{
       "Source": "hirunews",
       "Timestamp": "Wednesday, 31 August 2016 - 18:27",
       "Headline": "ඔස්ට්‍රේලියාවට 213 ක ඉලක්කයක්",
       "News Content": "ශ්‍රී ලංකාව සමග පැවැත්වෙන හතරවන එක්දින තරගය ජයග්‍රහණය කිරීමට ඔස්ට්‍රේලියාවට ලකුණු 213 ක ඉලක්කයක් හිමිවී තිබෙනවා.\nදඹුල්ල ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ සියලුදෙනා දැවී ලබාගත් ලකුණු සංඛ්‍යාව 212 ක්.\nසිය පළමු ජාත්‍යන්තර එක්දින තරගයට පැමිණි අවිශ්ක ප්‍රනාන්දු කිසිදු ලකුණක් නොලබා දැවිගියා.\nධනංජය ද සිල්වා 76 යි. සචිත් පතිරණ ලකුණු 24 ක් ලබාගත්තා.\nමෙම තරගයේදී පාදයේ ආබාධයකට ලක්වු ඇන්ජෙලෝ මැතිව්ස් ලකුණු 29 ක් ලබා සිටියදී පිටියෙන් ඉවත්වුව ද දිල්රුවන් පෙරේරාගේ දැවී යාමෙන් පසු මැතිව්ස් යළි පිටියට පැමිණියා. ඔහු ලබාගත් ලකුණු සංඛ්‍යාව 40 ක්.\nමෙම එක්දින තරගාවලියේ තරග දෙකක් ඔස්ටේ‍්‍රලියාව ජයග්‍රහණය කර ඇති අතර ලංකාව ජයගත්තේ එක් තරගයක් පමණයි.\nඑබැවින් මෙම තරගාවලිය ජයග්‍රහණය කිරීමට නම් ශ්‍රී ලංකාව මෙම තරගය සහ අවසන් තරගය ජයග්‍රහණය කල යුතු වනවා.",
       "URL": "https://www.hirunews.lk/sports/141930/ඔස්ට්‍රේලියාවට-213-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=387"
}