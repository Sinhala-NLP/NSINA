{
       "Source": "hirunews",
       "Timestamp": "Sunday, 03 November 2013 - 13:33",
       "Headline": "ශ්‍රී ලංකා පිලට තවත් පුහුණු එක්දින තරඟ දෙකක්.",
       "News Content": "සංචාරක නවසීලන්ත පිල සමඟ පැවැත්වෙන තරගාවලියට පෙර ශ්‍රී ලංකා පිල පුහුණු එක්දින තරග දෙකකට සහභාගි වන බව ශ්‍රී ලංකා ක්‍රිකට් ආයතනය ප්‍රකාශ කළා. මෙම තරඟ දෙක නොවැම්බර් 5 වැනිදා සහ 7 වැනිදා එස්.එස්.සී පිටියේදී පැවැත්වෙනු ඇති. පන්දුවාර පනහේ මෙම තරග දෙක පැවැත්වෙන්නේ ශ්‍රී ලංකා පිලේ පළපුරුදු ක්‍රීඩකයන්ගේ කණ්ඩායම සහ යොවුන් ක්‍රීඩකයන් අතරයි. පළමු කණ්ඩායම ඇන්ජලෝ මැතිවුස් විසින් මෙහෙයවන අතර, ටී.එම් දිල්ෂාන්, කුමාර සංගක්කාර, මහේල ජයවර්ධන, ලසිත් මාලිංග ඇතුළු ක්‍රීඩකයන් ඊට ඇතුළත්. දෙවැනි කණ්ඩායම මෙහෙයවනු ලබන්නේ දිනේෂ් චන්දිමාල් විසින්. ශ්‍රී ලංකා පිල නවසීලන්තය සමඟ එක්දින තරග 3 කට සහ විස්සයි විස්ස ජාත්‍යන්තර තරග 2කට සහභාගිවීමට නියමිතයි. එම තරගාවලියට පෙර පුහුණු තරග දෙකක් සංවිධාන කර ඇත්තේ ශ්‍රී ලංකා කණ්ඩායමට පෙරහුරුවක් ලබාදීම සඳහායි. පසුගිය අගෝස්තු මාසයෙන් පසු       ශ්‍රී ලංකා කණ්ඩායම කිසිදු ජාත්‍යන්තර ක්‍රිකට් තරගාවලියකට සහභාගි වී නැහැ.",
       "URL": "https://www.hirunews.lk/sports/70612/ශ්‍රී-ලංකා-පිලට-තවත්-පුහුණු-එක්දින-තරඟ-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}