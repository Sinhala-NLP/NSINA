{
       "Source": "hirunews",
       "Timestamp": "Wednesday, 07 August 2019 - 16:08",
       "Headline": "නවසීලන්තය සමග ටෙස්ට් තරගාවලියට ශ්‍රී ලංකා සංචිතය නම් කෙරේ",
       "News Content": "නවසීලන්තය සමග ටෙස්ට් තරගාවලියට එක්වන ශ්‍රී ලංකා සංචිතය නම්කර තිබෙනවා.\nමෙවර සංචිතයට දිනේෂ් චන්දිමාල්, අකිල ධනංජය සහ ධනුෂ්ක ගුණතිලක ඇතුලත් කර ඇති බවයි ශ්‍රී ලංකා ක්‍රිකට් ආයතනය සඳහන් කළේ.\nදිමුත් කරුණාරත්න විසි දෙදෙනෙකුගෙන් යුත් ටෙස්ට් සංචිතයේ නායකයායි.\nඇන්ජෙලෝ මැතිව්ස්, ලහිරු තිරිමාන්න, කුසල් මෙන්ඩිස්, කුසල් ජනිත් පෙරේරා, නිරෝෂන් දික්වැල්ල, ධනංජය ද සිල්වා, ඇන්ජෙලෝ පෙරේරා, ඔෂධ ප්‍රනාන්දු, ශෙහාන් ජයසූරිය, චාමික කරුණාරත්න, දිල්රුවන් පෙරේරා සහ ලසිත් ඇඹුල්දෙණිය සංචිතයට ඇතුලත්.\nලක්ෂාන් සඳකැන්, සුරංග ලක්මාල්, ලහිරු කුමාර, විශ්ව ප්‍රනාන්දු, කසුන් රාජිත සහ අසිත ප්‍රනාන්දු ද මෙම ටෙස්ට් සංචිතයට ඇතුලත්ව සිටිනවා.\nශ්‍රී ලංකා ක්‍රිකට් ආයතනය සඳහන් කළේ මෙම සංචිතයට ක්‍රීඩා අමාත්‍යවරයාගේ ද අනුමැතිය ලැබී ඇති බවයි.\nසංචාරක නවසීලන්ත කණ්ඩායම සහ ශ්‍රී ලංකාව අතර තරග දෙකකින් සමන්විත ටෙස්ට් තරගාවලිය ලබන 14 වනදා ගාල්ලේදී ආරම්භ වනවා.",
       "URL": "https://www.hirunews.lk/sports/221741/නවසීලන්තය-සමග-ටෙස්ට්-තරගාවලියට-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=146"
}