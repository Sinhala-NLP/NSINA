{
       "Source": "hirunews",
       "Timestamp": "Thursday, 10 August 2017 - 21:55",
       "Headline": "3 වන ටෙස්ට් තරගයේ ශ්‍රී ලංකා සංචිතය නම් කෙරේ",
       "News Content": "ඉන්දීය කණ්ඩායම සමග පැවැත්වෙන 3 වන ටෙස්ට් ක්‍රිකට් තරගය සඳහා නම් කෙරුණු ශ්‍රී ලංකා සංචිතය අද මාධ්‍යට නිකුත් කෙරුනා.\nදෙවන ටෙස්ට් තරගය අතරතුරදී ආබාධයට ලක්වූ නුවන් ප්‍රදීප් සහ රංගන හේරත් වෙනුවට ලහිරු ගමගේ සහ දුෂ්මන්ත චමීර මෙම සංචිතයට ඇතුලත් කර තිබෙනවා.\nධනුෂ්ක ගුණතිලක සංචිතයෙන් ඉවත් කර තිබෙන්නේ එළඹෙන එක්දින තරගාවලිය සඳහා පුහුණුවීම් ආරම්භ කිරීම සඳහායි.\nනායක දිනේෂ් චන්දිමාල් / ඇන්ජෙලෝ මැතිව්ස් / උපුල් තරංග / දිමුත් කරුණාරත්න / නිරෝෂන් දික්වැල්ල / කුසල් මෙන්ඩිස් / ධනංජය ද සිල්වා / ලහිරු තිරිමාන්න සහ ලහිරු කුමාර ද සංචිතයට ඇතුලත්.\nවිශ්ව ප්‍රනාන්දු / දුෂ්මන්ත චමීර / ලහිරු ගමගේ / දිල්රුවන් පෙරේරා / මලින්ද පුෂ්පකුමාර සහ ලක්ෂාන් සඳකැන් සංචිතයේ සෙසු ක්‍රීඩකයන් වනවා.\nඉන්දු - ශ්‍රී ලංකා 3 වන සහ අවසන් ටෙස්ට් තරගය අනිද්දා පල්ලෙකැලේ ජාත්‍යන්තර ක්‍රිකට් ක්‍රීඩාංගනයේදී ආරම්භ වීමට නියමිතයි.",
       "URL": "https://www.hirunews.lk/sports/168132/3-වන-ටෙස්ට්-තරගයේ-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}