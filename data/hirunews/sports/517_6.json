{
       "Source": "hirunews",
       "Timestamp": "Wednesday, 28 August 2013 - 13:00",
       "Headline": "අළු බඳුන කාන්තා පළමු ජය එංගලන්තයට.",
       "News Content": "එංගලන්තය සහ  ඕස්ට්‍රේලියාව අතර පැවැත්වෙන අළු බඳුන කාන්තා විස්සයි විස්ස තරගාවලියේ පළමු තරගය ජයග්‍රහණය කිරීමට එංගලන්ත කාන්තා ක්‍රිකට් කණ්ඩායම සමත්ව තිබෙනවා. තරගයේ මුලින්ම පන්දුවට පහරදුන් එංගලන්ත කාන්තා කණ්ඩායම පන්දුවාර විස්ස අවසානයේ කඩුළු 04 ක් දැවී ලකුණු 146 ක් රැස්කළා. ඊට පිළිතුරු ලෙස  ඕස්ට්‍රේලියානු කාන්තා කණ්ඩායමට පන්දුවාර විස්ස අවසානයේ කඩුළු 05 ක් දැවී ලබාගත හැකිවූයේ ලකුණු 131 ක් පමණයි. මේ අතර, දෙරටේ කාන්තා ක්‍රිකට් කණ්ඩායම් දෙක අතර අළු බඳුන තරගාවලිය යටතේ ටෙස්ට් තරගද පැවැත්විය යුතු බවට එංගලන්ත ක්‍රිකට් පාලක මණ්ඩලය යෝජනාවක්ද ඉදිරිපත් කර තිබෙනවා.",
       "URL": "https://www.hirunews.lk/sports/66023/අළු-බඳුන-කාන්තා-පළමු-ජය-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}