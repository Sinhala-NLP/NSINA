{
       "Source": "hirunews",
       "Timestamp": "Monday, 10 February 2020 - 19:35",
       "Headline": "වසරේ ටෙස්ට් ඉනිම කුසල් ජනිත්ගෙන් - විස්සයි විස්ස පන්දු යැවීමේ ශූරයා මාලිංග",
       "News Content": "2019 වසරේ විශිෂ්ඨතම ටෙස්ට් පිතිහරඹය ලෙස කුසල් ජනිත් පෙරේරා දකුණු අප්‍රිකාවේ ඩර්බන් හිදී නොදැවී ලබා ගත් ලකුණු 153 නම් කර තිබෙනවා.\nදකුණු අප්‍රිකාවට එරෙහිව ආසියාතික කණ්ඩායමක් ලද ප්‍රථම ටෙස්ට් තරගාවලි ජයග්‍රහණයට මුල් වූ කුසල් ජනිත්ගේ එම ඉනිම, හෙඩින්ලි හි පැවති අළුබඳුන ටෙස්ට් තරඟයකදී එංගලන්ත ක්‍රීඩක බෙන් ස්ටෝක්ස් නොදැවී ලබා ගත් ලකුණු 135 අභිබවා යන බවටයි තීරණය වූයේ.\nක්‍රික් ඉන්ෆෝ ක්‍රිකට් සම්මාන උළෙලේ ජයග්‍රාහකයන් අද ප්‍රකාශයට පත් කෙරුණු අතර එහිදී විස්සයි විස්ස ජාත්‍යන්තර තරඟවල හොඳම පන්දු යැවීමේ දස්කම දක්වූ ක්‍රීඩකයා ලෙස ලසිත් මාලිංග නම් කෙරුණා.",
       "URL": "https://www.hirunews.lk/sports/234145/වසරේ-ටෙස්ට්-ඉනිම-කුසල්-ජනිත්ගෙන්-විස්සයි-විස්ස-පන්දු-යැවීමේ-ශූරයා-මාලිංග",
       "Category": "Sports",
       "Parent URL": "https://www.hirunews.lk/sports/all-news.php?pageID=114"
}