{
       "Source": "hirunews",
       "Timestamp": "Saturday, 20 July 2013 - 18:38",
       "Headline": "දකුණු අප්‍රිකාවට 321 ක ඉලක්කයක්.",
       "News Content": "ශ්‍රී ලංකාව සහ දකුණු අප්‍රිකාව අතර කොළඹ ආර්.ප්‍රේමදාස ක්‍රීඩාංගනයේ දැන් පැවැත්වෙන පළමු එක්දින තරගයේ පළමුවෙන් පන්දුවට පහරදෙන ශ්‍රී ලංකා කණ්ඩායම නියමිත පන්දුවාර පනහ අවසානයේ කඩුළු 05 ක් දැවී ලකුණු 320 ක් රැස්කළා. කුමාර් සංගක්කාර සිය එක්දින ක්‍රිකට් දිවියේ 16 වන ශතකය අද (20) වාර්තා කළ අතර, ඔහු ලබාගත් ලකුණු සංඛ්‍යාව 169 ක්. එය කුමාර් සංගක්කාර තම එක්දින ක්‍රිකට් දිවියේ රැස්කළ වැඩිම ලකුණු සංඛ්‍යාවයි. මීට පෙර ඔහු ඉන්දියාවට එරෙහිව ලකුණු 138 ක් රැස්කරගෙන තිබුණා. උපුල් තරංග ලකුණු 43 ක් සහ මහේල ජයවර්ධන ලකුණු 42 ක් ලබා ගත්තා.",
       "URL": "https://www.hirunews.lk/sports/63431/දකුණු-අප්‍රිකාවට-321-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}