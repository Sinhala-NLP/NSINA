{
       "Source": "hirunews",
       "Timestamp": "Sunday, 06 August 2017 - 19:36",
       "Headline": "දෙවන ටෙස්ට් තරඟයේ වීරයාට තුන්වන ටෙස්ට් තරඟය තහනම් වෙයි",
       "News Content": "ශ්‍රී ලංකාව සහ ඉන්දියාව අතර පැවති දෙවන ටෙස්ට් තරඟයේ වීරයා බවට පත්වූ තුන් ඉරියව් ක්‍රීඩක රවීන්ද්‍ර ජඬේජාට ලබන 12 වන දා ශ්‍රී ලංකාව සමඟ පල්ලේකැළේ පැවැත්වෙන 3 වන ටෙස්ට් තරඟය තහනම් කර තිබෙනවා.\nඒ, පිටිය තුළ ඔහුගේ අයහපත් හැසිරීම නිසා ප්‍රසාද ලකුණු කපා හැරීම හේතුවෙන්.\nතරඟ 3කින් සමන්විත ටෙස්ට් තරගාවලිය ශ්‍රී ලංකාව පරදවා දෙකට බින්දුවක් ලෙස ජය ලැබීමට ඉන්දියාව අද සමත් වුණා.\nදෙරට අතර කොළඹ එස්.එස්.සී. ක්‍රීඩාංගණයේ අද නිමාවට පත්වූ දෙවන ටෙස්ට් ක්‍රිකට් තරඟය ඉන්දියාව ජය ගනු ලැබුවේ ඉනිමකින් සහ ලකුණු 53කින්.\nපළමු ඉනිම සඳහා ඉන්දීය කණ්ඩායම කඩුලු 9ක් බිද වැටී ලකුණු 622ක් ලබා සිටියදී සිය ඉනිම අත්හිටුවා පළමු ඉනිම ක්‍රීඩා කිරීමට ශ්‍රී ලංකා කණ්ඩායමට ආරාධනා කළා.\nඒ අනුව ශ්‍රී ලංකා කණ්ඩායමට සිය පළමු ඉනිම සඳහා ලබා ගත හැකි වූයේ ලකුණු 183ක් පමණයි.\nඉන්දීය පළමු ඉනිමට වඩා ලකුණු 439ක් පිටුපසින් සිට සිය දෙවන ඉනිම ක්‍රීඩා කිරීම සඳහා පිටියට පිවිසි ශ්‍රී ලංකාවට සියලූ දෙනා දැවී ලබා ගත හැකි වූයේ ලකුණු 386ක් පමණයි.",
       "URL": "https://www.hirunews.lk/sports/167781/දෙවන-ටෙස්ට්-තරඟයේ-වීරයාට-තුන්වන-තරඟය-තහනම්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}