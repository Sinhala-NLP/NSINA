{
       "Source": "hirunews",
       "Timestamp": "Thursday, 12 December 2013 - 12:57",
       "Headline": "ශ්‍රී ලංකා ක්‍රිකට් ICC යෙන් ණයක් ඉල්ලයි.",
       "News Content": "ශ්‍රී ලංකා ක්‍රිකට් ආයතනය ජාත්‍යන්තර ක්‍රිකට් කවුන්සිලයෙන් ඇමරිකානු ඩොලර් මිලියන 8 ක ණය මුදලක් ඉල්ලා තිබෙනවා. ඒ, එම ආයතනය විසින් මෙරට රාජ්‍ය බැංකුවකින් ලබාගත් ඩොලර් මිලියන 10 යි දශම 1 ක ණය මුදලක් පියවීම සඳහායි. මෙම ඉල්ලීම අයි සී සී ය විසින් පළමුව ප්‍රතික්ෂේප කර ඇතත් යළි ධනාත්මක ප්‍රතිචාරයක් දක්වා ඇති බවයි ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග කියා සිටියේ. ඒ අනුව ලබන ජනවාරි මාසයේ පැවැත්වෙන අයි සී සී විධායක කමිටු රැස්වීමෙන් අනතුරුව ශ්‍රී ලංකා ක්‍රිකට් ආයතනයට ලබාදෙන ණය මුදල සම්බන්ධයෙන් අවසන් තීරණයකට පැමිණෙනු ඇති බවද ඔහු සඳහන් කළා.",
       "URL": "https://www.hirunews.lk/sports/73279/ශ්‍රී-ලංකා-ක්‍රිකට්-icc-යෙන්-ණයක්-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=498"
}