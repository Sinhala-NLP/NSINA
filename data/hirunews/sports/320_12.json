{
       "Source": "hirunews",
       "Timestamp": "Friday, 30 June 2017 - 11:40",
       "Headline": "කුසල් මෙන්ඩිස් එක්දින ලකුණු 1000 සීමාව පසු කරයි",
       "News Content": "සිම්බාබ්වේ කණ්ඩායම සමග පැවැත්වෙන තරගයේදී සිය එක්දින ලකුණු දහසේ සීමාව පසු කිරීමට කුසල් මෙන්ඩිස් සමත්වුනා.\nඑක්දින ජාත්‍යන්තර තරග 28 කට ක්‍රීඩා කර ඇති කුසල් මෙන්ඩිස් එක් ශතකයකට සහ අර්ධ ශතක 10 කට හිමිකම් කියනවා.\nගාල්ල ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදෙන ශ්‍රී ලංකාව පන්දුවාර 25 ක් අවසානයේ එක් කඩුල්ලක් දැවී ලකුණු 133 ක් ලබා සිටිනවා.\nධනුෂ්ක ගුණතිලක සිය 5 වන එක්දින අර්ධ ශතකය අද වාර්තා කළ අතර නොදැවී පන්දුවට පහරදෙමින් සිටින ඔහු මේ වන විට ලබාගෙන සිටින ලකුණු සංඛ්‍යාව 60 ක්. කුසල් මෙන්ඩිස් ද ලකුණු 56 ක් ලබා සිටිනවා.\nනිරෝෂන් දික්වැල්ල ලකුණු 10 ක් ලබා සිටියදී දැවී ගියා.",
       "URL": "https://www.hirunews.lk/sports/164761/කුසල්-මෙන්ඩිස්-එක්දින-ලකුණු-1000-සීමාව-පසු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=320"
}