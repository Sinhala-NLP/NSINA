{
       "Source": "hirunews",
       "Timestamp": "Monday, 29 June 2015 - 9:11",
       "Headline": "ඉන්දු - පාකිස්තාන - ශ්‍රී ලංකාවට ටෙස්ට් තරඟ වැඩි කළ යුතුයි",
       "News Content": "ශ්‍රී ලංකාව, ඉන්දියාව සහ පාකිස්තානය යන රටවලට වසරකට ලැබෙන ටෙස්ට් තරඟ ප්‍රමාණය තවදුරටත් වැඩිකර ගත හැකි වුවහොත් එම කණ්ඩායම්වලට ජාත්‍යන්තර ටෙස්ට් පිටිය ආක්‍රමණය කළ හැකි බව හිටපු පාකිස්තාන ටෙස්ට් ක්‍රිකට් ක්‍රීඩක වසීම් අක්‍රම් පවසනවා. මෙම කණ්ඩායම් තුනට වැඩි වැඩියෙන් එක්දින තරඟ සහ විස්සයි විස්ස තරඟ ලැබීම හේතුවෙන් ඔවුන් ටෙස්ට් පිටියේ දක්වන දස්කම්වලින් ඈත් වෙමින් සිටින බවයි වසීම් අක්‍රම් පෙන්වා දෙන්නේ. මේ අතර, ශ්‍රී ලංකාව සහ පාකිස්තානය අතර පැවැත්වෙන දෙවන ටෙස්ට් තරඟයේ අවසන් දිනය වන අද තරඟය ජයග්‍රහණය කිරීම සඳහා ශ්‍රී ලංකා කණ්ඩායම ලකුණු 153ක ඉලක්කයක් හිමිව තිබෙනවා.",
       "URL": "https://www.hirunews.lk/sports/112282/ඉන්දු-පාකිස්තාන-ශ්‍රී-ලංකාවට-ටෙස්ට්-තරඟ-වැඩි-කළ-යුතුයි",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}