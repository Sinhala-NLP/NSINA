{
       "Source": "hirunews",
       "Timestamp": "Saturday, 03 October 2020 - 13:31",
       "Headline": "අයර්ලන්ත ඇරයුම බංගලාදේශය ප්‍රතික්ෂේප කරයි",
       "News Content": "අයර්ලන්තයේ සිව්කොන් විස්සයි විස්ස තරගාවලිය සඳහා සිදුකළ ඇරයුම බංග්ලාදේශ ක්‍රිකට් පාලක මණ්ඩලය මගින් ප්‍රතික්ෂේප කර තිබෙනවා.\nබංග්ලාදේශ ක්‍රිකට් ආයතනයේ මෙහෙයුම් සභාපති අක්‍රම් ඛාන් ප්‍රකාශ කළේ දෙසැම්බරයේ දේශීය ක්‍රිකට් තරඟ ආරම්භ කිරීමට සැළසුම් කර ඇති බැවින් එම චාරිකාව ප්‍රතික්ෂේප කළ බවයි.\nබංග්ලාදේශ ක්‍රිකට් පිල සිය ශ්‍රී ලංකා ටෙස්ට් සංචාරයද පසුගියදා අවලංගු කළ අතර, මෙරට කොවිඩ් 19 නිරෝධායන සීමාවන් වලට එකඟ නොවීම ඊට හේතුව ලෙස සැළකෙනවා.\nබංග්ලාදේශ ක්‍රිකට් පිලේ ප්‍රධාන පුහුණුකරු රසල් ඩොමින්ගෝ කියා සිටියේ දින 14 ක නිරෝධායන කාලසීමාව ක්‍රීඩකයන් වෙහෙසට පත් කරවන්නක් බවයි.",
       "URL": "https://www.hirunews.lk/sports/251710/අයර්ලන්ත-ඇරයුම-බංගලාදේශය-ප්‍රතික්ෂේප-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=83"
}