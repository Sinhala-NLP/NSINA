{
       "Source": "hirunews",
       "Timestamp": "Sunday, 26 June 2016 - 8:07",
       "Headline": "ඔලිම්පික් යන්න ශ්‍රී ලංකාවේ හතකට වරම්",
       "News Content": "මෙවර බ්‍රසීලයේ රියෝ ඩි ජැනෙයිරෝ නුවර පැවැත්වෙන ගිම්හාන ඔලිම්පික් සැණකෙළිය සඳහා ශ්‍රී ලාංකික ක්‍රීඩක ක්‍රීඩිකාවන් හත්දෙනෙකු සුදුසුකම් ලබා තිබෙනවා.\nශ්‍රී ලංකා සංචිතය ජාත්‍යන්තර ඔලිම්පික් කමිටුව වෙත ජූලි 4 වනදාට පෙර ලබාදිය යුතු අතර ජාතික ඔලිම්පික් කමිටුව ඒ සඳහා කටයුතු කරනු ඇති.\nමළල ක්‍රීඩක ක්‍රීඩිකාවන් තුන්දෙනෙකු, පිහිණුම් ක්‍රිඩකයන් දෙදෙනෙකු, ඉලක්කයට වෙඩි තැබීමේ ක්‍රීඩකයෙකු සහ බැඞ්මින්ටන් ක්‍රීඩකයෙකුද ඊට ඇතුළත්.\nඅනුරුද්ධ ඉන්ද්‍රජිත් කුරේ සහ ගීතානි රාජසේකර මැරතන් ඉසව්ව සඳහාද සුමේධ රණසිංහ හෙල්ල විසිකිරීමේ ඉසව් සඳහාද තරඟ වදින අතර, බැඩ්මින්ටන් කේවල ඉසව්වෙන් තරඟ වදින්නේ නිලූක කරුණාරත්නයි.\nමැතිව් අබේසිංහ සහ කිමිකෝ රහීම් පිහිනුම් ක්‍රීඩාවෙන් ඔලිම්පික් සඳහා සුදුසුකම් ලබා ඇති අතර, මංගල සමරකෝන් ඉලක්කයට වෙඩි තැබීමේ ඉසව්ව සඳහා තරඟ වදිනවා.",
       "URL": "https://www.hirunews.lk/sports/136456/ඔලිම්පික්-යන්න-ශ්‍රී-ලංකාවේ-හතකට-වරම්",
       "Category": "Sports",
       "Parent URL": "https://www.hirunews.lk/sports/all-news.php?pageID=403"
}