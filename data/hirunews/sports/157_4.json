{
       "Source": "hirunews",
       "Timestamp": "Sunday, 09 June 2019 - 16:56",
       "Headline": "ශ්‍රී ලංකා ක්‍රිකට් කණ්ඩායමේ පිතිකරණ ලැයිස්තුව හැදෙන්න ඕන හැටි කියන හිටපු පුහුණුකරු",
       "News Content": "ශ්‍රී ලංකා ක්‍රිකට් කණ්ඩායමේ මැද පෙළ පිතිකරු වන ඇන්ජෙලෝ මැතිව්ස් පිතිකරණ ලැයිස්තුවේ 04 වන ස්ථානයේ ක්‍රීඩා කළ යුතු බව හිටපු ශ්‍රී ලංකා ක්‍රිකට් පුහුණුකරු පෝල් ෆාබ්‍රේස් පවසනවා.\nක්‍රීක්ඉන්ෆෝ වෙබ් අඩවිය සමඟ සම්මුඛ සාකච්ඡාවකට එක්වෙමින් ඔහු මේ බව සඳහන් කළ ඇත්තේ.\nශ්‍රී ලංකාව සතුව මෙවර ලෝක කුසලාන එක්දින තරඟාවලියේදී යම් තරමක බලපෑමක් සිදු කළ හැකි බවයි ෆාබ්‍රේස් පෙන්වා දෙන්නේ.\nඔහු එහිදී ප්‍රකාශ කර ඇත්තේ ලෝක කුසලාන තරඟාවලියේ ශ්‍රී ලංකාව සහ නවසීලන්තය අතර තරඟය පසුගියදා තමා නැරඹු බවයි.\nඑම තරඟයේ ශ්‍රී ලංකා කණ්ඩායමේ පිතිකරණය සම්බන්ධයෙන් තමා දුක් වන බවත් ශ්‍රී ලංකාවේ සුපුරුදු ක්‍රීඩා විලාශය එය නොවන බවත් ෆාබ්‍රේස් එම සාකච්ඡාවේදී පෙන්වා දී තිබෙනවා.\nශ්‍රී ලංකා ක්‍රීඩකයන් අවස්ථාවට අනුව ක්‍රීඩා කරන ඥානාන්විතව කණ්ඩායමක් ලෙස සාමාන්‍යයෙන් දැකිය හැකි බවයි ඔහු ප්‍රකාශ එහිදී ප්‍රකාශ කර ඇත්තේ.\nහිටපු ශ්‍රී ලංකා ක්‍රිකට් පුහුණුකරු එම සම්මුඛ සාකච්ඡාවේදී සඳහන් කර ඇත්තේ ශ්‍රී ලංකාව සතුව දක්ෂ පිතිකරුවන් සිටින බවත් නිරෝෂන් දික්වැල්ල සහ දිනේෂ් චන්දිමාල් එක්දින සංචිතයේ අනිවාර්යෙන් සිටිය යුතු බවද පෙන්වා දී තිබෙනවා.\nකෙසේ වෙතත් ශ්‍රී ලංකාව 2014 විස්සයි විස්ස ලෝක කුසලානය ජයග්‍රහණය කළ අවස්ථවේ ශ්‍රී ලංකා ක්‍රිකට් කණ්ඩායමේ පුහුණුකරු ලෙස කටයුතු කළේ පෝල් ෆාබ්‍රේස්ය.",
       "URL": "https://www.hirunews.lk/sports/218042/ශ්‍රී-ලංකා-ක්‍රිකට්-කණ්ඩායමේ-පිතිකරණ-ලැයිස්තුව-හැදෙන්න-ඕන-හැටි-කියන-හිටපු-පුහුණුකරු",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}