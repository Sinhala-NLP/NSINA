{
       "Source": "hirunews",
       "Timestamp": "Sunday, 26 August 2018 - 8:31",
       "Headline": "ආසියානු ක්‍රීඩා උළෙලේ මීටර 400 අවසන් තරගයට කාලිංග කුමාර",
       "News Content": "ආසියානු ක්‍රීඩා උළෙලේ ඊයේ පැවති පිරිමි මීටර 400 අවසන් පූර්ව වටයේදී, අවසන් තරගය සඳහා සුදුසුකම් ලැබීමට ශ්‍රී ලංකා මළල ක්‍රීඩක එච්.කේ. කාලිංග කුමාරගේ සමත්වුණා.\nඅවසන් පූර්ව වටයේදී ඔහු වාර්තාකළ කාලය තත්පර 46.21 ක්.\nකෙසේ නමුත් අවසන් පූර්ව වටය තත්පර 46.53 කින් නිමා කළ එස්. අරුණ දර්ශන අවසන් තරගය සඳහා සුදුසුකම් ලැබුවේ නැහැ.\nමීටර 400 පිරිමි ඉසව්වේ අවසන් මහා තරගය ශ්‍රී ලංකා වේලාවෙන් අද පස්වරු 5.40ට පැවැත්වෙනු ඇති.\nපිරිමි දුර පැනීමේ ඉසව්වේ අවසන් තරගය සඳහා ශ්‍රී ලංකා ක්‍රීඩක ඩබ්ලිව්.ඩී.ඒ.ජී. ජානක ප්‍රසා සුදුසුකම් ලැබූ අතර, එම තරගය ශ්‍රී ලංකා වේලාවෙන් අද පස්වරු 5.10 ට පැවැත්වීමට නියමිතයි.\nමෙරට බැඩ්මින්ටන් ඉතිහාසයේ නව පිටුවක් සළකුණු කරමින් බුවනෙක ගුණතිලක සහ සචින් ඩයස් යන ක්‍රීඩකයන් දෙදෙනා අද ආසියානු ක්‍රීඩා උළෙලේ පිරිමි යුගල බැඩ්මින්ටන් ඉසව්වේ අර්ධ අවසන් පූර්ව වටයට මුහුණදෙනවා.\nඔවුන් තරඟ වදින්නේ චීන පිරිමි යුගල කණ්ඩායම සමඟයි.",
       "URL": "https://www.hirunews.lk/sports/198411/ආසියානු-ක්‍රීඩා-උළෙලේ-මීටර-400-අවසන්-තරගයට-කාලිංග-කුමාර",
       "Category": "Sports",
       "Parent URL": "https://www.hirunews.lk/sports/all-news.php?pageID=212"
}