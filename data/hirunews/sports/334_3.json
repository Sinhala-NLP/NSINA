{
       "Source": "hirunews",
       "Timestamp": "Thursday, 04 May 2017 - 15:36",
       "Headline": "ශ්‍රී ලංකා පුහුණුකරුගෙන් මාලිංග ගැන අනාවැකියක්",
       "News Content": "ශූරයන්ගේ කුසලාන තරගාවලියට එක්වීමට ලසිත් මාලිංගට හැකියාවක් ලැබෙනු ඇතැයි බොහෝ දුරට විශ්වාසය පළකරන බව ශ්‍රී ලංකා පුහණුකරු ග්‍රැහැම් ෆෝඩ් පවසනවා.\nඑක් තරගයකදී පන්දුවාර 10 ක් යැවීමට තරම් ඔහුට හැකියාව පවතිනු ඇති බවයි ශ්‍රී ලංකා පුහුණුකරුවාගේ විශ්වාය වන්නේ.\nඑක්දින තරග සඳහා සම්පුර්ණයෙන් ශාරීරික යෝග්‍යතාවක් නොමැතිවුව ද මාලිංග තරගාවලියට එක්වන බව ග්‍රැහැම් ෆෝඩ් ප්‍රකාශ කළා.\n2015 නොවැම්බර් මාසයෙන් පසු මාලිංග එක්දින තරගාවලියකට ක්‍රීඩා කර නැහැ.\nඒ පාදයේ ආබාධ තත්වයන් හේතුවෙන්.\nකෙසේවෙතත් ඔහු පෙබරවාරි මාසයේදී ඔස්ට්‍රේලියාවට එරෙහිව 20 යි 20 තරගාවලියට එක්වුනා.\nඒ වසරක පමණ විවේකයකින් අනතුරුවයි.\nශ්‍රී ලංකා පුහුණුකරු ග්‍රැහැම් ෆෝඩ් සඳහන් කළේ ශූරයන්ගේ කුසලාන තරගාවලියට එක්වීම වෙනුවෙන් සියයට සියයක් මාලිංග යහපත් ශරීර සෞඛ්‍යයෙන් පසුවනු ඇතැයි තමා විශ්වාස කරන බවයි.\nඅයි පී එල් තරගාවලිය වෙනුවෙන් පිටත්ව යාමට පෙර මාලිංග තමාට දැඩි විශ්වාසයක් ඇති කළ බව ද ඔහු සඳහන් කර තිබෙනවා.\nතමාට ලැබී ඇති වාර්තා අනුව ඔහුට තරගාවලියට එක්වීමට හැකියාව පවතින බවයි ග්‍රැහැම් ෆෝඩ් කියාසිටියේ.",
       "URL": "https://www.hirunews.lk/sports/160600/ශ්‍රී-ලංකා-පුහුණුකරුගෙන්-මාලිංග-ගැන-අනාවැකියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}