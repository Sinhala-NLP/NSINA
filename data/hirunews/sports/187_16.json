{
       "Source": "hirunews",
       "Timestamp": "Monday, 31 December 2018 - 8:36",
       "Headline": "තරඟාවලි කිහිපයක් මැතිව්ස්ට අහිමි වෙයි",
       "News Content": "නවසීලනත්ය සමග ක්‍රයිස්චර්ච් හි පැවති දෙවන ටෙස්ට් තරඟයේදී කායික ආබාධයකට ලක්වූ ඇන්ජලෝ මැතිව්ස් එක්දින තරඟාවලියට සහභාගි නොවන බව ශ්‍රී ලංකා කණ්ඩායමේ නායක දිනේෂ් චන්දිමාල් පවසනවා.\nඔහු කියා සිටියේ මැතිව්ස්ට සති 4ක කාලයක් විවේක ගන්නා ලෙසට කණ්ඩායමේ භෞත චිකිත්සකවරයා දැනුම් දී ඇති බවයි.\nමේ හේතුවෙන් ලබන වසරේ ජනවාරි 24 වනදා ඔස්ට්‍රේලියාවට එරෙහිව ආරම්භ කිරීමට නියමිත තරඟ දෙකකින් සමන්විත ටෙස්ට් තරඟාවලියද මැතිව්ස්ට අහිමි වනු ඇති බවයි වාර්තා වන්නේ.\nනවසීලන්තය සහ ශ්‍රී ලංකාව අතර තරඟ 03කින් සමන්විත එක්දින තරඟාවලිය ලබන වසරේ ජනවාරි 03 වනදා ආරම්භ විමට නියමිතයි.",
       "URL": "https://www.hirunews.lk/sports/207146/තරඟාවලි-කිහිපයක්-මැතිව්ස්ට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}