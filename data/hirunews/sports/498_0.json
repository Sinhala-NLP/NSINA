{
       "Source": "hirunews",
       "Timestamp": "Wednesday, 18 December 2013 - 8:00",
       "Headline": "Update : ශ්‍රී ලංකා පාකිස්ථාන පන්දු යවන්නන් පිළිබඳ වැඩි අවධානය.",
       "News Content": "ශ්‍රී ලංකාව සහ පාකිස්ථානය අතර පළමු එක්දින තරගය සාජාහිදී අද ආරම්භ වීමට නියමිතයි. තරගය පිළිබඳව අදහස් පළ කරන ක්‍රික් ඉන් ෆෝ වෙබ් අඩවිය සඳහන් කලේ මේ වනවිට කණ්ඩායම් දෙකම ඉහළ මානසික මට්ටමක සිටින බවයි. ඒ අනුව, ලසිත් මාලිංග, සහ සචිත්‍ර සේනානායක වැනි ක්‍රීඩකයින් ඉහළ දක්ෂතා අතර පසුවන බව ද එම වෙබ් අඩවිය සඳහන් කළා. පාකිස්ථානු කණ්ඩායමේ අෆ්රිඞී සහ සයිඞ් අජ්මාල් වැනි ක්‍රීඩකයින් ශ්‍රී ලංකාවට හොඳ සටනක් දිය හැකි ක්‍රීඩකයින් බව එම වෙබ් අඩවියේ අදහසයි. කෙසේ වෙතත්, නුවන් කුලසේකරගේ සහ ලසිත් මාලිංගගේ පළමු පන්දුවාර කිහිපය පාකිස්ථානුවන්ට අභියෝගයක් විය හැකි බව ද ක්‍රික් ඉන් ෆෝ වෙබ් අඩවිය වැඩිදුරටත් සඳහන් කළා.\nUpdate : Wednesday, 18 December 2013 - 13:15\n-------------------------------------\nශ්‍රී ලංකා - පාකිස්තාන පළමු එක්දින තරඟය අද සාජාහිදී.\nශ්‍රී ලංකාව සහ පාකිස්තානය අතර පැවැත්වෙන පළමු එක්දින ජාත්‍යන්තර තරඟය අද (18) සාජාහිදී පැවැත්වෙනවා. ඒ, දිවා රාත්‍රී තරගයක් ලෙසයි. ශ්‍රී ලංකාව සහ පාකිස්තානය අතර මෙම තරගාවලියේදී එක්දින ජාත්‍යන්තර තරඟ 5ක් පැවැත්වීමට නියමිතයි.",
       "URL": "https://www.hirunews.lk/sports/73622/update-ශ්‍රී-ලංකා-පාකිස්ථාන-පන්දු-යවන්නන්-පිළිබඳ-වැඩි-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=498"
}