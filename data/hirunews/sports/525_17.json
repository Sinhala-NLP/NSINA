{
       "Source": "hirunews",
       "Timestamp": "Thursday, 11 July 2013 - 21:25",
       "Headline": "ඈෂ්ටන් අගාගෙන් නව  ඕස්ට්‍රේලියානු වාර්තාවක්.",
       "News Content": "අළුබඳුන තරගාවලියේ පළමු ටෙස්ට් තරගයේදී  ඕස්ට්‍රේලියානු කණ්ඩායමේ 11 වන පිතිකරුවා ලෙස පිටියට පිවිසි ඈෂ්ටන් අගා එරට ක්‍රිකට් ඉතිහාසයේ නව වාර්තාවක් පිහිටුවනු ලැබුවා. ඒ,  ඕස්ට්‍රේලියාවේ 11 වන පිතිකරුවෙකු ලෙස ලබාගත් වැඩිම ටෙස්ට් ලකුණු සංඛ්‍යාව ලබාගනිමින්. සිය මංගල ටෙස්ට් තරගයට ක්‍රීඩා කළ 19 හැවිරිදි ඈෂ්ටන් අගා ලකුණු 98 ක් ලබා ගැනීමට සමත් වූ අතර, ඔහු සමග අගනා සම්බන්ධතාවයක් ගොඩනැගූ පිල් හියුස් නොදැවී ලකුණු 81 ක් ලබා ගත්තා. අළුබඳුන තරගාවලියේ පළමු ටෙස්ට් තරගයේ පළමු ඉනිම ක්‍රීඩා කළ එංගලන්ත කණ්ඩායම සියලූ දෙනා දැවී ලකුණු 215 ක් රැස්කළ අතර,  ඕස්ට්‍රේලියාව සිය පළමු ඉනිමට සියලූ දෙනා දැවී රැස්කළේ ලකුණු 280 ක් පමණයි.",
       "URL": "https://www.hirunews.lk/sports/62833/ඈෂ්ටන්-අගාගෙන්-නව-ඕස්ට්‍රේලියානු-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}