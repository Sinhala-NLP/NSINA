{
       "Source": "hirunews",
       "Timestamp": "Tuesday, 07 May 2019 - 13:54",
       "Headline": "ඕස්ට්‍රේලියානු ගිම්හාන සෘතු කාලසටහනට ශ්‍රී ලංකාව සමඟ 20 - 20 තරඟාවලියක්",
       "News Content": "එළඹෙන ගිම්හාන සෘතුවට අදාළ ඕස්ට්‍රේලියානු කණ්ඩායමේ තරඟ කාලසටහන මේ වන විට නිකුත් කර තිබෙනවා.\nඒ අනුව එම කාලයේදී තරඟ 28ක් පැවැත්වීමට නියමිතයි.\nමෙම කාලසටහනට අනුව ශ්‍රී ලංකාව සමඟ තරඟ තුනකින් සමන්විත විස්සයි 20 තරඟාවලියකට සහභාගී වන අතර එම තරඟාවලිය ඔක්තෝබර් 27 වනදා ආරම්භ වනවා.\nඒ අනුව පළමු තරඟය ඇඩිලේඩ් ඕවල් ක්‍රීඩාංගණයේද, දෙවන තරඟය ගැබා ක්‍රීඩාංගණයේද, අවසන් තරඟය මෙල්බර්න් ක්‍රීඩාංගණයේද පැවැත්වීමට සැලසුම් කර තිබෙනවා.\nඊට අමතරව ඔස්ට්‍රේලියාව සහ පකිස්ථානය අතරද විස්සයි 20 සහ ටෙස්ට් තරඟාවලියක් පැවැත්වීමට නියමිතයි.\nමෙම කාලසටහනට ඔස්ට්‍රේලියාව සහ නවසීලන්තය සමඟ ටෙස්ට් තරඟාවලියක්ද ඇතුලත්වනවා.\nමේ අතර ඕස්ට්‍රේලියාවේ කාන්තා කණ්ඩායමේ ඉදිරි තරඟ සංචාර කාලසටහනද නිකුත් කර ඇති අතර ඊට ශ්‍රී ලංකාව, ඉන්දියාව සහ එංගලන්තය යන කාන්තා කණ්ඩායම් එක්වනු ඇති.",
       "URL": "https://www.hirunews.lk/sports/215934/ඕස්ට්‍රේලියානු-ගිම්හාන-සෘතු-කාලසටහනට-ශ්‍රී-ලංකාව-සමඟ-20-20-තරඟාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}