{
       "Source": "hirunews",
       "Timestamp": "Monday, 22 June 2015 - 19:47",
       "Headline": "මීටර් 800 කාන්තා ඉසව්වෙන් නිමාලි මුල් තැනට",
       "News Content": "මේ වසරේදී පැවැත්වෙන ආසියානු ග්‍රෝන්ප්‍රී මළල ක්‍රීඩා තරගාවලියේ පළමු අදියර බැංකොක් නුවර දී අද (22) පැවැත්වුණා. එහිදී ශ්‍රී ලංකාව වෙනුවෙන් මීටර් 800 කාන්තා ධාවන ඉසව්ව නියෝජනය කළ ඩබ්ලිව්.කේ.එල්.ඒ. නිමාලි ප්‍රථම ස්ථානය දිනා ගැනීමට සමත් වුණා. ඒ, විනාඩි දෙකයි තත්ත්පර 7.18ක කාලයක් වැය කරමින්. එහිදී ශ්‍රී ලංකාවේ ගයන්තිකා අබේරත්න එහි සිව් වන ස්ථානය හිමි කර ගත්තා. මීටර් 800 පිරිමි ධාවන ඉසව්වෙන් ඉඳුනිල් හේරත් දෙවන ස්ථානය හිමි කර ගත් අතර, ඔහු වැය කළ කාලය විනාඩි 1යි තත්ත්පර 49.52ක්.",
       "URL": "https://www.hirunews.lk/sports/111911/මීටර්-800-කාන්තා-ඉසව්වෙන්-නිමාලි-මුල්-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}