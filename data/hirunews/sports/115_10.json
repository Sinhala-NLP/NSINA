{
       "Source": "hirunews",
       "Timestamp": "Monday, 03 February 2020 - 7:54",
       "Headline": "මව්බිමේදීම නවසීලන්තය අසරණ කළ ඉන්දීය නායක කෝලි වරද පිළිගනී",
       "News Content": "නවසීලන්තය සහ සංචාරක ඉන්දීය කණ්ඩායම අතර තරඟ 05කින් සමන්විත පන්දුවාර 20 තරඟාවලිය ඊයේ (02) අවසන් වුණේ සිය මව්බිමේදී අමිහිරි පරාජයකට නවසීලන්තය මුහුණ දෙමින්.\nඒ දෙරට අතර පැවති අවසන් විස්සයි විස්ස තරඟයද ඉන්දීය කණ්ඩායම ජය ගැනීමත් සමඟයි.\nකෙසේ වෙතත් ඉන්දිය කණ්ඩායමට දඩ මුදලක් පනවන්නට අන්තර් ජාතික ක්‍රිකට් කවුන්සිලය පසුගියදා තීරණය කළා.\nඒ දෙරට අතර පැවති සිව්වන 20-20 තරඟයේදී ඉන්දීය කණ්ඩායම නියමිත වේලාවට පන්දුවාර 20 යැවීමට අපොහොසත් වීම හේතුවෙන්.\nසිදුවූ වරද ඉන්දීය නායක විරාට් කෝලි විසින් පිළිගෙන ඇති අතර ඒ අනුව ඉන්දීය කණ්ඩායමේ සියලු ක්‍රීඩකයින්ට අයි.සී.සීය විසින් තරඟ ගාස්තුවෙන් සියයට 40ක දඩ මුදලක් පනවා තිබෙනවා.\nඑම තරඟය සුපිරි පන්දුවාරයේදී ඉන්දිය කණ්ඩායම ජය ගත්තා.",
       "URL": "https://www.hirunews.lk/sports/233590/මව්බිමේදීම-නවසීලන්තය-අසරණ-කළ-ඉන්දීය-නායක-කෝලි-වරද-පිළිගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=115"
}