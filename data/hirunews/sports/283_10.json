{
       "Source": "hirunews",
       "Timestamp": "Sunday, 05 November 2017 - 16:21",
       "Headline": "රාන්ග්පූර් රයිඩර්ස්ට ජය",
       "News Content": "බංග්ලාදේශ් ප්‍රිමියර් ලීග් තරඟාවලියේ රාජ්කිං කණ්ඩායම සමඟ ඊයේ පැවති තරඟය කඩුලු 6 කින් ජය ගැනීමට රාන්ග්පූර් රයිඩර්ස් කණ්ඩායම සමත් වුණා.\nමුලින්ම පන්දුවට පහරදුන් රාජ්කිං කණ්ඩායම පන්දුවාර 20 තුලදී කඩුලු 8 ක් දැවී ලකුණු 154 ක් රැස්කළා.\nඑහිදී මුල් වරට බංග්ලාදේශ් ප්‍රිමියර් ලීග් තරඟාවලිය සදහා එක්ව සිටින ලසිත් මාලිංග ලකුණු 34 කට බිද හෙලූ කඩුලු සංඛ්‍යාව 02 ක්.\nපිළිතුරු ඉනිම ක්‍රීඩා කළ රාන්ග්පූර් රයිඩර්ස් කණ්ඩායම පන්දුවාර 18 යි පන්දු 05 ක් අවසානයේදී ජයග්‍රාහී ඉලක්කය පසු කළේ කඩුලු 04 ක් පමණක් දැවී තිබියදීයි.\nඑහිදී රාන්ග්පූර් පිළ වෙනුවෙන් තිසර පෙරේරා නොදැවී ලකුණු 20ක් රැස් කළ අතර මොහොමඩ් මිතුන් ලකුණු 46ක් රැස් කළේ හයේ පහර 03ක් සහ හතරේ පහර 01ක් සමඟින්.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/175315/රාන්ග්පූර්-රයිඩර්ස්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=283"
}