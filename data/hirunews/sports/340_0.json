{
       "Source": "hirunews",
       "Timestamp": "Monday, 10 April 2017 - 10:20",
       "Headline": "පකිස්ථානයට විශිෂ්ඨ ජයක්",
       "News Content": "සංචාරක පකිස්ථානය සහ බටහිර ඉන්දීය කොදෙව් කණ්ඩායම අතර දෙවන එක්දින තරඟය ඊයේ පැවැත්වුණා.\nමෙම තරඟය ලකුණු 74කින් ජයගන්නට සමත් වුනේ සංචාරක පකිස්ථාන කණ්ඩායමයි.\nතරඟයේ පළමුව පන්දුවට පහර දුන් පකිස්ථාන කණ්ඩායම පන්දුවාර 50 තුල කඩුලු 05ක් දැවී ලකුණු 282ක් රැස් කරගැනීමට සමත්වුණා.\nපකිස්ථානය වෙනුවෙන් සුපිරි ඉනිමක් ක්‍රීඩාකළ බාබර් අසාම් නොදැවී ලකුණු 125ක් ලබා ගත්තා.\nබාබර්ගේ මෙම ඉනිමට හතරේ පහර 07ක් සහ හයේ පහර 03ක් ඇතුළත්වූ අතර ඔහු මෙම ලකුණු 125 ලබා ගත්තේ පන්දු 132ක් වැය කරමින්.\nකොදෙව් පන්දු යවන ක්‍රීඩක ගේබ්‍රියල් පකිස්ථාන කඩුලු දෙකක බිද දැමූ අතර දෙවින්ද්‍ර බිෂෝ සහ ඈෂ්ලි නර්ස් අතරේ කඩුලු එක බැගින් බිදී ගියා.\nපිළිතුරු ඉනිම ක්‍රීඩාකළ කොදෙව් ක්‍රීඩකයින්ට සියලු ක්‍රීඩකයන් දැවී ලබා ගත හැකි වුයේ ලකුණු 208ක් පමණයි.\nකොදෙව් ඉනිමේ වැඩිම ලකුණු ලාභියා වූ  බටහිර ඉන්දීය කොදෙව් නායක ජේසන් හෝල්ඩ ලකුණු 68ක් ලබා ගත්තා.\nඑහිදී සුපිරි පන්දු යැවීමක නිරත වූ හසන් අලී කොදෙව් කඩුලු 05ක් දවා ගැනීමට සමත්වුණා.\nමෙම තරඟාවලිය සදහා බටහිර ඉන්දීය කොදෙව් කණ්ඩායමට නවක ක්‍රීඩකයින් රැසක් එක්කර තිබෙනවා.\nඑයට හේතුව වී ඇත්තේ කොදෙව් ප්‍රබල ක්‍රීඩකයින් රැසක් ඉන්දියාවේ පැවැත්වෙන IPL තරගාවලියට සහභාගීවී සිටීමයි.\nතරඟ තුනකින් සමන්විත එක්දින තරඟාවලිය තරඟ එකට එකක් ලෙස දෙපිලම සම තත්වයේ පසුවනවා.\nතරඟයේ විශේෂ අවස්ථා පහතින්..",
       "URL": "https://www.hirunews.lk/sports/158892/පකිස්ථානයට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}