{
       "Source": "hirunews",
       "Timestamp": "Saturday, 08 August 2020 - 7:53",
       "Headline": "කල් දැමුණු විස්සයි විස්ස ලෝක කුසලානය 2022 දී",
       "News Content": "කොවිඩ් 19 ගෝලීය වසංගතය හේතුවෙන් කල් දමනු ලැබූ මේ වසරේ ඕස්ට්‍රේලියාවේ පැවැත්වීමට නියමිතව තිබූ විස්සයි විස්ස ලෝක කුසලාන ක්‍රිකට් තරඟාවලිය 2022 වසරේ ඕස්ට්‍රේලියාවේදීම පැවැත්වෙන බව ජාත්‍යන්තර ක්‍රිකට් සම්මේලනය ඊයේ තහවුරු කළා.\nඑමෙන්ම, ලබන වසරේ අයි.සී.සී. විස්සයි විස්ස ලෝක කුසලාන තරඟාවලිය සැලසුම් කළ පරිදි ඉන්දියාවේ පැවැත්වෙන බවයි එමගින් නිවේදනය කළේ.\nඑමෙන්ම, ලබන වසරේ නවසීලන්තයේ පැවැත්වීමට නියමිත කාන්තා ලෝක කුසලාන තරඟාවලිය 2022 වසරේ පෙබරවාරි දක්වා කල් දමා තිබෙනවා.",
       "URL": "https://www.hirunews.lk/sports/247340/කල්-දැමුණු-විස්සයි-විස්ස-ලෝක-කුසලානය-2022-දී",
       "Category": "Sports",
       "Parent URL": "https://www.hirunews.lk/sports/all-news.php?pageID=89"
}