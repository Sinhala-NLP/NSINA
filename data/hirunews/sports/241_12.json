{
       "Source": "hirunews",
       "Timestamp": "Tuesday, 03 April 2018 - 11:21",
       "Headline": "පිට පිට දෙවන වතාවටත් කොදෙව්වන්ට අනපේක්ෂිත පරාජයක්",
       "News Content": "සංචාරක බටහිර ඉන්දීය කොදෙව් පිළ සමඟ කරච්චියේ දී ඊයේ (02) පැවැති දෙවන විස්සයි විස්ස ජාත්‍යන්තර තරඟයෙන් ද ලකුණු 82ක ජයග්‍රහණයක් ලැබීමට පාකිස්තානය සමත් වුණා.\nකාසියේ වාසිය දිනා, පළමුවෙන් පන්දුවට පහර දුන් පාකිස්තානය සිය පන්දු වාර 20 තුළ දී කඩුලු 03ක් දැවී ලකුණු 205ක් රැස් කළා.\nබාබර් අසාම් එහිදී පන්දු 58කට මුහුණ දී ලකුණු 97ක් රැස් කිරීමට සමත් වුණා.\nපිළිතුරු වශයෙන් බටහිර ඉන්දීය කොදෙව් පිළට පන්දු වාර 19යි පන්දු දෙකකදී සියලු ක්‍රීඩකයන් දැවී ලබා ගත හැකි වූයේ ලකුණු 123ක් පමණයි.\nමොහොමඩ් අමීර් ලකුණු 22කට කඩුලු 3යි.\nමෙම ජයග්‍රහණයත් සමඟ තරඟ 03කින් යුත් විස්සයි විස්ස තරඟාවලියේ දෙකට බින්දුවක් ලෙස ඉදිරියෙන් සිටින්නේ පාකිස්තානයයි.\nතරඟයේ කඩුලු දැවී ගිය ආකාරය පහතින්.",
       "URL": "https://www.hirunews.lk/sports/187533/පිට-දෙවන-වතාවටත්-කොදෙව්වන්ට-අනපේක්ෂිත-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=241"
}