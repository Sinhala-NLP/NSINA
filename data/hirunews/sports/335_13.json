{
       "Source": "hirunews",
       "Timestamp": "Friday, 28 April 2017 - 8:48",
       "Headline": "බැංගලෝර් පිල යළි පරදී",
       "News Content": "ක්‍රිස් ගේල්, ඒ.බී.ඩිවිලියස් වැනි ප්‍රබල ක්‍රීඩකයන් රැසකගෙන් සමන්විත වුව ද මෙවර අයි.පී.එල් තරඟාවලියේදී දිගින් දිගටම පරාජය ලැබූ විරාට් කෝලිගේ රෝයල් චැලෙන්ජර්ස් බැංගලෝර් පිල ඊයේ (27) තවත් පරාජයකට මුහුණ දුන්නා.\nඒ බැංගලෝරයේ පැවති තරඟයකදී ගුජරාට් ලයන්ස් පිල අතින්.\nපළමුවෙන් පන්දුවට පහරදුන් බැංගලෝර් පිල සිය පන්දුවාර 20 තුළදී සියලූ ක්‍රීඩකයන් දැවී ලබා ගත්තේ ලකුණු 134 ක් පමණයි. ඇන්ඩෲ ටයි එහිදී ලකුණු 12 කට කඩුලූ 3 ක් බිඳ හෙලූවා.\nපිළිතුරු වශයෙන් ගුජරාට් පිල පන්දුවාර 13 යි පන්දු 5 කදී කඩුලූ 3 ක් දැවී ලකුණු 135 ක් ලබමින් කඩුලූ 7 ක ජයක් වාර්තා කිරීමට සමත් වුණා.\nඒරොන් ෆින්ච් එහිදී පන්දු 34 කදී ලකුණු 72 ක් රැස් කළේ 6 පහර 6 ක් සමඟින්.",
       "URL": "https://www.hirunews.lk/sports/160148/බැංගලෝර්-පිල-යළි-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=335"
}