{
       "Source": "hirunews",
       "Timestamp": "Wednesday, 29 April 2015 - 13:19",
       "Headline": "සංගා පෙරමුණට",
       "News Content": "එංගලන්ත ප්‍රාන්ත ක්‍රිකට් තරඟාවලිය යටතේ සරේ ප්‍රාන්ත කණ්ඩායම නියෝජනය කරන කුමාර් සංගක්කාර මේ වනවිට වැඩිම ලකුණු ලබාගත් පිතිකරුවන් තුන්දෙනා අතරට පත්ව සිටිනවා. තරඟ දෙකකට සහභාගි වී ලකුණු 284 ක් ලබා ගනිමිනුයි සංගක්කාර මෙම දක්ෂතාවය පෙන්නුම් කර ඇත්තේ. එහිදී තරඟාවලියේ ග්ලැමගොන් ප්‍රාන්ත කණ්ඩායම සමඟ පැවති පළමු තරඟයේ පළමු ඉනිමේදී ලකුණු 149 ක් ලබා ගැනීමට සංගක්කාර සමත් වුණා. මේ අතර, එසෙක්ස් ප්‍රාන්ත කණ්ඩායම සමඟ මේ වනවිට පැවැත්වෙන තරඟයේ පළමු ඉනිමේදී ලකුණු 52 ක් සහ දෙවන ඉනිමේදී ලකුණු 43 ක් ලබා ගැනීමට ද සංගක්කාරට හැකිවී තිබෙනවා.",
       "URL": "https://www.hirunews.lk/sports/108511/සංගා-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=472"
}