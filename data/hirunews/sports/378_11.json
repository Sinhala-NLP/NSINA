{
       "Source": "hirunews",
       "Timestamp": "Sunday, 16 October 2016 - 12:33",
       "Headline": "චීන - තායිපේ, සිංගප්පූරුව, ශ්‍රී  ලංකාවට පරදී",
       "News Content": "කොළඹ තුරග තරඟ පිටියේ පැවැත්වෙන ආසියානු සත් සාමාජික තුන්වන අදිරයේ රග්බි තරඟාවලියේ ඊයේ පැවති තරඟවලදී ශ්‍රී ලංකාව චීන - තායිපේ සහ සිංගප්පූරුව  පරාජය කිරීමට සමත්වුණා.\nචීන තායිපේ පිලට එරෙහිව ශ්‍රී ලංකාව ලකුණු 26 ට 7ක ජයක් ලැබූ අතර, සිංගප්පූරුවට එරෙහිව වාර්තා කළේ ලකුණු 66 ට බින්දුවක ජයක්.\nමෙහිදී  ශ්‍රී ලංකාව පරදවා චීනය ලකුණු 24 ට 14 ක් ලෙස ජයග්‍රහණය කළා.\nතරඟාවලියේ අවසන් පූර්ව වටය සඳහා ශ්‍රී ලංකාව සුදුසුකම් ලැබූ අතර, අද ඒ අනුව ශ්‍රී ලංකා පිල හොංකො කණ්ඩායම සමඟ තරඟ වැදීමට නියමිතයි.\nආසියානු සත්සාමාජික රග්බි තරඟාවලියේ පළමු සහ දෙවන අදියර හොංකොං සහ දකුණු කොරියාවේදී පැවැත්වුණා.\nඑම තරඟාවලි දෙකේදීම ශ්‍රී ලංකාව අනුශූරයන් බවට පත්වූයේ හොංකොං පිලට පමණක් දෙවෙනි වෙමින්.",
       "URL": "https://www.hirunews.lk/sports/145348/චීන-තායිපේ-සිංගප්පූරුව-ශ්‍රී-ලංකාවට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=378"
}