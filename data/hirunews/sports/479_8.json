{
       "Source": "hirunews",
       "Timestamp": "Tuesday, 24 March 2015 - 12:27",
       "Headline": "අයින් වුනත් මුල්තැන තාමත් සංගාට",
       "News Content": "ලෝක කුසලාන ක්‍රිකට් තරගාවලියේ වැඩිම ලකුණු ලබාගත් පිතිකරුවන්ගේ ලැයිස්තුවේ තවදුරටත් පෙරමුණ ගැනීමට ශ්‍රී ලංකා කණ්ඩායමේ කුමාර් සංගක්කාර සමත්ව තිබෙනවා. ඒ ලකුණු 541ක් සමගින්. මෙවර ලෝක කුසලාන තරගාවලියේ තරග 7කට පමණක් ක්‍රිඩා කළ සංගා ලබාගෙන ඇති එම ලකුණු සංඛ්‍යාවට ශතක 4ක් ද ඇතුළත්. සංගාගේ එම ශතක 4 ලෝක වාර්තාවන්ට ද හිමිකම් කියනවා. මෙහි විශේෂම සිදුවීම වන්නේ ශ්‍රී ලංකා කණ්ඩායම අර්ධ අවසන් පූර්ව වටයෙන් පරාජයට පත්වීමත් සමග මේ වන විට ලෝක කුසලාන තරගාවලියෙන් ඉවත්ව අවසන්. නමුත් අවසන් පූර්ව තරග පැවැත්වෙන මේ දිනවල ද කිසිදු ක්‍රීඩකයෙකු සංගා පසු කිරීමට සමත්වූයේ නැහැ. මෙම ලැයිස්තුවේ දෙවන ස්ථානයේ නවසීලන්තයේ මාර්ටින් ගප්ටිල් පසුවන අතර, ඔහු රැස්කරගෙන ඇති මුළු ලකුණු සංඛ්‍යාව 500ක්. කෙසේ නමුත් මේ වන විට දකුණු අප්‍රිකාව සමග පැවැත්වෙන තරගයේදි පන්දුවට පහරදෙන මාර්ටින් ගප්ටිල්ට සංගා පසු කිරීමට නම් ලකුණු 42ක් ලබාගත යුතු වනවා. මෙහි තෙවැනි ස්ථානයේ පසුවන්නේ දකුණු අප්‍රිකානු කණ්ඩායමේ නායක ඒබී ඩිවිලියර්ස්. ඔහු මේ වන විට ලබාගෙන ඇති මුළු ලකුණු සංඛ්‍යාව 482ක්. අද පැවැති තරගයේදි ඩිවිලියර්ස් ලකුණු 65ක් ලබාගැනීමට සමත් වුණා. කෙසේ නමුත් මෙම ලැයිස්තුවේ පිතිකරුවන්ගේ මුළු ලකුණු සංඛ්‍යාව තරගාවලිය අවසන් වන විට වෙනස් විය හැකියි.\nස්කොට්ලන්තයට එරෙහි ශතකය\nමෙම වීඩියෝව දර්ශනය නොවේ නම් මෙතනින් නරඹන්න\nබංග්ලාදේශයට එරෙහි ශතකය\nමෙම වීඩියෝව දර්ශනය නොවේ නම් මෙතනින් නරඹන්න\nඑංගලන්තයට එරෙහි ශතකය\nමෙම වීඩියෝව දර්ශනය නොවේ නම් මෙතනින් නරඹන්න\nඕස්ට්‍රේලියාවට එරෙහි  ශතකය\nමෙම වීඩියෝව දර්ශනය නොවේ නම් මෙතනින් නරඹන්න",
       "URL": "https://www.hirunews.lk/sports/106159/අයින්-වුනත්-මුල්තැන-තාමත්-සංගාට",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}