{
       "Source": "hirunews",
       "Timestamp": "Saturday, 19 October 2013 - 19:37",
       "Headline": "ඉන්දියාව අදත් 300 ඉක්මවයි.",
       "News Content": "සංචාරක  ඕස්ට්‍රේලියානු කණ්ඩායම සහ ඉන්දියාව අතර පැවැත්වෙන තුන්වැනි එක්දින අන්තර්ජාතික තරඟය ඉන්දියාවේ - මොහාලි හිදී දැන් පැවැත්වෙනවා. තරඟයේ පළමුව පන්දුවට පහරදුන් ඉන්දීය කණ්ඩායම සිය පන්දුවාර 50 අවසානයේ කඩුලූ 9 ක් දැවී ලකුණු 303 ක් රැස් කළා. සිය කණ්ඩායම වෙනුවෙන් නායකත්ව ඉනිමක් ක්‍රීඩා කළ මහේන්ද්‍ර සිං දෝණි නොදැවී ලකුණු 139 ක් ලබාගැනීමට සමත්වුණා. මීට අමතරව විරාට් කෝලි ලකුණු 68 ක් ලබාගත්තා.  ඕස්ට්‍රේලියානු කණ්ඩායම වෙනුවෙන් මිචෙල් ජොන්සන් ලකුණු 46 කට කඩුලූ 4ක් ලබාගත් අතර පිළිතුරු ඉනිම ක්‍රීඩා කරන  ඕස්ට්‍රේලියානුවන් මේ වනවිට  පන්දුවාර 13 ක් අවසානයේ කඩුලූ 1 දැවී ලකුණු 71 ක් ලබා සිටිනවා.",
       "URL": "https://www.hirunews.lk/sports/69627/ඉන්දියාව-අදත්-300-ඉක්මවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}