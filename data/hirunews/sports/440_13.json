{
       "Source": "hirunews",
       "Timestamp": "Saturday, 14 November 2015 - 9:59",
       "Headline": "රුසියාවට මළල ක්‍රීඩා තහනමක්",
       "News Content": "රුසියාවට මළල ක්‍රීඩා තහනමක් පැනවීමට අන්තර්ජාතික මළල ක්‍රීඩා සම්මේලනය ඊයේ (13) තීරණය කළා. ක්‍රීඩාවේ මත්ද්‍රව්‍ය නාශක අධිකාරිය මගින් නිකුත් කළ වාර්තාවකට අනුව පැවැති ඡන්ද විමසීමකදී රුසියාවට අදාළ තහනම පැනවීම සඳහා සාමාජිකයින් 22ට එකක් ලෙස කැමැත්ත පළ කර තිබෙනවා.\nරුසියානු රජයේ අනුග්‍රහයෙන් ක්‍රීඩක, ක්‍රීඩිකාවන් තහනම් උත්තේජක භාවිත කරන බවට මෙම වාර්තාවෙන් චෝදනා එල්ල වුණා. මෙම තහනම ස්ථීර වුවහොත් රුසියාවට ලබන වසරේ බ්‍රසීලයේ පැවැත්වෙන ඔලිම්පික් ක්‍රීඩා උළෙල සඳහා ද මළල ක්‍රීඩක, ක්‍රීඩිකාවන් ඉදිරිපත් කිරීමට නොහැකි වනු ඇති. කෙසේ නමුත්, රුසියානු ක්‍රීඩා අමාත්‍යවරයා ප්‍රකාශ කළේ තහනම ඉවත් කර ගැනීම සඳහා තම රටට කටයුතු කළ හැකි බවයි.",
       "URL": "https://www.hirunews.lk/120199/රුසියාවට-මළල-ක්‍රීඩා-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}