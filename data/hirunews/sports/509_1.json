{
       "Source": "hirunews",
       "Timestamp": "Wednesday, 16 October 2013 - 7:17",
       "Headline": "පාකිස්තාන ක්‍රිකට් පාලක මණ්ඩලය විසුරුවා හැරේ.",
       "News Content": "පාකිස්තාන ක්‍රිකට් පාලක මණ්ඩලය විසුරුවා හැරීමට එරට රජය තීරණය කර තිබෙනවා. විදෙස් වාර්තා පෙන්වා දෙන්නේ පාකිස්තානයේ අග්‍රාමාත්‍ය නවාස් ෂරීෆ් විසින් මෙම තීරණය ගෙන ඇති බවයි. ක්‍රිකට් පාලක මණ්ඩලය විසුරුවා හැරීමත් සමගම 5 දෙනෙකුගෙන් යුත් අන්තර් වාර කමිටුවක් පත් කිරීමට ද පාකිස්තාන අගමැතිවරයා පියවර ගෙන තිබෙනවා. එරට ක්‍රිකට් පාලක මණ්ඩලය සම්බන්ධයෙන් පැවැති වංචා, දූෂණ සම්බන්ධයෙන් පැවැති නඩු කිහිපයක් මෙම විසුරුවා හැරීමට හේතුව බවයි පාකිස්තානය රජය පවසන්නේ. කෙසේ වුවත්, විදෙස් වාර්තා පවසන්නේ මෙම විසුරුවා හැරීම දේශපාලන කාර්යයක් බවයි.",
       "URL": "https://www.hirunews.lk/sports/69353/පාකිස්තාන-ක්‍රිකට්-පාලක-මණ්ඩලය-විසුරුවා-හැරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}