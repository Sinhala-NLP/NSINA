{
       "Source": "hirunews",
       "Timestamp": "Friday, 05 November 2021 - 17:44",
       "Headline": "මහින්ද රාජපක්ෂ ජාතික පාපන්දු තරගාවලිය වෙනුවෙන් රටවල් රැසකින් ක්‍රීඩකයින් මෙරටට පැමිණේ",
       "News Content": "මෙම මස 08 වැනි දින සිට ඇරඹෙන \\'මහින්ද රාජපක්ෂ ජාතික පාපන්දු කුසලානය\\' සඳහා තරග වැදීමට බංග්ලාදේශ ජාතික පාපන්දු කණ්ඩායම අද (05) කටුනායක බණ්ඩාරනායක ජාත්‍යන්තර ගුවන්තොටුපලෙන් මෙරටට පැමිණියා.\nබංග්ලාදේශ ජාතික පාපන්දු කණ්ඩායමට ක්‍රීඩකයින් සහ නිලධාරීන් 35 දෙනෙකු ඇතුළත්.\nමෙම ක්‍රීඩකයින් බංග්ලාදේශයේ ඩකා නුවර සිට  ශ්‍රී ලන්කන් ගුවන් සේවයේ යූ.එල්.- 200 දරණ ගුවන් යානයෙන් අද පස්වරු 02.15ට පමණ දිවයිනට ළඟා වූ බවයි අප වාර්තාකරු සඳහන් කළේ.\nමහින්ද රාජපක්ෂ ජාතික පාපන්දු කුසලානයට සහභාගී වීමට මාලදිවයින ක්‍රීඩකයින් රැගත් ගුවන් යානය ඊයේ (04) මෙරටට ළඟා වූ අතර, සීෂෙල්ස් පාපන්දු කණ්ඩායම නියෝජනය කරමින් පැමිණෙන ක්‍රීඩකයින් රැගත් ගුවන් යානය හෙට 906) දින මෙරටට පැමිණීමට නියමිතයි.\nමෙම තරගාවලිය නොවැම්බර් මස 08 සිට 17 දින දක්වා පැවැත්වීමට සියලු කටයුතු සූදානම් කර තිබෙනවා.",
       "URL": "https://www.hirunews.lk/sports/287104/මහින්ද-රාජපක්ෂ-ජාතික-පාපන්දු-තරගාවලිය-වෙනුවෙන්-රටවල්-රැසකින්-ක්‍රීඩකයින්-මෙරටට-පැමිණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}