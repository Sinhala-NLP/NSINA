{
       "Source": "hirunews",
       "Timestamp": "Friday, 15 December 2017 - 18:16",
       "Headline": "අනුමත වූ 20යි 20, 15 මෙන්න",
       "News Content": "ඉන්දියාව සමග පැවැත්වෙන 20 යි 20 තරගාවලියේ ශ්‍රී ලංකා සංචිතයට ලසිත් මාලිංග ඇතුලත් නොවන බව ශ්‍රී ලංකා ක්‍රිකට් ආයතනය පවසනවා.\n15 දෙනෙකුගෙන් යුත් සංචිතයට ක්‍රීඩා අමාත්‍යවරයාගේ ද අනුමැතිය ලැබී ඇති බවයි ඔවුන් සඳහන් කළේ.\nකණ්ඩායමේ නායකත්වය තිසර පෙරේරාට හිමිව තිබෙනවා.\nඋපුල් තරංග / ඇන්ජෙලෝ මැතිව්ස් / කුසල් ජනිත් පෙරේරා / ධනුෂ්ක ගුණතිලක / නිරෝෂන් දික්වැල්ල / අසේල ගුණරත්න / සධීර සමරවික්‍රම / දසුන් ශානක / චතුරංග ද සිල්වා / සචිත් පතිරණ / අකිල ධනංජය / දුෂ්මන්ත චමීර / විශ්ව ප්‍රනාන්දු සහ නුවන් ප්‍රදීප් සංචිතයේ සෙසු ක්‍රීඩකයන් වනවා.\nසංචාරක ශ්‍රී ලංකා කණ්ඩායම සහ ඉන්දියාව අතර තරග 3 කින් සමන්විත 20 යි 20 තරගාවලිය ලබන 20 වනදා ආරම්භ වනවා.\nපළමු තරගය පැවැත්වෙන්නේ කටක් හිදීයි.",
       "URL": "https://www.hirunews.lk/sports/178482/අනුමත-වූ-20යි-20-15-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=273"
}