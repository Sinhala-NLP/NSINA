{
       "Source": "hirunews",
       "Timestamp": "Sunday, 19 March 2017 - 10:39",
       "Headline": "සුරංග ලක්මාල් වේගවත් ලකුණු රැස් කිරීමක",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ අවසන් දිනය දැන් කොළඹ පී සරා ඕවල් ක්‍රීඩාංගණයේදී ක්‍රියාත්මකයි.\nමේවන විට සිය දෙවන ඉනිම වෙනුවෙන් පන්දුවට පහරදෙන ශ්‍රී ලංකාව කඩුලු 8 ක් දැවී ලබාසිටින ලකුණු සංඛ්‍යාව 300 ක්.\nසුරංග ලක්මාල් ලකුණු 34 ක් සහ දිල්රුවන් පෙරේරා ලකුණු 40 ක් ලබා පන්දුවට පහරදෙමින් සිටිනවා.\nශ්‍රී ලංකා පළමු ඉනිම සියලුදෙනා දැවී 338 යි.\nබංග්ලාදේශය පළමු ඉනිම සඳහා ලකුණු 467 ක් ලබාගත්තා.\nමේ අතර මෙම තරගය නැරඹීමට ශ්‍රී ලාංකික ක්‍රීඩා ලෝලීන්ට අද නොමිලේ අවස්ථාව හිමිවනවා.\nමෙම තරගය බංග්ලාදේශ කණ්ඩායමේ සියවන ටෙස්ට් තරගය බැවින් එය ජයග්‍රහණය කිරීම ඔවුන්ගේ අපේක්ෂාවයි.\nඑබැවින් මෙම තරගය ඉතා තීරණාත්මක බැවින් ශ්‍රී ලංකා කණ්ඩායම ධෛර්යමත්  කිරීම සඳහා පැමිණෙන ලෙසටයි ශ්‍රී ලංකා ක්‍රිකට් ආයතනය ඉල්ලා සිටින්නේ.",
       "URL": "https://www.hirunews.lk/sports/157208/සුරංග-ලක්මාල්-වේගවත්-ලකුණු-රැස්-කිරීමක",
       "Category": "Sports",
       "Parent URL": "https://www.hirunews.lk/sports/all-news.php?pageID=345"
}