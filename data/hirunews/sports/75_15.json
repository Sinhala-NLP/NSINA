{
       "Source": "hirunews",
       "Timestamp": "Saturday, 05 December 2020 - 21:42",
       "Headline": "කලම්බෝ කිංග්ස් පිළට පන්දු 120ක් තුල ලකුණු 106ක පහසු ඉලක්කයක්",
       "News Content": "ලංකා ප්‍රිමිය ලීග් තරඟාවලියේ 13 වන තරඟය ලෙස කැන්ඩි ටස්කස් සහ කලම්බෝ කිංග්ස් අතර තරඟයේ පළමුව පන්දුවට පහරදුන් කැන්ඩි ටස්කස් පිළ පන්දුවාර 19යි පන්දු දෙකක් තුල සියල්ලන් දැවී ලකුණු 105ක් රැස් කළා.\nමෙම තරඟයේදී කැන්ඩි පිතිකරුවන්ට සාර්ථකවීමට කලම්බෝ කිංග්ස් පන්දු යවන්නන් ඉඩ ලබා නොදුන්නේ ඉතා ආක්‍රමණශීලි පන්දු යැවීමක නිරත වෙමින්.\nකැන්ඩි ටස්කස් පිළ වෙනුවෙන් මහමදුල්ලා ගුර්බාස් පන්දු 21කදී ලකුණු 34ක් රැස් කළ අතර අනෙකුත් කිසිඳු පිතිකරුවෙකුට ලකුණු 20 සීමාවට ලඟා වීමට කලම්බෝ කිංග්ස් පන්දු යවන්නන් ඉඩ ලබාදුන්නේ නැහැ.\nපන්දු යැවීමේදී තක්ෂිල ද සිල්වා, අශාන් ප්‍රියන්ජන් සහ කේයස් අහමඩ් අතරේ කඩුලු 02 බැගින් බෙදී ගියා.\nඒ අනුව තරඟය ජයගහණය සඳහා කලම්බෝ පිළට පන්දු 120ක් තුල ලකුණු 106ක ඉලක්කයක් හිමිව තිබෙනවා.",
       "URL": "https://www.hirunews.lk/sports/256387/කලම්බෝ-කිංග්ස්-පිළට-පන්දු-120ක්-තුල-ලකුණු-106ක-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}