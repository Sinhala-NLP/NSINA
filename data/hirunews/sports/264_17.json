{
       "Source": "hirunews",
       "Timestamp": "Sunday, 14 January 2018 - 10:23",
       "Headline": "යොවුන් ලෝක කුසලාන තරගාවලියේ ලංකාව සහභාගිවන පළමු තරගය අද",
       "News Content": "නවසීලන්තයේ පැවැත්වෙන වයස අවුරුදු 19 න් පහළ ලෝක කුසලාන ක්‍රිකට් තරගාවලියේ ශ්‍රී ලංකාව සහභාගිවන පළමු තරගය අද පැවැත්වෙනවා.\nකමිඳු මෙන්ඩිස්ගේ නායකත්වයෙන් යුත් ශ්‍රී ලංකා යොවුන් ක්‍රිකට් පිල එහිදී තරග වදින්නේ අයර්ලන්තය සමගයි.\n12 වන වරටත් පැවැත්වෙන වයස අවුරුදු 19 න් පහළ ලෝක කුසලාන තරගාවලිය සඳහා ජාත්‍යන්තර ක්‍රිකට් සම්මේලනයේ පූර්ණ සාමාජිකත්වය දරණ රටවල් 10 සහ අනුබද්ධ සාමාජික රටවල් හයේ කණ්ඩායම් 16 ක් තරග වදිනවා.\nඊයේ ආරම්භවූ තරගාවලිය ඛාණ්ඩ 4 ක් යටතේ පැවැත්වෙන අතර, අවසන් මහා තරගය පෙබරවාරි 3 වනදා පැවැත්වීමට නියමිතයි.",
       "URL": "https://www.hirunews.lk/sports/181011/යොවුන්-ලෝක-කුසලාන-තරගාවලියේ-ලංකාව-සහභාගිවන-පළමු-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}