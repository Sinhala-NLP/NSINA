{
       "Source": "hirunews",
       "Timestamp": "Sunday, 27 March 2016 - 12:27",
       "Headline": "මැතිව්ස්ගේ ඉනිම ගැන එංගලන්ත නායකයා කථා කරයි",
       "News Content": "තම කණ්ඩායමේ දැවැන්ත චරිත මෙන්ම කුසලතා පරිපුර්ණ ක්‍රීඩකයන් සිටින බව එංගලන්ත  කණ්ඩායමේ නායක ඔවන් මෝගන් පවසනවා.\nඅර්ධ අවසන් පුර්ව තරගවලදීත් තම කණ්ඩායම හොඳ ස්ථාවරත්වයක පවතිනු ඇති බවයි ඔහු පවසන්නේ.\nඊයේ ශ්‍රී ලංකාවට එරෙහිව පැවති තරග ජයග්‍රහණයෙන් පසු මාධ්‍ය වෙත අදහස් දක්වමින් එංගලන්ත නායකයා මෙම අදහස් පළකර තිබෙනවා.\nඑමෙන්ම තරගයෙන් තරගයට තම කණ්ඩායම වෙනස්කම් පෙන්වන බවයි ඔවන් මෝගන් සඳහන් කර ඇත්තේ.\nපිළිතුරු ඉනිමේ පළමු පන්දුවාර කිහිපයේදී ශ්‍රී ලංකා පිතිකරුවන් අසීරු අඩියකට පත් කරවීම ස්ථාවරව පවත්වාගෙන යාමට තම පන්දු යවන්නන්ට හැකිවුයේ නම් තරග ජයග්‍රහණය මීට වඩා පහසු වනු ඇතැයි ද එංගලන්ත නායකයා ප්‍රකාශ කර තිබෙනවා.\nඑහෙත් ඇන්ජෙලෝ මැතිව්ස් ශ්‍රී ලංකා කණ්ඩායම යළිත් ජයග්‍රහණයේ මාවතකට ගෙන ආ බවයි ඔහු සඳහන් කලේ.\nඒ හේතුව මත ජයග්‍රහණය වෙනුවෙන් තවත් කැපවීමට සිදුවු බව ඔවන් මෝගන් පෙන්වා දෙනවා.\nඇෆ්ගනිස්ථානය සමග පැවති තරගයට වඩා ශ්‍රී ලංකාව සමග පැවති තරගයේදී එංගලන්ත කණ්ඩායමේ පැහැදිළි දියුණුවක් පවතින බවයි ඔහු පෙන්වා දෙන්නේ.\nතම කණ්ඩායම සම්බන්ධයෙන් අනවශ්‍ය ආකාරයෙන් ඇගයීම් නොකල ද එලෙස සිදු කරන ඇගයීම කණ්ඩායමේ ශක්තියට අවශ්‍ය වනු ඇතැයි ද ඔවන් මෝගන් සඳහන් කර තිබෙනවා.",
       "URL": "https://www.hirunews.lk/sports/129474/මැතිව්ස්ගේ-ඉනිම-ගැන-එංගලන්ත-නායකයා-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}