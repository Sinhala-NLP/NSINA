{
       "Source": "hirunews",
       "Timestamp": "Wednesday, 13 May 2020 - 13:18",
       "Headline": "කොවිඩ් නිසා නැවතුණු ක්‍රිකට් පුහුණුවීම් ජූනි සිට ඇරඹෙන ලකුණු",
       "News Content": "සෞඛ්‍ය අංශවල උපදෙස් ලබාගනිමින් ලබන මස 1 වනදා සිට ජාතික ක්‍රිකට් කණ්ඩායමේ පුහුණුවීම් යළි ආරම්භ කිරීමට බලාපොරොත්තු වන බව ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරී ඈෂ්ලි ද සිල්වා ප්‍රකාශ කළා.\nමේ සම්බන්ධයෙන් ක්‍රිකට් ආයතනයේ නියෝජිතයන්, ශ්‍රී ලංකා ජාතික ක්‍රිකට් කණ්ඩායමේ පුහුණුකරු මිකී ආතර්, එක්දින, ටෙස්ට් සහ විස්සයි විස්ස කණ්ඩායම්වල නායකයින් සමඟ අද විශේෂ සාකච්ජාවක් ශ්‍රී ලංකා ක්‍රිකට් ආයතනයේදී පැවැත්වීමට නියමිතයි.\nදේශීය සහ ජාත්‍යන්තර ක්‍රිකට් තරඟාවලි යලි ආරම්භ කිරීමට පෙර ක්‍රීඩකයන්ගේ මෙන්ම ක්‍රීඩා ලෝලීන්ගේ ද සෞඛ්‍ය ආරක්ෂාව සම්බන්ධයෙන් විධිමත් වැඩපිළිවෙලක් සකස් කළ යුතු බවටද යෝජනා වී තිබෙනවා.",
       "URL": "https://www.hirunews.lk/sports/240636/කොවිඩ්-නිසා-නැවතුණු-ක්‍රිකට්-පුහුණුවීම්-ජූනි-සිට-ඇරඹෙන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}