{
       "Source": "hirunews",
       "Timestamp": "Wednesday, 09 October 2019 - 18:43",
       "Headline": "තුන්වන තරගයේ කාසියේ වාසිය දිනූ ශ්‍රී ලංකාව පන්දුවට පහරදීමට තීරණය කරයි",
       "News Content": "සංචාරක ශ්‍රී ලංකා කණ්ඩායම සහ පකිස්ථානය අතර තුන්වන සහ අවසන් 20යි 20 තරගය අද ලාහෝර් නුවරදී පැවැත්වෙනවා.\nතරගයේ කාසියේ වාසිය දිනු ශ්‍රී ලංකා කණ්ඩායම තීරණය කර ඇත්තේ පළමුවෙන් පන්දුවට පහරදීමටයි.\nමෙම තරගාවලියේ පළමු තරග 2 ජයග්‍රහණය කළ ශ්‍රී ලංකා කණ්ඩායම මේවන විටත් තරගාවලියේ ජයග්‍රහණය හිමිකරගෙන අවසන්.\nධනුෂ්ක ගුණතිලක, සධීර සමරවික්‍රම, භානුක රාජපක්ෂ, ඇන්ජෙලෝ පෙරේරා, ඔෂධ ප්‍රනාන්දු, දසුන් ශානක, වනිඳු හසරංග, ලහිරු මදුෂංක, ලක්ෂාන් සඳකැන්, කසුන් රාජිත සහ ලහිරු කුමාර අද ශ්‍රී ලංකා කණ්ඩායම නියෝජනය කරනවා.\nඅද තරගයේදී පකිස්ථාන කණ්ඩායමෙන් අහමඩ් ශේෂාඩ්, උමාර් අක්මාල් සහ මොහොමඩ් හස්නයින් ඉවත්කර තිබෙනවා.\nහැරිස් සොහයිල්, ඉෆ්තිකාර් අහමඩ් සහ උස්මන් ශින්වාරි අද කණ්ඩායමට කැඳවා තිබෙනවා.",
       "URL": "https://www.hirunews.lk/sports/225919/තුන්වන-තරගයේ-කාසියේ-වාසිය-දිනූ-ශ්‍රී-ලංකාව-පන්දුවට-පහරදීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=136"
}