{
       "Source": "hirunews",
       "Timestamp": "Sunday, 21 July 2013 - 19:19",
       "Headline": "හරූන් ලොගාට්ට නව තනතුරක්.",
       "News Content": "අන්තර් ජාතික ක්‍රිකට් සම්මේලනයේ හිටපු ප්‍රධාන විධායක නිලධාරී හරූන් ලොගාට් දකුණු අප්‍රිකානු ක්‍රිකට් පාලක මණ්ඩලයේ නව ප්‍රධාන විධායක නිලධාරියා ලෙස පත් කර තිබෙනවා. මූල්‍ය අර්බුදයක් මැද හිටපු ප්‍රධාන විධායක ජෙරල්ඞ් මජෝලා පසුගිය වසරේ ඔක්තෝබර් මාසයේ ඉවත් කිරීමෙන් පසු එම තනතුර හිස්වයි පැවතුණේ. දකුණු අප්‍රිකාවේ උපත ලැබූව ද හරූන් ලොගාට්ගේ දෙමාපියන් ඉන්දියාවේ මුජරාට් ප්‍රාන්තයේ කුඩා ගම්මානයකින් පැවත එන අයයි. දකුණු අප්‍රිකාවේ ප්‍රාන්ත ක්‍රිකට් තරගාවලිය සඳහා ක්‍රීඩා කර ඇති හරූන් ලොගාට් වෘත්තියෙන් වරලත් ගණකාධිකාරීවරයෙක්. ජාත්‍යන්තර ක්‍රිකට් සම්මේලනයේ ප්‍රධාන විධායක තනතුර හොඹවන කාලය තුළ හරූන් ලොගාට් 2015 ලෝක කුසලාන ක්‍රිකට් තරගාවලිය කණ්ඩායම් 10කට සීමා කිරීමට මූලික වූ අතර, විනිසුරු තීරණ නැවත ඇගයීමේ ඞී.ආර්.එස්. ක්‍රමය ද හඳුන්වා දෙනු ලැබුවා.",
       "URL": "https://www.hirunews.lk/sports/63498/හරූන්-ලොගාට්ට-නව-තනතුරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}