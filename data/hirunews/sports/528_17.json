{
       "Source": "hirunews",
       "Timestamp": "Monday, 24 June 2013 - 8:24",
       "Headline": "එංගලන්තය පරදා ශූරයන්ගේ කුසලානය ඉන්දියාවට.",
       "News Content": "චැම්පියන්ස් කුසලාන තරඟාවලියේ ඊයේ පැවති අවසන් තරඟයෙන් එංගලන්තය පරදා ජයග්‍රහණය ලබාගැනීමට ඉන්දියාව සමත්වුණා. තරඟය ආරම්භයේ සිටම වර්ෂාවෙන් බාධා එල්ලවූ අතර ඊයේ පස්වරු 8.50 ට පමණ තරඟය නැවත ආරම්භ වුණා. පන්දු වාර 20 කට තරඟය සීමා කිරීමට විනිසුරුවන් තීරණය කරනු ලැබුවා.  ප්‍රථමයෙන් පන්දුවට පහරදුන් ඉන්දීය කණ්ඩායම පන්දු වාර 20 අවසානයේ කඩුලූ 7 ක් දැවී ලකුණු 129 ක් රැස් කරගත්තා. පිළිතුරු ඉනිම ක්‍රීඩා කළ එංගලන්ත කණ්ඩායමට ලබාගත හැකිවූයේ නියමිත පන්දුවාර 20 අවසානයේ කඩුලූ 8 ක් දැවී ලකුණු 124 ක් පමණයි. ඒ අනුව චැම්පියන්ස් කුසලාන අවසන් මහ තරඟයෙන් ඉන්දියාව ජයග්‍රහණය කිරීමට සමත්කම් දැක්වූවා.",
       "URL": "https://www.hirunews.lk/sports/61612/එංගලන්තය-පරදා-ශූරයන්ගේ-කුසලානය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}