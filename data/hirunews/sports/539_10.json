{
       "Source": "hirunews",
       "Timestamp": "Thursday, 25 April 2013 - 13:19",
       "Headline": "ඉන්දියානුවන් ක්‍රිස්ගේල් වන්දනාවක.",
       "News Content": "ඉන්දීය ප්‍රිමියර් ලීග් තරගාවලියේදී පසුගියදා පූනේ වොරියස් කණ්ඩායම සමඟ පැවති තරගයේදී බැංගලෝර් කණ්ඩායම වෙනුවෙන් විශිෂ්ඨ ඉනිමක් ක්‍රීඩා කළ ක්‍රිස්ගේල් මේ වනවිට ඉන්දියාවේ වන්දනාමානයට පාත්‍ර වී ඇති බව ඉන්දීය මාධ්‍ය වාර්තා කරනවා. එම තරගයේදී පන්දු 66 කට ලකුණු 175 ක් ලබා ගනිමින් ලෝක වාර්තාවක් පිහිටවූ ක්‍රිස්ගේල්ගේ ඉනිම ලොව පුරා ක්‍රිකට් ලෝලීන්ගේ අවධානය දිනා ගත්තා. මේ වනවිට ඉන්දියාවේ නගරවල ක්‍රිස්ගේල්ගේ ඡායාරූප සහ පිළිම ඉදිකරමින් ඒවාට හඳුන්කූරු දල්වමින්, පහන් පත්තු කරමින් ජනතාව ආශිර්වාද කරන බවයි එරට මාධ්‍ය වාර්තා කරන්නේ. මේ අතර, බැංගලෝර් කණ්ඩායම නියෝජනය කරන කර්නාටක ප්‍රාන්තයේ මෙම ක්‍රිස්ගේල් වන්දනාව බහුතරව දක්නට ලැබෙනවා. එරට ග්‍රාමීය ප්‍රදේශවල ක්‍රිකට් ලෝලීන් මෙලෙස ක්‍රිස්ගේල් දේවත්වයෙන් පිදීමට දැඩි කැමැත්තක් දක්වන බවයි ඉන්දීය වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/sports/57786/ඉන්දියානුවන්-ක්‍රිස්ගේල්-වන්දනාවක",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}