{
       "Source": "hirunews",
       "Timestamp": "Friday, 08 February 2013 - 7:46",
       "Headline": "ශ්‍රී ලංකා කාන්තා ක්‍රිකට් පිලේ පළමු සුපර් සික්ස් තරගය අද.",
       "News Content": "ලෝක කුසලාන කාන්තා ක්‍රිකට් තරගාවලියේ සුපර් සික්ස් වටයේ පළමු තරග 3 අද (08) පැවැත්වෙනවා. ඒ අනුව  ඕස්ට්‍රේලියාව සහ එංගලන්ත කණ්ඩායම් අතර තරගයත්, නවසීලන්තය සහ ශ්‍රී ලංකාව අතර තරගයත්, මුම්බායිහිදී පැවැත්වෙන අතර දකුණු අප්‍රිකාව සහ බටහිර ඉන්දීය කොදෙව් අතර තරගය කටක්හිදී පැවැත්වීමට නියමිතයි. ලෝක කුසලාන කාන්තා ක්‍රිකට් ඉතිහාසයේ පළමු වතාවට ශ්‍රී ලංකා කාන්තා ක්‍රිකට් කණ්ඩායම සුපර් සික්ස් වටයේ තරග වදින්නේ අදයි. අද තරගය පිළිබඳ අදහස් දක්වමින් ශ්‍රී ලංකා කණ්ඩායමේ නායිකා ශෂිකලා සිරිවර්ධන ඊයේ එරට මාධ්‍ය වෙත අදහස් දක්වා සිටියේ ඉන්දීය කණ්ඩායම පරාජය කිරීමත් සමගම තම ක්‍රීඩිකාවන් ධෛර්ය සම්පන්නව අද තරගයට මුහුණදීමට නියමිත බවයි. ක්‍රීඩා පිටියේ තණතිල්ල සහ නවසීලන්ත ක්‍රීඩිකාවන් පිළිබඳ හොඳ අවබෝධයක් ඇති බවත් ඇය සඳහන් කළා.",
       "URL": "https://www.hirunews.lk/sports/52964/ශ්‍රී-ලංකා-කාන්තා-ක්‍රිකට්-පිලේ-පළමු-සුපර්-සික්ස්-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}