{
       "Source": "hirunews",
       "Timestamp": "Tuesday, 20 February 2018 - 13:31",
       "Headline": "හතුරුසිංහ අරමුණක් හෙළි කරයි",
       "News Content": "විවිධ තත්වයන් යටතේ තරගකාරීව ක්‍රීඩා කළ හැකි ශක්තිමක් කණ්ඩායමක් නිර්මාණය කර ගැනීම අරමුණ බව ශ්‍රී ලංකා ප්‍රධාන පුහුණුකරු චන්දික හතුරුසිංහ පවසනවා.\nඑම කණ්ඩායමට විවිධ රටවල් සමග මෙන්ම විවිධ තත්වයන් යටතේ ඔවුන්ගේ හැකියාවන් මත පදනම්ව දක්ෂතා දැක්විය හැකි කණ්ඩායමක් තම අරමුණ බවයි හතුරුසිංහ කියාසිටියේ.\nසෑම ක්‍රීඩකයෙකුටම සමාන අවස්ථා ලැබෙන අතර එහිදී දක්ෂතා අනුව කණ්ඩායමේ ඉඩක් ලැබීම හෝ නොලැබීම පිළිබඳ ඔවුන්ට අවබෝධ වනු ඇතැයි ද ශ්‍රී  ලංකා පුහුණුකරුවා කියාසිටියා.\nඉදිරියේදී එකම කණ්ඩායම සෑම තරගයකදීම දක්නට නොලැබෙනු ඇති බවයි චන්දික හතුරුසිංහ සඳහන් කර ඇත්තේ.\nක්‍රීඩකයන්ගේ දක්ෂතා කණ්ඩායමේ ඔවුන්ට හිමිවන තැන තීරණය කරනු ඇතැයි ද ඔහු පෙන්වා දෙනවා.\nකෙසේවෙතත් සෑම අවස්ථාවකදීම තමා උත්සාහ කරන්නේ හොඳ සංයෝගයකින් යුක්තව තරග ජයග්‍රහණය කිරිමට හැකි කණ්ඩායමක් නිර්මාණය කිරීම බව හතුරුසිංහ කියාසිටියා.\nජීවන් මෙන්ඩිස් පසුගියදා අවසන් වූ 20 යි 20 තරගාවලියට යොදා ගැනීම එක් උදාහරණයක් ලෙසට හතුරුසිංහ පෙන්වා දෙනවා.\nවසර 3 ක් පමණ කණ්ඩායමේ ස්ථානයක් හිමි නොවු ජීවන් මෙන්ඩිස් පළමු පන්දු වාරයේදීම කඩුලු දෙකක් දවා ගැනීම හතුරුසිංහ සිහිපත් කරනවා.\nතිසර පෙරේරාගේ දක්ෂතා පිළිබඳව ද ශ්‍රී ලංකා පුහුණුකරුවා අදහස් දක්වා තිබෙනවා.\nයළිත් ජයග්‍රාහී කණ්ඩායමක් ලෙසට ඉදිරියට යාමට ශ්‍රී ලංකා කණ්ඩායමට හැකියාව පවතින බවයි හතුරුසිංහ කියාසිටියේ.",
       "URL": "https://www.hirunews.lk/sports/184092/හතුරුසිංහ-අරමුණක්-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=252"
}