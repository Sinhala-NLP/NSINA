{
       "Source": "hirunews",
       "Timestamp": "Sunday, 02 July 2017 - 12:30",
       "Headline": "ශ්‍රී ලංකාවට ලකුණු 156 ක ඉලක්කයක්",
       "News Content": "සංචාරක සිම්බාබ්වේ කණ්ඩායමට එරෙහි දෙවන එක්දින ක්‍රිකට් තරගය ජය ගැනීමට ශ්‍රී ලංකාවට ලකුණු 156 ක ඉලක්කයක් හිමිව තිබෙනවා.\nගාල්ල ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් සිම්බාබ්වේ කණ්ඩායමට  පන්දුවාර 33 යි පන්දු 4 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 155 ක් පමණයි.\nමැල්කම් වෝලර් 38 යි. හැමිල්ටන් මසකඩ්සා ලකුණු 41 ක් ලබාගත්තා.\nපන්දු යැවීමේදී ලක්ෂාන් සඳකැන් කඩුලු 4 ක් බිඳහෙලුවා.\nවනිඳු හසරංග කඩුලු 3 යි.\nඅද එක්දින තරග බිමට පිවිසි ඔහු ලබාගත් මෙම කඩුලු ත්‍රිත්වය ඉතිහාසයට එක්වන්නේ එක්දින තරග බිමට පිවිසි පළමු දිනයේදීම කඩුලු ත්‍රිත්වයක් ලබාගත් තුන්වැන්නා ලෙසටයි.\nමීට පෙර එක්දින තරග බිමට පිවිසි පළමු දිනයේදීම කඩුලු ත්‍රිත්වයක් ලබාගෙන ඇති ක්‍රීඩකයන් දෙදෙනා වන්නේ තයිජුල් ඉස්ලාම් සහ කගිසෝ රබාඩා යන දෙදෙනායි.\nවනිදු හසරංග අද දවාගත් කඩුලු ත්‍රිත්වය වුයේ ඩොනල්ඩ් ටි‍්‍රපානෝ / ටෙන්ඩි චටාරා සහ මැල්කම් වෝලර් යන පිතිකරුවන් තිදෙනායි.",
       "URL": "https://www.hirunews.lk/sports/164895/ශ්‍රී-ලංකාවට-ලකුණු-156-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}