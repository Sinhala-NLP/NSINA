{
       "Source": "hirunews",
       "Timestamp": "Friday, 01 May 2015 - 13:16",
       "Headline": "නව එක්දින ක්‍රිකට් දර්ශකයේ ශ්‍රී ලංකාවට 5 වන තැන",
       "News Content": "අන්තර් ජාතික ක්‍රිකට් සම්මේලනයේ නව එක්දින දර්ශකයට අනුව ශ්‍රී ලංකාවට පස්වන ස්ථානය හිමිව තිබෙනවා.  ඕස්ට්‍රේලියාව එහි මුල්තැන සිටින අතර, දෙවන ස්ථානය ඉන්දියාවටත්, තුන්වන ස්ථානය නවසීලන්තයටත් හිමි වුණා. 4 වන ස්ථානය හිමිව ඇත්තේ දකුණු අප්‍රිකාවටයි. එංගලන්තය 6 වන ස්ථානයේ රැදී සිටිනවා. අයි.සී.සී.එක්දින දර්ශකයේ 7 වන, 8 වන සහ 9 වන ස්ථාන පිළිවෙලින් හිමිවී ඇත්තේ බටහිර ඉන්දීය කොදෙව්, බංග්ලාදේශ සහ පාකිස්ථාන කණ්ඩායම්වලටයි. බංග්ලාදේශය දර්ශකයේ 8 වන ස්ථානයට පැමිණියේ පාකිස්ථානය සමග පැවති එක්දින තරගාවලිය 3-0 ක් ලෙස ජයග්‍රහණය කිරීමත් සමගයි. මේ අතර, 2017 වසරේ පැවැත්වෙන චැම්පියන්ස් කුසලාන තරගාවලියට සුදුසුකම් ලැබීම සඳහා කොදෙව්, බංග්ලාදේශ සහ පාකිස්ථාන කණ්ඩායම් අතර ඇතිවී තිබෙන්නේ තියුණු තරගයක්. තරගාවලිය සඳහා තෝරා ගැනෙන්නේ එක්දින දර්ශකයේ පළමු කණ්ඩායම් 8 වීම ඊට හේතුවයි. අයි.සී.සී විස්සයි විස්ස දර්ශකයේ ප්‍රථම ස්ථානය ශ්‍රී ලංකාවට තවදුරටත් හිමිව තිබෙනවා.",
       "URL": "https://www.hirunews.lk/sports/108648/නව-එක්දින-ක්‍රිකට්-දර්ශකයේ-ශ්‍රී-ලංකාවට-5-වන-තැන",
       "Category": "Sports",
       "Parent URL": "https://www.hirunews.lk/sports/all-news.php?pageID=472"
}