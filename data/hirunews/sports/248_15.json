{
       "Source": "hirunews",
       "Timestamp": "Wednesday, 07 March 2018 - 16:24",
       "Headline": "කුසල් පෙරේරා ජයග්‍රහණය ගැන කතා කරයි",
       "News Content": "ඉන්දියාව සමග ඊයේ පැවති තරගයේ දැක්වු දක්ෂතාව 20 යි 20 තරගවලදී තම හොඳම ඉනිම බව කුසල් ජනිත් පෙරේරා පවසනවා.\nඔහු ඊයේ පැවති තරගයේ පිළිතුරු ඉනිමේ දී ලකුණු 66 ක් ලබා ගත්තේ පන්දු 37 කින්.\nශ්‍රී ලංකා පිතිකරුවෙකු ලබාගත් දෙවන වේගවත්ම අර්ධ ශතකය ද ඊයේ කුසල් පෙරේරාගේ වාර්තා අතරට එක්වුනා.\nඔහු ලකුණු 50 ලබාගත්තේ පන්දු 22 කින් වන අතර කුමාර් සංගක්කාර පන්දු 21 කින් අර්ධ ශතකයක් ලබාගෙන තිබෙනවා.\nඉන්දියාව සමග පැවති තරග ජයග්‍රහණයෙන් පසු මාධ්‍ය වෙත අදහස් දක්වමින් කුසල් පෙරේරා කියාසිටියේ තම හැකියාවන් පිළිබඳ දැඩි විශ්වාසයක් පවතින බවයි.\nසියයට සියයක ශාරීරික යෝග්‍යතාවකින් තමා පසුවන බව ද ඔහු සඳහන් කළා.\nමේ අතර ශ්‍රී ලංකා කණ්ඩායමේ නායක දිනේෂ් චන්දිමාල් ද ජයග්‍රහණයෙන් පසු අදහස් දැක්වුවා.\nඔහු කියාසිටියේ කණ්ඩායමේ දක්ෂතා පිළිබඳ ඉතා සතුටට පත්වන බවයි.\nහොඳින් ක්‍රීඩා කරන්නේ නම් හොඳ ප්‍රතිඵලයක් ලැබෙන බවට සියලුදෙනා දැනුවත් බව ද ඔහු චන්දිමාල් ප්‍රකාශ කළා.\nපුහුණු වැඩසටහන්වලදී පාලක මණ්ඩලය ඇතුලු සියලුදෙනා දැක්වු සහයෝගය ද ශ්‍රී ලංකා නායකයා සිහිපත් කරනවා.\nපුහුණුකරු චන්දික හතුරුසිංහගේ කාර්ය භාර්යය ද දිනේෂ් චන්දිමාල් ඇගයීමට ලක් කළා.\nකණ්ඩායමක් ලෙස තමන් කෙතරම් හොඳ තත්වයක පසුවන්නේ ද යන්න මෙම ජයග්‍රහණයෙන් පිළිඹිඹු වන බවයි දිනේෂ් චන්දිමාල් වැඩිදුරටත් කියාසිටියේ.",
       "URL": "https://www.hirunews.lk/sports/185362/කුසල්-පෙරේරා-ජයග්‍රහණය-ගැන-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=248"
}