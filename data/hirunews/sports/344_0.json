{
       "Source": "hirunews",
       "Timestamp": "Saturday, 25 March 2017 - 12:25",
       "Headline": "උපුල් තරංගට අද තරඟය තීරණාත්මකයි",
       "News Content": "ශ්‍රී ලංකාව සහ බංග්ලාදේශය අතර පළමු එක්දින තරඟය දඹුල්ල ජාත්‍යන්තර ක්‍රීඩාංගණයේදී අද දිවා රාත්‍රී තරඟයක් ලෙස පැවැත්වෙනවා.\nදෙරට අතර මෙතෙක් පැවැති තරඟ අතුරින් බංග්ලාදේශය ජයගෙන ඇත්තේ තරඟ 4ක් පමණයි.\nශ්‍රී ලංකාව බංග්ලාදේශයට එරෙහිව එක්දින තරඟ ජයග්‍රහණ 33ක් වාර්තා කර ඇති අතර, ඉන් 14ක් ශ්‍රී ලංකාවේදී ලැබූ ජයග්‍රහණයන්.\nදකුණු අප්‍රිකානු චාරිකාවේ සිට සිය තුන්වන තරගාවලිය මෙහෙය වන උපුල් තරංගට එක්දින කණ්ඩායමේ නායකත්වය තහවුරු කර ගැනීම සඳහා මෙම තරගාවලිය ජයග්‍රහණය කිරීම වැදගත් වනු ඇති.\nකෙසේ නමුත්, කුසල් පෙරේරා ලසිත් මාලිංග, ඇන්ජලෝ මැතිව්ස් වැනි ප්‍රබල ක්‍රීඩකයන් නොමැති ශ්‍රී ලංකා පිළට බංග්ලාදේශ එක්දින තරගාවලිය අභියෝගයක් විය හැකි බවයි ක්‍රීඩා විචාරකයන් පෙන්වා දෙන්නේ.\nඕස්ට්‍රේලියානු සංචාරයේදී පැනවුණු තරඟ තහනම නිසා නිරෝෂන් දික්වැල්ලට ද අද තරඟයට සහභාගි විය නොහැකිවීම හේතුවෙන් ධනුෂ්ක ගුණතිලක ආරම්භක පිතිකරුවෙකු ලෙස පිිටියට පිවිසෙනු ඇතැයි අපේක්ෂිතයි.",
       "URL": "https://www.hirunews.lk/sports/157693/උපුල්-තරංගට-අද-තරඟය-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=344"
}