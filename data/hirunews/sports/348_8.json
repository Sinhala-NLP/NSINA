{
       "Source": "hirunews",
       "Timestamp": "Wednesday, 08 March 2017 - 13:13",
       "Headline": "ක්‍රිකට් පිත්ත වෙනස් වෙයි",
       "News Content": "ජාත්‍යන්තර ක්‍රිකට් පිටියේදී භාචිත කරන විවිධ ප්‍රමාණයේ ක්‍රිකට් පිති වෙනුවට ජාත්‍යන්තර ප්‍රමිතියකින් යුක්ත් ක්‍රිකට් පිත්තක් හදුන්වා දීමට මෙල්බන් ක්‍රිකට් සමාජය තීරණය කර තිබෙනවා.\nඒ අනුව නව පිත්තේ පළල මිලිමීටර් 108ක් සහ ඝණකම මිලිමීටර් 67ක් ලෙසටයි මෙල්බන් ක්‍රිකට් සමාජය විසින් නියම කර ඇත්තේ.\nක්‍රිකට් ක්‍රීඩාව සදහා යොදාගන්නා නීති රීති සම්පාදනය කිරීම මෙල්බන් ක්‍රිකට් සමාජය විසින් සිදු කරනු ලබනවා.\nමේ අතර තරඟය අතරතුර ක්‍රීඩකයින් විනය විරෝධී ලෙස හැසිරුණු අවස්ථාවක එම ක්‍රීඩකයා පිටියෙන් ඉවත් කිරීමට විනිසුරුවරයාට, ලබන ඔක්තෝම්බර් පළමු වනදා සිට අවසර හිමිවන බව ජාත්‍යන්තර ක්‍රිකට් කවුන්සිලය නිවේදනය කරනවා.",
       "URL": "https://www.hirunews.lk/sports/156360/ක්‍රිකට්-පිත්ත-වෙනස්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=348"
}