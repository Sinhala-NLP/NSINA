{
       "Source": "hirunews",
       "Timestamp": "Monday, 24 April 2017 - 9:28",
       "Headline": "කපුගෙදරගෙන් වේගවත් ශතකයක්",
       "News Content": "සුපිරි පළාත් එක්දින තරගාවලියේ දඹුල්ල කණ්ඩායම සමග පැවැති තරගය ලකුණු 39 කින් ජය ගන්නට මහනුවර කණ්ඩායම සමත් වුණා.\nදඹුල්ල ජාත්‍යන්තර ක්‍රිකට් ක්‍රීඩාංගණයේ පළමුවෙන් පන්දුවට පහර දුන් මහනුවර ක්‍රීඩකයින් නියමිත පන්දුවාර 50 තුළ කඩුලු 5 ක් දැවී රැස් කළ ලකුණු සංඛ්‍යාව 323 ක්.\nචාමර කපුගෙදර වේගවත් ලකුණු 105ක් ලබාගත්තේ පන්දු 50 ක් පමණක් වැය කරමින්.\nපන්දු යැවීමේදී අෂාන් ප්‍රියංජන් කඩුලු 4 ක් බිද හෙලුවා.\nපිළිතුරු ලෙස දඹුල්ල කණ්ඩායමට පන්දුවාර 48 යි පන්දු 3 ක් තුළ සියල්ලන් දැවී ලබා ගැනිමට හැකි වුණේ ලකුණු 284 ක් පමණයි.\nපන්දු යැවීමේදී චරිත් අසලංක කඩුලු 4 ක් සහ නුවන් ප්‍රදීප් කඩුලු 3 ක් දවා ගත්තා.\nමේ අතර සුපිරි පළාත් එක්දින තරගාවලියේ කොළඹ සහ ගාල්ල කණ්ඩායම අතර තරගය පැවැත්වුණේ කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී.\nමේ තරගයේ පළමුවෙන් පන්දුවට පහර දුන් ගාල්ල ක්‍රීඩකයින් නියමිත පන්දුවාර 50 තුළ කඩුලු 9 ක් දැවී ලකුණු 299 ක් රැස් කළා.\nඋපුල් තරංග ලකුණු 101 යි.\nවිශ්ව ප්‍රනාන්දු කඩුලු 2 ක් දවා ගත්තා.\nපිළිතුරු ලෙස කොළඹ ක්‍රීඩකයින් කඩුලු 7 ක් දැවී ලකුණු 300 ක් ලබාගෙන තරගය ජයගත්තේ පන්දු 49 ක් වැය කරමින්.\nදිල්ෂාන් මුණවීර ලකුණු 86 ක් රැස් කළා.\nඇන්ජලෝ පෙරේරා ලකුණු 70 යි.\nපන්දු යැවීමේදී සුරංග ලක්මාල් සහ සීක්කුගේ ප්‍රසන්න කඩුලු 2 බැගින් බිද හෙලුවා.",
       "URL": "https://www.hirunews.lk/sports/159844/කපුගෙදරගෙන්-වේගවත්-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=337"
}