{
       "Source": "hirunews",
       "Timestamp": "Friday, 29 January 2021 - 13:55",
       "Headline": "ශ්‍රී ලංකා බර ඉසිලීමේ වාර්තා දෙකක්",
       "News Content": "ශ්‍රී ලංකා බර ඉසිලීමේ සුපිරි සංචිතයේ සිටින ක්‍රීඩකයින්ගේ සහභාගිත්වයෙන් පොළොන්නරුවේදී පැවතිබර ඉසිලීමේ තරගාවලියේදී චින්තන ගීතාල් විදානගේ සහ ඉන්දික දිසානායක නව ශ්‍රී ලංකා වාර්තා ද්විත්වයක් පිහිටුවනු ලැබුවා.\nචින්තන විසින් කිලෝ ග්‍රෑම් 81ක බර පංතියෙන් ක්ලින් ඇන්ඩ් ජර්ක් ක්‍රමයට 171kg බරක් ඔසවා නව ශ්‍රී ලංකා වාර්තාව පිහිට වූ අතර,එම බර පන්තියේම ඉන්දික දිසානායක විසින් ස්නැච් ක්‍රමයට 137kg බරක් ඔසවා චින්තන සතුව තිබු ශ්‍රී ලංකා වාර්තාව බිඳ හෙළීමටද සමත් වුණා.\n87KG වඩා වැඩි බර පන්තියේ H.W.N.D.K හපුතැන්න ක්‍රීඩිකාව විසින් ස්නැච් ක්‍රමයට 88KG ක බරක් සහ ක්ලින් ඇන්ඩ් ජර්ක් ක්‍රමයට 112KGක බරක් ඔසවා, සමස්ත බර 200KG බරක් එසවූ පළමු ශ්‍රී ලාංකීය ක්‍රීඩිකාව කාන්තාව බවට පත් වුණා.",
       "URL": "https://www.hirunews.lk/sports/261062/ශ්‍රී-ලංකා-බර-ඉසිලීමේ-වාර්තා-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=69"
}