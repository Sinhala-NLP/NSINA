{
       "Source": "hirunews",
       "Timestamp": "Monday, 07 September 2015 - 21:19",
       "Headline": "ජෙරම් ජයරත්න ශ්‍රී ලංකා ක්‍රිකට් නව පුහුණුකරු",
       "News Content": "බටහිර ඉන්දීය කොදෙව් කණ්ඩායම සමග පැවැත්වෙන ක්‍රිකට් තරගාවලියේදී ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ධූරයට ජෙරම් ජයරත්න පත් කර තිබෙනවා. ශ්‍රී ලංකා ක්‍රිකට් ආයතනය පවසන්නේ අතුරු පාලක කමිටුව ගත් තීරණයක් මත මෙම පත් කිරීම සිදුකළ බවයි. ජෙරම් ජයරත්න සී.සී.සී. ක්‍රීඩා සමාජය නියෝජනය කළ අතර ඔහු 80 දශකයේ අග භාගයේ සහ 90 දශකයේ මුල් භාගයේ ශ්‍රී ලංකා ක්‍රිකට් ඒ කණ්ඩායම වෙනුවෙන් ද ක්‍රීඩා කර තිබෙනවා. ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කළ මාවන් අතපත්තු සිය ධුරයෙන් ඉල්ලා අස්වීමත් සමඟයි ප්‍රධාන පුහුණුකරු ධුරය සඳහා මෙම නව පත්වීම සිදුකර ඇත්තේ.",
       "URL": "https://www.hirunews.lk/sports/116170/ශ්‍රී-ලංකා-ක්‍රිකට්-කණ්ඩායමේ-ප්‍රධාන-පුහුණුකරු-ජෙරම්-ජයරත්න",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}