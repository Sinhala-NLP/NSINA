{
       "Source": "hirunews",
       "Timestamp": "Saturday, 07 October 2017 - 21:26",
       "Headline": "ශ්‍රී ලංකා පළමු ඉනිම 482 යි",
       "News Content": "පකිස්ථානය සමග පැවැත්වෙන දෙවන ටෙස්ට් ක්‍රිකට් තරගයේදී පළමු ඉනිම වෙනුවෙන් සියලුදෙනා දැවී ලකුණු 482 ක් ලබා ගැනීමට ශ්‍රී ලංකාව සමත්වුනා.\nඩුබායිහිදී පැවැත්වෙන තරගයේ කාසියේ වාසිය දිනු ශ්‍රී ලංකාව තීරණය කළේ පළමුවෙන් පන්දුවට පහරදීමටයි.\nපළමු ඉනිමේදී ද්විත්ව ශතකයකයක් අභියස සිටියදී දිමුත් කරුණාරත්න දැවී යාමකට ලක්වුනා.\nඔහු ඒ වන විට ලබාගෙන සිටි ලකුණු සංඛ්‍යාව 196 ක්.\nශ්‍රී ලංකා පළමු ඉනිම ශක්තිමත් කිරීමට දිමුත් කරුණාරත්න ඉහළ දායකත්වයක් ලබාදුන්නා.\nඔහුගේ ලකුණු 196 ට හතරේ පහර 19 ක් සහ එක් හයේ පහරක් ඇතුලත්.\nසිය පළමු ටෙස්ට් තරගයට මුහුණදුන් සධීර සමරවික්‍රම ලකුණු 38 ක් ලබාගත්තා.\nනිරෝෂන් දික්වැල්ල 52 යි. නායක දිනේෂ් චන්දිමාල් ලකුණු 62 ක් ලබාගත්තා.\nදිල්රුවන් පෙරේරා 58 යි. රංගන හේරත් නොදැවී ලකුණු 27 ක් ලබාගත්තා.\nපන්දු යැවීමේදී යසීර් ෂා කඩුලු 6 ක් සහ මොහොමඩ් අබ්බාස් කඩුලු 2 ක් බිඳහෙලුවා.\nපකිස්ථාන පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/172875/ශ්‍රී-ලංකා-පළමු-ඉනිම-482-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}