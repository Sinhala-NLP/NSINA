{
       "Source": "hirunews",
       "Timestamp": "Saturday, 09 May 2020 - 12:55",
       "Headline": "පාපන්දු තරඟ ඇරඹුණු පසු කණ්ඩායම්වලට ලැබෙන අවස්ථාවක් ගැන ජාත්‍යන්තර පාපන්දු සම්මේලනයෙන් පැහැදිලි කිරීමක්",
       "News Content": "කොවිඩ් - 19 ගෝලීය වසංගතය හේතුවෙන් අත්හිටුවා ඇති පාපන්දු තරඟ යළි ආරම්භ කළ පසු කණ්ඩායමකට අතිරේක ක්‍රිඩකයන් පස්දෙනෙකු හුවමාරු කිරිමට ඉඩ සැලසෙන බව ජාත්‍යන්තර පාපන්දු සම්මේලනය පවසනවා.\nඑම නව වෙනස මේ වසරේ අවසන් කිරීමට නියමිත තරගාවලි සඳහා වලංගු වන අතර, එය තවදුරටත් දීර්ඝ කිරීම වසරක් පාසා ඇගයීමට ලක් කෙරෙනු ඇති.\nඑමෙන්ම, පාපන්දු පිටියේ විනිසුරුවන්ට ක්‍රීඩාගාරයෙන් වීඩියෝ තාක්ෂණ සහය ලබා ගැනීම අත්හිටුවීමේ විකල්පයක් ද තරඟ යළි ආරම්භ වීමෙන් පසු හිමි වනවා.\nඒ, ක්‍රීඩාගාරයේ කුඩා ඉඩකඩක් තුළ නිලධාරීන් සමීපව කටයුතු කිරීමේදී ඇති වන රෝග සම්ප්‍රේෂණ අවදානම සැලකිල්ලට ගනිමින්.",
       "URL": "https://www.hirunews.lk/sports/240380/පාපන්දු-තරඟ-ඇරඹුණු-පසු-කණ්ඩායම්වලට-ලැබෙන-අවස්ථාවක්-ගැන-ජාත්‍යන්තර-පාපන්දු-සම්මේලනයෙන්-පැහැදිලි-කිරීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}