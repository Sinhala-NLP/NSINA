{
       "Source": "hirunews",
       "Timestamp": "Sunday, 27 October 2013 - 13:20",
       "Headline": "පාකිස්ථානය පරදවා ද.අප්‍රිකාවට ජය.",
       "News Content": "ඩුබායිහි පැවති දෙවන ටෙස්ට් ක්‍රිකට් තරගයෙන් පාකිස්ථානය පරදවා ඉනිමක සහ ලකුණු 92 ක ජයක් ලැබීමට දකුණු අප්‍රිකාව ඊයේ (26) සමත්වුණා. තරගයේ සිව් වන දිනය වූ ඊයේ පාකිස්ථාන පිල සිය දෙවන ඉනිම සඳහා දැවී ගියේ ලකුණු 326 කටයි. එහිදී අසාද් ෂාෆික් ලකුණු 130 ක් රැස් කළ අතර මිස්බා උල් හක් ලකුණු 88 ක් ලබා ගත්තා. ඉම්රාන් තහීර් සහ ජේ.පී.ඩුමිනි කඩුලූ 3 බැගින් බිඳ හෙලීමට සමත්වුනා. පාකිස්ථානය මුල් ඉනිම සඳහා ලකුණු 99 ක් රැස් කළ අතර දකුණු අප්‍රිකාව 517 ක් රැස් කළා. දකුණු අප්‍රිකාව ලැබූ මෙම ජයග්‍රහණයත් සමග තරග දෙකකින් යුත් ටෙස්ට් තරගාවලිය ජයග්‍රහණ එක බැගින් සම ලෙස අවසන් වනවා.",
       "URL": "https://www.hirunews.lk/sports/70136/පාකිස්ථානය-පරදවා-ද-අප්‍රිකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=507"
}