{
       "Source": "hirunews",
       "Timestamp": "Thursday, 28 November 2019 - 20:05",
       "Headline": "නිමාලිට සාර්ක් ක්‍රීඩා උළෙල අහිමි වෙයි",
       "News Content": "මීටර් 800 ධාවන ඉසව්වේ ආසියානු ශූරිය වන නිමාලි ලියනාරච්චිට නේපාලයේ පැවැත්වෙන දකුණු ආසියානු ක්‍රීඩා උළෙල අහිමි වී තිබෙනවා.\nඒ පුහුණුවීම් සඳහා අද උදෑසන යතුරුපැදියෙන් යමින් සිටියදී හදිසි අනතුරකට ලක්වීම හේතුවෙන්.\nමේ වනවිට ඇය කොළඹ ජාතික රෝහලේ ප්‍රතිකාර ලබන අතර, ඇගේ අතක අස්ථි බිඳුමක් සිදුව ඇති බවයි වාර්තා වන්නේ.\nමේ අතර, තුන් පිම්ම ඉසව්වේ ජාතික ශූරිය වන විදූෂා ලක්ෂානි පාදයේ ආබාධයකට ලක්ව තිබෙනවා.\nකෙසේ වෙතත්, වෛද්‍යවරුන්ගේ නිර්දේශ ලබා ගැනීමෙන් අනතුරුව, ඇය ආසියානු ක්‍රීඩා උළෙලට එක් කර ගන්නා බවයි ශ්‍රී ලංකා මලල ක්‍රීඩා කණ්ඩායමේ කළමනාකරු මේජර් ජනරාල් මහින්ද මුදලිගේ කියා සිටියේ.\nලබන පළවනදා කත්මන්ඩු නුවරදී ආරම්භ වන 13 වන දකුණු ආසියානු ක්‍රීඩා උළෙලට සහභාගි වන 64 දෙනෙකුගෙන් යුත් මළල ක්‍රීඩා කණ්ඩායම හෙට දිවයිනෙන් පිටත්ව යාමට නියමිතයි.",
       "URL": "https://www.hirunews.lk/sports/229163/නිමාලිට-සාර්ක්-ක්‍රීඩා-උළෙල-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=127"
}