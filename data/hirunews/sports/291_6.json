{
       "Source": "hirunews",
       "Timestamp": "Wednesday, 11 October 2017 - 17:14",
       "Headline": "දක්ෂතා අතරට පිවිසීම ගැන දිමුත් කරුණාරත්න කතා කරයි",
       "News Content": "සංචාරක ඉන්දීය කණ්ඩායම සමග පැවති තරගාවලියේදී ලබාගත් අත්දැකීම් පකිස්ථානයට එරෙහි ටෙස්ට් තරගාවලියේදී දක්ෂතා අතරට පැමිණීමට ඉවහල් වු බව ශ්‍රී ලංකා කණ්ඩායමේ පිතිකරු දිමුත් කරුණාරත්න පවසනවා.\nඑහිදී පෙන්වු දක්ෂතා ඉදිරියට ගෙන යාමට තමාට දැඩි අවශ්‍යතාවක් පැවති බවයි ඔහු පෙන්වා දෙන්නේ.\nඉන්දීය කණ්ඩායම සමග පැවති තරගාවලියේදී හොඳින් පිතිකරණයේ යෙදීමට නොහැකි වුව ද පකිස්ථානය සමග පැවති තරගාවලියේදී හොඳින් පන්දුවට පහරදීමට හැකිවු බව ද දිමුත් කරුණාරත්න සඳහන් කළා.\nවිදෙස් මාධ්‍ය ආයතනයක් සමග සම්මුඛ සාකච්ඡාවකට එක්වෙමින් ඔහු කියාසිටියේ දෙවන ටෙස්ට් තරගයේ පළමු ඉනිමේදී තමා රැස් කළ ලකුණු 196 කණ්ඩායමේ ජයග්‍රහණය කරා යාමට ශක්තිය ලබාදීම සඳහා හේතුවක් වු බවයි.\nතරගයේ වීරයා මෙන්ම තරගාවලියේ වීරයා සම්මානය ලැබීමට අමතරව කණ්ඩායම ජයග්‍රහණය කරා ගෙන යාමට වැඩි දායකත්වයක් ලැබීම තුලින් සතුටක් ලබන බවයි දිමුත් කරුණාරත්න පෙන්වා දෙන්නේ.",
       "URL": "https://www.hirunews.lk/sports/173227/දක්ෂතා-අතරට-පිවිසීම-ගැන-දිමුත්-කරුණාරත්න-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=291"
}