{
       "Source": "hirunews",
       "Timestamp": "Saturday, 24 June 2017 - 13:13",
       "Headline": "අයි.සී.සී.යෙන් නව රෙගුලාසි",
       "News Content": "ජාත්‍යන්තර ක්‍රිකට් තරඟවලට අදාළ නව රෙගුලාසි කිහිපයක් ජාත්‍යන්තර ක්‍රිකට් සම්මේලනය විසින් හඳුන්වා දී තිබෙනවා.\nඊයේ පැවැති ක්‍රිකට් ප්‍රධාන විධායක කමිටු රැස්වීමේදී අනුමැතිය ලබාදුන් පරිදි ලබන ඔක්තෝම්බර් 01 වන දා සිට මෙම නව රෙගුලාසි ක්‍රියාත්මක වනු ඇති.\nඉන් එක් රෙගුලාසියක් වන්නේ විනිසුරු විසින් නැවත ඇගයීමකට යොමු කරන තීරණයක් සඳහා කණ්ඩායමක ඩී.ආර්.එස්. හෙවත් තීන්දුවක් නැවත ඇගයීමේ අවස්ථාව අහිමි නොවීමයි.\nඑමෙන්ම දුවද්දී දැවී යාමකට හසුවීමේදී පිතිකරු සීමාව පසුකොට පිත්ත විසි වුවද නව රෙගුලාසිය අනුව ඔහු නොදැවුණු ක්‍රීඩකයෙකු ලෙස සැලකෙනවා.\nපිත්තේ ප්‍රමාණය සම්බන්ධයෙන් ද නිශ්චිත සීමාවක් පනවා ඇති අතර, බරපතල විනය කඩ කිරීම්වලදී පාපන්දු තරඟවලදී මෙන් ක්‍රීඩකයෙකු පිටියෙන් ඉවතට යැවීම සඳහා විනිසුරුට බලය පැවරීම ද අයි.සී.සී. නව සංශෝධනවලට ඇතුළත්.",
       "URL": "https://www.hirunews.lk/sports/164316/අයි-සී-යෙන්-නව-රෙගුලාසි",
       "Category": "Sports",
       "Parent URL": "https://www.hirunews.lk/sports/all-news.php?pageID=322"
}