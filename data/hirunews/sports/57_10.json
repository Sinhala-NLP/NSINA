{
       "Source": "hirunews",
       "Timestamp": "Wednesday, 05 May 2021 - 15:34",
       "Headline": "අයි.පී.එල්. විදෙස් ක්‍රීඩකයින් යළි මව් රටවලට",
       "News Content": "ක්‍රීඩකයින් කිහිපදෙනෙකුට කොරෝනා වැළඳීමත් සමඟ කල් දැමූ ඉන්දීය ප්‍රිමියර් ලීග් ක්‍රිකට් තරගාවලියට එක්වූ එංගලන්ත ක්‍රීඩකයින් 11 දෙනෙකු යළි සිය රට බලා පිටත්ව යාම ආරම්භ කර තිබෙනවා.\nතරග වාරයේ මේ දක්වා පවත්වා ඇත්තේ තරග 29 ක් පමණක් වන අතර, තවත් තරග 31 ක් පැවැත්වීමට නියමිතව තිබූ පසුබිමකයි අයි.පී.එල්. තරගාවලිය අත්හිටුවීමට සිදුවුණේ.\nපවතින තත්ත්වය මත අයි.පී.එල් තරගාවලිය, අගෝස්තු මාසයේ යෙදී ඇති ඉන්දීය කණ්ඩායමේ එංගලන්ත ටෙස්ට් තරග සංචාරයට පෙර පවත්වා අවසන් කිරීමට නොහැකි වනු ඇති බව ක්‍රීඩා විචාරකයින්ගේ මතය වී තිබෙනවා.\nලබන මස 18 වනදා සිට ලෝක ටෙස්ට් ශූරතාවලියේ අවසන් මහා තරගය ද එංගලන්තයේ දී ආරම්භ වන්නේ ඉන්දීය කණ්ඩායම සහ නවසීලන්ත කණ්ඩායම අතරයි.",
       "URL": "https://www.hirunews.lk/sports/270520/අයි-පී-එල්-විදෙස්-ක්‍රීඩකයින්-යළි-මව්-රටවලට",
       "Category": "Sports",
       "Parent URL": "https://www.hirunews.lk/sports/all-news.php?pageID=57"
}