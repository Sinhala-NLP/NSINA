{
       "Source": "hirunews",
       "Timestamp": "Wednesday, 01 March 2017 - 15:03",
       "Headline": "බංග්ලාදේශයට එරෙහි වෙන්න ශ්‍රී ලංකා කණ්ඩායමට එක් වූ අලුත්ම සාමාජිකයා (ඡායාරූප)",
       "News Content": "වමත් පා දඟ පන්දු යවන ක්‍රීඩක මලින්ද පුෂ්ප කුමාර සංචාරක බංග්ලාදේශ කණ්ඩායම සමඟ පැවැත්වෙන ටෙස්ට් තරඟාවලිය සඳහා ශ්‍රී ලංකා සංචිතයට කැදවා තිබෙනවා.\nමලින්ද, එංගලන්ත ලයන්ස් කණ්ඩායම සමඟ පැවති තරඟාවලියේදී පන්දුවෙන් දස්කම් දැක්වූයේ ලකුණු 205කට කඩුළු 13ක් බිද හෙලමින්.\n29 හැවිරිදි මලින්ද පුෂ්පකුමාර කොළඹ ලුම්බිණි ආදී සිසුවෙකුවන අතර ඔහු චිලව් මේරියන්ස් ක්‍රීඩා සමාජය නියෝජනය කරනු ලබනවා.\nපළමු පෙළ තරඟ 99ක් දී කඩුලු 558 ක් දවාගෙන ඇති මාලින්දගේ කඩුලු දවා ගැනීමේ ප්‍රතිශතය 19.85 ක්.\nතුන් ඉරියව් ක්‍රීඩකයෙකු වන මොහු පළමු පෙළ  අර්ධ ශතක හතරක් මුළු ලකුණු 1542 ක් ලබාගෙන තිබෙනවා.",
       "URL": "https://www.hirunews.lk/sports/155775/බංග්ලාදේශයට-එරෙහි-වෙන්න-ශ්‍රී-ලංකා-කණ්ඩායමට-එක්-වූ-අලුත්ම-සාමාජිකයා-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=350"
}