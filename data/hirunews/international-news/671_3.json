{
       "Source": "hirunews",
       "Timestamp": "Friday, 22 January 2016 - 13:42",
       "Headline": "2018 වෙනකම් ළමයි හදන්නේ බලාගෙනයි",
       "News Content": "අලූතින් උපදින ළදරුවන්ගේ විකෘතිතා ඇති කරන සීකා නමැති වෛරස් රෝගය හේතුවෙන් වසර 2018 වනතුරු ගැබ් ගැනීම් පමා කරන ලෙස එල්සැල්වදෝර් රාජ්‍යය එරට කාන්තාවන්ගෙන් ඉල්ලීමක් කළා.\nමෙය මදුරුවන්ගෙන් බෝ වන වෛරසයක් වන අතර, ඩෙංගු, කහඋණ සහ චිකන්ගුන්‍යා වාහක මදුරුවන්ට සමාන මදුරු වර්ගයකින් පැතිරෙන බවයි සොයා ගෙන ඇත්තේ.\nසීකා වෛරසය මගින් ළදරුවන්ගේ ස්නායු ආබාධ ඇතිවිය හැකි බවට බ්‍රසීලයේ වෛරස් ආසාදිතයන් ඇසුරෙන් සිදුකළ පරීක්ෂණවලදී තහවුරු වී තිබෙනවා.\nවෛරසයට ගොදුරුවු ගැබිණි කාන්තාවන් 96 දෙනෙකු මේවන විට හඳුනාගෙන තිබෙනවා.\nකෙසේවෙතත් මෙතෙක් වෛසය ආසාධනය වී උපත ලැබු දරුවකු පිළිබඳ තොරතුරු හෙළිවී නොමැති බවයි එල් සැල්වදෝර බලධාරීන් ප්‍රකාශ කලේ.",
       "URL": "https://www.hirunews.lk/124523/2018-වෙනකම්-ළමයි-හදන්නේ-බලාගෙනයි",
       "Category": "International News",
       "Parent URL": "https://www.hirunews.lk/international-news.php?pageID=671"
}