{
       "Source": "hirunews",
       "Timestamp": "Saturday, 04 April 2015 - 11:41",
       "Headline": "යේමනයේ සිරවී සිටි විදේශිකයන් 225 දෙනෙකු චීන යුද නැවකින් බේරා ගනී",
       "News Content": "යුද ගැටුම් පවතින යේමනයේ සිර වී සිටි විදේශිකයන් 225 දෙනෙකු චීන යුද නෞකාවක් මගින් ඊයේ (03) බේරා ගත් බව එරට විදේශ අමාත්‍යාංශය ප්‍රකාශ කළා. ජාත්‍යන්තර අර්බුදයකදී වෙනත් රටවල වැසියන් බේරා ගැනීමට චීනය ඉදිරිපත් වූ ප්‍රථම අවස්ථාව මෙය බවයි සැලකෙන්නේ. පාකිස්තානය, ඉතියෝපියාව, ඉතාලිය, ජර්මනිය, පෝලන්තය, අයර්ලන්තය, බ්‍රිතාන්‍යය සහ කැනඩාව යේමනයේ අතරමං වී සිටින තම වැසියන් බේරා ගැනීම සඳහා චීනයේ සහාය ඉල්ලා තිබුණා. විදේශිකයන් ඉවත් කර ගැනීම සඳහා චීන යුද නෞකාව අවදානම් සහිත මෙහෙවරක නිරත වූ බවයි ආරක්ෂක විචාරකයන් පෙන්වා දෙන්නේ.",
       "URL": "https://www.hirunews.lk/106867/යේමනයේ-සිරවී-සිටි-විදේශිකයන්-225-දෙනෙකු-චීන-යුද-නැවකින්-බේරා-ගනී",
       "Category": "International News",
       "Parent URL": "https://www.hirunews.lk/international-news.php?pageID=745"
}