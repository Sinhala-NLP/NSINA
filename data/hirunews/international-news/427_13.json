{
       "Source": "hirunews",
       "Timestamp": "Friday, 27 October 2017 - 16:32",
       "Headline": "ට්‍රම්ප් පරිපාලනයෙන් සංක්‍රමණිකයන් ගැන තීරණයක්",
       "News Content": "සංක්‍රමණිකයන් භාර ගැනීමේ වැඩපිළිවෙල යළිත් ආරම්භ කරන්නැයි අමරිකා ජනාධිපති ඩොනල්ඩ් ට්‍රම්ප් බලධාරීන්ට උපදෙස් ලබාදී තිබෙනවා.\nඒ මාස 3 කට ආසන්න කාලයක් රටවල් කිහිපයක සංක්‍රමණිකයන්ට රටට ඇතුලුවීමට අවස්ථාව අවහිර කිරීමෙන් අනතුරුවයි.\nකෙසේවෙතත් තවමත් රටවල් 11 කින් පැමිණෙන පිරිස් සම්බන්ධයෙන් මෙතෙක් තීරණයක් ගෙන නොමැති බවයි විදෙස් පුවත් සේවාවල දැක්වෙන්නේ.\nසරණාගත පවුල් යළිත් එක් කිරීමේ වැඩපිළිවෙලක් ද මේවන විට ක්‍රියාවට නැංවෙනවා.\nඅමරිකාවේ පදිංචිව සිටින  සංක්‍රමණිකයන්ට සිය පවුල්වල සාමාජිකයන් සමග එක්වීමට අවස්ථාව ලබාදීම එහි අරමුණයි.\nදැඩි අවධානම් සහගත රටවල් 11 කින් පැමිණෙන සරණාගතයන් භාර ගැනීම පිළිබඳ අමරිකාව මෙතෙක් පැහැදිළි ප්‍රකාශයක් සිදුකර නැහැ.\nමැදපෙරදිග සහ අප්‍රිකානු කලාපීය රටවල් කිහිපයක් ඊට අයත්.",
       "URL": "https://www.hirunews.lk/174601/ට්‍රම්ප්-පරිපාලනයෙන්-සංක්‍රමණිකයන්-ගැන-තීරණයක්",
       "Category": "International News",
       "Parent URL": "https://www.hirunews.lk/international-news.php?pageID=427"
}