{
       "Source": "hirunews",
       "Timestamp": "Wednesday, 20 November 2013 - 10:14",
       "Headline": "ඉන්දියාවේ බන්ධනාගාර ගත වූවන්ට ඡන්දවලට ඉදිරිපත් වීමේ වරම්.",
       "News Content": "යම් චෝදනාවක් මත නීතිමය අත්අඩංගුවේ පසුවන සහ බන්ධනාගාර ගතව සිටින ඉන්දියානුවන්ට මැතිවරණවලදී අපේක්ෂකයන් ලෙස ඉදිරිපත් වීමට දැන් අවස්ථාව උදාවී තිබෙනවා. ඒ ඉන්දීය ශ්‍රේෂ්ඨාධිකරණය ඊයේ (19) ලබා දුන් තීන්දුවකට අනුවයි. මීට පෙර පහළ ඉන්දීය අධිකරණයක් මගින් තීන්දුවක් ලබා තිබුණේ සිරගතවීම නිසා, ඡන්දය අහිමිවන පුද්ගලයෙකුට මැතිවරණයකට තරඟ කළ නොහැකි බවටයි. එහෙත් ඉන් පසුව සිරගතවූවන්ට ඡන්දය ප්‍රකාශ කිරීමට ඉඩ සලසමින් ඉන්දීය මැතිවරණ පනතට නව සංශෝධන එක් කෙරුණා. එම සංශෝධනවලට එරෙහිව ඉදිරිපත් කර තිබූ පෙත්සම් ඉන්දීය ශ්‍රේෂ්ඨාධිකරණය විසින් ඊයේ නිෂ්ප්‍රභ කර තිබෙනවා.",
       "URL": "https://www.hirunews.lk/71728/ඉන්දියාවේ-බන්ධනාගාර-ගත-වූවන්ට-ඡන්දවලට-ඉදිරිපත්-වීමේ-වරම්",
       "Category": "International News",
       "Parent URL": "https://www.hirunews.lk/international-news.php?pageID=785"
}