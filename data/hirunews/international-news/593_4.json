{
       "Source": "hirunews",
       "Timestamp": "Sunday, 28 August 2016 - 9:59",
       "Headline": "ඉන්දියාව නව රොකට්ටුවක් අත්හදා බලයි",
       "News Content": "අභ්‍යවකාශ ගමන්වල වියදම දස ගුණයකින් අඩු කරන ස්ක්‍රෑම්ජෙට් රොකට්ටුවක් ඉන්දියාව අද උදෑසන සාර්ථක ලෙස අත්හදා බලා තිබෙනවා.\nආන්ද්‍රා ප්‍රදේශ් ප්‍රාන්තයේ ශ්‍රීහරිකොට  අභ්‍යවකාශ මධ්‍යස්ථානයේදී එම රොකට්ටුව අත්හදා බැලුණේ කිලෝග්‍රෑම් 3000 ක බර ප්‍රමාණයක් ද උඩු ගුවනට යොමුකරමින්.\nසාමාන්‍යයෙන් රොකට්ටුවක් දහනය සඳහා ඉන්ධන සහ ඔක්සිකාරක රැගෙන යනු ලබනවා.\nඑහෙත්, මෙම උසස් රොකට් තාක්ෂණය යටතේ ඉන්ධන පමණක් උඩුගුවනට රැගෙන යන අතර, දහනයට අවශ්‍යය ඔක්සිජන් ලබා ගන්නේ වායුගෝලයෙන්.\nමෙම තාක්ෂණය මෙතෙක් සාර්ථක ලෙස ක්‍රියාත්මක කරනු ලබන්නේ ඇමරිකා එක්සත් ජනපදය සහ  ඕස්ට්‍රේලියාව විසින් පමණයි.",
       "URL": "https://www.hirunews.lk/141643/ඉන්දියාව-නව-රොකට්ටුවක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=593"
}