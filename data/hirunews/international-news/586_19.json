{
       "Source": "hirunews",
       "Timestamp": "Monday, 12 September 2016 - 16:05",
       "Headline": "එම්.එච්. 370 යානයේ තවත් කොටස් හමුවේ",
       "News Content": "පුද්ගලයන් 239 දෙනෙකු සමඟ 2014 වසරේ මාර්තු 8 වන දා ගුවනේදී අතුරුදන් වූ එම්.එච්. 370 මැලේසියානු ගුවන් යානයේ බවට සැලකෙන තවත් කොටස් 5ක් මැඩගස්කර් දිවයිනේ වෙරළෙන් සොයාගෙන තිබෙනවා.\nඉන් කොටස් දෙකක් මුළුමනින්ම පාහේ දැවී තිබූ අතර, එවැනි සලකුණක් දිස්වූ ප්‍රථම අවස්ථාව මෙයයි.\nමැලේසියාවේ ක්වාලාලම්පූර් නුවර සිට චීනයේ බීජිං බලා ගමන් ගනිමින් සිටියදී අතුරුදන් වූ යානය ඉන්දීය සාගරයේ මැලේසියාව සහ  ඕස්ට්‍රේලියාව අතර කොටසට කඩා වැටෙන්නට ඇතැයි මුලින් විශ්වාස කෙරුණා.\nඑහෙත් පසුව හෙළිදරව් වූයේ නියමිත ගමන් මාර්ගයෙන් පිටත ඉන්දීය සාගරයේ බටහිර දෙසින් වූ අප්‍රිකානු මහද්වීපය අසලට කඩා වැටී ඇති බවයි.\nඑහි කොටස් කිහිපයක් මීට පෙර ද මැඩගස්කර් වෙරළෙන් සොයා ගැනුණා.",
       "URL": "https://www.hirunews.lk/142803/එම්-එච්-370-යානයේ-තවත්-කොටස්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=586"
}