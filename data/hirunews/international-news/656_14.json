{
       "Source": "hirunews",
       "Timestamp": "Friday, 11 March 2016 - 15:57",
       "Headline": "අයි එස් ලිපිගොනුවලින් තවත් තොරතුරු රැසක් එළියට",
       "News Content": "අයි එස් සංවිධානයට අයත් රහසිගත ලිපිගොනු කිහිපයක් ප්‍රසිද්්ධියට පත්වීම හේතුවෙන් මෙතෙක් රහසක්ව තිබු තොරතුරු රැසක් අනාවරණ වී ඇතැයි විදෙස් මාධ්‍ය වාර්තා පවසනවා.\nඅයි එස් සංවිධානයට එක්වු එහෙත් අනන්‍යතාව තහවුරු කර ගැනීමට නොහැකි වු බ්‍රිතාන්‍ය ජාතිකයන් පිරිසකගේ අනන්‍යතාව ද මෙමගින් තහවුරු වී ඇති බවයි බලධාරීන් පෙන්වා දෙන්නේ.\nඅයි සංවිධානයට අයත් රහසිගත ලිපිගොනු කිහිපයක් පසුගියදා සිරියානු රජයට පක්ෂපාතී වෙබ් අඩවියක් විසින් ප්‍රසිද්ධියට පත්කර තිබුනා.\nසංවිධානයට ඇතුලත් කර ගැනීම වෙනුවෙන් පවතින ඉතා දුෂ්කර සම්මුඛ පරීක්ෂණයට සහභාගී වු සහ ඉන් සමත් වුවන්ගේ නම් මෙම ලැයිස්තුවට ඇතුලත් බව සඳහන්.\nඔවුන්ගේ නම් / ජාතිය / උපන් ගම සහ රුධිර වර්ගයක් ද එම තොරතුරුවලට ඇතුලත්ව තිබෙනවා.\nනම් 22000 ක් පමණ පිටු 14 කින් යුත් මෙම ලැයිස්තුවේ අන්තර්ගත වන අතර දුරකථන අංක සහ පවුලේ සාමාජිකයන්ගේ තොරතුරු ද එහි පවතින බවයි විදෙස් පුවත් සේවාවල දැක්වෙන්නේ.\nමෙම පිරිස් විදෙස් රටවල සේවයේ නිරත බ්‍රිතාන්‍ය හමුදා සමග සමීප සම්බන්ධතා පවත්වා ඇතැයි ද බලධාරීන් අනාවරණ කරගෙන තිබෙනවා.",
       "URL": "https://www.hirunews.lk/128299/අයි-එස්-ලිපිගොනුවලින්-තවත්-තොරතුරු-රැසක්-එළියට",
       "Category": "International News",
       "Parent URL": "https://www.hirunews.lk/international-news.php?pageID=656"
}