{
       "Source": "hirunews",
       "Timestamp": "Sunday, 20 January 2019 - 17:18",
       "Headline": "අයර්ලන්තයේ අධිකරණ සංකීර්ණයක් ඉදිරිපිට පිපිරීමක්",
       "News Content": "උතුරු අයර්ලන්තයේ ලොන්ඩොන්ඩරි අධිකරණ සංකීර්ණය ආසන්නයේ මෝටර් රථයක සවි කර තිබූ බෝම්බයක් පුපුරා ගොස් තිබෙනවා.\nඅධිකරණ සංකීර්ණය අසළ බෝම්බයක් ඇති බවට එරට පොලීසියට තොරතුරු ලැබී ඇති අතර ඔවුන් එම ස්ථානයට ළඟා වන අවස්ථාවේදී මෙම පිපිරීම සිදුව ඇති බවයි විදෙස් වාර්තා සඳහන් කළේ.\nසිද්ධියෙන් කිසිවෙකුටත් හානි සිදුවී නොමැති අතර, එම ප්‍රදේශයේ ආරක්ෂක විධි විධාන මේ වන විටත් තර කර තිබෙනවා.",
       "URL": "https://www.hirunews.lk/208641/අයර්ලන්තයේ-අධිකරණ-සංකීර්ණයක්-ඉදිරිපිට-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=297"
}