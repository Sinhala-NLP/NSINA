{
       "Source": "hirunews",
       "Timestamp": "Thursday, 24 May 2018 - 19:33",
       "Headline": "අමරිකා ජනපති උතුරු කොරියා නායකයා සමග සාකච්ඡාව අවලංගු කරයි",
       "News Content": "උතුරු කොරියා නායක කිම් ජෝන් අන් සමග සිංගප්පූරුවේදී පැවැත්වීමට නියමිතව තිබු සමුලුව අවලංගු කරන බව අමරිකා ජනාධිපති ඩොනල්ඩ් ට්‍රම්ප් පවසනවා.\nඋතුරු කොරියා නායකයා වෙත ලිපියක් යොමු කරමින් අමරිකා ජනාධිපතිවරයා මේ බව දැනුම්දී ඇති බවයි විදෙස් මාධ්‍ය වාර්තා කළේ.\nධුරයේ සිටින අමරිකා ජනාධිපතිවරයෙකු උතුරු කොරියා නායකයෙකු සමග සාකච්ඡාවට එක්වන පළමු අවස්ථාව ලෙසටයි මෙම සාකච්ඡාව ඉතිහාස ගතවීමට තිබුනේ.\nඅදාළ සාකච්ඡා වටය ලබන ජුනි මස 12 වනදා සිංගප්පූරුවේදී පැවැත්වීමට සැලසුම්කර තිබුනා.\nකෙසේවෙතත් උතුරු කොරියාව ද ප්‍රකාශ කර තිබුනේ තමන් සමඟ සාකච්ඡාවට පැමිණෙන ලෙස ඇමරිකාවට ආයාචනා කිරීමට සූදානම් නොමැති බවයි.\nරාජ්‍ය තාන්ත්‍රිකව ගැටළු විසදා ගැනීමට සූදානම් නොමැති නම් න්‍යෂ්ටික ක්‍රියාමාර්ගයකට අවතීර්ණවීමට වුවද උතුරු කොරියාවට සිදුවන බව එරට උසස් නිලධාරියෙකු විදෙස් මාධ්‍ය වෙත ප්‍රකාශ කර තිබුනා.\nඋතුරු කොරියාව සමඟ ලබන මස 12 වන දා සැලසුම් කර ඇති සාකච්ඡා පැවැත්වීම අවිනිශ්චිත බව පසුගිය දා ඇමරිකානු ජනාධිපතිවරයා\nඑමෙන්ම ඇමරිකානු උප ජනාධිපති මයික් පෙන්ස් උතුරු කොරියාව හෑල්ලූවට ලක් කරමින් මාධ්‍ය වෙත අදහස් දක්වා තිබූ අතර, ඔහුගේ එම ප්‍රකාශවලට උතුරු කොරියාව ප්‍රතිචාර දක්වමින් සදහන් කර ඇත්තේ මයික් පෙන්ස් මෝඩයෙකු බවයි.",
       "URL": "https://www.hirunews.lk/191496/අමරිකා-ජනපති-උතුරු-කොරියා-නායකයා-සමග-සාකච්ඡාව-අවලංගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=365"
}