{
       "Source": "hirunews",
       "Timestamp": "Friday, 21 June 2019 - 11:07",
       "Headline": "චීන ජනපති, උතුරු කොරියාවේදී හරසරින් පිළිගැනේ",
       "News Content": "වසර 14කට පසු උතුරු කොරියාවේ සංචාරය කරන ප්‍රථම චීන නායකයා ලෙස ජනාධිපති ෂී - ජින්පින් ඊයේ පියොංයැං නුවරට පැමිණියා.\nඔහු අති උත්කර්ශවත් ලෙස පිළිගැනීම සඳහා උතුරු කොරියානු නායක කිම් ජොං අන් පියවර ගෙන තිබූ බවයි විදෙස් වාර්තා සඳහන් කළේ.\nඊයේ පැවති සාකච්ඡාවලදී චීන සහ උතුරු කොරියානු නායකයන් එකඟ වී ඇත්තේ දෙරට අතර සබඳතා තවදුරටත් ශක්තිමත් කිරීමටයි.\nඋතුරු කොරියාව ජාත්‍යන්තර ක්‍රියාකාරකම්වල දැඩි බලපෑමකට ලක්ව ඇති බවත් එහිදී ඔවුන් පිළිගත් කරුණක්.\nන්‍යෂ්ටික වැඩසටහන හේතුවෙන් ජගත් සංවිධාන සම්බාධකවලට ලක්ව සිටින උතුරු කොරියාවේ එකම ප්‍රධාන බලගතු සගයා චීනයයි.",
       "URL": "https://www.hirunews.lk/218820/චීන-ජනපති-උතුරු-කොරියාවේදී-හරසරින්-පිළිගැනේ",
       "Category": "International News",
       "Parent URL": "https://www.hirunews.lk/international-news.php?pageID=256"
}