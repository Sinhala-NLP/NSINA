{
       "Source": "hirunews",
       "Timestamp": "Friday, 20 November 2015 - 14:21",
       "Headline": "සියවසකට පසු ලොකුම දියමන්තිය හමුවෙලා",
       "News Content": "සියවසකට වැඩි කාලයකට පසු විශාලතම සහ ඉහළ වටිනාකමක් සහිත දියමන්තියක් අප්‍රිකානු - බොට්ස්වානා රාජ්‍යයෙන් හමුවී තිබෙනවා.\nස්වීඩනයේ - ලූකාරා පතල් සමාගම බොට්ස්වානා රාජ්‍යයේ කැරෝව් ප්‍රදේශයේ කණින ලද පතලකින් හමුවී ඇති මෙම දියමන්තියේ බර කැරට් 1111 ක්. එහි වටිනාකම මෙතෙක් ගණන් බලා නැහැ.\nමෙම දියමන්තිය හමුවීමත් සමග අදාළ පතල් සමාගමේ කොටස් මිල සියයට 34 කින් ඉහළ ගියා.\nකැරට් දහස ඉක්මවූ දියමන්ති හමුවීම අතිශය විරල සිද්ධියක් ලෙසයි සැලකෙන්නේ. ලොව මෙතෙක් හමුවූ විශාලතම දියමන්තිය දකුණු අප්‍රිකාවේ - ප්‍රිටෝරියා ආසන්නයේ පතලකින් 1905 වසරේදී හමුවූ අතර එහි බර කැරට් 3106 ක්.",
       "URL": "https://www.hirunews.lk/120545/සියවසකට-පසු-ලොකුම-දියමන්තිය-හමුවෙලා",
       "Category": "International News",
       "Parent URL": "https://www.hirunews.lk/international-news.php?pageID=687"
}