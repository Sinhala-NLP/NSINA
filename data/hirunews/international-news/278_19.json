{
       "Source": "hirunews",
       "Timestamp": "Friday, 29 March 2019 - 8:48",
       "Headline": "ඉන්දියාව චන්ද්‍රිකාවකට එල්ල කළ මිසයිල ප්‍රහාරය ගැන ඇමරිකාවේ අවධානය",
       "News Content": "අභ්‍යාවකාශයේ රැදවූ චන්ද්‍රිකාවක් මිසයිල ප්‍රහාරයකින් විනාශ කරමින් ඉන්දියාව ඊයේ සිදුකළ අත්හදා බැලීම ඇමරිකානු අභ්‍යාවකාශ විද්‍යාඥයන්ගේ විවේචනයට ලක්වී තිබෙනවා.\nඑමගින් අභ්‍යාවකාශයේ අපද්‍රව්‍ය එක්රැස්වීම ඉහළ යන බවයි ඔවුන් පෙන්වා දෙන්නේ.\nඅභ්‍යාවකාශයේ චන්ද්‍රිකාවලට හානි කර ක්‍රියාකාරකම් සිදුනොකිරීමට එකඟත්වයක් පැවතුණ ද ඉන්දියාව සඳහන් කළේ හානිය අවම කිරීම සඳහා තමන් පියවර ගත් බවයි.\nඉන්දියාව මෙලෙස චන්ද්‍රිකාවක් මිසයිල ප්‍රහාරයකින් විනාශ කර අත්හදා බලා ඇත්තේ චීනයෙන් හෝ පාකිස්තානයෙන් එල්ල විය හැකි තර්ජනයකට මුහුණදීමට බව සඳහන්.",
       "URL": "https://www.hirunews.lk/213391/ඉන්දියාව-චන්ද්‍රිකාවකට-එල්ල-කළ-මිසයිල-ප්‍රහාරය-ගැන-ඇමරිකාවේ-අවධානය",
       "Category": "International News",
       "Parent URL": "https://www.hirunews.lk/international-news.php?pageID=278"
}