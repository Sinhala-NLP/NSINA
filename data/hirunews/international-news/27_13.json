{
       "Source": "hirunews",
       "Timestamp": "Wednesday, 19 October 2022 - 8:28",
       "Headline": "දේශගුණික විපර්යාස හේතුවෙන් ළමයින් බිලියනයකට බලපෑම්",
       "News Content": "දේශගුණික විපර්යාස හේතුවෙන් ළමයින් බිලියනයක් පමණ අවදානම් තත්වයක සිටින බව කිඩ්ස් රයිට්ස් සංවිධානය පවසනවා.\nඑක්සත් ජාතීන්ගේ නියෝජිතායතනයේ දර්ශක මත පදනම්ව ඔවුන් නිකුත් කළ වාර්තාවේ දැක්වෙන්නේ ලොව දරුවන්ගෙන් තුනෙන් එකකට වැඩි ප්‍රමාණයක් තාප තරංගවලට නිරාවරණය වී ඇති බව යි.\nඑමෙන්ම ලොව දරුවන් මිලියන 920කට ජල හිඟය බලපා තිබෙනවා.\nමැලේරියා සහ ඩෙංගු වැනි රෝග දරුවන් මිලියන 600කට හෝ සෑම හතරදෙනෙකුගෙන් එක් අයෙකුටම බලපා ඇති බවයි නෙදර්ලන්ත රාජ්‍ය නොවන සංවිධානයක් වන කිඩ්ස් රයිට්ස් සංවිධානය පවසන්නේ.\nඔවුන්ගේ දර්ශකයට අනුව ළමා අයිතිවාසිකම්වලට ගරු කරන රටවල් අතර ප්‍රථම ස්ථානය අයිස්ලන්තය, ස්වීඩනය සහ ෆින්ලන්තය හිමිවී තිබෙනවා.\nඑම දර්ශකයේ පහළින්ම සිටින්නේ සියරාලියෝන්, ඇෆ්ගනිස්ථානය සහ චැඩ් රාජ්‍යය යි.",
       "URL": "https://www.hirunews.lk/318242/දේශගුණික-විපර්යාස-හේතුවෙන්-ළමයින්-බිලියනයකට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=27"
}