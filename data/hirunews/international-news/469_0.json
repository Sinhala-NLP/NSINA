{
       "Source": "hirunews",
       "Timestamp": "Tuesday, 20 June 2017 - 16:54",
       "Headline": "කාබූල් නුවරදී විරෝධතාකරුවන් පිරිසකට පොලීසියෙන් වෙඩි",
       "News Content": "ඇෆ්ගනිස්ථානයේ කාබූල් නුවර විරෝධතාවයේ නිරත පිරිසකට එරට පොලීසිය වෙඩි තබා තිබෙනවා.\nඉන් එක් පුද්ගලයෙකු මියගොස් තවත් හයදෙනෙකු තුවාල ලබා ඇති බවයි විදෙස් මාධ්‍ය වාර්තා කළේ.\nරජය සිය ආරක්ෂාව පිළිබඳ සැළකිලිමත් නොමැති බව පවසමින් ඔවුන් විරෝධතාවයේ නිරතවී ඇත්තේ, පසුගියදා කාබුල් නුවර සිදුවූ මරාගෙන මැරෙන බෝම්බ පිපිරීමකින් ඇෆ්ගන් ජාතිකයින් 150 දෙනෙකු මියයෑමේ සිද්ධිය මුල් කරගනිමින්.",
       "URL": "https://www.hirunews.lk/164013/කාබූල්-නුවරදී-විරෝධතාකරුවන්-පිරිසකට-පොලීසියෙන්-වෙඩි",
       "Category": "International News",
       "Parent URL": "https://www.hirunews.lk/international-news.php?pageID=469"
}