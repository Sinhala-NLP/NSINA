{
       "Source": "hirunews",
       "Timestamp": "Saturday, 07 February 2015 - 11:38",
       "Headline": "හවුදි ගරිල්ලන් යේමනයේ බලය අල්ලයි",
       "News Content": "ෂියා මුස්ලිම්, හවුදි කැරළිකරුවන් යේමනයේ බලය අත්පත් කර ගැනීම සම්බන්ධයෙන් එක්සත් ජාතීන්ගේ ආරක්ෂක මණ්ඩලයේ අවධානය යොමුව තිබෙනවා. සානා අගනුවර ජනාධිපති මැදුර අත්පත් කර ගැනීමත් සමඟ තමන් යේමනයේ බලය හිමි කර ගත් බව හවුදි කැරළිකරුවන් ඊයේ ප්‍රකාශයට පත් කළා. පාර්ලිමේන්තුව විසුරුවා හැර ජනාධිපතිවරයා ලෙස කටයුතු කිරීමට මණ්ඩලයක් පත් කරන බවයි ඔවුන් කියා සිටියේ. කෙසේ නමුත්, යේමනයේ අනෙකුත් දේශපාලන කණ්ඩායම් හවුදි කැරළිකරුවන්ගේ මෙම පියවර කුමන්ත්‍රණයක් ලෙස හදුන්වනවා.",
       "URL": "https://www.hirunews.lk/102861/හවුදි-ගරිල්ලන්-යේමනයේ-බලය-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=761"
}