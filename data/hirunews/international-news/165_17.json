{
       "Source": "hirunews",
       "Timestamp": "Sunday, 06 September 2020 - 10:32",
       "Headline": "පැසිෆික් සාගරයේ භූ කම්පනයක්",
       "News Content": "පැසිෆික් සාගරයේ පිහිටි වනවාටු දිවයින ආශ්‍රිතව අද ප්‍රබල භූ කම්පනයක් සිදුව තිබෙනවා.\nඑය රික්ටර් පරිමාණයේ 6.3 ක ප්‍රබලතාවකින් යුක්ත බවයි ඇමරිකානු භූ විද්‍යා සමීක්ෂණ ආයතනය ප්‍රකාශ කළේ.\nඑය පොළොව මතුපිට සිට කිලෝමීටර 10 ක් ගැඹුරින් සිදුව ඇති අතර, ඉන් සිදුවූ හානි පිළිබඳව මෙතෙක් වාර්තාවී නැහැ.\nමේ අතර මේසැක් සුළිසුළඟින් හානි සිදුවූ ප්‍රදේශ නිරීක්ෂණය කිරීමට උතුරු කොරියානු නායක කිම් ජොං අන් එක්වූ බව එරට රාජ්‍ය මාධ්‍ය ප්‍රකාශ කළා.\nසුළි සුළඟින් උතුරු කොරියාවේ හැම්යොං ප්‍රාන්තයේ වෙරළාසන්නව පිහිටි නිවාස දහසකට අධික සංඛ්‍යාවක් විනාශ වී තිබෙනවා.\nගොඩනැගිලි, පාලම් ආදියටද එහිදී හානි සිදුව ඇති අතර, ජීවිත හානි  පිළිබඳව උතුරු කොරියානු මාධ්‍ය හෙළිදරව් කර නැහැ.",
       "URL": "https://www.hirunews.lk/249520/පැසිෆික්-සාගරයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=165"
}