{
       "Source": "hirunews",
       "Timestamp": "Wednesday, 26 December 2018 - 8:04",
       "Headline": "සුනාමියෙන් පසු ඉන්දුනීසියාවට නව අනතුරු ඇගවීමේ පද්ධතියක්",
       "News Content": "පසුගි දා ඇති වූ සුනාමි තත්ත්වයෙන් පසුව ඉන්දුනීසියාවට නව සුනාමි අනතුරු ඇගවීමේ පද්ධතියක් ස්ථාපිත කිරීමට සැලසුම් කර තිබෙනවා.\nමෙතෙක් පැවති සුනාමි අනතුරු ඇගවීමේ පද්ධතිය 2012 වසරෙන් පසුව අක්‍රියව පැවති බවයි මීට පෙර වාර්තා වුණේ.\nවිදෙස් වාර්තා සඳහන් කළේ ලබන වසරේදී මෙම නව සුනාමි අනතුරු ඇගවීමේ පද්ධතිය ස්ථාපිත කිරීමට සැලසුම් කර ඇති බවයි.\nපසුගිය සෙනසුරාදා ඉන්දුනීසියාවේ අනක් - ක්‍රැකටෝවා ගිනි කන්ද විදාරණයට ලක්වීමෙන් ඇතිවූ සුනාමි තත්ත්වයෙන් මේ වන විට පුද්ගලයින් 429ක් මිය ගොස් තිබෙනවා.\nතවත් පුද්ගලයින් 150 දෙනෙකු පමණ අතුරුදන්ව ඇති අතර, පුද්ගලයින් 16,000ක් පමණ අවතැන්ව සිටින බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/206818/සුනාමියෙන්-පසු-ඉන්දුනීසියාවට-නව-අනතුරු-ඇගවීමේ-පද්ධතියක්",
       "Category": "International News",
       "Parent URL": "https://www.hirunews.lk/international-news.php?pageID=305"
}