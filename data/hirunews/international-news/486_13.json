{
       "Source": "hirunews",
       "Timestamp": "Friday, 28 April 2017 - 15:31",
       "Headline": "උතුරු කොරියාවේ මිසයිල ගැන ඇමරිකානු බුද්ධි අංශ සාමාජිකයෙකුගෙන් හෙළිදරව්වක්",
       "News Content": "උතුරු කොරියාව පසුගිය දා සිදුකළ යුද සංදර්ශනයේදී ප්‍රදර්ශනය කළ ඇතැම් මිසයිල ව්‍යාජ ඒවා බව ඇමරිකානු හමුදාවේ හිටපු බුද්ධි අංශ සාමාජිකයෙකු ප්‍රකාශ කර තිබෙනවා.\nවිදෙස් මාධ්‍ය ආයතනයක් වෙත අදහස් දක්වමින් මයිකල් ෆි‍්‍රජින් නැමැති ඔහු සදහන් කර ඇත්තේ මෙම උතුරු කොරියානු යුද සංදර්ශනය හාස්‍යයට කරුණක් බවයි.\nමිසයිල සහ බොහෝ අවි ආයුධවල අනුරූ සකස් කර, උතුරු කොරියාව එහිදී ප්‍රදර්ශනය කළ බව සදහන් කරන ඔහු උතුරු කොරියාවට ප්‍රබල න්‍යෂ්ටික මිසයිල බලයක් නොමැති බව ද වැඩිදුරටත් කියා සිටියා.\nකෙසේ වෙතත්, එම ප්‍රකාශය සම්බන්ධයෙන් මෙතෙක් උතුරු කොරියාව ප්‍රතිචාරයක් දක්වා නැහැ.",
       "URL": "https://www.hirunews.lk/160183/උතුරු-කොරියාවේ-මිසයිල-ගැන-ඇමරිකානු-බුද්ධි-අංශ-සාමාජිකයෙකුගෙන්-හෙළිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=486"
}