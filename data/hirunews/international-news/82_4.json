{
       "Source": "hirunews",
       "Timestamp": "Tuesday, 09 November 2021 - 9:27",
       "Headline": "නැගෙනහිර යුරෝපයේ සංක්‍රමණික අර්බුදයක්",
       "News Content": "බෙලරූස් රාජ්‍යය සමග පවතින දේශසීමාව ඔස්සේ තම රටට ඇතුළුවීමට තැත් කළ දහස් සංඛ්‍යාත නීති විරෝධී සංක්‍රමණිකයින් වැළැක්වීමට පියවර ගත් බව පෝලන්තය පවසනවා.\nඒ සඳහා පෝලන්ත රජය 12,000කට අධික ආරක්ෂක හමුදා කලාපය වෙත යෙදවීමට පියවර ගත්තා.\nපෝලන්තය මේ සම්බන්ධයෙන් චෝදනා කළේ රුසියානු ජනාධිපති පුටින්ගේ අනුගාමිකයෙකු වන බෙලරූස් රාජ්‍යයේ ආඥාදායක පාලක ඇලෙක්සැන්ඩර් ලුකචෙන්කෝටයි.\nයුරෝපා සංගමය විසින් පනවනු ලැබූ සම්බාධකවලට ප්‍රතිචාර දක්වමින් බෙලරූස් රාජ්‍යය මෙලෙස සතුරු ආකල්පයකින් කටයුතු කරන බවට පෝලන්තය චෝදනා කළා.\nඑමෙන්ම, ලිතුවේනියාව සහ ලැට්වියාව ඇතුළු නැගෙනහිර යුරෝපයේ රටවල් රැසකින් මෙලෙස බෙලරූස් රාජ්‍යයේ සිට සංක්‍රමණිකයින් කඩා වැදීමේ සිද්ධීන් වාර්තා වුණා.\nමැදපෙරදිග සහ ආසියානු රටවලින් පැමිණෙන මෙම සංක්‍රමණිකයින් බෙලරූස් ආරක්ෂක අංශ විසින් දේශසීමා වෙත යොමු කරන බවයි වාර්තා වන්නේ.",
       "URL": "https://www.hirunews.lk/287446/නැගෙනහිර-යුරෝපයේ-සංක්‍රමණික-අර්බුදයක්",
       "Category": "International News",
       "Parent URL": "https://www.hirunews.lk/international-news.php?pageID=82"
}