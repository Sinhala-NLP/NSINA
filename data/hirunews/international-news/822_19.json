{
       "Source": "hirunews",
       "Timestamp": "Sunday, 14 July 2013 - 7:33",
       "Headline": "ඇෆ්ගනිස්ථානයේ සිටින බ්‍රිතාන්‍ය සෙබළුන් සියදිවි නසා ගැනීම ඉහළට.",
       "News Content": "ඇෆ්ගනිස්ථානයේ තලේබාන්වරුන්ට එරෙහිව සටන් වැද මියයන බ්‍රිතාන්‍ය සොල්දාදුවන් සංඛ්‍යාවට වඩා වැඩි සංඛ්‍යාවක් 2012 වසරේදී සියදිවි නසාගෙන මියගොස් ඇති බව වාර්තා වනවා. බී.බී.සී. ලෝක සේවය අනාවරණය කළේ පසුගිය වසරේදී ඇෆ්ගනිස්ථානයේ සේවය කළ බ්‍රිතාන්‍ය සොල්දාදුවන් 21 දෙනෙකු සහ සේවය නිමවා පැමිණි ප්‍රවීන සොල්දාදුවන්       29 දෙනෙකු දිවිනසාගෙන ඇති බවයි. පසුගිය වසරේ ඇෆ්ගනිස්ථානයේ සටන්වලින් මියගොස් ඇති බ්‍රිතාන්‍ය සොල්දාදුවන් ගණන 44 ක්. මේ අනුව දිවිනසා ගන්නා බ්‍රිතාන්‍ය සෙබළුන් සහ යුද ප්‍රවීනයන්ගේ සංඛ්‍යාව සටන්වලින් මියයන සොල්දාදුවන් සංඛ්‍යාව අභිබවා යනවා. ඇමරිකාව මෙන් නොව බ්‍රිතාන්‍යය දිවිනසා ගන්නා යුධ ප්‍රවීනයන් පිළිබඳ වාර්තා සටහන් තබා ගන්නේ නැහැ. ඔවුන් බොහෝ දෙනෙක් ඇෆ්ගන් යුද්ධයේ අමිහිරි අත්දැකීම්වල කම්පනයෙන් ජීවිතයේ ඉදිරි කාලය ගත කරන බව බී.බී.සී. පැනොරාමා වැඩසටහන මගින් හෙළිදරව් කළා.",
       "URL": "https://www.hirunews.lk/62981/ඇෆ්ගනිස්ථානයේ-සිටින-බ්‍රිතාන්‍ය-සෙබළුන්-සියදිවි-නසා-ගැනීම-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=822"
}