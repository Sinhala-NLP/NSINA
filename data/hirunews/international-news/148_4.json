{
       "Source": "hirunews",
       "Timestamp": "Tuesday, 15 December 2020 - 10:10",
       "Headline": "ඉන්දියාවේ තවත් කොරෝනා ආසාදිතයින් 22,000 ක්",
       "News Content": "අද (15) උදෑසනෙන් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 22,065 ක් වාර්තා වී ඇති අතර, ඒ අනුව එරට මුළු ආසාදිතයින් සංඛ්‍යාව අනූනව ලක්ෂ 6000 ඉක්මවනවා.\nකෙසේ නමුත්, ඉන්දිය සෞඛ්‍ය අමාත්‍යාංශය සඳහන් කළේ එම අගය ගත වූ මාස 5 තුළ වාර්තා වූ අඩුම දෛනික ආසාදිතයින් සංඛ්‍යාව බවයි.\nඊයේ (14) දිනය තුළ වාර්තා වූ මරණ 354 ක් සමගින් ඉන්දියාවේ කොරෝනා මරණ සංඛ්‍යාව ද එක්ලක්ෂ 43,709 දක්වා ඉහළ ගියා.\nපසුගිය ජනවාරි 30 වනදා පළමු කොරෝනා වෛරස් ආසාදිතයා වාර්තා වූ ඉන්දියාවේ කොරෝනා වෛරස් ආසාදිතයන් අනූහතර ලක්ෂ 22,000 ක් මේ වනවිට සුවය ලබා තිබෙනවා.",
       "URL": "https://www.hirunews.lk/257059/ඉන්දියාවේ-තවත්-කොරෝනා-ආසාදිතයින්-22000-ක්",
       "Category": "International News",
       "Parent URL": "https://www.hirunews.lk/international-news.php?pageID=148"
}