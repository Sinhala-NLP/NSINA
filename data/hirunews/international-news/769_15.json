{
       "Source": "hirunews",
       "Timestamp": "Saturday, 10 January 2015 - 10:22",
       "Headline": "ඇමරිකානු පුරවැසියන්ට සංචාරක අවදානමක්.",
       "News Content": "ප්‍රංශයේ ත්‍රස්ත ප්‍රහාරයෙන් පසු ලොව පුරා සංචාරවල නිරත වන ඇමරිකානු පුරවැසියන්ට අවදානම් නියෝගයක් නිකුත් කර තිබෙනවා. ඇමරිකානුවන් එලෙස ත්‍රස්ත ප්‍රහාරවලට ගොදුරු වීමේ අවදානමක් පැවතීම ඊට හේතුව බවයි ඇමරිකානු රාජ්‍ය දෙපාර්තමේන්තුව ප්‍රකාශ කළේ. ඉන්දියාව ඇතුළු රටවල් රැසක ක්‍රියාත්මක අන්තවාදී ඉස්ලාමීය සන්නද්ධ කණ්ඩායම්වලින් ඇමරිකානුවන් වෙත ප්‍රහාර එල්ල වීමේ තර්ජනයක් පවතින බව ද එමගින් වැඩිදුරටත් සදහන් කළා. ඇමරිකාව මෙහිදී විශේෂයෙන් සදහන් කර ඇත්තේ අල්ඛයිඩා, අයි.එස්. සහ තලෙයිබාන් යන සන්නද්ධ කණ්ඩායම්.",
       "URL": "https://www.hirunews.lk/100971/ඇමරිකානු-පුරවැසියන්ට-සංචාරක-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=769"
}