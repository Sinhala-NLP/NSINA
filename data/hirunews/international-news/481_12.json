{
       "Source": "hirunews",
       "Timestamp": "Thursday, 11 May 2017 - 8:51",
       "Headline": "පාර්ලිමේන්තුවකදී මව්කිරි දුන් පළමු මන්ත්‍රීවරිය",
       "News Content": "ඉකුත් (09) වැනිදා තම දෙමස් වියැති ආලියා ජෝයි දියණියට ඕස්ට්‍රේලියාවේ සෙනට් සභික ලැරිසා වෝටර්ස් පාර්ලිමේන්තුවේදී මව්කිරි දීමත් සමග ඇය පාර්ලිමේන්තුවකදී මව්කිරි දුන් පළමු වැන්නා බවට පත්ව තිබෙනවා.\nලැරි වෝටර්ස් ඕස්ට්‍රේලියාවේ වාමාංශික ‘ග්‍රීන්ස’ පක්ෂය නියෝජනය කරන අතර මීට පෙර ඕස්ට්‍රේලියා පාර්ලිමේන්තුවේදී එවැනි සිදුවීමක් වාර්තා වී නැ.\nඕස්ට්‍රේලියා පාර්ලිමේන්තුවේ පහළ මන්ත්‍රී මණ්ඩලය පසුගිය වසරේදී සභාව තුළ මව්කිරි දීම අනුමත කළා.\nඑම තත්ත්වය උද්ගත වූයේ 2015 වසරේ ඇතිවූ විවාදයක ප්‍රතිඵලයක් හේතුවෙන්.\nඕස්ට්‍රේලියා ආණ්ඩුවේ අමාත්‍යවරියක වූ කෙලි ඕ ඩිවයර් 2015 වසරේදී මවක් වූ අතර තම බිළිඳාට මවුකිරී දීමට සිදුවීම හේතුවෙන් ඇයට පාර්ලිමේන්තු සැසිවාරවලට සහභාගී වීමට නොහැකි විය.\nඒ අනුව ඕස්ට්‍රේලියා පාර්ලිමේන්තුවේ සිටින මවුවරුන් වන මන්ත්‍රීවරියන්ට තම බිළිඳන්ට මව්කිරි හෝ ආහාර දීම අනුමත කරමින් ඕස්ට්‍රේලියා පාර්ලිමේන්තුව පසුගිය වසරේදී නව පනතක් සම්මත කරගත්තා.",
       "URL": "https://www.hirunews.lk/161067/පාර්ලිමේන්තුවකදී-මව්කිරි-දුන්-පළමු-මන්ත්‍රීවරිය",
       "Category": "International News",
       "Parent URL": "https://www.hirunews.lk/international-news.php?pageID=481"
}