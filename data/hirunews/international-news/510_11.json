{
       "Source": "hirunews",
       "Timestamp": "Friday, 03 March 2017 - 17:04",
       "Headline": "රොබෝවරු හැක් වීම නිසා අපරාධ බිහිවිය හැකි බවට අනතුරු ඇඟවීමක් (ඡායාරූප)",
       "News Content": "වර්තමානයේ රොබෝ තාක්ෂනය ඉතාමත්ම ඉහළ මට්ටමක පවතිනවා.\nපසුගියදා පර්යේෂකයින් පරිසක් සඳහන් කළේ මෙම රොබෝවරුන් හැක් වුවහොත් ලෝකයටම බරපතල හානියක් වන බවයි.\nවර්තමානයේදී ලෝකයේ දියුණු බොහෝ රටවල් තම සේවාවන් සඳහා රොබෝවරු යොදා ගනු ලබනවා.\nවිවිධ මෙහෙයුම් පද්ධති හා අනෙකුත් මෘදුකාංග මගින් ජාලගත සොරකම් (Hack) සිදුවීමෙන් කොල්ලකෑම් මිනීමැරුම්  සිදුවිය හැකි බවයි ඔවුන් වැඩිදුරටත් පෙන්වා දෙන්නේ.\nයම් අවස්ථාවලදී මෙම රොබෝවරුන් අනාරක්ෂිත සන්නිවේදනය, අනන්‍යතාවය තහවුරු කරගැනීමේ ගැටළු, දුර්වල ගුප්ත ලේඛන කලාව, මතක දූෂණ සහ පෞද්ගලිකත්ව ගැටලු  ආදිය නිසාවෙන් අතහැර දමන බවයි විද්‍යාඥයන් සඳහන් කරන්නේ.\nඑවිට මොවුන් හැක් වීමට ඇති ඉඩකඩ වැඩි බවත් ඔවුන් පෙන්වා දෙනවා.\nලෝ ප්‍රකට මයික්‍රොසොෆ්ට් අධිපති බිල් ගේට්ස් අන්තර්ජාලයට සඳහන් කර තිබෙන්නේ රෝබෝවරුන්ටද බදු පැනවිය යුතු බවයි.",
       "URL": "https://www.hirunews.lk/155972/රොබෝවරු-හැක්-වීම-නිසා-අපරාධ-බිහිවිය-හැකි-බවට-අනතුරු-ඇඟවීමක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=510"
}