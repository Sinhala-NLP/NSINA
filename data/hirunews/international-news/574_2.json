{
       "Source": "hirunews",
       "Timestamp": "Tuesday, 11 October 2016 - 16:12",
       "Headline": "සිකා ආසියාවට පැතිරෙන බවට අනතුරු ඇගවීමක්",
       "News Content": "සිකා වෛරසය ආසියානු කලාපීය රටවල පැතිර යාමේ වැඩි අවධානමක් පවතින බවට ලෝක සෞඛ්‍ය සංවිධානය අනතුරු අගවා තිබෙනවා.\nසිකා වෛරසය සම්බන්ධ ආසාධන තත්වයන් සිය ගණනක් සිංගපුරුවෙන් වාර්තාවී ඇති අතර තායිලන්තයෙන් ද රෝගීන් දෙදෙනෙකු හමුවී ඇති බවයි ලෝක සෞඛ්‍ය සංවිධානය ප්‍රකාශකර ඇත්තේ.\nමදුරුවන් මගින් බෝවන සිකා වෛරසය මේවන විට ලොව රටවල් 70 ක පමණ පැතිර තිබෙනවා.\nඉන් 19 ක්ම ආසියා පැසිෆික්  කලාපීය රටවල් වීම විශේෂත්වයක්.\nලෝක සෞඛ්‍ය සංවිධානයේ අධ්‍යක්ෂ මාග්‍රට් චෑන් සඳහන් කලේ මෙම වෛරසය මැඩ පැවැත්වීම වෙනුවෙන් ගතහැකි පියවර පිළිබඳ මේවන විට විශේෂඥයන් අධ්‍යයනය කරමින් පවතින බවයි.",
       "URL": "https://www.hirunews.lk/144965/සිකා-ආසියාවට-පැතිරෙන-බවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=574"
}