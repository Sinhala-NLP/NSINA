{
       "Source": "hirunews",
       "Timestamp": "Friday, 08 February 2013 - 13:07",
       "Headline": "සිය දෙනෙකු සමග බංග්ලාදේශ මගී යාත්‍රාවක් දියේ ගිලේ.",
       "News Content": "බංග්ලාදේශයේ ඩකා අගනුවර ආසන්නයේ මෙග්නා නදියේ ගමන් ගත් මගී යාත්‍රාවක් අද (08) උදෑසන අනතුරට ලක්වී දියේ ගිලී තිබෙනවා. සරෝෂ් නම් වූ මෙම යාත්‍රාවේ මගීන් 100 කට වැඩි පිරිසක් ගමන්ගෙන ඇති බව සඳහන්. ඉන් 25 දෙනෙකු පමණ පිහිනා දිවි ගලවාගෙන තිබෙනවා. 50 කට වැඩි පිරිසක් තවමත් අතුරුදන්ව සිටින බව බංග්ලාදේශ බලධාරීන් ප්‍රකාශ කළා. බංග්ලාදේශයේ ගංගා හරහා මගී යාත්‍රාවලින් දිනපතා දහස් සංඛ්‍යාත පිරිසක් ගමන් ගන්නා අතර, ඒවායේ සිදුවන අනතුරුවලින් වසරක් පාසා ජීවිත හානි රැසක් සිදුවනවා.",
       "URL": "https://www.hirunews.lk/52988/සිය-දෙනෙකු-සමග-බංග්ලාදේශ-මගී-යාත්‍රාවක්-දියේ-ගිලේ",
       "Category": "International News",
       "Parent URL": "https://www.hirunews.lk/international-news.php?pageID=865"
}