{
       "Source": "hirunews",
       "Timestamp": "Friday, 20 February 2015 - 12:48",
       "Headline": "මාෂියා, කුවින්ස්ලන්තයට ළං වෙයි",
       "News Content": "පැයට කිලෝමීටර් 285 ක වේගයක් සහිත ප්‍රචන්ඩ සුළි සුළඟක්  ඕස්ට්‍රේලියාවේ - කුවින්ස්ලන්ත ප්‍රාන්තයට ළඟා වී තිබෙනවා. මාෂියා ලෙස නම් කර ඇති එම සුළි සුළඟ හේතුවෙන් එහි වෙරළාසන්න ප්‍රදේශවල ජනයා ඉවත් කර ගැනුණු බව විදෙස් වාර්තා සඳහන් කළා. සුළි සුළඟත් සමඟ අධික වර්ෂාවක් හට ගෙන ඇති අතර ජල ගැලීම් ද ඇතිවේයැයි විශ්වාස කෙරෙනවා. බ්‍රිස්බෙන් නගරාධිපතිවරයා ප්‍රකාශ කළේ ඒ සඳහා සූදානම්වීමක් ලෙස වැලිකොට්ට 90,000 ක් එක්රැස් කර ඇති බවයි. මේ අතර, ලම් සුළි සුළඟ  ඕස්ට්‍රේලියාවේ උතුරු දිග ප්‍රදේශයට හමා ඒමෙන් එහි නිවාස දහස් ගණනකට විදුලිය බිඳ වැටී ඇති බව වාර්තා වනවා.",
       "URL": "https://www.hirunews.lk/103873/මාෂියා-කුවින්ස්ලන්තයට-ළං-වෙයි",
       "Category": "International News",
       "Parent URL": "https://www.hirunews.lk/international-news.php?pageID=757"
}