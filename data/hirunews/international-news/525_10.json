{
       "Source": "hirunews",
       "Timestamp": "Friday, 27 January 2017 - 7:21",
       "Headline": "ඇමරිකානු ජනපති ට්‍රම්ප් මෙක්සිකෝව සමග පැටලේ",
       "News Content": "ඇමරිකා එක්සත් ජනපදයේ දකුණු මායිමේ දැවැන්ත සීමා පවුරක් තැනීම සදහා ජනාධිපති ට්‍රම්ප් දරණ උත්සාහය හේතුවෙන් මෙක්සිකෝව සහ ඇමරිකා එක්සත් ජනපදය අතර රාජ්‍ය තාන්ත්‍රික අර්බුදයක් පැන නැගී තිබෙනවා.\nඩොනල්ඩ් ට්‍රම්ප් ජනාධිපතිවරයා මැතිවරණ ප්‍රචාරක ව්‍යාපාරයේදී සදහන් කළේ එම සීමා පවුර සදහා මෙක්සිකෝව වියදම් දැරීමට සූදානම් බවයි.\nඑහෙත්, එම යෝජනාව ඔහු ජනාධිපති පදවියට පත්වීමෙන් පසු ඉදිරිපත් කිරීමේදී මෙක්සිකෝ ජනාධිපති එන්රිකේ පෙනා ඊට වියදම් දැරීම ප්‍රතික්ෂේප කළා. එමෙන්ම, ජනාධිපති ට්‍රම්ප් මුණ ගැසීම සදහා සැලසුම් කර තිබූ මෙක්සිකෝ චාරිකාව ද ඔහු අවලංගු කර තිබෙනවා.\nඊට ප්‍රතිචාර වශයෙන් ඇමරිකානු ජනාධිපති ඩොනල්ඞ් ට්‍රම්ප් දැන් යෝජනා කරන්නේ මෙක්සිකෝවෙන් ඇමරිකාවට ආනයනය කරන භාණ්ඩවලට සියයට 20 ක බද්දක් පනවා එමගින් සීමා පවුර ඉදිකිරීමටයි.",
       "URL": "https://www.hirunews.lk/153007/ඇමරිකානු-ජනපති-ට්‍රම්ප්-මෙක්සිකෝව-සමග-පැටලේ",
       "Category": "International News",
       "Parent URL": "https://www.hirunews.lk/international-news.php?pageID=525"
}