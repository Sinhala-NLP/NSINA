{
       "Source": "hirunews",
       "Timestamp": "Wednesday, 20 April 2016 - 8:01",
       "Headline": "ගුවන් ප්‍රහාරවලින් සිරියාවේ සිවිල් වැසියන් 44ක් මරුට",
       "News Content": "සිරියාවේ ගුවන් ප්‍රහාරවලින් සිවිල් වැසියන් 44 දෙනෙකු මිය ගොස් තිබෙනවා.\nවිදෙස් මාධ්‍ය වාර්තා කළේ ඉඞ්ලිප් ප්‍රාන්තයේ නගර දෙකක අයි එස් සටන්කාමීන්ගේ ඉලක්ක වෙත සිරියානු රජයේ හමුදා ඊයේ ගුවන් ප්‍රහාර එල්ල කර ඇති බවයි.\nමෙම ප්‍රහාරයෙන් තවත් විශාල පිරිසක් බරපතල තුවාල ලබා ඇති බව සදහන්.\nඑක්සත් ජාතීන්ගේ සංවිධානයේ මැදිහත්වීමෙන් සිරියාව තුළ සති 4ක සටන් විරාමයක් ක්‍රියාත්මක වන නමුත් මේ වන විටත් සිරියානු රජයේ හමුදා සහ අයි එස් සටන්කාමීන් විසින් අවස්ථා ගණනාවකදීම එය උල්ලංගණය කර තිබෙනවා.",
       "URL": "https://www.hirunews.lk/131271/ගුවන්-ප්‍රහාරවලින්-සිරියාවේ-සිවිල්-වැසියන්-44ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=644"
}