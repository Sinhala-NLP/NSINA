{
       "Source": "hirunews",
       "Timestamp": "Tuesday, 23 January 2018 - 16:44",
       "Headline": "ඇලස්කාවේ ප්‍රබල භූ චලනයක්",
       "News Content": "ඇලස්කාවේ කෝඩියැක් දුපත් ආශ්‍රිතව ප්‍රබල භූ චලනයක් සිදුව තිබෙනවා.\nඑහි රික්ටර් මාපකයේ අගය සටහන් වී ඇත්තේ ඒකක 7.9 ක් ලෙසටයි.\nභූ කම්පනයෙන් අනතුරුව සුනාමි අනතුරු ඇගවීම් ද නිකුත්කර තිබෙනවා.\nමෙම සුනාමි අනතුරු ඇගවීමත් සමග කැනඩාව / අමරිකාවේ බටහිර වෙරළ තීරය ඇතුලු ප්‍රදේශ රැසක වෙරළාශ්‍රිත ජනතාව ඉවත් කර ඇතැයි සඳහන්.\nජනතාවගේ ජංගම දුරකථන වෙත ඇලස්කාවේ කාලගුණ අංශ අනතුරු ඇගවීම් පණිවුඩ යවා තිබෙනවා.\nඒ දුපත්වලින් ඉවත්වන ලෙසට හෝ උස් බිම් ප්‍රදේශවලට යන ලෙසට දන්වමින්.\nකෝඩියැක් දුපත්වාසීන්ට රජය දැනුම්දී ඇත්තේ පහත් බිම් ප්‍රදේශවල ජීවත්වන පිරිස් හැකි ඉක්මනින් ඉවත්වන ලෙසටයි.\nමෙම භූ කම්පනය සැතපුම් සියයක පමණ දුරින් පිහිටි ප්‍රදේශවලට ද දැනී ඇති බව සමාජ මාධ්‍ය තුල ජනතාව සටහන් කර තිබෙනවා.\nකෙසේවෙතත් භූ කම්පනයෙන් සිදුවු හානියක් පිළිබඳ මෙතෙක් තොරතුරු වාර්තාවී නැහැ.",
       "URL": "https://www.hirunews.lk/181826/ඇලස්කාවේ-ප්‍රබල-භූ-චලනයක්",
       "Category": "International News",
       "Parent URL": "https://www.hirunews.lk/international-news.php?pageID=402"
}