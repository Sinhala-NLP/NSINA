{
       "Source": "hirunews",
       "Timestamp": "Thursday, 02 January 2020 - 14:44",
       "Headline": "තායිවාන හමුදා ප්‍රධානියා ගුවන් අනතුරකින් මරුට",
       "News Content": "තායිවානයේ - තායිපේ අගනුවර ආසන්නයේදී යුද හමුදා හෙලිකොප්ටර් යානයක් අනතුරට ලක්වීමෙන් එරට හමුදා ප්‍රධානියා ඇතුළු 8 දෙනෙකු මියගොස් තිබෙනවා.\nහෙලිකොප්ටර් යානය, කඳුකර පෙදෙසකට ගොඩබෑමට යාමේදී මෙම අනතුර සිදුව ඇති බවයි විදෙස් වාර්තා සඳහන් කළේ.\nඅනතුර සිදුවන අවස්ථාවේදී 12 දෙනෙකු එහි ගමන් කර තිබෙනවා.\nමියගිය පුද්ගලයින් අතර තවත් ඉහළ පෙලේ හමුදා නිලධාරින් කිහිපදෙනෙකු ද සිටින බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/231444/තායිවාන-හමුදා-ප්‍රධානියා-ගුවන්-අනතුරකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=210"
}