{
       "Source": "hirunews",
       "Timestamp": "Friday, 12 February 2016 - 14:24",
       "Headline": "පාකිස්ථානයේ හිටපු ජනපති පර්වේස් මුෂාරෆ් රෝහලට",
       "News Content": "පාකිස්ථානයේ හිටපු ජනාධිපති පර්වේස් මුෂාරෆ් හදිසි හෘදයාබාධයක් හේතුවෙන් රෝහල් ගත කර තිබෙනවා.\nකෙසේ නමුත්, ඊයේ දිනයේ මෙලෙස කරච්චි රෝහලකට ඇතුළත් කෙරුණු ඔහුගේ තත්ත්වය අසාධ්‍ය නොවන බවයි වාර්තා වන්නේ.\nඑහෙත්, හිටපු ජනාධිපතිවරයාගේ සෞඛ්‍ය තත්ත්වය අඛන්ඩව නිරීක්ෂණය කරන බව ඔහුගේ ප්‍රකාශකයෙකු සඳහන් කළා.\n1999 වසරේදී ලේ නොවැගුරුණු විප්ලවයකින් පාකිස්ථානයේ ජනාධිපති ධුරයට පත්වූ මුෂාරෆ් සිය තනතුරෙන් ඉල්ලා අස්වූයේ ඉන් වසර 9 කට පසුවයි.\n2013 වසරේදී නැවතත් පාකිස්ථානයට පැමිණි මුෂාරෆ්ට එරෙහිව වත්මන් රජය විසින් නඩු කිහිපයක්ම ගොනුකර තිබෙනවා.",
       "URL": "https://www.hirunews.lk/126070/පාකිස්ථානයේ-හිටපු-ජනපති-පර්වේස්-මුෂාරෆ්-රෝහලට",
       "Category": "International News",
       "Parent URL": "https://www.hirunews.lk/international-news.php?pageID=665"
}