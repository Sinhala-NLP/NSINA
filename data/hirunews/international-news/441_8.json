{
       "Source": "hirunews",
       "Timestamp": "Sunday, 10 September 2017 - 8:01",
       "Headline": "ප්‍රමාද වැඩියි - ෆ්ලොරිඩා ආණ්ඩුකාරවරයාගෙන් නිවේදනයක්",
       "News Content": "අර්මා සුළි කුණාටුව ඇමරිකාවේ ෆ්ලොරිඩා ප්‍රාන්තයට අද (10) ඇතුලූවීමට නියමිතයි.\nඑරට කාලගුණ බලධාරින් කියා සිටියේ පැයට කිලෝමීටර 250 ක්වූ වේගයකින් අර්මා ෆ්ලොරිඩාව ආක්‍රමණය කරනු ඇති බවයි.\nවිදෙස් වාර්තාවලට අනුව මේ වනවිටත් ඇමරිකාවේ ෆ්ලොරිඩා ප්‍රාන්තයේ ලක්ෂ 63 කට වැඩි පිරිසක් ආරක්ෂිත ස්ථාන වෙත යොමුකර තිබෙනවා.\nකෙසේ වෙතත් ෆ්ලොරිඩා ආණ්ඩුකාර රික්ස් කොට් ප්‍රකාශ කර ඇත්තේ ඉවත්වීමට ප්‍රමාද වැඩි බැවින් මේ දක්වා ආරක්ෂිත ස්ථාන වෙත යොමුවීමට නොහැකි වූ පිරිස් දැනට සිටින ස්ථානවලම සිට සිය ආරක්ෂාව වෙනුවෙන් පියවර ගැනීම වඩාත් සුදුසු වන බවටයි.",
       "URL": "https://www.hirunews.lk/170551/ප්‍රමාද-වැඩියි-ෆ්ලොරිඩා-ආණ්ඩුකාරවරයාගෙන්-නිවේදනයක්",
       "Category": "International News",
       "Parent URL": "https://www.hirunews.lk/international-news.php?pageID=441"
}