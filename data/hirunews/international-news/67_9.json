{
       "Source": "hirunews",
       "Timestamp": "Saturday, 15 January 2022 - 11:31",
       "Headline": "ජොකොවිච් නැවතත් ඕස්ටේ්‍රලියානු අධිකරණයේ",
       "News Content": "දෙවන වතාවටද වීසා අවලංගු කළ ලොව අංක එකේ ටෙනිස් ක්‍රීඩක නොවැක් ජොකොවිච් හෙට යළි අධිකරණය වෙත ඉදිරිපත් කෙරෙනවා.\nඒ, ඕස්ටේ්‍රලියානු සංක්‍රමණික අමාත්‍යවරයා සිය බලතල උපයෝගි කරගනිමින් ඔහුගේ වීසා බලපත්‍රය අවලංගු කිරීම හේතුවෙන්.\nසිය 10 වන ඕස්ටේ්‍රලියානු විවෘත ටෙනිස් ශූරතාව ජයග්‍රහණය කිරීමේ සටන ජොකොවිච් ආරම්භ කිරීමට නියමිතව ඇත්තේ, ලබන සඳුදායි.\nඑය ජයග්‍රහණය කළහොත් ඔහු ග්‍රෑන්ඩ්ස්ලෑම් ශූරතා 21 ක් ජයග්‍රහණය කළ ටෙනිස් ඉතිහාසයේ විශිෂ්ඨතම ක්‍රීඩකයා බවට පත්වනවා.\nඑහෙත් ඔහු දැන් නැවතත් මෙල්බර්න් නුවර සංක්‍රමණික මධ්‍යස්ථානයේ රඳවා ඇති බවයි, වාර්තාවන්නේ.\nඅධිකරණය මගින් ඔහුගේ අභියාචනය හෙට ප්‍රතික්ෂේප කළහොත් ජොකොවිච්ට වසර 3 ක් යනතුරු ඕස්ටේ්‍රලියානු වීසා ලබාගත නොහැකි වනු ඇති.",
       "URL": "https://www.hirunews.lk/294073/ජොකොවිච්-නැවතත්-ඕස්ටේ්‍රලියානු-අධිකරණයේ",
       "Category": "International News",
       "Parent URL": "https://www.hirunews.lk/international-news.php?pageID=67"
}