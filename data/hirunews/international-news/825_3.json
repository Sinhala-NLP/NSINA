{
       "Source": "hirunews",
       "Timestamp": "Saturday, 06 July 2013 - 10:09",
       "Headline": "ස්නෝඩන්ට ලතින් ඇමරිකාවේ රැකවරණ හිමිවන ලකුණු.",
       "News Content": "ඇමරිකාවේ ඔත්තු සේවා රහස් හෙළි කොට පළා යමින් සිටින එඞ්වඞ් ස්නෝඩන්ට රැකවරණය ලබා දිය හැකි බව නිකරාගුවාව සහ වෙනිසියුලාව ප්‍රකාශ කර තිබෙනවා. නිකරාගුවා ජනාධිපති ඩැනියෙල් ඔර්ටේගා ප්‍රකාශ කළේ සුදුසු වාතාවරණයක් පවතින්නේ නම් ස්නෝඩන්ට සිය රටේ රැකවරණ ලබාදිය හැකි බවයි. ඔහුට වෙනිසියුලාව තුළ රැකවරණ ලබාදිය හැකි බව නව ජනාධිපති මධුරෝ ඊයේ (05) ප්‍රකාශ කළේ එරට නිදහස් දින කතාවේදියි. ස්නෝඩන් ලතින් ඇමරිකානු රටවල් සහ ඉන්දියාව ඇතුළු රටවල් 21කින් රැකවරණ ඉල්ලා තිබෙනවා.",
       "URL": "https://www.hirunews.lk/62469/ස්නෝඩන්ට-ලතින්-ඇමරිකාවේ-රැකවරණ-හිමිවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=825"
}