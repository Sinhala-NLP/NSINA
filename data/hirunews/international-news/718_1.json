{
       "Source": "hirunews",
       "Timestamp": "Sunday, 19 July 2015 - 8:33",
       "Headline": "දැවැන්ත උල්කාවක් අද රාත්‍රියේ පෘථිවිය සමීපයට",
       "News Content": "ටොන් මිලියන 90 ක් බරැති දැවැන්ත උල්කාවක් හෙවත් ග්‍රාහකයක් අද (19) රාත්‍රියේ පෘථිවිය සමීපයෙන් ගමන් කරනවා. යූ.ඩබ්ලිව්.158 ලෙස නම් කර ඇති මෙම උල්කාවේ ඩොලර් ට්‍රිලියන 5 ක් පමණ වටිනා ප්ලැටිනම් අඩංගුව තිබීම විශේෂත්වයක්.\nඑය පෘථිවියට ආසන්නතම ග්‍රහලෝකයට වඩා තිස් ගුණයක් ආසන්නයෙන් ගමන් කරන බවයි බ්‍රිතාන්‍ය තාරකා විද්‍යාඥයන් පෙන්වා දෙන්නේ.\nමෙවැනි උල්කාවල අඩංගු වටිනා ලෝහ නුදුරේදීම පෘථිවි වාසීන්ගේ ප්‍රයෝජනය සඳහා යොදගත හැකිවනු ඇති බව තාරකා විද්‍යාඥ බොබ් බර්මන් ප්‍රකාශ කළා.\nමෙම උල්කාව පෘථිවිය පසුකර යන ආකාරය වයඹ දිග අප්‍රිකානු වෙරළට ඔබ්බෙන් වූ කැනේරි දිවයින්වල පිහිටුවා දුරේක්ෂ උපයෝගී කරගෙන අන්තර්ජාලය ඔස්සේ සජීවි ලෙස විකාශය කිරීමට මෙම විද්‍යාඥයන් සූදානම්.",
       "URL": "https://www.hirunews.lk/113426/දැවැන්ත-උල්කාවක්-අද-රාත්‍රියේ-පෘථිවිය-සමීපයට",
       "Category": "International News",
       "Parent URL": "https://www.hirunews.lk/international-news.php?pageID=718"
}