{
       "Source": "hirunews",
       "Timestamp": "Sunday, 23 February 2020 - 14:05",
       "Headline": "පෘථිවිය පැතලි බව ඔප්පු කිරීමට ගිය ඇමරිකානුවෙකු රොකට් අනතුරකින් මියයයි",
       "News Content": "පෘථිවිය පැතලි බව විශ්වාස කරන විස්මිත ක්‍රියාවලින් ප්‍රසිද්ධියට පත්වූ ඇමරිකානු ජාතික මයික් හියුස් ඔහු විසින්ම නිපදවන ලද රොකට්ටුවක් අනතුරට ලක්වීමෙන් ජීවිතක්ෂයට පත්වී තිබෙනවා.\nමෑඩ් මයික් හියුස් ලෙසද හඳුන්වන 64 හැවිරිදි ඔහු කැලිෆෝනියා කාන්තාරයේ සිය රොකට් ගමන ආරම්භ කළේ පෘථිවිය පැතලි බව සනාථ කිරීමේ අටියෙන්.\nඑම අවස්ථාව අභ්‍යවකාශ ගමන්වල ආධුනිකයන් සහ නව නිර්මාණකරුවන් සඳහා වූ රූපවාහිනී වැඩසටහනක් වෙනුවෙන් පටිගත කර ඇති බවද සඳහන්.\nකෙසේ නමුත් මයික් හියුස්ගේ රොකට්ටුව අඩි 5,000ක් පමණ උසකට පිවිසීමෙන් පසු යළි පොළොවට කඩාවැටී ඇත්තේ ඔහුද ජීවිතක්ෂයට පත් කරමින්.\nඅභ්‍යවකාශයට පිවිස පෘථිවිය පැතලි බව සියැසින් දැක වාර්තා කිරීම මයික් හියුස්ගේ අරමුණ වූ බවයි ඔහුගේ හිතවතුන් ප්‍රකාශ කළේ.",
       "URL": "https://www.hirunews.lk/235052/පෘථිවිය-පැතලි-බව-ඔප්පු-කිරීමට-ගිය-ඇමරිකානුවෙකු-රොකට්-අනතුරකින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=196"
}