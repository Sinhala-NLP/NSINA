{
       "Source": "hirunews",
       "Timestamp": "Thursday, 14 February 2013 - 7:47",
       "Headline": "ඉරානයේ න්‍යෂ්ටික වැඩපිළිවෙල තවත් පියවරකින් ඉදිරියට.",
       "News Content": "තම න්‍යෂ්ටික වැඩපිළිවෙල තවදුරටත් වැඩිදියුණු කර ඇති බව ඉරානය පවසනවා. ප්‍රසිද්ධ නිවේදනයක් නිකුත් කරමින් ඉරානය සඳහන් කර ඇත්තේ න්‍යෂ්ටික වැඩපිළිවෙල සඳහා උපයෝගීවන යුරේනියම් ශක්තිය සිය රට විසින් තවදුරටත් වැඩිදියුණු කිරීමට පියවර ගෙන ඇති බවයි. ඉරානයේ මෙම න්‍යෂ්ටික වැඩපිළිවෙල වැඩිදියුණු කිරිම සම්බන්ධයෙන් ඇමරිකාව හා ඊශ්‍රායලය සිය දැඩි විරෝධය පළ කර ඇති බව සඳහන්. විශේෂයෙන් ඊශ්‍රායල් ජනාධිපති බෙන්ජමින් නෙතනියාහු සඳහන් කර ඇත්තේ ඉරානයේ න්‍යෂ්ටික වැඩපිළිවෙල වැඩිදියුණු කිරීමේ අවසන් අරමුණ න්‍යෂ්ටික බෝම්බයක් නිපදවීම බවයි. කෙසේ වුවත් ඉරානය සඳහන් කර ඇත්තේ තමන් න්‍යෂ්ටික බලශක්තිය තවදුරටත් වැඩිදියුණු කිරීමේ අපේක්ෂාව එය බලශක්ති ප්‍රභවයක් ලෙස භාවිතා කිරීම සඳහා බවයි.",
       "URL": "https://www.hirunews.lk/53349/ඉරානයේ-න්‍යෂ්ටික-වැඩපිළිවෙල-තවත්-පියවරකින්-ඉදිරියට",
       "Category": "International News",
       "Parent URL": "https://www.hirunews.lk/international-news.php?pageID=864"
}