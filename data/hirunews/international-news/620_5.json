{
       "Source": "hirunews",
       "Timestamp": "Saturday, 25 June 2016 - 10:11",
       "Headline": "ඇමරිකාවට ඉතිහාසගත  ජල ගැල්මක්",
       "News Content": "ඇමරිකාවේ බටහිර වර්ජිනියා ප්‍රාන්තයේ ඇති වී තිබෙන ජල ගැල්ම හේතුවෙන් අවම වශයෙන් පුද්ගලයන් 20 දෙනෙකු ජීවිතක්ෂයට පත්වී තිබෙනවා.\n8 හැවිරිදි පිරිමි ළමයෙකු සහ ළදරුවෙකු ද ඒ අතර සිටින බවයි විදෙස් වාර්තා සදහන් කළේ.\nසුළි කුණාටු සහ ජල ගැල්මෙන් ප්‍රාන්තයට විශාල හානියක් සිදුව ඇති බවයි බටහිර වර්ජිනියා ආණ්ඩුකාර අර්ල් රේ ටොම්බ්ලින් ප්‍රකාශ කළේ.\nප්‍රාන්තයේ පාලන ප්‍රදේශ 55ක් අතුරෙන් 44කම හදිසි තත්ත්වයක් ප්‍රකාශයට පත් කර තිබෙනවා.\nසාප්පු සංකීර්ණයක සිර වී සිටින පුද්ගලයන් 500 දෙනෙකු පමණ බේරා ගැනීම සඳහා මෙහෙයුමක් ක්‍රියාත්මක වන අතර, එලෙස අතරමං වූ අනෙකුත් පිරිස් සොයා සෝදිසි මෙහෙයුම් ක්‍රියාත්මකයි.",
       "URL": "https://www.hirunews.lk/136396/ඇමරිකාවට-ඉතිහාසගත-ජල-ගැල්මක්",
       "Category": "International News",
       "Parent URL": "https://www.hirunews.lk/international-news.php?pageID=620"
}