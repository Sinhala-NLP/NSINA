{
       "Source": "hirunews",
       "Timestamp": "Saturday, 01 June 2013 - 8:57",
       "Headline": "තමිල්නාඩුවේ ජනගහණය වැඩි වෙයි.",
       "News Content": "ඉන්දියාවේ දෙමළ ජන කොටස කේන්ද්‍ර ගත වී සිටින දකුණුදිග තමිල්නාඩු ප්‍රදේශයේ ජනගහණය දැන් හත්කෝටි 21ක් ලක්ෂය ඉක්මවා ඇති බව නවතම සංගණන වාර්තාවලින් හෙළි වී තිබෙනවා. 2011 වසරේ ඉන්දියාව සිදුකළ ජන සංගණනයේ ප්‍රතිඵල ඊයේ (31) නිකුත් කෙරුණු අතර, එමගින් හෙළි වී ඇත්තේ 2001 වසරේ සිට 2011 වසර දක්වා තමිල්නාඩුවේ ජනගහණය කෝටියකින් පමණ ඉහළ ගොස් ඇති බවයි. තමිල්නාඩුවේ නාගරීකකරණය ද පසුගිය දශකය තුළ වර්ධනය වී ඇති අතර, ග්‍රාමීය ප්‍රදේශවල වසන තුන්කෝටි හැත්තෑ දෙලක්ෂයකට සාපේක්ෂව නාගරික වැසියන්ගේ සංඛ්‍යාව ද තුන්කෝටි 49 දක්වා ඉහළ යාම ද විශේෂත්වයක්.",
       "URL": "https://www.hirunews.lk/60072/තමිල්නාඩුවේ-ජනගහණය-වැඩි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=835"
}