{
       "Source": "hirunews",
       "Timestamp": "Tuesday, 12 March 2013 - 9:48",
       "Headline": "හෙලිකොප්ටරයක් කඩා වැටී නේටෝ භටයන් 5 මිය යයි.",
       "News Content": "දකුණුදිග ඇෆ්ගනිස්ථානයේ ජාත්‍යන්තර ආරක්ෂක සහායක බලකායට අයත් හෙලිකොප්ටර් යානයක් අනතුරට ලක්වීමෙන් නේටෝ භටයන් 5 දෙනෙකු ජීවිතක්ෂයට පත්වී තිබෙනවා. ඊයේ (11) මෙම අනතුර සිදුවන අවස්ථාවේ එම ප්‍රදේශයේ සතුරු ක්‍රියාකාරකම් නොපැවැති බවයි නේටෝ සංවිධානය ප්‍රකාශ කළේ. මිය ගිය නේටෝ සෙබලූන් කුමන රටවලට අයත් දැයි මෙතෙක් ප්‍රකාශ වී නැහැ. එහෙත් මෙම ප්‍රදේශයේ මෙහෙයුම්වල නිරත වන්නේ ඇමරිකානු, බ්‍රිතාන්‍ය සහ  ඕස්ට්‍රේලියානු භටයන්. දකුණුදිග ඇෆ්ගනිස්ථානයේ පසුගිය අගෝස්තුවේ   බ්ලැක් - හෝක් හෙලිකොප්ටර් යානයක් කඩා වැටීමෙන් ඇමරිකානු සෙබලූන් 7 දෙනෙකු ඇතුළු නේටෝ භටයන් 11 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/55038/හෙලිකොප්ටරයක්-කඩා-වැටී-නේටෝ-භටයන්-5-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=857"
}