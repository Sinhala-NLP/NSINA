{
       "Source": "hirunews",
       "Timestamp": "Tuesday, 23 May 2017 - 5:59",
       "Headline": "එංගලන්තයේ සංගීත ප්‍රසංගයක් අතර පිපිරීමකින් 19 ක් මරුට",
       "News Content": "එංගලන්තයේ මැන්චෙස්ටර් නුවර පැවති සංගීත සංදර්ශණයක් අතර සිදුවු පිපිරීමකින් පුද්ගලයන් 19 දෙනෙකු ජීවිතක්ෂයට පත්ව තිබෙනවා.\nතවත් 50 කට වැඩි පිරිසක් පිපිරීමෙන් තුවාල ලබා රෝහල් ගතකර ඇති බවයි විදෙස් පුවත් සේවා සඳහන් කළේ.\nඑංගලන්ත ආරක්ෂක අංශ ප්‍රකාශකර ඇත්තේ මෙය ත්‍රස්ත ප්‍රහාරයක් බවයි.\nමෙය මරාගෙන  මැරෙන පිපිරීමක් බවට ද වාර්තා පළවී තිබෙනවා.\nපිපිරීමෙන් අනතුරුව ප්‍රදේශයේ ආරක්ෂාව තර කර ඇති අතර එම ප්‍රදේශයෙන් ජනතාව ආරක්ෂිතව ඉවත් කිරීමට ද පියවර ගෙන ඇතැයි සඳහන්.\nමෙම පිපිරිමත් සමග මැන්චෙස්ටර් නුවර වික්ටෝරියා දුම්රිය ස්ථානය ද වසා දමා ඇති අතර දුම්රිය ගමන් ද තාවකාලිකව අත්හිටුවා තිබෙනවා.",
       "URL": "https://www.hirunews.lk/161919/එංගලන්තයේ-සංගීත-ප්‍රසංගයක්-අතර-පිපිරීමකින්-19-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=477"
}