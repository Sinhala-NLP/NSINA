{
       "Source": "hirunews",
       "Timestamp": "Saturday, 18 April 2015 - 10:16",
       "Headline": "ජයලලිතාගේ ඇප දීර්ඝ කෙරේ",
       "News Content": "අයථා ලෙස මුදල් රැස් කිරීම සම්බන්ධයෙන් සිර දඩුවම් නියම වී ඇප ලබා සිටින ඉන්දියාවේ තමිල්නාඩු ප්‍රාන්තයේ හිටපු මහඇමතිනී ජයලලිතා ජයරාම්ගේ ඇප දීර්ඝ කිරීමට ඉන්දීය ශ්‍රේෂ්ඨාධිකරණය ඊයේ තීන්දු කළා. ජයලලිතා ඇතුළු 4 දෙනෙකුට එරෙහිව එම ඇප දීර්ඝ කර ඇත්තේ කර්ණාටක මහාධිකරණයේ ක්‍රියාත්මක වන අභියාචනා නඩු විභාගය අවසන් වන තුරුයි. කෙසේ නමුත්, අභියාචනා ක්‍රියාවලිය අවසන් කිරීම සඳහා ඉන්දීය ශ්‍රේෂ්ඨාධිකරණය ලබාදී ඇති කාලවිරාමය මේ මස අවසන්වීමට නියමිතයි. 1991 වසරේ සිට 1996 දක්වා තම පළමු මහඇමති ධුර කාලසීමාව තුළ ඉන්දීය රුපියල් කෝටි 53ක් අයථා ලෙස ඉපයීම සම්බන්ධයෙන් වැරදිකාරිනිය වූ ජයලලිතා ජයරාම්ට බැංගලෝර් විශේෂ අධිකරණය මගින් පසුගිය වසරේ සැප්තැම්බර් 27 වන දා සිර දඩුවම් නියම වූ අතර පසුව ඇප හිමි වුණා.",
       "URL": "https://www.hirunews.lk/107792/ජයලලිතාගේ-ඇප-දීර්ඝ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=742"
}