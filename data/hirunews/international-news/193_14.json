{
       "Source": "hirunews",
       "Timestamp": "Tuesday, 03 March 2020 - 11:16",
       "Headline": "ඉන්දුනීසියාවේ - මෙරාපි ගිනි කන්ද යළි පුපුරයි",
       "News Content": "ඉන්දුනීසියාවේ - මෙරාපි ගිනි කන්ද අද අලුයම් කාලයේ සිට යළිත් විදාරණය වීමට පටන් ගෙන ඇති බව එරට බලධාරින් ප්‍රකාශ කළා.\nගිනි කඳු මුදුනෙන් නික්මෙන අලු සහ දුමාරය කිලෝමීටර් 6 ක් පමණ ඉහළට විහිදෙන බවයි විදෙස් වාර්තා සඳහන් කළේ.\nමේ නිසා ඉන්දුනීසියානු භූ විද්‍යා ආපදා ආයතනය ගුවන් ගමන් සඳහා එම ප්‍රදේශය අනතුරුදායක බව දැනුම් දී තිබෙනවා.\nමෙරාපි ගිනි කන්ද පසුගිය පෙබරවාරි 13 වනදා අවසන් වරට විදාරණය වී ඇති අතර, 2018 වසරෙන් පසු පිපිරීමට ලක්ව ඇත්තේ 3 වන වතාවටයි.\nගිනි කන්දේ සිට කිලෝමීටර් 10 ක පමණ ප්‍රදේශයකට අලු පතිත වී ඇති අතර, ඊට කිලෝමිටර් 3 ක් ආසන්නයේ සිටින ජනයාට ඉවත් වන ලෙස දැනුම් දී ඇති බව සඳහන්.",
       "URL": "https://www.hirunews.lk/235680/ඉන්දුනීසියාවේ-මෙරාපි-ගිනි-කන්ද-යළි-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=193"
}