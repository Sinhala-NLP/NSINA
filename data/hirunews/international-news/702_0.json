{
       "Source": "hirunews",
       "Timestamp": "Monday, 28 September 2015 - 9:09",
       "Headline": "ජීවිතයේ ශක්තිමත්ම අඩිතාලම මව බව නරේන්ද්‍ර මෝදි පවසයි",
       "News Content": "තම ජීවිතයේ ශක්තිමත්ම අඩිතාලම මව බව ඉන්දීය අග්‍රාමාත්‍ය නරේන්ද්‍ර මෝදි පවසනවා. ඇමරිකාවේ කැලිෆෝනියාවේ පිහිටි ෆේස්බුක් සමාජජාල සමාගමේ මූලස්ථානයේ පැවති සංවාදයකට එක්වෙමින් ඔහු මේ බව ප්‍රකාශ කර තිබෙනවා. එම ප්‍රකාශය සිදුකරන විට ඉන්දීය අග්‍රාමාත්‍යවරයා දැඩි ලෙස සංවේදී වූ බවයි විදෙස් වාර්තා ප්‍රකාශ කළේ. එමෙන්ම තමන් තරුණ අවධියේ ඉන්දියාවේ  දුම්රිය පලවල්වල තේ අලෙවි කළ බව සඳහන් කළ ඔහු කියා සිටියේ එවැනි පුද්ගලයෙක් පිළිබඳව විශ්වාසය තබමින් රටේ නායකත්වයට පත්කිරීම පිළිබඳව ඉන්දියානු ජනතාවට ස්තූතිවන්ත වන බවයි.  මෙම සංවාදය ෆේස්බුක් සමාජජාල සමාගමේ ප්‍රධාන විධායක නිලධාරී මාක් සකබර්ග් විසින් මෙහෙයවනු ලැබුවා.",
       "URL": "https://www.hirunews.lk/117390/ජීවිතයේ-ශක්තිමත්ම-අඩිතාලම-මව-බව-නරේන්ද්‍ර-මෝදි-පවසයි",
       "Category": "International News",
       "Parent URL": "https://www.hirunews.lk/international-news.php?pageID=702"
}