{
       "Source": "hirunews",
       "Timestamp": "Friday, 23 October 2015 - 17:03",
       "Headline": "කුලේ ඔලුවට ගහලා",
       "News Content": "දරුවන් දෙදෙනකු  පුළුස්සා ඝාතනය කිරීමේ සිද්ධිය පිළිබඳව දිල්ලිය සහ අවට ප්‍රදේශයේ ජනතාව තවදුරටත් විරෝධතා දක්වන බවට වාර්තාවෙයි. බොහෝ ජනතාව කුපිත වී ඇත.\nදලිත් කුලයේ දරුවන් දෙදෙනකු පණ පිටින් පුළුස්සා ඝාතනය කිරීමේ සිද්ධියක් වාර්තා වූයේ පසුගිය අඟහරුවදා (20). බිළින්දන් දෙදෙනෙකු  පුළුස්සා මරා දැමුනේ දිල්ලියේ සිට කිලෝමීටර 40ක් පමණ ඈතින් පහිටි ෆරීදාබාද් ප්‍රදේශයේ දී. නිවසට පෙට්‍රල් දමා ගින්දර අවුළුවා තිබුණා. දරුවන්ගේ මවුපියන් ද පිළිස්සුම් තුවාල ලැබුවා. මවගේ තත්ත්වය බරපතලයි.\nඝාතනයට ලක් වූයේ මාස නවයක බිළින්දෙකු සහ අවුරුදු දෙකක ගැහැණු දරුවෙක්.\nසිද්ධියට කෝප වූ දහස් ගණන් පිරිසක්  දිල්ලි නුවර  අධිවේගී මාර්ගයක් අවහිර කොට විරෝධතා දැක්වූවා.\nඋසස් කුලයකට අයත් යැයි කියා ගන්නා අයෙකුගේ මූලිකත්වයෙන් - මේ මහපොළොව කම්පාකරවන  ක්‍රියාව සිදු කොට තිබුනා.  මේ සම්බන්ධයෙන් තිදෙනකු පොලිස් අත්අඩංගුවට ගැනුණා.  තවත් නම දෙනෙකු ඇල්ලීමට නියමිතයි.\nදලිත් ජනයා කුල හීනයන් ලෙස හඳුන්වා තිබෙනවා.  දලිත් - හින්දු කුල ක්‍රමයේ පහළම ස්ථරය ලෙසයි හැඳින්වෙන්නේ. කුලය හේතුවෙන් පහත් කොට සැළකීම ඉන්දියාව තුල නීති විරෝධී වුවද එවැනි සිදුවීම්  තවම නතර වී නැහැ.",
       "URL": "https://www.hirunews.lk/118972/කුලේ-ඔලුවට-ගහලා",
       "Category": "International News",
       "Parent URL": "https://www.hirunews.lk/international-news.php?pageID=695"
}