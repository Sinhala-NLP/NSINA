{
       "Source": "hirunews",
       "Timestamp": "Monday, 14 March 2022 - 14:04",
       "Headline": "යුක්රේන යුද්ධය අවසන් කිරීමේ හතරවන වටයේ සාකච්ඡා අද",
       "News Content": "රුසියානු සහ යුක්රේන නියෝජිතයන් අතර සිව්වන වටයේ සාම සාකච්ඡා අද පැවැත්වෙනවා.\nයුක්රේන නියෝජිත කණ්ඩායමේ සාමාජිකයෙකු සඳහන් කළේ, සති අන්තයේ පැවති සාකච්ඡාවල යම් ප්‍රගතියක් දක්නට ලැබෙන බවයි.\nරුසියානු පාර්ශවය ඵලදායී අන්දමින් අදහස් දැක්වීම ආරම්භ කර ඇති බවත්, දින කිහිපයක් තුළ පැහැදිළි ප්‍රතිඵලයක් ලබාගත හැකිවනු ඇති බවත් ඔහු වැඩිදුරටත් සඳහන් කළා.\nඑමෙන්ම, රුසියාව විසින් චීනයෙන් යුද සහ ද්‍රව්‍යමය ආධාර ඉල්ලා ඇති බවට පළවන වාර්තා සම්බන්ධයෙන් ඇමරිකානු සහ චීන නියෝජිතයන් අතර සාකච්ඡාවක්ද අද පැවැත්වීමට නියමිතයි.\nමේ අතර යුක්රේනයේ කීව් අගනුවර නිවහන් ගොඩනැගිල්ලකටද රුසියානු මිසයිල ප්‍රහාර එල්ලවී ඇති බව වාර්තාවුණා.\nයුක්රේන අගනුවර ක්‍රමෝපාය අතින් වැදගත් ජාත්‍යන්තර ප්‍රවාහන ගුවන් තොටුපලක් වන ඇන්ටනොව් ගුවන් තොටුපලටද රුසියානු ෂෙල්වෙඩි ප්‍රහාර එල්ල වී තිබෙනවා.",
       "URL": "https://www.hirunews.lk/299455/යුක්රේන-යුද්ධය-අවසන්-කිරීමේ-හතරවන-වටයේ-සාකච්ඡා-අද",
       "Category": "International News",
       "Parent URL": "https://www.hirunews.lk/international-news.php?pageID=57"
}