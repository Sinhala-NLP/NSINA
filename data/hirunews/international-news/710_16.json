{
       "Source": "hirunews",
       "Timestamp": "Sunday, 16 August 2015 - 13:23",
       "Headline": "උතුරු කොරියාව, ඇමරිකාවට තර්ජනය කරයි",
       "News Content": "රටවල් කිහිපයක සහභාගීත්වයෙන් දකුණු කොරියානු මුහුදු තීරයේ හෙට පැවැත්වීමට නියමිතව යුද අභ්‍යාසය නැවැත්වීමට කටයුතු නොකළහොත් ඇමරිකාවට එරෙහිව දැඩි පියවර ගන්නා බවට උතුරු කොරියාව තර්ජනය කර තිබෙනවා. දකුණු කොරියාව වාර්ෂිකව පවත්වන මෙම යුද අභ්‍යාසයට ඇමරිකාවට අමතරව ඕස්ට්‍රේලියාව, කැනඩාව, ඩෙන්මාර්කය, ප්‍රංශය, බ්‍රිතාන්‍ය සහ නවසීලන්තය එක්වීමට නියමිතයි. කොරියානු අර්ධද්වීපයේ ආරක්ෂා තහවුරු කර ගැනීම සඳහා මෙම යුද අභ්‍යාසය පැවැත්වෙන්නේ. කෙසේ වෙතත්, උතුරු කොරියානු ජාතික ආරක්ෂක කොමිසම කියා සිටියේ මෙම යුද අභ්‍යාසය නතර නොකළහොත් ඇමරිකාවට එරෙහිව හමුදාමය පියවරක් ගන්නා බවයි.",
       "URL": "https://www.hirunews.lk/114984/උතුරු-කොරියාව-ඇමරිකාවට-තර්ජනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=710"
}