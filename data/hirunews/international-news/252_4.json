{
       "Source": "hirunews",
       "Timestamp": "Thursday, 11 July 2019 - 7:26",
       "Headline": "සීනි අධික බීම පානයෙන් පිළිකා අවදානමක්",
       "News Content": "සීනි අධික පැණිරස බීම පානය කිරීමෙන් පිළිකා ඇතිවීමේ ප්‍රවණතාව ඉහළගොස් ඇති බව ප්‍රංශ විද්‍යාඥයින් පිරිසක් සිදුකළ නවතම පර්යේෂණයකින් අනාවරණ වී තිබෙනවා.\nඒ අනුව අධික පැණිරස බීම පානය නතර කිරීමෙන් ලොව පුරා ජනගහණයෙන් අඩකට පිළිකා අවදානමෙන් අත්මිදීමට හැකිවනු ඇති බවයි ඔවුන් පෙන්වා දෙන්නේ.\nසීනි අධික ආහාර පරිභෝජනය හේතුවෙන් ලොව ජනගහනයෙන් අඩකට අධික පිරිසක් ස්ථුලතාවයෙන් පෙළෙන අතර, එය පිළිකා රෝගයට ප්‍රමුඛතම හේතුවක්. ඒ අනුව දිනකට සීනි ග්‍රෑම් 25 කට අඩුවෙන් පාරිභෝජනය කිරීමෙන් සෞඛ්‍ය සම්පන්න දිවියක් ගත කළ හැකි බවද ඔවුන් පෙන්වා දෙනවා.",
       "URL": "https://www.hirunews.lk/220066/සීනි-අධික-බීම-පානයෙන්-පිළිකා-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=252"
}