{
       "Source": "hirunews",
       "Timestamp": "Friday, 19 April 2013 - 12:56",
       "Headline": "මුෂාරෆ් අධිකරණයට.",
       "News Content": "පාකිස්ථානයේ හිටපු ජනපති පර්වේස් මුෂාරෆ් එරට පොලීසිය මගින් අත්අඩංගුවට ගෙන අද ඉස්ලාමාබාද් අධිකරණය වෙත ඉදිරිපත් කරනු ලැබුවා. දැඩි ආරක්ෂාව මත අධිකරණය වෙත රැගෙන ආ මුෂාරෆ් බන්ධනාගාරගත කරන්නේද යන්න එහිදී තීරණය කෙරෙනු ඇති. හිටපු ජනාධිපතිවරයා ඉස්ලාමාබාද් නුවර ආසන්නයේ පිහිටි ඔහුගේ නිවහනකදී ඊයේ නිවාස අඩස්සියට පත්කරනු ලැබුවා. ඒ, 2007 වසරේ මුෂාරෆ් බලයේ සිටි සමයේ විනිසුරුවන් පිරිසක් රඳවා ගැනීමේ චෝදනාව මතයි. පර්වේස් මුෂාරෆ් නැවත සිය රට පැමිණියේ ලබන මස පැවැත්වෙන පාකිස්ථාන මහ මැතිවරණයට සහභාගිවීමේ අපේක්ෂාවෙන්.",
       "URL": "https://www.hirunews.lk/57435/මුෂාරෆ්-අධිකරණයට",
       "Category": "International News",
       "Parent URL": "https://www.hirunews.lk/international-news.php?pageID=847"
}