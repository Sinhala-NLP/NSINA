{
       "Source": "hirunews",
       "Timestamp": "Sunday, 12 March 2017 - 8:11",
       "Headline": "උතුරු ඉන්දියාවේ ප්‍රාන්ත මැතිවරණවලින් මෝදිට විශිෂ්ඨ ජයක්",
       "News Content": "ඉන්දියාවේ ජනාකීර්ණතම මෙන්ම දේශපාලන වශයෙන් තීරණාත්මක උත්තර්ප්‍රදේශ් ප්‍රාන්තයේ පාලන බලය නැවතත් හිමිකරගැනීමට අග්‍රාමාත්‍ය නරේන්ද්‍ර මෝදිගේ භාරතිය ජනතා පක්ෂය ඊයේ සමත්වුණා.\nසම්පූර්ණ ප්‍රතිඵල නිකුත්වීමෙන් අනතුරුව ආසන 403 කින් යුත් උත්තර් ප්‍රදේශ් ප්‍රාන්තයේ ආසන 312ක්ම භාරතීය ජනතා පක්ෂයට හිමිවූ අතර එහි සහයක පක්ෂ දිනාගත්  ආසන සමග එම සංඛ්‍යාව 325 ක්.\nමෙම ප්‍රතිඵලය 2019 වසරේදී නරේන්ද්‍ර මෝදි නැවතත් ඉන්දිය අග්‍රාමාත්‍ය ධුරයට පත්වීමේ සළකුණක් ලෙසයි විචාරකයන් හඳුන්වන්නේ.\nඊයේ ප්‍රාන්ත 5 ක මැතිවරණ ප්‍රතිඵල නිකුත්වූ අතර, යාබද උත්තර්කාන්ද් ප්‍රාන්තයද පහසුවෙන් ජයගැනීමට භාරතීය ජනතා පක්ෂය සමත්වුණා.\nපන්ජාබ් ප්‍රාන්තයේ පාලන බලය කොංග්‍රසයට හිමිවූ අතර ගෝව සහ මනිපූර් හිදී සැළකිය යුතු ආසන සංඛ්‍යාවක් හිමිකරගැනීමටද රාහුල් ගාන්ධි ඡුන්ද සටන මෙහෙයවූ කොංග්‍රස් පක්ෂයට හැකිවී තිබෙනවා.",
       "URL": "https://www.hirunews.lk/156643/උතුරු-ඉන්දියාවේ-ප්‍රාන්ත-මැතිවරණවලින්-මෝදිට-විශිෂ්ඨ-ජයක්",
       "Category": "International News",
       "Parent URL": "https://www.hirunews.lk/international-news.php?pageID=507"
}