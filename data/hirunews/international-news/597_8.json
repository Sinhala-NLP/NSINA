{
       "Source": "hirunews",
       "Timestamp": "Friday, 19 August 2016 - 6:58",
       "Headline": "ඇමරිකානුවන් නිදහස් කර ගැනීමට ඉරානයට ඩොලර් මිලියන 400 ක්",
       "News Content": "ඉරාන අත්අඩංගුවේ පසුවූ ඇමරිකානුවන් පස් දෙදෙනකු නිදහස් කර ගැනීම සදහා ඩොලර් මිලියන 400 ක මුදලක් ගෙවූ බව එක්සත් ජනපද රාජ්‍ය දෙපාර්තමේන්තුව ඊයේ (18) ප්‍රථම වරට පිළිගත්තා.\nපසුගිය ජනවාරි මාසයේදී මෙම ඇමරිකානුවන් නිදහස් කර ගත් අතර, ඔවුන් ඉරානයෙන් නික්මෙනතුරු අදාළ මුදල මුදා හැරීම පමා කළ බවත්, රාජ්‍ය දෙපාර්තමේන්තු ප්‍රකාශක ජෝන් කර්බි සදහන් කළා.\nඩොලර් මිලියන 400 ක මුදල ඉරානය වෙත ගුවන් මගින් යවා තිබෙනවා. එය ඉරානය ජාත්‍යන්තර ප්‍රජාව සමග න්‍යෂ්ටික එකගතාවකට පැමිණ ඊට එරෙහි සම්බාධක ලිහිල් කිරීමත් සමග සිදුවීම විශේෂත්වයක්. ඇමරිකානුවන් මුදා ගැනීම සදහා මුදල් ගෙවූ බවට වෝල් ස්ට්‍රීට් ජර්නල් පුවත්පත හෙළිදරව් කර තිබූ අතර එය මුලදී රාජ්‍ය දෙපාර්තමේන්තුව ප්‍රතික්ෂේප කරනු ලැබුවා.\n1979 ඉරාන ඉස්ලාමීය විප්ලවයේ සිට පවතින මූල්‍ය අර්බුදයකට හිලව් කිරීමක් ලෙස අදාළ මුදල ලබාදුන් බවයි එමගින් සදහන් කළේ.",
       "URL": "https://www.hirunews.lk/140955/ඇමරිකානුවන්-නිදහස්-කර-ගැනීමට-ඉරානයට-ඩොලර්-මිලියන-400-ක්",
       "Category": "International News",
       "Parent URL": "https://www.hirunews.lk/international-news.php?pageID=597"
}