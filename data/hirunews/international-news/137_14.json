{
       "Source": "hirunews",
       "Timestamp": "Wednesday, 03 February 2021 - 17:21",
       "Headline": "අවුන්සාන් සුඛී 15 දක්වා රිමාන්ඩ්",
       "News Content": "මියන්මාර හමුදා විසින් අත්අඩංගුවට ගනු ලැබූ ප්‍රජාතන්තවාදය සඳහා වන ජාතික ලීගයේ නායිකා අවුන්සාන් සුඛීට එරට පොලිසිය චෝදනා ගොනු කර තිබෙනවා.\nපොලිස් ලේඛණ වල දැක්වෙන්නේ මේ මස 15 වනදා දක්වා ඇය රක්ෂිත බන්ධනාගාර ගත කර ඇති බවයි.\nආනයන - අපනයන නීති උල්ලංඝනය කිරීම සහ නීති විරෝධී සන්නිවේදන උපකරණ ළඟ තබා ගැනීම සුඛීට එල්ල කර ඇති චෝදනායි.\nකෙසේ වෙතත් ඇය රඳවා සිටින ස්ථානය තවමත් පැහැදිලි නොමැති අතර ඇතැම් වාර්තා සඳහන් කළේ මියන්මාරයේ අගනුවර වන නේපිඩෝ හි පිහිටි ඇයගේ නිවසේ සුඛීව රදවා සිටින බවයි.\nමියන්මාර හමුදා අවුන්සාන් සුඛී ඇතුළු දේශපාලන නායකයින් අත්අඩංගුවට ගෙන එරට පාලන බලය සියතට ගනු ලැබුවේ පසුගිය ඉරිදාය.",
       "URL": "https://www.hirunews.lk/261568/අවුන්සාන්-සුඛී-15-දක්වා-රිමාන්ඩ්",
       "Category": "International News",
       "Parent URL": "https://www.hirunews.lk/international-news.php?pageID=137"
}