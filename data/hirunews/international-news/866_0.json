{
       "Source": "hirunews",
       "Timestamp": "Tuesday, 05 February 2013 - 8:55",
       "Headline": "මලාලා සුව අතට.",
       "News Content": "තලෙයිබාන් වෙඩි පහරට ලක්ව බ්‍රිතානයේ ප්‍රතිකාර ලබන පාකිස්තාන දැරිය මලාලා යුසුෆායි ප්‍රථමවරට විඩියෝ නිවේදනයක් නිකුත් කරමින් තමාගේ තත්ත්වය පිළිබදව ජනතාව දැනුවත් කළා. 15 හැවිරිදි මලාලා එහිදී කියා සිටියේ තමාගේ තත්ත්වය දිනෙන් දින යහපත් අතට හැරෙමින් පවතින බවයි. ඇගේ හිස් කබල යළි ප්‍රකෘතිමත් ලෙස ගොඩනැගීමේ ශල්‍යකර්ම දෙකකට මුහුණ දීමෙන් අනතුරුවයි ඇය මෙම වීඩියෝ නිවේදනය නිකුත් කළේ. චතුර ලෙස ඉංග්‍රීසියෙන් අදහස් දැක්වූ ඇය තමා දෙවැනි ජීවිතයක් ලැබූ බව සදහන් කළා. එය තමා වෙනුවෙන් වෙහෙසුණු දෙවියන් යැදි ජනතාවගේ ශක්තියෙන් ලැබූ ජීවිතයක් ලෙසයි ඇය හැදින්වූයේ.",
       "URL": "https://www.hirunews.lk/52765/මලාලා-සුව-අතට",
       "Category": "International News",
       "Parent URL": "https://www.hirunews.lk/international-news.php?pageID=866"
}