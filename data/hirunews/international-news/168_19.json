{
       "Source": "hirunews",
       "Timestamp": "Wednesday, 19 August 2020 - 7:37",
       "Headline": "ලොව පුරා කොරෝනා ආසාදිතයන්, දෙකෝටි විසි දෙලක්ෂය ඉක්මවයි",
       "News Content": "ලොව පුරා කොරෝනා ආසාදිතයින් දෙකෝටි විසි දෙලක්ෂ 92,808ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ හත්ලක්ෂ 83,349ක් ලෙසයි. ගත වූ පැය 24රේ වැඩිම මරණ සංඛ්‍යාවක් බ්‍රසීලයෙන් වාර්තා වන අතර වැඩිම ආසාදිතයින් සංඛ්‍යාවක් වාර්තා වන්නේ ඉන්දියාවෙන්.\nඒ අනුව බ්‍රසීලයෙන් නව මරණ 1365ක් වාර්තා වන අතර, ඒ අනුව එරට සමස්ත මරණ සංඛ්‍යාව දැක්වෙන්නේ එක්ලක්ෂ 10,019ක් ලෙසයි.\nඉන්දියාවෙන් ගත වූ පැය 24 තුළ නව මරණ 1098ක් සමඟ සමස්ත මරණ සංඛ්‍යාව 53,023ක් වාර්තා වන අතර, නව ආසාදිතයින් 65,022ක් සමඟ එරට ආසාදිතයින් සංඛ්‍යාව 27 ලක්ෂ 66,626ක් ලෙස සටහන් වනවා.",
       "URL": "https://www.hirunews.lk/248148/ලොව-පුරා-කොරෝනා-ආසාදිතයන්-දෙකෝටි-විසි-දෙලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=168"
}