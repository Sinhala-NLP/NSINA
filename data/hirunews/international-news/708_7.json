{
       "Source": "hirunews",
       "Timestamp": "Saturday, 29 August 2015 - 12:33",
       "Headline": "මියන්මාර පාර්ලිමේන්තුව අත්හිටුවයි",
       "News Content": "නොවැම්බර් 8 වන දා පැවැත්වෙන මහ මැතිවරණයට ඉඩ සලසමින් මියන්මාර පාර්ලිමේන්තුවේ සැසි වාරයන් ඊයේ අවසන් කෙරුණා. හමුදාවේ සහාය ලබන මියන්මාර පාලක පක්ෂයේ ප්‍රකාශකයෙකු සඳහන් කළේ මැතිවරණය අවසන් වන තුරු එහි රැස්වීම් නොපැවැත්වෙන බවයි. නොවැම්බර් 8 වන දා මැතිවරණය සඳහා ප්‍රජාතන්ත්‍රවාදය සඳහා වූ ජාතික ලීගයේ නායිකා අවුන්සාන් සුකී ද තරඟ වැදීම විශේෂත්වයක්. වසර 25කට පසුව මියන්මාරය පුරා පැවැත්වෙන ප්‍රථම නිදහස් මහ මැතිවරණය මෙයයි. මියන්මාර ව්‍යවස්ථාවට අනුව නව රජයක් පත්වුවද වත්මන් පාර්ලිමේන්තුව 2016 වසරේ ජනවාරි මාසය දක්වා ක්‍රියාත්මක වනු ඇති.",
       "URL": "https://www.hirunews.lk/115675/මියන්මාර-පාර්ලිමේන්තුව-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=708"
}