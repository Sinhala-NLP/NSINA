{
       "Source": "hirunews",
       "Timestamp": "Thursday, 28 February 2013 - 19:44",
       "Headline": "සිරියාවේ වෙනසක් ගැන ඇමරිකාව අපේක්ෂාවෙන්.",
       "News Content": "සිරියානු කැරළිකරුවන් වෙත ලබාදෙන ආධාර ඉහළ දැමීමට පියවර ගන්නා බව ඇමරිකානු නව රාජ්‍ය ලේකම් ජෝන් කේරී පවසනවා. සිරියානු විරුද්ධ පක්ෂ නායකයින් සමග ඉතාලියේ රෝම අගනුවරදී පැවති සාකච්ජාවකදීයි ඔහු මේ බව ප්‍රකාශ කර ඇත්තේ. සිරියාවේ ඇති වී තිබෙන යුදමය වාතාවරණය පිළිබඳව එහිදී දෙපාර්ශවය අතර සාකච්ජා පවත්වා තිබෙනවා. ඇමරිකානු රාජ්‍ය ලේකම්වරයා වැඩිදුරටත් ප්‍රකාශ කර ඇත්තේ සිරියාවේ දේශපාලන වෙනසක් කඩිනමින් සිදුවනු දැකීම තම අපේක්ෂාව බවයි. වසරකට වැඩි කාලයක සිට සිරියාවේ පවතින ගැටුම් හේතුවෙන් මේ වනවිට පුද්ගලයින් 70,000 කට ආසන්න සංඛ්‍යාවක් මියගොස් තිබෙනවා.",
       "URL": "https://www.hirunews.lk/54312/සිරියාවේ-වෙනසක්-ගැන-ඇමරිකාව-අපේක්ෂාවෙන්",
       "Category": "International News",
       "Parent URL": "https://www.hirunews.lk/international-news.php?pageID=860"
}