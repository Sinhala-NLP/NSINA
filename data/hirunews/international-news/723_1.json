{
       "Source": "hirunews",
       "Timestamp": "Monday, 29 June 2015 - 15:46",
       "Headline": "තලෙයිබාන් ප්‍රහාරයකින් ඇෆ්ගන් සෙබලූන් 11ක් මරුට",
       "News Content": "බටහිර ඇෆ්ගනීස්ථානයේ - හෙරාට් ප්‍රදේශයේදී තලෙයිබාන් සන්නද්ධ කණ්ඩායමක් සැඟවී එල්ල කළ ප්‍රහාරයකින් ඇෆ්ගනීස්ථාන සෙබලූන් 11 දෙනෙකු ජීවිතක්ෂයට පත්වී තිබෙනවා. හෙරාට් - කුරුකා ප්‍රදේශය හරහා ඇෆ්ගන් හමුදා සෙබලූන් රැගෙන ගමන් ගත් ට්‍රක් රථ පෙළකටයි ඊයේ සන්ධ්‍යාවේ මෙම ප්‍රහාරය එල්ල වී ඇත්තේ. ප්‍රහාරයෙන් තවත් සෙබලූන් 6 දෙනෙකු තුවාල ලබා ඇති අතර, ප්‍රහාරය එල්ල කළ තලෙයිබාන් කණ්ඩායම ඇෆ්ගන් සෙබලූන්ගේ අවි ආයුධ රැගෙන පලාගොස් තිබෙනවා. නේටෝ සංවිධානයේ වසර 13 ක ඇෆ්ගන් සන්නද්ධ මෙහෙයුම් මේ වසරේ දෙසැම්බරයේදී අවසන් වීමට නියමිතයි. ඊට පෙර තලෙයිබාන් සංවිධානය තම ප්‍රහාර උත්සන්න කර තිබෙනවා.",
       "URL": "https://www.hirunews.lk/112315/තලෙයිබාන්-ප්‍රහාරයකින්-ඇෆ්ගන්-සෙබලූන්-11ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=723"
}