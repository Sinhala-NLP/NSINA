{
       "Source": "hirunews",
       "Timestamp": "Sunday, 10 April 2016 - 7:56",
       "Headline": "Update : රතිඤ්ඤා කරලක්  102කට මරු කැඳවයි",
       "News Content": "ඉන්දියාවේ කේරළ ප්‍රාන්තයේ කොල්ලම් හි පුටින්ගල් කෝවිලේ අද අලුයම ඇතිවූ ගින්නෙන් මියගිය සංඛ්‍යාව 102 දක්වා ඉහළ ගොස් තිබෙනවා.\nඑහිදී තුවාල ලැබූ සංඛ්‍යාව 350 කට අධිකයි.\nකෝවිලේ පූජා උත්සවයක් සඳහා අද දිනයේ 15 000 ක පමණ පිරිසක් රැස්ව සිටි අතර, අලුයම තුනට පමණ ගින්න හටගෙන ඇත්තේ දැල්වූ රතිඤ්ඤයක්, තවත් රතිඤ්ඤා තොගයක් මත පතිත වී පිපිරී යාමෙන්.\nඑහිදී කූඩාරම්වලට ගිනි ඇවිලී ඇති අතර, ගින්නත් සමඟ බැතිමතුන් ඔබමොබ දුවගොස් තිබෙනවා.\nමෙහි ගිනි කෙළි සන්දර්ශනයක් පැවැත්වීම පොලීසිය මගින් තහනම් කර තිබූ බවයි දිස්ත්‍රික් පොලිස් බලධාරීන් ප්‍රකාශ කළේ.\nඒ අනුව කෝවිලේ භාරකරුවන්ට එරෙහිව නඩුවක් ගොනුකරනු ඇති.\nසිද්ධිය සම්බන්ධයෙන් අග්‍රාමාත්‍ය නරේන්ද්‍ර මෝදි සිය කනස්සල්ල පළ කළ අතර, විශේෂ වෛද්‍ය කණ්ඩායමක් සමඟ ඔහු කේරළයට පැමිණෙමින් සිටින බව ඉන්දීය මාධ්‍ය සඳහන් කළා.\nUpdate : Sunday, April 10, 2016 14.14\n---------------------------------------------\nඉන්දියාවේ කේරළ ප්‍රාන්තයේ ආගමික ස්ථානයක ඇතිවු හදිසි ගින්නකින් පුද්ගලයන් 80 කට වැඩි පිරිසක් මියගොස් තිබෙනවා.\nඅදාළ ආගමික ස්ථානයේ පැවති උත්සවයකදී භාවිත කිරීමට තිබු ගිනි කෙළි හේතුවෙන් ගින්න හටගෙන ඇති බවටයි හෙළිවී ඇත්තේ.\nමෙම අනතුරින් තවත් 200 කට ආසන්න පිරිසක් තුවාල ලබා තිබෙනවා.\nඅද අලුයම 3.30 ට පමණ ගිනි කෙළි ගබඩා කර තිබු ස්ථානයෙන් ආරම්භ වී පැතිර ගොස් ඇති බවයි විදෙස් පුවත් සේවා සඳහන් කලේ.\nතුවාල ලැබුවන් බරපතල ලෙස පිළිස්සී ඇතැයි ද සඳහන්.\nඔවුන් තිරුවානන්තපුරම් ප්‍රදේශයේ රෝහල් වෙත ඇතුලත් කර තිබෙනවා.\nඒ අවස්ථාවේදී 15 000 ක පමණ පිරිසක් එහි රැස්ව සිටි බව සඳහන්.\nගිනිගත් රතිඤ්ඤා කරලක් තවත් රතිඤ්ඤා වැලකට වැටීි ඇතිවූ ගින්න කූඩාරමකට ඇවිලීමෙන් එය පැතිරී ඇති බවයි පොලීසිය අනාවරණ කරගෙන ඇත්තේ.\nසිද්ධිය සම්බන්ධයෙන් ඉන්දීය අග්‍රාමාත්‍ය නරේන්ද්‍ර මෝදිද කනස්සල්ල පළ කර තිබෙනවා.\nමෙම සිද්ධිය පිළිබඳ වහාම විමර්ශණයක් සිදුකරන ලෙසටයි කේරළ ප්‍රාන්ත අමාත්‍ය රමේෂ් චෙන්නිතලා බලධාරීන්ට නියෝග කර ඇත්තේ.\nඅදාළ ආගමික ස්ථානයේ පැවැත්වෙන උත්සවයේදී ගිනි කෙළි භාවිත කිරීමට පොලිසියට අවසර ලබාදී නොතිබු බව ද විදෙස් වාර්තාවල සඳහන්.",
       "URL": "https://www.hirunews.lk/130527/update-රතිඤ්ඤා-කරලක්-102කට-මරු-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=648"
}