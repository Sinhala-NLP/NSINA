{
       "Source": "hirunews",
       "Timestamp": "Saturday, 30 October 2021 - 8:10",
       "Headline": "ලොව පුරා කොරෝනා මරණ මිලියන 05 ඉක්මවයි",
       "News Content": "කොරෝනා වසංගතයෙන් ලොව පුරා මියගිය සංඛ්‍යාව මිලියන පහ ඉක්මවා තිබෙනවා.\nඑය මේ වනවිට සටහන් වන්නේ පනස් ලක්ෂ හාරදහස් තුන්සීය හැත්තෑවක් (5,004,370) ලෙසයි.\nමේ අතර ෆයිසර් බයෝ එන්ටෙක් කොරෝනා එන්නත වයස අවුරුදු 5 ත් 11 ත් අතර ළමයින්ගේ භාවිතය සඳහා ඇමරිකානු සෞඛ්‍ය බලධාරීන්ගේ අනුමැතිය හිමිවී තිබෙනවා.\nඒ අනුව මිලියන 28 කට අධික ඇමරිකානු ළමයින්ට ෆයිසර් එන්නත ලබාදීම කඩිනමින් ආරම්භ කරනු ඇති බවයි විදෙස් වාර්තා සඳහන් කළේ.\nඇමරිකාව මෙලෙස වයස අවුරුදු 05 ඉක්මවූ ළමයින්ට ෆයිසර් එන්නත අනුමත කළේ එහි ප්‍රතිඵල සහ අතුරු විපාක පිළිබඳව ඉහළ පෙළේ වෛද්‍ය උපදේශක මණ්ඩලයක් මගින් පුළුල් ඇගයීමක් සිදුකිරීමෙන් අනතුරුවයි.\nමේ වනවිටත් චීනය, චිලී, කියුබාව සහ එක්සත් අරාබි එමීර් රාජ්‍යයේ අවුරුදු පහ ඉක්මවූ ළමයින්ට කොරෝනා එන්නත් ලබාදෙනවා.",
       "URL": "https://www.hirunews.lk/286465/ලොව-පුරා-කොරෝනා-මරණ-මිලියන-05-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=84"
}