{
       "Source": "hirunews",
       "Timestamp": "Saturday, 30 June 2018 - 12:16",
       "Headline": "ජගත් මහලේකම් හෙට බංග්ලාදේශයට",
       "News Content": "මියන්මාරයෙන් පළා ආ හත්ලක්ෂයක් පමණ වූ රොහින්ග්‍යා සරණාගතයන් පිළිබද සාකච්ඡා කිරීම සඳහා එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් හෙට (01) බංග්ලාදේශයට පැමිණෙනවා.\nඔහුගේ මෙම දෙදින සංචාරයට ලෝක බැංකු සභාපති ජිම් යොං කිම් ද එක්වනු ඇති.\nමියන්මාරයේ රඛීනේ ප්‍රාන්තයේ ගැටුම් නිසා පළා ආ රොහින්ග්‍යා සරණාගතයන්ට රැකවරණ ලබාදීම සම්බන්ධයෙන් ජගත් මහලේකම්වරයා, අගමැතිනී ෂීක් හසීනා මුණ ගැසෙන අවස්ථාවේදී කෘත්‍යඥතාව පළ කරනු ඇති.\nමෙම නියෝජිත පිරිසට ජගත් සරණාගත කොමසාරිස්වරයා සහ ජගත් සංවිධාන ජනගහන අරමුදලේ විධායක අධ්‍යක්ෂවරිය ද ඇතුළත්.\nරොහින්ග්‍යා සරණාගතයන් යළි ගෞරවනීයත්වයක් සහිතව මියන්මාරයට යැවිය යුතු බවයි ජගත් සංවිධානයේ අදහස වී ඇත්තේ.",
       "URL": "https://www.hirunews.lk/194216/ජගත්-මහලේකම්-හෙට-බංග්ලාදේශයට",
       "Category": "International News",
       "Parent URL": "https://www.hirunews.lk/international-news.php?pageID=355"
}