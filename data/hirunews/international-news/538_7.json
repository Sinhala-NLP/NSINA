{
       "Source": "hirunews",
       "Timestamp": "Friday, 30 December 2016 - 9:32",
       "Headline": "ඇමරිකාව, රුසියානු රාජ්‍ය තාන්ත්‍රිකයන් 35 දෙනෙක්ට කළ දේ",
       "News Content": "වොෂින්ටනයේ සිටින රුසියානු රාජ්‍ය තාන්ත්‍රික නිලධාරින් 35 දෙනෙකු පිටුවහල් කිරීමට ඇමරිකානු ජනාධිපති බැරැක් ඔබාමා නියෝග කර තිබෙනවා.\nඔවුන්ට සිය පවුල් සමග ඇමරිකාවෙන් නික්මීමට පැය 72ක කාලයක් ලබාදී ඇති බවයි විදෙස් වාර්තා සදහන් කළේ.\nපසුගිය ඇමරිකානු ජනාධිපතිවරණයේදී ඩිමොක්‍රටික් පක්ෂ අපේක්ෂිකා හිලරි ක්ලින්ටන්ගේ පරාජයට රුසියානු සයිබර් ප්‍රහාර හේතු වූ බව ජනාධිපති ඔබාමාගේ කණ්ඩායම චෝදනා කළා.\nඊට අදාළවයි රුසියානු රාජ්‍ය තාන්ත්‍රිකයන් මෙලෙස පිටුවහල් කිරීමට තීරණය කර ඇත්තේ.\nකෙසේ නමුත්, රුසියාව ඇමරිකානු ජනාධිපතිවරණයට මෙලෙස බලපෑම් එල්ල කළ බවට එල්ල වන චෝදනා ජනාධිපතිවරණයේ ජයග්‍රාහකයා වූ ඩොනල්ඩ් ට්‍රම්ප් ප්‍රතික්ෂේප කරනවා.",
       "URL": "https://www.hirunews.lk/150892/ඇමරිකාව-රුසියානු-රාජ්‍ය-තාන්ත්‍රිකයන්-35-දෙනෙක්ට-කළ-දේ",
       "Category": "International News",
       "Parent URL": "https://www.hirunews.lk/international-news.php?pageID=538"
}