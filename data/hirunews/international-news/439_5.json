{
       "Source": "hirunews",
       "Timestamp": "Saturday, 16 September 2017 - 8:48",
       "Headline": "උතුරු කොරියානු මිසයිල අත්හදා බැලීම්, ජගත් ආරක්ෂක මණ්ඩලය යළි හෙළා දකී",
       "News Content": "ජපානයේ හොකයිඩෝ දිවයිනට ඉහළින් පැසිෆික් සාගරයට මිසයිල ප්‍රහාරයක් එල්ල කිරීම සම්බන්ධයෙන් එක්සත් ජාතීන්ගේ ආරක්ෂක මණ්ඩලය ඊයේ නැවතත් උතුරු කොරියාව දැඩි ලෙස හෙළා දැක තිබෙනවා.\nජගත් ආරක්ෂක මණ්ඩලය එය හැදින්වූයේ දැඩි ප්‍රකෝපකාරී ක්‍රියාවක් ලෙසයි.\nඋතුරු කොරියාව මීට සති දෙකකට පෙර සිය 6 වන සහ විශාලතම න්‍යෂ්ටික පිපිරවීම ද සිදුකළා.\nඉන් අනතුරුව ජගත් ආරක්ෂක මණ්ඩලය උතුරු කොරියාවට එරෙහි සම්බාධක දැඩි කළ ද ඔවුන් සිය මිසයිල අත්හදා බැලීම් නතර කර නැහැ.\nඅර්බුදය සම්බන්ධයෙන් ඇමරිකානු ජනාධිපති ඩොනල්ඩ් ට්‍රම්ප් ජපාන සහ දකුණු කොරියානු නායකයන් සමඟ වොෂින්ටනයේදී සාකච්ඡා කිරීමට නියමිතයි.",
       "URL": "https://www.hirunews.lk/171042/උතුරු-කොරියානු-මිසයිල-අත්හදා-බැලීම්-ජගත්-ආරක්ෂක-මණ්ඩලය-යළි-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=439"
}