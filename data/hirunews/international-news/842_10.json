{
       "Source": "hirunews",
       "Timestamp": "Wednesday, 08 May 2013 - 14:05",
       "Headline": "නයිජීරියාවේ ප්‍රහාරයකින් 55 දෙනෙකු ජීවිතක්ෂයට.",
       "News Content": "නයිජිරියාවේ - බෝනෝ ප්‍රාන්තයට එල්ල වූ ප්‍රහාරයකින් පුද්ගලයන් 55 දෙනෙකු ජීවිතක්ෂයට පත්ව ඇති බව විදෙස් වාර්තා පවසනවා. බෝකෝ හරාම් නමැති කැරලි කණ්ඩායම් විසින් මෙම ප්‍රහාර එල්ල කර ඇති බවයි එම වාර්තා වැඩිදුරටත් කියා සිටියේ. 200 ක පමණ කැරලිකරුවන් පිරිසක් ප්‍රාන්ත පොලිසිය සහ රජයේ ගොඩනැගිලි ගිනිබත් කර ඇති බව ද වාර්තා වනවා. එහි බන්ධනාගාරයක රඳවා සිටි කැරලිකරුවන් 105 දෙනෙකු මුදා ගැනීමට ද මෙම ප්‍රහාරයේදී ඔවුන් සමත්ව තිබෙනවා. මෙහිදී කැරලිකරුවන් 10 දෙනෙකු ජීවිතක්ෂයට පත්ව ඇති බවයි විදෙස් වාර්තා කියා සිටියේ. ප්‍රහාරයෙන් අනතුරුව නයිජිරියානු ජනාධිපති ගුඞ්ලක් ජොනතන් කැරලිකරුවන් සමඟ එකඟතාවයකට පැමිණීමට කැමැත්ත පළ කර තිබෙනවා. එහෙත් කැරලිකරුවන් එය ප්‍රතික්ෂේප කර ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/58573/නයිජීරියාවේ-ප්‍රහාරයකින්-55-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=842"
}