{
       "Source": "hirunews",
       "Timestamp": "Wednesday, 19 April 2017 - 7:05",
       "Headline": "ලෝකයක් කැළඹූ ෆේස්බුක් ඝාතකයා මියයයි",
       "News Content": "පසුගියදා බොහෝ දෙනෙකුගේ අවධානය යොමුවූ ඇමරිකානු ජාතික ස්ටීව් ස්ටෙෆන් නම් පුද්ගලයා මියගොස් තිබෙනවා.\nමෙම පුද්ගලයා විසින් මිනිස් ඝාතනයක් සිදුකරන ආකාරය දැක්වෙන වීඩියෝවක් සිය ෆේස්බුක් ගිණුම හරහා මුදා හැරීම හේතුවෙන් මොහු පිළිබදව ලෝකයේ බොහෝ දෙනෙකුගේ අවධානය යොමුවුණා.\nමොහු අත්අඩංගුවට ගැනීමට ක්ලිව්ලන්ඩ් ප්‍රාන්ත පොලීසිය චිසින් පරීක්ෂණ ආරම්භකර තිබු අතර මොහුව සොයාගැනීමට එරට පොලීසිය මහජනතාවගේ සහය පැතුවා.\nමෙම පුද්ගලයා පිළිබදව තොරතුරක් දැනගත් පුද්ගලයෙක් 911 අංකයට කළ දැනුම් දීමකදී පොලිසිය විසින් මොහුව ලුහුබැද ඇතිබවයි වාර්තා වන්නේ.\nඒ අතරතුර සැකකරු සිය මෝටර් රථය තුල සියදිවි හානිකරගෙන ඇති බවයි වාර්තා වන්නේ.\nඇමරිකාවේ පෙන්සිල්වේනියා ප්‍රාන්තයේදී මෙම සිදුවීම සිදුව තිබෙනවා.\nසැකකරු අවසන් වරට මුදාහැරුනු විඩියෝ දර්ශනය මගින් වැඩි දුරටත් සදහන් කර ඇත්තේ තමන් තවත් පුද්ගලයන් 13 දෙනෙකු ඝාතනය කිරීමට සැළසුම් ඇති බවයි.\nඑම අවස්ථාව පහතින්.\nඔහු ඝාතනය සිදුකරන අයුරු පහතින්.",
       "URL": "https://www.hirunews.lk/159457/ලෝකයක්-කැළඹූ-ෆේස්බුක්-ඝාතකයා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=491"
}