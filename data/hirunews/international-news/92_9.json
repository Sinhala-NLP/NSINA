{
       "Source": "hirunews",
       "Timestamp": "Monday, 27 September 2021 - 7:45",
       "Headline": "මැතිවරණ ප්‍රතිඵලවලින් ජර්මනිය උණුසුම් වෙයි",
       "News Content": "වසර 16ක් පුරා ජර්මානු දේශපාලනයේ අසහාය නායිකාව වූ ඇන්ජෙලා මර්කල් වෙනුවට අනුප්‍රාප්තිකයෙකු තෝරා ගැනීම සඳහා ඊයේ පැවති මහ මැතිවරණයේ ප්‍රතිඵල මේ වනවිට ප්‍රකාශයට පත්වෙමින් පවතිනවා.\nඒ අනුව ඇන්ජෙලා මර්කල්ගේ, ක්‍රිස්තියානි ඩිමොක්‍රටික් සන්ධානයේ අපේක්ෂක ආමින් ලැෂෙට් සහ මධ්‍ය වාමාංශික සමාජ ප්‍රජාතන්ත්‍රවාදී පක්ෂයේ අපේක්ෂක ඕලාෆ් ෂ්කෝල්ස් අතර තියුණු තරගයක් පවතින බවයි විදෙස් වාර්තා කළේ.\nදැනට ප්‍රකාශිත ප්‍රතිඵලවලට අනුව මධ්‍ය වාමාංශික සමාජ ප්‍රජාතන්ත්‍රවාදී පක්ෂය ඇන්ජලා මර්කල්ගේ සන්ධානයට වඩා ඉදිරියට පැමිණ ඇති නමුත් අපේක්ෂකයන් දෙදෙනා අතර පවතින්නේ සුළු වෙනසක්.\nකෙසේ වෙතත් විදෙස් වාර්තා සඳහන් කළේ, හරිත පක්ෂය ද මෙවර ජර්මානු මහ මැතිවරණයේ තීරණාත්මක සාධකයක් වනු ඇති බවයි.",
       "URL": "https://www.hirunews.lk/283331/මැතිවරණ-ප්‍රතිඵලවලින්-ජර්මනිය-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=92"
}