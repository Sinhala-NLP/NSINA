{
       "Source": "hirunews",
       "Timestamp": "Friday, 03 February 2017 - 8:24",
       "Headline": "ට්‍රම්ප්ගේ අනින් යේමනයේ මෙහෙයුමක් - ගැබිණි කතක් සහ ළමයින් 10 දෙනෙකුත් මරුට",
       "News Content": "ජනාධිපති ඩොනල්ඩ් ට්‍රම්ප්ගේ නියෝගය මත යේමනයේ සිදුකළ ඇමරිකානු සීල් බලකායේ ප්‍රහාරයකින් සිවිල් වැසියන් 23 දෙනෙකු ජීවිතක්ෂයට පත්වී ඇති බව වාර්තා වනවා.\nඒ අතර ගැබිණි කාන්තාවක් සහ ළමයින් 10 දෙනෙකු ද සිටින බවයි යේමනයේ ක්‍රියාත්මක නිරීක්ෂණ සංවිධානයක් ප්‍රකාශ කළේ.\nප්‍රහාරයේදී ඇමරිකානු නාවික සීල් භටයෙකු ද ජීවිතක්ෂයට පත්වූ අතර තවත් 3 දෙනෙකු තුවාල ලැබුවා.\nමියගිය විලියම් රයන් ඔවෙන්ස් නමැති 36 හැවිරිදි ඇමරිකානු සීල් භටයාගේ සිරුර භාර ගැනීමට ජනාධිපති ට්‍රම්ප් ද ඩෝවර් හි පිහිටි ඇමරිකානු ගුවන් කදවුරට පැමිණ තිබෙනවා.\nඇපාචි හෙලිකොප්ටර් යානා ද උපයෝගි කර ගනිමින් සිදුකළ මෙහෙයුමේදී අල්කයිඩා සාමාජිකයන් 14 දෙනෙකු ද ජීවිතක්ෂයට පත්වූ බවයි පෙන්ටගනය ප්‍රකාශ කළේ.\nප්‍රහාරයේදී සිවිල් වැසියන් මියයාම පිළිබදව එල්ල වන චෝදනාවලට පිළිතුරු ලබාදෙමින් ධවල මන්දිරය සදහන් කළේ මෙම ප්‍රහාරයෙන් ඉදිරියේදී සිදුවිය හැකි ජීවිත හානි රැසක් වැළැක්වීමට හැකිවූ බවයි.",
       "URL": "https://www.hirunews.lk/153552/ට්‍රම්ප්ගේ-අනින්-යේමනයේ-මෙහෙයුමක්-ගැබිණි-කතක්-සහ-ළමයින්-10-දෙනෙකුත්-මරුට",
       "Category": "International News",
       "Parent URL": "https://www.hirunews.lk/international-news.php?pageID=523"
}