{
       "Source": "hirunews",
       "Timestamp": "Tuesday, 31 December 2013 - 8:37",
       "Headline": "රුසියාවේ බෝම්බ ප්‍රහාරය ගැන රුසියානු ආරක්ෂක අංශවල මතය.",
       "News Content": "රුසියාවේ දුම්රිය ස්ථානයක සිදුවූ මරාගෙන මැරෙන බෝම්බ ප්‍රහාරය එරට ත්‍රස්ත සංවිධානයක් විසින් සිදුකරන්නට ඇති බව රුසියානු ආරක්ෂක අංශ සැක පළ කරනවා. ඒ අනුව, මෙම බෝම්බ ප්‍රහාරයට ඩෝකා උමර්යෝ නමැති ත්‍රස්ත නායකයා සම්බන්ධ බවටයි එරට ආරක්ෂක අංශ සැක පළ කරන්නේ. තවත් දින 30 කින් රුසියාවේදී ආරම්භ වන ශීත ඍතු ඔලිම්පික් තරගාවලිය කඩාකප්පල් කිරීමේ අරමුණින් මෙම බෝම්බ ප්‍රහාරය එල්ල කර ඇති බවට ද තොරතුරු අනාවරණ කර ගෙන තිබෙනවා. පසුගියදා රුසියාවේ සිදුවූ මරාගෙන මැරෙන බෝම්බ ප්‍රහාර දෙකකින් පුද්ගලයන් 26 දෙනෙකු මියගිය අතර තුවාල ලැබූ සංඛ්‍යාව 80 ක්.",
       "URL": "https://www.hirunews.lk/74459/රුසියාවේ-බෝම්බ-ප්‍රහාරය-ගැන-රුසියානු-ආරක්ෂක-අංශවල-මතය",
       "Category": "International News",
       "Parent URL": "https://www.hirunews.lk/international-news.php?pageID=772"
}