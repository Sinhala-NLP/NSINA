{
       "Source": "hirunews",
       "Timestamp": "Saturday, 30 January 2021 - 10:59",
       "Headline": "කොරෝනා පාලනයට ප්‍රංශය දේශසීමා යළි වසයි",
       "News Content": "කොරෝනා වෛරස් ව්‍යාප්තිය තවදුරටත් ඉහළ යද්දී ප්‍රංශයේ සියලු දේශසීමාවන් යළි වසා දමන බව අග්‍රාමාත්‍ය ජෝන් කැස්ටැක්ස් ප්‍රකාශ කළා.\nඒ අනුව හෙට සිට යුරෝපා සංගමයෙන් පිටස්තර රටවලින් ප්‍රංශයට ඇතුළුවීම තහනම් වන අතර, යුරෝපා සංගමයෙන් පැමිණෙන අයගේ පරීක්ෂාවන්ද දැඩි කෙරෙනවා.\nරට වසා දැමීමට අදහසක් නොමැති නමුත්, ඇඳිරි නීතිය දැඩි ලෙස ක්‍රියාත්මක කිරීමට බලාපොරොත්තු වන බවයි ප්‍රංශ අග්‍රාමාත්‍යවරයා කියා සිටියේ.\nපසුගිය කාලය තුළද විවිධ සීමාවන් ක්‍රියාත්මක වූවත්, ප්‍රංශයේ කොරෝනා ආසාදිතයින් සහ මරණ තවදුරටත් ඉහළ යමින් පවතිනවා.\nඑරට කොරෝනා මරණ සංඛ්‍යාව ඊයේ හැත්තෑ පන් දහසේ සීමාව ඉක්මවා ගියේ තවත් මරණ 820 ක් වාර්තාවීමත් සමඟයි.\nලොව කොරෝනා මරණ අතින් 07 වන ස්ථානයේ පසුවන්නේ ප්‍රංශයයි. එරට මුළු ආසාදිත සංඛ්‍යාව තිස් එක් ලක්ෂ 53,000 කට අධිකයි.",
       "URL": "https://www.hirunews.lk/261124/කොරෝනා-පාලනයට-ප්‍රංශය-දේශසීමා-යළි-වසයි",
       "Category": "International News",
       "Parent URL": "https://www.hirunews.lk/international-news.php?pageID=138"
}