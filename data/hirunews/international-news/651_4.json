{
       "Source": "hirunews",
       "Timestamp": "Wednesday, 30 March 2016 - 14:14",
       "Headline": "මියන්මාරයේ නව ජනපති දිවුරුම් දෙයි",
       "News Content": "හමුදා පාලනයෙන් ප්‍රජාතන්ත්‍රවාදී පාලන තන්ත්‍රයකට අවතීර්ණ වන මියන්මාරයේ නව ජනාධිපතිවරයා ලෙස හිටින් කියාවු අද දිවුරුම් දුන්නා.\n69 හැවිරිදි මොහු ජනාධිපතිවරයා ලෙස අද (30) දිවුරුම් දුන්නේ මෙතෙක් එරට පැවති තාන් ස්වේගේ පාලන බලය අවසන් කරමින්.\nමියන්මාර ප්‍රජාතන්ත්‍රවාදී නායිකා අවුන්සාන් සුකීගේ තේරීම වන හිටින් කියාවු නව ජනාධිපතිවරයා ලෙස තෝරා ගැනුණේ එරට පාර්ලිමේන්තුව මගින්.\nපසුගියදා පැවති ප්‍රජාතන්ත්‍රවාදී මහ මැතිවරණයෙන් අවුන්සාන් සුකීගේ ජාතික ලීගය ජය ගත් අතර, ඒ අනුව ඇයට එරට අමාත්‍ය මණ්ඩලයේ විදේශ කටයුතු අමාත්‍ය ධුරය ද හිමිවුණා.",
       "URL": "https://www.hirunews.lk/129719/මියන්මාරයේ-නව-ජනපති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=651"
}