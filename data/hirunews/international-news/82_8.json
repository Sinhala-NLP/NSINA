{
       "Source": "hirunews",
       "Timestamp": "Sunday, 07 November 2021 - 19:42",
       "Headline": "චෙන්නායි නුවරත් ජලයෙන් යටවේ",
       "News Content": "අද උදෑසනින් අවසන් වූ පැය 24 තුළ මිලිමීටර් 210 ඉක්ම වූ වර්ෂාපතනයක් ලැබීමත් සමග දකුණු ඉන්දියාවේ තමිල්නාඩු ප්‍රාන්තයේ චෙන්නායි නුවර පහත් බිම් ජලයෙන් යට වී ඇති බව ඉන්දීය මාධ්‍ය වාර්තා කළා.\nඇතැම් ස්ථාන අඩි 3ක පමණ ජලයෙන් යට වී ඇති අතර, තමිල්නාඩු මහ අමති එම්.කේ. ස්ටාලින් පීඩාවට ලක්වූ ප්‍රදේශවල නිරීක්ෂණ චාරිකාවක නිරත වුණා.\nතමිල්නාඩුවට දැන් ඇද හැලෙන්නේ 2015 වසරෙන් පසු වැඩිම වර්ෂාපතනයයි.\nමේ හේතුවෙන් චෙන්නායි නුවර දිස්ත්‍රික්ක 3ක පාසල් ඉදිරි දින දෙක තුළ වසා දැමීමට පියවර ගෙන තිබෙනවා.\nබෙංගාල බොක්කේ සුළං අභිසාරී කලාපය මෙලෙස තමිල්නාඩුවට මහ වැසි ඇද හැලීමට හේතුවයි.\nඑමෙන්ම තමිල්නාඩුවට තවදුරටත් මහ වැසි අපේක්ෂා කරන බව ඉන්දීය කාලගුණ අංශ ප්‍රකාශ කළා.",
       "URL": "https://www.hirunews.lk/287305/චෙන්නායි-නුවරත්-ජලයෙන්-යටවේ",
       "Category": "International News",
       "Parent URL": "https://www.hirunews.lk/international-news.php?pageID=82"
}