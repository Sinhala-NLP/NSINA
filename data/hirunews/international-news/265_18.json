{
       "Source": "hirunews",
       "Timestamp": "Saturday, 18 May 2019 - 15:54",
       "Headline": "දකුණු කොරියාවට මිසයිල අලෙවි කිරීමට ඇමරිකානු රාජ්‍ය දෙපාර්තමේන්තුවේ අනුමැතිය",
       "News Content": "ඇමරිකානු ඩොලර් මිලියන 314 ක මිසයිල දකුණු කොරියාවට අලෙවි කිරීමට ඇමරිකානු රාජ්‍ය දෙපාර්තමේන්තුව අනුමැතිය ලබාදී තිබෙනවා.\nකොරියානු අර්ධද්වීපය තුළ නැවත වරක් මතභේදකාරි තත්ත්වයක් හට ගැනීමත් සමඟ මෙම මිසයිල මිලදී ගැනීම සිදුකෙරෙන බවයි විදෙස් මාධ්‍ය වාර්තා කළේ.\nදකුණු කොරියාව විසින්ගුවන් ප්‍රහාරවලට එරෙහිව නෞකා මගින් එල්ල කරනු ලබන මිසයිල 94 ක්, ආරක්ෂක පද්ධති 12 ක් මිලදි ගැනීමට ඇමරිකාවෙන් තාක්ෂණික සහාය ඉල්ලා තිබෙනවා.\nදකුණු කොරියාව ඇමරිකාවෙන් සිදුකරන යුධෝපකරණ මිලදී ගැනීම පසුගියදා උතුරු කොරියාවේ දැඩි විවේචනයට ලක්වූ අතර, ඉන් අනතුරුවයි, මෙම නව මිලදී ගැනීම් යෝජනා කර ඇත්තේ.",
       "URL": "https://www.hirunews.lk/216616/දකුණු-කොරියාවට-මිසයිල-අලෙවි-කිරීමට-ඇමරිකානු-රාජ්‍ය-දෙපාර්තමේන්තුවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=265"
}