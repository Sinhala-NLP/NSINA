{
       "Source": "hirunews",
       "Timestamp": "Wednesday, 15 May 2013 - 10:12",
       "Headline": "පිලිපීනය තායිවානයෙන් සමාව ගනී.",
       "News Content": "තම වෙරළාරක්ෂක බලකායේ සෙබලූන් අතින් සිදුවූ වෙඩි තැබීමක් සම්බන්ධයෙන් පිලිපීන රාජ්‍යය තායිවානයෙන් සමාව ගෙන ඇති බව විදෙස් වාර්තා පවසනවා. පසුගිය දා වෙරළාරක්ෂක බලකායේ සෙබලූන් විසින් පිලිපීන මුහුදු සීමාවේ දී ධීවර කටයුතුවල යෙදී සිටි තායිවාන ධීවර බෝට්ටුවකට වෙඩි තබා තියෙනවා. එම වෙඩි තැබීමෙන් 65 හැවිරිදි තායිවාන ධීවරයෙකු මිය ගිය බවයි තායිවාන වාර්තා සඳහන් කළේ. මෙම වෙඩි තැබීම සම්බන්ධයෙන් පිලිපීන රජය සමාව අයැද සිටින අතර, එය රාජතාන්ත්‍රිකව ඉදිරිපත් කිරීම සඳහා ඉදිරි දින කිහිපය තුළ විශේෂ දූතයෙකු තායිවානයට පැමිණෙන බවයි පිලිපීන රජය ප්‍රකාශ කළේ.",
       "URL": "https://www.hirunews.lk/59000/පිලිපීනය-තායිවානයෙන්-සමාව-ගනී",
       "Category": "International News",
       "Parent URL": "https://www.hirunews.lk/international-news.php?pageID=840"
}