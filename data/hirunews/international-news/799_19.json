{
       "Source": "hirunews",
       "Timestamp": "Saturday, 28 September 2013 - 13:28",
       "Headline": "ත්‍රස්ත තර්ජන ගැන ගුරු ගෝල සාකච්ඡාවක්.",
       "News Content": "පාකිස්ථානය කේන්ද්‍ර කොටගත් ලෂ්කාර් ඊ ටයිබා ලෝකයටම ත්‍රස්තවාදී තර්ජනයක් එල්ල කරන බව ඇමරිකානු ජනාධිපති බැරැක් ඔබාමා ප්‍රකාශ කර තිබෙනවා. 2008 වසරේ නොවැම්බර් 26 වැනිදා මුම්බායි නගරයට එල්ලවූ ත්‍රස්ත ප්‍රහාරය සම්බන්ධයෙන් චෝදනා එල්ලවූයේද එම සංවිධානයටයි. මුම්බායි ප්‍රහාරයෙන් පුද්ගලයන් 166 දෙනෙකු ජීවිතක්ෂයට පත්වුණා. ඇමරිකානු ජනාධිපතිවරයා වොෂිංටන් නුවරදී ඊයේ ඉන්දීය අග්‍රාමාත්‍ය ආචාර්ය මන්මෝහන් සිං මුණගැසුණා. ඇමරිකාව සහ ඉන්දියාව ත්‍රස්තවාදී තර්ජනවලට ගොදුරුවන බව ජනාධිපති ඔබාමා ප්‍රකාශ කර ඇත්තේ එහිදියි. ලෂ්කාර් ඊ ටයිබා මෙන්ම අල්කයිඩා ඇතුලූ සංවිධානවල සියලූ ආකාරයේ ත්‍රස්ත ප්‍රහාර, නායකයන් දෙදෙනා විසින් හෙළා දුටු බවයි ඉන්දීය මාධ්‍ය සඳහන් කළේ. පාකිස්ථානය ත්‍රස්තවාදයේ කේන්ද්‍රයක් ලෙස ඉන්දීය අගමැති මන් මෝහන් සිං එහිදී ප්‍රකාශ කර තිබෙනවා. මේ අනුව පාකිස්ථාන අගමැති නවාෂ් ෂරිෆ් සමග හෙට පැවැත්වෙන සාකච්ඡා පිලිබඳව ඉහළ බලාපොරොත්තුවක් ඇතිකර නොගන්නා ලෙසයි ඉන්දීය අගමැතිවරයා සඳහන් කර ඇත්තේ.",
       "URL": "https://www.hirunews.lk/68192/ත්‍රස්ත-තර්ජන-ගැන-ගුරු-ගෝල-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=799"
}