{
       "Source": "hirunews",
       "Timestamp": "Saturday, 02 February 2013 - 7:39",
       "Headline": "ලෝකය සුරක්ෂිත ස්ථානයක්. - හිලරි ක්ලින්ටන්.",
       "News Content": "ලෝකය මේ වන විට සුරක්ෂිත ස්ථානයක් බවට පත්ව ඇතැයි හිටපු ඇමරිකානු රාජ්‍ය ලේකම් හිලරි ක්ලින්ටන් පවසනවා. සිය ධුරයෙන් විශ්‍රාම යාම වෙනුවෙන් පැවැති සමු ගැනීමේ උත්සවයට එක්වෙමිනුයි ඇය මේ බව සදහන් කර ඇත්තේ. සිය ධුරය දරණ සමයේ තුර්කියේ ඇමරිකානු තානාපති කාර්යාලයට එල්ල වූ ප්‍රහාරය සිය රාජකාරී ජිවිතයේ අමිහිරි මතක සටහනක් බවයි ඇය පෙන්වා දෙන්නේ. කෙසේ වුවත් හිලරි ක්ලින්ටන් කියා සිටියේ ලෝකයේ කිසිදිනෙක සම්පූර්ණයෙන්ම සාමකාමී පරිසරයක් උදා නොවනු ඇති බවයි. තමා ඇමරිකානු රාජ්‍ය ලේකම්වරිය ලෙස රටවල් 112කට සංචාරය කර ඇති අතර ඒ සෑම රටකින්ම තමන්ට ලැබුණු ආගන්තුක සත්කාර කිසි දිනෙක අමතක කළ නොහැකි බව ඇය එහිදී කියා සිටියා.",
       "URL": "https://www.hirunews.lk/52572/ලෝකය-සුරක්ෂිත-ස්ථානයක්-හිලරි-ක්ලින්ටන්",
       "Category": "International News",
       "Parent URL": "https://www.hirunews.lk/international-news.php?pageID=866"
}