{
       "Source": "hirunews",
       "Timestamp": "Sunday, 29 May 2016 - 10:17",
       "Headline": "ප්‍රංශ  ජර්මානු නායකයන් යුද සමරුවකට එක්වෙයි",
       "News Content": "පළමුවන ලෝක යුද්ධයේ දරුණුතම සහ දීර්ඝතම සටනක් ලෙස සැලකෙන වර්ඩන් සංග්‍රාමයේ ශත සංවත්සරය සැමරීම සදහා ප්‍රංශ සහ ජර්මානු නායකයන් අද එක්වනවා.\n1916 වසරේ පැවති මෙම සටනේදී ප්‍රංශ සහ ජර්මානු සෙබලූන් හත්ලක්ෂයක් පමණ ජීවිතක්ෂයට පත්වුණා.\nමාස 10 ක් පැවති සටන නිමාවට පත්වූයේ ප්‍රංශයට ජය අත්කර දෙමින්.\nකෙසේ නමුත්, වර්ඩන් අද ප්‍රංශ - ජර්මානු සංහිදියාවේ සංකේතයක් ලෙස සැලකෙනවා.\nඅද එහි පැවැත්වෙන අනුස්මරණ උත්සවයට ප්‍රංශ ජනාධිපති ෆ‍්‍රාන්ෂුවා හොලාන්ඩ් සහ ජර්මන් චාන්සලර් ඇන්ජලා මර්කල් සහභාගි වීමට නියමිතයි.",
       "URL": "https://www.hirunews.lk/134262/ප්‍රංශ-ජර්මානු-නායකයන්-යුද-සමරුවකට-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=630"
}