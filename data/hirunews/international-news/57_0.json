{
       "Source": "hirunews",
       "Timestamp": "Friday, 18 March 2022 - 11:09",
       "Headline": "යුක්රේනයේ සුප්‍රකට නිළියක් රුසියානු රොකට් ප්‍රහාරයකින් මියයයි",
       "News Content": "රුසියානු රොකට් ප්‍රහාරයකට ගොදුරු වූ කීව් අගනුවර නිවහන් ගොඩනැගිල්ලක සිටි සුප්‍රකට යුක්රේන රංගන ශිල්පිනයක වන ඔක්සානා ෂ්වෙට් ජීවිතක්ෂයට පත්වී ඇති බව වාර්තාවනවා.\n67 හැවිරිදි ඇය යුක්රේනයේ කලා ශිල්පියෙකුට පුදන ඉහළම සම්මානයෙන් පිදුම් ලැබූ රංගන ශිල්පිනියක්.\nමේ අතර රුසියානු ප්‍රහාරවලට ගොදුරු වූ මරියුපොල් නුවර රඟහලේ රැකවරණ ලබමින් සිටි විශාල පිරිසක් මියයන්නට ඇති බවයි යුක්රේන බලධාරීන් සඳහන් කළේ.\nඑමෙන්ම උතුරුදිග චර්නිව් නුවර සිවිල් වැසියන් 53 දෙනෙකු ද රුසියානු ප්‍රහාරවලින් මියගොස් ඇති බව සඳහන්.\nමේ අතර රුසියානු ප්‍රහාරයෙන් විනාශයට පත් මරියුපොල් නුවර රඟහල නැවත ඉදිකර දීමට ඉතාලිය ප්‍රතිඥා ලබා දී තිබෙනවා.",
       "URL": "https://www.hirunews.lk/299764/යුක්රේනයේ-සුප්‍රකට-නිළියක්-රුසියානු-රොකට්-ප්‍රහාරයකින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=57"
}