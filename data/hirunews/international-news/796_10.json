{
       "Source": "hirunews",
       "Timestamp": "Friday, 11 October 2013 - 8:36",
       "Headline": "වීඩියෝ : පයිලින් චන්ඩ මාරුත ආන්ද්‍ර ප්‍රදේශයට.",
       "News Content": "බෙංගාල බොක්කේ හට ගත් පයිලින් සුළි කුණාටුව දැන් ඉතා ප්‍රබල චන්ඩ මාරුතයක් වී ඇති බව ඉන්දීය කාලගුණ විද්‍යාඥයන් පවසනවා. එය ආන්ද්‍ර ප්‍රදේශ් ප්‍රාන්තය සහ ඔඞීෂා වෙරළට හෙට සන්ධ්‍යාව වන විට ළඟා වනු ඇති බව ඔවුන්ගේ අදහසයි. ආන්ද්‍ර ප්‍රදේශ් සහ දකුණු දිග ඔඞීෂා ප්‍රදේශයට පයිලින් චන්ඩ මාරුතය ළඟා වනු ඇත්තේ පැයට කිලෝමීටර් 185 ක් පමණ වේගයකින්. දැනටමත් මෙම ප්‍රදේශවලට වැසි ලැබෙමින් පවතින අතර හෙට (12) දිනයේදී ධාරානිපාත වැසි ඇදවැටෙනු ඇති බවයි ඉන්දීය කාලගුණ විද්‍යාඥයන් පවසන්නේ. ආපදා තත්ත්වයට සූදානම්වීම සඳහා ආන්ද්‍ර ප්‍රදේශ් ප්‍රාන්තයට නාවික, යුධ සහ ගුවන් හමුදා කැඳවා ඇති බව සඳහන්.",
       "URL": "https://www.hirunews.lk/69055/වීඩියෝ-පයිලින්-චන්ඩ-මාරුත-ආන්ද්‍ර-ප්‍රදේශයට",
       "Category": "International News",
       "Parent URL": "https://www.hirunews.lk/international-news.php?pageID=796"
}