{
       "Source": "hirunews",
       "Timestamp": "Monday, 20 May 2019 - 7:12",
       "Headline": "ඊජිප්තුවේ ගීසා පිරමීඩය අසළ සංචාරක බසයක පිපිරීමක්",
       "News Content": "ඊජිප්තුවේ ගීසා පිරමීඩය අසළ නව ඊජිප්තු කෞතුකාගාරය සමීපයෙන් ගමන් ගත් සංචාරකයින් රැගත් බස් රථයක් පිපිරී පුද්ගලයින් 16 දෙනෙකු තුවාල ලැබුවා.\nපිපිරීම සිදුවන අවස්ථාවේ එහි 28 දෙනෙකු ගමන් ගත් අතර, ඉන් 25 දෙනෙකු දකුණු අප්‍රිකානු ජාතිකයන් බවයි විදෙස් වාර්තා සඳහන් කළේ.\nබස් රථය පුපුරා යාමට හේතුව මෙතෙක් අනාවරණ වී නොමැති අතර, පසුගිය දෙසැම්බර් මාසයේදීද ඊජිප්තුවේ මාර්ගයක් අසළ අටවා තිබූ බෝම්බයක් පිපිරීමෙන් සංචාරක බසයක ගමන් ගත් වියට්නාම ජාතිකයන් 3 දෙනෙකු සහ ඊජිප්තු මග පෙන්වන්නෙකු මියගිය අතර, තවත් 10 දෙනෙකු තුවාල ලැබුවා.\nඊජිප්තුව තුළ සිටින ඉස්ලාමීය අන්තවාදීන් සංචාරකයින් ඉලක්ක කරගනිමින් මෙවැනි පිිපිරීම් මීට පෙර සිදුකර ඇති බවටයි  වාර්තාවන්නේ.",
       "URL": "https://www.hirunews.lk/216711/ඊජිප්තුවේ-ගීසා-පිරමීඩය-අසළ-සංචාරක-බසයක-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=265"
}