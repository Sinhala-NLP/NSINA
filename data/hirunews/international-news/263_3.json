{
       "Source": "hirunews",
       "Timestamp": "Sunday, 26 May 2019 - 14:31",
       "Headline": "පැපුවා නිව්ගිනියා අගමැති ඉල්ලා අස්වෙයි",
       "News Content": "සිය රජයේ ඉහළ පෙළේ සාමාජිකයන් රැසක් විපක්ෂයට එක්වීමත් සමඟ පැසිෆික් සාගරයේ පිහිටි පැපුවා නිව්ගිනියා රාජ්‍යයේ අග්‍රාමාත්‍ය පීටර්  ඕ - නිල් ඉල්ලා අස්වී තිබෙනවා.\nවසර 7ක් තිස්සේ පැපුවා නිව්ගිනියාවේ අගමැති ධුරය හොබවන 54 හැවිරිදි පීටර්  ඕ - නිල්ට කරුණු රැසක් මුල් කරගෙන ඉල්ලා අස්වන ලෙස බලපෑම් එල්ලවුණා.\nඒ අනුව හිටපු අග්‍රාමාත්‍ය ජූලියස් චෑන්ට අග්‍රාමාත්‍ය ධුරය භාරදීමටයි ඔහු තීරණය කර ඇත්තේ.\nරට තුළ ස්ථාවර භාවයක් පවත්වාගැනීම සඳහා එම පියවරට එළඹි බව පීටර්  ඕ නිල් පැපුවා නිව්ගිනියාවේ, පෝට් මෝස්බි  අගනුවරදි ප්‍රකාශ කළා.",
       "URL": "https://www.hirunews.lk/217120/පැපුවා-නිව්ගිනියා-අගමැති-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=263"
}