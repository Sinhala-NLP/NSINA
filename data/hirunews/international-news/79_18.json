{
       "Source": "hirunews",
       "Timestamp": "Friday, 19 November 2021 - 15:07",
       "Headline": "තමිල්නාඩුවේ වැසි ආපදා මරණ 9ක්",
       "News Content": "ඉන්දියාවේ තමිල්නාඩු ප්‍රාන්තයේ දැන් පවතින දැඩි වර්ෂාපතනය සහ ජල ගැලීම් මධ්‍යයේ නිවසක් කඩා වැටීමෙන් එහි සිටි ළමයින් 4 දෙනෙකු ඇතුලු 9 දෙනෙකු ජීවිතක්ෂයට පත් වී තිබෙනවා.\nවෙල්ලෝර් ප්‍රදේශයෙන් මෙම සිද්ධිය වාර්තා වී ඇති අතර, ප්‍රාන්ත මහ ඇමති එම්.කේ. ස්ටාලින් ප්‍රකාශ කළේ මියගිය සෑම පුද්ගලයෙකු වෙනුවෙන්ම රුපියල් ලක්ෂ 5 බැගින් වන්දි මුදල් පිරිනමන බවයි.\nප්‍රාන්ත අගනුවර වන චෙන්නායි නුවර ද ජල ගැල්මට ගොදුරු වූ අතර, බෙංගාල බොක්කේ අවපීඩනයක් මෙම කාලගුණ තත්ත්වයට හේතුවී තිබෙනවා.\nඉන්දීය කාලගුණ අංශ ප්‍රකාශ කළේ තමිල්නාඩු, කර්නාටක සහ කේරළ යන දකුණු දිග ප්‍රාන්තවලට තවදුරටත් වැසි අපේක්ෂා කරන බවයි.",
       "URL": "https://www.hirunews.lk/288543/තමිල්නාඩුවේ-වැසි-ආපදා-මරණ-9ක්",
       "Category": "International News",
       "Parent URL": "https://www.hirunews.lk/international-news.php?pageID=79"
}