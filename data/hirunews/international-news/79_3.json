{
       "Source": "hirunews",
       "Timestamp": "Sunday, 21 November 2021 - 16:15",
       "Headline": "සඳේ න්‍යෂ්ටික බලාගාරයක් ඉදිකිරීමට සැලසුම්",
       "News Content": "සඳ මත න්‍යෂ්ටික බලාගාරයක් පිහිටුවීම සඳහා ඇමරිකාව සැලසුම් කරනවා.\nඒ අනුව එවැන්නක් සඳ මත ස්ථාපිත කළ හැක්කේ කෙසේ ද යන්න පිළිබද අදහස් ඉදිරිපත් කරන්නැයි නාසා ආයතනය සහ ඇමරිකානු බලශක්ති පරීක්ෂණාගාරය විද්‍යාඥයන් වෙත ඇරයුම් කර ඇති බවයි වාර්තා වන්නේ.\nමේ දශකය අවසානය වන විට සූර්ය බලයෙන් තොර බලශක්ති මූලාශ්‍රයක් සඳ මත ස්ථාපිත කිරීම ඇමරිකාවේ අරමුණයි.\nඑවැන්නක් මිනිසාගේ අභ්‍යාවකාශ ගවේෂණයේ මීළඟ පියවර සඳහා වැදගත් වන බවයි ව්‍යාපෘතියේ තාක්ෂණික ප්‍රධානී සෙබස්තියන් කෝබිසියේරෝ සඳහන් කළේ.\nසඳ මත සහ අඟහරු මත මිනිස් ජනාවාස පිහිටුවීමට නම් මෙවැනි බලශක්ති මූලාශ්‍රයක් අවශ්‍ය වන බව ඔහු අවධාරණය කළා.",
       "URL": "https://www.hirunews.lk/288737/සඳේ-න්‍යෂ්ටික-බලාගාරයක්-ඉදිකිරීමට-සැලසුම්",
       "Category": "International News",
       "Parent URL": "https://www.hirunews.lk/international-news.php?pageID=79"
}