{
       "Source": "hirunews",
       "Timestamp": "Monday, 03 June 2013 - 13:33",
       "Headline": "චීන ගොවිපලේ ගින්නෙන් මියගිය සංඛ්‍යාව 93 දක්වා ඉහළට.",
       "News Content": "ඊසාන දිග චීනයේ - ජිලිං ප්‍රාන්තයේ කුකුල් ගොවිපලක අද පෙරවරුවේ ඇතිවූ ගින්නෙන් මියගිය පුද්ගලයින්ගේ සංඛ්‍යාව 93 දක්වා ඉහළ ගොස් තිබෙනවා. විශාල පිපිරීමක් සමඟ ඇති වූ ගින්න මැඩපැවැත්වීම දුෂ්කර වී ඇති බවයි චීන ෂිංහුවා ප්‍රවෘත්ති සේවය සඳහන් කළේ. ගින්න ඇතිවන අවස්ථාවේ සේවකයන් 300 ක් පමණ එහි සිටි අතර සියයකට ආසන්න ප්‍රමාණයක් නිරුපද්‍රිතව ඉන් නික්මුණා. සේවා මුර හුවමාරු අවස්ථාවේදී ගින්න ඇරඹී ඇති අතර, ඊට හේතුව මෙතෙක් නිශ්චිත වශයෙන් හඳුනාගෙන නැහැ.",
       "URL": "https://www.hirunews.lk/60205/චීන-ගොවිපලේ-ගින්නෙන්-මියගිය-සංඛ්‍යාව-93-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=835"
}