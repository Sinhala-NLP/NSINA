{
       "Source": "hirunews",
       "Timestamp": "Wednesday, 15 January 2020 - 16:03",
       "Headline": "ඉරානයේ හමුදා කඳවුරකට මිසයිල ප්‍රහාර",
       "News Content": "නැගෙනහිර සිරියාවේ පිහිටි ඉරාන හමුදා කඳවුරකට මිසයිල ප්‍රහාර 4 ක් එල්ලවී තිබෙනවා.\nවිදෙස් වාර්තා සඳහන් කළේ ටී හතර නැමති ඉරාන ගුවන් හමුදා කඳවුරට මෙම මිසයිල ප්‍රහාර එල්ලවී ඇති බවයි.\nප්‍රහාරවලින් කිසිදු ජීවිත හානියක් සිදුව නොමැති අතර, කඳවුරේ ගබඩාවකට පමණක් හානි සිදුව තිබෙනවා.\nඒ සම්බන්ධයෙන් ඊශ්‍රායලය වෙත චෝදනා එල්ලවී ඇතත් ඊශ්‍රායල හමුදාව මෙතෙක් ඊට අදාළ කිසිදු ප්‍රකාශයක් සිදුකර නැහැ.\nමීට පෙරද සිරියාවේ මෙම ගුවන් හමුදා කඳවුරට ඊශ්‍රායලය ප්‍රහාර එල්ල කර තිබුණා.",
       "URL": "https://www.hirunews.lk/232330/ඉරානයේ-හමුදා-කඳවුරකට-මිසයිල-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=206"
}