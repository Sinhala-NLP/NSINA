{
       "Source": "hirunews",
       "Timestamp": "Monday, 19 March 2018 - 6:27",
       "Headline": "පුටින්ට නැවතත් රුසියාවේ ජනපති පුටුව",
       "News Content": "රුසියානු ජනාධිපතිවරණයෙන් බහුතර බලයක් හිමිකරගනිමින් ජනාධිපති ව්ලැදිමීර් පුටින් හතරවන වරටත් එම ධුරය සඳහා යළි පත්වුණා.\nඊයේ (18) පැවති රුසියානු ජනාධිපතිවරණයෙන් ජනපති පුටින් ලබාගත් ඡන්ද ප්‍රතිශතය සියයට 76 ක්.\nපුටින්ගේ ප්‍රතිවාදියෙකු වූ පවෙල් ග්රූනින්ට ලබාගැනීමට හැකිවූයේ සියයට 12 ක ඡන්ද ප්‍රතිශතයක් පමණයි.\nමෙවර ජනාධිපතිවරණයේදී  යම් මට්ටමකින් හෝ ජනපති පුටින්ට තරඟයක් ලබාදිය හැකි බවට මත පළවුණු ප්‍රතිවාදියෙකු වූ ඇලෙක්සි නවාල්නිට දූෂණ චෝදනා මත මැතිවරණයට ඉදිරිපත් වීමට හැකියාව ලැබුණේ නැහැ.\nඊයේ (18) පැවති ජනාධිපතිවරණය ජයග්‍රහණය කිරීමත් සමග ඉදිරි වසර 06 සඳහාද රුසියාවේ පාලන බලය මෙහෙයවීම වත්මන් ජනපති ව්ලැදිමීර් පුටින්ට හිමිවනවා.\n2000 වසරේ සිට රුසියාවේ ජනාධිපතිවරයා ලෙස එරට මෙහෙයවනු ලැබුවේ ව්ලැදිමීර් පුටින් විසින්.",
       "URL": "https://www.hirunews.lk/186258/පුටින්ට-නැවතත්-රුසියාවේ-ජනපති-පුටුව",
       "Category": "International News",
       "Parent URL": "https://www.hirunews.lk/international-news.php?pageID=384"
}