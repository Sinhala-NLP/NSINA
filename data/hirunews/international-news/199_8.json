{
       "Source": "hirunews",
       "Timestamp": "Wednesday, 12 February 2020 - 8:09",
       "Headline": "දිල්ලියේ ජය අගමැති මෝදිගේ පක්ෂයට අහිමි වෙයි",
       "News Content": "ඉන්දියාවේ අගනගරය ඇතුළත් දිල්ලි ප්‍රාන්ත සභාවේ අවසන් ප්‍රතිඵලවලට අනුව තුන්වන වතාවටත් එහි බලය තහවුරු කර ගැනීමට අරවින්ද් කෙජ්රිවාල්ගේ ආම් ආද්මි පක්ෂය සමත්ව සිටිනවා.\nඅගමැති නරේන්ද්‍ර මෝදිගේ භාරතීය ජනතා පක්ෂය ද ඊට තරඟ වැදුණු අතර, එම පක්ෂය පරාජය කරමිනුයි අරවින්ද් කෙජ්රිවාල්ගේ ආම් ආද්මි ජයගෙන ඇත්තේ.\nඅරවින්ද් කෙජ්රිවාල්ගේ ආම් ආද්මි පක්ෂය දිල්ලි ප්‍රාන්ත සභාවේ බලය 2015 වසරේදී ලබා ගත්තේ දූෂණය තුරන් කොට ජනතාවට සේවය සලසන පාලනයක් ඇති කරන බවට ප්‍රතිඥා දෙමින්.\nපසුගිය 5 වසර තුළ ජනතාවට නොමිළේ විදුලිය සහ ජලය සැපයීමටත්, රජයේ පාසල් වැඩි දියුණු කිරීමටත් කෙජ්රිමාල්ගේ පාලනය සමත් වුණා.",
       "URL": "https://www.hirunews.lk/234244/දිල්ලියේ-ජය-අගමැති-මෝදිගේ-පක්ෂයට-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=199"
}