{
       "Source": "hirunews",
       "Timestamp": "Tuesday, 09 March 2021 - 9:11",
       "Headline": "ඉතාලියේ කොරෝනා මරණ ලක්ෂය ඉක්මවයි",
       "News Content": "කොවිඩ් නයින්ටීන් ගෝලීය වසංගතයෙන් පීඩාවට ලක්වූ පළමු බටහිර රට වන ඉතාලියේ කොරෝනා මරණ සංඛ්‍යාව ඊයේ ලක්ෂය ඉක්මවා ගියා.\nඒ අනුව කොරෝනා මරණ ලක්ෂය ඉක්ම වූ 7 වන රට වන්නේ ඉතාලියයි.\nඑරට සමස්ත ආසාදිත සංඛ්‍යාව තිස් ලක්ෂ 81,368ක්. ඉතාලියේ අග්‍රාමාත්‍ය මාරියෝ ඩ්‍රාගි ප්‍රකාශ කළේ වසංගතය මෙතෙක් නිමා වී නොමැති අතර, තත්ත්වය උත්සන්න වීමේ අවදානමක් පවතින බවයි.\nකෙසේ නමුත්, එන්නත්කරණය වේගවත් කිරීම තුළින් වසංගතය දුරු කිරීම දුරස්ථ ඉලක්කයක් නොවනු ඇති බවට ඉතාලි අග්‍රාමාත්‍යවරයා විශ්වාසය පළ කළා.\nඉතාලියේ මිලියන 60ක ජනගහනය අතුරින් මිලියන 5.42කට මේ වන විට පළමු කොරෝනා එන්නත් මාත්‍රාව ලබාදී ඇති අතර, දෙවන එන්නත ලබාදී ඇති සංඛ්‍යාව මිලියන 1.65ක්.",
       "URL": "https://www.hirunews.lk/264780/ඉතාලියේ-කොරෝනා-මරණ-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=131"
}