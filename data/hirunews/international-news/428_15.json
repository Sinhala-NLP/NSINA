{
       "Source": "hirunews",
       "Timestamp": "Tuesday, 24 October 2017 - 8:50",
       "Headline": "ඇමරිකානු රාජ්‍ය ලේකම් පාකිස්තානයට",
       "News Content": "ඇමරිකානු රාජ්‍ය ලේකම් රෙක්ස් ටිලර්සන් අද පාකිස්තානයේ සංචාරයක නිරත වනවා.\nවිශේෂයෙන් ඇෆ්ගනිස්ථානයේ ඉස්ලාමීය සන්නද්ධ කණ්ඩායම්වලට එරෙහිව ප්‍රහාර උත්සන්න කරන ලෙස පාකිස්තානයට බලපෑම් කිරීම එම සංචාරයේ අරමුණ බව සඳහන්.\nඑමෙන්ම ඉන්දියාව සහ ඇමරිකා එක්සත් ජනපදය අතර සබඳතා වර්ධනයවීම් පිළිබඳව පාකිස්තානය නොසතුටින් පසුවන බවයි ඉන්දීය මාධ්‍ය සඳහන් කළේ.\nන්‍යෂ්ටික අවියෙන් සන්නද්ධ පාකිස්තානය නිරවි යුද සමයේ සිට ඇමරිකාවේ සගයෙක්.\n2001 සැප්තැම්බර් 11 ප්‍රහාරයෙන් පසු ඇමරිකාව, ඇෆ්ගනිස්ථාන ආක්‍රමණය ආරම්භ කළේ ද පාකිස්තානයේ සිටයි. කෙසේ නමුත්, මෑතක සිට දෙරට අතර සබඳතා පළුඳු වී තිබෙනවා.",
       "URL": "https://www.hirunews.lk/174259/ඇමරිකානු-රාජ්‍ය-ලේකම්-පාකිස්තානයට",
       "Category": "International News",
       "Parent URL": "https://www.hirunews.lk/international-news.php?pageID=428"
}