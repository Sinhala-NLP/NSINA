{
       "Source": "hirunews",
       "Timestamp": "Thursday, 29 July 2021 - 7:55",
       "Headline": "ටියුනීසියානු ජනපතිට කුමන්ත්‍රණ චෝදනා",
       "News Content": "දැවැන්ත ආර්ථික අර්බුදය සහ කොරෝනා වසංගතය උත්සන්න වීම හේතුවෙන් පාර්ලිමේන්තුව විසුරුවා හැර සිය විධායක බලතල ක්‍රියාත්මක කරන ටියුනීසියානු ජනාධිපති කායිස් සායිඩ් දේශපාලන කුමන්ත්‍රණයක් දියත් කර ඇති බවට එරට දේශපාලනඥයින් චෝදනා කරනවා.\nඑහෙත්, සිය ක්‍රියාමාර්ග සාධාරණීකරණය කරමින් ජනාධිපති සායිඩ් කියා සිටියේ දූෂණයෙන් සහ සිවිල් කෝලාහල පැන නැගීමෙන් රට ගලවා ගැනීමට තමා එම පියවර ගනු ලැබූ බවයි.\nකෙසේ නමුත්, ඔහුගේ මෙම ක්‍රියාමාර්ග හේතුවෙන් අරාබි වසන්තයෙන් ප්‍රජාතන්ත්‍රවාදය ස්ථාපිත වූ එකම රට ලෙස හැඳින්වුණු ටියුනීසියාව පිළිබඳවද මතු වී ඇත්තේ අවිනිශ්චිතභාවයක්.",
       "URL": "https://www.hirunews.lk/278293/ටියුනීසියානු-ජනපතිට-කුමන්ත්‍රණ-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=103"
}