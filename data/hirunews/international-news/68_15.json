{
       "Source": "hirunews",
       "Timestamp": "Saturday, 08 January 2022 - 13:48",
       "Headline": "ඉන්දියාවේ නිරෝධායන නීති වෙනස් වෙයි",
       "News Content": "ඉන්දියාවේ දුප්පතුන් වෙනුවෙන් සේවය කිරීම සඳහා තෙරේසා මව්තුමිය ආරම්භ කළ මිෂනරීස් ඔෆ් චැරිටි සංවිධානයේ විදේශ මුදල් ලැබීමේ බලපත්‍රය යළි ස්ථාපිත කර තිබෙනවා.\nඑහි විදේශ මුදල් ලැබීම්, අහිතකර ප්‍රතිඵල ගෙනෙන බව පවසමින් එම බලපත්‍රය දීර්ඝ කිරීම ඉන්දීය ස්වදේශ කටයුතු අමාත්‍යාංශය මගින් මීට පෙර ප්‍රතික්ෂේප කර තිබුණා.\nඑහිදී ඉන්දියාව පුරා දුප්පතුන් සහ රෝගීන් වෙනුවෙන් පිහිටුවා තිබූ අනාථාගාර මෙහෙයුම් පවත්වාගැනීම එම සංවිධානයට ගැටලුවක් වී තිබෙනවා.\nමිෂනරීස් ඔෆ් චැරිටි සංවිධානයේ විදේශ මුදල් ලැබීම් වළක්වාලීම බටහිර බෙංගාල මහ ඇමතිනි මම්තා බෙනර්ජි ඇතුළු බොහෝ දෙනාගේ විවේචනයට ලක් වී තිබුණා.\nඑය නැවත ස්ථාපිත කිරීම පිළිබඳව ට්විටර් පණිවුඩයක් නිකුත් කරමින් විපක්ෂ ටීරන්මුල් දේශපාලන පක්ෂයේ මන්ත්‍රීවරයෙකු වන ඩෙරික් ඕ බ්‍රයන් සඳහන් කර තිබුණේ, ආදරයේ බලය අඟල් පනස් හයේ බලයට වඩා බෙහෙවින් ශක්තිමත් බවයි.\nඑමඟින් ඉන්දීය අග්‍රාමාත්‍ය නරේන්ද්‍ර මෝදි සංකේතවත් වන්නේ ඔහු අඟල් පනස් හයක පුළුල් පපු ප්‍රදේශයක් සහිත පුද්ගලයෙකු ලෙස භාරතීය ජනතා පක්ෂ ප්‍රධානී අමිත් ෂා විසින් හැඳින්වීම හේතුවෙන්.",
       "URL": "https://www.hirunews.lk/293372/ඉන්දියාවේ-නිරෝධායන-නීති-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=68"
}