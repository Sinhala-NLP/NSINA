{
       "Source": "hirunews",
       "Timestamp": "Sunday, 23 April 2017 - 17:35",
       "Headline": "සුපිරි නිවසකට හිමිකම් කියන ළාබාල කෝටිපතිනිය (ඡායාරූප)",
       "News Content": "‘Spider-Man Homecoming’ චිත්‍රපටය මේ වන විට ලොව පුරා තිරගත වෙනවා.\nමෙම චිත්‍රපටයේ ප්‍රධාන චරිතයක් සදහා රංගනයෙන් දායකවන සුරූපී යොවුන් නිළි Zendaya වෘත්තීය නිළියක ලෙස ප්‍රවීණත්වයට පත් වීමට පෙර සුඛෝපභෝගී නිවෙසක හිමිකාරියක් වූ පුවතක් විදෙස් මාධ්‍ය වාර්තා කරනවා.\nවර්ග අඩි 4,155ක වපසරියක විහිදී ඇති මේ දෙමහල් නිවසෙහි නිදන කාමර 5ක් සහ නාන කාමර 5ක් තිබෙන බව සඳහන්.\nඇගේ මේ අලුත් නිවසෙහි වටිනාකම ඇමරිකානු ඩොලර් මිලියන 1.4ක්. වන අතර ලොස් ඇන්ජලීස් නුවර එය පිහිටා ඇති බවයි වාර්තා වන්නේ.\nකුඩා කාලයේදී සුව පහසු ජීවිතයක් ගත නොකළ තමන්, මෙවැනි සුඛෝපභෝගී නිවහනක් පිළිබඳව සිහින මැවූ බවයි, Zendaya පවසා තිබෙන්නේ.\n“මම පුංචි කාලෙ ජීවත් වුණේ තට්ටු ගේක නෙමෙයි. ඒ ගෙදර ඒ.සී. තිබුණෙ නැහැ. ස්විමින් පූල් එකක් තිබුණෙත් නැහැ.” Zendaya අතීතය සිහිපත් කරමින් ඇය මෙලෙස  පවසා තිබෙනවා.\nමේ සුපිරි නිවසෙහි කිරි ගරු‍ඬෙන් තැනූ නාන කාමර මෙන් ම සුපිරි නාන තටාක ඇතුළු තවත් අංග රැසක් ඇති බවයි පැවසෙන්නේ.\nමැය තවමත් 20 හැවිරිදි වියේ පසුවනවා.",
       "URL": "https://www.hirunews.lk/159807/සුපිරි-නිවසකට-හිමිකම්-කියන-ළාබාල-කෝටිපතිනිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=488"
}