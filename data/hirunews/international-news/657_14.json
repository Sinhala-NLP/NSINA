{
       "Source": "hirunews",
       "Timestamp": "Tuesday, 08 March 2016 - 18:33",
       "Headline": "බිරිඳ අලෙවි කරන්න ෆේස් බුක් වෙබ් අඩවියේ දැන්වීමක් දාලා",
       "News Content": "ෆේස් බුක් සමාජ ජාලය ඔස්සේ සිය බිරිඳ අලෙවි කිරීමට උත්සාහ කල 30 හැවිරිදි පුද්ගලයකු සොයා ඉන්දීය පොලිසිය විමර්ශණ ආරම්භ කර තිබෙනවා.\nලබාගෙන ඇති ණය ගෙවීමට මුදල් නොමැතිකම හේතුවෙන් ඉන්දීය රුපියල් ලක්ෂයකට බිරිඳ අලෙවි කරන බවයි මෙම පුද්ගලයා ෆේස් බුක් වෙබ් අඩවියේ දක්වා ඇත්තේ.\nමධ්‍ය ප්‍රදේශ් ප්‍රාන්තයේ පදිංචි සැකකරු මීට වරසර 4 කට පමණ පෙර විවාහ වී ඇති අතර මෙම යුවළට දරුවන් අවුරුදු 3 ක දියණියක් ද සිටින බව සඳහන්.\nතමා ෆේස් බුක් සමාජ ජාලය ඔස්සේ අලෙවි කිරීමට උත්සාහ කරන බවට ඇය විසින් පොලිසියට කල දැනුම්දීමකට අනුව සිද්ධිය පිළිබඳ පරීක්ෂණ ආරම්භ වී තිබෙනවා.\nවෙනත් ප්‍රදේශයක මෙම යුවළ දරුවා ද සමග පදිංචිව සිටියද මෙම පුද්ගලයාගේ ණය ගැනීම් හේතුවෙන් මධ්‍ය ප්‍රදේශ් ප්‍රාන්තයේ කාර්ගෝන් ප්‍රදේශයට පදිංචියට පැමිණ තිබෙනවා.\nඑහෙත් ඔහුගේ ණය ගැනීම්වල අඩුවක් නොමැති බවයි බිරිඳ පැමිණිලි කර ඇත්තේ.\nණය ලබාගෙන ඒවා නොගෙවීමේ පුරුද්ද හේතුවෙන් මෙම කාන්තාව විසින් සැකකරු නිවසින් එලවා දමා ඇතැයි ද සඳහන්.\nඑම සිද්ධියෙන් පසුවයි මෙම පුද්ගලයා සිය බිරිඳ සමාජ මාධ්‍ය ඔස්සේ අලෙවි කිරීමට උත්සාහ කර ඇත්තේ.\nසිද්ධිය පිළිබඳ මධ්‍ය ප්‍රදේශ් ප්‍රාන්ත බලධාරීන් විමර්ශණ මෙහෙයවනවා.",
       "URL": "https://www.hirunews.lk/128091/බිරිඳ-අලෙවි-කරන්න-ෆේස්-බුක්-වෙබ්-අඩවියේ-දැන්වීමක්-දාලා",
       "Category": "International News",
       "Parent URL": "https://www.hirunews.lk/international-news.php?pageID=657"
}