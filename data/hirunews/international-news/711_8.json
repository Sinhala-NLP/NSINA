{
       "Source": "hirunews",
       "Timestamp": "Thursday, 13 August 2015 - 13:08",
       "Headline": "ඊජිප්තුවේ අධික උෂ්ණත්වයෙන් 61 ක් මරුට",
       "News Content": "අධික උෂ්ණත්වය හේතුවෙන් ඊජිප්තුවේ පුද්ගලයින් 61 දෙනෙකු මියගොස් තිබෙනවා. විදෙස් වාර්තා සඳහන් කළේ තවත් 581 දෙනෙකු රෝහල් ගතව ප්‍රතිකාර ලබන බවයි. මියගිය පුද්ගලයින්ගෙන් වැඩි පිරිසක් වියපත් පුද්ගලයින් සහ රැඳවියන් වන බව සඳහන්. එරට කාලගුණ බලධාරීන් සඳහන් කළේ මැදපෙරදිග හරහා හමායන උණුසුම් වායු ධාරා හේතුවෙන් ඊජිප්තුවට මෙලෙස අධික උෂ්ණත්වයක් බලපා ඇති බවයි. මේ වනවිට ඊජිප්තුවේ උෂ්ණත්වය සෙල්සියක් අංශක 47 දක්වා ඉහළ ගොස් තිබෙනවා. එරට කාලගුණ බලධාරීන් තවදුරටත් කියා සිටියේ තවත් දින කිහිපයක් මෙම උෂ්ණත්වය පවතිනු ඇති බවයි.",
       "URL": "https://www.hirunews.lk/114834/ඊජිප්තුවේ-අධික-උෂ්ණත්වයෙන්-61-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=711"
}