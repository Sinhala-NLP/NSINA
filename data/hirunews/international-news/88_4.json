{
       "Source": "hirunews",
       "Timestamp": "Saturday, 16 October 2021 - 16:35",
       "Headline": "රුසියාවේ දෛනික කොරෝනා මරණ ප්‍රථම වරට දහස ඉක්මවයි",
       "News Content": "රුසියාවේ දෛනික කොරෝනා මරණ සංඛ්‍යාව ගෝලීය වසංගතය ඇරඹි දා පටන් ප්‍රථම වරට දහස ඉක්මවා තිබෙනවා.\nගත වූ පැය 24 තුල කොරෝනා මරණ 1002 ක් රුසියාවෙන් වාර්තා වී ඇති අතර එරට සමස්ත කොරෝනා මරණ සංඛ්‍යාව 222,315 ක් දක්වා ඉහළ යනවා.\nඑමෙන්ම, ගත වූ පැය 24 තුල රුසියාවේ නව කොරෝනා ආසාදිතයින් සංඛ්‍යාව ද වාර්තා ගත ලෙස ඉහළගොස් ඇති අතර එම සංඛ්‍යාව සටහන් වන්නේ 33,208 ක් ලෙසයි.\nරුසියානු කොරෝනා වෛරස් කාර්ය සාධක බලකායේ දත්ත වලට අනුව එරට සමස්ත ආසාදිත සංඛ්‍යාව හැත්තෑ නව ලක්ෂය ඉක්මවා තිබෙනවා.",
       "URL": "https://www.hirunews.lk/285182/රුසියාවේ-දෛනික-කොරෝනා-මරණ-ප්‍රථම-වරට-දහස-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=88"
}