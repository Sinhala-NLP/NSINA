{
       "Source": "hirunews",
       "Timestamp": "Friday, 28 October 2016 - 8:41",
       "Headline": "යුරෝපයේ මානව හිමිකම් තිළිණය අයි.එස් ග්‍රහණයෙන් මිදුණු කාන්තාවන් දෙදෙනෙකුට",
       "News Content": "අයි.එස්. සංවිධානය විසින් ලිංගික වහලියන් ලෙස යොදා ගෙන පසුව ඔවුන්ගේ ග්‍රහණයෙන් මිදී යුරෝපයට සංක්‍රමණිකයන් ලෙස පලා ආ ඉරාක - යසිදි ගෝත්‍රික කාන්තාවන් දෙදෙනෙකුට 2016 වසර සදහා වන යුරෝපීය මානව හිමිකම් තිළිණය පිරිනමා තිබෙනවා.\nමෙම වාර්ෂික තිළිණය පිරිනැමෙන්නේ සෝවියට් යුගයේදී න්‍යෂ්ටික අවිහරණය සදහා හඩ නැගූ විද්‍යාඥ ආන්ද්‍රේ ෂකරොෆ්ගේ නමින්.\nමෙවර එම තිළිණය පිරිනැමෙන යසිදි කාන්තාවන් දෙදෙනා 2014 වසරේදී අයි.එස් සංවිධානය විසින් පැහැර ගෙන ගොස් ලිංගික වහලියන් ලෙස යොදා ගෙන තිබුණා.\nඔවුන් ප්‍රකාශ කළේ තමන්ට මෙම තිළිණය සමග ලැඛෙන මුදල තවදුරටත් අයි.එස් ග්‍රහණයේ සිටින යසිදි කාන්තාවන් මුදා ගැනීමේ ව්‍යාපාරයට යොදවන බවයි.",
       "URL": "https://www.hirunews.lk/146249/යුරෝපයේ-මානව-හිමිකම්-තිළිණය-අයි-එස්-ග්‍රහණයෙන්-මිදුණු-කාන්තාවන්-දෙදෙනෙකුට",
       "Category": "International News",
       "Parent URL": "https://www.hirunews.lk/international-news.php?pageID=566"
}