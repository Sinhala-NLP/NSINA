{
       "Source": "hirunews",
       "Timestamp": "Sunday, 26 June 2016 - 10:06",
       "Headline": "ජනමත විචාරණය නිසා බ්‍රිතාන්‍යයේ විපක්ෂයත් දෙකඩ වේ",
       "News Content": "යුරෝපා සංගමයෙන් ඉවත්වීම සඳහා බ්‍රිතාන්‍ය වැසියන් ජනමත විචාරණයකින් තීරණය කිරීමත් සමඟ එරට ප්‍රධාන විපක්ෂය වන කම්කරු පක්ෂයේ දෙදරීමක් වාර්තාවනවා.\nකම්කරු පක්ෂයද ජනමත විචාරණයේදී බ්‍රිතාන්‍යය යුරෝපා සංගමය සමඟ එක්ව සිටිය යුතු බවට ප්‍රචාරක කටයුතුවල නිරතවුණා.\nඑහෙත් එය ජනතාව තුළ බලපෑමක් ඇති කිරීමට සමත් නොවූ බව පවසමින් කම්කරු පක්ෂ නායක ජෙරමි කෝබින්ට එරෙහිව විශ්වාසභංග යෝජනාවක්ද ඉදිරිපත් වී තිබෙනවා.\nඊට පෙර ඔහු කම්කරු පක්ෂයේ ප්‍රබලයෙකු වන ඡායා විදේශ ලේකම් හිලරි බෙන් තනතුරෙන් පහ කළා.\nඔහු විශ්වාසභංගයේ ප්‍රතිඵලය පක්ෂ නායක කෝබින් නොසලකා හැරියහොත් පක්ෂයෙන් ඉවත්වන ලෙස අනෙකුත් ඡායා අමාත්‍යවරුන්ගෙන් ඉල්ලා සිටි අයෙකු බව සඳහන්.\nබ්‍රිතාන්‍ය විපක්ෂය එරට සියලූම අමාත්‍යාංශවලට අදාළව ඡායා අමාත්‍ය මණ්ඩලයක් පත් කිරීම සම්ප්‍රදායක්.",
       "URL": "https://www.hirunews.lk/136463/ජනමත-විචාරණය-නිසා-බ්‍රිතාන්‍යයේ-විපක්ෂයත්-දෙකඩ-වේ",
       "Category": "International News",
       "Parent URL": "https://www.hirunews.lk/international-news.php?pageID=619"
}