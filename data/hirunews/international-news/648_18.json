{
       "Source": "hirunews",
       "Timestamp": "Friday, 08 April 2016 - 8:12",
       "Headline": "අයි එස් සංවිධානය සිරියාවේ කම්හල් සේවකයන් 200 ක් පැහැර ගනී",
       "News Content": "අයි එස් සන්නද්ධ කණ්ඩායම් සිරියාවේ දමස්කස් නුවර තදාසන්නයේ සිමෙන්ති කම්හලකට ප්‍රහාරයක් එල්ල කොට එහි සේවකයන් 200 කට වැඩි පිරිසක් පැහැර ගෙන ගොස් තිබෙනවා.\nකම්හලේ සිය නිවහන්වල රැදී සිටියදී පැහැර ගත් මෙම සේවකයන් පිළිබදව මෙතෙක් තොරතුරක් වාර්තා වී නොමැති බවයි ඔවුන්ගේ ඥාතීන් සහ සිරියානු රජය ප්‍රකාශ කළේ.\nසිරියානු රජයේ හමුදා විසින් පසුගියදා ඓතිහාසික පැල්මයිරා නගරය යළි සියතට ගැනීමට සමත් වුණා.\nඉන් අනතුරුව දමස්කස් ආසන්නයේ මෙවැනි ගැටුම් නිරන්තරයෙන් වාර්තා වනවා.\nමේ අතර සිරියානු කැරලිකාර කණ්ඩායමක් තුර්කි දේශසීමාව ආසන්නයේ පිහිටි උපක්‍රමීය නගරයක් අත්පත් කර ගෙන තිබෙනවා.",
       "URL": "https://www.hirunews.lk/130380/අයි-එස්-සංවිධානය-සිරියාවේ-කම්හල්-සේවකයන්-200-ක්-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=648"
}