{
       "Source": "hirunews",
       "Timestamp": "Friday, 07 July 2017 - 16:10",
       "Headline": "චීන ජනපති සහ අගමැති මෝදි අතර හමුවක් නැතැයි ඉන්දියාව කියයි",
       "News Content": "චීන ජනාධිපති ෂීි ජිං පින් සහ අග්‍රාමාත්‍ය නරේන්ද්‍ර මෝදී අතර හමුවක් අවලංගු කර ඇති බවට පළවන වාර්තා ප්‍රතික්ෂේප කරන බව ඉන්දීය විදේශ අමාත්‍යංශය පවසනවා.\nමේ වන විට ජර්මනියේ - හැම්බර්ග් නුවර පැවැත්වෙන ජී - 20 සමුළුව අතරතුර මෙම හමුව සිදුවීමට නියමිතව තිබුණත් පසුව චීනය එය අවලංගු කර ඇති බවට විවිධ වාර්තා පළ වුණා.\nදේශසීමා සම්බන්ධයෙන් පවතින ගැටළු ඊට හේතු වී ඇති බවට ද අදාළ වාර්තාවල සඳහන්ව තිබූ බවයි විදෙස් මාධ්‍ය වාර්තා කළේ.\nකෙසේ වෙතත්, එවැනි කිසිදු හමුවක් සැලසුම් කර නොතිබූ බවයි ඉන්දියාව ප්‍රකාශ කරන්නේ.",
       "URL": "https://www.hirunews.lk/165330/චීන-ජනපති-සහ-අගමැති-මෝදි-අතර-හමුවක්-නැතැයි-ඉන්දියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=462"
}