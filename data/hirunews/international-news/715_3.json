{
       "Source": "hirunews",
       "Timestamp": "Wednesday, 29 July 2015 - 10:24",
       "Headline": "මගියෙකු චීන ගුවන් යානයක් ගිනි තියන්න උත්සාහ කරලා",
       "News Content": "චීනයේ ටයිසු සිට ගුවැන්ග්සු බලා පියාසර කරමින් තිබූ ෂෙන්සෑන් ගුවන් සේවයට අයත් ZH9648 දරණ ගුවන් යානයේ සිට මගියෙකු යානයට ගිනි තැබීමට ගත් උත්සාහ කර තිබෙනවා. එම අවස්ථාවේදී යානයේ සිටි අනෙක් මගීහුද කාර්යමණ්ඩල සේවකයින් ද එක්ව එය ව්‍යර්ථ කර ඇති බවයි විදෙස් මාධ්‍ය වාර්තා කරන්නේ. අදාළ ගුවන් යානය ගොඩබැස්සවීමට ආසන්නවත්ම ගුවන් සේවිකාවන්ගේ අවවාද නොතකා තම ආසන පටි මුදාහැර ආසනයෙන් නැගිට  සිටි එම පුද්ගලයා සගවාගෙන සිටි බදුනක තිබූ පෙට්‍රල් ආසනය මත වත්කර ගිනි දල්වා තිබෙනවා. එම අවස්ථාවේදී වහාම ක්‍රියාත්මක වූ අසළ සිටි මගීන් ඔහු යටත් කර තිබෙනවා. අනතුරුව ගුවන් සේවකයින් ජලය ඉස ගින්න නවා දමා තිබෙනවා. අනතුරුව ගුවන් යානය ගොඩබැස්වූ වාහම අදාළ පුද්ගලයාව පොලිස් නිලධාරීන් අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/114006/මගියෙකු-චීන-ගුවන්-යානයක්-ගිනි-තියයි",
       "Category": "International News",
       "Parent URL": "https://www.hirunews.lk/international-news.php?pageID=715"
}