{
       "Source": "hirunews",
       "Timestamp": "Wednesday, 28 July 2021 - 7:50",
       "Headline": "අමෙරිකානු රාජ්‍ය ලේකම් ඉන්දියාවට",
       "News Content": "අමෙරිකානු රාජ්‍ය ලේකම් ඇන්තනි බ්ලින්කන් දෙදින නිල චාරිකාවක් සඳහා දැන් ඉන්දියාවට පැමිණ සිටිනවා.\nඔහු අද ඉන්දීය විදේශ කටයුතු අමාත්‍ය එස්.ජායිශංකර් සහ ජාතික ආරක්ෂක උපදේශක අජිත් දොවාල් හමුවීමට නියමිතයි. අමෙරිකානු රාජ්‍ය ලේකම්වරයා ඉන් පසුව අග්‍රාමාත්‍ය නරේන්ද්‍ර මෝදි හමුවීමට නියමිත බවයි ඉන්දීය මාධ්‍ය සඳහන් කළේ.\nඅමෙරිකා එක්සත් ජනපදය සහ ඉන්දියාව අතර ද්විපාර්ශවික සබඳතා ශක්තිමත් කරලීම මෙන්ම ඇෆ්ගනිස්ථානයේ වර්ධනයන් පිළිබඳව ඔහු ඉන්දීය රාජ්‍ය තාන්ත්‍රිකයින් සමඟ අදහස් හුවමාරු කර ගනු ඇති.\nඉන්දියාව බලා නික්මීමට පෙර අමෙරිකානු රාජ්‍ය ලේකම් ඇන්තනි බ්ලින්කන් ප්‍රකාශ කළේ ඉන්දු - පැසිෆික් සහ මැදපෙරදිග කලාපවල සහයෝගීතාව වර්ධනය කරලීම සම්බන්ධයෙන් අමෙරිකාව සිය පාර්ශවකරුවන් සමඟ අදහස් හුවමාරු කර ගැනීමට බලාපොරොත්තු වන බවයි. ඉන්දියාවේ සිට අමෙරිකානු රාජ්‍ය ලේකම්වරයා කුවේටය බලා නික්මීමට නියමිතයි.",
       "URL": "https://www.hirunews.lk/278197/අමෙරිකානු-රාජ්‍ය-ලේකම්-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=103"
}