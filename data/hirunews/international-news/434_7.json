{
       "Source": "hirunews",
       "Timestamp": "Sunday, 01 October 2017 - 15:47",
       "Headline": "නව ලෝක උරුමයන් 21 ක් නම් කරයි",
       "News Content": "යුනෙස්කෝ සංවිධානය විසින් 2017 වසරේ ලෝක උරුම ලැයිස්තුව ප්‍රකාශයට පත් කර ඇති අතර, ඊට නව ලෝක උරුමයන් 21 ක් එක්වී තිබෙනවා.\nඒ අනුව ලෝක උරුමයන් සංඛ්‍යාව 1073ක් දක්වා ඉහළ යනවා.\nවයඹ දිග එංගලන්තයේ කඳුකර විල් ප්‍රදේශය එරට ප්‍රථම ජාතික උද්‍යානය ලෙසින් ලෝක උරුමයන් අතරට එක් කර ඇති අතර, ඉන්දියාවේ අහමදාබාද් නුවරද ඊට එක්වන නව ලෝක උරුමයක්.\nපලස්තීන බටහිර ඉවුරේ හෙබ්රොන් පැරණි නගරයද ලෝක උරුමයක් ලෙස නම් කර ඇති අතර, ඊට දැනටමත් ඊශ්‍රායලයේ විරෝධය එල්ලවී තිබෙනවා.\nචීනය විසින් ඉදිරිපත් කළ ටිබෙට් සානුව ලෝක උරුමයක් ලෙස නම් කිරීමද මතභේදයට ලක්වී ඇති කරුණක්.\nකාන්තාවන්ට තහනම් වූ ජපානයේ ඔකිනොෂිමා ශුද්ධ දිවයිනද නව ලෝක උරුමයක් ලෙස නම්කර තිබෙනවා.",
       "URL": "https://www.hirunews.lk/172299/නව-ලෝක-උරුමයන්-21-ක්-නම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=434"
}