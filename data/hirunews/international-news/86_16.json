{
       "Source": "hirunews",
       "Timestamp": "Wednesday, 20 October 2021 - 14:08",
       "Headline": "රුසියාව වැඩ නොකරන සතියක් ප්‍රකාශයට පත් කරයි",
       "News Content": "දෛනික කොරෝනා ආසාදිතයින් ඉහළ යාම හේතුවෙන් ලබන 30 වැනි දා සිට නොවැම්බර් මස 7 වැනි දා දක්වා රුසියාවේ වැඩ නොකරන සතියක් ප්‍රකාශයට පත් කිරීමට එරට රජය තීරණය කර තිබෙනවා.\nමේ වනවිට රුසියාවේ දෛනික ආසාදිතයින් සංඛ්‍යාව 30,000 ඉක්මවා ඇති අතර දෛනික කොරෝනා මරණ සංඛ්‍යාව 1000සේ සීමාව අද පසුකර තිබීම හේතුවෙන් රජය මෙම තීරණය ගෙන ඇති බවයි විදෙස් මාධ්‍යය සදහන් කරන්නේ.\nපොදු ස්ථානවලට සහ විවිධ වැඩසටහන්වලට සහභාගි වීමේදී ජනතාව කොවිඩ් මර්දන එන්නත ලබා තිබීම අනිවාර්ය කිරීම මෙන්ම වයස්ගත පුද්ගලයින්ට නිවසේ රැදී සිටීම අනිවාර්ය කිරීමට ද රුසියානු රජය ගෙන ඇති තවත් එක් ක්‍රියාමාර්ගයක්.",
       "URL": "https://www.hirunews.lk/285533/රුසියාව-වැඩ-නොකරන-සතියක්-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=86"
}