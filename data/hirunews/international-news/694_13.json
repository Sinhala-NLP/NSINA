{
       "Source": "hirunews",
       "Timestamp": "Tuesday, 27 October 2015 - 13:29",
       "Headline": "ඉන්දුනීසියාවත් ඇමෙරිකානු ආර්ථික සන්ධානයට",
       "News Content": "ලොව විශාලතම ආර්ථික සන්ධානය තනමින් ඇමෙරිකාව සහ අග්නිදිග ආසියාතික රටවල් අතර ඇති කර ගත් ආර්ථික සන්ධානයට තමන් ද එක්වන බව ඉන්දුනීසියාව ප්‍රකාශ කළා. ඉන්දුනීසියානු ජනාධිපති ජෝකෝ විඩෝඩෝ මේ බව ප්‍රකාශ කළේ ඇමෙරිකානු ජනාධිපති බැරැක් ඔබාමා සමඟ ධවල මන්දිරයේදී ඊයේ සාකච්ඡාවකට එක්වෙමින්. මිලියන 250 ක ජනගහනයක් සහිත ඉන්දුනීසියාව ද මේ අනුව, අන්තර් පැසිෆික් ආර්ථික සන්ධානයට එක්වනු ඇති. කලාපයටම බලපා ඇති ඉන්දුනීසියානු ලැව්ගිනි මැඩලීම සම්බන්ධයෙන් ද ජනාධිපති විඩෝඩෝ ඇමෙරිකානු ජනාධිපතිවරයා සමඟ සාකච්ඡා කළ බවයි විදෙස් වාර්තා සඳහන් කළේ.",
       "URL": "https://www.hirunews.lk/119173/ඉන්දුනීසියාවත්-ඇමෙරිකානු-ආර්ථික-සන්ධානයට",
       "Category": "International News",
       "Parent URL": "https://www.hirunews.lk/international-news.php?pageID=694"
}