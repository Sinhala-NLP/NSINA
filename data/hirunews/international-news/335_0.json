{
       "Source": "hirunews",
       "Timestamp": "Monday, 10 September 2018 - 10:09",
       "Headline": "නව හැවිරිදි දැරියක් දූෂණයකර මරා දැමූ 06ක් අත්අඩංගුවට",
       "News Content": "ඉන්දියාවේ පාලිත කාශ්මීරයේ අවුරුදු නවක් දැරියක්‌ සමූහ දූෂණයට ලක්‌ කර ඝාතනය කිරීමේ සිද්ධියක් සම්බන්ධයෙන් සැකකරුවන් 06 දෙනෙකු එරට පොලිසිය විසින් අත්අඩංගුවට ගෙන තිබෙනවා.\nඉන්දීය පොලිස් නිලධාරින් පවසන්නේ දූෂණයට ලක්‌වූ දැරියගේ පියාගේ පෙර විවාහයේ බිරිඳ, ඇයගේ 14 හැවිරිදි පුත්‍රයා ඇතුළු තවත් තිදෙනෙකුට තමන් බලා සිටියදීම දැරියව දූෂණය කරන ලෙසට පොළඹවා ඇති බවයි.\nපසුගිය සතියේ කැලෑවක්‌ තුළ තිබී දූෂණය කර මරා දැමූ දැරියගේ සිරුර හමුව තිබෙනවා.\nපොලීසිය පවසන්නේ ඇයට නොයෙක්‌ වධ හිංසාකර තිබූ අතර ඇසිඩ් දමා සිරුර පුළුස්‌සා තිබූ බවයි.\nසිද්ධිය සම්බන්ධයෙන් චෝදනා එල්ලවී තිබෙන කාන්තාව ඇයගේ ස්‌වාමි පුරුෂයාගේ දෙවෙනි බිරිඳ සහ ඇයගේ දරුවන් ගැන වෛරයෙන් පසුවූ බව ඇති අතර පියා මෙම දැරියට අනෙකුත් දරුවන්ට වඩා ඇල්මක්‌ දැක්‌වීම මෙයට හේතු වී ඇති බව සඳහන්.\nදැරිය සමූහ දූෂණයට ලක්‌ කිරීමෙන් අනතුරුව පොරොවකින් පහරදී ඇය ඝාතනය කර ඇති බවට කරුණු අනාවරණය වී තිබෙනවා.",
       "URL": "https://www.hirunews.lk/199548/නව-හැවිරිදි-දැරියක්-දූෂණයකර-මරා-දැමූ-06ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=335"
}