{
       "Source": "hirunews",
       "Timestamp": "Tuesday, 08 January 2013 - 13:10",
       "Headline": "විශ්වයේ පෘතුවියට සමාන ග්‍රහලෝක බිලියන 17ක්.",
       "News Content": "අහසේ අප දකින තාරකා එනම් සූර්යයන් 6 කින් එකකම පෘතුවියට ප්‍රමාණයෙන් සමාන වූ ග්‍රහලෝකයක් පවතින බව කෙප්ලර් දුරේක්ෂය මගින් ලබාගත් නවතම තොරතුරුවලින් අනාවරණය වී තිබෙනවා. ඒ අනුව විශ්වයේ පවතින පෘතුවිය තරම් වූ ග්‍රහලෝක සංඛ්‍යාව බිලියන 17ක් එනම් කෝටි 1700ක් වනවා. එමෙන්ම හඳුනා ගත් නව ග්‍රහලෝක 461ක් ද කැලිෆෝනියාවේ පැවැති 221 වන ඇමරිකානු තාරකා විද්‍යාඥ සමුළුවේ දී ප්‍රකාශයට පත්කෙරුණා. ග්‍රහලෝක පිළිබද නව තොරතුරු ලබාදෙන කෙප්ලර් දුරේක්ෂය 2009 වසරේ දී අභ්‍යාවකාශ ගත කෙරුණා. එහි දර්ශන පථයට හසුවන තාරකා සංඛ්‍යාව එක්ලක්ෂ 50,000කට අධිකයි.\nනාසා - කෙප්ලර් දුරේක්ෂය මගින් හඳුනා ගත් ක්ෂීරපථයේ පවතින විවිධාකාරයේ ග්‍රහලෝක චිත්‍ර ශිල්පියෙකුගේ ඇසින්.",
       "URL": "https://www.hirunews.lk/51053/විශ්වයේ-පෘතුවියට-සමාන-ග්‍රහලෝක-බිලියන-17ක්",
       "Category": "International News",
       "Parent URL": "https://www.hirunews.lk/international-news.php?pageID=872"
}