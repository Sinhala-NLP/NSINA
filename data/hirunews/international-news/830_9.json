{
       "Source": "hirunews",
       "Timestamp": "Tuesday, 18 June 2013 - 9:57",
       "Headline": "රාහුල් ගාන්ධි ගැන මන් මෝහන් සිංගේ බලාපොරොත්තුවක්.",
       "News Content": "ස්වභාවයෙන්ම නායකත්වයේ සළකුණු පෙන්නුම් කරන රාහුල් ගාන්ධි ඉන්දියාවේ අගමැති ධුරයට පත්වනු දැකීම තමාගේ අපේක්ෂාවක් බව ඉන්දීය අගමැති මන්මෝහන් සිං ප්‍රකාශ කළා. මීළඟ මහ මැතිවරණය ජයගෙන කොංග්‍රස් පක්ෂය තුන්වන වරටත් රජයක් පිහිටුවනු ඇති බවයි ඊයේ සිදුකළ අමාත්‍ය මණ්ඩල සංශෝධනයෙන් අනතුරුව ඔහු සඳහන් කළේ. ඉන්දීය මහ මැතිවරණය ලබන වසරේ පැවැත්වෙන අතර පක්ෂයේ උප සභාපතිවරයා වන රාහුල් ගාන්ධි අගමැති ධුරය භාරගැනීමට මෙතෙක් කැමැත්ත පළකර නැහැ. කෙසේ නමුත් ඒ සඳහා තවදුරටත් අවස්ථාවක් පවතින බවයි දේශපාලන විචාරකයන් පෙන්වා දෙන්නේ.",
       "URL": "https://www.hirunews.lk/61215/රාහුල්-ගාන්ධි-ගැන-මන්-මෝහන්-සිංගේ-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=830"
}