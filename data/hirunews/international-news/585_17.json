{
       "Source": "hirunews",
       "Timestamp": "Thursday, 15 September 2016 - 7:35",
       "Headline": "බෑන්කී මූන්ගෙන් විශේෂ ඉල්ලීමක්",
       "News Content": "ජගත් සංවිධාන ආධාර රැගත් රථ සිරියාවට ඇතුලූවීම සඳහා අවශ්‍ය පහසුකම් සළසන  ලෙස ජගත් සංවිධාන මහ ලේකම් බෑන්කී මූන් රුසියාවෙන් සහ ඇමරිකාවෙන් ඉල්ලා තිබෙනවා.\nආධාර රැගත් රථ ඊයේ දිනයේදී සිරියාව වෙත පිටත් කර හැරියත්  එය මේ වනවිට රට තුළට ඇතුලූවීමට අවස්ථාව ලැබී නැහැ.\nමේ නිසා තුර්කි දේශසීමාව ආසන්නයේ සිරවී සිටින 40000 ක පමණ සිරියානු වැසියන්ට ආධාර ලබාදීමට නොහැකිවී ඇති බවයි ජගත් මහ ලේකම්වරයා සඳහන් කළේ.\nසිරියාව තුළ දින දෙකක සටන් විරාමයක් දැනට ක්‍රියාත්මකයි.\nකෙසේ වෙතත් ජගත් මහ ලේකම්වරයා රුසියාවෙන් සහ ඇමරිකාවෙන් ඉල්ලා සිටියේ ආධාර රැගත් රථ සඳහා සිරියාවට ඇතුලූවීමට අවශ්‍ය මාර්ගය සකස් කරන ලෙසයි.",
       "URL": "https://www.hirunews.lk/143019/බෑන්කී-මූන්ගෙන්-විශේෂ-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=585"
}