{
       "Source": "hirunews",
       "Timestamp": "Thursday, 12 May 2016 - 15:22",
       "Headline": "ජනපති පදවි ප්‍රාප්තිය හමුවේ උගන්ඩාව උණුසුම් වෙයි",
       "News Content": "උගන්ඩාවේ ජනාධිපති යුවේරි මුසවේනිගේ දිවුරුම් දීමේ උත්සවය හමුවේ උගන්ඩාවේ උණුසුම් තත්වයක් හටගෙන තිබෙනවා.\nඒ විපක්ෂ නායකවරයා ද ජනාධිපතිවරයකු ලෙස දිවුරුම් දීම හේතුවෙන්.\nමෙම තත්වය මත උගන්ඩාවේ සියලු සමාජ මාධ්‍ය වෙබ් අඩවි තාවකාලිකව අත්හිටුවා තිබෙනවා.\nඑරට සන්නිවේදන පාලනාධිකාරිය සියලු දුරකථන සමාගම්වලට උපදෙස් ලබාදී ඇත්තේ බ්‍රහස්පතින්දා වන තෙක් සියලු සමාජ මාධ්‍ය වෙබ් අඩවි අත්හිටුවන ලෙසටයි.\nමේ සම්බන්ධයෙන් අදාළ දුරකථන සමාගම් සිය පාරිභෝගිකයන්ට කෙටි පණිවුඩයක් මගින් දැනුම්දී ඇතැයි සඳහන්.\nවිදෙස් මාධ්‍ය වාර්තා පෙන්වා දෙන්නේ උගන්ඩාව සමාජ මාධ්‍ය වෙබ් අඩවි අවහිර කල පළමු අවස්ථාව මෙය නොවන බවයි.\nපසුගිය පෙබරවාරි මාසයේ පැවති මැතිවරණය අතරතුරදී ද ඔවුන් මෙලෙස සමාජ මාධ්‍ය තාවකාලිකව අත්හිටුවා තිබුනා.",
       "URL": "https://www.hirunews.lk/133052/ජනපති-පදවි-ප්‍රාප්තිය-හමුවේ-උගන්ඩාව-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=635"
}