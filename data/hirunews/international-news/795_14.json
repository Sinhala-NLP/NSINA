{
       "Source": "hirunews",
       "Timestamp": "Monday, 14 October 2013 - 8:14",
       "Headline": "සිරියාවේදී රතු කුරුස සාමාජිකයන් 7 ක් පැහැරගැනේ.",
       "News Content": "ජාත්‍යන්තර රතු කුරුස සංවිධානයේ සාමාජිකයන් 7 දෙනෙකු සිරියාවේදී පැහැරගැනීමකට ලක්ව තිබෙනවා. විදෙස් වාර්තා සඳහන් කළේ සහන සේවා කටයුතුවල නිරතවී සිටියදී ඉට්ලික් ප්‍රාන්තයේදී මෙම පිරිස පැහැරගැනීමට ලක්වූ බවයි. පැහැරගත් රතු කුරුස සේවකයන් පිළිබඳව මෙතෙක් නිශ්චිත තොරතුරක් ලැබී නැහැ. තහවුරු නොකළ වාර්තා සඳහන් කළේ මෙම පිරිස ගමන් ගත් රථ පෙළට වෙඩි ප්‍රහාරයක්ද එල්ලවී ඇති බවයි. රතු කුරුස සංවිධානයේ ලාංඡුනයද ප්‍රදර්ශනය වන අවස්ථාවක එවැනි ප්‍රහාරයක් එල්ලවීම ජාත්‍යන්තර සම්මුතීන් උල්ලංගණය කිරීමක් බවද එම සංවිධානය පෙන්වා දෙනවා.",
       "URL": "https://www.hirunews.lk/69238/සිරියාවේදී-රතු-කුරුස-සාමාජිකයන්-7-ක්-පැහැරගැනේ",
       "Category": "International News",
       "Parent URL": "https://www.hirunews.lk/international-news.php?pageID=795"
}