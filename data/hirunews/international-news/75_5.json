{
       "Source": "hirunews",
       "Timestamp": "Saturday, 11 December 2021 - 16:15",
       "Headline": "ඉන්දියාව නවීකරණය කළ මල්ටිබැරල් රොකට් පද්ධති අත්හදා බලයි",
       "News Content": "ඉන්දියාව දේශීය වශයෙන් නිෂ්පාදනය කළ පිනාකා මල්ටිබැරල් රොකට් පද්ධතියේ නවීකරණය කළ මාදිලියක් අද සාර්ථක ලෙස අත්හදා බලා තිබෙනවා.\nඉන්දීය ආරක්ෂක නිෂ්පාදන සංවර්ධන ආයතනය, පූනේහි අධි ශක්ති පරීක්ෂණාගාරය හා එක්ව මෙම නව පද්ධතිය නිර්මාණය කර ඇති බවයි ඉන්දීය මාධ්‍ය සඳහන් කළේ.\nපැරණි මාදිලිය මගින් කිලෝමීටර් 40 ක ඉලක්ක වෙත ප්‍රහාර එල්ල කළ හැකිවූ අතර නව මාදිලිය කිලෝමීටර් 60ක් දක්වා ඉලක්ක වෙත ප්‍රහාර එල්ල කිරීමට සමත්.\nඅද සිදුකල අත්හදා බැලීමේදී නව මල්ටි බැරල් රොකට් පද්ධතිය සිය නිශ්චිත ඉලක්ක සියල්ල වෙත ළගා වූ බව සඳහන්.",
       "URL": "https://www.hirunews.lk/290702/ඉන්දියාව-නවීකරණය-කළ-මල්ටිබැරල්-රොකට්-පද්ධති-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=75"
}