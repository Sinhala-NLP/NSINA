{
       "Source": "hirunews",
       "Timestamp": "Saturday, 01 August 2015 - 17:41",
       "Headline": "\"ඔබ සෙසිල් ඝාතනය කළා නම් අපි ඔබේ ව්‍යාපාර ඝාතනය කරමු\"",
       "News Content": "සෙසිල් සිංහයා දඩයම් කළ වෛද්‍යවරයා පිටුවහල් කරන ලෙස සිම්බාබ්වේ රජය ඇමරිකාවෙන් ඉල්ලයි.\nසිම්බාබ්වේ ජාතිකයින්ගේ ආදරයට පාත්‍රව සිටි සෙසිල් නම් සිංහයා ඝාතනය කළ ඇමරිකානු දන්ත වෛද්‍යවරයාට එරෙහිව කටයුතු කිරීම සඳහා ඔහු ඇමරිකාවෙන් පිටුවහල් කරන ලෙස සිම්බාබ්වේ රජය ඉල්ලීමක් කර තිබෙනවා. සිම්බාබ්වේ රජයේ පරිසර ඇමතිවරිය මාධ්‍ය හමුවකදී සඳහන් කළේ ඒ සඳහා ඇමරිකානු බලධාරීන් සමඟ සාකච්ඡා  පවත්වන බවයි.\nපසුගියදා සිම්බාබ්වේ වනෝද්‍යානයක් තුළදියි සිංහයා ඝාතනයට ලක්වුණේ.  සිද්ධියෙන් පසු ඇමරිකානු වෛද්‍යවරයා අතුරුදන්ව සිටින බව විදෙස් මාධ්‍ය වාර්තා කළා. කෙසේ් වෙතත් සිම්බාබ්වේ බලධාරීන් විශ්වාසය පළ කරන්නේ අතුරුදන්වූ වෛද්‍යවරයා යළි ඇමරිකාවට ගොස් ඇති බවටයි.",
       "URL": "https://www.hirunews.lk/114178/ඔබ-සෙසිල්-ඝාතනය-කළා-නම්-අපි-ඔබේ-ව්‍යාපාර-කරමු",
       "Category": "International News",
       "Parent URL": "https://www.hirunews.lk/international-news.php?pageID=714"
}