{
       "Source": "hirunews",
       "Timestamp": "Saturday, 04 March 2017 - 10:28",
       "Headline": "අගමැති මෝදි, ඡන්ද සටනට අද උපන් ගමට",
       "News Content": "උත්තර් ප්‍රදේශ් ප්‍රාන්ත මැතිවරණයේ අවසන් අදියර මාර්තු 8 වන දා පැවැත්වෙන අතර, ඊට පෙර අවසන් වටයේ ප්‍රචාරක කටයුතු සඳහා අග්‍රාමාත්‍ය නරේන්ද්‍ර මෝදි සිය ඡන්ද කොට්ඨාශය පිහිටි වරනාසි පුරවරයට අද පැමිණෙනවා.\nඊට පෙර භාරතීය ජනතා පක්ෂයේ නායකයන් රැසක් ඊයේ වර්නාසි නගරයට පැමිණි බවයි ඉන්දීය මාධ්‍ය සදහන් කළේ.\nඋත්තර් ප්‍රදේශ් ප්‍රාන්තයේ මෙවර තියුණු තරඟයක් පවතින අතර, අලුතින් පිහිටුවා ගන්නා ලද විපක්ෂ සන්ධානය භාරතීය ජනතා පක්ෂයට එල්ල කරන්නේ දැඩි අභියෝගයක්.\nසන්ධානය ඇති වී තිබෙන්නේ අකිලේෂ් යාදව්ගේ නායකත්වයෙන් යුත් සමාජ්වාදී පක්ෂය සහ රාහුල් ගාන්ධිගේ කොංග්‍රස් පක්ෂය අතරයි.",
       "URL": "https://www.hirunews.lk/156025/අගමැති-මෝදි-ඡන්ද-සටනට-අද-උපන්-ගමට",
       "Category": "International News",
       "Parent URL": "https://www.hirunews.lk/international-news.php?pageID=510"
}