{
       "Source": "hirunews",
       "Timestamp": "Friday, 21 April 2017 - 8:50",
       "Headline": "ට්‍රම්ප් නොවැම්බරයේ ආසියාවට",
       "News Content": "මේ වසරේ නොවැම්බර් මාසයේ ආසියාකරයේ පැවැත්වෙන සමුළු 3 ක් සදහා ඇමරිකානු ජනාධිපති ඩොනල්ඩ් ට්‍රම්ප් සහභාගි වන බව ඇමරිකානු උප ජනාධිපති මයික් පෙන්ස් ප්‍රකාශ කළා.\nඒ ඉන්දුනීසියාවේ - ජාකර්තා නුවර ආසියාන් සංවිධාන මූලස්ථානයේ සංචාරයක නිරත වෙමින්.\nආසියාන් මහලේකම්වරයා හමුවූ ඇමරිකානු උප ජනාධිපති පෙන්ස් කියා සිටියේ ජනාධිපති ට්‍රම්ප් ඇමරිකානු - ආසියාන් සමුළුව සදහා මෙන්ම, පිලිපීනයේ පැවැත්වෙන නැගෙනහිර ආසියාන් සමුළුව සදහා ද සහභාගි වන බවයි.\nඑමෙන්ම, වියට්නාමයේ පැවැත්වෙන ආසියා පැසිෆික් ආර්ථික සහයෝගිතා සංවිධානය හෙවත් ඒපෙක් සමුළුවට ද ජනාධිපති ඩොනල්ඩ් ට්‍රම්ප් සහභාගි වන බව ඔහු කියා සිටියා.\nඑම සමුළු සියල්ල මේ වසරේ නොවැම්බරයේදී පැවැත්වීමට නියමිතයි.",
       "URL": "https://www.hirunews.lk/159635/ට්‍රම්ප්-නොවැම්බරයේ-ආසියාවට",
       "Category": "International News",
       "Parent URL": "https://www.hirunews.lk/international-news.php?pageID=490"
}