{
       "Source": "hirunews",
       "Timestamp": "Sunday, 27 March 2016 - 9:27",
       "Headline": "සෞදි ගුවන් ප්‍රහාරවලට එරෙහිව යේමනයේ විරෝධතා",
       "News Content": "බලයෙන් පහකළ හිටපු ජනාධිපති මන්සූර් හාදි නැවත බලයට පත් කිරීම සඳහා සෞදි අරාබිය වසරක් තිස්සේ ක්‍රියාත්මක කරන ආක්‍රමණශීලී ගුවන් ප්‍රහාරවලට එරෙහිව යේමනයේ සානා නුවර ඊයේ දැවැන්ත රැළියක් පැවැත්වුණා.\nහවුති කැරළිකරුවන් විසින් පවත්වාගෙන යන වත්මන් රජයේ ආධාරකරුවන් දසදහස් ගණනක් ඊට එක්වී සිටි බවයි විදෙස් වාර්තා සඳහන් කළේ.\nමන්සූර් හාදිට පෙර යේමනයේ ජනාධිපතිවරයා වූ අලි අබ්දුල්ලා සලේද ඊයේ පැවති රැළියට සහභාගිවී තිබෙනවා.\nයේමන විරෝධතාකරුවන් සවුදි අරාබියට එරෙහි විරෝධතා පුවරු රැගෙන රැළියට සහභාගිවුණා.\nයේමනයේ සෞදි ගුවන් ප්‍රහාරවලින් පුද්ගලයන් 6300 ක් පමණ ජීවිතක්ෂයට පත්වී ඇති බව ජගත් සංවිධාන වාර්තා පෙන්වා දෙනවා.",
       "URL": "https://www.hirunews.lk/129462/සෞදි-ගුවන්-ප්‍රහාරවලට-එරෙහිව-යේමනයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=652"
}