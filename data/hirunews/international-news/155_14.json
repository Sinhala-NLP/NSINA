{
       "Source": "hirunews",
       "Timestamp": "Monday, 02 November 2020 - 13:42",
       "Headline": "විලියම් කුමරුටත් කොරෝනා වැලදී තිබූ බව හෙළි වේ",
       "News Content": "බ්‍රිතාන්‍යයේ කේම්බ්‍රිජ් ආදිපාද විලියම් කුමරුට ද පසුගිය අප්‍රේල් මාසයේදී කොරෝනා ආසාදනය වී ඇති බවට විදෙස් මාධ්‍ය අද(03) අනාවරණ කළා.\nඑහිදී සෞඛ්‍ය මාර්ගෝපදේශ අනුගමනය කරමින් ඔහු ස්වයං නිරෝධායනයට ලක්ව ඇති අතර, වෛරසය ආසාදනය වූ බවට හෙළි නොකර ඇත්තේ ජනතාවට අනවශ්‍ය බියක් ඇතිවීම වළක්වා ගැනීමට බවයි විදෙස් මාධ්‍ය සඳහන් කළේ.\nකෙසේ වෙතත්, විලියම් කුමරුගේ කාර්යාලය සහ කෙන්සින්ටන් මාළිඟය මේ සම්බන්ධයෙන් නිළ නිවේදනයක් නිකුත් කර නැහැ.\nමේ අතර, ගත වූ පැය 24 තුළ වැඩිම ආසාදිතයින් සංඛ්‍යාවක් වාර්තා වී ඇත්තේ ඇමරිකාවෙන් වන අතර, එම සංඛ්‍යාව 71,321ක්.\nඒ අනුව ඇමරිකාවේ සමස්ත ආසාදිතයින් සංඛ්‍යාව 94 ලක්ෂ 73,911ක් ලෙස ඉහළ ගොස් තිබෙනවා.\nඇමරිකාවේ ජනාධිපතිවරණය හෙට පැවැත්වීමට නියමිත අතර, කොවිඩ් මර්දනයේදී සහ මෙක්සිකානු දේශසීමා අර්බුදයේදී ජනාධිපති ට්‍රම්ප් අනුගමනය කළ ප්‍රතිපත්තීන් මැතිවරණයට බලපානු ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/253845/විලියම්-කුමරුටත්-කොරෝනා-වැලදී-තිබූ-බව-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=155"
}