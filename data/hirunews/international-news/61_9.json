{
       "Source": "hirunews",
       "Timestamp": "Tuesday, 15 February 2022 - 13:21",
       "Headline": "යුක්රේනයේ සිටින ඉන්දියානුවන්ට දැනුම් දීමක්",
       "News Content": "රුසියානු ආක්‍රමණයක අවදානමට මුහුණ දී සිටින යුක්රේනයෙන් තාවකාලිකව ඉවත්වීම පිළිබදව සලකා බලන්නැයි ඉන්දියාව එරට සිටින සිය පුරවැසියන්ට දැනුම් දී තිබෙනවා.\nයුක්රේන අගනුවර ඉන්දීය තානාපති කාර්යාලය සඳහන් කළේ, එරට පවතින අවිනිශ්චිත වාතාවරණය සැලකිල්ලට ගෙන මෙලෙස නික්මෙන ලෙස ඉන්දියානු පුරවැසියන්ට උපදෙස් දෙන බවයි.\nවිශේෂයෙන් යුක්රේනයේ සිටින ඉන්දියානු සිසු සිසුවියන්ට මෙම දැනුම්දීම සිදුකර තිබෙනවා.\nඑමෙන්ම, යුක්රේනයේ තමන් සිටින ප්‍රදේශය පිළිබඳ තානාපති කාර්යාලය දැනුවත් කරන ලෙසයි ඉන්දියානුවන්ට දැනුම් දී ඇත්තේ.\nවිදේශ අමාත්‍යාංශයේ නිල වාර්තාවන්ට අනුව යුක්රේනයේ ශ්‍රී ලාංකිකයන් 40 දෙනෙකු පමණ සිටින අතර ඉන් 7 දෙනෙකු උසස් අධ්‍යාපනය සදහා ගිය සිසු සිසුවියන්.",
       "URL": "https://www.hirunews.lk/297082/යුක්රේනයේ-සිටින-ඉන්දියානුවන්ට-දැනුම්-දීමක්",
       "Category": "International News",
       "Parent URL": "https://www.hirunews.lk/international-news.php?pageID=61"
}