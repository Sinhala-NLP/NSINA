{
       "Source": "hirunews",
       "Timestamp": "Sunday, 11 January 2015 - 8:56",
       "Headline": "වර්ගවාදයට සහ ත්‍රස්තවාදයට එරෙහිව ප්‍රංශයේ විරෝධතා රැළි.",
       "News Content": "පැරීසියේ දින 03 ක් තුළ එල්ල වූ ත්‍රස්ත ප්‍රහාරවලට සහ වර්ගවාදයට එරෙහිව විරෝධතා රැළි රැසක් ප්‍රංශය පුරා ඊයේ (10) පැවැත්වුණා. ඒ සඳහා හත් ලක්ෂයකට අධික පිරිසක් සහභාගී වූ බවයි විදෙස් වාර්තා සඳහන් කළේ. පැරිස් නුවර මාධ්‍ය ආයතනයකට සහ යුදෙව් වෙළඳ සංකීර්ණයකට එල්ල වූ ත්‍රස්ත ප්‍රහාරවලින් පුද්ගලයන් 17 දෙනෙකු ජීවිතක්ෂයට පත්වුණා. ප්‍රහාරයට සම්බන්ධ ත්‍රස්තයන් තුන් දෙනෙකු පසුව පොලිස් වෙඩි පහරින් මියගියද ඔවුන්ට සහය වූ එක් ත්‍රස්තවාදියෙකුගේ පෙම්වතිය ප්‍රංශයෙන් පළාගොස් ඇතැයි විශ්වාස කෙරෙනවා. කෙසේ නමුත්, රට තුළ ආරක්ෂක අංශ තවදුරටත් අවධානයෙන් පසුවන බව ප්‍රංශ රජය ප්‍රකාශ කළා.",
       "URL": "https://www.hirunews.lk/101025/වර්ගවාදයට-සහ-ත්‍රස්තවාදයට-එරෙහිව-ප්‍රංශයේ-විරෝධතා-රැළි",
       "Category": "International News",
       "Parent URL": "https://www.hirunews.lk/international-news.php?pageID=769"
}