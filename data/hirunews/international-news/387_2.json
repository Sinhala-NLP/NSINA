{
       "Source": "hirunews",
       "Timestamp": "Sunday, 11 March 2018 - 8:21",
       "Headline": "බටහිර ඇෆ්ගනිස්ථානයේ තලේබාන් ප්‍රහාරයකින් 24 දෙනෙකු මරුට",
       "News Content": "බටහිර ඇෆ්ගනිස්ථානයේදී තලේබාන් සංවිධානය එල්ල කළ ප්‍රහාරයකින් එරට ආරක්ෂක අංශ සාමාජිකයින් 24 දෙනෙකු මියගොස් ඇති බව විදෙස් මාධ්‍ය වාර්තා පවසනවා.\nබාලාබුලූක් දිස්ත්‍රික්කයේ මෙහෙයුමක් සඳහා යාමට සූදානමින් සිටි ඇෆ්ගනිස්ථානයේ හමුදා සාමාජිකයින් පිරිසකටයි මෙම ප්‍රහාරය එල්ල වී ඇත්තේ.\nදෙපිරිස අතර දරුණු ගැටුමක් ඇතිවී තිබෙන අතර එහිදී තලේබාන් සංවිධානයට සිදුවූ හානිය පිළිබඳව මෙතෙක් තොරතුරු වාර්තා වී නැහැ.",
       "URL": "https://www.hirunews.lk/185597/බටහිර-ඇෆ්ගනිස්ථානයේ-තලේබාන්-ප්‍රහාරයකින්-24-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=387"
}