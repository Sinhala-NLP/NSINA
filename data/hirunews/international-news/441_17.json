{
       "Source": "hirunews",
       "Timestamp": "Friday, 08 September 2017 - 15:22",
       "Headline": "කටාර් අර්බුදය විසඳන්න ට්‍රම්ප් සූදානම්",
       "News Content": "කටාරය සහ සෞදි අරාබිය ඇතුලූ ගල්ෆ් රටවල් අතර ඇතිවී තිබෙන අර්බුදය විසඳීම සඳහා මැදිහත්වීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඔහු මේ බව කියා සිටියේ වොෂිංටනයේ ධවල මන්දිරයේදී කුවේට එමීර්වරයා වන ෂෙයික් අල් සබා සමග සාකච්ඡා කිරීමෙන් අනතුරුවයි.\nකටාරය ත්‍රස්තවාදයට උරදෙන බව පවසමින් සෞදි අරාබිය, එක්සත් අරාබි එමීර් රාජ්‍යය, ඊජිප්තුව සහ බහරේනය ඇතුලූ රටවල් රැසක් පසුගිය ජූනි 5 වනදා සිට එරට සමග රාජතාන්ත්‍රික සබඳතා අත්හිටවනු ලැබුවා.\nඑම සබඳතා යළි ඇතිකරගැනීම සඳහා ඉදිරිපත් කළ කොන්දේසිවලට කටාරය කේන්ද්‍ර කොටගත් අල්ජසීරා රූපවාහිනිය වසා දැමීම ද ඇතුළත්.\nකටාරයට ඉදිරිපත් කර ඇති කොන්දේසි සියල්ල සාධාරණ නොවන බව කුවේට එමීර්වරයාද පිළිගත්තේ යැයි වොෂින්ටන් වාර්තා සඳහන් කළා.",
       "URL": "https://www.hirunews.lk/170443/කටාර්-අර්බුදය-විසඳන්න-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=441"
}