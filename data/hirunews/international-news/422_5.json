{
       "Source": "hirunews",
       "Timestamp": "Tuesday, 14 November 2017 - 14:14",
       "Headline": "ට්‍රම්ප්ගේ සංචාර තහනමට අධිකරණයේ අනුමැතිය",
       "News Content": "මුස්ලිම් බහුතරයක් වෙසෙන රටවල් 6කින් පුද්ගලයන් ඇමරිකාවට පැමිණීම වළක්වාලමින් ජනාධිපති ට්‍රම්ප් නිකුත් කළ නවතම නියෝගයට කැලිෆෝනියාවේ පිහිටි අභියාචනාධිකරණය පාර්ශවීය වශයෙන් අවසර ලබාදී තිබෙනවා.\nඑහි ත්‍රිපුද්ගල විනිසුරු මඩුල්ල තීන්දු කර ඇත්තේ ට්‍රම්ප් පරිපාලනයේ සංචාරක තහනමට එරෙහි මීට පෙර නිකුත් කළ අධිකරණ වාරණය ඉවත් කිරීමටයි.\nමේ අනුව ඉරානය, ලිබියාව, සිරියාව, යේමනය, සෝමාලියාව සහ චෑඩ් යන රටවලින් ඇමරිකාවට සම්බන්ධයක් නොමැති පුද්ගලයන්ට එහි සංචාරය කිරීම සඳහා වීසා නිකුත් නොකෙරෙනු ඇති.\nකෙසේ නමුත්, ඇමරිකාවේ සිය ඥාතීන් සිටින හෝ එහි විශ්වවිද්‍යාල ඇතුළු ආයතනවල නිත්‍යානුකූල වශයෙන් ලියාපදිංචි අයට අදාළ තහනම ක්‍රියාත්මක වන්නේ නැහැ.",
       "URL": "https://www.hirunews.lk/176008/ට්‍රම්ප්ගේ-සංචාර-තහනමට-අධිකරණයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=422"
}