{
       "Source": "hirunews",
       "Timestamp": "Sunday, 28 January 2018 - 9:11",
       "Headline": "මිනිසුන් ක්ලෝනකරණය නොකරන බව චීනය කියයි",
       "News Content": "ප්‍රථම වරට වඳුරන් දෙදෙනෙකු සාර්ථක ලෙස ක්ලෝනකරණයෙන් බිහිකළ චීනය, මිනිසුන් ක්ලෝනකරණයට සැළසුමක් නොමැති බව ප්‍රකාශ කළා.\nමීට දශක දෙකකට පමණ පෙර ඩොලී නැමති බැටළුවා බිහිකළ ක්ලෝනකරණ තාක්ෂණයම චීන විද්‍යාඥයන් ෂොන් ෂොන් සහ හුවා හුවා වඳුරන් බිහිකිරීම සඳහා යොදාගෙන තිබෙනවා.\nඑය මිනිසාට ඇතිවන රෝග පිළිබඳ පරීක්ෂණ පැවැත්වීමේ වැදගත් ඉදිරි පියවරක් ලෙසයි හැඳින්වෙන්නේ.\nකෙසේ නමුත් එමඟින් මිනිස් ක්ලෝනකරණයට තවත් එක් පියවරක් දක්වා සමීපවී ඇති බව ඇතමුන් පවසනවා.\nඊට ප්‍රතිචාර දක්වමින් චීන විද්‍යාඥ කණ්ඩායමේ ප්‍රකාශකයෙකු සඳහන් කළේ සමාජ ආචාර ධර්ම අනුව තමන් මිනිස් ක්ලෝණකරණයට සූදානම් නොමැති බවයි.",
       "URL": "https://www.hirunews.lk/182231/මිනිසුන්-ක්ලෝනකරණය-නොකරන-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=400"
}