{
       "Source": "hirunews",
       "Timestamp": "Tuesday, 29 December 2020 - 11:52",
       "Headline": "සුරූපී නර්තන ශිල්පිණිය මහ මඟදී ඝාතනය කළ අයුරු CCTV කැමරාවේ සටහන් වෙයි (වීඩියෝ)",
       "News Content": "තිස් හැවිරිදි වියේ පසුවූ නර්තන ශිල්පිණියක් වෙඩි තබා ඝාතනය කළ පුවතක් විදෙස් මාධ්‍ය වාර්තා කරනවා.\nනතාලියා ප්‍රෝනිනා නමැති රුසියානු ජාතික නර්තන ශිල්පිණියකුයි මෙලෙස ඝාතනයට ලක්ව ඇත්තේ.\nවිදෙස් මාධ්‍ය වැඩිදුරටත් වාර්තාකර තිබුණේ රුසියාවේ - ඇකඩමිචෙස්කායා දුම්රිය ස්ථානය අසල පිහිටා තිබූ ඇයගේ නිවස අසල දී මෙම ඝාතනය සිදුව ඇති බවයි.\nඅදාල තරුණිය සමඟ සම්බන්ධතාවක් පවත්වාගෙන ගිය දේශපාලඥයෙකුගේ බිරිඳ විසින් ලබාදුන් කොන්ත්‍රාත්තුවක් මත මෙම ඝාතනය සිදුකර ඇති බවට සැකයක් මතුව තිබෙනවා.\nඝාතකයා විසින් මෙම ඝාතනය සිදුකරන අයුරු අසල තිබූ ආරක්ෂිත කැමරාවකද සටහන්ව තිබීම විශේෂත්වයක්.\nමුහුණ ආවරණය කරගත්ත පුද්ගලයෙකු විසින් මෙම ඝාතනය සිදුකරන අයුරු එහි සටහන් වී තිබෙනවා.\nසිද්ධිය සම්බන්ධයෙන් පරීක්ෂණ පවත්වන පොලිසිය පවසන්නේ සී.සී.ටී.වී දර්ශන මෙහි පරීක්ෂණ සඳහා වැඩි සහයෝගයක් නොදක්වන බවයි.\nකෙසේ වෙතත් අදාල තරුණියට රසිකයෙකුගෙන් කලක සිට අනවශ්‍ය ආකාරයේ බලපෑම් එල්ල වී ඇති බවට කරුණු අනාවරණය වී ඇති අතර මෙම ඝාතනය සම්බන්ධව සැකයක් ඔහු දෙසටද එල්ල වී තිබෙනවා.\nඅදාල සිදුවීම ආරක්ෂිත කැමරාවේ සටහන්ව තිබූ අයුරු පහතින්.",
       "URL": "https://www.hirunews.lk/258229/සුරූපී-නර්තන-ශිල්පිණිය-මහ-මඟදී-ඝාතනය-කළ-අයුරු-cctv-කැමරාවේ-සටහන්-වෙයි-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=145"
}