{
       "Source": "hirunews",
       "Timestamp": "Saturday, 14 December 2019 - 12:53",
       "Headline": "ඕස්ට්‍රේලියාව ඉදිරි සතියේ උණුසුම් වෙයි",
       "News Content": "බටහිරදිග  ඕස්ට්‍රේලියාවේ පවතින උණුසුම් වා දහර නැගෙනහිරට ගමන් ගනිද්දී, ඉදිරි සතිය තුළ ඕස්ට්‍රේලියාවේ බොහෝ ප්‍රදේශවල වාර්තාගත උණුසුමක් අපේක්ෂා කළ හැකි බවට අනාවැකි පළ වනවා.\nඕස්ට්‍රේලියානු කාලගුණ විද්‍යා කාර්යාංශය සඳහන් කළේ ලබන බදාදා සිට බෝහෝ ප්‍රදේශවල උෂ්ණත්වය සෙල්සියස් අංශක 40 ඉක්ම වනු ඇති බවයි.\nඕස්ට්‍රේලියාවේ මෙතෙක් වාර්තාගත ඉහළම උෂ්ණත්වය වන්නේ 1960 වසරේ ජනවාරි දෙවන දා දකුණු  ඕස්ට්‍රේලියාවේ ඌඩන්ඩටා ප්‍රදේශයෙන් වාර්තා වූ සෙල්සියස් අංශක 50.7ක උෂ්ණත්වයයි.\nමෙවර එම වාර්තාව බිද වැටීමට ඉඩ ඇති බවට ද වාර්තා පළ වනවා.\nඉදිරි සතියේ බටහිර  ඕස්ට්‍රේලියාවේ මෙන්ම දකුණුදිග ඕස්ට්‍රේලියාවේ සෙල්සියස් අංශක 40 සිට 42 දක්වා උෂ්ණත්වයක් අපේක්ෂා කෙරෙන අතර, වික්ටෝරියා ප්‍රාන්තයේ මෙල්බර්න් නගරයේ උෂ්ණත්වය ද සිකුරාදා සෙල්සියස් අංශක 41 ඉක්ම වනු ඇති.",
       "URL": "https://www.hirunews.lk/230223/ඕස්ට්‍රේලියාව-ඉදිරි-සතියේ-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=215"
}