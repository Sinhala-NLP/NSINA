{
       "Source": "hirunews",
       "Timestamp": "Friday, 09 June 2017 - 13:03",
       "Headline": "තෙරේසා මේ ඉල්ලා අස්වීම ප්‍රතික්ෂේප කරයි",
       "News Content": "අගමැතිනි තෙරේසා මේ ධූරයෙන් ඉවත් විය යුතු බව බ්‍රිතාන්‍යයේ කම්කරු පක්ෂයේ නායක ඡෙරම් කොබීන් පවසනවා.\nඒ අගමැතිනි තෙරේසා මේගේ පාලක කොන්සර්වේටිව් පක්ෂයට මහමැතිවරණයෙන් බහුතර බලයක් ලබාගැනීමට නොහැකිවීම හේතුවෙන්.\nඅගමැතිනිය මාධ්‍යයට ප්‍රකාශයක් නිකුත් කරමින් කියා සිටියේ තමන් අග්‍රාමාත්‍ය ධුරයෙන් ඉවත් නොවන බවයි.\nකෙසේ වෙතත්, බ්‍රිතාන්‍ය මහ මැතිවරණයේ දැනට නිකුත් වී ඇති ප්‍රතිඵලවලට අනුව පාලක කොන්සර්වේටිව් පක්ෂය ආසන 315 ක් හිමිකර ගෙන ඇති අතර, කම්කරු පක්ෂය හිමිකරගෙන ඇති ආසන සංඛ්‍යාව 261 ක්.\nඑරට පාර්ලිමේන්තුවේ බහුතර බලය ලබාගැනීම සඳහා එක් පක්ෂයක් ආසන 326 ක් ලබාගත යුතු වනවා.",
       "URL": "https://www.hirunews.lk/163176/තෙරේසා-මේ-ඉල්ලා-අස්වීම-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=472"
}