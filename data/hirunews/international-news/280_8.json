{
       "Source": "hirunews",
       "Timestamp": "Saturday, 23 March 2019 - 15:04",
       "Headline": "පාකිස්ථානය අරාබි මුහුදෙන් වාසනාව සොයයි",
       "News Content": "අරාබි මුහුදේ තෙල් සහ ගෑස් ගවේෂණ කටයුතු අවසන් අදියරට පැමිණ ඇති අතර, එහිදී විශාල තෙල් හා ගෑස් සංචිතයක් අපේක්ෂා කරන බව පාකිස්ථාන අගමැති ඉම්රාන් ඛාන් පවසනවා.\nඑමගින් තම රට අද මුහුණදෙන ආර්ථික අර්බුදයෙන් ගොඩ ඒමට හැකිවනු ඇති බවත්, පාකිස්ථාන අග්‍රාමාත්‍යවරයා කියා සිටියා.\nපාකිස්ථානය සිය ස්වභාවික සම්පත්වලින් සමෘද්ධිමත් වනු ඇති බවට විශ්වාසය පළ කළ පාකිස්ථාන අග්‍රාමාත්‍යවරයා එමගින් රට තුළ පූර්ණ පරිවර්තනයක් අපේක්ෂා කරනවා.\nකෙසේ නමුත්, පාකිස්ථානයට අයත් අරාබි මුහුදේ තෙල් ගවේෂණ කටයුතුවල නිරත වන එක්සොන් - මොබිල් සමාගම එහි ප්‍රගතිය පිළිබදව මෙතෙක් නිල ප්‍රකාශයක් සිදුකර නැහැ.",
       "URL": "https://www.hirunews.lk/213007/පාකිස්ථානය-අරාබි-මුහුදෙන්-වාසනාව-සොයයි",
       "Category": "International News",
       "Parent URL": "https://www.hirunews.lk/international-news.php?pageID=280"
}