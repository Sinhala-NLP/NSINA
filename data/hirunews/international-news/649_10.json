{
       "Source": "hirunews",
       "Timestamp": "Tuesday, 05 April 2016 - 13:26",
       "Headline": "නවසීලන්තයේ හිටපු අගමැතිනිය තරග බිමට",
       "News Content": "එක්සත් ජාතීන්ගේ සංවිධානයේ ප්‍රථම මහලේකම්වරිය වීම සදහා නවසීලන්තයේ හිටපු අගමැතිනි හෙලන් ක්ලාක් තරග බිමට පිවිස සිටිනවා.\nදශක ගණනාවකට විහිදෙන සිය නායකත්ව අත්දැකීම් තුලින් තමාට ජගත් සංවිධානය මෙහෙයවිය හැකි බවයි ඇය පවසන්නේ.\nනවසීලන්තයේ හිටපු අගමැතිනිය මේ වනවිට ජගත් සංවිධානයේ විශාලතම අනු ආයතනය වන එක්සත් ජාතීන්ගේ සංවර්ධන වැඩසටහනේ ප්‍රධානත්වය උසුලනවා.\nඇය ජගත් සංවිධානයේ මහලේකම් ධුරයට ඉදිරිපත් කරන බව නවසීලන්තය ඊයේ (04)නිල වශයෙන් ප්‍රකාශ කළේ වෙලින්ටන් නුවරදී මාධ්‍ය හමුවක් පවත්වමින්.\n1999 වසරේ සිට 2008 වසර දක්වා තුන්වරක් නවසීලන්ත අගමැති ධුරය හෙබවූ හෙලන් ක්ලාක් එම ධුරය දීර්ඝතම කාලයක් හෙබවූ තැනැත්තියයි.\nබෑන්කී මූන්ගෙන් පසු ජගත් සංවිධානයේ මහලේකම්වරයා තෝරා ගැනීමේ ක්‍රියාවලිය එක්සත් ජාතීන්ගේ මහා මණ්ඩලය මගින් ලබන සතියේ ආරම්භ කිරීමට නියමිතයි.",
       "URL": "https://www.hirunews.lk/130175/නවසීලන්තයේ-හිටපු-අගමැතිනිය-තරග-බිමට",
       "Category": "International News",
       "Parent URL": "https://www.hirunews.lk/international-news.php?pageID=649"
}