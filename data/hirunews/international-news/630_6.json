{
       "Source": "hirunews",
       "Timestamp": "Saturday, 28 May 2016 - 15:49",
       "Headline": "මධුසමයට ගොස් ලොවින් සමුගත් තරුණිය (ඡායාරූප)",
       "News Content": "තායිලන්තයේ සිදුවු බෝට්ටු අනතුරකින් මධුසමය ගත කිරීමට පැමිණ සිටි බ්‍රිතාන්‍ය තරුණියක් ජීවිතක්ෂයට පත්ව තිබෙනවා.\nඇයගේ සැමියා කිසිදු අනතුරක් නොලබා දිවි ගලවාගෙන ඇති බවයි විදෙස් පුවත් සේවාවල දැක්වෙන්නේ.\nඅධිවේගී මගී යාත්‍රාවක් තායිලන්තයේදී මෙලෙස අනතුරට ලක්ව තිබෙනවා.\nතවත් තුන්දෙනෙකු අනතුරින් මරණයට පත්ව ඇතැයි සඳහන්.\n28 හැවිරිදි ඇය ගමන් කල බෝට්ටුව දැඩි සුළං තත්වය හමුවේ ඇතිවු රළ පහරක් හේතුවෙන් පෙරලීගොස් ඇති බවටයි අනාවරණ වී ඇත්තේ.\nඅනතුරට ලක්වන විට එම බෝට්ටුවේ කාර්ය මණ්ඩලය ඇතුලු 36 දෙනෙකු ගමන් කර තිබෙනවා.\nඑමෙන්ම සිය පළමු විවාහ සංවත්සරය සැමරීමට පැමිණ සිටි යුවළක පිරිමි පුද්ගලයකු ද බෝට්ටුව පෙරලීමෙන්  අතුරුදන්වී ඇති අතර ඔහු සොයා මෙහෙයුම් ක්‍රියාත්මක බවයි තායිලන්ත බලධාරීන් ප්‍රකාශකර ඇත්තේ.",
       "URL": "https://www.hirunews.lk/134227/මධුසමයට-ගොස්-ලොවින්-සමුගත්-තරුණිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=630"
}