{
       "Source": "hirunews",
       "Timestamp": "Saturday, 12 February 2022 - 10:23",
       "Headline": "ප්‍රංශ ජනපති රුසියානු පී.සී.ආර්. පරීක්ෂණය ප්‍රතික්ෂේප කරයි",
       "News Content": "යුක්රේනය සහ රුසියාව අතර යුද උණුසුම අවසන් කිරීමේ අරමුණින් ප්‍රංශ ජනාධිපති එම්මානුවෙල් මැක්රොන් පසුගියදා මොස්කව් නුවරට ගිය අවස්ථාවේ රුසියාව විසින් සිදු කිරීමට නියමිතව තිබූ පී.සී.ආර්. පරීක්ෂණය ප්‍රතික්ෂේප කර ඇති බව වාර්තා වනවා.\nඒ බව ක්‍රෙම්ලින් මන්දිරය සනාථ කළේයැයි විදෙස් වාර්තා සඳහන් කළා.\nප්‍රංශ ජනාධිපතිවරයා එලෙස රුසියානු පී.සී.ආර් පරීක්ෂණය ප්‍රතික්ෂේප කර ඇත්තේ ඔවුන් තමාගේ ඩී.එන්.ඒ සැකිල්ල පිටපත් කර ගනු ඇතැයි සැකයෙන්.\nකෙසේ නමුත් කොරෝනා පරීක්ෂණය සිදු නොකිරීම හේතුවෙන් ප්‍රංශ ජනාධිපතිවරයා සහ රුසියානු ජනාධිපතිවරයා සාකච්ඡා පවත්වා ඇත්තේ ඕවලාකාර දිගු මේසයක දෙකෙළවර සිටයි.\nඒ අනුව ඔවුන් දෙදෙනා අතර සාකච්ඡා සිදුකර ඇත්තේ මීටර් 4 ක පරතරයක් පවත්වා ගනිමින්.",
       "URL": "https://www.hirunews.lk/296809/ප්‍රංශ-ජනපති-රුසියානු-පී-සී-ආර්-පරීක්ෂණය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=61"
}