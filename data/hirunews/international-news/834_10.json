{
       "Source": "hirunews",
       "Timestamp": "Wednesday, 05 June 2013 - 13:15",
       "Headline": "කැරලිකරුවන්ගේ බලකොටුවක් සිරියානු හමුදා අතට.",
       "News Content": "සිරියානු සටනේ උපක්‍රමීය වශයෙන් වැදගත් කුසායිර් නගරය සිය හමුදා විසින් මුළුමනින්ම අණසකට යටත් කර ගත් බව ජනාධිපති බෂාර් අල් අසාද්ගේ රජය පවසනවා. සිරියානු රජයේ හමුදා කැරලිකරුවන්ගේ බලකොටුවක් වූ කුසායිර් නගරය සති ගණනාවක් තිස්සේ වටලා සිටි අතර එය දැන් සිය ග්‍රහණයේ පවතින බවයි සිරියානු රාජ්‍ය රූපවාහිනිය අද (05) ප්‍රකාශ කළේ. ලෙබනන දේශසීමාව ආසන්නයේ පිහිටි කුසායිර් නගරය සැපයුම් ලබා ගැනීම සඳහා රජයේ හමුදාවලට මෙන්ම, කැරලිකරුවන්ට ද වැදගත්. මෙහි සටන් සඳහා ජනාධිපති අසාද්ගේ හමුදාවලට ලෙබනනයේ හිස්බුල්ලා සටන්කාමීන්ගේ සහය ද හිමිවුණා. ජනාධිපති අසාද්ගේ රජයට එරෙහිව 2011 වසරේ ආරම්භ වූ සිරියානු සිවිල් යුද්ධයෙන් මේ වනවිට පුද්ගලයන් 80,000 ක් පමණ ජීවිතක්ෂයට පත්වී ඇති අතර මිලියන 1 යි දශම 5 ක් ජනයා අසල්වැසි රටවලට පලා ගියා.",
       "URL": "https://www.hirunews.lk/60352/කැරලිකරුවන්ගේ-බලකොටුවක්-සිරියානු-හමුදා-අතට",
       "Category": "International News",
       "Parent URL": "https://www.hirunews.lk/international-news.php?pageID=834"
}