{
       "Source": "hirunews",
       "Timestamp": "Wednesday, 03 August 2016 - 15:29",
       "Headline": "තවත් ගුවන් යානයක් අනතුරට ලක්වෙයි",
       "News Content": "ඩුබායි ජාත්‍යන්තර ගුවන්තොටුපලට ගොඩබැස්වීමට උත්සාහ කල ගුවන්යානයක් අනතුරට ලක්ව තිබෙනවා.\nඑය ඉන්දියාවේ සිට ඩුබායි දක්වා ගමන් කල යානයක් බවටයි අනාවරණ වී ඇත්තේ.\nකඩා වැටුනු ගුවන්යානය අසලින් දැවැන්ත දුමාරයක් පිටවන ආකාරය දැක්වෙන ඡායාරූප කිහිපයක් විදෙස් මාධ්‍ය ප්‍රසිද්ධියට පත්කර තිබෙනවා.\nඩුබායි රාජ්‍යයේ මාධ්‍ය ප්‍රකාශකර ඇත්තේ යානයේ ගමන් කල සියලු මගීන් ආරක්ෂිතව බේරා ගත් බවයි.\nතුවාල සිදුවීම් පිළිබඳ මෙතෙක් වාර්තා වී නැහැ.\nබෝයිං 777 වර්ගයේ මෙම යානය ඉන්දියාවේ තිරුවන්දම් සිටයි ඩුබායි දක්වා පියාසර කර ඇත්තේ.\nඅනතුරට හේතුවක් මෙතෙක් අනාවරණ වී නැහැ.\nමෙම යානය අනතුරට ලක්වන විට එහි කාර්ය මණ්ඩලය ද ඇතුලුව මගීන් 275 දෙනෙකු ගමන්කර තිබෙනවා.\nමෙම අනතුරත් සමග ඩුබායි ජාත්‍යන්තර ගුවන්තොටුපලේ පිටත්වීම් සහ ගොඩබෑම් තාවකාලිකව නතර කර ඇති බවයි විදෙස් පුවත් සේවා සඳහන් කලේ.",
       "URL": "https://www.hirunews.lk/139746/තවත්-ගුවන්-යානයක්-අනතුරට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=603"
}