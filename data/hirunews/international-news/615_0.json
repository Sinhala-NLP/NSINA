{
       "Source": "hirunews",
       "Timestamp": "Thursday, 07 July 2016 - 12:55",
       "Headline": "Upda‍te : බංග්ලාදේශ ප්‍රහාරයේ සැකකරුවෙකු අත්අඩංගුවට",
       "News Content": "බංග්ලාදේශයේ - ඩකා නුවර කිෂෝගාන්ච් හි මුස්ලිම් දේවස්ථානය ඉලක්ක කර ගනිමින් ප්‍රහාර එල්ල කිරීමේ සිද්ධියට සම්බන්ධ පුද්ගලයෙකු අත්අඩංගුවට ගෙන තිබෙනවා.\nවිදෙස් වාර්තා සඳහන් කළේ මෙම බෝම්බ ප්‍රහාරය දේවස්ථානය අසල පාසලක සිට එල්ල කර ඇති බවයි.\nප්‍රහාරයෙන් පුද්ගලයින් 4 දෙනෙකු මියගොස්, තවත් 10 දෙනෙකු තුවාල ලැබුවා.\nUpda‍te:Thursday, July 7, 2016 14.13\n---------------------------------------------\nබංග්ලාදේශයේ - ඩකා නුවර කිෂෝගාන්ච් හි මුස්ලිම් දේවස්ථානය ඉලක්ක කර ගනිමින් සිදුවූ බෝම්බ පිපිරීම ත්‍රස්ත ප්‍රහාරයක් බවට දැන් අනාවරණ වී තිඛෙනවා.\nප්‍රථමයෙන් බෝම්බයක් පුපුරුවා හැරීමෙන් අනතුරුව පැමිණි පිරිස තියුණු ආයුධවලින් පහරදී ඝාතනය කර ඇති බවටයි විදෙස් වාර්තා සදහන් කළේ.\nසිද්ධියෙන් පුද්ගලයින් 4 දෙනෙකු මියගොස් ඇති අතර, තවත් 7 දෙනෙකු තුවාල ලබා රෝහල් ගත කර තිඛෙනවා.\nමේ වනවිට එහි තත්ත්වය පාලනය කර ඇති බවටයි වාර්තා වන්නේ.\nරාමසාන් දේව මෙහෙයක් අතරතුර මෙම පිපිරීම සිදුවූ අතර එම අවස්ථාවේදී එම දේවස්ථානයේ ලක්ෂ දෙකකට වැඩි බැතිමතුන් පිරිසක් එක්ව සිටි බව සඳහන්.\nප්‍රහාරයේ වගකීම මෙතෙක් කිසිවෙකු භාරගෙන නැහැ.",
       "URL": "https://www.hirunews.lk/137428/upda‍te-බංග්ලාදේශ-ප්‍රහාරයේ-සැකකරුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=615"
}