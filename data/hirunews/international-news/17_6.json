{
       "Source": "hirunews",
       "Timestamp": "Tuesday, 28 February 2023 - 7:45",
       "Headline": "කැනඩාව තුළ Tik-Tok තහනමක්",
       "News Content": "කැනඩා රජය මඟින් නිකුත් කර ඇති සියලු ම උපාංගවලින් ටික්-ටොක් යෙදවුම තහන්ම් කිරීමට පියවර ගෙන තිබෙනවා.\nඅද (28) දිනයේ සිට ක්‍රියාත්මක වන පරිදි එම තීරණය ගෙන ඇති බව යි විදෙස් මාධ්‍ය වාර්තා කරන්නේ.\nපෞද්ගලිකත්වය සහ ආරක්ෂාව සඳහා පිළිගත නො හැකි මට්ටමේ අවදානමක් පවතින බැවින් එම තීරණය ගෙන ඇති බව කැනඩාව පවසන අතර, ඇමරිකා එක්සත් ජනපදය ද ෆෙඩරල් සේවකයන්ට පසුගිය වසර අගභාගයේ දී ටික්ටොක් භාවිතය තහනම් කළා.\nමේ අතර, පසුගිය සඳුදා දිනයේ ඔවුන්ගේ රජයේ ආයතනවල අදාළ යෙදුම ඉවත් කිරීම සඳහා දින 30ක කාලයක් ද ලබා දී තිබුණා.\nමීට අමතර ව යුරෝපා කොමිසමේ සේවකයන් සඳහා ද මාර්තු මස 15 වැනි දින සිට ක්‍රියාත්මක වන පරිදි ටික්ටොක් යෙදුම තහනම් කිරීමට පියවර ගෙන ඇති බව සඳහන්.",
       "URL": "https://www.hirunews.lk/328549/කැනඩාව-තුළ-tik-tok-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=17"
}