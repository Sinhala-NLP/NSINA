{
       "Source": "hirunews",
       "Timestamp": "Tuesday, 23 July 2013 - 8:12",
       "Headline": "නව කුමරුගේ නම ගැන කුතුහලයක්.",
       "News Content": "බ්‍රිතාන්‍යයේ විලියම් කුමරුගේ බිරිද වන කේට් මිඞ්ල්ටන් නොහොත් කේම්බ්‍රිජ් හි ආදිපාදවරියට ඊයේ (22) ලැබුණු පුත් කුමරුගේ නම ඉදිරියේදී ප්‍රකාශයට පත් කරන බවයි බකිංහැම් මාළිගය ප්‍රකාශ කළේ. රාජකීය උරුමයෙන් තුනවන තැනට පත්ව ඇති නව කුමරුට කේම්බ්‍රිජ් කුමාරයා ලෙස පදවි නාමයක් දැනටමත් ලබාදී තිබෙනවා. ඔහුට ලබාදෙන මුල් නම පිළිබදව බ්‍රිතාන්‍ය තුළ ඔට්ටු තැබීම් පවා සිදුවනවා. මේ අතර, රජ කුමරු බිහි කිරීම අධීක්ෂණය සිදුකළ මහරැජිණගේ නාරිවේදී වෛද්‍යවරයා සදහන් කළේ කේට් කුමරිය සහ නව කුමරු යන දෙදෙනාම යහපත් සෞඛ්‍ය තත්ත්වයෙන් සිටින බවයි.",
       "URL": "https://www.hirunews.lk/63578/නව-කුමරුගේ-නම-ගැන-කුතුහලයක්",
       "Category": "International News",
       "Parent URL": "https://www.hirunews.lk/international-news.php?pageID=819"
}