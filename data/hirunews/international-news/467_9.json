{
       "Source": "hirunews",
       "Timestamp": "Sunday, 25 June 2017 - 9:14",
       "Headline": "ඊජිප්තුව, සෞදි අරාබියට දුපත් දෙකක් පවරා දෙයි",
       "News Content": "අරාබි ගල්ෆ් ප්‍රදේශයේ රතු මුහුදේ පිහිටි ජනශූන්‍ය දුපත් දෙකක් සෞදි අරාබිය වෙත පවරාදීමට ඊජිප්තු ජනාධිපති අබ්දුල් ෆටා අල්-සිසී පියවර ගෙන තිබෙනවා.\nටිරාන් සහ සනෆීර් නැමැති මෙම දිවයින් ක්‍රමෝපාය අතින් වැදගත් ස්ථානයක පිහිටා තිබීම විශේෂත්වයක්.\nඊජිප්තු ජනාධිපතිවරයා පෙන්වා දෙන්නේ මෙම දිවයින් සෞදි අරාබියට හිමිව පැවති අතර, 1950 දශකයේ සිට ඒවායේ ඊජිප්තු හමුදා රඳවා ඇත්තේ සෞදි අරාබියේ ඉල්ලීම මත බවයි.\nකෙසේ නමුත්, සෞදි අරාබියේ මූල්‍යාධාර අපේක්ෂාවෙන් ජනාධිපති සිසී එම දිවයින් සෞදි අරාබියට පාවා දී ඇති බවට චෝදනා එල්ල වනවා.",
       "URL": "https://www.hirunews.lk/164359/ඊජිප්තුව-සෞදි-අරාබියට-දුපත්-දෙකක්-පවරා-දෙයි",
       "Category": "International News",
       "Parent URL": "https://www.hirunews.lk/international-news.php?pageID=467"
}