{
       "Source": "hirunews",
       "Timestamp": "Saturday, 10 October 2020 - 12:42",
       "Headline": "කොරෝනා ප්‍රතිකාර නැවතූ බව, ජනපති ට්‍රම්ප් කියයි",
       "News Content": "කොරෝනා වෛරස් ආසාදනය නිසා තමාට ලබාදුන් ඖෂධමය ප්‍රතිකාර අවසන් කළ බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.\nකොරෝනා ආසාදනය වී රෝහල් ගත කර සතියකට පසු රූපවාහිනී සාකච්ඡාවකට එක්වූ ජනපති ට්‍රම්ප් වැඩිදුරටත් සඳහන් කළේ තමා නැවතත් කොවිඞ් නයින්ටීන් පරීක්ෂාවකට ද ලක්වූ බවයි.\nවොෂින්ටනයේ වෝල්ට රීඞ් හමුදා රෝහලේ දින 3ක් ගත කළ ඇමරිකානු ජනාධිපතිවරයා පසුගිය සඳුදා නැවත ධවල මන්දිරයට පැමිණියා.\nරෝහලේදී ජනපති ට්‍රම්ප්ට පරීක්ෂණාත්මක ඖෂධ ප්‍රතිකාර පන්තියක් ලබා දුන් අතර, ඔහු ඊයේ රාත්‍රියේ කියා සිටියේ පැය 8කට පෙර එම ඖෂධමය ප්‍රතිකාර සියල්ල නතර කළ බවයි.",
       "URL": "https://www.hirunews.lk/252217/කොරෝනා-ප්‍රතිකාර-නැවතූ-බව-ජනපති-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=160"
}