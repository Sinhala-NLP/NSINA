{
       "Source": "hirunews",
       "Timestamp": "Sunday, 29 January 2017 - 9:47",
       "Headline": "ට්‍රම්ප්ගේ සංක්‍රමණිකයන් වැළැක්වීමේ නියෝගයට අධිකරණයෙන් වාරණයක්",
       "News Content": "මුස්ලිම් බහුතරයක් වෙසෙන රටවල් හතකින් පැමිණෙන සංක්‍රමණිකයන් රඳවාගෙන පිටුවහල් කිරීම සඳහා ජනාධිපති ඩොනල්ඩ් ට්‍රම්ප් නිකුත් කළ නියෝගයට එරෙහිව නිව්යෝක් අධිකරණයේ විනිසුරුවරයෙකු වාරණ නියෝගයක් නිකුත් කර තිබෙනවා.\nඒ අනුව එලෙස සංක්‍රමණිකයන් රඳවාගැනීම තාවකාලිකව අත්හිටුවීමට සිදුවනු ඇති.\nඇමරිකානු සිවිල් නිදහස පිළිබඳ සංගමය ගොනුකළ පෙත්සමක් සළකා බැලීමෙන් අනතුරුවයි නිව්යෝක් විනිසුරුවරයා මෙම වාරණ නියෝගය නිකුත් කර ඇත්තේ.\nජනාධිපති ට්‍රම්ප්ගේ නියෝගයෙන් පසු ඇමරිකානු ගුවන් තොටුපලවල අදාළ තහංචිය පැනවුණු මුස්ලිම් රටවලින් පැමිණි සංක්‍රමණිකයන් 100 ත් 200 ත් අතර සංඛ්‍යාවක් රඳවාගෙන සිටින බව විශ්වාස කෙරෙනවා.\nඔවුන් නිදහස් කරන ලෙස ඉල්ලා නිව්යෝක් ඇතුලූ ඇමරිකානු නගරවල විරෝධතා ද සංවිධාන කර තිබුණා.",
       "URL": "https://www.hirunews.lk/153164/ට්‍රම්ප්ගේ-සංක්‍රමණිකයන්-වැළැක්වීමේ-නියෝගයට-අධිකරණයෙන්-වාරණයක්",
       "Category": "International News",
       "Parent URL": "https://www.hirunews.lk/international-news.php?pageID=524"
}