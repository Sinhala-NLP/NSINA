{
       "Source": "hirunews",
       "Timestamp": "Sunday, 08 October 2017 - 9:18",
       "Headline": "සෞදි අරාබියේ මාලිගයක වෙඩි තැබීමකින් ආරක්ෂක භටයන් දෙදෙනෙකු ජීවිතක්ෂයට",
       "News Content": "සෞදි අරාබියේ ජෙඩා නුවර අල්සලාම් මාලිගයේ ආරක්ෂක කටයුතුවල නිරතව සිටි භටයන් දෙදෙනෙකු ඊයේ සිදුවු වෙඩි තැබීමකින් ජීවිතක්ෂයට පත්වී තිබෙනවා.\nවෙඩි තැබීම සිදුකර ඇත්තේ 28 හැවිරිදි සෞදි ජාතිකයෙකු වන අතර, ඔහු සිය වාහනයෙන් මාලිගයට කඩා වැදී මෙම වෙඩි තැබීම සිදුකර ඇති බව සඳහන්.\nමෙම සිද්ධියේදී තවත් පුද්ගලයන් 03 දෙනෙකු තුවාල ලබා තිබෙනවා.\nප්‍රහාරය එල්ල කර ඇති පුද්ගලයාගේ පසුබිම පිළිබඳව තොරතුරු අනාවරණ කර නැහැ.\nකෙසේ නමුත්, ඇමරිකානු තානාපති කාර්යාලය ඊයේ (07) අනතුරු ඇඟවීමක් සිදුකළේ මෙම ප්‍රදේශයේ ප්‍රහාරයක් එල්ල විය හැකි බව පවසමින්.",
       "URL": "https://www.hirunews.lk/172895/සෞදි-අරාබියේ-මාලිගයක-වෙඩි-තැබීමකින්-ආරක්ෂක-භටයන්-දෙදෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=432"
}