{
       "Source": "hirunews",
       "Timestamp": "Wednesday, 21 November 2018 - 10:22",
       "Headline": "කාබුල් ප්‍රහාරයෙන් මිය ගිය සංඛ්‍යාව 50 දක්වා ඉහළට",
       "News Content": "ඇෆ්ගනිස්ථානයේ කාබුල් අගනුවර ඊයේ සිදුවූ මරාගෙන මැරෙන බෝම්බ ප්‍රහාරයකින් මිය ගිය සංඛ්‍යාව 50 දක්වා ඉහළ ගොස් තිබෙනවා.\nවිදෙස් වාර්තාවල දැක්වෙන්නේ එම ප්‍රහාරයෙන් 83 දෙනෙකු තුවාල ලබා ඇති බවයි.\nඊයේට යෙදුණු නබි තුමන්ගේ උපන් දිනය සැමරීම සඳහා කාබුල් නුවර දේවස්ථානයකට රැස්ව සිටි පිරිසක් ඉලක්ක කරගෙන මෙම ප්‍රහාර එල්ල කර ඇති බව සඳහන්.\nබෝම්බය පුපුරා යන අවස්ථාවේ දේවස්ථානය තුළ 1000කට ආසන්න පිරිසක් රැදී සිට තිබෙනවා.\nකෙසේ වෙතත්, ඇෆ්ගනිස්ථානයේ ක්‍රියාත්මක තලෙයිබාන් ත්‍රස්ත සංවිධානය මෙම ප්‍රහාරයේ වගකීම භාර ගැනීම ප්‍රතික්ෂේප කර ඇති බවයි විදෙස් මාධ්‍ය වාර්තා තවදුරටත් කියා සිටියේ.",
       "URL": "https://www.hirunews.lk/204627/කාබුල්-ප්‍රහාරයෙන්-මිය-ගිය-සංඛ්‍යාව-50-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=315"
}