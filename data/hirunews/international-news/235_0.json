{
       "Source": "hirunews",
       "Timestamp": "Saturday, 28 September 2019 - 9:53",
       "Headline": "චීන සමාගම් ඇමරිකානු කොටස් වෙළදපොළවලින් ඉවත් කිරිමේ සූදානමක්",
       "News Content": "ඇමරිකානු කොටස් වෙළදපොළවල ලැයිස්තුගත චීන සමාගම් ඉන් ඉවත් කිරීමේ යෝජනාවක් ට්‍රම්ප් පරිපාලනය විසින් සලකා බලමින් සිටින බව රොයිටර් වාර්තා කළා.\nඑය ඇමරිකානු - චීන වෙළඳ යුද්ධය තවදුරටත් උත්සන්න කරනු ඇති බවයි විචාරකයන් පෙන්වා දෙන්නේ. ඇමරිකාව සහ චීනය අතර දැන් වසර එක හමාරකට ආසන්න කාලයක් තිස්සේ වෙළඳ යුද්ධයක් ක්‍රියාත්මක වන අතර, දෙපාර්ශවය ලබන ඔක්තෝම්බර් 10 වන දා සහ 11 වන දා ඇමරිකාවේදී සාකච්ඡාවට එක්වීමට නියමිතයි.\nචීන සමාගම් 156ක් මේ වන විට ඇමරිකානු කොටස් වෙළඳපොළවල ලැයිස්තුගත කර ඇති අතර, ඉන් 11ක් චීන රජය සතු සමාගම්.",
       "URL": "https://www.hirunews.lk/225167/චීන-සමාගම්-ඇමරිකානු-කොටස්-වෙළදපොළවලින්-ඉවත්-කිරිමේ-සූදානමක්",
       "Category": "International News",
       "Parent URL": "https://www.hirunews.lk/international-news.php?pageID=235"
}