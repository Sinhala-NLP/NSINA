{
       "Source": "hirunews",
       "Timestamp": "Saturday, 09 May 2015 - 9:46",
       "Headline": "උතුරු කොරියාව දිය යට මිසයිල අත්හදා බලයි",
       "News Content": "සබ්මැරීනයක් මගින් ප්‍රථමවරට දිය යට බැලිස්ටික් මිසයිල අත්හදා බැලීමක් සාර්ථක ලෙස සිදුකළ බව උතුරු කොරියාව ප්‍රකාශ කළා. එරට ජාතික ප්‍රවෘත්ති සේවය සඳහන් කළේ උතුරු කොරියානු නායක කිම් ජොං අං මෙම මිසයිල අත්හදා බැලීම නිරීක්ෂණය කළ බවයි. ඔහු කියා සිටියේ මෙය විස්මයජනක ජයග්‍රහණයක් බවයි.\nඋතුරු කොරියාව මෙම මිසයිල අත්හදා බැලීම සිදුකළේ තම බටහිර වෙරළ තීරයට පිවිසෙන ඕනෑම දකුණු කොරියානු නාවික හමුදා යාත්‍රාවකට වෙඩි තබන බවට තර්ජනය කර දිනක් ගතවීමට පෙරයි. එවැනි ආක්‍රමණයක් සිදුවුවහොත් ප්‍රතිප්‍රහාර එල්ල කරන බව ප්‍රකාශ කරමින් දකුණු කොරියාව ඊට ප්‍රතිචාර දැක්වූවා.",
       "URL": "https://www.hirunews.lk/109119/උතුරු-කොරියාව-දිය-යට-මිසයිල-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=735"
}