{
       "Source": "hirunews",
       "Timestamp": "Friday, 09 February 2018 - 9:21",
       "Headline": "ලොව වටිනාම සුදු දියමන්තිය වෙන්දේසියට",
       "News Content": "ලොව වටිනාම සුදු දියමන්තිය ලෙස සැලකෙන කැරට් 102 ක් බරැති අවර්ණ දියමන්තියක් මේ මාසයේ ලන්ඩන් නුවරදී වෙන්දේසි කෙරෙනවා.\nදැනට ලෝක වාර්තා උසුලන සුදු දියමන්තිය හොංකොහිදී 2013 වසරේ අලෙවි වුණේ කැරට් 1 ක් ඩොලර් දෙලක්ෂ 60,000 ක් ලෙසයි.\nඑම මිල සැලකූ විට මෙම දියමන්තිය ඩොලර් මිලියන 31 කට වැඩි වටිනාකමකින් යුක්ත බව සැලකෙනවා.\nඑය ශ්‍රී ලංකා මුදලින් රුපියල් කෝටි 472 කට වැඩි අගයක්.\nකැරට් 100 ට වැඩි බරකින් යුත් දියමන්ති වලට ඇමරිකානු මැණික් විද්‍යා ආයතනය මගින් ඉහළම වර්ගීකරණයක් ලබාදෙන අතර ලන්ඩන් වෙන්දේසියට ඉදිරිපත් කෙරෙන දියමන්තිය ලෝක වාර්තාගත මිලකට විකිණෙනු ඇති බවටයි අපේක්ෂා කෙරෙන්නේ.",
       "URL": "https://www.hirunews.lk/183271/ලොව-වටිනාම-සුදු-දියමන්තිය-වෙන්දේසියට",
       "Category": "International News",
       "Parent URL": "https://www.hirunews.lk/international-news.php?pageID=396"
}