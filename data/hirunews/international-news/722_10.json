{
       "Source": "hirunews",
       "Timestamp": "Wednesday, 01 July 2015 - 12:50",
       "Headline": "කියුබාව ගැන ඔබාමාගෙන් අද නිල ප්‍රකාශයක්",
       "News Content": "ඇමෙරිකාව සහ කියුබාව රාජ්‍ය තාන්ත්‍රික සබඳතා යළි ආරම්භ කිරීමේ අරමුණින් දෙරටේම තානාපති කාර්යාල නැවත විවෘත කිරීමට සූදානම් වනවා. 1961 වසරේදී දෙරටේ රාජ්‍ය තාන්ත්‍රික සබඳතා අත්හිටුවනු ලැබුවා. 2014 වසරේ පැවති සාකච්ඡාවල ප්‍රතිඵල අනුව එම රාජ්‍ය තාන්ත්‍රික සබඳතා යළි ආරම්භ කිරීමටයි දෙරටේ නායකයන් එකඟ වී ඇත්තේ. මේ සම්බන්ධයෙන් වන නිල ප්‍රකාශය ඇමෙරිකානු ජනාධිපති බැරැක් ඔබාමා විසින් අද නිකුත් කරනු ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/112428/කියුබාව-ගැන-ඔබාමාගෙන්-අද-නිල-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=722"
}