{
       "Source": "hirunews",
       "Timestamp": "Saturday, 20 February 2016 - 14:01",
       "Headline": "දකුණු කොරියාවේ සමූහ විවාහ මංගල්‍යයක්",
       "News Content": "දකුණු කොරියාව කේන්ද්‍ර කොටගත් මතභේදයට ලක්වූ එක්සත්කමේ දේවස්ථානය නම් ආගමික නිකාය මගින් සංවිධාන කළ සමූහ විවාහ මංගල්‍යයක් දකුණු කොරියාවේ ගැපෙයොන් හිදී අද පැවැත්වුණා.\nඒ සඳහා ලොව පුරා නන්දෙසින් පැමිණි යුවළ 3000ක් පමණ සහභාගි වූ බවයි විදෙස් වාර්තා සදහන් කළේ.\nසන් මියුන් මූන් විසින් ආරම්භ කරන ලද මෙම ආගමික නිකාය මගින් සමූහ විවාහ මංගල සාම්ප්‍රදායිකව සිදුකරනු ලබන්නේ 1960 දශකයේ සිටයි.\nමෙම යුවළ විවාහයට දින කිහිපයකට පෙර හඳුනා ගැනීම සහ ඔවුන් දේවස්ථානය මගින් සම්බන්ධ කරලීම මතභේදයට ලක්වූ කරුණක්.\nආගමික නිකායේ නිර්මාතෘ සන් මියුන් මූන් වසර 92ක්ව සිටියදී 2013 වසරේ මිය ගියා.\nඑහෙත් මූනීස් ලෙස හදුන්වන ඔහුගේ අනුගාමිකයන් මෙම සමූහ විවාහ මංගල්‍යයන් අඛණ්ඩව සංවිධාන කරනු ලබනවා.",
       "URL": "https://www.hirunews.lk/126723/දකුණු-කොරියාවේ-සමූහ-විවාහ-මංගල්‍යයක්",
       "Category": "International News",
       "Parent URL": "https://www.hirunews.lk/international-news.php?pageID=663"
}