{
       "Source": "hirunews",
       "Timestamp": "Saturday, 02 July 2022 - 7:36",
       "Headline": "තලේබාන් නායකයා කාබුල් නුවරට",
       "News Content": "ඇෆ්ගනිස්ථානය මේ වනවිට පාලනය කරන තලේබාන් සංවිධානයේ නායක මුල්ලා මොහොමඩ් හසාන් අකුන්ද් කාබුල් නුවර සංචාරයක නිරත වී තිබෙනවා.\nඇෆ්ගනිස්ථානයේ බලය අත්පත්කර ගැනීමෙන් පසු තලේබාන් සංවිධානයේ නායකයෙකු කාබුල් නුවර සිදු කරන ප්‍රථම සංචාරය මෙය බවයි විදෙස් මාධ්‍ය වාර්තා කළේ.\nකාබුල් නුවර සංචාරයේ දී ජාතික සමගිය රට තුළ ස්ථාපනය කිරීම සම්බන්ධයෙන් ආගමික නායකයන් 3,000කගේ සහභාගීත්වයෙන් පැවති රැස්වීමකට ද, තලේබාන් සංවිධානයේ රහසිගත නායකයා ලෙස සැළකෙන මුල්ලා මොහොමඩ් හසාන් අකුන්ද් සහභාගි වී තිබුණා.\nඔහුගේ සංචාරය අතරතුර කාබුල් නුවර දැඩි ආරක්ෂාවක් යොදවා තිබූ බව ද විදෙස් මාධ්‍ය වාර්තා සඳහන් කරනවා.\nකෙසේ වෙතත් ඔහුගේ සංචාරයේ ඡායාරූප සහ වීඩියෝ දර්ශන මෙතෙක් මාධ්‍යයට නිකුත් කර නැහැ.",
       "URL": "https://www.hirunews.lk/308777/තලේබාන්-නායකයා-කාබුල්-නුවරට",
       "Category": "International News",
       "Parent URL": "https://www.hirunews.lk/international-news.php?pageID=41"
}