{
       "Source": "hirunews",
       "Timestamp": "Tuesday, 16 April 2013 - 10:09",
       "Headline": "උතුරු කොරියාවෙන් දකුණට කුළු ගෙඩි පහර.",
       "News Content": "සිය නායකයන්ගේ අනුරූ පුළුස්සමින් සිදුකළ අපහාසයට සමාව නොගන්නේ නම් දකුණු කොරියාව වෙත කුළු ගෙඩි ප්‍රති ප්‍රහාරයක් එල්ල කිරීමට සූදානම් බව උතුරු කොරියාව ප්‍රකාශ කළා. උතුරු කොරියාව මෙම අනතුරු ඇගවීම සිදුකළේ කොරියානු අර්ධද්වීපයේ යුද උණුසුමක් මතුව තිබියදියි. උතුරු කොරියාව ඊයේ (15) සිය දේශයේ නිර්මාතෘවරයා වූ කිම් ඉල් සුංගේ ජන්ම දිනය සැමරූ අතර, දකුණු කොරියානුවන් පිරිසක් ඔහුගේ මෙන්ම කිම් ඉල් සුංගේ පුත් කිම් ජොං ඉල් සහ වත්මන් නායක ඔහුගේ මුණුබුරු කිම් ජොං අන්ගේ අනුරූ පුළුස්සා තිබෙනවා.\nඋතුරු කොරියානු රාජ්‍ය මාධ්‍ය එම සිද්ධිය හැදින්වූයේ අමානුෂික අපරාධයක් ලෙසයි. මේ නිසා ඒ පිළිබද සමාව අයැදීමට දකුණු කොරියාව වෙත කාලවිරාමයක් ලබාදෙන බවත්, උතුරු කොරියාව සඳහන් කළා. එසේ නොවුණහොත් දැනුම් දීමකින් තොරව ප්‍රබල ප්‍රතිචාරයක් අපේක්ෂා කරන ලෙස උතුරු කොරියාව දකුණු කොරියාවට අනතුරු ඇගවීමක් කළා.",
       "URL": "https://www.hirunews.lk/57242/උතුරු-කොරියාවෙන්-දකුණට-කුළු-ගෙඩි-පහර",
       "Category": "International News",
       "Parent URL": "https://www.hirunews.lk/international-news.php?pageID=848"
}