{
       "Source": "hirunews",
       "Timestamp": "Saturday, 06 June 2020 - 16:33",
       "Headline": "ඉන්දුනීසියාවේ වැඩිම කොරෝනා ආසාදිතයන් අද වාර්තා වේ",
       "News Content": "දිනක් තුළදී ඉන්දුනීසියාවෙන් වාර්තා වූ වැඩිම කොරෝනා ආසාදිතයින් සංඛ්‍යාව අද වාර්තා වී තිබෙනවා.\nඒ අනුව, අද දිනයේ නව කොරෝනා ආසාදිතයින් 993 දෙනෙකු එරටින් වාර්තා වී ඇති බවයි විදෙස් මාධ්‍ය වාර්තා කළේ.\nමේ වනවිට ආසාදිතයින් 30,514 දෙනෙකු ඉන්දුනීසියාවෙන් වාර්තා වන අතර එරට සිදුව ඇති කොරෝනා මරණ සංඛ්‍යාව 1801ක්.\nමේ අතර, පිලිපීනයෙන් ද ගත වූ පැය 24 තුළ නව කොරෝනා ආසාදිතයින් 714 දෙනෙකු සහ මරණ 7ක් වාර්තා වී තිබෙනවා.\nඑරට සමස්ත ආසාදිතයින් සංඛ්‍යාව 21,340 ක් වන අතර, සිදුව ඇති මරණ සංඛ්‍යාව 994 ක් බවයි විදෙස් මාධ්‍ය වාර්තා කළේ.\nලොව කොරෝනා ආසාදිතයන් මේ වනවිට හැටඅට ලක්ෂ 68,000 ඉක්මවා ඇති අතර, මරණ සංඛ්‍යාව තුන්ලක්ෂ 98,586 ක් ලෙස සටහන් වනවා.",
       "URL": "https://www.hirunews.lk/242439/ඉන්දුනීසියාවේ-වැඩිම-කොරෝනා-ආසාදිතයන්-අද-වාර්තා-වේ",
       "Category": "International News",
       "Parent URL": "https://www.hirunews.lk/international-news.php?pageID=179"
}