{
       "Source": "hirunews",
       "Timestamp": "Sunday, 05 February 2017 - 10:24",
       "Headline": "තරුණියකගේ කණේ සිරවූ පිඹුරා - Photos",
       "News Content": "ඇමරිකාවේ ඔරිගන් ප්‍රාන්තයේ කාන්තාවකගේ කන් සිදුරේ පිඹුරු පැටියෙකු සිරවීමේ පුවතක් වාර්තාවනවා.\nමේ සිදුවීමට මුහුණ දුන්ඈෂ්ලි ග්ලෙව් රෝහලට ගොස් සිටියදී ගත් ඡායාරූපයක් ඇගේ අත්දැකීම ද සමග ෆේස්බුක් පිටුවේ පළ කොට තිබුණා.\nඇය එහි සඳහන්කර තිබුණේ තමා විසින් සුරතලයට ඇතිකරනු ලබන 'බාර්ට්' නම් පිඹුරු පැටවා අතටගෙන සුරතල් කරමින් සිටියදී ක්ෂණයකින් තම කන් පෙත්තේ වූ සිදුරින් ඇතුල්වී එහි සිරවූ බවයි.\nනවීන විලාසිතාවට අනුව ඇය තම කන්පෙත්තේ තරමක් විශාල සිදුරක් සකසාගෙන තිබෙනවා.\nකන් සිදුරෙන් ඉවතට ගැනීමේදී ඇය තම සුරතල් පිඹුරු පැටවාට තුවාලයක් වේ යැයි බියවූ නමුත් ඇය වැඩිදුරටත් සඳහන් කර ඇත්තේ එවැන්නක් සිදු නොවූ බවයි.\nවෛද්‍යවරුන් තමාගේ කන හිරිවැටෙන්නට සලස්වා කන් පෙත්ත නොකපා පිඹුරාට ද හානියක් නොවන ලෙස ඌ කන් සිදුරෙන් ඉවතට ගැනීමට සමත්වූ බව ඇය තම අන්තර්ජාල මිතුරු මිතුරියන්ට පවසා තිබුණා.",
       "URL": "https://www.hirunews.lk/153701/තරුණියකගේ-කණේ-සිරවූ-පිඹුරා-photos",
       "Category": "International News",
       "Parent URL": "https://www.hirunews.lk/international-news.php?pageID=521"
}