{
       "Source": "hirunews",
       "Timestamp": "Sunday, 21 August 2016 - 11:04",
       "Headline": "ජපානයට අද චන්ඩමාරුත දෙකක්",
       "News Content": "ජපානයට අද සුළි කුණාටු දෙකක් ළඟාවීමට නියමිත බව කාලගුණ විද්‍යා අංශ ප්‍රකාශ කළා.\nකොම්පාසු නමැති එම එක් සුළි සුළඟක් හොකයිඩෝ දිවයිනේ උතුරු ප්‍රදේශයට අද ළඟාවනු ඇත්තේ පැයට කිලෝමීටර් 126 ක පමණ වේගයකින්.\nඑය අද උදෑසන වනවිට පැසිෆික් සාගරයේ ජපානයට කිලෝමීටර් 100 ක් පමණ ඈතින් ස්ථානගත වී තිබූ බව සදහන්.\nමින්දුලේ නමැති අනෙක් සුළි සුළඟ වයඹ දිග ජපානයේ චිචිජිමා දිවයිනට ඔබ්බෙන් ස්ථානගත වී තිබූ අතර එය ජපානයේ ප්‍රධාන දිවයින වන හොන්ෂු වෙත අද රාත්‍රියේ හෝ හෙට අලුයම් කාලයේ ළඟාවනු ඇති.\nඑම සුළි සුළඟ පැයට කිලෝමීටර් 126 ක පමණ වේගයකින් යුක්ත වන බවයි කාලගුණ විද්‍යා අංශ ප්‍රකාශ කළේ.",
       "URL": "https://www.hirunews.lk/141120/ජපානයට-අද-චන්ඩමාරුත-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=596"
}