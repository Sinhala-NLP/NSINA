{
       "Source": "hirunews",
       "Timestamp": "Sunday, 27 June 2021 - 6:22",
       "Headline": "බ්‍රිතාන්‍ය සෞඛ්‍ය ලේකම් ඉල්ලා අස්වේ",
       "News Content": "එක්සත් රාජධානියේ සෞඛ්‍ය ලේකම් මැට් හැන්කොක් සිය ධුරයෙන් ඉල්ලා අස්වී තිබෙනවා.\nඒ, ඔහු විසින් කොරෝනා මර්දනය කිරීම සඳහා පනවා තිබුණ සෞඛ්‍ය රෙගුලාසි උල්ලංගනය කිරීම හේතුවෙන්.\nඔහු මේ බව අග්‍රාමාත්‍යවරයා වෙත ලිපියක් යොමු කරමින් සඳහන් කර තිබු බවයි විදෙස් මාධ්‍ය වාර්තා කළේ.\nලේකම්වරයා සිය කාර්යාලයේ සේවිකාවක සිප ගැනීමේ වීඩියෝ දර්ශන මාධ්‍ය වාර්තා කිරීමත් සමඟ ඔහු මෙම තීරණය ගෙන ඇති බව සඳහන්.\nමැට් හැන්කොක්ගේ ඉල්ලා අස්වීම සම්බන්ධයෙන් තමන් කණගාටු වන බව ද අග්‍රාමාත්‍ය බොරිස් ජොන්සන් කියා සිටියා.\nකොරෝනා වසංගතය මර්දනය කිරීමට කැපකිරීම් කරනු ලබන සෞඛ්‍ය අංශයේ සේවකයින්ට තමා ඇතුළු පිරිස ණයගැති විය යුතු බව ලේකම්වරයාගේ අස්වීමේ ලිපියේ දක්වා ඇති බවයි වාර්තා වන්නේ.\nහිටපු චාන්සලර්වරයෙකු වූ සජිඩ් ජාවිඩ් නව සෞඛ්‍ය ලේකම්වරයා ලෙස පත් කිරීමට කටයුතු කර ඇති බව ද විදෙස් මාධ්‍ය වැඩිදුරටත් සඳහන් කළා.",
       "URL": "https://www.hirunews.lk/275424/බ්‍රිතාන්‍ය-සෞඛ්‍ය-ලේකම්-ඉල්ලා-අස්වේ",
       "Category": "International News",
       "Parent URL": "https://www.hirunews.lk/international-news.php?pageID=108"
}