{
       "Source": "hirunews",
       "Timestamp": "Sunday, 23 October 2022 - 13:20",
       "Headline": "තෙවැනි වරටත් ජනපති වූ ෂි ජින් පින්ග්",
       "News Content": "චීන ජනාධිපති ෂි ජින් පින්ග් තෙවැනි වරටත් එරට ජනාධිපති ලෙස තේරීපත් වුණා.\nඒ අනුව එරට නව අග්‍රාමාත්‍යවරයා ලෙස නම් කර ඇත්තේ ෂැංහයි කොංග්‍රස් පක්ෂයේ නායක ලී චීයෑන්ග්.\nඑරට වත්මන් අග්‍රාමාත්‍යවරයා වන ලී කච්යාන් එළැඹෙන මාර්තු මාසයේ දී විශ්‍රාම යාමට නියමිත අතර ඉන් පසුව නව අග්‍රාමාත්‍යවරයා සිය ධුරයේ පිහිටුවීමට නියමිත බවයි වාර්තා වන්නේ.\nඒ අනුව තෙවැනිවරටත් ජනාධිපති ධුර කාලය සඳහා තේරීපත් වූ ජනාධිපති ෂි ජින් පින්ග් මාවෝ සේතෝගෙන් පසු චීනයෙන් බිහිවන වඩාත්ම බලවත් පාලකයා ලෙස ඉතිහාසයට එක්වනු ඇති බවයි විදෙස් මාධ්‍ය වාර්තා පෙන්වා දෙන්නේ.\nමේ අතර චීන කොමියුනිස්ට් පක්ෂයේ නව මධ්‍යම කාරක සභාවේ දේශපාලන කාර්යාංශයේ නව සාමාජිකයින්ගේ හමුවක් ද පැවැත්වුණා.\nඊට එක්වුණේ චීන කොමියුනිස්ට් පක්ෂයේ 20 වැනි මධ්‍යම කාරක සභාවේ පළමුවැනි පූර්ණ සැසියේදී තේරීපත් වූ දේශපාලන කාර්යාංශයේ නව සාමාජිකයින්.\nමේ අතර චීන කොමියුනිස්ට් පක්ෂ කොංග්‍රසයේ සමාප්ති උත්සවය අතරතුර එරට හිටපු ජනාධිපති හු ජින්ටාඕ සමුළුව අතරතුර දී හදිසියේ බලධාරීන් පිරිසක් විසින් ඉවතට රැගෙන යන ආකාරයයි මේ.\nසිද්ධිය සම්බන්ධයෙන් තවමත් චීන රජය විසින් නිල ප්‍රකාශයක් සිදුකර නොමැති අතර එරට ඇතැම් මාධ්‍ය වාර්තා කරන්නේ 79 හැවිරිදි හු ජින්ටාඕ යම් කිසි අසනීප තත්ත්වයකින් පෙලීම හේතුවෙන් මෙලෙස ඔහු අසුනෙන් ඉවත් කර රැගෙන ගොස් ඇති බවයි.\nකෙසේවෙතත් මෙය බලහත්කාරයෙන් සිදුකළ ඉවත් කිරීමක් බවට ද ඇතැම් විදෙස් මාධ්‍ය වාර්තා කර තිබුණා.",
       "URL": "https://www.hirunews.lk/318613/තෙවැනි-වරටත්-ජනපති-වූ-ෂි-ජින්-පින්ග්",
       "Category": "International News",
       "Parent URL": "https://www.hirunews.lk/international-news.php?pageID=26"
}