{
       "Source": "hirunews",
       "Timestamp": "Friday, 13 April 2018 - 8:17",
       "Headline": "ටජ් මහලේ කොත් දෙකකට සුළඟින් හානි",
       "News Content": "උතුරු ඉන්දියාවේ අග්‍රා නගරයේ පිහිටි සුප්‍රකට ටජ් මහලේ ප්‍රවේශ දොරටුව අසල පිහිටි කුළුණේ කොත් දෙකකට හානි සිදුව තිබෙනවා.\nපැයට කිලෝමීටර් 130 ක වේගයකින් හමා ගිය සුළඟකින් අඩි 12 ක් පමණ උසැති මෙම කුළුණු දෙක කඩා වැටී ඇති බවයි ඉන්දීය වාර්තා සදහන් කළේ.\nලොව ජනප්‍රියතම සංචාරක ආකර්ශනයක් ඇති ස්ථානයක් වන ටජ් මහල 17 වන ශත වර්ෂයේ ඉදිකරන ලද්දක්.\nඑය නැරඹීමට දිනකට සංචාරකයින් 12,000 ක් පමණ පැමිණෙනවා.\nවිනාශ වූ කොත්වලින් එකක් රාජකීය ද්වාරයෙහි පිහිටා තිබෙන අතර, එය බොහෝ විට ස්මාරකයක පෙනුමක් ගෙන දෙන බවයි එම වාර්තාවල තවදුරටත් දැක්වෙන්නේ.\nවිනාශ වූ කොත් දෙක යළි ප්‍රතිසංස්කරණය කිරීමේ කටයුතු මේ වනවිට ආරම්භ කර තිබෙනවා.",
       "URL": "https://www.hirunews.lk/188287/ටජ්-මහලේ-කොත්-දෙකකට-සුළඟින්-හානි",
       "Category": "International News",
       "Parent URL": "https://www.hirunews.lk/international-news.php?pageID=377"
}