{
       "Source": "hirunews",
       "Timestamp": "Monday, 15 August 2016 - 15:07",
       "Headline": "චීනය සමඟ ඇති කර ගත් ගිවිසුම් ගැන සොයන්න නේපාල නව අගමැති දූතයෙකු යවයි",
       "News Content": "නේපාලයේ අගමැති ධුරයට යළි පත්වී සිටින මා ඕවාදී නායක ප්‍රචණ්ඩා සිය සමීපතම හිතවතෙකු වන ක්‍රිෂ්ණ බහදූර් මහාරා චීනය වෙත විශේෂ නියෝජිතයෙකු ලෙස පිටත් කර යවා තිබෙනවා.\nඒ, හිටපු අග්‍රාමාත්‍ය කේ.පී. ඔලිගේ පාලන සමය තුළ චීනය සමඟ ඇති කර ගත් ගිවිසුම් සම්බන්ධයෙන් පැහැදිලි කර ගැනීමටයි.\nහිටපු අගමැති ඔලි පසුගිය මාර්තු මාසයේ බීජිං නුවර සංචාරය කළ අතර, එහිදී චීනය ප්‍රකාශ කළේ නේපාලයට අනෙකුත් රටවලට පිවිසීම සඳහා චීන දුම්රිය මාර්ග, මහාමාර්ග සහ වරාය භාවිත කළ හැකි බවයි.\nනේපාලයට මෙතෙක් එලෙස අනෙකුත් රටවලට පිවිසීමට හැකි වූයේ ඉන්දියාව හරහා පමණයි.\nකෙසේ නමුත් චීනය සමඟ ඇති කර ගත් ප්‍රතිඵලදායක ගිවිසුම් ඉදිරියට ගෙන යන බව නේපාලයේ නව අග්‍රාමාත්‍ය ප්‍රචණ්ඩා අවධාරණය කළා.",
       "URL": "https://www.hirunews.lk/140682/චීනය-සමඟ-ඇති-කර-ගත්-ගිවිසුම්-ගැන-සොයන්න-නේපාල-නව-අගමැති-දූතයෙකු-යවයි",
       "Category": "International News",
       "Parent URL": "https://www.hirunews.lk/international-news.php?pageID=598"
}