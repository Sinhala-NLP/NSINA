{
       "Source": "hirunews",
       "Timestamp": "Saturday, 28 March 2020 - 13:40",
       "Headline": "රුසියාවේත් වැඩ නොකරන සතියක්",
       "News Content": "කොරෝනා වෛරසයේ ව්‍යාප්තිය වසංගත තත්ත්වයකට පත් නොවූ රුසියාවේ ද වැඩනොකරන සතියක් ප්‍රකාශයට පත් කිරීමට ජනාධිපති ව්ලැදිමීර් පුටින් පියවර ගෙන තිබෙනවා.\nඔහුගේ නියෝගය අනුව රුසියානු රජය එරට ජනතාවට දැනුම් දී ඇත්තේ ඉදිරි සතිය වැටුප් සහිත වැඩනොකරන සතියක් ලෙස සලකා නිවෙස්වල රැදී සිටින ලෙසයි.\nරුසියාවේ කොවිඩ් නයින්ටීන් ආසාදිත සංඛ්‍යාව මේ වන විට 1036ක් වන අතර එය ඉතාලිය, ස්පාඤ්ඤය ආදී යුරෝපා රටවල් හා සැසදූ විට සාපේක්ෂව අඩු අගයක්.\nරුසියාවෙන් කොවිඩ් නයින්ටීන් මරණ 4ක් ද වාර්තා වුණා.\nකොරෝනා වෛරස් ව්‍යාප්තිය වසංගත තත්ත්වයක් දක්වා වර්ධනය වීමට පෙර රුසියාව ක්‍රියාත්මක කර ඇති දැඩි සීමාවන් අප්‍රේල් 5 වන දායින් ඔබ්බට ද දීර්ඝ කරනු ඇති බවයි මොස්කව් වාර්තා සඳහන් කළේ.",
       "URL": "https://www.hirunews.lk/237418/රුසියාවේත්-වැඩ-නොකරන-සතියක්",
       "Category": "International News",
       "Parent URL": "https://www.hirunews.lk/international-news.php?pageID=187"
}