{
       "Source": "hirunews",
       "Timestamp": "Thursday, 05 May 2016 - 16:36",
       "Headline": "ඉන්දීය අගමැතිගේ උපාධිය පිළිබද තොරතුරු ප්‍රසිද්ධ කරන්නැයි ඉල්ලීමක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ උපාධිය පිළිබදව තොරතුරු මහජනතාවට ප්‍රසිද්ධ කරන ලෙස දිල්ලි ප්‍රධාන අමාත්‍ය අර්වින්ද් කේජ්රිවාල් ඉල්ලා සිටිනවා.\nදිල්ලි විශ්වවිද්‍යාලයේ උපකුලපතිවරයා වෙත ලිපියක් යොමුකරමින් ඔහු ඉල්ලා ඇත්තේ සිය අග්‍රාමාත්‍යවරයාගේ අධ්‍යාපන සුුදුසුකම් පිළිබද නිවැරදි තොරතුරු ජනතාව දැනුවත් විය යුතු බවයි.\nඅග්‍රාමාත්‍ය නරේන්ද්‍ර මෝදි ලබාගත් උපාධිය සහ විශ්වවිද්‍යාලයේ දී පැවති විභාග සදහා ඔහු ලබා ගත් ලකුණු ප්‍රමාණය දිල්ලි විශ්වවිද්‍යාලයේ නිල වෙබ් අඩවිය හරහා ප්‍රසිද්ධ කරන ලෙසයි ඔහු මෙම ලිපියේ සදහන් කර ඇත්තේ.\nඉන්දීය අග්‍රාමාත්‍යවරයාට උපාධියක් නොමැති බවට එල්ල වූ චෝදනා සමගයි දිල්ලි ප්‍රධාන අමාත්‍ය අර්වින්ද් කේජ්රිවාල් මෙම ඉල්ලීම සිදුකර ඇත්තේ.",
       "URL": "https://www.hirunews.lk/132500/ඉන්දීය-අගමැතිගේ-උපාධිය-පිළිබද-තොරතුරු-ප්‍රසිද්ධ-කරන්නැයි-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=638"
}