{
       "Source": "hirunews",
       "Timestamp": "Wednesday, 24 August 2016 - 14:54",
       "Headline": "ගංගානම් ගගේ ජල ගැලීමෙන් අමුතු ඇදහීමකට බාධා",
       "News Content": "ඉන්දියාවේ පවතින අධික ජල ගැලීම් තත්වය හේතුවෙන් අවමංගල්‍ය කටයුතු රැසකට බාධා එල්ලවී තිබෙනවා.\nඋත්තර් ප්‍රදේශ් ප්‍රාන්තයේ වරණාසි ප්‍රදේශයේ ගංගානම් ගංගාව පිටාර ගැලීම ඊට හේතුවයි.\nමේ හේතුවෙන් ගං ඉවුරේ පැවැත්වෙන අවමංගල්‍ය උත්සව රැසකට බාධා මතුව ඇති බවයි විදෙස් පුවත් සේවාවල දැක්වෙන්නේ.\nඇතැම් පුද්ගලයන් නිවෙස්වල සඳලුතල යොදා ගනිමින් මියගිය සිය ඥාතීන්ගේ අවසන් කටයුතු සිදුකර තිබෙනවා.\nඉන්දියාවේ ඇතැම් බැතිමතුන් ගංගානම් ගග ශුද්ධත්වයෙන් සැලකීම හේතුවෙන් එහි ඉවුරේ අවමංගල්‍ය උත්සව පැවැත්වීමට වැඩි උනන්දුවක් දක්වන බවයි විදෙස් මාධ්‍ය වාර්තා පෙන්වා දෙන්නේ.\nහින්දු බැතිමතුන් විශ්වාසය පළකරන්නේ වරණාසි ප්‍රදේශයේදී ආදාහන කටයුතු සිදුකලහොත් මියගිය පුද්ගලයා නිවනට පත්වන බවයි.",
       "URL": "https://www.hirunews.lk/141380/ගංගානම්-ගගේ-ජල-ගැලීමෙන්-අමුතු-ඇදහීමකට-බාධා",
       "Category": "International News",
       "Parent URL": "https://www.hirunews.lk/international-news.php?pageID=594"
}