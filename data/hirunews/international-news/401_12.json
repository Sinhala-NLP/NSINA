{
       "Source": "hirunews",
       "Timestamp": "Wednesday, 24 January 2018 - 19:21",
       "Headline": "නම වෙනස්වූ පද්මාවතී නිසා ගුජරාටය යළි උණුසුම්",
       "News Content": "ආන්දෝලනයකට තුඩුදුන් පද්මාවතී චිත්‍රපටය අද ප්‍රදර්ශනය ආරම්භ කිරීමත් සමග ගුජරාටය ඇතුලූ ඉන්දීය ප්‍රාන්ත කිහිපයක ආරක්ෂාව තර කර තිබෙනවා.\nඒ, ඊට විරෝධය පළ කරන කණ්ඩායම් කඩසාප්පු සහ වාහන ගිනිබත් කරමින් කළහකාරීව හැසිරීම හේතුවෙන්.\n14 වන සියවසේ හින්දු රැජිනක් වූ පද්මාවතී සහ මුස්ලිම් පාලකයෙකු අතර සබඳතා සිදුවීම් දාමයක් පදනම් කරගෙන තැනූ මෙම චිත්‍රපටයේ ප්‍රධාන නළු නිළියන් වන්නේ දීපිකා පදුකෝන් සහ රන්වීර් සිං.\nචිත්‍රපටය ලොව පුරා බෙදාහැරීම වළක්වාලීම සඳහා ගොනු කළ නඩුවක් පසුගිය නොවැම්බරයේදී ඉන්දීය ශ්‍රේෂ්ඨාධිකරණය ප්‍රතික්ෂේප කළ අතර, පසුව චිත්‍රපටයේ නම පද්මාවත් ලෙස වෙනස් කර ප්‍රදර්ශනය කිරීමටද තීරණය කෙරුණා.",
       "URL": "https://www.hirunews.lk/181943/නම-වෙනස්වූ-පද්මාවතී-නිසා-ගුජරාටය-යළි-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=401"
}