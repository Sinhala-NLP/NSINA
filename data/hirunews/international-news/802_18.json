{
       "Source": "hirunews",
       "Timestamp": "Wednesday, 18 September 2013 - 16:03",
       "Headline": "වර්ෂාවෙන් මෙක්සිකෝවේ සංචාරකයන් 40,000 ක් සිරවේ.",
       "News Content": "මෙක්සිකෝවේ - ඇකපුල්කෝ නගරය ජලයෙන් යටවීම නිසා සංචාරකයින් 40,000 ක් පමණ එහි සිරවී සිටින බව විදෙස් වාර්තා පවසනවා. ඉන් 2,000 ක පමණ සංචාරකයින් පිරිසක් මේ වනවිට ගුවන් මගින් බේරාගෙන තිබෙනවා. මෙම නගරය පිහිටි ඇකපුල්කෝ ජාත්‍යන්තර ගුවන් තොටුපලද ජලයෙන් යටවී ඇති බවයි විදෙස් වාර්තා සඳහන් කළේ. කෙසේ වෙතත් අධික වර්ෂාවත් සමග උද්ගතව ඇති මෙම තත්වයෙන් එම නගරයේ ජීවත්වන ජනතාව සහ සංචාරකයින් බේරාගැනීම සඳහා තවදුරටත් මුදාගැනීමේ මෙහෙයුම් ක්‍රියාත්මක බවද විදෙස් වාර්තා කියා සිටියා.",
       "URL": "https://www.hirunews.lk/67474/වර්ෂාවෙන්-මෙක්සිකෝවේ-සංචාරකයන්-40000-ක්-සිරවේ",
       "Category": "International News",
       "Parent URL": "https://www.hirunews.lk/international-news.php?pageID=802"
}