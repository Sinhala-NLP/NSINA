{
       "Source": "hirunews",
       "Timestamp": "Thursday, 12 February 2015 - 10:27",
       "Headline": "ප්‍රාණ ඇපයට ගත් සිරකරුවන් දිවි නසාගනී",
       "News Content": "තායිවානයේ කොෂියුං නගරයේ බන්ධනාගාරයක නිලධාරීන් දෙදෙනෙකු ප්‍රාණ ඇපයට ගත් එහි රැඳවියන් 6 දෙනා අද උදෑසන දිවි හානිකරගෙන තිබෙනවා. ඔවුන් නිලධාරීන් පිරිස පැය 14 කට ආසන්න කාලයක් රඳවාගෙන සිටි අතර එම අවස්ථාවේ පොලීසිය බන්ධනාගාරය වටලා ආරක්ෂාව තරකරනු ලැබුවා. මෙම සිරකරුවන් තමන්ට එරෙහි දඩුවම්වලට මෙන්ම බන්ධනාගාරය තුළ පවතින දුර්වල තත්ත්වයට විරෝධය පළ කළ අයයි. ඔවුන් සියලූදෙනාම මිනීමැරුම් ඇතුලූ දරුණු අපරාධවලට වරදකරුවන් වූ දඩුවම් ලබමින් සිටි අය බව තායිවාන රජය ප්‍රකාශ කළා.",
       "URL": "https://www.hirunews.lk/103219/ප්‍රාණ-ඇපයට-ගත්-සිරකරුවන්-දිවි-නසාගනී",
       "Category": "International News",
       "Parent URL": "https://www.hirunews.lk/international-news.php?pageID=759"
}