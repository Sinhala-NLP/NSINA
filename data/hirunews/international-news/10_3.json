{
       "Source": "hirunews",
       "Timestamp": "Thursday, 31 August 2023 - 12:45",
       "Headline": "මෙහෙයුමක් අතරතුර ගුවන් නියමුවන් හය දෙනෙක් මරුට",
       "News Content": "බක්මුට් අසල සටන් මෙහෙයුමක් අතරතුර යුක්‍රේන ගුවන් නියමුවන් හය දෙනෙක් මිය ගිය බව එරට හමුදා ප්‍රකාශකයෙක් සඳහන් කරනවා.\nවිදෙස් මාධ්‍ය වාර්තා කරන්නේ රුසියාව බලය තහවුරු කරගත් ඩොනෙට්ස්ක් වෙත එල්ල වූ යුක්‍රේන ෂෙල් ප්‍රහාර හේතුවෙන් එක් පුද්ගලයෙකු මිය ගොස් තවත් 13 දෙනෙකු තුවාල ලබා තිබෙන බවයි.\nමේ අතර කෙර්සන් කලාපයේ පිහිටි රුසියානු හිතවාදී පක්ෂයක මැතිවරණ මූලස්ථානයට එල්ල වූ ප්‍රහාරයේ වගකීම යුක්‍රේන කැරලිකාර කණ්ඩායමක් භාරගෙන තිබෙනවා.",
       "URL": "https://www.hirunews.lk/346696/මෙහෙයුමක්-අතරතුර-ගුවන්-නියමුවන්-හය-දෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=10"
}