{
       "Source": "hirunews",
       "Timestamp": "Thursday, 28 November 2013 - 9:19",
       "Headline": "ඇමරිකාවේ සීත කාලගුණයෙන් සංචාරකයන්ට බාධා.",
       "News Content": "ඇමරිකා එක්සත් ජනපදයේ නැගෙනහිර ප්‍රදේශයට බලපා ඇති අධික හිමපතනය හේතුවෙන් ගුවන් ගමන්වලට බාධා එල්ලවී තිබෙනවා. විදෙස් වාර්තා සඳහන් කළේ මේ හේතුවෙන් එම ප්‍රදේශයේ ගුවන් ගමන් 100 කට අධික ප්‍රමාණයක් අවලංගු කර ඇති බවයි. සීත ඍතුවත් සමග මෙම තත්ත්වය උදාවී තිබෙනවා. මෙම කාලසීමාව සැළකෙන්නේ ඇමරිකානු ජනතාවගේ නිවාඩු කාලසීමාව ලෙසටයි. මෙම කාලසීමාව තුළ සංචාරයේ යෙදෙන ඇමරිකානුවන්ගේ සංඛ්‍යාව මිලියන 43 ක්. නැගෙනහිර ප්‍රදේශයට බලපා ඇති අධික හිම පතනය හේතුවෙන් මෙලෙස සංචාරයේ යෙදෙන ඇමරිකානුවන්ට බාධා එල්ලවන බවයි විදෙස් වාර්තා සඳහන් කළේ. මීට පෙර ඇමරිකාවේ බටහිර ප්‍රදේශයට බලපෑ අධික හිම පතනය හේතුවෙන් පුද්ගලයන් 12 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/72274/ඇමරිකාවේ-සීත-කාලගුණයෙන්-සංචාරකයන්ට-බාධා",
       "Category": "International News",
       "Parent URL": "https://www.hirunews.lk/international-news.php?pageID=782"
}