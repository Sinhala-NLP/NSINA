{
       "Source": "hirunews",
       "Timestamp": "Monday, 24 July 2023 - 8:44",
       "Headline": "පෙන්ගුයින්ලා 2000 ක් අබිරහස් ලෙස මරුට",
       "News Content": "නැගෙනහිර උරුගුවේ වෙරළ තීරයට පසුගිය දින 10 ක් තුළ මිය ගිය පෙන්ගුයින්ලා දෙදාහක් පමණ ගොඩ ගසා තිබෙනවා.\nමෙම කුරුල්ලන්ගේ මරණයට හේතුව මෙතෙක් අනාවරණය වී නොමැති බවයි බලධාරින් පවසන්නේ.\nඑරට පරිසර අමාත්‍යාංශය සදහන් කරන්නේ, මියගිය පෙන්ගුයින් කුරුල්ලන් 90% ක්ම කිසිදු ආහාරයක් ගෙන නොමැති හෙයින් සිරුරේ මේද සංච්ත නොමැති බවට පරීක්ෂණ වලින් හෙළි වූ බවයි.\nඋරුගුවේ පරිසර අමාත්‍යාංශය පවසන්නේ, මෙම කුරුල්ලන්ට කුරුළු උණ තිබේදැයි පරීක්ෂාවන්ද සිදුකළ අතර කිසිවෙකුට කුරුළු උණ වැළදී නොමැති බවයි\nසිද්ධිය සම්බන්ධයෙන් උරුගුවේ පරිසර අමාත්‍යංශය වැඩිදුර පරීක්ෂණ සිදුකරනු ලබයි.",
       "URL": "https://www.hirunews.lk/342300/පෙන්ගුයින්ලා-2000-ක්-අබිරහස්-ලෙස-මරුට",
       "Category": "International News",
       "Parent URL": "https://www.hirunews.lk/international-news.php?pageID=16"
}