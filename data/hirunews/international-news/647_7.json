{
       "Source": "hirunews",
       "Timestamp": "Tuesday, 12 April 2016 - 13:21",
       "Headline": "මුම්බායි නුවර මහල් ගොඩනැගිල්ලක ගින්නක්",
       "News Content": "ඉන්දියාවේ මුම්බායි නගරය තදාසන්නයේ පිහිටි බිවාන්ඩි හි පිහිටි සිව් මහල් ගොඩනැගිල්ලක අද අලූයම් කාලයේ ඇති වූ ගින්නක් හේතුවෙන් ඊට දැඩි හානි සිදුව තිබෙනවා.\nඇඟලූම් කම්හලක්, ගබඩාවක් සහ සේවක නිවහන් සහිත එම ගොඩනැගිල්ලෙන් පුද්ගලයන් 350 දෙනෙකු පමණ ආරක්ෂිතව ඉවත් කර ගැනීමට හැකි වූ බවයි ඉන්දීය බලධාරීන් ප්‍රකාශ කළේ.\nබිම් මහලේ හට ගත් ගින්න පසුව ඉහළ මහල් වෙත පැතිරී ගොස් ඇති අතර, එය මැඬ පැවැත්වීම සඳහා පැය 4කට අධික කාලයක් ගත වී තිබෙනවා.\nකෙසේ නමුත්, ගින්න හේතුවෙන් ජිවිත හානි කිසිවක් වාර්තා වී නැහැ.",
       "URL": "https://www.hirunews.lk/130712/මුම්බායි-නුවර-මහල්-ගොඩනැගිල්ලක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=647"
}