{
       "Source": "hirunews",
       "Timestamp": "Monday, 21 September 2015 - 20:03",
       "Headline": "ඕස්ට්‍රේලියාවට ප්‍රථම වතාවට ආරක්ෂක ඇමතිවරියක්",
       "News Content": "ඕස්ට්‍රේලියානු නව රජයේ අමාත්‍ය මණ්ඩලය අද දිවුරුම් දුන් අතර, එහිදී එරට ආරක්ෂක අමාත්‍ය ධුරය ප්‍රථමවරට කාන්තාවකට හිමි වුණා. නව අග්‍රාමාත්‍ය මැල්කම් ටර්න්බුල් එහිදී නව ආරක්ෂක අමාත්‍යවරිය ලෙස පත් කර ඇත්තේ මරීස් පේන්. කෙසේ නමුත්, නව අමාත්‍ය මණ්ඩලය දැනටමත් විපක්ෂයේ විවේචනයට ලක්වී ඇත්තේ නව අග්‍රාමාත්‍යවරයා තම හිතවතුන්ට ඇමති පදවි ලබාදී ඇති බවට චෝදනා කරමින්.  ඕස්ට්‍රේලියාවේ ආදිවාසී මන්ත්‍රීවරයෙකු ද ප්‍රථමවරට නව අමාත්‍ය මණ්ඩලයේ නියෝජ්‍ය අමාත්‍ය ධුරයක් හිමි වී තිබෙනවා. මැල්කම් ටර්න්බුල්  ඕස්ට්‍රේලියාවේ අග්‍රාමාත්‍ය ධුරයට පත්වූයේ හිටපු අගමැති ටෝනි ඇබට්ගේ පක්ෂ නායකත්වය අභියෝගයට ලක් කරමින් පැවැති ඡන්ද විමසීම ජයග්‍රහණය කිරීමෙන් අනතුරුවයි.",
       "URL": "https://www.hirunews.lk/117014/ඕස්ට්‍රේලියාවට-ප්‍රථම-වතාවට-ආරක්ෂක-ඇමතිවරියක්",
       "Category": "International News",
       "Parent URL": "https://www.hirunews.lk/international-news.php?pageID=703"
}