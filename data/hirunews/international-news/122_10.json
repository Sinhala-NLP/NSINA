{
       "Source": "hirunews",
       "Timestamp": "Saturday, 17 April 2021 - 14:42",
       "Headline": "ලොව පුරා කොරෝනා ආසාදිතයන් මාස දෙකක් තුළ දෙගුණ වෙයි",
       "News Content": "ලොව පුරා කොරෝනා ආසාදිතයන් සහ මරණ සීග්‍රයෙන් ඉහළ යමින් පවතින බව ලෝක සෞඛ්‍ය සංවිධානය පවසනවා.\nඑහි ප්‍රධානී ටෙඩ්‍රොස් ඇඩනම් ගෙබි්‍රයේසස් ඊයේ පැවති මාධ්‍ය හමුවේදී ප්‍රකාශ කළේ ගෝලීය ආසාදිතයන් සංඛ්‍යාව පසුගිය මාස දෙක තුළ දෙගුණයකින් පමණ ඉහළ ගොස් ඇති බවයි.\nඑමෙන්ම කොරෝනා මරණ සංඛ්‍යාවද මේ වනවිට මිලියන තුන ඉක්මවා තිබෙනවා.\nකොරෝනා වෛරස් ගෝලීය වසංගතයේ සීග්‍රතම ව්‍යාප්තිය මේ වනවිට දක්නට ලැබෙන බවයි ලෝක සෞඛ්‍ය සංවිධානයේ ප්‍රධානියා සඳහන් කළේ.\nලොව සෑම කලාපයකම පාහේ කොරෝනා ව්‍යාප්තිය ඉහළ ගොස් ඇති අතර, බ්‍රසීලය, ඉන්දියාව, පෝලන්තය, තුර්කිය ඇතුලු රටවල් රැසක එහි සීග්‍ර ව්‍යාප්තියක් දැකිය හැකියි. එහිදී ඇතැම් රටවල කොරෝනා ව්‍යාප්තිය ඉහළ යාමට වෛරසයේ විකෘති ප්‍රභේද හේතුවී ඇති බව සැළකෙනවා.\nගෝලීය කොරෝනා වෛරස් ආසාදිතයන් සංඛ්‍යාව මේ වනවිට කෝටි 14 ඉක්මවා තිබෙනවා.",
       "URL": "https://www.hirunews.lk/268691/ලොව-පුරා-කොරෝනා-ආසාදිතයන්-මාස-දෙකක්-තුළ-දෙගුණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=122"
}