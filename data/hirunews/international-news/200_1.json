{
       "Source": "hirunews",
       "Timestamp": "Sunday, 09 February 2020 - 14:28",
       "Headline": "පැපුවා නිව්ගිනියා හි භූ කම්පනයක්",
       "News Content": "පැපුවා නිව්ගිනියා හි - දකුණු කොකෝපෝ ප්‍රදේශයේ භූ කම්පනයක් වාර්තාවනවා.\nරික්ටර් පරිමාණයේ ඒකක 6.2 ක් ලෙස එහි ප්‍රබලත්වය සටහන්ව ඇති බවයි ඇමරිකානු භූ විද්‍යා සමීක්ෂණ ආයතනය ප්‍රකාශ කර ඇත්තේ.\nකිලෝමීටර 31.3 ක් පොළොව අභ්‍යන්තරයේ මෙම භූ කම්පනය හටගෙන ඇති අතර, ඉන් සිදුව ඇති හානිය පිළිබඳ මෙතෙක් වාර්තා කර නැහැ.\nපැසිෆික් ගිනි වළල්ලට අයත් පැපුවා නිව්ගිනියාවේ මේ ආකාරයේ භූකම්පන නිරන්තරයෙන් වාර්තාවනවා.\n2018 වසරේ පෙබරවාරි 25 වනදා එහි සිදුවූ රික්ටර් පරිමාණයේ 7.5 ක භූ කම්පනයකින් පුද්ගලයන් 160 දෙනෙකු ජීවිතක්ෂයට පත්වූ අතර, 1998 වසරේ සිදුවූ රික්ටර් පරිමාණයේ 7ක භූ කම්පනයකින් පුද්ගලයන් 2700ක් පමණ මියගියා.",
       "URL": "https://www.hirunews.lk/234038/පැපුවා-නිව්ගිනියා-හි-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=200"
}