{
       "Source": "hirunews",
       "Timestamp": "Friday, 11 September 2015 - 8:16",
       "Headline": "පලස්තීන ධජය ජගත් සංවිධානයේ එසවීමට අනුමැතිය",
       "News Content": "නිව්යෝක් නුවර එක්සත් ජාතීන්ගේ සංවිධාන මූලස්ථාන ගොඩනැගිල්ලේ පලස්තීන ධජය ප්‍රථම වරට එසවීමට ජගත් සංවිධාන මහාසභාව ඊයේ (10) අනුමැතිය ලබාදුන්නා. ඒ සඳහා පැවති ඡන්ද විමසීමේදී රටවල් 119 ක් පලස්තීන ධජය ජගත් සංවිධානයේ එසවීමට කැමැත්ත පළ කළ අතර, ඇමෙරිකාව, ඊශ්‍රායලය ඇතුළු රටවල් 8 ක් ඊට විරුද්ධව ඡන්දය ප්‍රකාශ කළා. බ්‍රිතාන්‍යය සහ යුරෝපා සංගමයේ සාමාජික රටවල් ඇතුළු රටවල් 45 ක් ඡන්දය ප්‍රකාශ කිරීමෙන් වැළකී සිටියා.\nඑහෙත්, ප්‍රංශය, ස්වීඩනය, ඉතාලිය, ස්පාඤ්ඤය, ඇතුළු යුරෝපා රටවල් පලස්තීන ධජය ජගත් සංවිධානයේ එසවිය යුතු බව ප්‍රකාශ කළා. එක්සත් ජාතිීන්ගේ සංවිධානයේ පලස්තීන නියෝජිත රියාද් මන්සූර් ප්‍රකාශ කළේ මෙය පලස්තීන රාජ්‍යය තහවුරු කිරීමේ තවත් ඉදිරි පියවරක් බවයි. මේ වනවිට ලෝකයේ රටවල් 135 ක් පලස්තීන රාජ්‍යය පිළිගෙන ඇති අතර ඉන් වැඩි ප්‍රමාණයක් ආසියානු, අප්‍රිකානු සහ ලතින් ඇමෙරිකානු රටවල්.",
       "URL": "https://www.hirunews.lk/116357/පලස්තීන-ධජය-ජගත්-සංවිධානයේ-එසවීමට-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=705"
}