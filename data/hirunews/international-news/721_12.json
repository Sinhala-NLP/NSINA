{
       "Source": "hirunews",
       "Timestamp": "Sunday, 05 July 2015 - 10:01",
       "Headline": "කුමරි චාලට් අද බෞතීස්ම කෙරෙයි",
       "News Content": "බ්‍රිතාන්‍යයේ කිරුළ හිමි විලියම් කුමරුගේ සහ කේට් කුමරියගේ දියණිය චාලට් කුමරිය බෞතීස්ම කිරීම දෙවන එලිසබෙත් මහ රැජිනගේ ප්‍රධානත්වයෙන් නෝෆෝක් හිදී අද සිදු කෙරෙනවා. විලියම් කුමරු, කේට් කුමරිය, ජෝජ් කුමරු සහ චාලට් කුමරිය එකම පවුලක් ලෙස ප්‍රථම වරට එකවර පෙනී සිටින්නේද අදයි.\nසැන්ඩ්‍රිගම් හි ශාන්ත මේරි මැග්ඩලීන් දෙව් මැදුරේදී පැවැත්වෙන  උත්සවයට එඩින්බරෝ ආදිපාදවරයා, චාල්ස් කුමරුගේ බිරිඳ වන, කෝන්වෙල් ආදිපාදවරිය මෙන්ම කේට් මිඞ්ල්ටන්ගේ සොහොයුරු සොහොයුරියන් වන පීපා මිඞ්ල්ටන් සහ ජේම්ස් මිඞ්ල්ටන්ද එක්වනවා.\nසිය මිත්තණිය වන දෙවන එලිසබෙත් මහ රැජිණ මෙන්ම බ්‍රිතාන්‍යයේ අනාගත රජුන් වන චාල්ස්, විලියම් සහ ජෝජ් කුමරුන් ඉදිරියේ චාලට් කුමරිය බෞතීස්ම කිරීම සඳහා වික්ටෝරියා යුගයේ පටන් පැවතෙන දිය බඳුන සහ ජෝර්දාන ගංඟාවේ ජලය යොදා ගැනෙනු ඇති.\nසැන්ඩ්‍රිගම් ශාන්ත මේරි මැග්ඩලීන් දෙව් මැදුර\nඩයනා කුමරිය බෞතීස්මකළේ 1961 දී   මෙම ස්ථානයේදී",
       "URL": "https://www.hirunews.lk/112644/කුමරි-චාලට්-අද-බෞතීස්ම-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}