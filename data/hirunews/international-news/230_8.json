{
       "Source": "hirunews",
       "Timestamp": "Sunday, 20 October 2019 - 8:39",
       "Headline": "ලොව දිගම වානිජ ගුවන් ගමන සාර්ථක ලෙස නිමාවෙයි",
       "News Content": "මගීන් රැගත් ගුවන් යානයක් මෙතෙක් නොනවත්වා ගමන් කළ දීර්ඝතම ගුවන් ගමන ඕස්ට්‍රේලියානු කොන්ටාස් ජාතික ගුවන් සේවයේ යානයක් අද උදෑසන සාර්ථක ලෙස සමාප්ත කළා.\nඒ, ඇමරිකා එක්සත් ජනපදයේ නිව්යෝක් නුවර සිට ඕස්ට්‍රේලියාවේ සිඞ්නි නුවර වෙත නොනවත්වා ගමන් කිරීමෙන්.\nනව බෝයිං 787 යි 9 වර්ගයේ ඞී‍්‍රම් ලයිනර් යානය මගීන් සහ කාර්ය මණ්ඩලයේ 50 දෙනෙකු සමඟ කිලෝමීටර 16,200 ක් නොනවත්වා පියාසර කිරීමට පැය 19 යි විනාඩි 16 ක් ගතකළා.\nගුවන් ගමන් සඳහා පවතින ඉල්ලූම ඉහළ යාමත් සමඟ ඉහළ ක්‍රියාකාරීත්වයකින් යුත් දීර්ඝ ගමන්වල නිරතවිය හැකි යානා නිෂ්පාදනය කිරීමට සමාගම් පෙළඹී සිටිනවා.\nජාත්‍යන්තර ගුවන් ප්‍රවාහන සම්මේලනය ප්‍රකාශ කරන පරිදි දැනට බිලියන 4.6 ක් වන ගෝලීය ගුවන් මගීන් සංඛ්‍යාව වසර 2037 දී බිලියන 8.2 දක්වා ඉහළ යනු ඇති.",
       "URL": "https://www.hirunews.lk/226597/ලොව-දිගම-වානිජ-ගුවන්-ගමන-සාර්ථක-ලෙස-නිමාවෙයි",
       "Category": "International News",
       "Parent URL": "https://www.hirunews.lk/international-news.php?pageID=230"
}