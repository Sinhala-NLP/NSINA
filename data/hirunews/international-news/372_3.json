{
       "Source": "hirunews",
       "Timestamp": "Sunday, 29 April 2018 - 10:10",
       "Headline": "රාහුල් ගාන්ධි අද දිල්ලි නුවර ජන රැළියක",
       "News Content": "ඉන්දීය කොංග්‍රස් පක්ෂයේ සභාපති ධුරයට පත්වීමෙන් අනතුරුව රාහුල් ගාන්ධි ප්‍රථම වරට අද නවදිල්ලි නුවරදී ජන රැළියක් අමතනවා.\nලබන මැයි 12 වනදා පැවැත්වෙන කර්ණාටක මැතිවරණය ඉලක්ක කරගෙන සංවිධාන කර ඇති මෙම රැළියේදී මෝදි රජයේ ප්‍රතිපත්තිවලට එරෙහිව කොංග්‍රස් මතය ඉදිරිපත් කිරීමට නියමිතයි.\nභාරතීය ජනතා පක්ෂ රජය යටතේ ඉන්දියාවේ බෙදුම්වාදී දේශපාලනයක් ක්‍රියාත්මක වන බවටයි රාහුල් ගාන්ධි චෝදනා කරන්නේ.\nදිල්ලි නුවර අද පැවැත්වෙන රැළියට කොංග්‍රස් පක්ෂයේ හිටපු සභාපතිනි සෝනියා ගාන්ධි සහ හිටපු අග්‍රාමාත්‍ය ආචාර්ය මන්මෝහන් සිං ද සහභාගිවීමට නියමිතයි.",
       "URL": "https://www.hirunews.lk/189538/රාහුල්-ගාන්ධි-අද-දිල්ලි-නුවර-ජන-රැළියක",
       "Category": "International News",
       "Parent URL": "https://www.hirunews.lk/international-news.php?pageID=372"
}