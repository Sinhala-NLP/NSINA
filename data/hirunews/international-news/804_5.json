{
       "Source": "hirunews",
       "Timestamp": "Saturday, 14 September 2013 - 7:41",
       "Headline": "මූන්ගෙන් අසාද්ට අපරාධ චෝදනා.",
       "News Content": "ඉදිරි සතියේ ප්‍රකාශයට පත් කිරීමට නියමිත එක්සත් ජාතීන්ගේ වාර්තාව මගින් සිරියාවේ පසුගිය මාසයේ සිදුවූ රසායනික අවි ප්‍රහාරය මුළුමනින්ම සනාථ කරන බව ජගත් සංවිධාන මහලේකම් බෑන් කී මූන් පවසනවා. කෙසේ නමුත්, දමස්කස් නුවර පසුගිය අගෝස්තු 21 වැනිදා සිදුවූ රසායනික අවි ප්‍රහාරයට වගකිව යුත්තේ කවුරුන්ද යන්න මහලේකම්වරයා ප්‍රකාශ කළේ නැහැ. එහෙත්, සිරියානු ජනාධිපති බෂාර් අල් අසාද් මානුෂිකත්වයට එරෙහි අපරාධ රැසකට වරදකරුවෙකු බව ඔහු අවධාරණය කළා. මේ අතර, සිරියාවේ රසායනික අවි සුරක්ෂිත ලෙස ඉවත් කිරීමේ සැලසුම් පිළිබඳව ඇමෙරිකානු සහ රුසියානු විදේශ අමාත්‍යවරුන් තවදුරටත් සාකච්ඡාවල නිරත වනවා.",
       "URL": "https://www.hirunews.lk/67165/මූන්ගෙන්-අසාද්ට-අපරාධ-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=804"
}