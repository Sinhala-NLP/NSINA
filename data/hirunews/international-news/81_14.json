{
       "Source": "hirunews",
       "Timestamp": "Friday, 12 November 2021 - 7:34",
       "Headline": "ෂී ජින්පින් බලය තහවුරු කරගනියි",
       "News Content": "සිය දේශපාලන ඉතිහාසය තුළ ජනාධිපති ෂී ජින්පින්ගේ ප්‍රතිරූපය ස්ථාපිත කරමින් චීන කොමියුනිස්ට් පක්ෂය ඊයේ විශේෂ යෝජනාවක් සම්මත කරගනු ලැබුවා.\nසියවසරක් වන චීන කොමියුනිස්ට් පක්ෂ ඉතිහාසයේ සාරාංශය ඇතුළත් එවැනි යෝජනාවක් මීට පෙර සම්මත කරගෙන ඇත්තේ දෙවතාවක් පමණයි.\nඒ, 1945 වසරේදී සමාජවාදී චීනයේ නිර්මාතෘ මාඕ සේතුං වෙනුවෙන් සහ 1981 වසරේදී ජනාධිපති ඩෙන් ෂියාඕ - පින් වෙනුවෙන්.\nඊයේ සම්මත කරගනු ලැබූ යෝජනාව මගින් 68 හැවිරිදි, ජනාධිපති ෂී ජින්පින්ගේ බලය තහවුරු වන අතර, දිවි ඇති තෙක් බලයේ රැඳී සිටීම සඳහා ඔහුට හැකිවනු ඇති බවයි දේශපාලන විචාරකයන් පෙන්වා දෙන්නේ.",
       "URL": "https://www.hirunews.lk/287761/ෂී-ජින්පින්-බලය-තහවුරු-කරගනියි",
       "Category": "International News",
       "Parent URL": "https://www.hirunews.lk/international-news.php?pageID=81"
}