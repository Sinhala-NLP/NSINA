{
       "Source": "hirunews",
       "Timestamp": "Friday, 13 December 2019 - 8:18",
       "Headline": "කොකේන් ටොන් 2ක් ප්‍රවාහනය කළ සබ්මැරීනයක් පේරු නාවික හමුදා අත්අඩංගුවට",
       "News Content": "කොකේන් මත්ද්‍රව්‍ය ටොන් 2කට වැඩි ප්‍රමාණයක් රැගත් සබ්මැරීනයක් ලතින් ඇමරිකානු පේරු රාජ්‍යයේ පොලීසිය විසින් සිය භාරයට ගෙන තිබෙනවා.\nමෙක්සිකෝව බලා ගමන් ගනිමින් තිබූ මෙම යාත්‍රාව පේරු නාවික හමුදා ග්‍රහණයට හසු වී ඇත්තේ ඉක්වදෝර මුහුදු සීමාව ආසන්නයේදියි.\nඑහි සිටි කොළොම්බියානු ජාතිකයන් දෙදෙනෙකු, මෙක්සිකෝ ජාතිකයෙකු සහ ඉක්වදෝර ජාතිකයෙකු අත්අඩංගුවට ගත් බවයි පේරු පොලීසිය සඳහන් කළේ.\nඇමරිකානු ඩොලර් මිලියන 121ක් වටිනා මෙම කොකේන් තොගය කොළොම්බියාවේ සිට මෙක්සිකෝව බලා රැගෙන ගොස් ඇත්තේ ඇමරිකාවට රැගෙන යාමට බව විශ්වාස කෙරෙනවා.",
       "URL": "https://www.hirunews.lk/230129/කොකේන්-ටොන්-2ක්-ප්‍රවාහනය-කළ-සබ්මැරීනයක්-පේරු-නාවික-හමුදා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=216"
}