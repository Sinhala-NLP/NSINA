{
       "Source": "hirunews",
       "Timestamp": "Sunday, 06 February 2022 - 13:43",
       "Headline": "රුසියාව යුක්රේන ආක්‍රමණය අභියස",
       "News Content": "යුක්රේන දේශසීමාව ආසන්නයේ රඳවා ඇති රුසියානු හමුදා බලඇණි සංඛ්‍යාව 60 සිට 83 දක්වා ඉහළ නංවා ඇති අතර, තවත් බලඇණි 14ක් එහි පැමිණෙමින් සිටින බව වාර්තා වනවා.\nඇමෙරිකානු ඔත්තු සේවා ප්‍රකාශ කරන පරිදි රුසියාව මේ වනවිට සිය හමුදාවලින් සියයට 70 ක් පමණ සීරුවෙන් තබා අවසන්. එය යුක්රේනයේ පූර්ණ ආක්‍රමණයක් සඳහා ප්‍රමාණවත් බව විශ්වාස කෙරෙනවා.\nයුක්රේන දේශසීමාවේ රුසියානු හමුදා ගොඩනැංවීම ලබන 15 වැනිදා වනවිට උපරිම මට්ටමට පැමිණෙනු ඇතැයි අපේක්ෂිතයි.\nකෙසේ නමුත්, යුක්රේන ආක්‍රමණයකට සූදානම් බවට එල්ල වන චෝදනා රුසියාව දිගින් දිගටම ප්‍රතික්ෂේප කරනවා.",
       "URL": "https://www.hirunews.lk/296302/රුසියාව-යුක්රේන-ආක්‍රමණය-අභියස",
       "Category": "International News",
       "Parent URL": "https://www.hirunews.lk/international-news.php?pageID=63"
}