{
       "Source": "hirunews",
       "Timestamp": "Wednesday, 22 February 2017 - 9:08",
       "Headline": "ට්‍රම්ප් සංක්‍රමණික ප්‍රතිපත්ති තවත් දැඩි කරයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සිය සංක්‍රමණික ප්‍රතිපත්ති තවත් දැඩි කර තිබෙනවා.\nඒ අනුව නීතිවිරෝධී ලෙස ඇමරිකාව තුළ රැදී සිටින සංක්‍රමණිකයන් පිටුවහල් කිරීම සඳහා නව උපදෙස් මාලාවක් ද නිකුත් කර ඇති බවයි විදෙස් වාර්තා සදහන් කළේ.\nමෙහි පළමු පියවරක් ලෙස අනන්‍යතාවය තහවුරු කිරීමේ ලිපි ලේඛන නොමැතිව ඇමරිකාව තුළ රැදී සිටින සංක්‍රමණිකයන් සොරකම් හෝ මාර්ග නීති කඩ කිරීම් සම්බන්ධයෙන් වන වැරදිවලට හසු වුවහොත්  පිටුවහල් කිරීමටයි තීරණය කර ඇත්තේ.\nමේ වන විට නීතිවිරෝධී සංක්‍රමණිකයන් මිලියන 11ක් ඇමරිකාව තුළ ජීවත් වනවා.",
       "URL": "https://www.hirunews.lk/155123/ට්‍රම්ප්-සංක්‍රමණික-ප්‍රතිපත්ති-තවත්-දැඩි-කරයි",
       "Category": "International News",
       "Parent URL": "https://www.hirunews.lk/international-news.php?pageID=514"
}