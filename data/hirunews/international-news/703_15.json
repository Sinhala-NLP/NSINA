{
       "Source": "hirunews",
       "Timestamp": "Sunday, 20 September 2015 - 16:45",
       "Headline": "නව ව්‍යවස්ථාව අද සිට",
       "News Content": "නේපාලය ප්‍රාන්ත 7 කින් සමන්විත ෆෙඩරල් ජනරජයක් බවට පත්වීමේ නව ව්‍යවස්ථාව අද සිට ක්‍රියාත්මක කිරීමට නියමිතයි. එම පියවරට නේපාලය හින්දු රාජ්‍යයක් බවට ප්‍රකාශයට පත් කළ යුතු යැයි හඩ නගන කණ්ඩායම්වලින් මෙන්ම තාරු සහ මදේසි වැනි සුළු ගෝත්‍රීක කණ්ඩායම්වලින් විරෝධයක්  එල්ලවුණා. ඊට එරෙහිව පැවති විරෝධතාවලදී ඇතිවූ ගැටුම්වලින් පුද්ගලයන් 40 දෙනෙකු පමණ ජීවිතක්ෂයට පත්වුණා.\nඅද දිනයේ නව ව්‍යවස්ථාව බලාත්මක කිරීමෙන් පසු ඇතිවිය හැකි විරෝධතාවලට මුහුණදීම සඳහා කත්මන්ඩු අගනුවර ඇඳිරිනීතිය පනවා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/116934/නව-ව්‍යවස්ථාව-අද-සිට",
       "Category": "International News",
       "Parent URL": "https://www.hirunews.lk/international-news.php?pageID=703"
}