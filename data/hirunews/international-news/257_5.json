{
       "Source": "hirunews",
       "Timestamp": "Tuesday, 18 June 2019 - 10:05",
       "Headline": "බිහාරයේ උණුසුම් වා දහරින් 70ක් මරුට",
       "News Content": "ඉන්දියාවේ බිහාර් ප්‍රාන්තයේ මේ දිනවල පවතින දැඩි උණුසුම් කාලගුණය හේතුවෙන් පුද්ගලයන් 70 දෙනෙකු පමණ ජීවිතක්ෂයට පත්ව තිබෙනවා.\nඑහි සෙල්සියස් අංශක 45 ඉක්මවූ උෂ්ණත්වයක් පවතින අතර, ඇතැම් ස්ථානවල උෂ්ණත්වය සෙල්සියස් අංශක 48 ඉක්මවූ ඇති බව සදහන්.\nවැඩිම මරණ සංඛ්‍යාවක් ගයා ප්‍රදේශයෙන් වාර්තා වන අතර, දිල්ලි, රාජස්ථාන් සහ උත්තර් ප්‍රදේශ් ප්‍රාන්තවලින් ද ඉහළ උෂ්ණත්වයක් වාර්තා වනවා.\nබිහාර් ප්‍රාන්තයේ මේ දිනවල ජැපනීස් එන්සෙෆලයිටීස් රෝගය ද පැතිර යමින් පවතින අතර, මේ මාසය තුළ පමණක් ඒ නිසා සිදුවූ ළමා මරණ සංඛ්‍යාව 100කට අධිකයි.\nමේ අතර, එන්සෙෆලයිටීස් වසංගතයට මුහුණ දීම පිළිබදව පැවති රැස්වීමකදී ප්‍රාන්ත සෞඛ්‍ය අමාත්‍යවරයා ඉන්දු - පාකිස්තාන ක්‍රිකට් තරඟයේ ලකුණු සංඛ්‍යාව විමසීම පිළිබද ඉන්දීය මාධ්‍ය විශාල ප්‍රසිද්ධියක් ලබාදී තිබුණා.",
       "URL": "https://www.hirunews.lk/218620/බිහාරයේ-උණුසුම්-වා-දහරින්-70ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=257"
}