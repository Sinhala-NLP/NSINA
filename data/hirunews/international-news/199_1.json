{
       "Source": "hirunews",
       "Timestamp": "Thursday, 13 February 2020 - 19:58",
       "Headline": "ඕස්ට්‍රේලියාවේ ලැව් ගිනි නිමා වෙයි",
       "News Content": "ඕස්ට්‍රේලියාවේ - නිව් සවුත් වේල්ස් ප්‍රාන්තයේ පසුගිය මාස කිහිපය පුරා අඛන්ඩව පැතිර ගිය ලැව් ගිනි මේ වනවිට නිමා වී ඇති බව විදෙස් මාධ්‍ය වාර්තා කළා.\nපසුගිය සති අන්තයේදී පැවති අධික වර්ෂාව ඊට හේතුවයි. වසර 30 ක කාලයක් තුළ  ඕස්ට්‍රේලියාවට බලපෑ වැඩිම වර්ෂාපතනය ගෙවීගිය සති අන්තයේදී වාර්තා වුණා.\nකෙසේ වෙතත්, ලැව් ගිනි හේතුවෙන්,  ඕස්ට්‍රේලියාවේ හෙක්ටයාර මිලියන 11 කට වැඩි ප්‍රමාණයක් විනාශ වී ඇති අතර, එය එංගලන්තයේ මුළු භූමි ප්‍රමාණයට සමාන බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/234362/ඕස්ට්‍රේලියාවේ-ලැව්-ගිනි-නිමා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=199"
}