{
       "Source": "hirunews",
       "Timestamp": "Tuesday, 12 September 2023 - 15:50",
       "Headline": "උතුරු කොරියානු නායකයා රුසියාවට",
       "News Content": "උතුරු කොරියානු නායක කිම් ජොං උන් රුසියාවට පැමිණ තිබෙනවා.\nඔහුට අයත් වෙඩි නොවදින දුම්රියෙන් උතුරු කොරියානු නායකයා රුසියාවට පැමිණ ඇති අතර ඔහු නැගෙනහිර රුසියාවේ ව්ලැඩිවොස්ටොක් නගරයේදී ජනාධිපති පුටිං හමුවීමට නියමිත බවයි විදෙස් මාධ්‍ය ප්‍රකාශ කළේ.\nයුක්රේන සමඟ පවතින යුද්ධය සඳහා උතුරු කොරියාවෙන් අවි ආයුධ ගැනීමට රුසියාව අපේක්ෂා කරන අතර මේ සම්බන්ධයෙන් දෙරටේ නායකයින් සාකච්ඡා කරනු ඇති බව ඇමරිකාව ප්‍රකාශ කර තිබෙනවා.\nරුසියානු ආරක්ෂක අමාත්‍ය සර්ගි ෂොයිගු පසුගිය ජුලි මාසයේ උතුරු කොරියාවේ සංචාරයක නිරත වුණා.",
       "URL": "https://www.hirunews.lk/348049/උතුරු-කොරියානු-නායකයා-රුසියාවට",
       "Category": "International News",
       "Parent URL": "https://www.hirunews.lk/international-news.php?pageID=6"
}