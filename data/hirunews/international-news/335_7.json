{
       "Source": "hirunews",
       "Timestamp": "Sunday, 09 September 2018 - 9:45",
       "Headline": "ඉන්දුනීසියාවේ බස් රථ අනතුරකින් 21 දෙනෙකු ජීවිතක්ෂයට",
       "News Content": "ඉන්දුනීසියානු ජාවා දිවයිනේ සංචාරක බස් රථයක් ප්‍රපාතයකට පෙරළීමෙන් එහි ගමන් ගත් 21 දෙනෙකු ජීවිතක්ෂයට පත්වී තිබෙනවා.\nබටහිර ජාවා - සකභූමි සංචාරක නිකේතන  ප්‍රදේශයේ දී ඊයේ මෙලෙස අනතුරට ලක්වී ඇත්තේ දේශීය සංචාරකයන් රැගත් බස් රථයක්.\nපුද්ගලයන් 37 දෙනෙකු රැගත් බස් රථය කඳුකර ප්‍රදේශයක වේගයෙන් පල්ලමක් බසිමින් සිටියදී රියදුරට පාලනය කර ගත නොහැකිව ගැඹුරු ප්‍රපාතයකට පෙරළී ඇති බව සඳහන්.\nජාකර්තා නුවර සිට පැමිණි රැගත් බස් රථ හතරකින් සමන්විත දේශීය සංචාරකයන් කණ්ඩායමකට අයත් බස් රථයක් මෙලෙස අනතුරට ලක්වී තිබෙනවා.",
       "URL": "https://www.hirunews.lk/199477/ඉන්දුනීසියාවේ-බස්-රථ-අනතුරකින්-21-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=335"
}