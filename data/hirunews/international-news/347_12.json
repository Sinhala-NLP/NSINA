{
       "Source": "hirunews",
       "Timestamp": "Sunday, 29 July 2018 - 13:59",
       "Headline": "නව ග්‍රහලෝක ගවේෂකයා වැඩ අරඹයි",
       "News Content": "අපේ සූර්යග්‍රහ මණ්ඩලයෙන් පිටත පිහිටි නව ග්‍රහලෝක ගවේෂණය සඳහා ඇමරිකානු නාසා ආයතනය උඩු ගුවනට යැවූ ටෙස් ගවේෂණ යානය දැන් නිරීක්ෂණ කටයුතු ආරම්භ කර තිබෙනවා.\nපසුගිය ජූලි 25 වනදා එලෙස විද්‍යාත්මක නිරීක්ෂණ ඇරඹුවද එහි පළමු දත්ත පොළවට ලැබෙනු ඇත්තේ ලබන මස මුල් භාගයේදියි.\nදින දහතුනහමාරකට වරක් පෘථිවිය වටා පරිභ‍්‍රමණය වන ටෙස් ගවේෂණ යානය ඉදිරි වසර දෙක තුළ විශ්වයේ පෘථිවියට ආසන්නයෙන්ම පිහිටි තාරකාවල දීප්තියේ වෙනස්කම් පරීක්ෂාවට ලක් කරනු ඇති.\nඒ, තාරකා හරහා ගමන් කරන ග්‍රහලෝක නිරීක්ෂණයටයි.\nනාසා ආයතනය ප්‍රකාශ කළේ විශ්වයේ තාරකාවලට වඩා ග්‍රහලෝක පවතින බව දැන් තහවුරු වී ඇති බවයි.\nඒ අනුව ටෙස් ගවේෂන යානයෙන් නව ග්‍රහලෝක රැසක් සොයාගැනීමට හැකිවනු ඇතැයි අපේක්ෂා කරන අතර, ඉන් ඇතැම් ඒවායේ ජීවය පැවතිය හැකි බවද එමඟින් ප්‍රකාශ කළා.",
       "URL": "https://www.hirunews.lk/196307/නව-ග්‍රහලෝක-ගවේෂකයා-වැඩ-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=347"
}