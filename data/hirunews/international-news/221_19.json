{
       "Source": "hirunews",
       "Timestamp": "Friday, 22 November 2019 - 19:27",
       "Headline": "මෙක්සිකෝවේ රහසිගත සොහොන් බිමක තිබී පුද්ගල මළ සිරුරු 31 ක් සොයා ගැනී",
       "News Content": "මෙක්සිකෝවේ දෙවන විශාලතම නගරය වන ග්වඩ්ලහාරා නගරයෙන් පිටත රහසිගත සොහොන් බිමක තිබී පුද්ගල මළ සිරුරු 31 ක් සොයා ගෙන තිබෙනවා.\nඅතුරුදන් වූ බවට වාර්තා වූ 9 දෙනෙකුගේ සිරුරු ද ඒ අතර වන බව එරට නීතිපති කාර්යාලය නිකුත් කළ නිවේදනයක දැක්වෙන බවයි විදෙස් වාර්තා සඳහන් කළේ.\nමෙක්සිකෝ රජය මත්ද්‍රව්‍ය ජාවාරම්කරුවන්ට එරෙහිව හමුදාව යෙදවූ 2006 වසරේ සිට මේ දක්වා අතුරුදන්වී ඇති පුද්ගලයන් සංඛ්‍යාව 50,000 කට ආසන්න වන අතර, 2006 වසරේ සිට මේ දක්වා සොයා ගැණුනු 3000 ක් පමණ වන සොහොන් බිම් වලින් පුද්ගල මළ සිරුරු 5000 කට වැඩි ප්‍රමාණයක් හමුවී තිබෙනවා.",
       "URL": "https://www.hirunews.lk/228764/මෙක්සිකෝවේ-රහසිගත-සොහොන්-බිමක-තිබී-පුද්ගල-මළ-සිරුරු-31-ක්-සොයා-ගැනී",
       "Category": "International News",
       "Parent URL": "https://www.hirunews.lk/international-news.php?pageID=221"
}