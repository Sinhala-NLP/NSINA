{
       "Source": "hirunews",
       "Timestamp": "Monday, 23 May 2016 - 7:38",
       "Headline": "ඔබාමා වියට්නාමයට",
       "News Content": "ඇමරිකානු ජනාධීපති බැරැක් ඔබාමා තුන් දින සංචාරයක් සඳහා අද වියට්නාමය බලා පිටත්ව යාමට නියමිතයි.\nඑරට පැවති යුද්ධයෙන් පසු ඇමරිකානු ජනාධිපතිවරයෙකු වියට්නාමයේ සංචාරයේ යෙදන තුන්වන අවස්ථාවද මෙය වනවා.\nදෙරට අතර සහයෝගීතාව වර්ධනය කරගැනීම මෙම සංචාරයේ අරමුණයි.\nවියට්නාමයට පනවා ඇති අවි සම්බාධක ඉවත් කිරීම පිළිබඳවද මෙහිදී සාකච්ඡා කෙරෙනු  ඇති.\nමෙම සංචාරයෙන් අනතුරුව ඇමරිකානු ජනාධිපති බැරැක් ඔබාමා ජී හත සමුළුවට සහභාගිවීම සඳහා ජපානය බලා නික්ම යාමට නියමිතයි.\nදෙවන ලෝක යුද්ධයෙන් පසු හිරෝෂිමාවේ සංචාරයක නිරතවන පළමු ජනාධිපතිවරයා වන්නේ බැරැක් ඔබාමායි.",
       "URL": "https://www.hirunews.lk/133790/ඔබාමා-වියට්නාමයට",
       "Category": "International News",
       "Parent URL": "https://www.hirunews.lk/international-news.php?pageID=632"
}