{
       "Source": "hirunews",
       "Timestamp": "Monday, 06 September 2021 - 9:15",
       "Headline": "තලේබාන් විරෝධී කණ්ඩායමේ ප්‍රබලයින් දෙදෙනෙක් ජීවිතක්ෂයට",
       "News Content": "ඇෆ්ගනිස්ථානයේ තලේබාන් පාලනයට එරෙහි සන්නද්ධ කණ්ඩායමේ ප්‍රධානීන් දෙදෙනෙකු ගැටුම්වල දී ජීවිතක්ෂයට පත් වී තිබෙනවා.\nකාබුල් නුවරට උතුරින් පිහිටි පන්ජ්ෂීර් ප්‍රාන්තයේ තවදුරටත් කඳවුරු බැඳ සිටින අහමඩ් මසූඩ්ගේ ප්‍රකාශකයා සහ තවත් සන්නද්ධ නායකයෙකු මෙලෙස මියගොස් ඇති බව සඳහන්.\nපන්ජ්ෂීර් නිම්නයේ සිටින සන්නද්ධ කණ්ඩායම්වලට එරෙහි ව තලේබාන් මෙහෙයුමක් ක්‍රියාත්මක වූ අතර, තමන් සටන අත්හැර සාකච්ඡාවට සූදානම් බව අහමඩ් මසූඩ් ඊයේ ප්‍රකාශ කර තිබුණා.\nකෙසේ නමුත්, එම ඉල්ලීමට තලේබාන් සංවිධානය ප්‍රතිචාර දැක්වූයේ නැහැ.\nපසුගිය අගෝස්තු 15 වැනිදා ඇෆ්ගනිස්ථානයේ බලය තහවුරු කරගත් තලේබාන් සංවිධානයට එරෙහි ව හින්දුකුෂ් කඳු පෙළට ඔබ්බෙන් පිහිටි පන්ජ්ෂීර් නිම්නයේ සිටින මෙම සන්නද්ධ කණ්ඩායම යුද ප්‍රකාශ කළා.",
       "URL": "https://www.hirunews.lk/281491/තලේබාන්-විරෝධී-කණ්ඩායමේ-ප්‍රබලයින්-දෙදෙනෙක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=97"
}