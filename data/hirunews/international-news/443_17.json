{
       "Source": "hirunews",
       "Timestamp": "Saturday, 02 September 2017 - 12:31",
       "Headline": "සුනඛයෙකු සමඟ ලිංගිකව එක්වූ පුද්ගලයෙකුට නඩු",
       "News Content": "සුනඛයෙකු සමඟ ලිංගිකව එක්වූ පුද්ගලයෙකුට එරෙහිව ඉන්දියාවේ සතුන් සුරැකීමේ සංවිධානයක සාමාජිකයෙක් විසින් නඩු පවරා ඇති පුවතක් එරට මාධ්‍ය වාර්තා කරනවා.\nඉන්දියාවේ, නව දිල්ලි නුවර ජීවත්වූ 34 හැවිරිදි පුද්ගලයෙකු මෙම සිදුවීමට සම්බන්ධ වී ඇති බවයි වාර්තා වන්නේ.\nපසුගිය 25 වනදා අදාල පුද්ගලයා මෙලෙස සුනඛයෙකු සමඟ ලිංගිකව එක්වී ඇති අතර එම අවස්ථාවේදී ඔහු බීමතින් සිට තිබෙනවා.\nපසුව එම සුනඛයා මියගොස් ඇති අතර සුනඛයාගේ සිරුර රෙදි කැබැල්ලක ඔතා කසළ ගොඩකට දමා ඇති බවයි වාර්තා වන්නේ.\nඅදාල පුද්ගලයා බීමතින් සිට ඇති අවස්ථාවේ තමන් සිදුකළ දේ සම්බන්ධව තම මිතුරන්ට පවසා තිබෙනවා.\nකෙසේ වෙතත් ඔහුගේ නිවස අසල ජීවත් වන සතුන් සුරැකීමේ සංවිධානයක සාමාජිකයාගේ සුනඛයා අතුරුදන් වී ඇති බවට දැනගත් පසු  ඒ පිළිබඳව සොයා බලා ඇති බව සඳහන්.\nඑම අවස්ථාවේදී කසළ ගොඩේ තිබී මියගිය සුනඛයාගේ සිරුර හමුවී ඇති අතර සත්වයාගේ සිරුර පශ්චාත් මරණ පරීක්ෂණය සඳහා යොමු කිරීමෙන් අනතුරුව හෙළිවී ඇත්තේ කිසියම් පුද්ගලයෙකු විසින් සුනඛයා සමඟ දරුණු ලෙස ලිංගිකව එක්ව ඇති බවටයි.\nපසුව සිදුකළ පරීක්ෂණ වලදී සැකකරු හඳුනාගෙන ඇති අතර සුනඛයාගේ හිමිකරු විසින් ඔහුට එරෙහිව පොලිසයට පැමිණිලි කර තිබෙනවා.\nඅනතුරුව සැකකාර පුද්ගලයා අත්අඩංගුවට ගෙන ඇති අතර ඔහුගේ බිරිඳ පොලිසියට පවසා ඇත්තේ තම ස්වාමිපුරුෂයා මේ ආකාරයෙන්ම තමන්ටද දරුණු ලෙස ලිංගික හිරිහැර සිදුකරන බවටයි.\nදෙදරු පියෙක් වන මොහු අදාල සිදුවීම සිදුවීමට දින කිහිපයකට පෙර සිය බිරිඳ සමඟ ඇතිවූ අරවුලකදී බිරිඳට පහරදී ඇයගේ අතක අස්ථි බිදී යාමට පහර දී තිබෙනවා.",
       "URL": "https://www.hirunews.lk/169982/සුනඛයෙකු-සමඟ-ලිංගිකව-එක්වූ-පුද්ගලයෙකුට-නඩු",
       "Category": "International News",
       "Parent URL": "https://www.hirunews.lk/international-news.php?pageID=443"
}