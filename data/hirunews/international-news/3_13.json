{
       "Source": "hirunews",
       "Timestamp": "Tuesday, 19 September 2023 - 21:36",
       "Headline": "විජයගේ දියණිය මිය යන්න කලින් ලියුමක් ලියලා",
       "News Content": "සුප්‍රසිද්ධ සංගීත නිර්මාපකයෙකු සහ රංගන ශිල්පියෙකු වන විජේ ඇන්ටනිගේ දියණිය මීරා අද (19) අලුයම මියගොස් තිබෙනවා.\nඅද අලුයම 3ට පමණ ඇය ගෙළ වැළලාගෙන ඇති බවයි වාර්තා වන්නේ.\nපශ්චාත් මරණ පරීක්ෂණයෙන් පසු දේහය ඇගේ දෙමාපියන් වෙත භාර දී ඇති බවයි විදෙස් මාධ්‍ය වාර්තා කළේ.\nමේ අතර මීරාගේ මරණය සම්බන්ධයෙන් කෙරෙන පරීක්ෂණවලදී ලිපියක් ලැබී ඇති බවද වාර්තා වී තිබෙනවා.\nලිපියේ සඳහන් වන්නේ 'මම ඔබට ආදරෙයි. ‘මිස් යූ ඕල්’ (I love You All, I Miss You All) යනුවෙන් එහි ලියා ඇති බවයි ජාත්‍යන්තර මාධ්‍ය වාර්තා කරන්නේ.\nඑමෙන්ම පේළි දහයේ සම්පූර්ණ ලිපියම ඉංග්‍රීසියෙන් ලියා තිබූ අතර මේ ලිපිය ලිව්වේ මීරා මානසික ආතතියෙන් සිටින අවස්ථාවකද, එසේත් නැතිනම් සියදිවි නසා ගැනීමට පෙර ද යන්න පරීක්ෂණ ක්‍රියාත්මකයි.",
       "URL": "https://www.hirunews.lk/348805/විජයගේ-දියණිය-මිය-යන්න-කලින්-ලියුමක්-ලියලා",
       "Category": "International News",
       "Parent URL": "https://www.hirunews.lk/international-news.php?pageID=3"
}