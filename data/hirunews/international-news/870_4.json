{
       "Source": "hirunews",
       "Timestamp": "Sunday, 20 January 2013 - 8:55",
       "Headline": "ඉන්දියාවේ පරිවර්තනයකට රාහුල් ගාන්ධි සූදානම්.",
       "News Content": "ඉන්දියාවේ මීළඟ අග්‍රාමාත්‍යවරයා ලෙස තේරී පත්වනු ඇතැයි ඉන්දියානුවන් බහුතරයක් අපේක්ෂා කරන රාහුල් ගාන්ධි කොංග්‍රස් පක්ෂයේ නියෝජ්‍ය ප්‍රධානී ධුරයට පත්වී තිබෙනවා. ජායිපූර් හි පැවති කොංග්‍රස් පක්ෂ සමුළුවේදී මෙලෙස පක්ෂයේ දෙවන ස්ථානයට පත්වූ රාහුල් ඉන්දීය අග්‍රාමාත්‍යවරුන් තුන්දෙනෙකුගේ පුතෙකු, මුණුපුරෙකු සහ මී මුණුපුරෙකු වනවා. 42 හැවිරිදි රාහුල් මේ අනුව පක්ෂය තුළ දෙවැන් වන්නේ සිය මව වන කොංග්‍රස් නායිකා සෝනියා ගාන්ධිට පමණයි. නව තනතුර ලැබීමෙන් පසු පක්ෂ සමුළුව ඇමතූ රාහුල් ගාන්ධි ප්‍රකාශ කළේ සියල්ලන් හා එක්ව රටේ පරිවර්තනයක් සිදුකිරීමට තමන් සූදානම් බවයි. 2014 වසරේ පැවැත්වෙන ඉන්දියාවේ මීළඟ මහ මැතිවරණයට සූදානම් වීමක් ලෙසයි කොංග්‍රස් පක්ෂය ජායිපූර් සමුළුව පැවැත්වූයේ.",
       "URL": "https://www.hirunews.lk/51756/ඉන්දියාවේ-පරිවර්තනයකට-රාහුල්-ගාන්ධි-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=870"
}