{
       "Source": "hirunews",
       "Timestamp": "Monday, 05 July 2021 - 9:17",
       "Headline": "ඉන්දියාවේ දෑවැදි මත පදනම් වූ විවාහ ගැන ලෝක බැංකුවෙන් අධ්‍යයනයක්",
       "News Content": "1960 වසරේ සිට ඉන්දියාවේ විවාහ සියයට 95 ක්ම සිදුව ඇත්තේ දෑවැදි මත පදනම්ව බව ලෝක බැංකුව සිදුකළ අධ්‍යයනයකින් අනාවරණ වී තිබෙනවා.\nප්‍රාන්ත 17 කින් ඉන්දියාවේ සමස්ත ජනගහණයෙන් සියයට 96 ක් ආවරණය වන පරිදි දත්ත එක් රැස්කරගනිමින් මෙම අධ්‍යයනය සිදුකර ඇති බවයි බී බී සී පුවත් සේවය සඳහන් කළේ.\nඒ අනුව අනාවරණ වී ඇත්තේ 1960 සහ 2008 කාලය තුළ සිදුව ඇති විවාහවලින් සියයට 95 ක්ම දෑවැදි මත පදනම්ව සිදුව ඇති බවයි.\nකෙසේ වෙතත් 1961 වසරෙන් පසු ඉන්දියාවේ විවාහ සඳහා දෑවැදි ලබාගැනීම නීත්‍යානුකූලව වරදක් වනවා. කෙසේ වෙතත් ලෝක බැංකුව සිදුකළ අධ්‍යයනයේදී අනාවරණ වී ඇත්තේ ඉන්දියාවේ විවාහයකදී මනමාලයාගේ පවුලෙන් මනමාලියගේ පවුලට ත්‍යාග ලබාදීමට රුපියල් පන්දහසක මුදලක් වැය කළද, මනමාලියගේ පවුලෙන් මනමාලයාට දෑවැදි ලබාදීම සඳහා රුපියල් 32,000 ක පමණ මුදලක් වැය කරන බවයි.",
       "URL": "https://www.hirunews.lk/276112/ඉන්දියාවේ-දෑවැදි-මත-පදනම්-වූ-විවාහ-ගැන-ලෝක-බැංකුවෙන්-අධ්‍යයනයක්",
       "Category": "International News",
       "Parent URL": "https://www.hirunews.lk/international-news.php?pageID=107"
}