{
       "Source": "hirunews",
       "Timestamp": "Sunday, 05 August 2018 - 9:38",
       "Headline": "ඇමරිකානු ජනපති ට්‍රම්ප්ගෙන් කිම් ජොං අන් ට ලිපියක්",
       "News Content": "උතුරු කොරියානු නායක කිම් ජොං අන් වෙත යොමුකළ, ඇමරිකානු ජනාධිපති ඩොනල්ඩ් ට්‍රම්ප්ගේ පිළිතුරු ලිපියක්, උතුරු කොරියානු විදේශ අමාත්‍යවරයා වෙත සිංගප්පුරුවේදී භාරදී තිබෙනවා.\nසිංගප්පූරුවේ පැවැත්වෙන අග්නිදිග ආසියානු ආරක්ෂක සමුළුවට සහභාගිවීම සඳහා උතුරු කොරියානු විදේශ අමාත්‍ය රී යොං හෝ සිංගප්පූරුවට පැමිණි අතර එහිදී ඔහුට එම ලිපිය ලබාදී ඇත්තේ පිලිපීනයේ ඇමරිකානු තානාපතිවරයා විසින්.\nමෙම සමුළුවේදී ඇමරිකානු රාජ්‍ය ලේකම් මයික් පොම්පියෝ ද උතුරු කොරියානු විදේශ කටයුතු අමාත්‍යවරයා මුණගැසුණු බව සඳහන්.\nඋතුරු කොරියාව සහ ඇමරිකා එක්සත් ජනපදය අතර මෙලෙස සබඳතා වර්ධනය වීමක් දක්නට ලැබෙන්නේ පසුගිය ජූනි 12 වනදා සිංගප්පූරුවේ පැවති දෙරටේ රාජ්‍ය නායක සමුළුවෙන් අනතුරුවයි.",
       "URL": "https://www.hirunews.lk/196824/ඇමරිකානු-ජනපති-ට්‍රම්ප්ගෙන්-කිම්-ජොං-අන්-ට-ලිපියක්",
       "Category": "International News",
       "Parent URL": "https://www.hirunews.lk/international-news.php?pageID=345"
}