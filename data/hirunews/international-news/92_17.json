{
       "Source": "hirunews",
       "Timestamp": "Saturday, 25 September 2021 - 13:03",
       "Headline": "චීනය සිරගතකර සිටි කැනේඩියානු ජාතිකයන් දෙදෙනා නිදහස් කරයි",
       "News Content": "චීනය විසින් ඔත්තු බැලීමේ චෝදනාව මත අත්අඩංගුවට ගෙන සිරදඬුවම් නියම කර සිටි කැනේඩියානු ජාතිකයන් දෙදෙනා නිදහස් කර තිබෙනවා.\nඅග්‍රාමාත්‍ය ජස්ටින් ටෲඩෝ ප්‍රකාශ කළේ මයිකල් ස්පේවර් සහ මයිකල් කොවිරිජ් යන මොවුන් දෙදෙනා මේ වනවිට කැනඩාව බලා පිටත්වී ඇති බවයි.\nචීනය මෙම පියවරට එළඹුණේ කැනඩාව වසර දෙකක් තිස්සේ රඳවාගෙන සිටි චීන හුවාවේ මූල්‍ය ප්‍රධානියා නිදහස් කිරීමත් සමඟයි.\nලොව විශාලතම දුරකතන මෙවලම් නිෂ්පාදකයා වන හුවාවේ තාක්ෂණ සමාගමේ මූල්‍ය ප්‍රධානි මෙන් වන්ෂු 2018 වසරේ දෙසැම්බරයේ කැනඩාව විසින් රඳවා ගනු ලැබූයේ අමෙරිකාවේ ඉල්ලීමක් මතයි.\nහුවාවේ මූල්‍ය ප්‍රධානී මෙන් වන්ෂු නිදහස් කර ඇත්තේ අමෙරිකා එක්සත් ජනපදය සහ චීනය අතර ඇති වූ එකඟතාවයක් අනුවයි.",
       "URL": "https://www.hirunews.lk/283192/චීනය-සිරගතකර-සිටි-කැනේඩියානු-ජාතිකයන්-දෙදෙනා-නිදහස්-කරයි",
       "Category": "International News",
       "Parent URL": "https://www.hirunews.lk/international-news.php?pageID=92"
}