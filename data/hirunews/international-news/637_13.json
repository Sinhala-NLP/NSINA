{
       "Source": "hirunews",
       "Timestamp": "Friday, 06 May 2016 - 13:43",
       "Headline": "ඉන්දීය හිටපු අගමැති සහ සෝනියා ගාන්ධි අත්අඩංගුවට (ඡායාරූප)",
       "News Content": "ඉන්දීය හිටපු අග්‍රාමාත්‍ය මන් මෝහන් සිං මහතා / කොන්ග්‍රස් පක්ෂ නායිකා සෝනියා ගාන්ධි සහ පක්ෂ උප සභාපති රාහුල් ගාන්ධි එරට ආරක්ෂක අංශ විසින් අත්අඩංගුවට ගෙන තිබෙනවා.\nඒ තහනම නොතකා පෙළපාලියකට එක්වීමේ චෝදනා මතයි.\nප්‍රජාතන්ත්‍රවාදය ආරක්ෂා කරන ලෙසට ඉල්ලමිනුයි මෙම දැවැන්ත පෙළපාලිය සංවිධාන කර තිබී ඇත්තේ.\nභාරතීය ජනතා පක්ෂයේ ඇතැම් ප්‍රජාතන්ත්‍ර විරෝධී ප්‍රතිපත්තිවලට මෙම පිරිස දැඩිව විරෝධය පළ කරමින් සිටින බව සඳහන්.\nඉන්දීය පාර්ලිමේන්තුවට පිවිසෙන මාර්ගය අවහිර කරමින් උද්ඝෝෂණය කරමින් සිටියදී ඔවුන් අත්අඩංගුවට ගෙන තිබෙනවා.\nකෙසේවෙතත් පසුව මන්මෝහන් සිං / සෝනියා ගාන්ධි සහ රාහුල් ගාන්ධි නිදහස් කර ඇති බවයි ඉන්දීය පුවත් සේවා ප්‍රකාශ කලේ.\nමෙම සිද්ධිය පිළිබදව අදහස් දක්වමින් භාරතීය ජනතා පක්ෂය ප්‍රකාශ කළේ පැවති කොංග්‍රස් රජයට එරෙහිව එල්ල වී ඇති දුෂණ චෝදනා හෙළිවීමත් සමග ඔවුන් මෙලෙස විරෝධතා සංවිධාන කරන බවයි.\nමගින් අවධානය වෙනතකට යොමු කිරීමට කොංග්‍රස් නායකයන් උත්සාහ කරන බවට මෝදි රජය චෝදනා කළා.",
       "URL": "https://www.hirunews.lk/132572/ඉන්දීය-හිටපු-අගමැති-සහ-සෝනියා-ගාන්ධි-අත්අඩංගුවට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=637"
}