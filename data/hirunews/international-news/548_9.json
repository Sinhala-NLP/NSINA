{
       "Source": "hirunews",
       "Timestamp": "Sunday, 11 December 2016 - 11:30",
       "Headline": "වෙනිසියුලාව සෙල්ලම් බඩු කම්හල් දෙකක් වටලා නත්තලේදී දුප්පත් දරුවන්ට බෙදා දෙයි",
       "News Content": "වෙනිසියුලාවේ බලධාරීන් එරට ප්‍රධාන පෙළේ සෙල්ලම් බඩු කම්හල් දෙකක විධායක නිලධාරීන් අත්අඩංගුවට ගෙන එහි ගබඩාවල තිබූ සෙල්ලම් බඩු නත්තලේදී දුප්පත් දරුවන්ට බෙදාදීම සඳහා සිය භාරයට ගෙන තිබෙනවා.\nදැඩි ආර්ථික අර්බුදයකට මුහුණදී සිටින ලතින් ඇමරිකානු රාජ්‍යයක් වන වෙනිසියුලාවේ උත්සව සමයේ භාණ්ඩ මිල අතිශයින් ඉහළ ගොස් ඇති අතර, රජය චෝදනා කරන්නේ පෞද්ගලික සමාගම් විශාල ලාභ ඉපයීමට උත්සාහ කිරීම ඊට හේතුව බවයි.\nසන්නද්ධ වෙනිසියුලානු හමුදා භටයන් ගබඩා දෙකකින් සෙල්ලම් බඩු තිස් අට ලක්ෂ විසි දෙදහසක් පමණ සිය භාරයට ගෙන ඇති අතර, ඒවා දුප්පත් ළමයින්ට අඩු මිලට විකිණීමට සූදානම් කර තිබෙනවා.",
       "URL": "https://www.hirunews.lk/149434/වෙනිසියුලාව-සෙල්ලම්-බඩු-කම්හල්-දෙකක්-වටලා-නත්තලේදී-දුප්පත්-දරුවන්ට-බෙදා-දෙයි",
       "Category": "International News",
       "Parent URL": "https://www.hirunews.lk/international-news.php?pageID=548"
}