{
       "Source": "hirunews",
       "Timestamp": "Friday, 23 August 2013 - 19:08",
       "Headline": "සිරියාවට එරෙහිව ඇමරිකාව සහ රුසියාව එක මතයක.",
       "News Content": "සිරියානු රජයේ හමුදා විසින් කැරලිකරුවන්ට එරෙහිව රසායනික අවි යොදා ගත් බවට එල්ල වී ඇති චෝදනා විමර්ශනය කිරීමට ජගත් සංවිධානයට ඉඩ ලබාදෙන්නැයි රුසියාව සහ ඇමරිකාව අවධාරණය කරනවා. සිරියානු බලධාරීන් වෙත ඔවුන් දැනුම් දී ඇත්තේ මේ පිළිබදව විධිමත් පරීක්ෂණයක් සිදුකළ යුතු බවයි. රුසියානු විදේශ අමාත්‍ය සර්ජි ලැව්රොව් සහ ඇමරිකානු රාජ්‍ය ලේකම් ජෝන් කෙරී ඒ පිළිබදව එකඟත්වයකට පැමිණ ඇති බව ද විදෙස් වාර්තා ප්‍රකාශ කළා. මේ වන විටත්, එක්සත් ජාතීන්ගේ රසායනික අවිහරණය පිළිබඳ නියෝජිත ඇන්ජලා කේන්, දමස්කස් නුවර වෙත යැවීමට ජගත් මහලේකම්වරයා තීරණය කර අවසන්. සිරියානු විපක්ෂ ක්‍රියාකාරීන් පවසන්නේ සිරියානු හමුදා විසින් එල්ල කළ රසායනික අවි ප්‍රහාරයකින් මිනිස් ජීවිත 1500කට ආසන්න ප්‍රමාණයක් විනාශ වූ බවයි.",
       "URL": "https://www.hirunews.lk/65686/සිරියාවට-එරෙහිව-ඇමරිකාව-සහ-රුසියාව-එක-මතයක",
       "Category": "International News",
       "Parent URL": "https://www.hirunews.lk/international-news.php?pageID=810"
}