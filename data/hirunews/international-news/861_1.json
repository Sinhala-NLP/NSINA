{
       "Source": "hirunews",
       "Timestamp": "Monday, 25 February 2013 - 15:44",
       "Headline": "ටෝකියෝ නුවර භූ කම්පනයක්. - සුනාමි අවධානමක් නැහැ.",
       "News Content": "ජපානයේ - ටෝකියෝ නුවර අද (25) පෙරවරුවේ රික්ටර් මාපකයේ 5.7 ක් ප්‍රබලැති භූ කම්පනයක් සිදුවී තිබෙනවා. ටෝකියෝ නුවරට කිලෝමීටර් 143 ක් වයඹ දිසාවෙන් හා මේබාෂි නගරයට කිලෝමීටර් 57 ක වයඹ දිසාවෙන් එහි අපිකේන්ද්‍රය පිහිටා ඇති බවයි විදෙස් වාර්තා සඳහන් කරන්නේ. භූ කම්පනය හේතුවෙන් සුනාමි අවධානමක් නොමැති බවයි එරට වාර්තා සඳහන් කළේ. කෙසේ වෙතත්, මෙම භූ කම්පන හේතුවෙන් ටෝකියෝ නුවර අධිවේගී දුම්රිය ගමන් වාර කිහිපයක් අවලංගු කර තිබෙනවා. කෙසේ වෙතත්, භූ කම්පන හේතුවෙන් එරටින් මෙතෙක් ජීවිත හානි කිසිවක් මෙතෙක් වාර්තා වී නැහැ.",
       "URL": "https://www.hirunews.lk/54105/ටෝකියෝ-නුවර-භූ-කම්පනයක්-සුනාමි-අවධානමක්-නැහැ",
       "Category": "International News",
       "Parent URL": "https://www.hirunews.lk/international-news.php?pageID=861"
}