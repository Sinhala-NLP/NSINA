{
       "Source": "hirunews",
       "Timestamp": "Monday, 28 January 2013 - 13:26",
       "Headline": "ළඟදීම උතුරු කොරියාවේ න්‍යෂ්ටික පිපිරුමක්.",
       "News Content": "උතුරු කොරියාවේ න්‍යෂ්ටික පර්යේෂණ ක්‍රියාත්මක කෙරෙන බලාගාරයේ සැකකටයුතු ක්‍රියාකාරකම් චන්ද්‍රිකා ඡායාරූප මගින් තහවුරු වන බව ඇමරිකා එක්සත් ජනපදය පවසනවා. එමගින් හෙළිවී ඇත්තේ උතුරු කොරියාව සති කිහිපයක් ඇතුළත න්‍යෂ්ටික අත්හදාබැලීමකට සූදානම් වන බවයි. ඇමරිකානු - කොරියානු ජෝන් හොප්කින්ස් විශ්වවිද්‍යාල ඇකඩමිය මගින් මෙම තොරතුරු අනාවරණය කරගෙන තිබෙනවා. පසුගිය දෙසැම්බරයේ උතුරු කොරියාව සිදුකළ රොකට් අත්හදාබැලීම හේතුවෙන් ඔවුන්ට එරෙහිව ජගත් සංවිධාන සම්බාධක තර කෙරුණා. ඊට පිළිතුරු වශයෙන් තමන් න්‍යෂ්ටික අත්හදාබැලීමකට සූදානම් බවයි උතුරු කොරියාව ප්‍රකාශ කළේ.",
       "URL": "https://www.hirunews.lk/52291/ළඟදීම-උතුරු-කොරියාවේ-න්‍යෂ්ටික-පිපිරුමක්",
       "Category": "International News",
       "Parent URL": "https://www.hirunews.lk/international-news.php?pageID=867"
}