{
       "Source": "hirunews",
       "Timestamp": "Tuesday, 19 April 2016 - 17:49",
       "Headline": "ජපාන භූ කම්පනයෙන් පසු 110 දෙනෙකු බන්ධනාගාරයට",
       "News Content": "ජපානයට බලපෑ ප්‍රබල භූ කම්පනයෙන් පසු පිරිසක් කුමමොතෝ බන්ධනාගාරයට යොමුකර තිබෙනවා.\nඒ අවතැන්වුවන් රඳවා තබා ගැනීමට ප්‍රමාණවත් ආරක්ෂිත ස්ථාන නොමැතිවීම හේතුවෙන්.\nපසුගියදා ඇතිවු ප්‍රබල භූ කම්පනවලින් පසු කුමමොතෝ බන්ධනාගාරය සාමාන්‍ය පුරවැසියන් වෙනුවෙන් ද විවෘත කර ඇති බවයි විදෙස් පුවත් සේවාවල දැක්වෙන්නේ.\nඅවතැන්වුවන් වෙනුවෙන් සියලු පහසුකම් ලබාදෙන බව බන්ධනාගාර බලධාරීන් ප්‍රකාශකර තිබෙනවා.\nමේවන විට පුද්ගලයන් 110 දෙනෙකුට බන්ධනාගාරයේ නවාතැන් පහසුකම් ලබාදී ඇති අතර අවශ්‍ය වුවහොත් තවත් පිරිස් රඳවා ගැනීමට කටයුතු කරන බවයි ඔවුන් සඳහන් කර ඇත්තේ.\nකුමමොතෝ බන්ධනාගාරය සැලකෙන්නේ දීර්ඝ කාලීනව සිරකරුවන් රඳවා තබන බන්ධනාගාරයක් ලෙසටයි.",
       "URL": "https://www.hirunews.lk/131236/ජපාන-භූ-කම්පනයෙන්-පසු-110-දෙනෙකු-බන්ධනාගාරයට",
       "Category": "International News",
       "Parent URL": "https://www.hirunews.lk/international-news.php?pageID=644"
}