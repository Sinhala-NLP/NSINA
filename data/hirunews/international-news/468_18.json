{
       "Source": "hirunews",
       "Timestamp": "Wednesday, 21 June 2017 - 9:05",
       "Headline": "බ්‍රසල්ස් නුවර දුම්රිය ස්ථානයක පිපිරිමක්",
       "News Content": "බෙල්ජියමේ බ්‍රසල්ස් අගනුවර මධ්‍යම දුම්රිය ස්ථානයේදී කුඩා පිපිරීමක් හේතුවෙන් සියලූම මගීන් දුම්රිය ස්ථානයෙන් ඉවත් කර තිබෙනවා.\nකෙසේ වෙතත්, මෙම පිපිරීම සිදුකළ පුද්ගලයාට එරට ආරක්ෂක අංශ විසින් වෙඩි තබා ඇති අතර, සිද්ධියෙන් දුම්රිය ස්ථානයේ සිටි අනෙක් කිසිවෙකුටත් හානි සිදුව නැහැ.\nමෙම පිපිරීම ත්‍රස්ත ප්‍රහාරයක් ලෙසයි බ්‍රසල්ස් ආරක්ෂක අංශ ප්‍රකාශ කළේ.\nපසුගිය වසරේ මාර්තු මාසයේදී අයි.එස්. සංවිධානය විසින් බ්‍රසල්ස් නුවරට එල්ල කළ ප්‍රහාරයකින් තිස් දෙදෙනෙකු මිය ගියා.",
       "URL": "https://www.hirunews.lk/164056/බ්‍රසල්ස්-නුවර-දුම්රිය-ස්ථානයක-පිපිරිමක්",
       "Category": "International News",
       "Parent URL": "https://www.hirunews.lk/international-news.php?pageID=468"
}