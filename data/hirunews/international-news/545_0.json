{
       "Source": "hirunews",
       "Timestamp": "Sunday, 18 December 2016 - 14:14",
       "Headline": "දෙවන එලිසබෙත් රැජිණගෙන් පසු බ්‍රිතාන්‍යයෙන් වෙන්වීමට  ඕස්ට්‍රේලියාව සැරසේ",
       "News Content": "දෙවන එළිසබෙත් මහ රැජිණගේ පාලන කාලය නිමවීමෙන් පසු  ඕස්ට්‍රේලියාව බ්‍රිතාන්‍ය රජ කිරුළෙන් වෙන් විය යුතු බව එරට අග්‍රාමාත්‍ය මැල්කම් ටර්න්බුල් පවසනවා.\nඔහු  ඕස්ට්‍රේලියාව ජන රජයක් විය යුතු බවට හඩ නගන දේශපාලනඥයෙකු වන අතර, 1999 වසරේ ඒ සඳහා පැවති ජනමත විචාරණයේදී බ්‍රිතාන්‍යයෙන් වෙන්වීම වෙනුවෙන් පෙනී සිටියා.\nකෙසේ නමුත් එම ජනමත විචාරණයේදී තීරණය වූයේ  ඕස්ට්‍රේලියාව තවදුරටත් බ්‍රිතාන්‍ය කිරුළ යටතේ පැවතිය යුතු බවටයි.\nඑහෙත්  ඕස්ට්‍රේලියාව මුළුමනින්ම නිදහස් ජනරජයක් බවට පත්වීමේ අවස්ථාව දැන් උදාවී ඇති බවත් එහෙත් එය එලිසබෙත් රැජිනගේ පාලනය නිමවීමෙන් පසු සිදුවිය යුතු බවත් අග්‍රාමාත්‍ය මැල්කම් ටර්න්බුල් ඊයේ ප්‍රකාශ කළා.",
       "URL": "https://www.hirunews.lk/149999/දෙවන-එලිසබෙත්-රැජිණගෙන්-පසු-බ්‍රිතාන්‍යයෙන්-වෙන්වීමට-ඕස්ට්‍රේලියාව-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=545"
}