{
       "Source": "hirunews",
       "Timestamp": "Tuesday, 13 October 2020 - 11:43",
       "Headline": "ජනපති ට්‍රම්ප් නැවතත් ජන රැළියක",
       "News Content": "කොරෝනා වෛරසය පරාජය කළ තමන් ඉතා ශක්තිවන්ත පුද්ගලයෙකු බවත්, තම කතාව ශ්‍රවණය කිරීමට පැමිණි සියල්ලන් වැළද ගැනීමට සූදානම් බවත්, ඇමරිකානු ජනාධිපති ඩොනල්ඞ් ට්‍රම්ප් ප්‍රකාශ කළා.\nඒ, කොවිඩ්19 ආසාදනය වී සති දෙකක් ගත්වීමට පෙර ෆ්ලොරිඩාවේ සැන්ෆෝඩ් හිදී නැවතත් ජනාධිපතිවරණ ප්‍රචාරක සටනට එක්වෙමින්.\nෆ්ලොරිඩා ප්‍රාන්තය නොවැම්බර් 3 වන දා පැවැත්වෙන ඇමරිකානු ජනාධිපතිවරණයේ තීරණාත්මක සාධකයක් ලෙස සැලකෙනවා.\nඑහිදී ජනපති ට්‍රම්ප් කියා සිටියේ දින 22කින් තවත් සිව් වසරක් සඳහා තමා ධවල මන්දිරයේ බලය හිමි කර ගන්නා බවයි.\nමේ අතර, ජනපති ට්‍රම්ප් අඛණ්ඩ දින දෙකක් සිදුකළ කොවිඩ් 19 පරීක්ෂාවලින් ඍණාත්මක ප්‍රතිඵල පෙන්නුම් කළ බව ඔහුගේ වෛද්‍යවරයා ප්‍රකාශ කළා.",
       "URL": "https://www.hirunews.lk/252444/ජනපති-ට්‍රම්ප්-නැවතත්-ජන-රැළියක",
       "Category": "International News",
       "Parent URL": "https://www.hirunews.lk/international-news.php?pageID=160"
}