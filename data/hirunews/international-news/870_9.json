{
       "Source": "hirunews",
       "Timestamp": "Saturday, 19 January 2013 - 8:07",
       "Headline": "සිඞ්නි නුවර ගිනියම් වෙයි.",
       "News Content": "ඕස්ට්‍රේලියාවේ සිඞ්නි නුවර උෂ්ණත්වය ඊයේ (18) දිනයේ දී සෙන්ටිගේ‍්‍රඞ් අංශය 45.8 දක්වා වාර්තාගත අන්දමින් ඉහළ ගියා.  ඕස්ට්‍රේලියානු රජය ප්‍රකාශ කළේ මීට වසර 150කට පෙර උෂ්ණත්වය පිළිබද වාර්තා තැබීම ආරම්භ වූ පසු ඇති වූ ඉහළම උෂ්ණත්වය එය බවයි.  එමෙන්ම ඉදිරියේ දී ද මෙවැනි උණුසුම් ධාරාවන් සිඞ්නි නුවර ඇති විය හැකි බවටයි  ඕස්ට්‍රේලියානු කාලගුණ බලධාරීන් අනතුරු ඇගවූයේ. සිඞ්නි නුවරින් මීට වඩා ඉහළ උෂ්ණත්වයක් එනම් සෙන්ටිගේ‍්‍රඞ් අංශක 45.3ක් වාර්තා වූයේ 1939 වසරේ ජනවාරි මාසයේදියි. සිඞ්නි  ඕස්ට්‍රේලියාවේ විශාලතම නගරයයි. ශ්‍රී ලංකාව සහ  ඕස්ට්‍රේලියාව අතර හතර වන එක්දින ක්‍රිකට් තරගය හෙට (20) පැවැත්වෙන්නේ ද සිඞ්නි නගරයේදියි. කෙසේ වුවද එය දිවා රාත්‍රී තරගයක්.",
       "URL": "https://www.hirunews.lk/51702/සිඞ්නි-නුවර-ගිනියම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=870"
}