{
       "Source": "hirunews",
       "Timestamp": "Saturday, 05 October 2013 - 13:15",
       "Headline": "ඇමරිකානු - යුරෝපා නිදහස් වෙළඳ සාකච්ඡා ඇණ හිටී.",
       "News Content": "අයවැය අර්බුදය හේතුවෙන් ඇමරිකානු ආණ්ඩුවේ පරිපාලන කටයුතු අක්‍රියවීම තවදුරටත් දක්නට ලැබෙනවා. එහි නවතම වර්ධනය වන්නේ ඇමරිකා එක්සත් ජනපදය සහ යුරෝපා සංගමය අතර නිදහස් වෙළඳ ගිවිසුම පිළිබඳ සාකච්ඡා ඇණහිටීමයි. ද්විපාර්ශවික වෙළඳ කටයුතු වර්ධනය කරගැනීම සඳහා එම සාකච්ඡා ඉදිරි සතියේ බ්‍රසල්ස් නුවරදී ආරම්භ වීමට නියමිතව තිබුණා. එහෙත් මූල්‍ය සහ කාර්ය මණ්ඩල අර්බුදය හේතුවෙන් සිය නියෝජිත පිරිස බ්‍රසල්ස් නුවරට එවිය නොහැකි බව එක්සත් ජනපදය යුරෝපා සංගමය වෙත  ඊයේ දැනුම් දුන්නා.\nඉදිරි වසරේ අයවැය යෝජනා සම්මත කරගැනීමට ඇමරිකානු කොංග්‍රසය අපොහොසත්වීම නිසා එක්සත් ජනපද රජයේ අත්‍යවශ්‍ය නොවන මෙහෙයුම් කටයුතු ඇණහිටියා. මේ නිසා ඇමරිකානු රාජ්‍ය සේවකයන් දහස් ගණනකට වැටුප් ගෙවීමද ගැටළුවක් වී තිබෙනවා. ජනාධිපති බැරැක් ඔබාමා සිය ආසියානු සංචාරය අවලංගු කළේද ඒ හේතුවෙන්.",
       "URL": "https://www.hirunews.lk/68702/ඇමරිකානු-යුරෝපා-නිදහස්-වෙළඳ-සාකච්ඡා-ඇණ-හිටී",
       "Category": "International News",
       "Parent URL": "https://www.hirunews.lk/international-news.php?pageID=797"
}