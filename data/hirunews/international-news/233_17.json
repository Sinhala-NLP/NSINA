{
       "Source": "hirunews",
       "Timestamp": "Friday, 04 October 2019 - 10:09",
       "Headline": "මාලි රාජ්‍යයේ ත්‍රස්ත ප්‍රහාරයකින් 40 දෙනෙකු මරුට",
       "News Content": "බටහිර අප්‍රිකාවේ සිවිල් යුද්ධයක් පවතින මාලි රාජ්‍යයේ හමුදා කදවුරු දෙකකට එල්ල වූ සන්නද්ධ ප්‍රහාරයකින් පුද්ගලයන් 40 දෙනෙකු ජීවිතක්ෂයට පත්වී ඇති අතර, තවත් 60 දෙනෙකු පමණ අතුරුදන් වී තිබෙනවා.\nමාලි රාජ්‍යය මධ්‍යයේ පිහිටි මෙම හමුදා කදවුරුවලට ප්‍රහාරය එල්ල කර ඇත්තේ අල්ඛයිඩා සංවිධානයට සම්බන්ධ අන්තවාදී කණ්ඩායමක් ලෙසයි සැලකෙන්නේ.\nඑහිදී සොල්දාදුවන් 25 දෙනෙකු සහ ප්‍රහාරයට පැමිණි අන්තවාදීන් 15 දෙනෙකු ජීවිතක්ෂයට පත්වූ බව මාලි රජයේ ප්‍රකාශකයෙකු සඳහන් කළා.\nකෙසේ නමුත්, ප්‍රහාරයට ගොදුරු වූවන් අතර ජාත්‍යන්තර සාම සාධක භටයන් සිටිත් ද යන්න මෙතෙක් අනාවරණ වී නැහැ.\nසන්නද්ධ කණ්ඩායම අතට පත්වූ කදවුරුවල පාලනය රජයේ හමුදා විසින් යළි අත්පත් කරගෙන ඇති බවයි රජයේ ප්‍රකාශකයා වැඩිදුරටත් කියා සිටියේ.",
       "URL": "https://www.hirunews.lk/225561/මාලි-රාජ්‍යයේ-ත්‍රස්ත-ප්‍රහාරයකින්-40-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=233"
}