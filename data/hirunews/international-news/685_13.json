{
       "Source": "hirunews",
       "Timestamp": "Saturday, 28 November 2015 - 19:49",
       "Headline": "තල්මසුන්ටත් මරණ දඬුවම",
       "News Content": "ලබන වසරේ සිට නැවතත් ඇන්ටාක්ටික් මුහුදු ප්‍රදේශයේ තල්මසුන් මැරීම ආරම්භ කරන බව ජපානය අද (28) නිවේදනය කළා. වසරකට අධික කාලයක් ජපානය තල්මස් දඩයමින් ඉවත්ව සිටියේ පරිසර සංවිධානවලින් ඊට එල්ලවූ විරෝධය හේතුවෙන්.\nජපානය තල්මසුන් මැරීමේ සියලූ කටයුතුවලින් ඉවත්විය යුතු බවට ජාත්‍යන්තර අධිකරණය මගින්ද නියෝගයක් නිකුත් කරනු ලැබුවා.\nවානිජ කටයුතු සඳහා තල්මසුන් මැරීම ජාත්‍යන්තර වශයෙන් තහනම් කළ යුතු බව රටවල් රැසක්ම පෙන්වා දී තිබෙනවා. එම නියෝගවලට එරෙහිව ජපානය තල්මස් දඩයම යළි ආරම්භ කිරීමට සැරසීම ගැන දැනටමත් විරෝධතා මතුවී ඇති බව සඳහන්.",
       "URL": "https://www.hirunews.lk/121007/තල්මසුන්ටත්-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=685"
}