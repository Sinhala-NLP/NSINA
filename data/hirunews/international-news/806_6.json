{
       "Source": "hirunews",
       "Timestamp": "Saturday, 07 September 2013 - 17:18",
       "Headline": "ඕස්ට්‍රේලියානු මහමැතිවරණයේදී විපක්ෂය ඉදිරියෙන්.",
       "News Content": "ඕස්ට්‍රේලියානු මහමැතිවරණයේ මෙතෙක් නිකුත් කර ඇති ප්‍රතිඵලවලට අනුව එරට විපක්ෂය වන  ඕස්ට්‍රේලියානු ලිබරල් ජාතික සන්ධානය ඉදිරියෙන් පසුවන බව විදෙස් මාධ්‍ය වාර්තා කළා. පාලක පක්ෂය වන  ඕස්ට්‍රේලියානු කම්කරු පක්ෂයට වඩා ලිබරල් ජාතික සන්ධානය වැඩි වාසි හිමිකර ගෙන තිබෙනවා. ඒ අනුව, මැතිවරණයේ ජය බොහෝදුරට ටෝනි ඇබට්ගේ ලිබරල් ජාතික සන්ධානයට හිමිවනු ඇති බවටයි දේශපාලන විචාරකයන් මත පළ කරන්නේ. ඉදිරි පැය කිහිපය තුළ  ඕස්ට්‍රේලියානු මහ මැතිවරණයේ අවසන් ප්‍රතිඵලය ප්‍රකාශයට පත් වනු ඇති.",
       "URL": "https://www.hirunews.lk/66722/ඕස්ට්‍රේලියානු-මහමැතිවරණයේදී-විපක්ෂය-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=806"
}