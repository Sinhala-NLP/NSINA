{
       "Source": "hirunews",
       "Timestamp": "Saturday, 16 July 2022 - 16:19",
       "Headline": "ඉන්දියාවේ ගෝදාවරී ගඟේ කුනාවරම් පාලම ජලයෙන් වැසේ",
       "News Content": "ඉන්දියාවේ ආන්ද්‍ර ප්‍රදේශ් සහ තෙළගනා ප්‍රාන්තවලට අඛන්ඩව බලපා ඇති ගංවතුර හේතුවෙන් ගෝදාවරී ගඟ හරහා ඇති කුනාවරම් පාලම ජලයෙන් වැසී ගොස් තිබෙනවා.\nගෝදාවරී ගඟේ ජල මට්ටම අද උදෑසන වනවිට අඩි 71ක් ඉක්මවා වාර්තා ගත ලෙස ඉහළ ගොස් තිබූ බවයි ඉන්දීය මාධ්‍ය වාර්තා සඳහන් කළේ.\nඑය තුන්වන මට්ටමේ අනතුරු ඇඟවීමේ මට්ටමට වඩා අඩි 53ක ඉහළ යාමක් බව සඳහන්.\nභද්‍රාද්‍රි - කොතාගුඩම් දිස්ත්‍රික්කයේ ප්‍රදේශ කිහිපයක ගංවතුර තත්ත්වයන් වාර්තා වී ඇති අතර අවදානම් ප්‍රදේශවල වෙසෙන ජනතාවට කඩිනමින් සහන කඳවුරු වෙත යන ලෙසයි ආපදා අංශ දැනුම් දී ඇත්තේ.",
       "URL": "https://www.hirunews.lk/310142/ඉන්දියාවේ-ගෝදාවරී-ගඟේ-කුනාවරම්-පාලම-ජලයෙන්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=39"
}