{
       "Source": "hirunews",
       "Timestamp": "Sunday, 29 October 2017 - 8:04",
       "Headline": "බැරැක් ඔබාමා ජූරියට",
       "News Content": "ඇමරිකා එක්සත් ජනපදයේ හිටපු ජනාධිපති බැරැක් ඔබාමා එරට අධිකරණ ජූරි සභා මෙහෙයුම් සඳහා කැඳවා තිබෙනවා.\nඉලිනොයි ප්‍රාන්ත අධිකරණයේ ලබන මාසයේ සිට ඔහු මෙලෙස ජූරි සභා මෙහෙයුම් සඳහා සහභාගිවනු ඇතැයි විදෙස් මාධ්‍ය සඳහන් කළා.\nඔහු එහිදී ඉදිරිපත්වනු ඇත්තේ සිවිල් සහ අපරාධ නඩුවල ජූරි සභා සඳහායි.\nඇමරිකානු හාවඩ් විශ්වවිද්‍යාලයේ නීතිය හැදෑරූ බැරැක් ඔබාමා සෙනෙට් මණ්ඩලයට පත්වීමට  වසර 12 කට පෙර චිකාගෝ නීති විද්‍යාලයේ කථිකාචාර්යවරයෙක් ලෙසද කටයුතු කළ අතර, සිවිල් අයිතිවාසිකම් නීතීඥයෙකු ලෙසද පෙනී සිටියා.",
       "URL": "https://www.hirunews.lk/174702/බැරැක්-ඔබාමා-ජූරියට",
       "Category": "International News",
       "Parent URL": "https://www.hirunews.lk/international-news.php?pageID=426"
}