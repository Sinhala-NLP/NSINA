{
       "Source": "hirunews",
       "Timestamp": "Saturday, 26 August 2017 - 12:07",
       "Headline": "බාල වයස්කාර දැරියන්ගේ අසැබි වීඩියෝ දර්ශන සහ ඡායාරූප ලබාගත් පුද්ගලයෙකුට වසර 06ක සිර දඬුවමක් (ඡායාරූප)",
       "News Content": "ව්‍යාජ සමාජ ජාල ගිණුම් යොදාගනිමින් බාල වයස්කාර දැරියන්ගේ අසැබි වීඩියෝ දර්ශන සහ ඡායාරූප ලබාගත් පුද්ගලයෙකුට වසර 06ක සිට දඬුවමක් නියම කළ පුවතක් විදෙස් මාධ්‍ය වාර්තා කරනවා.\nඑංගලන්තයේ, කෙන්ට් ප්‍රාන්තයේ ජීවත්වූ ජෝඩ්න් ටවර්ස් නමැති 26 හැවිරිදි පුද්ගලයෙකුට මෙලෙස දඬුවම් නියම කර ඇති අබව සඳහන්.\nමොහු විසින්  සමාජ ජාල මාධ්‍යවල ව්‍යාජ ගිණුම් සකසාගෙන බාල වයස්කාර දැරියන් සමඟ මිතුරුවී ඔවුන්ගේ අසභ්‍ය දර්ශන සහ ඡායාරූප ඔවුන්ගෙන් ලබාගෙන ඇති බවටයි වාර්තා වන්නේ.\nසැකකරු සමඟ මිතුරුකම් පවත්වන බාල වයස්කාර දැරියන්ගෙන්ගේ අසභ්‍ය වීඩියෝ දර්ශන සහ ඡායාරූප නිරන්තරයෙන් ලබාගෙන ඇති අතර එසේ ලබා දීම ප්‍රතික්ෂේප කරන දැරියන්ට, ඔවුන්ගේ  මීට පෙර ලබාගත් දර්ශන ප්‍රසිද්ධියට පත්කරන බවට ඔහු විසින් තර්ජනය කර තිබෙනවා.\nඑලෙස ලබා ගන්නා දර්ශන සහ ඡායාරූප විවිධ පුද්ගලයන් අතර බෙදා හැර ඇති අතර වයස අවුරුදු 13 සහ 16 යන වයස් සීමාවල පසුවන දැරියන් ඔහුගේ ග්‍රහණයට නතුව සිටි බවයි විදෙස් මාධ්‍ය වැඩිදුරටත් දක්වන්නේ.\nජෝඩ්න් ටවර්ස්ට හෙරෙහිව මෙවැනි චෝදනා 21ක් එල්ලවී ඇති අතර සැකකරු  අත්අඩංගුවට ගත් අවස්ථාවේදී පොලිසිය විසින් ඔහුගේ ජංගම  දුරකතනය පරික්ෂ කිරීමේදී  බාල වයස්කාර දැරියන්ගෙන් ලබා ගත් වීඩියෝ දර්ශන සහ ඡායාරූප දහසක් පමණ එහි තිබී හමුව තිබෙනවා.\nවයස අවුරුදු 13ක දැරියක් කළ පැමිණිල්ලකට අනුව සැකකරු අත්අඩංගුවට ගෙන ඇති බවයි වාර්තා වන්නේ.\nසැකකාර ජෝඩ්න් ටවර්ස්",
       "URL": "https://www.hirunews.lk/169416/බාල-වයස්කාර-දැරියන්ගේ-අසැබි-වීඩියෝ-දර්ශන-සහ-ඡායාරූප-ලබාගත්-පුද්ගලයෙකුට-වසර-06ක-සිර-දඬුවමක්",
       "Category": "International News",
       "Parent URL": "https://www.hirunews.lk/international-news.php?pageID=446"
}