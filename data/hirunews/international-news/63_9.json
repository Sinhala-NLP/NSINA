{
       "Source": "hirunews",
       "Timestamp": "Saturday, 05 February 2022 - 10:52",
       "Headline": "සීමාවකින් තොර සබඳතාවකට, රුසියාව හා චීනය එක්වේ",
       "News Content": "ඇමරිකා එක්සත් ජනපදයේ පසමිතුරු ගෝලීය බලපෑම්වලට එරෙහිව අසීමිත සබඳතාවක් ගොඩනැගීමට රුසියාව හා චීනය එක්වන බවට දෙරටේ නායකයන් ඊයේ (04) ප්‍රතිඥා දුන්නා.\nඒ, රුසියානු ජනාධිපති ව්ලැදිමීර් පුටින්, බීජිං නුවර පැවැත්වෙන ශීත ඍතු ඔලිම්පික් උළෙලේ සමාරම්භක උළෙලට සහභාගිවීම සඳහා පැමිණි අවස්ථාවේ චීන ජනාධිපති ෂී ජින්පින් මුණගැසී සාකච්ඡා කිරීමෙන් අනතුරුවයි.\nඉන් අනතුරුව නිකුත් කළ ඒකාබද්ධ නිවේදනයේ දැක්වෙන්නේ දෙරට අතර ගොඩනැගෙන නව ක්‍රමෝපාය සහයෝගීතාව නිරවි යුද සමයේ පැවති ඕනෑම දේශපාලන හෝ හමුදා සන්ධානයක් අභිබවා යන බවයි.\nඑම සහයෝගීතාවයේ සැඟවුණු තැන් හෝ සීමාවන් නොමැති බවයි ඔවුන් අවධාරණය කළේ.\nඅභ්‍යවකාශය, කාලගුණ වෙනස, කෘත්‍රිම බුද්ධිය සහ අන්තර්ජාල පාලනය සම්බන්ධයෙන් නව සහයෝගීතාවක් ගොඩනැගීමට ද නායකයන් දෙදෙනා එකඟත්වය පළ කළා.\nයුක්රේන අර්බුදයට හේතු වී ඇති නැගෙනහිර යුරෝපයේ නේටෝ සංවිධාන ව්‍යාප්තියට චීන ජනාධිපති ෂී ජින් පින් ද මෙහිදී විරෝධය දක්වා තිබෙනවා.\nඑය, බටහිරින් එල්ලවන බලපෑම හමුවේ රුසියානු නායකයා ලද සවියක් ලෙසයි සැළකෙන්නේ.\nචීනයේ මානව හිමිකම් පිළිබඳ ගැටලු මතු කරමින් ඇමරිකාව, බි්‍රතාන්‍ය ඇතුලු රටවල් රාජතාන්ත්‍රික වර්ජනයක් ක්‍රියාත්මක කරද්දී බීජිං සීත ඍතු ඔලිම්පික් උළෙල ඊයේ (04) ආරම්භ වුණා.",
       "URL": "https://www.hirunews.lk/296209/සීමාවකින්-තොර-සබඳතාවකට-රුසියාව-හා-චීනය-එක්වේ",
       "Category": "International News",
       "Parent URL": "https://www.hirunews.lk/international-news.php?pageID=63"
}