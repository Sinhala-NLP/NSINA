{
       "Source": "hirunews",
       "Timestamp": "Sunday, 12 May 2013 - 9:13",
       "Headline": "තුර්කියේ බෝම්බ පිපිරීමකින් 43 දෙනෙකු මියයයි.",
       "News Content": "සිරියා - තුර්කි දේශසීමාවට ආසන්න තුර්කියේ - රෙහානිල් නගරයේ ඊයේ සිදුවූ බෝම්බ පිපිරීම් වලින් පුද්ගලයන් 43 දෙනෙකු මියගොස් තිබෙනවා. සියයකට ආසන්න පිරිසක් එහිදී තුවාල ලබා ඇති බවයි විදෙස් වාර්තා සඳහන් කළේ. මෝටර් රථ බෝම්බ දෙකක් එහිදී පුපුරා ගොස් ඇති අතර, තුවාල ලැබූ සහ මියගිය සංඛ්‍යාව තවදුරටත් ඉහළ යා හැකි බව ද විදෙස් වාර්තාවල දැක්වුණා. රෙහානිල් නගරය සිරියානු සරණාගතයන් තුර්කියට ඇතුළුවීම සඳහා යොදා ගන්නා ප්‍රධානතම ප්‍රවේශයක්.",
       "URL": "https://www.hirunews.lk/58819/තුර්කියේ-බෝම්බ-පිපිරීමකින්-43-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=841"
}