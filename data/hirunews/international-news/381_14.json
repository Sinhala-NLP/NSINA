{
       "Source": "hirunews",
       "Timestamp": "Thursday, 29 March 2018 - 12:54",
       "Headline": "වෙනිසියුලාවේ පොලිසියක ගින්නකින් 68 දෙනෙකු මරුට",
       "News Content": "වෙනිසියුලාවේ වැලන්සියා නගරයේ පිහිටි පොලිසියක් තුල ඇති වූ ගින්නකින්  පුද්ගලයන් 68 දෙනෙකු මියගොස් තිබෙනවා.\nමියගිය පිරිසට රැදවියන් ද අයත් වන අතර විදෙස් වාර්තා සඳහන් කළේ සිර මැදිරිය තුල සිටි රැදවියන් පිරිසක් ඇද ඇතිරිලිවලට ගිනි තැබීමෙන් මෙම ගින්න හටගෙන ඇති බවයි.\nඔවුන් සිරමැදියෙන් පලායාම සඳහා මෙම ගින්න ඇති කරන්නට ඇති බවට එරට බලධාරීන් සැක පළ කරනවා.\nකෙසේ වෙතත් මේ වනවිට වැලන්සියා නගරයේ ආරක්ෂාව දැඩි කර ඇති බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/187159/වෙනිසියුලාවේ-පොලිසියක-ගින්නකින්-68-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=381"
}