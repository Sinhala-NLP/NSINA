{
       "Source": "hirunews",
       "Timestamp": "Sunday, 05 March 2017 - 13:59",
       "Headline": "කැනඩාවට පැමිණෙන සංක්‍රමණිකයන්ගේ සංඛ්‍යාව ඉහළ යයි",
       "News Content": "ඩොනල්ඩ් ට්‍රම්ප් ජනාධිපතිවරයාගේ පරිපාලනය නීතිවිරේධී සංක්‍රමණිකයන්ට එරෙහිව දැඩි නීති ක්‍රියාත්මක කිරීමට සැරසෙද්දී ගොඩබිම් දේශසීමාව හරහා කැනඩාවට පැමිණෙන සංක්‍රමණිකයන්ගේ සංඛ්‍යාව ඉහළ ගොස් තිබෙනවා.\nපසුගිය ජනවාරි පළමුවනදා සිට පෙබරවාරි 21 වනදා දක්වා එලෙස ඇමරිකානු දේශ සීමාව ඔස්සේ කැනඩාවට පැමිණි සංක්‍රමණිකයන්ගේ සංඛ්‍යාව 4000 කට අධිකයි.\nපසුගිය වසරේ එම කාලය තුළ පැමිණ තිබුණේ සංක්‍රමණිකයන් 2500 ක් පමණයි.\nඇමරිකාව තුළ මිලියන 11 ඉක්මවූ නීතිවිරෝධී සංක්‍රමණිකයන් සිටින බැවින් ඉදිරියේදී සිය රටට පැමිණෙන සංක්‍රමණික සංඛ්‍යාව තවදුරටත් ඉහළ යා හැකි බවට කැනඩා බලධාරීන් බිය පළ කරනවා.",
       "URL": "https://www.hirunews.lk/156109/කැනඩාවට-පැමිණෙන-සංක්‍රමණිකයන්ගේ-සංඛ්‍යාව-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=509"
}