{
       "Source": "hirunews",
       "Timestamp": "Monday, 26 December 2016 - 17:02",
       "Headline": "සුනාමියෙන් වසර 12කට පසුවත් තායිලන්තයේ මළ සිරුරු 400ක් හඳුනා නොගැනේ",
       "News Content": "මීට වසර 12කට පෙර එනම්, 2004 වසරේ දෙසැම්බර් 26 වන දා රික්ටර් පරිමාණයේ 9.15ක ප්‍රබල භූ කම්පනයත් සමඟ ඇති වූ ආසියානු සුනාමියෙන් තායිලන්තයේ මිය ගිය 400 දෙනෙකුගේ පමණ සිරුරු මෙතෙක් හඳුනාගෙන නොමැති බව හෙළි වී තිබෙනවා.\nතායිලන්තය, ඉන්දුනීසියාව, ඉන්දියාව සහ ශ්‍රී ලංකාව හැරුණු කොට සුනාමියෙන් වැඩිම හානියක් සිදුවූ තායිලන්තයේ 5395 දෙනෙකු ජීවිතක්ෂයට පත්වූ අතර, ඉන් 2000කට වැඩි පිරිසක් විදේශිකයන්.\nසුනාමියෙන් පසු තායිලන්තයේ සංචාරක ව්‍යාපාරය දැන් නැවතත් ප්‍රකෘතිමත් වී ඇති අතර, මේ වසරේදී ඔවුන් අපේක්ෂා කරන සංචාරකයන්ගේ සංඛ්‍යාව මිලියන 32.4ක්.",
       "URL": "https://www.hirunews.lk/150617/සුනාමියෙන්-වසර-12කට-පසුවත්-තායිලන්තයේ-මළ-සිරුරු-400ක්-හඳුනා-නොගැනේ",
       "Category": "International News",
       "Parent URL": "https://www.hirunews.lk/international-news.php?pageID=540"
}