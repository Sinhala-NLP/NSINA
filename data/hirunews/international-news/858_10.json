{
       "Source": "hirunews",
       "Timestamp": "Thursday, 07 March 2013 - 8:36",
       "Headline": "අගමැති වීමට අදහසක් නැහැ. රාහුල් ගාන්ධි කියයි.",
       "News Content": "ඉන්දියාවේ අගමැති ධුරයට පත්වීමේ අදහසක් තමාට නැතැයි ඉන්දීය කොංග්‍රස් පක්ෂ උප සභාපති රාහුල් ගාන්ධි පවසනවා. නවදිල්ලියේදී සිය පක්ෂයේ මන්ත්‍රීවරුන් අමතමින් රාහුල් ගාන්ධි ඊයේ ප්‍රකාශ කලේ තමා අගමැති ධුරයට පත්වන්නේද යන්න විමසීම වැරදි ප්‍රශ්නයක් බවයි. ඉන්දියාවේ අගමැතිවරයා වීමට තමා ප්‍රමුඛත්වය ලබා නොදෙන බවත්, දීර්ඝ කාලීනව දේශපාලනයේ නිරතවීම පිළිබඳව පමණක් විශ්වාසය තබන බවත් රාහුල් ගාන්ධි තවදුරටත් සඳහන් කළා. ඉන්දියාවේ මීළඟ මහ මැතිවරණයේදි කොංග්‍රස් පක්ෂ අගමැති ධුර අපේක්ෂකත්වයට රාහුල් ගාන්ධි නම් කරනු ඇති බව බොහෝ ඉන්දියානුවන්ගේ විශ්වාසයයි.",
       "URL": "https://www.hirunews.lk/54718/අගමැති-වීමට-අදහසක්-නැහැ-රාහුල්-ගාන්ධි-කියයි",
       "Category": "International News",
       "Parent URL": "https://www.hirunews.lk/international-news.php?pageID=858"
}