{
       "Source": "hirunews",
       "Timestamp": "Friday, 24 April 2015 - 17:55",
       "Headline": "චිලී දේශය දැවැන්ත අවධානමක",
       "News Content": "චිලී දේශයේ දකුණුදිග පිහිටි කල්බුකෝ ගිනිකන්ද අඩසිය වසකට පමණ පසු ඊයේ නැවතත් සක්‍රිය වෙමින් දුමාරය සහ ලාවා නිකුත් කිරීමට පටන් ගත්තා. මේ නිසා ඒ අවට වාසය කළ 5000කට ආසන්න පිරිසක් ඉවත් කරගෙන තිබෙනවා. රාත්‍රී අහස් කුස ආලෝකමත් කරමින් ගිනි කන්ද මුදුනින් ගිනි දළු නැගුණු ආකාරය චමත්කාර දර්ශනයක් වූ බවයි විදෙස් මාධ්‍ය සඳහන් කළේ. කෙසේ නමුත්, පසුගිය අඩසිය වස පුරා නිහඬව පැවතුණ ද, මෙමගින් නිකුත් වන ලාවා ප්‍රවාහයෙන් විශාල හානියක් සිදුවිය හැකි බවයි චිලී බලධාරීන් ප්‍රකාශ කළේ. මෙම ගිනි කඳු පිපිරීමත් සමඟ ඇති වූ දුමාරය හේතුවෙන් චිලී දේශයේ පමණක් නොව දකුණුදිග ආජන්ටිනාවේද ගුවන්ගමන් වලට බාධා එල්ල වුණා.",
       "URL": "https://www.hirunews.lk/108219/චිලී-දේශය-දැවැන්ත-අවධානමක",
       "Category": "International News",
       "Parent URL": "https://www.hirunews.lk/international-news.php?pageID=740"
}