{
       "Source": "hirunews",
       "Timestamp": "Thursday, 19 March 2015 - 8:37",
       "Headline": "ටියුනීසියාව සටනක් අරඹයි",
       "News Content": "විදේශ සංචාරකයන් 17 දෙනෙකු ඇතුලූ පුද්ගලයන් 19 දෙනෙකුට මරු කැඳවමින් ජාතික කෞතුකාගාරයට ප්‍රහාරයක් එල්ල කිරීමෙන් පසු ත්‍රස්තවාදයට එරෙහි සටනක් දියත් කරන බව ටියුනීසියානු ජනාධිපති බේජි සෙයිඞ් එසෙබ්සි ප්‍රකාශ කළා. කිසිදු අනුකම්පාවකින් තොරව ප්‍රබල ලෙස  සටන ක්‍රියාත්මක කරන බවයි ටියුනීසියානු ජාතික රූපවාහිනිය ඔස්සේ ඔහු ප්‍රකාශ කළේ. ටියුනිස් නුවර බාඩෝ ජාතික කෞතුකාගාරයට ඊයේ (18) එල්ලවූ ප්‍රහාරයෙන් ජපාන, ඉතාලි, කොළොම්බියානු,  ඕස්ට්‍රේලියානු, ප්‍රංශ, පෝලන්ත සහ ස්පාඤ්ඤ සංචාරකයන් 17 දෙනෙකු ජීවිතක්ෂයට පත්වුණා. එහිදී පොලිස් නිලධාරියෙකු ඇතුලූ ටියුනීසියානු ජාතිකයන් දෙදෙනෙකුද මියගිය අතර තුවාල ලැබූ සංඛ්‍යාව 40 කට අධිකයි.",
       "URL": "https://www.hirunews.lk/105822/ටියුනීසියාව-සටනක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=749"
}