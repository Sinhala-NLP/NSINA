{
       "Source": "hirunews",
       "Timestamp": "Saturday, 20 May 2017 - 15:18",
       "Headline": "ඇමෙරිකානු යානයක නියමු කුටියට පුද්ගලයෙකු බලහත්කාරයෙන් ඇතුළු වීමට තැත් කරයි",
       "News Content": "ඇමෙරිකානු ගුවන් සේවයට අයත් යානයක නියමු කුටියට පුද්ගලයෙකු බලහත්කාරයෙන් ඇතුළු වීමට තැත් කිරීමක් සම්බන්ධයෙන් එරට මාධ්‍ය වාර්තා කර තිබෙනවා.\nතුර්කි ජාතිකයෙකු වන ඔහු නියමු කුටියට ඇතුළු වීමට තැත් කිරීමත් සමග නියමුවා ඒ පිළිබදව බලධාරින් දැනුවත් කරනු ලැබුවා.\nඅනතුරුව ගුවන් බලධාරින් යානයේ ආරක්ෂාව සදහා ප්‍රහාරක යානා දෙකක් උඩුගුවනට යවා ඇති බව ද සදහන්.\nයානයේ කාර්ය මණ්ඩලය සැකකරු ගුවන් යානයේ ආසනයක ගැට ගසා තිබෙනවා.\nඒ ගුවන් යානය ගොඩබස්වන තෙක්. යානය ගුවන්තොටුපලට පැමිණීමෙන් අනතුරුව ආරක්ෂක අංශ සැකකාර ගුවන් මගියා අත්අඩංගුවට ගෙන ඇති බවයි විදෙස් වාර්තා සඳහන් කළේ.\nසිද්ධිය වන අවස්ථාවේදී ගුවන් යානය ලොස්ඇන්ජලීස් නුවර සිට හවායි දුපත් වෙත පියාසර කරමින් තිබී ඇති අතර, ඇමරිකානු ආරක්ෂක අංශ ඊට අදාළව මෙතෙක් ප්‍රකාශයක් නිකුත් කර නැහැ.",
       "URL": "https://www.hirunews.lk/161750/ඇමෙරිකානු-යානයක-නියමු-කුටියට-පුද්ගලයෙකු-බලහත්කාරයෙන්-ඇතුළු-වීමට-තැත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=477"
}