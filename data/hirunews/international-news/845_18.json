{
       "Source": "hirunews",
       "Timestamp": "Wednesday, 24 April 2013 - 8:15",
       "Headline": "අන්තවාදීන්ගේ තෝතැන්නක් වන්නට එපා. - නේටෝව පාකිස්තානයෙන් ඉල්ලයි.",
       "News Content": "ත්‍රස්තවාදය ව්‍යාප්ත කිරීම සඳහා තෝතැන්නක් බවට පාකිස්තාන පත් නොකරන ලෙස නේටෝ සංවිධානය ඉල්ලීමක් කර ඇති බව විදෙස් මාධ්‍ය පවසනවා. නේටෝ සංවිධානයේ ප්‍රධානී ඇන්ඩර් රස් මුසේන්  පසුගිය දා ඇෆ්ගනිස්ථානයේ ජනාධිපති හමීඞ් කර්සායි හමුවූ අවස්ථාවේදී නේටෝ ප්‍රධානියා මේ බව ප්‍රකාශ කර ඇති බව සඳහන්. ඇෆ්ගස්ථානය තුළ ක්‍රියාත්මක අන්තවාදී කණ්ඩායම් සිය ක්‍රියාකාරකම් මේ වන විට පාකිස්තානය තුළ සිදුකරන බවයි ඔහු එහිදී පවසා ඇත්තේ. ඇෆ්ගනිස්ථානය තුළ නේටෝ සංවිධානයේ මෙහෙයුම් මේ වන විට අවසන් අදියරට ළගා වී තිබෙනවා. මේ හේතුවෙන් නේටෝ සොල්දාදුවන් ක්‍රමානුකූලව ඇෆ්ගනිථානයෙන් ඉවත් කිරීම ද මේ වන විට සිදුවනවා. මේ හේතුවෙන් යළිත් පාකිස්තානය සහ ඇෆ්ගනිස්ථානය අතර ත්‍රස්තවාදී ක්‍රියාකාරකම් වර්ධනය වීමට ඉඩ නොදීම දෙරටේම වගකීම බවයි නේටෝ ප්‍රධානියා පෙන්වා දී ඇත්තේ.",
       "URL": "https://www.hirunews.lk/57707/අන්තවාදීන්ගේ-තෝතැන්නක්-වන්නට-එපා-නේටෝව-පාකිස්තානයෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=845"
}