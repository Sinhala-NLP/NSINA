{
       "Source": "hirunews",
       "Timestamp": "Saturday, 30 November 2019 - 10:13",
       "Headline": "සාකච්ඡාවට සූදානම් බව තලෙයිබාන් සංවිධානය කියයි",
       "News Content": "ඇමරිකා එක්සත් ජනපදය සමඟ සාම සාකච්ඡා යළි ආරම්භ කිරීමට සූදානම් බව ඇෆ්ගනිස්ථානයේ තලෙයිබාන් සංවිධානය ප්‍රකාශ කළා.\nඒ, ජනාධිපති ඩොනල්ඞ් ට්‍රම්ප් ඇෆ්ගනිස්ථානයේ ඇමරිකානු හමුදා මුණ ගැසීම සඳහා කලින් ප්‍රකාශයට පත් නොකළ චාරිකාවක නිරත වීමෙන් අනතුරුවයි.\nඇමරිකානුවන් තුති පිදීමේ දිනය සමරද්දී, සිය ප්‍රථම ඇෆ්ගන් චාරිකාවේ නිරත වූ ජනපති ට්‍රම්ප් තලෙයිබාන් නියෝජිතයන් සමඟ ද සාකච්ඡාවක නිරත වුණා.\nතලෙයිබාන්වරුන් සටන් විරාමයක් අපේක්ෂා කරන බවයි ඇමරිකානු ජනාධිපතිවරයා එහිදී කියා සිටියේ.\nඇමරිකාව සමඟ සාකච්ඡා නතර කළ තැනින් ඇරඹිය හැකි බව ඇෆ්ගනිස්ථානයේ තලෙබාන් මෙන්ම අයි.එස්. නියෝජිතයන් ද ප්‍රකාශ කර තිබෙනවා.",
       "URL": "https://www.hirunews.lk/229256/සාකච්ඡාවට-සූදානම්-බව-තලෙයිබාන්-සංවිධානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=219"
}