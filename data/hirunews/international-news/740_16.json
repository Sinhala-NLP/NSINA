{
       "Source": "hirunews",
       "Timestamp": "Friday, 24 April 2015 - 8:41",
       "Headline": "මැලේරියා එන්නතක් ගැන නව බලාපොරොත්තුවක්",
       "News Content": "අප්‍රිකානු මහද්වීපයේ ළමයින් දහස් ගණනකට මාරාන්තික වූ මැලේරියා උවදුර මර්දනය කිරීම සඳහා එන්නතක් සකස් කිරීම පිළිබඳ නව බලාපොරොත්තුවක් ඇති වී තිබෙනවා. ඒ සඳහා වූ එන්නතක් අප්‍රිකාවේ රටවල් 7 ක ළමයින් 16,000 ක් සඳහා ලබාදී පරීක්ෂාවට ලක් කිරීමෙන් අනතුරුව ලද ප්‍රතිඵල දැන් ප්‍රකාශිතයි. වයස මාස 5 ත් 17 ත් අතර ළමයින් සඳහා මෙම එන්නත ලබා දී ඇති අතර එහිදී  46% ක සාර්ථකත්වයක් පෙන්නුම් කර තිබෙනවා. එය මැලේරියා එන්නතක් සඳහා සාර්ථක ඉදිරි පියවරක් ලෙසයි ඔක්ස්ෆර්ඞ් විද්‍යාඥයන් හඳුන්වන්නේ. පසුගිය විසි වසර පුරා මැලේරියා එන්නතක් නිපදවීම සඳහා ප්‍රයත්නයන් දැරුණු අතර එය සාර්ථක වූයේ නැහැ. අප්‍රිකානු උපසහරා කලාපයේ ළමයින් 1300 ක් පමණ මැලේරියා උවදුර නිසා දිනකදී මියයනවා.",
       "URL": "https://www.hirunews.lk/108176/මැලේරියා-එන්නතක්-ගැන-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=740"
}