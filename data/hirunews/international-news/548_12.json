{
       "Source": "hirunews",
       "Timestamp": "Sunday, 11 December 2016 - 8:48",
       "Headline": "අයි.එස්. සන්නද්ධ කණ්ඩායම් පැල්මයිරාවට යළි ඇතුලුවෙයි",
       "News Content": "වසර 2000 ඉක්මවූ ඉතිහාසයක් සහිත ඉපැරණි දේවස්ථාන සහ කුළුණුවලින් සමන්විත පැල්මයිරා නගරයට අයි.එස්. සංවිධානය යළි ඇතුලුවී ඇති බව වාර්තාවනවා.\nඑහිදී සිරියානු හමුදා සාමාජිකයන් 50 දෙනෙකු පමණ ජීවිතක්ෂයට පත්ව ඇති අතර, අනෙක් පිරිස පළාගොස් ඇති බව සඳහන්.\nමෙය ඇලෙප්පෝ නගරයේ බලය තහවුරු කරගනිමින් සිටින ජනාධිපති බෂාර් අල් අසාද්ගේ හමුදා ලද පසුබෑමක් ලෙසයි සැළකෙන්නේ.\nඅයි.එස්. සංවිධානය විසින් මාස 10 ක කාලයක් පැල්මයිරා නුවර අත්පත් කරගෙන සිටි අතර, එහි පුරාවිද්‍යා නටඹුන්වලට විශාල හානි සිදුකළා.\nරජයේ හමුදා මගින් එය සිය පාලනයට ගනු ලැබුවේ පසුගිය මාර්තු මාසයේදියි.",
       "URL": "https://www.hirunews.lk/149425/අයි-එස්-සන්නද්ධ-කණ්ඩායම්-පැල්මයිරාවට-යළි-ඇතුලුවෙයි",
       "Category": "International News",
       "Parent URL": "https://www.hirunews.lk/international-news.php?pageID=548"
}