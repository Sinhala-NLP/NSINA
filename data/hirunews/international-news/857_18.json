{
       "Source": "hirunews",
       "Timestamp": "Saturday, 09 March 2013 - 11:16",
       "Headline": "පාකිස්තාන අගමැති අද ඉන්දියාවට.",
       "News Content": "පාකිස්තාන අගමැති රාජා පර්වේෂ් අෂ්රෆ් අද (09) ආගමික චාරිකාවක් සඳහා ඉන්දියාවට පැමිණෙනවා. ඔහු අජ්මීර් හි පිහිටි සුෆී ආගමික පූජස්ථානයකට මෙලෙස පැමිණීමට නියමිත බවයි ඉන්දීය මාධ්‍ය වාර්තා කළේ. කෙසේ නමුත් එම පූජස්ථානයේ භාරකාර පූජකවරයා පාකිස්තාන අගමැතිවරයාගේ වන්දනා කටයුතුවලට දායක වීම ප්‍රතික්ෂේප කර තිබෙනවා. පාකිස්තාන හමුදා විසින් පසුගිය ජනවාරියේ දී ජම්මු දේශසීමා ප්‍රදේශයේ ඉන්දීය සෙබලූන් දෙදෙනෙකු ඝාතනය කර ඔවුන්ගේ සිරුරු විකෘති කිරීමට විරෝධය පළ කිරීමක් ලෙසයි ඔහු එම තීරණය ගෙන ඇත්තේ. එහෙත් එය පාකිස්තාන අගමැතිවරයාගේ ඉන්දියානු වන්දනා චාරිකාවට බලපෑමක් නොවනු ඇති බව සඳහන්.",
       "URL": "https://www.hirunews.lk/54866/පාකිස්තාන-අගමැති-අද-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=857"
}