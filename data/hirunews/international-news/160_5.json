{
       "Source": "hirunews",
       "Timestamp": "Monday, 12 October 2020 - 16:55",
       "Headline": "ඉන්දියාවේ කොරෝනා ආසාදිතයන් 71 ලක්ෂය ඉක්මවයි",
       "News Content": "ඊයේ(11) දිනය තුළ වාර්තා වූ නව ආසාදිතයන් 66,732ක් සමඟ ඉන්දියාවේ සමස්ත කොරෝනා ආසාදිතයන් සංඛ්‍යාව 71 ලක්ෂ 20,000 ඉක්මවා තිබෙනවා.\nඑමෙන්ම, ඊයේ දිනය තුළ වාර්තා වූ මරණ 816ක් සමඟ ඉන්දියාවේ කොරෝනා මරණ සංඛ්‍යාව ද එක්ලක්ෂ 9150 දක්වා ඉහළ ගියා.\nකෙසේ නමුත්, ඉන්දියාවෙන් 70,000කට අඩු දෛනික කොරෝනා ආසාදිතයන් ඊයේ වාර්තා වූයේ පසුගිය සැප්තැම්බර් මස 1 වන දායින් පසු ප්‍රථම වතාවටයි.\nඉන්දීය සෞඛ්‍ය අමාත්‍යාංශය සඳහන් කළේ මහාරාෂ්ට්‍ර, කර්ණාටක, කේරළ, ආන්ද්‍ර ප්‍රදේශ් සහ තමිල්නාඩු ප්‍රාන්තවලින් ඉන්දියාවේ කොරෝනා ආසාදිතයන්ගෙන් සියයට 60ක්ම වාර්තා වන බවයි.",
       "URL": "https://www.hirunews.lk/252380/ඉන්දියාවේ-කොරෝනා-ආසාදිතයන්-71-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=160"
}