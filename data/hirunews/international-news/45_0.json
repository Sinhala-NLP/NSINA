{
       "Source": "hirunews",
       "Timestamp": "Friday, 17 June 2022 - 7:38",
       "Headline": "ඇමරිකානු හමුදා සෙබළුන් 3න් දෙනෙක් අතුරුදන්",
       "News Content": "සිය හමුදා සෙබළුන් තුන්දෙනෙකු යුක්රේනයේ දී අතුරුදන් වී ඇති බවට ඇමරිකානු රාජ්‍ය දෙපාර්තමේන්තුව චෝදනා කරනවා.\nරුසියාව සමඟ පවතින යුධමය තත්ත්වය හේතුවෙන් ඇමරිකාවේ හමුදා සෙබළුන් යුක්රේනයට යොමු කර ඇති අතර, එහි දී හමුදා සෙබළුන් දෙදෙනෙකු සිරගත කර ඇති බවට වාර්තා පළවූ බවයි විදෙස් මාධ්‍ය වාර්තා කළේ.\nකෙසේ වෙතත් අනෙක් සෙබලා සම්බන්ධයෙන් කිසිදු තොරතුරක් මේ වනතෙක් වාර්තා වී නැහැ.\nසිය හමුදා සෙබළුන් තුන්දෙනා කිසියම් පිරිසක් ග්‍රහණයට ගෙන ඇති බවයි ඇමරිකානු රාජ්‍ය දෙපාර්තමේන්තුව සඳහන් කරන්නේ.\nදෛනික ව රුසියානු ආක්‍රමණය හේතුවෙන් යුක්රේනයේ හමුදා සෙබලුන් 200කට ආසන්න පිරිසක් ජීවිතක්ෂයට පත්වනවා.",
       "URL": "https://www.hirunews.lk/307353/ඇමරිකානු-හමුදා-සෙබළුන්-3න්-දෙනෙක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=45"
}