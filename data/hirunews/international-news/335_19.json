{
       "Source": "hirunews",
       "Timestamp": "Friday, 07 September 2018 - 8:54",
       "Headline": "ජපාන භූ කම්පනයෙන් ජිවිත සහ දේපල හානි රැසක්",
       "News Content": "උතුරුදිග ජපානයේ - හොකයිඩෝ දිවයිනේ ඊයේ සිදුවූ රික්ටර් පරිමාණයේ 6 යි දශම 7 ක ප්‍රබල භූ කම්පනයෙන් පුද්ගලයන් 9 දෙනෙකු ජීවිතක්ෂයට පත්වී 40 දෙනෙකු පමණ අතුරුදන්වී තිබෙනවා.\nභූ කම්පනය නිසා ඇති වූ නායයාමේ හේතුවෙන් නිවාස රැසක්ම විනාශ වී ඇති බවයි විදෙස් වාර්තා සඳහන් කළේ.\nජපානය මෙලෙස තවත් භූ කම්පනයකට ගොදුරු වූයේ වසර 25 කින් හැමූ ප්‍රබලතම සුළි සුළඟ ජේබි බටහිර දිග ජපානයේ මහා විනාශයක් සිදුකිරීමෙන් අනතුරුවයි.\nඑම සුළි සුළඟින් පුද්ගලයන් දස දෙදෙනකු ද  ජීවිතක්ෂයට පත්වුණා.",
       "URL": "https://www.hirunews.lk/199337/ජපාන-භූ-කම්පනයෙන්-ජිවිත-සහ-දේපල-හානි-රැසක්",
       "Category": "International News",
       "Parent URL": "https://www.hirunews.lk/international-news.php?pageID=335"
}