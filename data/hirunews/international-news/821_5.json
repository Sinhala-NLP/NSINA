{
       "Source": "hirunews",
       "Timestamp": "Friday, 19 July 2013 - 13:17",
       "Headline": "අසමගිය, දකුණු ආසියාවේ ආපදාවලට හේතුවක්ලූ.",
       "News Content": "දකුණු ආසියාතික රටවල් අතර, පවතින අසමගිය හේතුවෙන් ආපදා අනතුරු ඇඟවීම් පිළිබඳව තොරතුරු නිසි ලෙස සන්නිවේදනය නොවන බව සමීක්ෂණයකින් හෙළි වී තිබෙනවා. එලෙස සම්බන්ධීකරණයක් පැවතියේ නම්, මෝසම් සමයේ දකුණු ආසියාතික රටවල සිදුවන ජීවිත හා දේපල හානි රැසක් වළක්වා ගත හැකිව තිබූ බවයි බී.බී.සී. ප්‍රවෘත්ති සේවය සඳහන් කළේ. ගංගා ජලය බෙදා ගැනීම පිළිබඳ මතභේද හේතුවෙන් ඇතැම්විට ඉන්දියාවේ ප්‍රාන්ත අතරද, ආපදා සන්නිවේදනයක් සිදුවන්නේ නැහැ. ඉන්දියාවේ උත්තරාකාන්ද් ප්‍රදේශයට පසුගියදා ඇති වූ දරුණු කාලගුණ තත්ත්වය පිළිබඳව තමන්ට ඉන්දීය පාර්ශවයෙන් කිසිදු අනතුරු ඇඟවීමක් නොලැබුණු බව නේපාලය ප්‍රකාශ කළා. මේ නිසා නේපාලයේ දර්චුලා ප්‍රදේශයේ මහා විනාශයක් ඇති වූයේ උත්තරාකාන්ද් ආපදාවෙන් අනතුරුවයි. ජල ගැලීම් පිළිබඳව ඇෆ්ගනීස්ථානය සහ පාකිස්ථානය අතර ද මෙවැනි සන්නිවේදනයක් නොමැති අතර, දේශසීමාවේ පවතින බංග්ලාදේශ සහ නේපාල රාජ්‍යයන් අතර ද මේ නිසා ආපදා අනතුරු බහුල වී තිබෙනවා.",
       "URL": "https://www.hirunews.lk/63343/අසමගිය-දකුණු-ආසියාවේ-ආපදාවලට-හේතුවක්ලූ",
       "Category": "International News",
       "Parent URL": "https://www.hirunews.lk/international-news.php?pageID=821"
}