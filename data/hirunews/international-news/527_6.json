{
       "Source": "hirunews",
       "Timestamp": "Saturday, 21 January 2017 - 16:19",
       "Headline": "පාකිස්ථානයේ වෙළඳසැලකට එල්ල වූ ප්‍රහාරයකින් 21 ක් මරුට",
       "News Content": "ඊසාන දිග පාකිස්ථානයේ පරච්චිනාර් ප්‍රදේශයේ අද උදෑසන සිදුවූ බෝම්බ පිපිරීමකින් පුද්ගලයන් 21 දෙනෙකු ජීවිතක්ෂයට පත්ව තවත් 40 කට වැඩි පිරිසක් තුවාල ලබා තිබෙනවා.\nබෝම්බ ප්‍රහාරය එල්ල වී ඇත්තේ එම නගරයේ වූ එළවළු වෙළඳසැලකටයි.\nඑහි එළවළු සහිත විශාල ප්‍රමාණයේ කූඩයක අදාළ බෝම්බය සඟවා තිබූ බව සදහන්.\nවිදෙස් මාධ්‍ය වාර්තා කළේ ප්‍රහාරය එල්ල වන අවස්ථාවේ එහි විශාල ජනතාවක් රැදී සිටි බවයි.\nතලෙයිබාන් ත්‍රස්ත ක්‍රියාකාරකම් බහුලව පවතින ප්‍රදේශයක් ලෙසයි මෙම ප්‍රදේශය හදුනාගෙන ඇත්තේ.\nකෙසේ වෙතත්, මෙතෙක් ප්‍රහාරයේ වගකීම කිසිවෙකුත් භාර ගෙන නැහැ.",
       "URL": "https://www.hirunews.lk/152571/පාකිස්ථානයේ-වෙළඳසැලකට-එල්ල-වූ-ප්‍රහාරයකින්-21-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=527"
}