{
       "Source": "hirunews",
       "Timestamp": "Wednesday, 08 May 2013 - 19:18",
       "Headline": "සිරියාවේ අන්තර්ජාලය ඇණ හිටී.",
       "News Content": "සිරියාව තුළ අන්තර්ජාල කටයුතු අද හදිසියේම ඇණහිටියා. මාස 6 ක කාලයක් තුළ එරට තුළ සිදුවූ දෙවන අන්තර්ජාල බිඳ වැටීම මෙය බවයි විදෙස් වාර්තා සඳහන් කළේ. සිරියානු රජය චෝදනා කළේ මෙය ත්‍රස්තවාදී කණ්ඩායමක් විසින් සිදුකළ එකක් බවයි. එහෙත් සිරියානු රජය විශාල ප්‍රහාරයක් එල්ල කිරීමට පෙර ඊට සූදානමක් ලෙස අන්තර්ජාල කටයුතු මෙලෙස අඩපණ කර ඇති බව එරට අන්තර්ජාල විශේෂඥයින් ප්‍රකාශ කළා. මේ අතර සිරියාවේ පවතින යුදමය තත්ත්වය අවසන් කිරීම සඳහා අන්තර්ජාතික සමුළුවක් කැඳවීමට රුසියාව සහ ඇමරිකාව එකඟත්වය පළකර තිබෙනවා. මේ දිනවල රුසියාවේ සංචාරයක නිරතවන ඇමරිකානු රාජ්‍ය ලේකම් ජෝන් කෙරී එරට විදේශ කටයුතු අමාත්‍ය සර්ජි ලැව්රෝෆ් හමුවූ අවස්ථාවේදී මෙම එකඟත්වයට පැමිණ ඇති බවයි විදෙස් වාර්තා කියා සිටියේ.",
       "URL": "https://www.hirunews.lk/58594/සිරියාවේ-අන්තර්ජාලය-ඇණ-හිටී",
       "Category": "International News",
       "Parent URL": "https://www.hirunews.lk/international-news.php?pageID=842"
}