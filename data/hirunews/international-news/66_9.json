{
       "Source": "hirunews",
       "Timestamp": "Tuesday, 18 January 2022 - 21:35",
       "Headline": "ඉන්දුනීසියාවේ අගනුවර,වනාන්තර ප්‍රදේශයකට",
       "News Content": "ඉන්දුනීසියාවේ අගනුවර ජාකර්තා සිට බෝර්නියෝ දිවයිනේ පිහිටි කලිමන්තාන් ප්‍රාන්තයේ වනාන්තර ප්‍රදේශයකට රැගෙන යාමට එරට පාර්ලිමේන්තුවේ අනුමැතිය අද හිමි වුණා.\nජනාධිපති ජෝකෝ විඩෝඩෝගේ සංකල්පයකට අනුව එහි නව අග නගරයක් ගොඩනැගෙන්නේ ඩොලර් බිලියන 32ක් වැය කරමින්.\nනුසන්තාරා ලෙස නම් කෙරෙන නව අගනගරය එරට නව ආර්ථික මධ්‍යස්ථානය ද වනු ඇති බවයි පාර්ලිමේන්තුවේදී අද සම්මත වූ එම පනත් කෙටුම්පත පිළිබදව අදහස් දක්වමින් ඉන්දුනීසියානු සැලසුම් අමාත්‍යවරයා සදහන් කළේ.\nමිලියන 10ක ජනගහනයක් සහිත ජාකර්තා නගරයේ දැඩි වාහන තදබදය මෙන්ම ජල ගැලීම් සහ වායු දූෂණය මෙලෙස එරට අගනගරය වෙනත් ස්ථානයකට රැගෙන යාමට ප්‍රධාන හේතුවක්.",
       "URL": "https://www.hirunews.lk/294383/ඉන්දුනීසියාවේ-අගනුවරවනාන්තර-ප්‍රදේශයකට",
       "Category": "International News",
       "Parent URL": "https://www.hirunews.lk/international-news.php?pageID=66"
}