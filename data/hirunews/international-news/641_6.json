{
       "Source": "hirunews",
       "Timestamp": "Tuesday, 26 April 2016 - 16:14",
       "Headline": "ෆේස් බුක් නිර්මාතෘට අලුත් අරමුණක්",
       "News Content": "ෆේස් බුක් සමාජ ජාල වෙබ් අඩවිය භාවිත කරන්නන් පිරිස ඉහළ නංවා ගැනීමට එහි නිර්මාතෘ මාර්ක් සකර්බර්ග්ගේ අවධානය යොමුවී තිබෙනවා.\nමේවන විට ෆේස් බුක් භාවිත කරන පිරිස තුන් ගුණයකින් ඉහළ නැංවීම අපේක්ෂාව බවයි ඔහු ප්‍රකාශකර ඇත්තේ.\nඒ සඳහා අන්තර්ජාල සේවා ගාස්තු අවම විය යුතු බව ෆේස් බුක් නිර්මාතෘවරයා පෙන්වා දෙනවා.\nඅන්තර්ජාල සේවා සඳහා රටවල්වලින් ජනතාවට පහසුකම් ලබාදෙන්නේ නම් ෆේස් බුක් භාවිතය ඉහළ නැංවීමට අවශ්‍ය වේදිකාව තමන්ට නිර්මාණය කල හැකි බවයි ඔහු සඳහන් කර ඇත්තේ.\nමේවන විට ෆේස් බුක් සමාජ ජාල වෙබ් අඩවිය භාවිත කරන පිරිස බිලියන 1.6 කට අධිකයි.\nකෙසේවෙතත් එය සංවර්ධනය වෙමින් පවතින රටවල තවදුරටත් ව්‍යාප්ත කිරීමේ හැකියාවක් පවතිනවා.",
       "URL": "https://www.hirunews.lk/131802/ෆේස්-බුක්-නිර්මාතෘට-අලුත්-අරමුණක්",
       "Category": "International News",
       "Parent URL": "https://www.hirunews.lk/international-news.php?pageID=641"
}