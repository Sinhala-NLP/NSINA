{
       "Source": "hirunews",
       "Timestamp": "Monday, 11 July 2016 - 17:11",
       "Headline": "රූපවාහිනියක් තහනම් කිරීමට සැරසේ",
       "News Content": "ඩුබායි සිට බංග්ලාදේශයට පැය 24 පුරා විකාශය කෙරෙන පීස් ටී.වී නමැති චන්ද්‍රිකා  රූපවාහිනි විකාශය තහනම් කිරීමට බංග්ලාදේශ රජය සැරසෙනවා.\nඑම ඉස්ලාමීය රූපවාහිනිය මගින් සිය රටේ තරුණ පෙළ අන්තවාදය වෙත යොමුවන බවට චෝදනා එල්ල වීම ඊට හේතුවයි.\nමේ මස මුලදී බංග්ලාදේශයේ ඩකා නුවර අවහන්හලකට කඩා වැටුණු සන්නද්ධ අන්තවාදීන් පිරිසක් එල්ල කළ ප්‍රහාරයෙන්  පුද්ගලයන් 22 දෙනෙකු ජීවිතක්ෂයට පත්වුණා.\nඉන් අනතුරුවයි බංග්ලාදේශ රජය මෙම පියවර ගැනීමට සැරසෙන්නේ.\nබංග්ලාදේශ සන්නිවේදන අමාත්‍ය හසනුල් හක් කියා සිටියේ මෙම රූපවාහිනිය සිය රටේ ව්‍යවස්ථාවට චාරිත්‍රවලට සහ සංස්කෘතියට නොගැලපෙන බවයි.",
       "URL": "https://www.hirunews.lk/137749/රූපවාහිනියක්-තහනම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=613"
}