{
       "Source": "hirunews",
       "Timestamp": "Sunday, 24 July 2016 - 8:29",
       "Headline": "80 කට මරු කැඳවූ ඇෆ්ගන් ප්‍රහාරයේ වගකීම I.S. භාරගනී",
       "News Content": "ඇෆ්ගනිස්ථානයේ කාබුල් නුවර විරෝධතා රැළියකට ඊයේ එල්ලවූ ප්‍රහාරය තමන් විසින් එල්ල කළ බව I.S. සංවිධානය ප්‍රකාශ කර තිබෙනවා.\nෂියා මුස්ලිම් සුළු ජන කොටසක් වන හසාරා ජන කොටස සංවිධාන කළ විරෝධතාවට එල්ලවූ ප්‍රහාරයෙන් පුද්ගලයන් 80 දෙනෙකු මියගොස් 230 දෙනෙකු තුවාල ලැබුවා.\nතලේබාන් පාලන සමයේ සිට තමන් නොසැළකිල්ලට ලක්වන බවට චෝදනා එල්ල කරන හසාරාවරුන් මෙම විරෝධතාව  සංවිධාන කර තිබුණේ ප්‍රධාන විදුලි මාර්ගයක් තම ප්‍රදේශය මගහැර යාමට විරෝධය පළ කරමින්.\nප්‍රහාරය සඳහා මරාගෙන මැරෙන බෝම්බකරුවන් දෙදෙනෙකු යොදාගත් බව I.S. සංවිධානය ප්‍රකාශ කළා.\nකෙසේ නමුත් මෙම ප්‍රහාරය ඇෆ්ගනිස්ථාන තලේබාන් සංවිධානය විසින් හෙළාදැක තිබෙනවා.",
       "URL": "https://www.hirunews.lk/138824/80-කට-මරු-කැඳවූ-ඇෆ්ගන්-ප්‍රහාරයේ-වගකීම-i-s-භාරගනී",
       "Category": "International News",
       "Parent URL": "https://www.hirunews.lk/international-news.php?pageID=609"
}