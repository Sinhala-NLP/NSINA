{
       "Source": "hirunews",
       "Timestamp": "Thursday, 15 August 2019 - 12:06",
       "Headline": "රුසියාව සහ පාකිස්ථානය දකුණු ආසියාවේ තත්ත්වය ගැන දුරකථන සංවාදයක",
       "News Content": "රුසියානු විදේශ අමාත්‍ය සර්ජි ලැව්රොෆ් සහ පාකිස්ථාන විදේශ අමාත්‍ය ශාහි මොහොමුද් කුරේෂි දුරකථන සංවාදයක නිරතව තිබෙනවා.\nජම්මු - කාශ්මීර ප්‍රදේශය මුල් කරගනිමින් ඉන්දියාව සහ පාකිස්ථානය අතර හටගෙන ඇති මතභේදාත්මක තත්ත්වය හමුවේ දකුණු ආසියාවේ කලාපීය සබඳතාවල වර්තමාන තත්ත්වය සම්බන්ධයෙන් මෙහිදි දීර්ඝ වශයෙන් සාකච්ඡා කර ඇති බවයි විදෙස් වාර්තා සඳහන් කළේ.\nමේ අතර ඉන්දීය අග්‍රාමාත්‍ය නරේන්ද්‍ර මෝදි එළඹෙන සැප්තැම්බර් මස 4 වනදා රුසියාවේ සංචාරයක නිරතවීමට නියමිතයි.\nඒ, වාර්ෂිකව පැවැත්වෙන නැගෙනහිර කලාපීය ආර්ථික සමුළුවට සහභාගිවීම සඳහායි.\nඑම සංචාරය අතරතුරද ඉන්දු - පාකිස්ථාන ගැටළුව සම්බන්ධයෙන් වැදගත් සාකච්ඡා කිහිපයක් සිදුකිරීමට නියමිත බවයි විදෙස් වාර්තා සඳහන් කළේ.",
       "URL": "https://www.hirunews.lk/222272/රුසියාව-සහ-පාකිස්ථානය-දකුණු-ආසියාවේ-තත්ත්වය-ගැන-දුරකථන-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=245"
}