{
       "Source": "hirunews",
       "Timestamp": "Sunday, 13 September 2020 - 8:39",
       "Headline": "ඇමරිකාව සහ මාලදිවයින අතර ආරක්ෂක ගිවිසුමක්",
       "News Content": "ඇමරිකා එක්සත් ජනපදය සහ මාලදිවයින ආරක්ෂක සහයෝගීතා ගිවිසුමකට එළඹ තිබෙනවා.\nක්‍රමෝපාය අතින් වැදගත් ඉන්දීය සාගරයේ සාමය සහ ආරක්ෂාව පවත්වා ගැනීම සහතික කිරීම සඳහා එම ගිවිසුමට එළඹුණු බවයි පෙන්ටගනය නිවේදනය කළේ.\nඑමෙන්ම කලාපය තුළ චීනයේ බලපෑම සමනය කිරීම සඳහා ක්‍රමෝපාය සන්ධානයන්  ගොඩනැගීමට ට්‍රම්ප් පරිපාලනය පෙළඹී ඇති බව විදෙස් වාර්තා සඳහන් කළා.\nපසුගිය 10 වනදා මෙම ආරක්ෂක සහයෝගීතා ගිවිසුමට ඇමරිකාවේදී අත්සන් තබා ඇත්තේ මාලදිවයින් ආරක්ෂක අමාත්‍යවරිය මරියා ඩිඩී සහ දකුණු හා අග්නිදිග ආසියානු කටයුතු පිළිබඳ ඇමරිකානු සහකාර ආරක්ෂක ලේකම් රීඞ් වර්නර් විසින්.",
       "URL": "https://www.hirunews.lk/250077/ඇමරිකාව-සහ-මාලදිවයින-අතර-ආරක්ෂක-ගිවිසුමක්",
       "Category": "International News",
       "Parent URL": "https://www.hirunews.lk/international-news.php?pageID=164"
}