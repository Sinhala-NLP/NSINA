{
       "Source": "hirunews",
       "Timestamp": "Saturday, 06 February 2016 - 15:06",
       "Headline": "තරුණයින් දෙදෙනෙකු මැලේසියාවට පිහිනන්න හදයි",
       "News Content": "සිංගප්පූරුවේ සිට මැලේසියාවට සංක්‍රමණයවීමට උත්සාහ කළ තරුණයන් දෙදෙනෙකු අත්අඩංගුවට ගැනීමට එරට වෙරළාරක්ෂක බලකාය සමත් වුණා.\nමෙලෙස අත්අඩංගුවට ගෙන ඇත්තේ 23 හැවිරිදි සහ 28 හැවිරිදි වියේ පසුවන තරුණයන් දෙදෙනෙක්.\nඔවුන් මුහුදු මාර්ගයෙන් පිහිනා මැලේසියාවට යාමට උත්සාහ කළ බව සදහන්.\nසිංගප්පූරුවේ වුඞ්ලන්ඞ් වෙරළ තීරයේ සැක කටයුතු අයුරින් ගැවසෙමින් සිටියදී මෙම තරුණයින් දෙදෙනා වෙරළාරක්ෂක බලකාය සිදුකළ ප්‍රශ්න කිරීම්වලින් පසුව අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\nසිංගප්පූරුව සහ මැලේසියාව අතර නාවික සැතපුම් 226ක දුරක් ඇති බව සදහන්.",
       "URL": "https://www.hirunews.lk/125608/තරුණයින්-දෙදෙනෙකු-මැලේසියාවට-පිහිනන්න-හදයි",
       "Category": "International News",
       "Parent URL": "https://www.hirunews.lk/international-news.php?pageID=667"
}