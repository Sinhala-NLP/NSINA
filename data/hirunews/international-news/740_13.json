{
       "Source": "hirunews",
       "Timestamp": "Friday, 24 April 2015 - 13:41",
       "Headline": "සංක්‍රමණිකයින් මැඩලීමට සල්ලි වක්කරයි",
       "News Content": "මධ්‍යධරණී මුහුද තරණය කොට යුරෝපය කරා පැමිණෙන නීතිවිරෝධී සංක්‍රමණිකයන් මැඩලීම සඳහා ලබා දෙන මූල්‍ය දායකත්වය තුන් ගුණයකින් වැඩි කිරීමට යුරෝපා සංගමය තීරණය කර තිබෙනවා. විශේෂයෙන් සෝදිසි සහ ජීවිතාරක්ෂක මෙහෙයුම් සඳහා  අරමුදල් යොදා ගැනෙනු ඇති. යුරෝපා සංගමයේ නායකයන් තීරණයට එළඹුණේ ලිබියාවට ඔබ්බෙන් වූ මුහුදේදී ඉතාලිය බලා ගමන්ගත් සංක්‍රමණික යාත්‍රාවක් පසුගිය ඉරිදා ගිලී යාමෙන් පුද්ගලයන් 750 කට වැඩි පිරිසක් ජීවිතක්ෂයට පත්වීමෙන් අනතුරුවයි. මේ වසරේදී මේ වනවිට උතුරු අප්‍රිකාවේ සිට 35,000 කට අධික පිරිසක් නීතිවිරෝධී ලෙස මුහුදු මාර්ගයෙන් යුරෝපයට පැමිණ තිබෙනවා. එම උත්සාහයේදී මියගිය සංඛ්‍යාව 1750 කට අධිකයි.",
       "URL": "https://www.hirunews.lk/108206/සංක්‍රමණිකයින්-මැඩලීමට-සල්ලි-වක්කරයි",
       "Category": "International News",
       "Parent URL": "https://www.hirunews.lk/international-news.php?pageID=740"
}