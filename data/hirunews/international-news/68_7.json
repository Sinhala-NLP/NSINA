{
       "Source": "hirunews",
       "Timestamp": "Monday, 10 January 2022 - 12:22",
       "Headline": "එන්නත් ලබා නොගත් ලොව අංක එකේ ටෙනිස් ක්‍රීඩකයාට ඕස්ටේ්‍රලියාවට ඇතුලුවීමට අවසර",
       "News Content": "ලොව අංක එකේ ටෙනිස් ක්‍රීඩක නොවැක් ජොකොවිච් ට ඕස්ටේ්‍රලියානු විවෘත ටෙනිස් තරගාවලියට සහභාගිවීම සඳහා අවස්ථාව අද (10) දින විවෘත වුණා.\nඒ, එන්නත්කරණය නොලැබූ ඔහුට ඕස්ටේ්‍රලියාව තුළ රැඳී සිටීමට මෙල්බන් නුවර ෆෙඩරල් අධිකරණයෙන් අවසර ලැබීමත් සමඟයි.\nඑන්නත්කරණය නොලැබුවද පසුගිය දෙසැම්බර් 16 වනදා කොරෝනා ආසාදනය වීම නිසා ලැබූ ප්‍රතිශක්තිය හේතුවෙන් ඔහුට ඕස්ටේ්‍රලියානු විවෘත ටෙනිස් තරගාවලියට සහභාගිවීම සඳහා එරට ටෙනිස් බලධාරීන්ගේ අනුමැතිය හිමිවී තිබුණා.\nකෙසේ නමුත්, ඕස්ටේ්‍රලියානු දේශසීමා ආරක්ෂක බලකාය ජොකොවිච්, ගුවන් තොටුපලේදීම නවතා සංක්‍රමණික හෝටලය වෙත රැගෙන ගියේ එරට එන්නත්කරණ අවශ්‍යතා සපුරාලීමට ඔහු අපොහොසත් වූ බව පවසමින්.\nකෙසේ නමුත්, අධිකරණය ඔහුගේ වීසා අවලංගු කිරීමේ තීරණය අද නිශ්ප්‍රභ කළ අතර, නඩු ගාස්තු ගෙවන ලෙස ඕස්ටේ්‍රලියානු රජයටද නියෝග කළා.\nසර්බියානු ජාතික නොවැක් ජොකොවිච්ට ඕස්ටේ්‍රලියානු දේශසීමා ආරක්ෂක බලකාය සැළකූ ආකාරය පිළිබඳව දැඩි විරෝධයක් පළවූ අතර, මෙල්බර්න් නුවර මෙන්ම සර්බියාවේ ඔහුට සහය පළ කරමින් විරෝධතා උද්ඝෝෂණ පැවැත්වුණා.\nනව වරක් ඕස්ටේ්‍රලියානු විවෘත ටෙනිස් ශූරතාවලිය ජයග්‍රහණය කළ නොවැක් ජොකොවිච්, මෙවර තරග වදින්නේ වාර්තාගත දසවන ශූරතාව වෙනුවෙන්.",
       "URL": "https://www.hirunews.lk/293539/එන්නත්-ලබා-නොගත්-ලොව-අංක-එකේ-ටෙනිස්-ක්‍රීඩකයාට-ඕස්ටේ්‍රලියාවට-ඇතුලුවීමට-අවසර",
       "Category": "International News",
       "Parent URL": "https://www.hirunews.lk/international-news.php?pageID=68"
}