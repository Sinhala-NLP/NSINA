{
       "Source": "hirunews",
       "Timestamp": "Wednesday, 02 August 2017 - 17:38",
       "Headline": "ලිංගික හිංසන වැඩිම සරසවි ගැන හෙළිදරව්වක්",
       "News Content": "ඔස්ට්‍රේලියා විශ්ව විද්‍යාලවල සිසු සිසුවියන් බොහෝ පිරිසක් ලිංගික හිංසනයන්ට ලක්වී ඇතැයි නවතම අධ්‍යයනයකින් අනාවරණ වී තිබෙනවා.\nඔස්ට්‍රේලියාවේ මානව හිමිකම් කොමිසම විසිනුයි මෙම සංගණනය සිදුකර ඇත්තේ.\nමෙම සමීක්ෂණයට සරසවි 39 ක සිසු සිසුවියන් 30930 දෙනෙකු යොදාගෙන තිබෙනවා.\nඑහිදී හෙළිවී ඇත්තේ සෑම සිසු සිසුවියන් 5 දෙනෙකුගෙන් අයෙක්ම සරසවියේදී ලිංගික හිංසනයන්ට ලක්වී ඇති බවයි.\nසරසවියට යන එන අතරවාරයේදී මෙන්ම සරසවියේ භාහිර ක්‍රියාකාරකම්වලදී ඔවුන් මෙම සිදුවීම්වලට මුහුණපා තිබෙනවා.\nපසුගිය වසරේදී සරසවි අධ්‍යයනය ආරම්භ කළ සිසු සිසුවියන්ගෙන් සියයට 21 ක පමණ පිරිසක් මේවන විට ද ලිංගික හිංසනයන්ට ලක්වන බවයි ඔස්ට්‍රේලියා මානව හිමිකම් කොමිසම ප්‍රකාශකර ඇත්තේ.\nඅප්‍රිය ජනක වචන ප්‍රකාශ කිරීම / අසභ්‍ය වචන යොදා ගනිමින් සමච්චල් කිරීම / අතිශය පෞද්ගලික කරුණු පිළිබඳ ප්‍රශ්ණ කිරීම / ලිංගික ක්‍රියාකාරකම්වලට ඇරයුම් කිරීම / අසභ්‍ය දර්ශණ පෙන්වීම මෙන්ම ඒවා සහිත ඡායාරූප, වීඩියෝ ඊමේල් කිරීම හෝ ත්‍යාග වශයෙන් යැවීම වැනි කරුණු තුලින් නවක සිසු සිසුවියන් හිංසනයට ලක්වන බව අනාවරණ වී තිබෙනවා.\nඑමෙන්ම ලිංගික  හිංසනවලට ලක්වු සියයට 94 ක්ම ඒ පිළිබඳ තම විශ්ව විද්‍යාලයට කිසිදු පැමිණිල්ලක් හෝ කර නොමැති බවයි හෙළිවන්නේ.\nඑමෙන්ම දුෂණයට ලක්වී හෝ වෙනත් ආකාරයෙන් ශාරීරිකව ලිංගික හිංසනයන්ට ලක්වී ඇති සියයට 84 ක්ම ඒ පිළිබඳ හෙළිකර නැතැයි ද අනාවරණ වී තිබෙනවා.\nඔස්ට්‍රේලියාවේ විශ්ව විද්‍යාල සඳහා වාර්ෂිකව ඇතුලත්වන සංඛ්‍යාව මිලියනයක් පමණ වනවා.\nමානව හිමිකම් කොමිසම ලිංගික හිංසනයන් පිළිබඳ විද්‍යුත් තැපෑල මගින් සිසු සිසුවියන් 319252 කට යොමු කළ ප්‍රශ්ණවලට පිළිතුරු සපයා ඇත්තේ ද 30000 ක් පමණයි.\nඔවුන් අදාළ ප්‍රශ්ණවලට පිළිතුරු සැපයීමට හෝ නොහැකි ආකාරයෙන් මානසිකව ඇද වැටී ඇති බවයි විමර්ශකයන් විශ්වාසය පළකරන්නේ.",
       "URL": "https://www.hirunews.lk/167452/ලිංගික-හිංසන-වැඩිම-සරසවි-ගැන-හෙළිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=454"
}