{
       "Source": "hirunews",
       "Timestamp": "Saturday, 20 May 2017 - 13:53",
       "Headline": "උතුරු කොරියාවට හමුදා විසඳුමක් සෙවීම විනාශකාරී ප්‍රතිඵල අත්කරදේවි - ට්‍රම්ප් පරිපාලනයෙන් ප්‍රකාශයක්",
       "News Content": "උතුරු කොරියානු අර්බුදයට හමුදාමය විසඳුමක් අපේක්ෂා කිරීම අතිශය විනාශකාරී ප්‍රතිඵල අත්කරදෙනු ඇතැයි ඇමරිකානු ආරක්ෂක ලේකම් ජිම් මැතිස් ප්‍රකාශ කළා.\nඑය කිසිවෙකුට අනුමාන කළ නොහැකිි ආකාරයේ දැවැන්ත හානියක් විය හැකි බවයි පෙන්ටගනයේ මාධ්‍ය හමුවකට එක්වෙමින් ඔහු කියා සිටියේ.\nමේ නිසා ජාත්‍යන්තර ප්‍රජාව හා එක්ව අර්බුදයට රාජතාන්ත්‍රික විසඳුමක් සෙවිය යුතුව ඇති බව ඔහු අවධාරණය කළා.\nඑක්සත් ජාතීන්ගේ සංවිධානය චීනය, ජපානය සහ දකුණු කොරියාව සමග එක්ව එවැනි විසඳුමක් කරා ළඟාවිය හැකි බව ජිම් මැතිස්ගේ අදහසයි.\nඔහුගේ මෙම ප්‍රකාශය ට්‍රම්ප් පරිපාලනය උතුරු කොරියාවට එරෙහිව කඩිනම් යුද්ධයකට එළඹීමේ අදහසක් නොමැති බව පෙන්නුම්  කරන්නේ යැයි විශ්ලේෂකයන් පෙන්වා දෙනවා.",
       "URL": "https://www.hirunews.lk/161748/උතුරු-කොරියාවට-හමුදා-විසඳුමක්-සෙවීම-විනාශකාරී-ප්‍රතිඵල-අත්කරදේවි-ට්‍රම්ප්-පරිපාලනයෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=477"
}