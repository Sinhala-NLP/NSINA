{
       "Source": "hirunews",
       "Timestamp": "Wednesday, 07 February 2018 - 14:13",
       "Headline": "උතුරු කොරියානු නායකයාගේ සහෝදරිය දකුණු කොරියාවට",
       "News Content": "උතුරු කොරියානු නායක කිම් ජොන් අංගේ සහෝදරිය වන කිම් යෝ ජොන්ග් දකුණු කොරියාවේ පැවැත්වෙන ශීත ඍතු ඔලිම්පික් උළලේ සමාරම්භක අවස්ථාවට සහභාගි වන බව විදෙස් මාධ්‍ය අද වාර්තා කළා.\nපස මිතුරන් සේ සැලකෙන දකුණු කොරියාව සහ උතුරු කොරියාව මෙම උත්සවයේදී එකම ධජයක් යටතේ පෙනී සිටීමට නියමිතයි.\nමෙමගින් දෙරට අතර රාජ්‍ය තාන්ත්‍රික සබදතා යළි තහවුරු කර ගැනීමට අවස්ථාව උදාවී ඇති බවයි දේශපාලන විචාරකයින් මත පළ කර ඇත්තේ.\nශීත ඍතු ඔලිම්පික් තරගාවලිය අනිද්දා ආරම්භ වීමට නියමිතයි.\nකිම් යෝ ජොන්ග් උතුරු කොරියාවේ හිටපු නායක කිම් ජෝන්ග් ඉල්ගේ වැඩිමහල් දියණියයි.\nකෙසේවෙතත් ඇය මෙම උත්සවයට සහභාගී වීම තුලින් උතුරු කොරියාවේ න්‍යෂ්ඨික වැඩපිළිවෙල පිළිබඳ සතුටුදායක තත්වයක් නොමැති බවයි විචාරකයන් පෙන්වා දෙන්නේ.\nඅමරිකානු බලධාරීන් සැක පළ කරන්නේ උතුරු කොරියාව තරගාවලියට සහභාගී වීමේ අරමුණ ඔවුන්ගේ ප්‍රචාරන කටයුත්තක් බවයි.\nතම රට පිළිබඳ තවදුරටත් ලෝකයේ අවධානය යොමු කර ගැනීම ඔවුන්ගේ සැලසුම බව ඔවුන් පෙන්වා දෙනවා.\nඋප ජනාධිපතිවරයා දකුණු කොරියාවට යැවීම තුලින් එහි තොරතුරු ලබා ගැනීමක් විය හැකි බවයි අමරිකානු බලධාරීන් පෙන්වාදී ඇත්තේ.",
       "URL": "https://www.hirunews.lk/183131/උතුරු-කොරියානු-නායකයාගේ-සහෝදරිය-දකුණු-කොරියාවට",
       "Category": "International News",
       "Parent URL": "https://www.hirunews.lk/international-news.php?pageID=397"
}