{
       "Source": "hirunews",
       "Timestamp": "Tuesday, 18 April 2017 - 20:55",
       "Headline": "විජය මල්ලයා අත්අඩංගුවට",
       "News Content": "මූල්‍ය වංචා සම්බන්ධයෙන් චෝදනා එල්ලවූ ඉන්දියාවේ ධන කුවේරයෙකු වන විජය මල්ලයා ලන්ඩන් නුවරදී අත්අඩංගුවට ගෙන ඇති බව අද වාර්තාවුණා.\nණය පැහැර හැරීම සම්බන්ධයෙන් චෝදනා එල්ලවූ ඔහු රෝයල් චැලෙන්ජර්ස් බැංගලෝර් කණ්ඩායමේ හිමිකරු ලෙසද කටයුතු කරනවා.\nඔහුගේ යටතේ පැවති  කින්ග්ෆිෂර් එයාර් ලයින් ආයතනයේ සිදුවු මුල්‍ය වංචා රැසක් සම්බන්ධයෙන් ද විජය මල්ලයාට චෝදනා එල්ලවී තිබෙනවා.\nසැකකරු ඉන්දීය ආරක්ෂක අංශ වෙත භාරදීමට ලන්ඩන් බලධාරීන් කටයුතු කරමින් පවතින බව සඳහන්.\nඔහු ක්‍රිකට් ක්‍රීඩාවට මෙන්ම මෝටර් රථ ධාවන තරගවලට වැඩි කැමැත්තෙන් පසුවු අයෙක් බවයි විදෙස් පුවත් සේවා පෙන්වා දෙන්නේ.\nමෙම පුද්ගලයා බැංකුවලට පවුම් මිලියන 600 කට වැඩි ණය ගෙවීමට ඇතැයි අනාවරණ වී ඇති අතර ඔහු එම චෝදනා ප්‍රතික්ෂේප කරන බව ද සඳහන්.\nපසුගිය වසරේ අප්‍රේල් මාසයේදී  විජය මල්ලයාගේ විදේශ ගමන් බලපත්‍රය ඉන්දීය රජය විසින් තහනම් කර තිබු බවයි වාර්තා වන්නේ.",
       "URL": "https://www.hirunews.lk/159453/විජය-මල්ලයා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=491"
}