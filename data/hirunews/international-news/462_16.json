{
       "Source": "hirunews",
       "Timestamp": "Friday, 07 July 2017 - 10:00",
       "Headline": "පිලිපීනයේ භූ කම්පනයකින් ජීවිත හානි",
       "News Content": "මධ්‍යම පිලිපීනයේ ලෙයිට් දිවයිනේ ඔර්මොක් නගරය කේන්ද්‍ර කොට ගෙන ඊයේ ඇති වූ ප්‍රබල භූ කම්පනයකින් පුද්ගලයන් දෙදෙනෙකු ජීවිතක්ෂයට පත්වී තිබෙනවා.\nරික්ටර් පරිමාණයේ 6 යි දශම 5 ක ප්‍රබලතාවකින් යුත් මෙම භූ කම්පනය හේතුවෙන් ගොඩනැගිලි රැසක් කඩා වැටී ඇති අතර එක් වානිජ ගොඩනැගිල්ලක සුන්බුන් අතර පුද්ලයින් 5 දෙනෙකු පමණ සිරවී සිටින බව සදහන්.\nලෙයිට් දිවයිනේ කනන්ගා නගරයේ තුන් මහල් ගොඩනැගිල්ලක සුන්බුන් අතර සිරවී සිටි තවත් පුද්ගලයින් 8 දෙනෙකු බේරා ගැණුනා.\nපිලිපීනය, පැසිෆික් කලාපයේ භූ කම්පන සහ ගිනි කදු පිපිරීම් සිදුවන පැසිෆික් රින්ග් ඔෆ් ෆයර් හෙවත් පැසිෆික් ගිනි වලල්ලට අයත් වන රටක්.",
       "URL": "https://www.hirunews.lk/165292/පිලිපීනයේ-භූ-කම්පනයකින්-ජීවිත-හානි",
       "Category": "International News",
       "Parent URL": "https://www.hirunews.lk/international-news.php?pageID=462"
}