{
       "Source": "hirunews",
       "Timestamp": "Monday, 25 February 2013 - 7:43",
       "Headline": "දකුණු කොරියාවේ පළමු කාන්තා ජනපතිනිය අද දිවුරුම් දෙයි.",
       "News Content": "දකුණු කොරියාවේ ප්‍රථම ජනපතිනිය අද (25) දිවුරුම්දීමට නියමිතව තිබෙනවා. 61 වන වියේ පසුවන පාක් ග්වන් හායි දකුණු කොරියාවේ ප්‍රථම ජනපතිනිය ලෙස දිවුරුම්දීමට නියමිත බව එරට මාධ්‍ය වාර්තා කළා. ඇයගේ පියා දකුණු කොරියාවේ හිටපු හමුදා නායකයෙක්. දකුණු කොරියාව තුළ නව රැකියා අවස්ථා නිර්මාණය කිරීම, උතුරු කොරියාව සමඟ තිබෙන ගැටලූවට ස්ථිර විසඳුම් ලබාදීම හා රට ආර්ථික වශයෙන් ශක්තිමත් කිරීම, දකුණු කොරියානු නව ජනපතිනියගේ ප්‍රතිපත්තිය වී ඇති බව සඳහන්. දකුණු ආසියාවේ සිව්වැනි විශාලතම ආර්ථිකය හිමිව ඇත්තේ දකුණු කොරියාවටයි.",
       "URL": "https://www.hirunews.lk/54068/දකුණු-කොරියාවේ-පළමු-කාන්තා-ජනපතිනිය-අද-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=861"
}