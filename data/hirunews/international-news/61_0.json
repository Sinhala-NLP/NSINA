{
       "Source": "hirunews",
       "Timestamp": "Thursday, 17 February 2022 - 11:59",
       "Headline": "සුදු මෝරා සොයා සිඩ්නි නුවර මෙහෙයුම්",
       "News Content": "සිඩ්නි නුවර වෙරළේ දී වසර 59කට පසු ව මෝර ප්‍රහාරයකින් මිනිසෙකු මිය ගොස් තිබෙනවා.\nමේ වන විට එම සුදු මෝරා සොයා මෙහෙයුම් ක්‍රියාත්මක වන බව යි ඔස්ට්‍රේලියානු මාධ්‍යය වාර්තා කරන්නේ.\nඊයේ (16) දා සිදු වූ මෙම සිදුවීමෙන් පසු නගරයේ බොහෝ වෙරළ තීරයන් පිහිනන්නන් සඳහා තහනම් කෙරුණා.\nබලධාරින් පවසන්නේ, මියගිය පිරිමි පුද්ගලයා නැගෙනහිර සිඩ්නි හි ලිට්ල් බොක්කෙන් ඔබ්බේ දී මෙම අනතුරට මුහුණ පා ඇති බව යි.\nඅනතුරට ලක් වූ පුද්ගලයාගේ මළසිරුර මෙතෙක් සොයාගෙන නෑ.\nසිඩ්නි නගරයේ මෝර ප්‍රහාර අසාමාන්‍ය දෙයක් වන්නේ, නගරයේ වෙරල තීරයන්හි දිගු කලක් තිස්සේ දැල් සහ වෙනත් බාධක ඇති බැවින්.\nමේ වන විට බලධාරින් විසින් හෙලිකොප්ටර් සහ ඩ්‍රෝන යානා ද භාවිතා කරමින් අදාළ මෙහෙයුම් ක්‍රියාත්මක කරන බව යි වාර්තා වන්නේ.",
       "URL": "https://www.hirunews.lk/297249/සුදු-මෝරා-සොයා-සිඩ්නි-නුවර-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=61"
}