{
       "Source": "hirunews",
       "Timestamp": "Wednesday, 17 August 2016 - 14:38",
       "Headline": "මත්පැන් විසවීමෙන් බිහාර් ප්‍රාන්තයේ දසදෙනෙකු මරුට",
       "News Content": "ඉන්දියාවේ බිහාර් ප්‍රාන්තයේ ගෝපාල් - ගුන්ජි දිස්ත්‍රික්කයේ නීතිවිරෝධී මත්පැන් විසවීමකින් පුද්ගලයන් 10 දෙනෙකු ජීවිතක්ෂයට පත්ව තිබෙනවා.\nඊයේ පස්වරුවේ මොවුන් මත්පැන් පානය කර ඇති අතර, ඉන් පස්දෙනෙකු ඊයේ පස්වරුවේම ජීවිතක්ෂයට පත්ව ඇති බවයි ඉන්දීය වාර්තා සඳහන් කළේ.\nඉතිරි පස්දෙනා අද උදෑසන ප්‍රතිකාර ලබමින් සිටියදී මියගොස් තිබෙනවා.\nඉන්දියාවේ මත්පැන් විසවීමෙන් මෙවැනි මරණ නිරන්තරයෙන් වාර්තාවන අතර, බිහාර් ප්‍රාන්තය තුළ පුද්ගලයින් දසදෙනෙකු මත්පැන් විසවීමෙන් මියගිය පළමු අවස්ථාව මෙය බව වාර්තාවල සඳහන්.",
       "URL": "https://www.hirunews.lk/140845/මත්පැන්-විසවීමෙන්-බිහාර්-ප්‍රාන්තයේ-දසදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=597"
}