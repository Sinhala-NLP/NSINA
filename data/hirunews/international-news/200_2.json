{
       "Source": "hirunews",
       "Timestamp": "Sunday, 09 February 2020 - 12:53",
       "Headline": "මෝදිට යළි දිල්ලිය අහිමිවන ලකුණු",
       "News Content": "අරවින්ද් කෙජ්රිවාල්ගේ ආම් ආද්මි පක්ෂය, දිල්ලි ප්‍රාන්ත මැතිවරණය මෙවරද ජයගනු ඇති බව මත සමීක්ෂණවලින් හෙළිවී තිබෙනවා.\nප්‍රාන්ත සභාවේ ආසන 70 ක් සඳහා ඊයේ පැවති මැතිවරණයේදී එම පක්ෂයට ආසන 56 ක් හෝ හිමිවනු ඇති බවයි මත සමීක්ෂණ කිහිපයකින්ම අනාවරණ වී ඇත්තේ.\nනරේන්ද්‍ර මෝදිගේ භාරතීය ජනතා පක්ෂයට ආසන 14ක් හිමිවනු ඇති බවත්, කොංග්‍රසය තවදුරටත් පරාජයට පත්වනු ඇති බවත්, එම සමීක්ෂණවලින් හෙළිවී ඇති කරුණක්.\nමේ අනුව තුන්වන වරටත් අගමැති මෝදිගේ භාරතිය ජනතා පක්ෂයට ඉන්දියාවේ අගනගරය ඇතුළත් දිල්ලි ප්‍රාන්ත සභාවේ බලය හිමිකරගැනීමට නොහැකිවනු ඇති බව ඉන්දිය මාධ්‍ය සඳහන් කළා.\nකෙසේ නමුත් 2015 වසරේදී මෙන් කෙජ්රිවාල්ගේ ආම් ආද්මි පක්ෂයට දැවැන්ත ජයග්‍රහණයක් අත් නොවනු ඇති බව සඳහන්.",
       "URL": "https://www.hirunews.lk/234029/මෝදිට-යළි-දිල්ලිය-අහිමිවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=200"
}