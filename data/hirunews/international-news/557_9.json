{
       "Source": "hirunews",
       "Timestamp": "Saturday, 19 November 2016 - 16:28",
       "Headline": "කහ කමිසකරුවන් මලයාසියාවේ අගනුවර වටලයි",
       "News Content": "මලයාසියාවේ පවතින රජයට විරෝධය පළ කරමින් දහස් සංඛ්‍යාත පිරිසකගේ සහභාගිත්වයෙන් අද විරෝධතාවයක් පැවැත්වුණා.\nඒ එරට අගනුවර වන ක්වාලාලම්පූර් නගරයේදීයි.\nකහ කමිස සහ හිස් පළදනා පැළදමින් විරෝධතාවයේ නිරත වූ පිරිස් පවසන්නේ එරට අග්‍රාමාත්‍ය නජීබ් රසාක් වහා ඉල්ලා අස්විය යුතු බවයි.\nවිරෝධතාකරුවන් පුවරු ප්‍රදර්ශනය කරමින් සහ කහ පැහැති කොඩි ඔසවමින් විරෝධතාවයේ නිරත වුණා.\nඑරට මාධ්‍ය වාර්තා සදහන් කළේ උද්ඝෝෂණය පැවැත්වෙන ප්‍රදේශවලට ආරක්ෂක රැකවල් තර කර ඇති බවයි.",
       "URL": "https://www.hirunews.lk/147887/කහ-කමිසකරුවන්-මලයාසියාවේ-අගනුවර-වටලයි",
       "Category": "International News",
       "Parent URL": "https://www.hirunews.lk/international-news.php?pageID=557"
}