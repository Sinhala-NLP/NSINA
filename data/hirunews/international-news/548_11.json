{
       "Source": "hirunews",
       "Timestamp": "Sunday, 11 December 2016 - 9:31",
       "Headline": "තුර්කියම සසල කරමින් ඉස්තාන්බුල් නුවරට මරාගෙන මැරෙන බෝම්බ ප්‍රහාර දෙකක්",
       "News Content": "තුර්කියේ ඉස්තාන්බුල් නුවර පාපන්දු ක්‍රීඩාංගණයක් අසල බෝම්බ  පිපිරීම් දෙකක් සිදුව තිබෙනවා.\nවිදෙස් මාධ්‍ය වාර්තා කරන්නේ මෙම පිපිරීම් වලින් ජීවිතක්ෂයට පත් වූ සංඛ්‍යාව 29ක් වන අතර166 දෙනෙකු  තුවාල ලබා ඇති බවයි.\nකාර් බෝම්බයක් සහ මරාගෙන මැරෙන බෝම්බ ප්‍රහාරයක් මෙලෙස එල්ල වී  ඇති බවයි පරීක්ෂණ වලදී අනාවරණය වී ඇත්තේ.\nපිපිරීම් දෙකෙන්  පසුව  වෙඩි ප්‍රහාරයක් ද එල්ල වී ඇති බව ප්‍රහාරය ඇසින් දුටුවන් පවසනවා.\nසිද්ධියෙන් පැය 02 කට පසු ක්‍රීඩාංගණයේ සිටි සියලුම  ප්‍රේක්ෂකයින් ඉන් ඉවත්කර ගැනුණු බවයි විදෙස් වාර්තා වැඩි දුරටත් සදහන් කළේ.\nමෙතෙක් ප්‍රහාරයේ වගකීම කිසිවෙකුවත් භාරගෙන නොමැති බවයි වාර්තාවන්නේ.",
       "URL": "https://www.hirunews.lk/149428/තුර්කියම-සසල-කරමින්-ඉස්තාන්බුල්-නුවරට-මරාගෙන-මැරෙන-බෝම්බ-ප්‍රහාර-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=548"
}