{
       "Source": "hirunews",
       "Timestamp": "Thursday, 27 October 2016 - 16:14",
       "Headline": "සුපිරි තරු මාවතේ ඩොනල්ඩ් ට්‍රම්ප්ගේ තරුව විනාශ කරයි",
       "News Content": "හොලිවුඩ් නගරයේ සුපිරි තාරකාවන් වෙනුවෙන් සකසා ඇති සුපිරි තරු මාවතේ ඩොනල්ඩ් ට්‍රම්ප් වෙනුවෙන්  වෙන්කර තිබූ තරුව විනාශ කර තිබෙනවා.\nකිසියම් පුද්ගලයෙකු  මෙම විනාශකාරී ක්‍රියාව සිදුකර ආකාරය විදෙස් මාධ්‍ය වාර්තා කරනවා.\nසැකකරු පවසන්නේ ඩොනල්ඩ් ට්‍රම්ප් අතින් ලිංගික අපචාරයන්ට ලක්වූ බව කියන කාන්තාවන්  11දෙනා හට උපකාර පිණිස තමන් මෙම ක්‍රියාව සිදුකළ බවයි.\nපොලිස් බලධාරීන් සැකකරු අත්අඩංගුවට ගැනීමට මහජනතාවගේ සහය අපේක්ෂාකර සිටිනවා.\nලෝකයේ මෙතෙක් ජීවත්වූ සහ ජිවත්වන ප්‍රසිද්ධ පුද්ගලයන් වෙනුවෙන් හොලිවුඩ් නගරයේ මෙම තරු මාවත සකසා තිබෙන අතර Michael Jackson,Johnny Depp,David Bowie,Mickey Mouse's,වැනි ප්‍රසිද්ධ චරිත වලට වෙන්කල තරු ඒ අතර වනවා.\nමෙවර ඇමරිකානු ජනාධිපතිවරණයට රිපබ්ලිකන් පක්ෂයෙන් ඉදිරිපත්වී සිටින ඩොනල්ඩ් ට්‍රම්ප්ට එල්ලවී ඇති ලිංගික අපචාර චෝදනා හේතුවෙන් ඔහුගේ ජනප්‍රියත්වය පහළ ගොස් ඇතිබව සදහන්.",
       "URL": "https://www.hirunews.lk/146212/සුපිරි-තරු-මාවතේ-ඩොනල්ඩ්-ට්‍රම්ප්ගේ-තරුව-විනාශ-කරයි",
       "Category": "International News",
       "Parent URL": "https://www.hirunews.lk/international-news.php?pageID=567"
}