{
       "Source": "hirunews",
       "Timestamp": "Friday, 06 December 2019 - 8:04",
       "Headline": "ජනපති ට්‍රම්ප්ට එරෙහිව දෝෂාභියෝගය ඉදිරියට",
       "News Content": "ඇමරිකානු ජනාධිපති ඩොනල්ඩ් ට්‍රම්ප්ට එරෙහි දෝෂාභියෝග ක්‍රියාවලිය ඉදිරියට ගෙන යන බව ඇමරිකානු මහජන නියෝජිත මණ්ඩලයේ කථානායිකා නැන්සි පෙලෝසි ඊයේ ප්‍රකාශයට පත් කළා.\nඑහිදී ඇය කියා සිටියේ ජනපති ට්‍රම්ප් ජාතික ආරක්ෂාව උකසට තබා බලය අයුතු ලෙස පාවිච්චි කර ඇති බව තහවුරු වී ඇති බවයි.\nකෙසේ නමුත්, මෙම දෝෂාභියෝගය ඩිමොක්‍රටික් පක්ෂයේ බලය සහිත මහජන නියෝජිත මණ්ඩලයේදී සම්මත වුවද, රිපබ්ලිකන් බලය සහිත සෙනෙට් සභාවේදී සම්මත වීම අවිනිශ්චිතයි.\nදෝෂාභියෝගයෙන් ජනපති ට්‍රම්ප් ඉවත් කිරීමට නම් සෙනෙට් සභාව එය තුනෙන් දෙකක බහුතරයකින් අනුමත කළ යුතුයි.",
       "URL": "https://www.hirunews.lk/229658/ජනපති-ට්‍රම්ප්ට-එරෙහිව-දෝෂාභියෝගය-ඉදිරියට",
       "Category": "International News",
       "Parent URL": "https://www.hirunews.lk/international-news.php?pageID=217"
}