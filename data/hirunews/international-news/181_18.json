{
       "Source": "hirunews",
       "Timestamp": "Sunday, 17 May 2020 - 9:52",
       "Headline": "කැනඩා පාර්ලිමේන්තුව අන්තර්ජාලය ඔස්සේ රැස්වේ",
       "News Content": "කොරෝනා වෛරස් ගෝලීය වසංගතය හේතුවෙන් කැනඩා පාර්ලිමේන්තුව අන්තර්ජාල සන්නිවේදන ජාලයක් ඔස්සේ රැස් කිරීමට ඊයේ පියවර ගැනුනා.\nඅග්‍රාමාත්‍ය ජස්ටින් ටෲඩෝ සහ කථානායක ඇන්තනි රෝටා පමණක් පාර්ලිමේන්තුවේ රැඳී සිටි අතර, මන්ත්‍රීවරුන් 338 දෙනා අන්තර්ජාලය ඔස්සේ ඊට සම්බන්ධ වී තිබෙනවා.\nකෙසේ නමුත් පාර්ලිමේන්තුව ප්‍රථම වරට මෙලෙස අන්තර්ජාලය ඔස්සේ  සම්බන්ධ වීමත් සමඟ තාක්ෂණික ගැටළු විටින් විට පැන නැගුණු අතර, ඒවා නිවැරදි කිරීම සඳහා උපදෙස් ලබාදීමටද සිදුවූ බව සඳහන්.\nඇතැම් විට මන්ත්‍රීවරුන්ගේ නිවෙස්වල පසුබිම් කථාබහද පාර්ලිමේන්තුවේදී ශ්‍රවණය කිරීමට සිදුවීම විශේෂත්වයක්.\nකැනඩාවේ සමස්ත පාර්ලිමේන්තුවම මෙලෙස ප්‍රථම වරට අන්තර්ජාලය ඔස්සේ රැස්වුවද පසුගිය මාසයක කාලයක් පුරා මන්ත්‍රීවරුන් 338 දෙනා සූම් මෘදුකාංගය ඔස්සේ අමාත්‍යවරුන් වෙත ප්‍රශ්න යොමුකරනු ලැබුවා.",
       "URL": "https://www.hirunews.lk/240892/කැනඩා-පාර්ලිමේන්තුව-අන්තර්ජාලය-ඔස්සේ-රැස්වේ",
       "Category": "International News",
       "Parent URL": "https://www.hirunews.lk/international-news.php?pageID=181"
}