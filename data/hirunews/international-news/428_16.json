{
       "Source": "hirunews",
       "Timestamp": "Tuesday, 24 October 2017 - 8:29",
       "Headline": "දුම්රිය වේදිකාවේ රැඳී සිටි කාන්තාවක් දුම්රිය මාර්ගයට තල්ලුකර පලා යයි",
       "News Content": "දුම්රිය වේදිකාවේ රැඳී සිටින කාන්තාවක් ඇය අසලින් ගමන්කරන පුද්ගලයෙකු විසින් දුම්රිය මාර්ගයට තල්ලුකරන ආකාරය දැක්වෙන වීඩියෝවක් විදෙස් මාධ්‍ය වාර්තා කරනවා.\nහොංකොං රාජ්‍යයේ දුම්රියපොලක මෙම සිදුවීම සිදුව ඇති අතර 59 හැවිරිදි කාන්තාවක් මෙම අවාසනාවන්ත අත්දැකීමට මුහුණ පා තිබෙනවා.\nඅදාල කාන්තාව එම දුම්රියපොළේ සේවයකරන තැනැත්තියක් වන අතර ඇය දුම්රිය වේදිකාවේ රැඳී සිටින විට අසලින් ගමන් ගන්නා පුද්ගලයෙක් ඇයව දුම්රිය මාර්ගයට තල්ලුකර දමනවා.\nඑම අවස්ථාවේ ඇය දුම්රිය මාර්ගයට ඇඳ වැටෙන අතර එහිදී ඇයගේ හකු ප්‍රදේශයට බරපතල තුවාල සිදුව තිබෙනවා.\n56 හැවිරිදි පුද්ගලයෙක් අදාල කාන්තාව දුම්රිය මාර්ගයට තල්ලුකර පලාගොස් ඇති අතර පසුව ඔහු අත්අඩංගුවට ගෙන ඇති බවයි වාර්තා වන්නේ.\nඑම සිදුවීම දුම්රිය ස්ථානයේ සවිකර තිබූ සී.සී.ටී.වී කැමරාවල සටහන් වී තිබුනේ මේ ආකාරයෙන්.",
       "URL": "https://www.hirunews.lk/174254/දුම්රිය-වේදිකාවේ-රැඳී-සිටි-කාන්තාවක්-මාර්ගයට-තල්ලුකර-පලා-යයි",
       "Category": "International News",
       "Parent URL": "https://www.hirunews.lk/international-news.php?pageID=428"
}