{
       "Source": "hirunews",
       "Timestamp": "Sunday, 03 November 2013 - 13:47",
       "Headline": "බ්‍රිතාන්‍ය පවුම් තුන්දහසේ වීසා බැඳුම්කර සැලසුම ඉවත් කර ගනී.",
       "News Content": "වීසා කාලසීමාව ඉක්මවා බ්‍රිතාන්‍ය තුළ රැදී සිටීමේ වැඩි අවදානමක් සහිත රටවල්වල වැසියන්ට පැනවීමට අදහස් කළ පවුම් තුන්දහසේ ආරක්ෂක බැඳුම්කර සැලසුම එරට රජය විසින් ඉවත් කර ගෙන තිබෙනවා. ශ්‍රී ලංකාව, ඉන්දියාව, පාකිස්ථානය, නයිජිරියාව ආදී රටවල වැසියන් සඳහා මෙම බැඳුම්කරය මේ මාසයේ සිට ක්‍රියාත්මක කිරීමටයි බ්‍රිතාන්‍ය සැලසුම් කළේ. එහෙත් ඒ සඳහා රජය තුළින්ම මතුවූ විරෝධතා හේතුවෙන් සැලසුම ක්‍රියාත්මක නොකරන බව සඳහන්. විදේශිකයන් සඳහා වන මෙම වීසා බැඳුම්කරය ක්‍රියාත්මක නොකරන බව ප්‍රකාශ කළේ බ්‍රිතාන්‍ය ස්වදේශ කටයුතු ලේකම් තෙරීසා මේ විසින්.",
       "URL": "https://www.hirunews.lk/70619/බ්‍රිතාන්‍ය-පවුම්-තුන්දහසේ-වීසා-බැඳුම්කර-සැලසුම-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=789"
}