{
       "Source": "hirunews",
       "Timestamp": "Friday, 17 July 2015 - 14:04",
       "Headline": "ගිනි කඳු දුමාරය නිසා ඉන්දුනීසියාවේ ගුවන්තොටුපල වැසේ",
       "News Content": "ඉන්දුනීසියාවේ - රන්ග් සහ ගමලාමා ගිනි කඳු නැවතත් පිපිරීමට ලක්වීම නිසා එරට ප්‍රධාන ගුවන්තොටුපල 5 ක් මේ වනවිට වසා දමා තිබෙනවා. මේ නිසා සංචාරකයන් අතර ප්‍රචලිත බාලි දිවයින සහ පිටත ලෝකය අතර සම්බන්ධය තාවකාලිකව නතර වී ඇති බවයි විදෙස් වාර්තා සඳහන් කළේ. ඉන්දුනීසියාවේ දෙවන විශාලතම නගරය වන සුරබායා හි ද දහස් ගණන් ගුවන් මගින් අතරමංවී සිටිනවා. ඉන්දුනීසියාවේ ගිනිකඳු පිපිරීම් වාර්තා වන්නේ එරට එරට වැසියන් රාමසාන් උත්සවය සැමරීමට සූදානම්ව සිටින මොහොතකයි. ලොව වැඩිම මුස්ලිම් ජනගහනයක් වෙසෙන රට වන්නේ ඉන්දුනීසියාවයි.",
       "URL": "https://www.hirunews.lk/113328/ගිනි-කඳු-දුමාරය-නිසා-ඉන්දුනීසියාවේ-ගුවන්තොටුපල-වැසේ",
       "Category": "International News",
       "Parent URL": "https://www.hirunews.lk/international-news.php?pageID=718"
}