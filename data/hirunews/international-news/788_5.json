{
       "Source": "hirunews",
       "Timestamp": "Thursday, 07 November 2013 - 14:29",
       "Headline": "පාකිස්තානයේ හිටපු ජනාධිපති පර්වේශ් මුෂාරෆ්ට නිදහස.",
       "News Content": "මාස 07 ක පමණ කාලයක් නිවාස අඩස්සියේ පසුවු පාකිස්තානයේ හිටපු ජනාධිපති පර්වේශ් මුෂාරෆ් නිදහස් කිරීමට එරට මහාධිකරණය අද (07) තීරණය කළා. මෙම නිදහස් කිරීමත් සමග ඔහුට පාකිස්තානය තුළ ගමන් බිමන් කිරීමේ අයිතිය හිමිවන බවයි එරට මහාධිකරණය කියා සිටියේ. කෙසේ වෙතත්, නිවාස අඩස්සියෙන් නිදහස් වූවද, ආරක්ෂක හේතූන් මත හිටපු ජනාධිපතිවරයා තවදුරටත් සිය නිවස තුළම රැඳී සිටිනු ඇති බවයි එරට මාධ්‍ය වාර්තා කරන්නේ. මේ අතර, 2007 වසරේ පැවරූ නඩුවක චෝදනාවලින්ද හිටපු ජනාධිපති පර්වේශ් මුෂාරෆ් ඊයේ (06) දිනයේ නිදහස් කරනු ලැබුවා.",
       "URL": "https://www.hirunews.lk/70906/පාකිස්තානයේ-හිටපු-ජනාධිපති-පර්වේශ්-මුෂාරෆ්ට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=788"
}