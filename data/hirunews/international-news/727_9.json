{
       "Source": "hirunews",
       "Timestamp": "Saturday, 13 June 2015 - 8:20",
       "Headline": "තිරුපති ගිය වෑන් රථයක් පෙරළී 21 ක් මරුට",
       "News Content": "ඉන්දියාවේ ආන්ද්‍රා ප්‍රදේශ් ප්‍රාන්තයේ රාජමුන්ද්‍රි ආසන්නයේදී අද (13) උදෑසන වෑන් රථයක් වේල්ලකින් පෙරළීම හේතුවෙන් පුද්ගලයන් 21 දෙනෙකු ජීවිතක්ෂයට පත්වී තිබෙනවා. අද අලූයම 5ට පමණ මෙලෙස අනතුරට ලක්වී ඇත්තේ තිරුපති වන්දනාවේ ගොස් නැවත පැමිණෙමින් සිටි වන්දනාකරුවන් පිරිසක්. ඔවුන් විශාකපට්නම් ප්‍රදේශයේ පදිංචිකරුවන් බව සදහන්. මේ අතර, උතුරු ඉන්දියාවේ රාජස්ථාන් ප්‍රාන්තයේ මංගල චාරිකාවක නිරත වූ බස් රථයක් මතට අධි බල විදුලි රැහැනක් ඊයේ කඩා වැටීමෙන් එහි සිටි 20 දෙනෙකු විදුලිසැර වැදී රෝහල් ගත කෙරුණා.",
       "URL": "https://www.hirunews.lk/111292/තිරුපති-ගිය-වෑන්-රථයක්-පෙරළී-21-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=727"
}