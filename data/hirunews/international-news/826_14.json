{
       "Source": "hirunews",
       "Timestamp": "Monday, 01 July 2013 - 13:04",
       "Headline": "ක්‍රොඒෂියාවට යුරෝපා සංගමයේ සාමාජිකත්වය.",
       "News Content": "ක්‍රොඒෂියාව යුරෝපා සංගමයේ සාමාජික රටක් බවට පත්ව තිබෙනවා. ඒ අනුව යුරෝපා සංගමයේ සාමාජිකත්වය ලැබූ 28 වන රට වන්නේ ක්‍රොඒෂියාවයි. යුරෝපා සංගමයේ සාමාජිකත්වය ලැබීමත් සමග ක්‍රොඒෂියාවට එම සංගමයේ  අනෙකුත් රටවල් භාවිතා කරන පොදු මුදල් ඒකකය භාවිතයට ගැනීමට හැකිවනවා. එමෙන්ම යුරෝපා සංගමයට අයත් රටවල් අතර සංචාරයට පවතින බාධාවන්ද මේ අනුව ඉවත්ව යනු ඇති. යුරෝපා සංගමයේ සාමාජිකත්වය ලැබීමෙන් පසුව ක්‍රොඒෂියානු ජනාධිපති අයිවෝ ජොසිපුවික් කියා සිටියේ මෙය තම රට ලැබූ ජයග්‍රහණයක් බවයි.",
       "URL": "https://www.hirunews.lk/62123/ක්‍රොඒෂියාවට-යුරෝපා-සංගමයේ-සාමාජිකත්වය",
       "Category": "International News",
       "Parent URL": "https://www.hirunews.lk/international-news.php?pageID=826"
}