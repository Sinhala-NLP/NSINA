{
       "Source": "hirunews",
       "Timestamp": "Friday, 03 May 2019 - 13:05",
       "Headline": "චීනය ලොව පුරා හමුදා කදවුරු ඉදිකිරීමට සැලසුම් කරන බව ඇමරිකාව කියයි",
       "News Content": "සිය එක් තීරුවක්, එක් මාවතක් ගෝලීය යටිතල පහසුකම් ව්‍යාපෘතිය යටතේ සිදුකෙරෙන ආයෝජන රැක ගැනීම සඳහා චීනය ලොව පුරා හමුදා කදවුරු ඉදිකිරීමට සැලසුම් කර ඇති බව ඇමරිකානු ආරක්ෂක දෙපාර්තමේන්තුව පවසනවා.\nචීනය එවැනි කදවුරක් 2017 වසරේ අගෝස්තු 1 වන දා අප්‍රිකානු ජිබුටි රාජ්‍යයේ විවෘත කළා.\nඑක්සත් ජනපද ආරක්ෂක දෙපාර්තමේන්තුව පෙන්වා දෙන්නේ ගෝලීය සුපිරි බලවතෙකු ලෙස සිය ආධිපත්‍යය ගොඩනැගීම සඳහා චීනය එවැනි කදවුරු රැසක් ඉදිකිරීමට සැලසුම් කර ඇති බවයි.\nවිශේෂයෙන් පාකිස්තානයේ එවැනි චීන හමුදා කදවුරක් නුදුරේදීම බිහි විය හැකි බවට එමගින් අනාවැකි පළ කළා.\nමැදපෙරදිග, අග්නිදිග ආසියානු සහ බටහිර පැසිෆික් කලාපයේ ද චීන හමුදා කදවුරු බිහි විය හැකි බව ඇමරිකාවේ අදහසයි.",
       "URL": "https://www.hirunews.lk/215664/චීනය-ලොව-පුරා-හමුදා-කදවුරු-ඉදිකිරීමට-සැලසුම්-කරන-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=270"
}