{
       "Source": "hirunews",
       "Timestamp": "Thursday, 03 September 2015 - 16:31",
       "Headline": "චීන නෞකා 5 ක් ඇමෙරිකානු මුහුදු සීමා ආසන්නයට",
       "News Content": "ඇමෙරිකාවේ - ඇලෙස්කාවට ආසන්න බේරින් මුහුදේ චීන යුද නෞකා 5 ක් ස්ථානගත කර ඇති බව ඇමෙරිකාවේ ආරක්ෂක දෙපාර්තමේන්තුව පවසනවා. මෙම නෞකා ඇමෙරිකානු දේශසීමාවට ඉතාමත් කිට්ටුවෙන් නවතා සිටින බවයි වාර්තා වන්නේ. ඇමෙරිකා ජනාධිපති බැරැක් ඔබාමා ඇලෙස්කාවේ සංචාරයක නිරත වන විට මෙලෙස චීන නෞකා ඒ ආසන්න මුහුදේ ස්ථානගත වීම සැලකිය යුතු බවයි එරට ආරක්ෂක දෙපාර්තමේන්තුව වැඩිදුරටත් පවසන්නේ. ඒ හේතුවෙන් මෙම නෞකා පිළිබඳව තමන් දැඩි ලෙස නිරීක්ෂණය කරන බව ඇමෙරිකානු ආරක්ෂක දෙපාර්තමේන්තුව වැඩිදුරටත් පවසනවා.",
       "URL": "https://www.hirunews.lk/115940/චීන-නෞකා-5-ක්-ඇමෙරිකානු-මුහුදු-සීමා-ආසන්නයට",
       "Category": "International News",
       "Parent URL": "https://www.hirunews.lk/international-news.php?pageID=707"
}