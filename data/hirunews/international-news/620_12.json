{
       "Source": "hirunews",
       "Timestamp": "Friday, 24 June 2016 - 9:48",
       "Headline": "බ්‍රිතාන්‍ය ජනමත විචාරණයේ තියුණු ප්‍රතිඵලයක්",
       "News Content": "බ්‍රිතාන්‍යය, යුරෝපා සංගමයෙන් වෙන් විය යුතු ද යන්න පිළිබදව ඊයේ පැවැත්වුණු ජනමත විචාරණයේ ප්‍රතිඵල තියුණු මුහුණුවරක් ගෙන තිබෙනවා.\nඡන්දය ගණන් කිරීමේ මධ්‍යස්ථාන 382 ක් අතුරෙන් 269 ක ප්‍රතිඵල නිකුත් වී අවසන් වූ මොහොතේ බ්‍රිතාන්‍යය යුරෝපා සංගමයෙන් වෙන් විය යුතු බවට ඡන්දය ප්‍රකාශ කළ සංඛ්‍යාව එක්කෝටි නවලක්ෂ  96,500ක්.\nඑහිදී බ්‍රිතාන්‍යය තවදුරටත් යුරෝපා සංගමයේ රැදී සිටිය යුතු බව එක්කෝටි තුන්ලක්ෂ 63,816 ක් ප්‍රකාශ කර තිබෙනවා.\nජයග්‍රහණය සදහා එක් පාර්ශවයකට එක් කෝටි හැටඅට ලක්ෂය ඉක්මවූ ඡන්ද සංඛ්‍යාවක් අවශ්‍යයි.\nලන්ඩනය සහ ස්කොට්ලන්තය ඡන්දය ප්‍රකාශකර ඇත්තේ යුරෝපා සංගමයේ සාමාජිකත්වය තුල තවදුරටත් රැඳී සිටිය යුතු බවට පවසමින්.\nවසර 43 කට පසුව පැවැත්වෙන මෙම ජනමතවිචාරණය ඉතිහාසගත වන එකක් ලෙසටයි සැලකෙන්නේ.",
       "URL": "https://www.hirunews.lk/136316/බ්‍රිතාන්‍ය-ජනමත-විචාරණයේ-තියුණු-ප්‍රතිඵලයක්",
       "Category": "International News",
       "Parent URL": "https://www.hirunews.lk/international-news.php?pageID=620"
}