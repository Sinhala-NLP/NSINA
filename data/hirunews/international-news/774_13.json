{
       "Source": "hirunews",
       "Timestamp": "Thursday, 26 December 2013 - 8:19",
       "Headline": "ඊජිප්තු මුස්ලිම් සහෝදරත්වය අඛණ්ඩ සටනේ.",
       "News Content": "ඊජිප්තු රජය විසින් මුස්ලිම් සහෝදරත්වය ත්‍රස්තවාදී සංවිධානයක් ලෙස නම් කළ ද සිය සටන අත්නොහරින බව එම සංවිධානය ප්‍රකාශ කළා. එහි අපේක්ෂක මොහොමඞ් මොර්සි පසුගිය වසරේ පැවැති ජනාධිපතිවරණයෙන් ජය ගනු ලැබූව ද හමුදාව විසින් ඔහු බලයෙන් පහ කරනු ලැබුවා. ඉන් පසු පාලන බලය හිමි කර ගත් වත්මන් රජය මුස්ලිම් සහෝදරත්වයට එරෙහිව දැඩි මර්ධනකාරී පියවර ගෙන තිබෙනවා. නියෝජ්‍ය අගමැති හොසාම් එයිසා ප්‍රකාශ කළේ මින් පසු මුස්ලිම් සහෝදරත්වයට සහාය දක්වන පිරිස් අත්අඩංගුවට ගෙන දඩුවම් පමුණුවන බවයි. ජනාධිපති ධුරයෙන් පහ කළ මොහොමඞ් මොර්සි ඇතුළු මුස්ලිම් සහෝදරත්වයේ සාමාජිකයන් රැසක් දැනටමත් බන්ධනාගාරගත කර තිබෙනවා.",
       "URL": "https://www.hirunews.lk/74156/ඊජිප්තු-මුස්ලිම්-සහෝදරත්වය-අඛණ්ඩ-සටනේ",
       "Category": "International News",
       "Parent URL": "https://www.hirunews.lk/international-news.php?pageID=774"
}