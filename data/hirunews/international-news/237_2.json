{
       "Source": "hirunews",
       "Timestamp": "Thursday, 19 September 2019 - 20:03",
       "Headline": "ඇෆ්ගනිස්ථානයේ කජු වගා බිමක 30ක් ඩ්‍රෝන ප්‍රහාරයකින් මරුට",
       "News Content": "නැගෙනහිර ඇෆ්ගනිස්ථානයේ නන්ගහාර් ප්‍රදේශයේ කජු වගා බිමකට එල්ල වූ ඩ්‍රෝන ප්‍රහාරයකින් ගොවියන් 30 දෙනෙකු ජීවිතක්ෂයට පත්ව තිබෙනවා.\nඊයේ රාත්‍රී අයි.එස්.අයි.එස් සටන්කාමීන් ඉලක්ක කර, ඇමෙරිකානු හමුදා සහාය ඇතිව ඇෆ්ගනිස්ථාන හමුදාව සිදුකළ ගුවන් මෙහෙයුමකදී වැරදිමකින් මෙම ගුවන් ප්‍රහාරය එල්ල වී ඇති බවයි විදෙස් වාර්තා සඳහන් කළේ.\nඑම ප්‍රහාරයෙන් අදාළ කජු වගා බිමෙහි සිටි තවත් ගොවීන් 40 දෙනෙකු ද තුවාල ලබා තිබෙනවා.\nමේ අතර, දකුණු ඇෆ්ගනිස්ථානයේ - ක්වාලට් නගරයේ රෝහලක් ඉදිරිපිට සිදුවූ පිපිරීමකින් ද පුද්ගලයින් 15 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/224613/ඇෆ්ගනිස්ථානයේ-කජු-වගා-බිමක-30ක්-ඩ්‍රෝන-ප්‍රහාරයකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=237"
}