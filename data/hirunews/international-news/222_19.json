{
       "Source": "hirunews",
       "Timestamp": "Monday, 18 November 2019 - 7:13",
       "Headline": "බංග්ලාදේශයේ ගෑස් නළයක් පිපිරීමෙන් 7 දෙනෙකු මරුට",
       "News Content": "බංග්ලාදේශයේ චිතගොන් වරාය නගරයේ ගෑස් නළයක් පුපුරා යාමෙන් පුද්ගලයින් හත්දෙනෙකු ජීවිතක්ෂයට පත්ව තිබෙනවා.\nමහල් පහකින් සමන්විත ගොඩනැගිල්ලක් ඉදිරිපිට සිදුවූ මෙම පිපිරීමෙන් ගොඩනැගිල්ලේ බිත්ති ද පුපුරා ගොස් ඇති බවයි විදෙස් වාර්තා සඳහන් කළේ.\nබිත්ති කඩාවැටීමෙන් සහ පිපිරීමෙන් පිළිස්සුම් තුවාල ලැබූ තවත් පුද්ගලයින් 10 දෙනෙකු රෝහල් ගතකර ඇති අතර, ඉන් කිහිපදෙනෙකුගේ තත්ත්වය බරපතල බව සඳහන්.",
       "URL": "https://www.hirunews.lk/228466/බංග්ලාදේශයේ-ගෑස්-නළයක්-පිපිරීමෙන්-7-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=222"
}