{
       "Source": "hirunews",
       "Timestamp": "Friday, 20 September 2013 - 14:13",
       "Headline": "අග්නිදිග ආසියාවට ප්‍රබල සුළි සුළඟක්.",
       "News Content": "මේ වසරේ අග්නිදිග ආසියාවේ ඇති වූ ප්‍රබලතම චන්ඩ මාරුතය මේ වනවිට පිලිපීනය සහ තායිවානය දෙසට ඇදෙමින් පවතිනවා. උසාගි ලෙස නම් කෙරුණු සුළි සුළඟ අද (20) දහවල් වනවිට තායිවානයට කිලෝමීටර් 560 ක් සහ උතුරු පිලිපීනයට කිලෝමීටර් 360 ක් ඈතින් ස්ථානගත වී තිබූ බවයි කාලගුණ විද්‍යාඥයන් ප්‍රකාශ කළේ. සුළි සුළඟට පෙරාතුව තායිවානය සහ පිලිපීනය සිය වැසියන්ට අවදානම් නියෝග නිකුත් කර තිබෙනවා. පිලිපීන කාලගුණ විද්‍යා අංශ ප්‍රකාශ කරන පරිදි උසාගි සුළි සුළඟ පැයට කිලෝමීටර් 175 ඉක්මවූ වේගයකින් ගොඩබිමට හමා එනු ඇති. උසාගි තායිවානය සහ පිලිපීනය පසුකර මෙම සති අන්තයේ චීනයට ළඟා වනු ඇතැයි අපේක්ෂිතයි.",
       "URL": "https://www.hirunews.lk/67631/අග්නිදිග-ආසියාවට-ප්‍රබල-සුළි-සුළඟක්",
       "Category": "International News",
       "Parent URL": "https://www.hirunews.lk/international-news.php?pageID=802"
}