{
       "Source": "hirunews",
       "Timestamp": "Sunday, 06 August 2017 - 7:52",
       "Headline": "ඉන්දියාවේ නව උප ජනාධිපති වෙන්කයියා නායිදු",
       "News Content": "ඉන්දියාවේ 13 වන උප ජනාධිපතිවරයා ලෙස භාරතීය ජනතා පක්ෂයේ අමාත්‍යවරයෙකු වූ මුප්පවාරප්පු වෙන්කයියා නායිදු ඊයේ තේරී පත්වුණා.\nඋප ජනාධිපතිවරයා තෝරාගැනීම සඳහා ඉන්දීය ලෝක් සභාවේ සහ රාජ්‍ය සභාවේ නියෝජිතයන් 760 දෙනෙකු ඡන්දය ප්‍රකාශ කළ අතර, ඉන් 516 ක්ම හිමිකරගත්තේ වෙන්කයියා නායිදු විසින්.\nකොංග්‍රස් පක්ෂය විසින් ඉදිරිපත් කළ මහත්මා ගාන්ධි තුමන්ගේ මුණුපුරෙකු වන ගෝපාලක්‍රිෂ්ණ ගාන්ධිට හිමිවුණේ ඡන්ද 244 ක් පමණයි.\nදකුණු ඉන්දියාවේ ආන්ද්‍ර ප්‍රදේශ් ප්‍රාන්තයෙන් බිහිවූ වෙන්කයියා නායිදු උප ජනාධිපති ධුරයට පත්වීමෙන් අනතුරුව අද බැංගලෝර් බලා පිටත්වන අතර, තිරුපති - ශ්‍රී වෙන්කටේෂ්වර දේවස්ථානයේ ආගමික වතාවත්වලට එක්වනුු ඇති.\nඉන්දීය උප ජනාධිපතිවරයා නිල වශයෙන් දිවුරුම් දීම සිදුවන්නේ අගෝස්තු 11 වනදායි.",
       "URL": "https://www.hirunews.lk/167728/ඉන්දියාවේ-නව-උප-ජනාධිපති-වෙන්කයියා-නායිදු",
       "Category": "International News",
       "Parent URL": "https://www.hirunews.lk/international-news.php?pageID=453"
}