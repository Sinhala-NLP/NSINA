{
       "Source": "hirunews",
       "Timestamp": "Sunday, 20 September 2015 - 15:53",
       "Headline": "චීනය සහ ඇමරිකාව සයිබර් අවකාශයේ සාමය සොයයි",
       "News Content": "සයිබර් අවකාශයේ ගැටුම් වළක්වාලීම පිළිබඳව ඇමරිකාව සහ චීනය අතර සාකච්ඡා  ලබන සතියේ ආරම්භ කෙරෙනවා. ඒ, දෙපාර්ශවයේ සයිබර් යටිතල පහසුකම්වලට හානි නොකිරීමේ එකඟත්වයක් ඇති කරගැනීම සඳහායි.\nඇමරිකා එක්සත් ජනපද රජයේ වෙබ් අඩවි රැසකට පසුගිය කාලය තුළ අනවසර පිවිසීම් වාර්තාවූ අතර, ඒ සම්බන්ධයෙන් චෝදනා එල්ලවූයේ චීනයටයි.\nඑමෙන්ම ඇමරිකාව තම රහස් තොරතුරු ලබාගැනීම සඳහා එවැනි පිවිසීම් සිදුකරන බවට චීනයද චෝදනා කරනවා.\nචීන ජනාධිපති ෂී ජින්පින් ලබන සතියේ ඇමරිකාවට පැමිණෙන අතර, ජනාධිපති බැරැක් ඔබාමා සමඟ පැවැත්වෙන සාකච්ඡාවේදී ඒ සම්බන්ධයෙන් අවධානය යොමු කිරීමට නියමිත බවයි විදෙස් වාර්තා සඳහන් කළේ. එහිදී ගිවිසුමක් ඇතිවුවහොත් එය සයිබර් අවකාශයේ ගැටුම් අවසන් කිරීමේ ප්‍රථම ගිවිසුම වනු ඇති.",
       "URL": "https://www.hirunews.lk/116926/චීනය-සහ-ඇමරිකාව-සයිබර්-අවකාශයේ-සාමය-සොයයි",
       "Category": "International News",
       "Parent URL": "https://www.hirunews.lk/international-news.php?pageID=703"
}