{
       "Source": "hirunews",
       "Timestamp": "Tuesday, 15 September 2015 - 9:20",
       "Headline": "උතුරු කොරියාව නව චන්ද්‍රිකාවක් උඩු ගුවනට යැවීමට සැරසේ",
       "News Content": "වැඩි දියුණු කළ තාක්ෂණයෙන් යුත් නව චන්ද්‍රිකාවක් උඩු ගුවනට යැවීමට සූදානම් බව උතුරු කොරියානු අභ්‍යාවකාශ ඒජන්සිය ප්‍රකාශ කළා. එමෙන්ම නව දිගු දුර මිසයිල පෙළක් ද ලබන මාසයේ අත්හදා බැලීමට කටයුතු කරන බව එමගින් කියා සිටියා. උතුරු කොරියාවේ පාලක පක්ෂයේ 70 වන සැමරුම ලබන මාසයේදී සැමරෙනවා. ඊට සමාගමීවයි නව චන්ද්‍රකාව සහ මිසයිල අත්හදා බැලීමට උතුරු කොරියාව සැලසුම් කර ඇත්තේ. කෙසේ නමුත් මෙම නව මිසයිල අත්හදා බැලීම් සමඟ උතුරු කොරියාවට එරෙහි ජාත්‍යන්තර සම්බාධක තවදුරටත් දැඩි කරනු ඇතැයි අපේක්ෂිතයි.",
       "URL": "https://www.hirunews.lk/116593/උතුරු-කොරියාව-නව-චන්ද්‍රිකාවක්-උඩු-ගුවනට-යැවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=704"
}