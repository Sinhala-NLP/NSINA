{
       "Source": "hirunews",
       "Timestamp": "Tuesday, 24 February 2015 - 11:43",
       "Headline": "සංක්‍රමණිකයන්ට ලිංගික හිරිහැර සිදුවන බවට චෝදනා",
       "News Content": "ඕස්ට්‍රේලියාවට පැමිණෙන නීතිවිරෝධී සංක්‍රමණිකයන් රදවා තබන නාවුරු කදවුරේ දී ලිංගික හිරිහැර සිදුවූ බවට එල්ල වන චෝදනා එරට රජයේ විමර්ශනයට ලක්වී තිබෙනවා. 2013 වසරේ ජනවාරි මාසයේ සිට 2014 වසරේ ජුලි මාසය දක්වා එවැනි පැමිණිලි 44ක් නීතිවිරෝධී සංක්‍රමණිකයන් වෙනුවෙන් ඉදිරිපත් කර ඇති බවයි වාර්තා වන්නේ. දැනට නීතිවිරෝධී සංක්‍රමණිකයන්ගේ ළමයින් 126 දෙනෙකු කඳවුරුවල රදවා ඇති අතර එම ළමයින් ද මෙලෙස අපහරණයට ලක්වන බවට චෝදනා එල්ල වී ඇති බව සදහන්. කෙසේ නමුත්,  ඕස්ට්‍රේලියානු සංක්‍රමණික බලධාරීන් ප්‍රකාශ කළේ එලෙස දීර්ඝ කාලීනව රදවා සිටින්නේ ළමයින් 20 දෙනෙකු පමණක් බවයි.",
       "URL": "https://www.hirunews.lk/104168/ඕස්ට්‍රේලියාවේ-නීතිවිරෝධී-සංක්‍රමණිකයන්ට-ලිංගික-හිරිහැර-සිදුවන-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=755"
}