{
       "Source": "hirunews",
       "Timestamp": "Sunday, 27 October 2019 - 14:13",
       "Headline": "හොංකොං විරෝධතාකරුවන්ට යළි කඳුළු ගෑස් ප්‍රහාර",
       "News Content": "හොංකොං වරාය ආසන්නයේ විරෝධතාවක් සඳහා අද එක්රැස් වූ පිරිසට එරට පොලීසිය කඳුළු ගෑස් ප්‍රහාරයක් එල්ල කළා.\nසංචාරකයන් අතර ප්‍රචලිත මෙම ප්‍රදේශයේ විරෝධතා තහනම් වුවද උද්ඝෝෂකයන් එය නොතකා එක්රැස් වී සිටි බවයි විදෙස් වාර්තා සඳහන් කළේ.\nහොංකොං ප්‍රජාතන්ත්‍රවාදී උද්ඝෝෂණ සඳහා වෛද්‍ය වෘත්තිකයන් ද ඊයේ එක්වුණා.\nහොංකොං හි ප්‍රජාතන්ත්‍රවාදී ප්‍රතිසංස්කරණ ක්‍රියාත්මක කරන ලෙස චීනයට බල කරමින්  එහි විරෝධතා උද්ඝෝෂණ පැවැත්වෙන්නේ මාස තුනකට අධික කාලයක සිටයි.",
       "URL": "https://www.hirunews.lk/227086/හොංකොං-විරෝධතාකරුවන්ට-යළි-කඳුළු-ගෑස්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=228"
}