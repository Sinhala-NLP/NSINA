{
       "Source": "hirunews",
       "Timestamp": "Friday, 03 June 2016 - 7:36",
       "Headline": "ප්‍රංශයටත් ගංවතුර",
       "News Content": "දශක ගණනාවකින් දරුණුතම ගංවතුරට මුහුණදෙන ප්‍රංශය ඊයේ ස්වභාවික ආපදා තත්ත්වයක් ප්‍රකාශයට පත් කළා.\nමධ්‍යම ප්‍රංශයේ නගර රැසක් ජල ගැල්මට ගොදුරු වී ඇති අතර, පැරීසියේ උමං දුම්රිය මාර්ග පද්ධතියටද එය බලපා ඇති බව සඳහන්.\nප්‍රංශයේ නිවාස දසදහසකට පමණ විදුලිය ඇණහිට ඇති අතර, පැරීසයට දකුණින් පිහිටි නෙමෝස් නගරයේ 3000 ක් පමණ ආරක්ෂිත ස්ථාන වෙත ඉවත්කරගෙන තිබෙනවා.\nනගරය හරහා ගලන සෙයින් නදියේ අතු ගංඟාවක ජල මට්ටම 1910 වසරේ ප්‍රංශයේ ඇතිවු මහා ගංවතුරෙන් පසු දක්නට නොලැබුණු ආකාරයෙන් ඉහළ යමින් පවතින බව සඳහන්.\nලොව වැඩිම පිරිසක් නැරඹූ කෞතුකාගාරය වන පැරිසියේ ලූවී කෞතුකාගාරය ගංවතුර අවදානම හේතුවෙන් අද දිනයේ වසා තැබීමටයි බලධාරින් පියවර ගෙන ඇත්තේ.\nමුළු යුරෝපය පුරා මේ වනවිට දැඩි වර්ෂාපතනයක් පවතින අතර ජල ගැලීම් හේතුවෙන් ජීවිත හානි 10 ක් වාර්තා වී තිබෙනවා. ඉන් වැඩි සංඛ්‍යාවක් ජර්මානුවන්.",
       "URL": "https://www.hirunews.lk/134654/ප්‍රංශයටත්-ගංවතුර",
       "Category": "International News",
       "Parent URL": "https://www.hirunews.lk/international-news.php?pageID=628"
}