{
       "Source": "hirunews",
       "Timestamp": "Friday, 15 September 2017 - 19:06",
       "Headline": "උතුරු කොරියාවට අනතුරු ඇඟවීමක්",
       "News Content": "උතුරු කොරියාවේ අනාගතය යහපත් නොවනු ඇති බව ජපාන අග්‍රාමාත්‍ය ෂිං ෂෝ අබේ පවසනවා.\nඋතුරු කොරියාව යළි ජපානයේ හොකයිඩෝ දුපතට ඉහළින් තවත් මිසයිලයක් එල්ල කිරීමෙන් අනතුරුව මාධ්‍ය වෙත ප්‍රකාශයක් සිදුකරමිනුයි එරට අග්‍රාමාත්‍යවරයා මේ බව සඳහන් කර ඇත්තේ.\nතම ඉවසීමේ සීමාව ඉක්ම යමින් පවතින බව ද ඔහු අවධාරණය කර තිබෙනවා.\nපසුගිය මාසයේදී ද උතුරු කොරියාව ජපානයට ඉහළින් මිසයිලයක් එල්ල කලා.\nඋතුරු කොරියාවේ මෙම ක්‍රියාව ලොව ප්‍රබල රටවල් රැසක දැඩි දෝශ දර්ශණයට ලක්ව ඇති බවයි විදෙස් පුවත් සේවා පෙන්වා දෙන්නේ.\nඅමරිකාව ප්‍රකාශකර ඇත්තේ මෙම තත්වයට ප්‍රතිචාර දැක්වීම චීනය සහ රුසියාව යන කොමියුනිස්ට්වාදී රටවල් දෙක මත පදනම්වී පවතින බවයි.\nකෙසේවෙතත් අමරිකාව ස්වයං ප්‍රතිපත්තියක සිට උතුරු කොරියාවට ප්‍රතිචාර දැක්වීමට පසුබට වන බව චීනය පෙන්වා දෙනවා.",
       "URL": "https://www.hirunews.lk/171030/උතුරු-කොරියාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=439"
}