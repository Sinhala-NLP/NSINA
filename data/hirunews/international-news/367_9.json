{
       "Source": "hirunews",
       "Timestamp": "Tuesday, 15 May 2018 - 9:03",
       "Headline": "පලස්තීන ගාසා තීරය ලෙයින් නැහැවේ",
       "News Content": "ජගත් සංවිධාන සම්මුතීන්ට මෙන්ම සිය මිතුරු රටවල්වලට පවා පිටුපාමින් ට්‍රම්ප් පරිපාලනය ඊශ්‍රායලයේ ඇමරිකානු තානාපති කාර්යාලය ජෙරුසෙලමට රැගෙන යාමත් සමඟ පලස්තීන ගාසා තීරය ඊයේ (14) ලෙයින් නැහැවුණා.\nනැගෙනහිර ජෙරුසෙලම සිය අනාගත පලස්තීන රාජ්‍යයේ අගනුවර සේ සලකන පලස්තීනුවන් දහස් ගණනක් ගාසා තීරයේ ඊශ්‍රායල දේශසීමාවේ රොක් වී විරෝධතාවල නිරත වූ අතර ඔවුන් ඊශ්‍රායල හමුදාවල වෙඩි පහරට ලක්වුණා.\nඑහිදී පලස්තීනුවන් 58 දෙනෙකු ජීවිතක්ෂයට පත්වී 2700කට අධික පිරිසක් තුවාල ලැබුවා.\nමෙය 2014 වසරේ ඇති වූ ගැටුම්වලින් පසු ගාසා තීරයට උදා වූ බිහිසුණුතම දිනයයි.",
       "URL": "https://www.hirunews.lk/190761/පලස්තීන-ගාසා-තීරය-ලෙයින්-නැහැවේ",
       "Category": "International News",
       "Parent URL": "https://www.hirunews.lk/international-news.php?pageID=367"
}