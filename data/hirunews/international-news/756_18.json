{
       "Source": "hirunews",
       "Timestamp": "Sunday, 22 February 2015 - 13:02",
       "Headline": "යුක්රේනයේ කැරළිකරුවන් යුධ සිරකරුවන් හුවමාරුවක",
       "News Content": "නැගෙනහිර යුක්රේනයේ රුසියානු හිතවාදී කැරළිකරුවන් සහ යුක්රේන හමුදා අතර යුද සිරකරු හුවමාරුවක් සිදුව තිබෙනවා. පසුගිය පෙබරවාරි 12 වැනිදා මින්ස්ක් නුවරදී ඇතිකරගත් එකඟතාව අනුවයි එලෙස යුද සිරකරුවන් හුවමාරු කරගෙන ඇත්තේ. යුක්රේන හමුදා සෙබළුන් 139 දෙනෙකු කැරලිකරුවන් විසින් නිදහස් කර ඇති අතර යුක්රේන හමුදා භාරයේ සිටි කැරළිකරුවන් 52 කුද මුදාහැර ඇති බවයි විදෙස් වාර්තා සඳහන් කළේ. මේ අතර සාම ගිවිසුම උල්ලංඝනය කළ බවට චෝදනා කරමින් රුසියාවට එරෙහි සම්බාධක තර කිරීමට ඇමරිකාව ඇතුලූ බටහිර රටවල් සූදානම් වනවා.",
       "URL": "https://www.hirunews.lk/104025/යුක්රේනයේ-කැරළිකරුවන්-සහ-හමුදාව-යුද-සිරකරුවන්-හුවමාරු-කරගනී",
       "Category": "International News",
       "Parent URL": "https://www.hirunews.lk/international-news.php?pageID=756"
}