{
       "Source": "hirunews",
       "Timestamp": "Friday, 01 September 2017 - 14:55",
       "Headline": "හිටපු ජනපති මුෂාරෆ්, බෙනාසීර් බූතෝ ඝාතනයේ චූදිතයෙකු ලෙස නම් කෙරේ",
       "News Content": "2007 වසරේ දෙසැම්බර් 27 වන දා දේශපාලන චාරිකාවක් අතරතුර හිටපු අගමැතිනී බෙනාසීර් බූතෝ ඝාතනයට ලක්වීමේ සිද්ධියේ චූදිතයෙකු ලෙස පාකිස්තාන අධිකරණයක් මගින් හිටපු ජනාධිපති පර්වේස් මුෂාරෆ් නම් කර තිබෙනවා.\nමුස්ලිම් රටක ප්‍රථම අගමැතිනිය වූ බෙනාසීර්, ඝාතනය සම්බන්ධයෙන් අත්අඩංගුවට ගෙන සිටි 5 දෙනෙකු රාවල්පිණ්ඩි අධිකරණය මගින් එහිදී නිදහස් කර තිබෙනවා. මරාගෙන මැරෙන බෝම්බ ප්‍රහාරයකින් බෙනාසීර් බූතෝ ඝාතනය කර තිබුණේ තලෙයිබාන් සංවිධානය විසින් බවටයි චෝදනා එල්ල වූයේ.\nචූදිතයෙකු ලෙස නම් කළ ද හිටපු ජනපති මුෂාරෆ් මේ වන විට ඩුබායි හි පිටුවහල්ව ජීවත් වනවා.\nඒ, ඔහු රටින් පිටවීම වළක්වමින් පනවා තිබූ තහනම මීට තුන් වසරකට පෙර ඉවත් කිරීමෙන් අනතුරුවයි.",
       "URL": "https://www.hirunews.lk/169929/හිටපු-ජනපති-මුෂාරෆ්-බෙනාසීර්-බූතෝ-ඝාතනයේ-චූදිතයෙකු-ලෙස-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=444"
}