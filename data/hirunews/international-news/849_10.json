{
       "Source": "hirunews",
       "Timestamp": "Thursday, 11 April 2013 - 19:33",
       "Headline": "උතුරු කොරියාව ගැන හොයන්න පාවෙන රේඩාර් පද්ධතියක්.",
       "News Content": "උතුරු කොරියාවෙන් හදිසි ප්‍රහාරයක් එල්ල වුවහොත් ඊට මුහුණදීම සඳහා ඇමෙරිකාව නව රේඩාර් පද්ධතියක් දකුණු කොරියානු මුහුදු සීමාවේ ස්ථාපිත කර තිබෙනවා. එස්.බී.එක්ස් ලෙස හඳුන්වන මෙම රේඩාර් පද්ධතියේ විශේෂත්වය වන්නේ එය සාගරය මතුපිට පාවෙමින් පැවතීමයි. මේ අතර, දකුණු කොරියාවේ ප්‍රවෘත්ති සේවා අද වාර්තා කළේ උතුරු කොරියාවේ සිටින බුද්ධි අංශ නොමඟ යැවීම සඳහා උතුරු කොරියාව විවිධ උපක්‍රම භාවිතා කරමින් සිටින බවයි. උතුරු කොරියාවේ නැගෙනහිර වෙරළ සීමාවේ රඳවා තිබූ මිසයිල පද්ධති දෙකක් කිහිපවරක්ම ස්ථාන කිහිපයකට රැගෙන යාමෙන් එය තහවුරු වන බවයි දකුණු කොරියානු මාධ්‍ය පෙන්වා දෙන්නේ.",
       "URL": "https://www.hirunews.lk/56989/උතුරු-කොරියාව-ගැන-හොයන්න-පාවෙන-රේඩාර්-පද්ධතියක්",
       "Category": "International News",
       "Parent URL": "https://www.hirunews.lk/international-news.php?pageID=849"
}