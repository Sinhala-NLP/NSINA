{
       "Source": "hirunews",
       "Timestamp": "Saturday, 13 April 2019 - 15:07",
       "Headline": "සුඩානයේ ගැටුම්වලදී පුද්ගලයින් 16 දෙනෙකු මරුට",
       "News Content": "සුඩානයේ පසුගිය දින දෙක තුළ ඇති වූ විරෝධතාවලදී එරට ආරක්ෂක අංශ එල්ල කළ වෙඩි ප්‍රහාරවලින් පුද්ගලයින් 16 දෙනෙකු ජීවිතක්ෂයට පත්ව තිබෙනවා.\nඑරට පොලීසියේ ජ්‍යෙෂ්ඨ නිලධාරියෙකු ප්‍රකාශ කර ඇත්තේ පැවති විරෝධතාවලදී ආරක්ෂක අංශ සමග ඇති වූ ගැටුම් වලදී පුද්ගලයින් 20 දෙනෙකු තුවාල ලබා ඇති බවයි.\nරජයේ ගොඩනැගිලි සහ පෞද්ගලික දේපලවලට ද විරෝධතාකරුවන් හානි සිදුකර ඇති බවයි විදෙස් වාර්තා සදහන් කළේ.\nසුඩාන රජයට එරෙහිව එරට ජනතාව වීථි බැස විරෝධතා සිදුකිරීමේ ප්‍රතිඵලයක් ලෙස සුඩාන රජය පෙරළා දමා ජනාධිපති ඔමාර් අල් බෂීර් අත්අඩංගුවට ගැනීමේ කුමන්ත්‍රණය මෙහෙය වූ එරට ආරක්ෂක අමාත්‍ය අවාඞ් ඉබ්න් ඔව්ෆ් සිය ධුරයෙන් ඉවත් වුණා.",
       "URL": "https://www.hirunews.lk/214404/සුඩානයේ-ගැටුම්වලදී-පුද්ගලයින්-16-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=274"
}