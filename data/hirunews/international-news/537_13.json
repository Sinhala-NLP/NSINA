{
       "Source": "hirunews",
       "Timestamp": "Saturday, 31 December 2016 - 13:55",
       "Headline": "ශෂිකලා නටරාජන් ජයලලිතාගේ පක්ෂයේ නායකත්වය භාර ගනී",
       "News Content": "තමිල්නාඩු හිටපු මහඇමතිනී ජයලලිතා ජයරාම්ගේ සමීපතම හිතවතිය වූ ශෂිකලා නටරාජන් ඇගේ ඒ.අයි.ඒ.ඩී.එම්.කේ. පක්ෂයේ නායකත්වය අද නිළ වශයෙන් භාර ගත්තා.\nජයලලිතා ජයරාම් පසුගිය දෙසැම්බර් 5 වන දා මිය ගිය අතර, 54 හැවිරිදි ශෂිකලා එම තනතුරට පත් කර ගත්තේ පක්ෂයේ ජ්‍යෙෂ්ඨයන් විසින්.\nජයලලිතාගේ පාලන සමයේදී ඇය අම්මා යන අන්වර්ථ නාමයෙන් හැදින්වුණු අතර, ශෂිකලා හැදින්වූයේ චින්නම්මා යන නාමයෙන්.\nඒ.අයි.ඒ.ඩී.එම්.කේ. පක්ෂයේ මහලේකම් ධුරයට ශෂිකලා පසුගිය බ්‍රහස්පතින්දා පත් කර ගැනුණේ පක්ෂ ව්‍යවස්ථාව ද අභිබවා යමින්.\nජයලලිතා වසර 27ක් හෙඹවූ එම ධූරයට පත්වීම සඳහා වසර 5ක් පක්ෂයේ ක්‍රියාකාරී සාමාජිකයෙකු ලෙස කටයුතු කළ යුතු වුවත් එම අවශ්‍යතාව නොතකමින් ශෂිකලා එම තනතුරට පත් කරගෙන තිබෙනවා.",
       "URL": "https://www.hirunews.lk/150979/ශෂිකලා-නටරාජන්-ජයලලිතාගේ-පක්ෂයේ-නායකත්වය-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=537"
}