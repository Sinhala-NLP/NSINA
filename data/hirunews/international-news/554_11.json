{
       "Source": "hirunews",
       "Timestamp": "Saturday, 26 November 2016 - 14:11",
       "Headline": "ප්‍රහාරයකට සැරසුණු අයි.එස්. අනුගාමිකයෙකු ඉන්දුනීසියාවේදී අත්අඩංගුවට",
       "News Content": "ජාකර්තා නුවර මියන්මාර තානාපති කාර්යාලයට ප්‍රහාරයක් සැලසුම් කළ 23 හැවිරිදි පුද්ගලයෙකු ඉන්දුනීසියානු පොලීසිය විසින් අත්අඩංගුවට ගෙන තිබෙනවා.\nඔහු අයි.එස්. සංවිධානයට සහාය දක්වන දේශීය අන්තවාදී කණ්ඩායමක සාමාජිකයෙකු බවයි හෙළි වී ඇත්තේ.\nකෘෂිකර්ම උපාධිධාරියෙකු වන ඔහු බෝම්බ නිපදවීම ප්‍රගුණ කර ඇති අතර, සැකකරු සමඟ අත්අඩංගුවට ගත් පුපුරණ ද්‍රව්‍යවලින් බාලි ප්‍රහාරය මෙන් දෙගුණයක හානියක් සිදුකළ හැකිව තිබූ බවයි හෙළි වී ඇත්තේ.\n2002 වසරේ ඉන්දියානුසියාවට අයත් බාලි දිවයිනේ සිදුවූ බෝම්බ පිපිරීමෙන් පුද්ගලයන් දෙසිය දෙදෙනෙකු ජීවිතක්ෂයට පත්වුණා.",
       "URL": "https://www.hirunews.lk/148375/ප්‍රහාරයකට-සැරසුණු-අයි-එස්-අනුගාමිකයෙකු-ඉන්දුනීසියාවේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=554"
}