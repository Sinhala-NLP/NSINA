{
       "Source": "hirunews",
       "Timestamp": "Monday, 20 March 2017 - 9:37",
       "Headline": "හොන්ඩුරාස් ජනපති ඝාතනයේ සැකකරුවන්ට දඬුවම් නියම කිරීම අද",
       "News Content": "හොන්ඩුරාස්  රාජ්‍යයේ ජනාධිපති  යුආන් ඕලැන්ඩෝ හනැන්ඩස් ඝාතනය කිරීමට උත්සාහ කිරීමේ චෝදනාව මත අත්අඩංගුවට ගෙන ඇති පුද්ගලයන් තුන්දෙනා සම්බන්ධයෙන් නඩු තීන්දුව අද ප්‍රකාශයට පත්  කිරීමට නියමිතව තිබෙනවා.\nජනාධිපතිවරයා ඝාතනය සඳහා පැමිණි තුන්දෙනාගෙන් එක් අයෙකු මෙක්සිකානු ජාතිකයෙකු බවයි විදෙස් වාර්තා සඳහන් කළේ.\nමත්ද්‍රව්‍ය සම්බන්ධයෙන් දැඩි නීති ක්‍රියාත්මක කිරීම හේතුවෙන් ජනාධිපතිවරයා ඝාතනය කිරීම සඳහා මොවුන් තුන්දෙනා උත්සාහ කර ඇති බවට අනාවරණ වුණා.\nමොවුන් 2015 වසරේදී අත්අඩංගුවට ගත් අතර අධිකරණය සැකකරුවන් මීට පෙර අදාළ චෝදනාවට වරදකරුවන් බවට පත් කළා.\nඒ අනුව ඔවුන්ට හිමිවන සිර දඬුවම් අධිකරණය මගින් අද දිනයේදී ප්‍රකාශයට පත් කිරීමට නියමිත බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/157272/හොන්ඩුරාස්-ජනපති-ඝාතනයේ-සැකකරුවන්ට-දඬුවම්-නියම-කිරීම-අද",
       "Category": "International News",
       "Parent URL": "https://www.hirunews.lk/international-news.php?pageID=504"
}