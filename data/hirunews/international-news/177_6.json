{
       "Source": "hirunews",
       "Timestamp": "Sunday, 28 June 2020 - 8:20",
       "Headline": "කාන්තාර පළගැටියා ඉන්දීය අගනුවර ආක්‍රමණය කරයි",
       "News Content": "බවභෝගවලට ඉමහත් විනාශයක් සිදුකරන ලෝකස්ට් හෙවත් කාන්තාර පළගැටියන් මේ වනවිට ඉන්දීය අගනුවරද ආක්‍රමණය කර තිබෙනවා.\nඉන්දියාවේ ප්‍රාන්ත කිහිපයකින් මීට පෙර වාර්තාවූ එම කාන්තාර පළගැටියන් විශාල සංඛ්‍යාවක් දිල්ලියේ තදාසන්න ගුර්ගන් ප්‍රදේශයේ දැන් දක්නට ලැබෙන බවයි ඉන්දීය මාධ්‍ය සඳහන් කළේ.\nඑහි ගොඩනැගිලි සහ බිම් ප්‍රදේශ මෙන්ම වහල මත දහස් ගණන් කාන්තාර පළගැටියන් සිටින අයුරු ඉන්දියාවේ සමාජ මාධ්‍ය පිටුවල දැකගත හැකියි.\nඅප්‍රිකානු අඟ ප්‍රදේශයෙන් බිහිවන කාන්තාර පළගැටියන් මිනිසාගේ බව භෝගවලට වසර දහස් ගණනක සිට හානි සිදුකරන අතර, ඒ පිළිබඳව බයිබලයේ, කුරානයේ මෙන්ම මහා භාරතයේද සඳහන් වී තිබෙනවා.",
       "URL": "https://www.hirunews.lk/244109/කාන්තාර-පළගැටියා-ඉන්දීය-අගනුවර-ආක්‍රමණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=177"
}