{
       "Source": "hirunews",
       "Timestamp": "Friday, 22 April 2022 - 12:25",
       "Headline": "බ්‍රිතාන්‍ය අගමැති බොරිස් ජොන්සන් සහ ඉන්දීය අගමැති මෝදි අතර සාකච්ඡා අද",
       "News Content": "ඉන්දියාවේ දෙදින නිල සංචාරයක නිරත බ්‍රිතාන්‍ය අගමැති බොරිස් ජොන්සන් සහ ඉන්දීය අග්‍රාමාත්‍ය නරේන්ද්‍ර මෝදි අතර, ද්විපාර්ශවික සාකච්ඡා නවදිල්ලි නුවරදී අද පැවැත්වෙනවා.\nඑහිදී දෙරට අතර උපක්‍රමීය ආරක්ෂක, රාජතාන්ත්‍රික සහ ආර්ථික සහයෝගීතාව ශක්තිමත් කරලීම පිළිබඳ මෙන්ම ඉන්දු පැසිෆික් කලාපයේ ආරක්ෂක සහයෝගීතාව ඉහළ නැංවීම පිළිබඳ අවධානය යොමුවනු ඇති.\nඊයේ රාත්‍රියේ නවදිල්ලියට පැමිණි බ්‍රිතාන්‍යය අග්‍රාමාත්‍යවරයා අගමැති මෝදිගේ උපන් ගම වූ ගුජරාටයේ සංචාරයක නිරතවුණා.\nඅද උදෑසන රාෂ්ට්‍රපති භවන් හි පැවති පිළිගැනීමේ උත්සවයකට සහභාගිවූ බ්‍රිතාන්‍ය අගමැතිවරයා අනතුරුව නවදිල්ලියේ රාජ් - ගාත් හි මහත්මා ගාන්ධි සමාධියට මල් මාලාවක් පළඳා උපහාර දක්වනු ලැබුවා.",
       "URL": "https://www.hirunews.lk/302524/බ්‍රිතාන්‍ය-අගමැති-බොරිස්-ජොන්සන්-සහ-ඉන්දීය-අගමැති-මෝදි-අතර-සාකච්ඡා-අද",
       "Category": "International News",
       "Parent URL": "https://www.hirunews.lk/international-news.php?pageID=52"
}