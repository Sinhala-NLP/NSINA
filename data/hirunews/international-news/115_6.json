{
       "Source": "hirunews",
       "Timestamp": "Saturday, 22 May 2021 - 16:03",
       "Headline": "ලතින් ඇමෙරිකාවේ කොරෝනා මරණ මිලියනය ඉක්මවයි",
       "News Content": "ලතින් ඇමෙරිකාවේ සහ කැරිබියානු කලාපයේ කොරෝනා මරණ සංඛ්‍යාව මිලියනය ඉක්මවා ඇති බව නිල දත්ත උපුටා දක්වමින් ප්‍රංශ පුවත් සේවය වාර්තා කළා.\nගෝලීය වසංගතය ඇරඹුණු දා පටන් එම කලාපයෙන් වාර්තා වන ආසාදිතයින් සංඛ්‍යාව මිලියන 31 යි දශම 5කට අධිකයි.\nලතින් ඇමෙරිකාවේ කොරෝනා මරණවලින් සියයට 90 ක් වාර්තා වන්නේ බ්‍රසීලය, මෙක්සිකෝව, කොලොම්බියාව, ආර්ජන්ටිනාව සහ පේරු යන රටවලින්.\nමේ අතර, කොරෝනා ව්‍යාප්තිය හේතුවෙන් ඉන්දියාවේ - තමිල්නාඩු ප්‍රාන්තයේ ක්‍රියාත්මක වූ නිරෝධායන නීති තවත් සතියකින් දීර්ඝ කර තිබෙනවා. හෙට සිට ක්‍රියාත්මක වන එම පියවර ප්‍රාන්තය මුළුමනින්ම වසා දැමීමක් ලෙස සැලකිය හැකි බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/272137/ලතින්-ඇමෙරිකාවේ-කොරෝනා-මරණ-මිලියනය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=115"
}