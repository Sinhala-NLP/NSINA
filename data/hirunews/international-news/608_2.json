{
       "Source": "hirunews",
       "Timestamp": "Tuesday, 26 July 2016 - 14:35",
       "Headline": "වෛද්‍යවරුන්ගේ නොසැලකිලෙන් අලුත උපන් බිළිඳකු මියයයි",
       "News Content": "ඔස්ට්‍රේලියාවේ සිඩ්නි නුවර රෝහලකදී විෂ වායුවක් ආඝ්‍රහණය වීමෙන් කුඩා බිළිඳකු ජීවිතක්ෂයට පත්වී තිබෙනවා.\nමෙම වායුව ආඝ්‍රහණය වු තවත් කුඩා බිළිඳකු අසාධ්‍ය තත්වයේ පසුවන බවයි විදෙස් පුවත් සේවා සඳහන් කලේ.\nදෝශ සහිත වු ගෑස් නළයකින් මෙම වායුව කාන්දුවි ඇතැයි අනාවරණ වී තිබෙනවා.\nවෛද්‍යවරුන් අදාළ දෝශය හඳුනාගෙන ඇත්තේ කුඩා බිළිඳා මරණයට පත්වීමෙන් පසුව බවයි හෙළිවන්නේ.\nනිව් සවුත්වේල්ස් ප්‍රාන්ත සෞඛ්‍ය අමාත්‍යවරිය මෙම සිද්ධිය පිළිබඳ දැඩි කණගාටුවට පත්ව තිබෙනවා.\nඇය ප්‍රකාශකර ඇත්තේ මෙම ඛේදනීය අත්වැරදීම පිළිබඳ විමර්ශණයක් පවත්වන ලෙසට බලධාරීන්ට උපදෙස් දුන් බවයි.\nඑමෙන්ම මියගිය කුඩා බිළිඳාගේ පවුලේ සාමාජිකයන්ට ඇය සිය ශෝකය ද පළකර තිබෙනවා.\nඅමාත්‍යවයරිය ප්‍රකාශකර ඇත්තේ අදාළ ගෑස් නල ආරක්ෂිත බවට ඒවා නඩත්තු කරනු ලබන සමාගම් විසින් තහවුරු කර වාර්තා ලබාදී තිබු බවයි.\nකෙසේවෙතත් මේ සම්බන්ධයෙන් විධිමත් විමර්ශණයක් පවත්වන බව ඇය අවධාරණය කර තිබෙනවා.\nඅදාළ සමාගම ද නිවේදනයක් නිකුත් කරමින් බිළිඳාගේ මරණය පිළිබඳ කණගාටුව පළකර තිබෙනවා.\nමේ අතර බිළිඳා මරණයට පත්වීමේ  සිද්ධියෙන් බිළිඳාගේ මව දැඩි කම්පනයකට පත්ව ඇතැයි විදෙස් පුවත් සේවා සඳහන් කලා.\nමෙම සිද්ධියට සමගාමීව ධුරයෙන් ඉල්ලා අස්වන ලෙසටයි නිව් සවුත්වේල්ස් ප්‍රාන්ත සෞඛ්‍ය අමාත්‍යවරියට විපක්ෂය අවධාරණය කර ඇත්තේ.\nකෙසේවෙතත් ඇය එය ප්‍රතික්ෂේප කර තිබෙනවා.",
       "URL": "https://www.hirunews.lk/139031/වෛද්‍යවරුන්ගේ-නොසැලකිලෙන්-අලුත-උපන්-බිළිඳකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=608"
}