{
       "Source": "hirunews",
       "Timestamp": "Wednesday, 18 April 2018 - 16:30",
       "Headline": "අමරිකා බුද්ධි අංශ ප්‍රධානියා උතුරු කොරියාවට",
       "News Content": "අමරිකාවේ මධ්‍යම බුද්ධි තොරතුරු ඒකකයේ ප්‍රධානී මයික් පොම්පියෝ උතුරු කොරියාවේ ඉතා රහසිගත සංචාරයකට එක්වී ඇතැයි අනාවරණ වී තිබෙනවා.\nඋතුරු කොරියානු නායක කිම් ජෝන් අන් හමුවීම සංචාරයේ අරමුණ බවයි අමරිකානු මාධ්‍ය හෙළිකර ඇත්තේ.\nඋතුරු කොරියානු නායකයා සහ අමරිකා ජනාධිපතිවරයා අතර ලබන මාසයේ පැවැත්වීමට නියමිත සාකච්ඡා සඳහා පදනම සකස් කිරීම ද මෙම සංචාරයේ අරමුණක් වු බව සඳහන්.\nපසුගිය අප්‍රේල් පළමුවනදා බුද්ධි තොරතුරු ඒකක ප්‍රධානියා උතුරු කොරියාවට ගොස් ඇතැයි හෙළිවී තිබෙනවා.\nවිදෙස් මාධ්‍ය පෙන්වා දෙන්නේ මෙවැනි සාකච්ඡා සිදුවීම තුලින් උතුරු කොරියාව සහ අමරිකාව අතර 2000 වසරේ සිට ඉතා රහසිගත සබඳතා පැවති බවට සැක මතුවන බවයි.\nඑමෙන්ම උතුරු කොරියා බලධාරීන් සමග ඍජු සාකච්ඡා පැවති බවට අමරිකානු ජනාධිපතිවරයා ද පසුගියදා ෆ්ලොරිඩාහිදී සඳහන් කර තිබුනා.\nජනාධිපති ඩොනල්ඩ් ට්‍රම්ප් පසුගියදා ප්‍රකාශ කළේ උතුරු කොරියා නායකයා සමග සාකච්ඡා කිරීමට ද තමා සුදානම් බවයි.\nඒ අනුවයි දෙරට අතර සාකච්ඡා සඳහා පදනම සැකසෙමින් පවතින්නේ.",
       "URL": "https://www.hirunews.lk/188686/අමරිකා-බුද්ධි-අංශ-ප්‍රධානියා-උතුරු-කොරියාවට",
       "Category": "International News",
       "Parent URL": "https://www.hirunews.lk/international-news.php?pageID=375"
}