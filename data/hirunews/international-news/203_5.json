{
       "Source": "hirunews",
       "Timestamp": "Thursday, 30 January 2020 - 13:49",
       "Headline": "ඕස්ට්‍රේලියාව ලැව්ගිනි ගැන පරීක්ෂණයක් අරඹයි",
       "News Content": "ඕස්ට්‍රේලියාවේ ප්‍රාන්ත කිහිපයක පැතිර යන ලැව් ගිනි පාලනය කිරීමට නොහැකිවීම සම්බන්ධයෙන් විමර්ශණයක් සිදු කිරීමට එරට රජයේ අවධානය යොමුව තිබෙනවා.\nපසුගිය වසරේ සැප්තැම්බර් මාසයේ ආරම්භ වූ ලැව්ගිනි මේ වනවිට පාලනය කර ඇති නමුත් ඇතැම් ස්ථානවල තවදුරටත් ලැව්ගිනි පවතින බවයි විදෙස් වාර්තා සඳහන් කළේ.\nලැව් ගිනි හේතුවෙන් පුද්ගලයින් 25 දෙනෙකු ජිවිතක්ෂයට පත්වුණා.\nමාස කිහිපයක් පුරා පැවති ලැව්ගිනි පාලනය කිරීමට නොහැකිවීම සහ කිසියම් පිරිසක් විසින් මෙය ව්‍යාප්ත කළේ ද යන්න සම්බන්ධයෙන් මෙම පරීක්ෂණයේදී විමර්ශණය කරන බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/233372/ඕස්ට්‍රේලියාව-ලැව්ගිනි-ගැන-පරීක්ෂණයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=203"
}