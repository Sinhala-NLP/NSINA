{
       "Source": "hirunews",
       "Timestamp": "Friday, 22 January 2016 - 14:19",
       "Headline": "ෆේස්බුක් සමාගමෙන් ඉන්දියාවට චෝදනාවක්",
       "News Content": "ඉන්දියාවේ නිදහස් අන්තර්ජාල සේවාවන් ලබාදීමට ගෙන ඇති තීරණයට පැන නැගී ඇති විරෝධය පිළිබඳ ෆේස් බුක් සමාගමේ දැඩි විවේචනයට ලක්ව තිබෙනවා.\nෆේස්බුක් සමාගම විසින් ඉන්දියාවේ නිදහස් අන්තර්ජාල පහසුකම් ලබාදීම පිළිබඳ ඊයේ නවදිල්ලි නුවරදී දැවැන්ත විවාදයක් පැවැත්වුනා.\nඑහිදී විශාල පිරිසක් සඳහන් කර ඇත්තේ නිදහස් අන්තර්ජාල සේවා ලබාදීම තුලින් ඉන්දියාවේ පවතින අන්තර්ජාල පහසුකම් අභියෝගයට ලක්වන බවයි.\nමෙම විවාදයේදී විශේෂයෙන් අවධානය යොමුවී ඇත්තේ ඉන්දියාව තුල සියලුදෙනාට පොදු ආකාරයෙන් අන්තර්ජාල පහසුකම් ලබාදීම පිළිබඳවයි.\nවිවාදය පිළිබඳ අදහස් දක්වන ෆේස්බුක් සමාගමේ ඉන්දීය නියෝජිතවරිය අවධාරණය කරන්නේ නිදහස් අන්තර්ජාල සේවාවන් ලබාදීමේ අරමුණ අනෙක් වෙබ් අඩවි අවහිර කිරීමේ අරමුණකින් සිදු නොවන්නක් බවයි.\nවිශාල පිරිසකට අන්තර්ජාල පහසුකම් සැලසීම මෙහි අරමුණ බව ද ඇය පෙන්වාදී තිබෙනවා.",
       "URL": "https://www.hirunews.lk/124525/ෆේස්බුක්-සමාගමෙන්-ඉන්දියාවට-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=671"
}