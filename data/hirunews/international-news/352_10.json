{
       "Source": "hirunews",
       "Timestamp": "Friday, 13 July 2018 - 14:16",
       "Headline": "ඉම්රාන් ඛාන්ට නීත්‍යානුකූල නොවන දරුවන් 5 දෙනෙක්",
       "News Content": "ක්‍රිකට් ක්‍රීඩාවෙන් දේශපාලනයට පිවිසි පාකිස්ථාන පී.ටී.අයි පක්ෂ නායක ඉම්රාන් ඛාන්ට දාව නීත්‍යානුකූල නොවන දරුවන් 5 දෙනෙකු සිටින බව ඔහුගෙන් වෙන් වූ බිරිඳ රෙහාම් ඛාන් පවසනවා.\nඇය සිය නමින් ලියා ප්‍රකාශයට පත් කළ චරිතාපදානයේ දැක්වෙන්නේ එම ඇතැම් ළමයින්ගේ මව්වරුන් ඉන්දියාවේ සිටින බවයි.\nජනමාධ්‍යවේදිනියකව සිට පසුකාලීනව ඉම්රාන් ඛාන් සමඟ විවාහ වූ රෙහාම් ඔහු සමඟ ගත කළේ මාස 10 ක විවාහ දිවියක්.\nඇය ජාත්‍යන්තර වශයෙන් නිකුත් කළ චරිතාපදානයට ඉම්රාන් ඛාන්ගේ පෞද්ගලික ජීවිතයේ තොරතුරු රැසක් ඇතුළත් කර තිබෙනවා.\nකෙසේ නමුත්, එහි අඩංගු ඇතැම් කරුණුවලට එරෙහිව ඉම්රාන් ඛාන් දැනටමත් නඩු මඟට පිවිස ඇති බව සඳහන්.",
       "URL": "https://www.hirunews.lk/195134/ඉම්රාන්-ඛාන්ට-නීත්‍යානුකූල-නොවන-දරුවන්-5-දෙනෙක්",
       "Category": "International News",
       "Parent URL": "https://www.hirunews.lk/international-news.php?pageID=352"
}