{
       "Source": "hirunews",
       "Timestamp": "Sunday, 17 March 2019 - 14:07",
       "Headline": "නවසීලන්ත ත්‍රස්ත ප්‍රහාරයේ වීඩියෝ 15 ලක්ෂයක් මුහුණු පොතෙන් ඉවත් කරයි",
       "News Content": "නවසීලන්තයේ ක්‍රයිස්චර්ච් නුවර මුස්ලිම් දේවස්ථාන දෙකකට එල්ලවූ අන්තවාදී ත්‍රස්ත ප්‍රහාරයේ වීඩියෝ දර්ශන 15 ලක්ෂයකට වැඩි සංඛ්‍යාවක් අන්තර්ජාලයෙන් ඉවත්වීමට පියවර ගත් බව ෆේස්බුක් සමාගම පවසනවා.\nප්‍රහාරය සිදුවී පළමු පැය 24 තුළ එලෙස වීඩියෝ මිලියන 1.5 ක් ඉවත් කර ඇති අතර, ඉන් මිලියන 1.2 ක් යළි පළකිරීම වළක්වා ඇති බව සඳහන්.\nඑමෙන්ම දේවස්ථානවලට එල්ලවූ ප්‍රහාරය සම්බන්ධයෙන් සංස්කරණය කොට මුහුණුපොතට එක් කළ වීඩියෝ පටද ඉවත්කරමින් සිටින බවයි ෆේස්බුක් සමාගම වැඩිදුරටත් කියා සිටියේ.\nඕස්ට්‍රේලියානු ජාතික සුදු අන්තවාදියෙකු වූ 28 හැවිරිදි බ්‍රෙන්ටන් ටැරන්ට් ප්‍රහාරයේ මුල් විනාඩි 17 සජීවී ලෙස ෆේස්බුක් හරහා විකාශය කළ අතර, ඒ සම්බන්ධයෙන් ෆේස්බුක් සමාගම සමඟ සාකච්ඡා කිරීමට අවශ්‍ය බව නවසිලන්ත අගමැතිනි ජසින්ඩා ආඞ්න් ප්‍රකාශ කළා.",
       "URL": "https://www.hirunews.lk/212580/නවසීලන්ත-ත්‍රස්ත-ප්‍රහාරයේ-වීඩියෝ-15-ලක්ෂයක්-මුහුණු-පොතෙන්-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=281"
}