{
       "Source": "hirunews",
       "Timestamp": "Sunday, 14 November 2021 - 16:06",
       "Headline": "ඇෆ්ගන් සරණාගතයින් 50,000ක් ඇමරිකාවේ කූඩාරම්වල",
       "News Content": "ඇමරිකාව විසින් ඇෆ්ගනිස්ථානයෙන් පසුගිය අගෝස්තු මාසයේදී පමණක් ඉවත් කර ගන්නා ලද සරණාගතයින් 50,000ක් පමණ තවමත් ඇමරිකාවේ කදවුරුගතව ජීවත් වන බව විදෙස් වාර්තාවල දැක්වෙනවා.\nඅවම පහසුකම් යටතේ ඇමරිකාවේ ප්‍රදේශ කිහිපයක කඳවුරු 8ක මෙම පිරිස රදවා ඇති බවයි එම වාර්තා පෙන්වා දෙන්නේ.\nකූඩාරම්වල ජීවත් වන ඔවුන්ට මේ වන විට පවතින ශීත කාලගුණයට මුහුණදීමට අවශ්‍ය මූලික පහසුකම් පවා නොලැබෙන තත්ත්වයක් තුළ ස්ථීර වාසස්ථාන ඉල්ලා ඔවුන් ඇමරිකානු ජනාධිපතිවරයා ඇතුළු පරිපාලනයට චෝදනා එල්ල කරමින් සිටිනවා.\nඑලෙස ඇමරිකාවේ කදවුරුගතව සිටින සරණාගතයින් අතරින් බහුතරය ඇමරිකානු හමුදා ඇෆ්ගනිස්ථානයේ රැදී සිටි කාලය තුළ ඔවුන්ට අවශ්‍ය සේවා සැපයූවන් බවයි වාර්තා වන්නේ.",
       "URL": "https://www.hirunews.lk/287990/ඇෆ්ගන්-සරණාගතයින්-50000ක්-ඇමරිකාවේ-කූඩාරම්වල",
       "Category": "International News",
       "Parent URL": "https://www.hirunews.lk/international-news.php?pageID=81"
}