{
       "Source": "hirunews",
       "Timestamp": "Saturday, 16 April 2022 - 13:03",
       "Headline": "රුසියාවෙන්, බටහිරට අනතුරු ඇඟවීමක්",
       "News Content": "යුක්රේනයට අවි ආයුධ සැපයීම සම්බන්ධනේ රුසියාව, ඇමෙරිකාව ඇතුළු බටහිර සන්ධානයේ රටවලට නිල අනතුරු ඇගවීමක් සිදු කර තිබෙනවා.\nරාජ්‍ය තාන්ත්‍රික සිහි කැඳවීමක් ලෙස නිකුත් කර ඇති එම ලිපිය ඇමෙරිකානු රාජ්‍ය දෙපාර්තමේන්තුව වෙත ද යොමුකර ඇති අතර, විදෙස් මාධ්‍ය මගින් ඒ පිළිබඳ අනාවරණ කළා.\nඑහි දැක්වෙන්නේ යුක්රේන යුද්ධය අවුලුවාලීම සඳහා ඇමෙරිකාව සහ නේටෝ සංවිධානය අවි සැපයුම අඛණ්ඩ ව සිදු කළ හොත්, අනපේක්ෂිත ප්‍රතිවිපාකවලට මුහුණදීමට සිදු වනු ඇති බවයි.\nරුසියානු යුධ ශක්තියට සම කිරීම සඳහා දිගු දුර කාලතුවක්කු අවි ඇතුළු තවත් ඩොලර් මිලියන 800ක යුධ ආධාර සපයන බව ජනපති ජෝ බයිඩ්න් පසුගිය සතියේ ප්‍රකාශ කළා.\nයුද්ධය ආරම්භ වූ දා පටන් ඇමෙරිකා එක්සත් ජනපදය විසින් යුක්රේනයට ලබා දී ඇති යුධ ආධාරවල වටිනාකම ඩොලර් බිලියන 3කට අධික යි.",
       "URL": "https://www.hirunews.lk/302063/රුසියාවෙන්-බටහිරට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=53"
}