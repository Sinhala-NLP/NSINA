{
       "Source": "hirunews",
       "Timestamp": "Wednesday, 22 November 2017 - 9:54",
       "Headline": "අතුරුදන් ආර්ජන්ටිනා සබ්මැරීනයේ සිටි නාවිකයන් 44 දෙනාගේ ජීවිත අවදානමේ",
       "News Content": "දකුණු අත්ලාන්තික් මුහුදේ අතුරුදන් වූ ආර්ජන්ටිනා සබ්මැරීනයේ ඔක්සිජන් සංචිතය අවසන් වෙමින් පවතින බවට එරට නාවික නිලධාරීන් ප්‍රකාශ කළා.\nමේ හේතුවෙන් එහි සිටින නාවිකයන් 44 දෙනාගේ ජීවිත අවදානම් මට්ටමේ පවතින බවයි ඔවුන් කියා සිටියේ.\nදින 5ක් ගත වුවද තවමත් මෙම සබ්මැරීනය පිළිබඳ තොරතුරු අනාවරණ වී නැහැ.\nසබ්මැරීනයෙන් අවසන් වරට ලැබුණු පණිවුඩයෙන් කියවී ඇත්තේ එහි යාන්ත්‍රික දෝෂයක් පවතින බවටයි.\nඅතුරුදන් වූ සබ්මැරීනය සෙවීම සඳහා රටවල් 07කට අයත් නෞකා සහ ගුවන් යානා පැය 24 මුළුල්ලේ මෙහෙයුම්වල නිරත වනවා.",
       "URL": "https://www.hirunews.lk/176627/අතුරුදන්-ආර්ජන්ටිනා-සබ්මැරීනයේ-සිටි-නාවිකයන්-44-දෙනාගේ-ජීවිත-අවදානමේ",
       "Category": "International News",
       "Parent URL": "https://www.hirunews.lk/international-news.php?pageID=420"
}