{
       "Source": "hirunews",
       "Timestamp": "Sunday, 16 August 2015 - 16:13",
       "Headline": "පාකිස්ථානයේ හිටපු ඔත්තු සේවා ප්‍රධානියා මියයයි",
       "News Content": "1987 වසරේ සිට 89 වසර දක්වා පාකිස්ථානයේ අයි.එස්.අයි. ඔත්තු සේවාවේ ප්‍රධානියා වූ ජෙනරාල් හමිඞ් ගුල් වයස අවුරුදු 79 ක්ව සිටියදී අද මියගොස් තිබෙනවා. ඇමෙරිකාවට සහ ඉන්දියාවට එරෙහි දැඩි මතයක් දැරූ ඔහු  ඇෆ්ගනීස්ථානයේ සහ ඉන්දු කාශ්මීරයේ ගැටුම් වලට සහාය දැක්වූ පුද්ගලයෙකු ලෙසට ප්‍රකටයි. 1992 වසරේ විශ්‍රාම ගනු ලැබූව ද ජනරාල් ගුල් ජාත්‍යන්තර මාධ්‍යවල අවධානයට ලක් වුණා. ඇමෙරිකාව සහ ඉන්දියාව, පාකිස්ථානය අස්ථාවර කිරීම සඳහා කටයුතු කරමින් සිටින බව ඔහු නිරන්තරයෙන් නැගූ චෝදනාවක්. අග්‍රාමාත්‍ය නවාස් ශරීෆ්, ජෙනරාල් ගුල්ගේ අභාවය පිළිබඳව කණගාටුව පළ කර තිබෙනවා.",
       "URL": "https://www.hirunews.lk/115002/පාකිස්ථානයේ-හිටපු-ඔත්තු-සේවා-ප්‍රධානියා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=710"
}