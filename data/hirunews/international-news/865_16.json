{
       "Source": "hirunews",
       "Timestamp": "Tuesday, 05 February 2013 - 15:41",
       "Headline": "මාලි රාජ්‍ය ගැන පැති තුනකින් සාකච්ඡා.",
       "News Content": "අප්‍රිකානු මහද්වීපයේ පිහිටි මාලි රාජ්‍යයේ මැතිවරණය පවත්වන ආකාරය සම්බන්ධයෙන් එක්සත් ජාතීන්ගේ සංවිධානය, යුරෝපා සහ අප්‍රිකානු බලධාරීන් එක්ව මේ වනවිට සාකච්ඡා ආරම්භ කර තිබෙනවා. මීට අමතරව මාලි රාජ්‍යයේ පවතින ඉස්ලාමීය අන්තවාදී ගැටුම් සම්බන්ධයෙන්ද මෙහිදී සාකච්ඡා කෙරෙනු ඇති බවටයි විදෙස් වාර්තා සඳහන් කරන්නේ. මාලි රාජ්‍යය තුළ  අල්කයිඩා සංවිධානයට සම්බන්ධ මුස්ලිම් අන්තවාදීන් ප්‍රහාර දියත් කළ අතර ඊට  එරෙහිව දැන් ක්‍රියාත්මක වන්නේ දැවැන්ත මෙහෙයුමක්. මාලි රාජ්‍යයේ උතුරු ප්‍රදේශයේ රැඳී සිටින මෙම අන්තවාදීන්ගේ මර්මස්ථාන දිනෙන් දින අත්කරගැනීමට එරට ආරක්ෂක අංශ සහ ප්‍රංශ හමුදා කටයුතු කරමින් සිටිනවා.",
       "URL": "https://www.hirunews.lk/52800/මාලි-රාජ්‍ය-ගැන-පැති-තුනකින්-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=865"
}