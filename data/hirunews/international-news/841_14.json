{
       "Source": "hirunews",
       "Timestamp": "Saturday, 11 May 2013 - 11:42",
       "Headline": "පාකිස්ථාන මහමැතිවරණය ඇරඹේ.",
       "News Content": "පාකිස්ථාන මහමැතිවරණයේ ඡන්ද ප්‍රකාශ කිරීමේ කටයුතු මේ වනවිට ක්‍රියාත්මකයි.  පාර්ලිමේන්තුව සහ ප්‍රාන්ත සභා සඳහා නියෝජිතයන් පත් කර ගැනීමටයි මෙම මැතිවරණය පැවත්වෙන්නේ. පාකිස්ථාන මැතිවරණ ව්‍යාපාරය ප්‍රචන්ඩ ස්වරූපයක් ගත් අතර මැතිවරණය ආරම්භ වීමට පෙර ගැටුම්වලින් පුද්ගලයන් 100 දෙනෙකු පමණ මියගියා. අද උදෑසන කරච්චි නුවර සිදුවූ එවැනි පිපිරීමකින් පුද්ගලයින් 10 දෙනෙකු ජීවිතක්ෂයට පත්වූ බව වාර්තා වුණා. පාකිස්ථාන තලෙයිබාන්වරුන් මරාගෙන මැරෙන ප්‍රහාර එල්ල කරන බවට තර්ජනය කිරීම හේතුවෙන් ආරක්ෂාව සඳහා 6 ලක්ෂයකට වැඩි භට පිරිස් යොදවා තිබෙනවා. මැතිවරණය ආරම්භ වීමත් සමඟ පාකිස්ථානය, ඉරානය සහ ඇෆ්ගනීස්ථානය සමඟ පවතින දේශසීමා ද වසා දැමුවා. ආසන 342 කින් යුත්, පාකිස්ථාන පාර්ලිමේන්තුවට තේරීපත්වීම සඳහා 5000 ක් ඉක්මවූ අපේක්ෂකයන් තරඟ කරන අතර, ඉන් ඍජුව තෝරා පත් කර ගැනෙන්නේ මන්ත්‍රීවරුන් 272 දෙනෙකු පමණයි.",
       "URL": "https://www.hirunews.lk/58769/පාකිස්ථාන-මහමැතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=841"
}