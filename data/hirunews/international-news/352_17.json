{
       "Source": "hirunews",
       "Timestamp": "Thursday, 12 July 2018 - 9:16",
       "Headline": "තායිලන්ත ළමා පාපන්දු කණ්ඩායම ලෙනෙන් මුදාගත් ආකාරය හෙලි වෙයි",
       "News Content": "තාම් ලූවන් ලෙනෙහි සිර වී සිටියදී බේරාගත් ළමා පාපන්දු කණ්ඩායම සහ පුහුණුකරු තවදුරටත් තායිලන්තයේ ප්‍රධාන රෝහලක ප්‍රතිකාර ලබනවා.\nවිදෙස් වාර්තා සඳහන් කළේ ඔවුන් මුදාගැනීමේ මෙහෙයුමේදී ඊට සහභාගිවූ කණ්ඩායම විසින් මෙම ළමයින් යම්තාක් දුරට නිර්වින්දනය කර පිටතට රැගෙනවිත් ඇති බවයි.\nළමයින් 12 දෙනා සහ පුහුණුකරු යථා තත්වයෙන් පිටතට රැගෙන පැමිණියේනම් ඔවුන් බියට පත්වීමෙන් යම් අනතුරක් සිදුවේ යැයි  අවදානම මත මෙලෙස යම්තාක් දුරට නිර්වින්දනය කර පිටතට රැගෙන ඒමටයි ගලවාගැනීමේ කණ්ඩායම් කටයුතු කර තිබුණේ.",
       "URL": "https://www.hirunews.lk/195014/තායිලන්ත-ළමා-පාපන්දු-කණ්ඩායම-ලෙනෙන්-මුදාගත්-ආකාරය-හෙලි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=352"
}