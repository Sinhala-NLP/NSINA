{
       "Source": "hirunews",
       "Timestamp": "Saturday, 08 September 2018 - 8:47",
       "Headline": "සිරියානු අවසන් සටන නතර නොකරන බව පුටින් කියයි",
       "News Content": "සිරියානු කැරළිකරුවන් සතු අවසන් බලකොටුව වන ඉඩ්ලිබ් අත්පත් කර ගැනීම සඳහා ඉරානයේ සහ රුසියාවේ සහය ඇතිව සිදුකරන මෙහෙයුම නතර නොකරන බව රුසියානු ජනාධිපති ව්ලැදිමිර් පුටින් ප්‍රකාශ කළා.\nඅයි.එස්. සහ අල්ඛයිඩා ඇතුළු කැරළිකාර කණ්ඩායම් රැසක් බලය පතුරුවා සිටින එහි මිලියන 3ක් පමණ ජනතාවක් වාසය කරන බව සඳහන්.\nඉරාන, රුසියානු සහ තුර්කි නායකයන් අතර ඊයේ පැවති ත්‍රෛපාර්ශවික සාකච්ඡාවකදී මෙහෙයුම පමා කරන ලෙස ඉල්ලා ඇත්තේ තුර්කි ජනාධිපති අර්ඩවාන් විසින්.\nඑහෙත් සිරියානු අවසන් සටන ලෙස සැලකෙන ඉඩ්ලිබ් මෙහෙයුම නතර කළ නොහැකි බවයි ජනපති පුටින් මෙන්ම ඉරාන ජනාධිපති හසාන් රවුහානි ප්‍රකාශ කර ඇත්තේ.",
       "URL": "https://www.hirunews.lk/199414/සිරියානු-අවසන්-සටන-නතර-නොකරන-බව-පුටින්-කියයි",
       "Category": "International News",
       "Parent URL": "https://www.hirunews.lk/international-news.php?pageID=335"
}