{
       "Source": "hirunews",
       "Timestamp": "Friday, 16 October 2020 - 15:07",
       "Headline": "තායි රජුට එරෙහි පෙත්සම අවහිර කරයි",
       "News Content": "තායිලන්තයේ මහා වජිරලොන්කෝන් රජුට එරෙහිව අන්තර්ජාලය ඔස්සේ අත්සන් තැබෙන පෙත්සම අවහිර කිරීමට එරට රජය පියවර ගෙන තිබෙනවා.\nඅදාළ පෙත්සම මඟින් ඉල්ලා ඇත්තේ දැනට ජර්මනියේ සිටින තායි රජු විදේශිකයෙකු ලෙස හඳුන්වන ලෙසයි.\nගෝලීය වසංගතයක් පැතිර ඇති අවස්ථාවක තායිලන්ත රජු විදේශයන් හි ගත කිරීම එරට වැසියන්ගේ විවේචනයට ලක්වී ඇති කරුණක්.\nකෙසේ නමුත්, රජු විවේචනය කිරීම තායි නීතිය යටතේ දඬුවම් ලැබිය හැකි වරදක් බැවින් ඒ ගැන මෙතෙක් ප්‍රසිද්ධියේ ප්‍රකාශ නිකුත් කෙරුණේ නැහැ.\nඑහෙත් මේ වනවිට තායි රජුට මෙන්ම අගමැති ප්‍රයුත් චාන් ඕචාට ඉල්ලා අස්වන ලෙස බලකරමින් බැංකොක් අගනුවර දැවැන්ත විරෝධතා පැවැත්වෙනවා.\nරජුට එරෙහි අන්තර්ජාල පෙත්සම අවහිර කිරීමට පෙර ඊට 130,000ක් පමණ අත්සන් තබා තිබූ බව සඳහන්.",
       "URL": "https://www.hirunews.lk/252665/තායි-රජුට-එරෙහි-පෙත්සම-අවහිර-කරයි",
       "Category": "International News",
       "Parent URL": "https://www.hirunews.lk/international-news.php?pageID=159"
}