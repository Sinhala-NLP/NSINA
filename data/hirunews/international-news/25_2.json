{
       "Source": "hirunews",
       "Timestamp": "Tuesday, 01 November 2022 - 11:25",
       "Headline": "අමෙරිකාවේ කතානායකවරිය පැහැර ගැනීමට තැත් කළ බවට අනාවරණයක්",
       "News Content": "ඇමරිකාවේ කථානායකවරිය වන නැන්සි පෙලෝසි පැහැර ගැනීමට තමන් උත්සාහ කළ බව ඇයගේ නිවසට ඇතුළු වූ පුද්ගලයාගෙන් සිදුකළ ප්‍රශ්න කිරීම්වල දී අනාවරණ වී තිබෙනවා.\nපසුගිය සෙනසුරාදා කථානායකවරියගේ සැන්ෆ්‍රැන්සිස්කෝහි පිහිටි නිවසට කිසියම් පුද්ගලයෙකු ඇතුළු වී ඇයගේ සැමියාට මිටියකින් පහරදී තිබුණා.\nපසුව සැකකරු පොලීසිය මගින් අත්අඩංගුවට ගත් අතර, ඔහු 42 හැවිරිදි පුද්ගලයෙකු බවයි විදෙස් මාධ්‍ය වාර්තා කළේ.\nසැකකරුගෙන් කළ ප්‍රශ්න කිරීම් වලදී ඔහු අනාවරණ කර ඇත්තේ සැමියාට පහර දී කතානායකවරිය පැහැර ගැනීමට තමන් උත්සාහ කළ බවයි.",
       "URL": "https://www.hirunews.lk/319368/අමෙරිකාවේ-කතානායකවරිය-පැහැර-ගැනීමට-තැත්-කළ-බවට-අනාවරණයක්",
       "Category": "International News",
       "Parent URL": "https://www.hirunews.lk/international-news.php?pageID=25"
}