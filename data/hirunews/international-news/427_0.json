{
       "Source": "hirunews",
       "Timestamp": "Saturday, 28 October 2017 - 16:05",
       "Headline": "ස්පාඤ්ඤය, කැටලෝනියාවේ පාලන බලය සියතට ගනී",
       "News Content": "කැටලෝනියා ප්‍රාන්තයේ ස්වයං පාලන බලතල ඉවත් කළ ස්පාඤ්ඤ රජය දැන් එහි පාලනය සියතට ගෙන තිබෙනවා.\nඒ, කැටලෝනියා පාර්ලිමේන්තුව, ස්පාඤ්ඤයෙන් වෙන්වී නිදහස් රාජ්‍යයක් වන බව ඊයේ ප්‍රකාශ කිරීමෙන් අනතුරුවයි.\nඒ අනුව කැටලෝනියා නායකයන්ගේ බලතල අවලංගු කළ ස්පාඤ්ඤ රජය එහි කටයුතු සම්බන්ධීකරණය සඳහා නියෝජ්‍ය අගමැතිනි සොරායා සායෙන්ස් සැන්ටමරියා පත්කර ඇති බවයි විදෙස් වාර්තා සඳහන් කළේ.\nකැටලෝනියා පාර්ලිමේන්තුව ස්පාඤ්ඤ අග්‍රාමාත්‍යවරයා විසින් ඊයේ විසුරුවා හරිනු ලැබූ අතර, නව මැතිවරණයක්ද ප්‍රකාශයට පත් කළා.",
       "URL": "https://www.hirunews.lk/174674/ස්පාඤ්ඤය-කැටලෝනියාවේ-පාලන-බලය-සියතට-ගනී",
       "Category": "International News",
       "Parent URL": "https://www.hirunews.lk/international-news.php?pageID=427"
}