{
       "Source": "hirunews",
       "Timestamp": "Monday, 12 December 2016 - 15:30",
       "Headline": "පාකිස්තාන ඔත්තු සේවාවට නව ප්‍රධානියෙක්",
       "News Content": "පාකිස්තානයේ ප්‍රබල ISI රහස් ඔත්තු සේවාවේ නව ප්‍රධානියා ලෙස ලුතිනන් ජනරාල් නවීඩ්  මුක්තාර් පත් කර තිබෙනවා.\nඔහු ඊට පෙර පාකිස්තාන ජාතික ආරක්ෂක විශ්වවිද්‍යාලයේ ප්‍රධානියා ලෙස කටයුතු කළ අයෙක්.\nසිය ඔත්තු සේවාවේ නව ප්‍රධානියා පාකිස්තානය විසින් මෙලෙස පත් කර ඇත්තේ එරට නව යුද හමුදාපතිවරයා පත් කර සති දෙකකට පසුවයි.\nපාකිස්තාන හමුදා ප්‍රධානී රහීල් ශරිෆ් වෙනුවට ලුතිනන් ජනරාල් කමාර් ජාවෙඞ් බජ්වා පාකිස්තානයේ නව හමුදා ප්‍රධානියා ලෙස අග්‍රාමාත්‍ය නවාස් ශරීෆ් විසින් පත් කරනු ලැබුවා.",
       "URL": "https://www.hirunews.lk/149538/පාකිස්තාන-ඔත්තු-සේවාවට-නව-ප්‍රධානියෙක්",
       "Category": "International News",
       "Parent URL": "https://www.hirunews.lk/international-news.php?pageID=547"
}