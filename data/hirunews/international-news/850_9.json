{
       "Source": "hirunews",
       "Timestamp": "Sunday, 07 April 2013 - 15:06",
       "Headline": "ඇමරිකානු රාජ්‍ය ලේකම්වරයා තුර්කියේ සංචාරයක.",
       "News Content": "ඇමරිකානු රාජ්‍ය ලේකම් ජෝන් කෙරී මේ වන විට තුර්කියේ සංචාරයක නිරත වනවා. තුර්කිය ඇමරිකානු රාජ්‍ය ලේකම්වරයාගේ ආසියානු සහ යුරෝපීය සංචාරයේ පළමු රට බවට පත්ව තිබෙනවා. ඇමරිකානු රාජ්‍ය ලේකම්වරයාගේ මෙම සංචාරයේ ප්‍රධාන අරමුණ වී ඇත්තේ ඊශ්‍රායලය සහ සිරියාව අතර ඇති ගැටුම් පිළිබද සොයා බැලීමයි. මීට අමතරව තුර්කියේ පිහිටා තිබෙන සිරියානු දේශසීමාව විවෘත කිරීමට අවශ්‍ය පසුබිම සකස් කිරීමත් මෙම සංචාරයේ තවත් අරමුණක් වී ඇති බවයි විදෙස් වාර්තා වැඩිදුරටත් සදහන් කළේ.",
       "URL": "https://www.hirunews.lk/56733/ඇමරිකානු-රාජ්‍ය-ලේකම්වරයා-තුර්කියේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=850"
}