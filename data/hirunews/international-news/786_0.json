{
       "Source": "hirunews",
       "Timestamp": "Saturday, 16 November 2013 - 13:30",
       "Headline": "Update : අබ්දුල්ලා යමීන් ඉදිරියෙන්.",
       "News Content": "මාලදිවයිනට ජනපතිවරයෙකු පත් කර ගැනීම සඳහා පැවැත්වෙන මැතිවරණයේ මේ වනවිට නිකුත් කර ඇති ප්‍රතිපලවලට අනුව අබ්දුල් ගයුම්ගේ සොහොයුරෙකු වන අබ්දුල්ලා යමීන් ඉදිරියෙන් සිටින බව විදෙස් වාර්තා පවසනවා. මේ වනවිට යමීන්ගේ ආධාරකරුවන් වීථිවලට බැස ප්‍රීතිඝෝෂා නගමින් සිටින බවද විදෙස් වාර්තා සඳහන් කළා. මාලදිවයිනට ජනාධිපතිවරයෙකු තෝරා පත්කරගැනීම සඳහා මාස 3ක් තුළ පැවැත්වෙන තුන්වන මැතිවරණය අද අවසන්වුණා. එහි අවසන් ප්‍රතිඵල තවමත් ප්‍රකාශයට පත් කර නැහැ. පසුගිය සැප්තැම්බර් 7 වැනිදා පැවති ජනපතිවරණයෙන් මොහොමඞ් නෂීඞ් ජයගනු ලැබූව ද පසුව එම ප්‍රතිඵලය ශ්‍රේෂ්ඨාධිකරණය විසින් අවලංගු කරනු ලැබුවා. ඉන් පසු පසුගිය සතියේ පැවති ජනපතිවරණයේදී ද නෂීඞ්ට සියයට 50 කට වැඩි ඡුන්ද සංඛ්‍යාවක් ලබා ගැනීමට හැකිවූයේ නැහැ. ඒ අනුව, මුල් අපේක්ෂකයන් දෙදෙනා අතරයි අද ජනාධිපතිවරණය පැවැත්වුණේ.\nSaturday, 16 November 2013 - 8:17\n--------------------------------------------------------------------------------------\nපැය 24 කින් මාලදිවයිනට නව ජනපතිවරයෙක්.\nSaturday, 16 November 2013 - 13:30\nමාලදිවයිනට ජනපතිවරයෙකු පත් කර ගැනීම සඳහා මාස 3ක් තුළ පැවැත්වෙන තුන්වන මැතිවරණය අද (16) උදෑසන ආරම්භ වුණා. පසුගිය සැප්තැම්බර් 7 වැනිදා පැවති ජනපතිවරණයෙන් මොහොමඞ් නෂීඞ් ජයගනු ලැබූව ද පසුව එම ප්‍රතිඵලය ශ්‍රේෂ්ඨාධිකරණය විසින් අවලංගු කරනු ලැබුවා. ඉන් පසු පසුගිය සතියේ පැවති ජනපතිවරණයේදී ද නෂීඞ්ට සියයට 50 කට වැඩි ඡුන්ද සංඛ්‍යාවක් ලබා ගැනීමට හැකිවූයේ නැහැ. ඒ අනුව, මුල් අපේක්ෂකයන් දෙදෙනා අතරයි අද ජනාධිපතිවරණ තරඟය පැවැත්වෙන්නේ. මාලදිවයින් මැතිවරණ කොමසාරිස්වරයා සඳහන් කළේ ජනාධිපතිවරණයේ ප්‍රතිඵලය හෙට දිනයේදී ප්‍රකාශයට පත් කිරීමට හැකිවනු ඇති බවයි. මෙම මැතිවරණයෙන් හිටපු ජනපති මොහොඩම් නෂීඞ් ජයගනු ඇතැයි අපේක්ෂා කරන අතර, මැතිවරණයේ ප්‍රතිඵලය පිළිගන්නා බව ඔහුගේ ප්‍රධාන ප්‍රතිවාදියා වන අබ්දුල්ලා යමීන් ප්‍රකාශ කර තිබෙනවා.",
       "URL": "https://www.hirunews.lk/71500/update-අබ්දුල්ලා-යමීන්-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=786"
}