{
       "Source": "hirunews",
       "Timestamp": "Saturday, 28 January 2017 - 7:34",
       "Headline": "ට්‍රම්ප්, නේටෝව අත් නොහරී",
       "News Content": "ඇමරිකාවේ නව ජනාධිපති ඩොනල්ඩ් ට්‍රම්ප් මැතිවරණ ප්‍රචාරක ව්‍යාපාරයේදී ප්‍රකාශ කළේ උතුරු අත්ලාන්තික් ගිවිසුම් සංවිධානය හෙවත් බටහිර යුද සන්ධානය වන නේටෝවට මූල්‍යාධාර සහ අනෙකුත් සහය ලබාදීම සීමා කරන බවයි.\nඔහු ඊයේ ප්‍රථම වරට විදේශීය රාජ්‍ය නායිකාව මුණ ගැසුණා. බ්‍රිතාන්‍ය අගමැතිනී තෙරේසා මේ සමඟ ධවල මන්දිරයේ ඊයේ පැවැති මෙම සාකච්ඡාවෙන් අනතුරුව ඩොනල්ඩ් ට්‍රම්ප් ප්‍රකාශ කර ඇත්තේ තමන් නේටෝවට පූර්ණ සහය දක්වන බවයි.\nඔහු සියයට සියයක්ම නේටෝව පිටුපස සිටින බව ප්‍රකාශ කළේ යැයි තෙරේසා මේ අග්‍රාමාත්‍යවරිය සඳහන් කළා.\nඑමෙන්ම බ්‍රිතාන්‍යයේ සංචාරයක නිරත වන ලෙස දෙවන එළිසබෙත් මහරැජිණ කළ ආරාධනය ද ඩොනල්ඩ් ට්‍රම්ප් ජනාධිපතිවරයා පිළිගත් බවයි අගමැතිනී තෙරේසා මේ කියා සිටියේ.",
       "URL": "https://www.hirunews.lk/153086/ට්‍රම්ප්-නේටෝව-අත්-නොහරී",
       "Category": "International News",
       "Parent URL": "https://www.hirunews.lk/international-news.php?pageID=525"
}