{
       "Source": "hirunews",
       "Timestamp": "Thursday, 03 December 2015 - 15:12",
       "Headline": "විපතට පත්වූවන් බේරාගැනීමේ දැවැන්ත මෙහෙයුමක්",
       "News Content": "ඉන්දියාවේ - චෙන්නායි නුවරට බලපා ඇති ගංවතුර තත්ත්වය නිසා ආපදාවට පත් පිරිස් මුදා ගැනීමට ඉන්දීය ආරක්ෂක අංශ දැවැන්ත මෙහෙයුමක් මේ වනවිට ආරම්භ කර තිබෙනවා.\nපවතින ගංවතුර තත්ත්වය නිසා මේ වනවිට පුද්ගලයින් 210 දෙනෙකු ජීවිතක්ෂයට පත්ව ඇති අතර, තවත් විශාල පිරිසක් අවතැන්ව ඇති බවයි ඉන්දීය මාධ්‍ය වාර්තා සඳහන් කළේ.\nගංවතුර තත්ත්වය නිසා ප්‍රදේශ කිහිපයක්ම ජලයෙන් යට වී තිබීම නිසා මුදා ගැනීමේ මෙහෙයුම්වලට බාධා එල්ල වී තිබෙනවා. එමෙන්ම, චෙන්නායි ගුවන් තොටුපලද ලබන ඉරිදා වනතෙක් තාවකාලිකව වසා දැමීමටයි එරට බලධාරීන් තීරණය කර ඇත්තේ.",
       "URL": "https://www.hirunews.lk/121304/විපතට-පත්වූවන්-බේරාගැනීමේ-දැවැන්ත-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=684"
}