{
       "Source": "hirunews",
       "Timestamp": "Monday, 20 March 2017 - 12:35",
       "Headline": "යුටියුබ් සහ ෆේස්බුක් වලට බලපෑමක්",
       "News Content": "සමාජ ජාල මාධ්‍ය ඔස්සේ රාජ්‍ය විරෝධී තොරතුරු පැතිරවීම නවතන තෙක් යුටියුබ් හා ෆේස්බුක් ඇතුළු සමාජ ජාල මාධ්‍ය හරහා සිදු කෙරෙන ප්‍රචාරණ කටයුතු නවතා දැමීමට වියට්නාම රජය එරට සියලු සමාගම්වලට නියෝග කර තිබෙනවා.\nවියට්නාම රජයට බලපෑමක් වන එම තොරතුරු අන්තර්ජාලයෙන් ඉවත් කරන ලෙස යූටියුබ් අයත් ගූගල් සමාගමට දැනුම් දීම සදහා වියට්නාම රජය එරට වෙළෙඳ දැන්වීම්කරුවන්ට බල කර ඇති බවයි වාර්තා වන්නේ .\nරජයට විරුද්ධව තම මුදල් භාවිත නොකරන ලෙසද වෙළෙඳ දැන්වීම් ආයතනවලට වියට්නාම රජය දැනුම් දී ඇති බව සදහන්.\nවියට්නාම නීති උල්ලංගනය කරමින් රජයට විරුද්ධව ගෙන යන අසත්‍ය ප්‍රචාර ඉවත්කරන ලෙසට ගූගල් හා ෆේස්බුක් ආයතනවලට එරෙහිව හඬ නඟන ලෙස  අන්තර්ජාලය භාවිත කරන්නන් හට දැනුම් දෙන බව එරට තොරතුරු හා සන්නිවේදන අමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/157286/යුටියුබ්-සහ-ෆේස්බුක්-වලට-බලපෑමක්",
       "Category": "International News",
       "Parent URL": "https://www.hirunews.lk/international-news.php?pageID=504"
}