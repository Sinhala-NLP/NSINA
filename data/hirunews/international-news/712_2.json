{
       "Source": "hirunews",
       "Timestamp": "Monday, 10 August 2015 - 19:05",
       "Headline": "ඇෆ්ගනිස්ථානයේ කාබුල් ගුවන් තොටුපළ අසළ බෝම්බ පිපිරේ",
       "News Content": "ඇෆ්ගනිස්ථානයේ කාබුල් අගනුවර ගුවන් තොටුපළ පිවිසුම් මාර්ගයේ මුරපළකට අද මරාගෙන මැරෙන බෝම්බ ප්‍රහාරයක් එල්ල වුණා. සන්නද්ධ රථ පෙළක් ඉලක්ක කරගෙන මෙම ප්‍රහාරය එල්ල වී ඇති බවයි විශ්වාස කෙරෙන්නේ. ප්‍රහාරයෙන් පුද්ගලයන් 4 දෙනෙකු ජීවිතක්ෂයට පත්වී 17 දෙනෙකු තුවාල ලැබූ බව ඇෆ්ගන් බලධාරීන් ප්‍රකාශ කළා. මරාගෙන මැරෙන බෝම්බකරු තම රථය මුරපළ වෙත වේගයෙන් පදවාගෙන ගොස් මෙම පිපිරීම සිදුකර තිබෙනවා. මෙය තවත් තලෙයිබාන් ප්‍රහාරයක් ලෙසයි සැලකෙන්නේ.",
       "URL": "https://www.hirunews.lk/114673/ඇෆ්ගනිස්ථානයේ-කාබුල්-ගුවන්-තොටුපළ-අසළ-බෝම්බ-පිපිරේ",
       "Category": "International News",
       "Parent URL": "https://www.hirunews.lk/international-news.php?pageID=712"
}