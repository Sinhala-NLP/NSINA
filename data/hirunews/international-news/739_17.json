{
       "Source": "hirunews",
       "Timestamp": "Sunday, 26 April 2015 - 17:55",
       "Headline": "භූ කම්පනය නිසා එවරස්ට් කන්ද ලොවට අහිමි වෙන ලකුණු",
       "News Content": "නේපාලයේ - කත්මණ්ඩු අගනුවරට ආසන්නයේ දකුණුදිග කෝදාරි ප්‍රදේශයේ අද සිදුවූ පසුකම්පනය හේතුවෙන් එවරස් කන්දට දැඩි බලපෑම් එල්ල වී තිබෙනවා. විදෙස් වාර්තා සදහන් කළේ මේ වන විට එහි ඇතැම් කොටස් කඩා වැටෙමින් පවතින බවයි. දකුණුදිග කෝදාරි ප්‍රදේශයේ අද රික්ටර් මාපකයේ 6.7ක පසු කම්පන තත්ත්වයක් ඇති වුණා.\nමින් සිදුවූ හානිය පිළිබඳව මෙතෙක් තොරතුරු වාර්තා වී නොමැති බවයි විදෙස් වාර්තා වැඩිදුරටත් සදහන් කළේ. නේපාලයේ - කත්මන්ඩු අගනුවර ආසන්නයේ ඊයේ සිදුවූ භූ කම්පනයෙන් පසුව මේ වන විට පසු කම්පන 65 ක් පමණ සිදුව තිබෙනවා.\nමේ අතර, නේපාලයේ සිදුවූ භූ කම්පනය හේතුවෙන් මිය ගිය සංඛ්‍යාව මේ වන විට 2300 දක්වා ඉහළ ගොස් ඇති බවයි නවතම විදෙස් වාර්තා අනාවරණ කළේ. භූ කම්පනයෙන් තවත් පුද්ගලයින් 4600කට වැඩි සංඛ්‍යාවක් තුවාල ලබා තිබෙනවා. විදෙස් වාර්තා වැඩිදුරටත් සදහන් කළේ සිදුවන පසු කම්පන හේතුවෙන් අනතුරට පත්වූවන් මුදා ගැනීමේ කටයුතුවලට බාධා එල්ල වී ඇති බවයි.",
       "URL": "https://www.hirunews.lk/108335/භූ-කම්පනය-නිසා-එවරස්ට්-කන්ද-ලොවට-අහිමි-වෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=739"
}