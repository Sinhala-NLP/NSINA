{
       "Source": "hirunews",
       "Timestamp": "Friday, 13 August 2021 - 7:58",
       "Headline": "තලෙයිබාන්වරුන් ඇෆ්ගනිස්තානයේ භුමියෙන් අඩකට වඩා සිය බලය පතුරවයි",
       "News Content": "තලෙයිබාන් සන්නද්ධ කණ්ඩායම් ඉදිරියට ඇදෙද්දි ඇෆ්ගන් රජයේ හමුදා එරට තුන් වන විශාලතම නගරය වන හෙරාට් අතහැර පසුබැස තිබෙනවා.\nඉරාන දේශ සීමාව ආසන්නයේ පිහිටි හෙරාට් ඓතිහාසික සේද මාර්ගයට අයත් ක්‍රමෝපාය අතින් වැදගත් නගරයක්.\nතලෙයිබාන්වරුන් මේ වනවිට සතියක පමණ කාලයක් තුළ ඇෆ්ගනිස්තානයේ භුමියෙන් අඩකට වඩා සිය බලය පැතිර විමට සමත් වි තිබෙනවා.\nඋතුරු, දකුණු සහ බටහිර, ඇෆ්ගන්ස්තානයේ පරාජයන් රැසක් ලැබු ඇෆ්ගන් රජයේ හමුදා මේවනවිට දකුණු දිග විශාගතම නගරය වන කන්දහාරයේ බලය රැක ගැනිම සඳහා ප්‍රබල උත්සහායක නිරත වන බව සඳහන්.\nකලාපීය අගනගර රැසක් අත්පත් කරගෙන සිටින තලෙයිබාන් සංවිධානය කාබුල් නුවරට කිලෝමිටර් 150ක් දුරින් පිහිටි ගස්නි නගරය ද ඊයේ අත්පත් කර ගත්තා.\nඑය තලෙයිබාන්වරුන් කාබුල් නගරය නුදුරේදිම අත්පත් කරගැනිම පිළිබඳ සළකුණක් ලෙසයි සැලකෙන්නේ.\nතලෙයිබාන් සංවිධානය මෙලෙස ඇෆ්ගන්ස්තානයේ බලය යළි අත්පත් කරගන්මින් සිටින්නේ 20 වසරක් එරට රැදි සිටි ඇමරිකාව ඇතුළු විදේශිය හමුදා ඉවත් කර ගැනිමත් සමඟයි.\nතලෙයිබාන්වරුන් සහ ඇෆ්ගන් රජයේ හමුදා අතර ගැටුම් හේතුවෙන් සිවිල් වැසියන් දහස් ගණනක් අවතැන් වි සටින අතර, ඔව්නු දැන් රැකවරණය පතා කාබුල් නගරයට පැමිණෙමින් සිටිනවා.\nමේ අතර සිය තනාපති කාර්යය මණ්ඩල ඉවත් කර ගැනිම සඳහා ඇමරිකාව ඇ8්ගනිස්ථානයේ තවදුරටත් රැදි සිටින හමුදා සෙබළුන් 3000ක් කාබුල් ගුවන් තොටුපළ වෙත යාව ඇති බව වාර්තා වනවා.",
       "URL": "https://www.hirunews.lk/279566/තලෙයිබාන්වරුන්-ඇෆ්ගනිස්තානයේ-භුමියෙන්-අඩකට-වඩා-සිය-බලය-පතුරවයි",
       "Category": "International News",
       "Parent URL": "https://www.hirunews.lk/international-news.php?pageID=101"
}