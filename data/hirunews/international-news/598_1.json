{
       "Source": "hirunews",
       "Timestamp": "Tuesday, 16 August 2016 - 13:18",
       "Headline": "ඉන්දුනීසියාව ආක්‍රමණික ධීවර යාත්‍රා ගිල්වයි",
       "News Content": "ඉන්දුනීසියාව සිය ජාතික දිනය ආසන්නයේදී එරට මුහුදු තීරයේ නීති විරෝධී ලෙස මසුන් මරන විදේශීය ධීවර යාත්‍රා විනාශ කිරීමේ මෙහෙයුමක් ආරම්භ කර තිබෙනවා.\nඋතුරුදිග මලූකු සහ සුලවේසි ප්‍රාන්තවලට ඔබ්බෙන් වූ මුහුදු තීරයේ මසුන් මැරූ පිලිපීන යාත්‍රා 8ක් මෙලෙස දැනටමත් විනාශ කර ඇති බව සදහන්.\nවිදේශීය යාත්‍රා මගින් සිය මුහුදු තීරයේ නීති විරෝධී ලෙස මසුන් මැරීම හේතුවෙන් වසරකට ඩොලර් බිලියන 25ක ආදායමක් අහිමි වන බවයි ඉන්දුනීසියාව පවසන්නේ.\nඉන්දුනීසියාවේ 71 වන ජාතික දිනය අගෝස්තු 17 වන දාට යෙදී ඇති අතර, එදින වන විට නීති විරෝධී ලෙස මසුන් මරන විදේශීය යාත්‍රා 71ක් ගිල්වා දැමීම ඉන්දුනීසියානු රජයේ ඉලක්කයයි.",
       "URL": "https://www.hirunews.lk/140755/ඉන්දුනීසියාව-ආක්‍රමණික-ධීවර-යාත්‍රා-ගිල්වයි",
       "Category": "International News",
       "Parent URL": "https://www.hirunews.lk/international-news.php?pageID=598"
}