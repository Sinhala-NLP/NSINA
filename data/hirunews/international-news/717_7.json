{
       "Source": "hirunews",
       "Timestamp": "Tuesday, 21 July 2015 - 13:43",
       "Headline": "ඉන්දීය පාර්ලිමේන්තුව උණුසුම්",
       "News Content": "ඉන්දීය පාර්ලිමේන්තුවේ මෝසම් සැසි වාරය අද ආරම්භ වූ අතර එහිදී විපක්ෂයේ විරෝධතා හේතුවෙන් උණුසුම් තත්ත්වයක් පැණ නැගුණු බව ඉන්දීය මාධ්‍ය වාර්තා කළා. අදින් ඇරඹි අගෝස්තු 8 වන දා අවසන් වන මෙම සැසි වාරය තුළ දී මතභේදකාරී ඉඩම් පනත සම්මත කර ගැනීමට අග්‍රාමාත්‍ය නරේන්ද්‍ර මෝදි අපේක්ෂා කරනවා. එහෙත් විවිධ දූෂණ සිද්ධීන්වලට සම්බන්ධ භාරතීය ජනතා පක්ෂ නායකයන් ඉල්ලා අස්විය යුතු බවට විපක්ෂය හඬ නැගීමත් සමඟ සැසි වාරය අද දිනයේ කෙටි කාලයකට සීමා වුණා. විපක්ෂයේ එක් ඉල්ලීමක් වන්නේ අයි.පී.එල්. තරඟ දූෂණ සම්බන්ධයෙන් චෝදනා ලැබූ ලලිට් මෝදිට සහාය වූ විදේශ කටයුතු ඇමතිනී සුෂ්මා ස්වරාජ් ඉල්ලා අස්විය යුතු බවයි.",
       "URL": "https://www.hirunews.lk/113566/ඉන්දීය-පාර්ලිමේන්තුව-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=717"
}