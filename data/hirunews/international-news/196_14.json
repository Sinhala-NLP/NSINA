{
       "Source": "hirunews",
       "Timestamp": "Saturday, 22 February 2020 - 15:01",
       "Headline": "ඩයමන්ඩ් ප්‍රින්සස් නෞකාවෙන් තවත් මගීන් 100 ක් නික්මෙයි",
       "News Content": "චීනය හැරුණු කොට කොරෝනා වෛරසය ආසාදනය වූ වැඩිම පිරිසක් සිටි ජපානයේ යොකොහොමා වරායේ නැංගුරම්ලා ඇති ඩයමන්ඩ් ප්‍රින්සස් නෞකාවෙන් තවත් මගීන් 100 කට වැඩි පිරිසක් අද ඉන් නික්ම ගොස් තිබෙනවා.\nඔවුන් කොරෝනා වෛරස් ආසාදිතයන් සමඟ සමීප සබඳතා පැවැත්වූ අය වීම විශේෂත්වයක්.\nඅද නික්මුණ පිරිස බහුතරයක් ජපාන ජාතිකයන් වන අතර, මේ සතිය මුලදී තවත් මගීන් 970 දෙනෙකු නෞකාවෙන් ඉවත් කර ගැණුනා.\nකෙසේ නමුත්, දහසකට ආසන්න නෞකාවේ කාර්ය මණ්ඩලයට මෙතෙක් ඉන් නික්මීමට අවසර හිමිවී නැහැ.\nඩයමන්ඩ් ප්‍රින්සස් නෞකාවේ සිටි කොරෝනා වෛරසය ආසාදනය වූ 635 දෙනෙකු තවදුරටත් ප්‍රතිකාර ලබන අතර, ඊට අමතරව, ජපානයේ ආසාදිතයන් සංඛ්‍යාව 99 ක් ලෙසයි සටහන් වන්නේ.",
       "URL": "https://www.hirunews.lk/234998/ඩයමන්ඩ්-ප්‍රින්සස්-නෞකාවෙන්-තවත්-මගීන්-100-ක්-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=196"
}