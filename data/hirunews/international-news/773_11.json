{
       "Source": "hirunews",
       "Timestamp": "Sunday, 29 December 2013 - 7:55",
       "Headline": "එංගලන්තයේ මගී යාත්‍රාවක් ගිනි ගනී.",
       "News Content": "එංගලන්තයේ නැගෙනහිර යෝක්ෂයර් වෙරළට ඔබ්බෙන් මගී යාත්‍රාවක් හදිසියේ ගිනි ගැනීමට ලක්වීම නිසා එහි සිටි මගීන් ඉවත් කර ගැනීමට සිදුවුණා. කිං සීවේස් නැමැති මෙම යාත්‍රාව ඊයේ (28) රාත්‍රියේ මෙම යාත්‍රාව ගිනි ගැනීමට ලක් වන විට එහි මගීන් 946 දෙනෙකු සහ කාර්ය මණ්ඩලයේ 27 දෙනෙක සිටි බව සදහන්. ගින්නෙන් තුවාල ලැබූ කාර්ය මණ්ඩලයේ 6 දෙනෙකු සහ එක් මගියෙකු ගුවන් මගින් රෝහල් ගත කෙරුණු බව බ්‍රිතාන්‍ය වාර්තා සදහන් කළා. කෙසේ නමුත් ගින්න මේ වන විට මැඬ පවත්වා තිබෙනවා. මෙහෙයුමට බ්‍රිතාන්‍ය රාජකීය ගුවන් හමුදාවේ හෙලිකොප්ටර් යානා සහ ජීවිතාරක්ෂක බෝට්ටු 2ක් ද යොදා ගැනුණා. මගියෙකු විසින් යාත්‍රාවට සිතා මතා ගිනි තැබුවේ ද යන්න දැන් පරීක්ෂණ ආරම්භ වී තිබෙනවා.",
       "URL": "https://www.hirunews.lk/74350/එංගලන්තයේ-මගී-යාත්‍රාවක්-ගිනි-ගනී",
       "Category": "International News",
       "Parent URL": "https://www.hirunews.lk/international-news.php?pageID=773"
}