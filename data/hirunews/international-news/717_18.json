{
       "Source": "hirunews",
       "Timestamp": "Sunday, 19 July 2015 - 15:19",
       "Headline": "අයි.එස්.වරුන්ට එරෙහි සටනේදී බ්‍රිතාන්‍යය, ඇමරිකාව සමඟයි. බ්‍රිතාන්‍ය අගමැති ඩේවිඩ් කැමරන් කියයි",
       "News Content": "අයි.එස්. ඉස්ලාමීය අන්තවාදී සන්නද්ධ සංවිධානයට එරෙහි සටනේදී ඇමරිකාව සමඟ උරෙනුර ගැටී කටයුතු කිරීමට බ්‍රිතාන්‍යය සූදානම් බව අග්‍රාමාත්‍ය ඩේවිඩ් කැමරන් ප්‍රකාශ කළා. ඇමරිකානු මෙහෙයුම් සඳහා වැඩි දායකත්වයක් දැක්වීමට බ්‍රිතාන්‍යයට අවශ්‍ය වුවත් ඒ සඳහා පාර්ලිමේන්තු අනුමැතියද වැදගත් වන බවයි ඇමරිකානු එන්.බී.සී. රූපවාහිනී සේවාව සමඟ සහභාගිවෙමින් ඔහු සඳහන් කළේ. සිරියාවේ සහ ඉරාකයේ ඉස්ලාමීය රාජ්‍යයක් ගොඩනැගීම සඳහා සටන් කරන අයි.එස්.වරුන් සමඟ එක්වීමට යන බ්‍රිතාන්‍ය තරුණපෙළටද අග්‍රාමාත්‍ය කැමරන් අනතුරු ඇඟවීමක් කළා. ඔහු කියා සිටියේ ඔවුන්ගේ අවසානය, අයි.එස්. තුවක්කු උණ්ඩයක් බවට පත්වීම වැළැක්විය නොහැකි බවයි.",
       "URL": "https://www.hirunews.lk/113449/අයි-එස්-වරුන්ට-එරෙහි-සටනේදී-බ්‍රිතාන්‍යය-ඇමරිකාව-සමඟයි-බ්‍රිතාන්‍ය-අගමැති-ඩේවිඩ්-කැමරන්-කියයි",
       "Category": "International News",
       "Parent URL": "https://www.hirunews.lk/international-news.php?pageID=717"
}