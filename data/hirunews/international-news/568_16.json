{
       "Source": "hirunews",
       "Timestamp": "Sunday, 23 October 2016 - 9:32",
       "Headline": "හයිටියේ බන්ධනාගාරයක් බිඳ සිරකරුවන් 170 ක් පැන යයි",
       "News Content": "කැරිබියානු - හයිටි දිවයිනේ බන්ධනාගාරයක් බිඳ රැඳවියන් 170 දෙනෙකු පළාගොස් තිබෙනවා.\nඔවුන් බන්ධනාගාර නිලධාරීන් සතු ගිනි අවි 5 ක් කොල්ලකා මෙලෙස පලාගොස් ඇති අතර, එහිදී ඇතිවූ වෙඩි හුවමාරුවෙන් බන්ධනාගාර නියාමකයෙකු සහ රැඳවියෙකු ජීවිතක්ෂයට පත්වුණා.\nහයිටි බලධාරීන්, එක්සත් ජාතීන්ගේ සාමසාධක හමුදාවල සහය ඇතිව, පළාගිය රැඳවියන් සෙවීමේ මෙහෙයුමක් ආරම්භ කර ඇති බවයි වාර්තාවන්නේ.\nපෝට් ඔෆ් ප්‍රින්ස් අගනුවර ආසන්නයේ පිහිටි මෙම බන්ධනාගාරයේ රැඳවියන්ට බන්ධනාගාර නිල ඇඳුමක් නොමැතිවීම හේතුවෙන් ඔවුන් සාමාන්‍ය ජනතාව අතර සැඟවී සිටීද යන්න සොයාගැනීම දුෂ්කර බව සඳහන්.",
       "URL": "https://www.hirunews.lk/145855/හයිටියේ-බන්ධනාගාරයක්-බිඳ-සිරකරුවන්-170-ක්-පැන-යයි",
       "Category": "International News",
       "Parent URL": "https://www.hirunews.lk/international-news.php?pageID=568"
}