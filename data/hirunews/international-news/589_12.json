{
       "Source": "hirunews",
       "Timestamp": "Tuesday, 06 September 2016 - 8:11",
       "Headline": "තරුවක් නමින් ග්‍රහකයක් නම් කෙරේ",
       "News Content": "80 දශකයේ බටහිර සංගීත ලෝකයේ සුපිරි තරුවක් වූ ක්වීන් සංගීත කණ්ඩායමේ ගායක ෆ්‍රෙඞී මර්කරි නමින් ග්‍රහකයක් නම් කර තිබෙනවා.\nඒ, ඔහුගේ 70 වන ජන්ම දින සැමරුම නිමිත්තෙන්.\nපොප් සංගීත ලෝකයේ පෙරළිකාර චරිතයක් වූ ෆ්‍රෙඞී මර්කරි 1991 වසරේ මිය ගිය අතර ඒ, ඒඩ්ස් රෝගය වැළදීමෙන් බව එකල ප්‍රකාශ වුණා.\nඅඟහරු සහ බ්‍රහස්පති අතර සැරි සරන සැතපුම් දෙකක පමණ පරිමිතියකින් යුත් 17,473 ග්‍රහකය මින් පසු හැදින්වෙන්නේ ඔහුගේ නමින්.\nෆ්‍රෙඩී මර්කරිගේ 70 වන ජන්ම දිනය නිමිත්තෙන් ඔහුගේ ක්වීන් සංගීත කණ්ඩායමේ අනෙකුත් සාමාජිකයන් පසුගිය සති අන්තයේ ලන්ඩනයේදී සැමරුම් සංදර්ශනයකට ද එක්වුණා.",
       "URL": "https://www.hirunews.lk/142337/තරුවක්-නමින්-ග්‍රහකයක්-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=589"
}