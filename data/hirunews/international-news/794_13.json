{
       "Source": "hirunews",
       "Timestamp": "Thursday, 17 October 2013 - 13:04",
       "Headline": "ඇමරිකානු අර්බුදය අවසන්.",
       "News Content": "අර්ධ අකර්මන්‍යතාවයේ පැවති ඇමරිකානු රජය යාවත්කාලීන කිරිම සඳහා වන පනතට ඇමරිකානු ජනාධිපති බැරැක් ඔබාමා අද අත්සන් තබා තිබෙනවා. විදෙස් වාර්තා සඳහන් කළේ ඒ අනුව දින 16 ක් පුරා ඇමරිකාවේ පැවති අර්ධ අකර්මන්‍යතාවය අවසන් වනු ඇති බවයි. ලබන වසර සඳහා වන අයවැය යෝජනා සම්මත කරගැනීමේදී ඇමරිකානු රජය අර්බුදයකට මුහුණදෙනු ලැබුවා. ඒ, සෙනෙට් මණ්ඩලය විසින් ඊට අදාළ යෝජනා සම්මත කිරීමෙන් වැළකී සිටීමත් සමගයි. මේ හේතුවෙන් එක්සත් ජනපදයේ මෙහෙයුම් කටයුතු රැසක් ඇණහිට තිබූ අතර රාජ්‍ය සේවකයන්ගේ වැටුප් ගෙවීමද අර්බුදයකට ලක්වුණා.",
       "URL": "https://www.hirunews.lk/69456/ඇමරිකානු-අර්බුදය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=794"
}