{
       "Source": "hirunews",
       "Timestamp": "Saturday, 28 February 2015 - 10:20",
       "Headline": "ඇමරිකාව සහ කියුබාව යළි දෙරටේ තානාපති කාර්යාල ආරම්භ කිරීමට සැරසේ",
       "News Content": "දශක 5කට පසු ඇමරිකාව සහ කියුබාව අතර පූර්ණ රාජ්‍ය තාන්ත්‍රික සබඳතා නැවතත් ආරම්භ කිරීමේ අවස්ථාවක් උදා වී තිබෙනවා. කියුබානු සහ ඇමරිකානු රාජ්‍ය තාන්ත්‍රික නිලධාරීන් අතර දෙවන හමුව ඊයේ (27) සිදුවූ අතර එහිදී මේ පිළිබද සාකච්ඡා වූ බවයි විදෙස් වාර්තා සදහන් කළේ. අප්‍රේල් 10 වන දා පැවැත්වෙන ඇමරිකානු කලාපීය සමුළුවට පෙර දෙරටේ තානාපති කාර්යාල නැවත විවෘත කිරීමට හැකි වනු ඇති බව ඇමරිකානු නියෝජිත කණ්ඩායමේ ප්‍රධානී රොබටා ජේකොබ්සන් ප්‍රකාශ කළා. එමෙන්ම පැනමාවේ පැවැත්වෙන ඇමරිකානු සමුළුවේදී කියුබානු ජනාධිපති රාවුල් කස්ත්‍රෝ සහ ඇමරිකානු ජනාධිපති බැරක් ඔබාමා ප්‍රථම වරට අතට අත දී සුහදතාව පළ කරනු ඇතැයි එහිදී බලාපොරොත්තු පළ වුණා.",
       "URL": "https://www.hirunews.lk/104464/ඇමරිකාව-සහ-කියුබාව-යළි-දෙරටේ-තානාපති-කාර්යාල-ආරම්භ-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=754"
}