{
       "Source": "hirunews",
       "Timestamp": "Friday, 13 July 2018 - 11:00",
       "Headline": "අභ්‍යාවකාශයට ප්‍රවේශ පත්‍රය ඩොලර් තුන් ලක්ෂයයි",
       "News Content": "අභ්‍යාවකාශයට සංචාරකයන් රැගෙන යාමේ සිය ව්‍යාපෘතිය යටතේ එක් මගියෙකුගෙන් ඇමරිකානු ඩොලර් දෙලක්ෂයත්, තුන් ලක්ෂයත් අතර මුදලක් අය කිරීමට ජෙෆ් බෙසෝස්ගේ රොකට් සමාගම සැරසෙනවා.\nලබන වසරේ සිට මෙලෙස අභ්‍යාවකාශය වෙත සංචාරකයන් රැගෙන යාමටයි එමඟින් සැලසුම් කර ඇත්තේ.\nඅභ්‍යාවකාශ සංචාරක වැඩසටහනින් ලාභ ඉපයිය හැකි දැයි දැන ගැනීමට බොහෝ දෙනා මෙහි ප්‍රවේශ පත්‍රයක මිල දැන ගැනීමේ කුතුහලයෙන් පසුවුණා.\nජෙෆ් බෙසෝස්ගේ - බ්ලූ ඔරිජින් සමාගම මගින් සැලසුම් කර ඇති නිව් ෂෙපර්ඞ් අභ්‍යාවකාශ යානය මගින් වරෙකදී මගීන් හය දෙනෙකු පෘථිවියේ සිට කිලෝමීටර් සියය ඉක්ම වූ අභ්‍යාවකාශය වෙත රැගෙන යා හැකියි.",
       "URL": "https://www.hirunews.lk/195112/අභ්‍යාවකාශයට-ප්‍රවේශ-පත්‍රය-ඩොලර්-තුන්-ලක්ෂයයි",
       "Category": "International News",
       "Parent URL": "https://www.hirunews.lk/international-news.php?pageID=352"
}