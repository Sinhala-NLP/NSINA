{
       "Source": "hirunews",
       "Timestamp": "Monday, 23 December 2013 - 15:41",
       "Headline": "ඡන්ද ලියාපදිංචියට තායි විපක්ෂ ක්‍රියාකාරීන්ගෙන් බාධා.",
       "News Content": "තායිලන්තයේ බැංකොක් නුවර උද්ඝෝෂණවල යෙදෙන විපක්ෂ ක්‍රියාකාරීන් ඡන්දය සඳහා ලියාපදිංචිවන්නන්ට බාධා කරන බවට වාර්තා වනවා. ලබන පෙබරවාරියේ පැවැත්වෙන එරට මහමැතිවරණය සඳහා ලියාපදිංචි කටයුතු මේ වන විට ආරම්භ වී තිබෙනවා. විරෝධතාවයේ යෙදෙන විපක්ෂ ක්‍රියාකාරීන් පෙන්වා දෙන්නේ ඡන්දය ලියාපදිංචි කිරීමේ කටයුතුවලට පෙර ආණ්ඩුව විසුරුවා හැරිය යුතු බවයි. කෙසේ වුවත් පසුගිය දා තායිලන්ත අගමැතිනී යින්ලූක් ශිනවත්‍රා ප්‍රකාශ කර සිටියේ තමන් ධුරයෙන් ඉවත් නොවන බවයි.",
       "URL": "https://www.hirunews.lk/73995/ඡන්ද-ලියාපදිංචියට-තායි-විපක්ෂ-ක්‍රියාකාරීන්ගෙන්-බාධා",
       "Category": "International News",
       "Parent URL": "https://www.hirunews.lk/international-news.php?pageID=775"
}