{
       "Source": "hirunews",
       "Timestamp": "Sunday, 01 July 2018 - 8:15",
       "Headline": "ඇමරිකාව පුරා ට්‍රම්ප් විරෝධී රැළි",
       "News Content": "ජනපති ට්‍රම්ප්ගේ දැඩි සංක්‍රමණික ප්‍රතිපත්තියට එරෙහිව ඇමරිකාව පුරා විරෝධතා රැළි රැසක් ඊයේ සංවිධාන කර තිබූ අතර, ඊට දස දහස් සංඛ්‍යාත ජනතාව එක්වුණා.\nවිශේෂයෙන් මෙක්සිකෝ දේශසීමාවේදී සංක්‍රමණික ළමයින් 2,000 කට වැඩි පිරිසක් ඔවුන්ගේ දෙමාපියන්ගෙන් වෙන් කිරීම පිළිබඳවයි එහිදී විරෝධය පළ වුණේ.\nට්‍රම්ප්ගේ දැඩි සංක්‍රමණික ප්‍රතිපත්තිය ක්‍රියාත්මක කරන අයිස් හෙවත් සංක්‍රමණික සහ රේගු බලාත්මක ඒජන්සිය විසුරුවා හරින ලෙසද ඔවුන් හඩ නැගුවා.",
       "URL": "https://www.hirunews.lk/194256/ඇමරිකාව-පුරා-ට්‍රම්ප්-විරෝධී-රැළි",
       "Category": "International News",
       "Parent URL": "https://www.hirunews.lk/international-news.php?pageID=355"
}