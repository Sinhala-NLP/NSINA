{
       "Source": "hirunews",
       "Timestamp": "Sunday, 31 January 2016 - 11:23",
       "Headline": "තුර්කි වෙරළේ තවත් ඛේදවාචකයක්",
       "News Content": "අනතුරට ලක්වු සංක්‍රමණික යාත්‍රාවක ගමන් කරමින් සිටි කුඩා දරුවකුගේ මළ සිරුරක් තුර්කි වෙරළේ තිබී සොයාගෙන තිබෙනවා.\nඊයේ අනතුරට ලක්වු යාත්‍රාවේ ගමන් කරමින් සිටි පිරිස්වල සිරුරු සෙවීමේ මෙහෙයුම් තවදුරටත්  සිදුවන බවයි විදෙස් පුවත් සේවාවල දැක්වෙන්නේ.\nතුර්කියේ සිට යුරෝපීය රටවල්වලට සංක්‍රමණය වෙමින් සිටි පිරිසක් රැගත් යාත්‍රාවක් මෙලෙස අනතුරට ලක්ව ඇතැයි සැක කෙරෙනවා.\nයාත්‍රා අනතුරින් මියගොස් වෙරළට ගොඩගසා තිබු කුඩා දරුවාගේ සිරුරක් ආරක්ෂක අංශ විිසින් රැගෙන යාමට සුදානම්වන ආකාරය දැක්වෙන ඡායාරූප කිහිපයක් මේවන විට අන්තර්ජාලයට එක්ව තිබෙනවා.\nපසුගිය වසරේ සැප්තැම්බර් මාසයේදී ද අනතුරට ලක්වු සිරියානු සංක්‍රමණික යාත්‍රාවක සිටි කුඩා දරුවකුගේ මළ සිරුරක් තුර්කි වෙරළෙන් සොයා ගැනුනා.\nඑම දරුවා පිළිබඳ පසුව ලෝකයේම දැඩි අවධානයකට ද ලක්වුනා.\nසංක්‍රමණිකයන් පිළිබඳ ජාත්‍යන්තර සංවිධානය පෙන්වා දෙන්නේ මෙම වසරේ ගතවු කාලය තුල අනවසරයෙන් යුරෝපා රටවලට ඇතුලුවීමට පැමිණි 244 දෙනෙකු යාත්‍රා අනතුරුවලින් මරණයට පත්ව ඇති බවයි.\nඑමෙන්ම තවත් පනස් පන්දහස් 568 දෙනෙකු බේරාගෙන තිබෙනවා.",
       "URL": "https://www.hirunews.lk/125125/තුර්කි-වෙරළේ-තවත්-ඛේදවාචකයක්",
       "Category": "International News",
       "Parent URL": "https://www.hirunews.lk/international-news.php?pageID=668"
}