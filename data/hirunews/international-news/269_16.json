{
       "Source": "hirunews",
       "Timestamp": "Sunday, 05 May 2019 - 11:09",
       "Headline": "ඉන්දීය මහ මැතිවරණයේ කාන්තා සහභාගීත්වය ඉහළ යයි",
       "News Content": "අදියර 7 කින් පැවැත්වෙන ඉන්දීය මහ මැතිවරණයේ අදියර 4 ක් අවසානයේ නිකුත් කෙරුණු දත්තවලට අනුව ප්‍රාන්ත 9 කදී කාන්තාවන් වැඩි පිරිසක් ඡන්දය ප්‍රකාශ කර ඇති බව හින්දු පුවත්පත වාර්තා කළා.\nඑලෙස ඡන්දය ප්‍රකාශ කළ ඉන්දීය කාන්තාවන්ගේ සංඛ්‍යාව කෝටි 20.31ක්.\nඉන්දීය මහ මැතිවරණයේ පළමු අදියර පසුගිය අප්‍රේල් 11 වනදා පැවැත්වුණේ ප්‍රාන්ත 18 ක ආසන 91 ක් සඳහා මහජන නියෝජිතයන් තෝරා පත් කරගැනීමටයි.\nලෝක් සභා ආසනවලින් සියයට 70 කට ආසන්න සංඛ්‍යාවක් සම්පුර්ණ කරමින් මැතිවරණයේ සිව්වන අදියර පසුගිය අප්‍රේල් 29 වනදා පැවැත්වුණා.",
       "URL": "https://www.hirunews.lk/215778/ඉන්දීය-මහ-මැතිවරණයේ-කාන්තා-සහභාගීත්වය-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=269"
}