{
       "Source": "hirunews",
       "Timestamp": "Sunday, 19 January 2020 - 11:56",
       "Headline": "ලිබියාවට මැදිහත් නොවන්නැයි ජගත් සංවිධාන නියෝජිතයන් කියයි",
       "News Content": "ලිබියානු සිවිල් යුද්ධයට මැදිහත්වීමෙන් වැළකී සිටින්නැයි ලිබියාව පිළිබඳ ජගත් සංවිධාන විශේෂ නියෝජිත ගාසන් සලාමේ විදේශ බලවතුන්ගෙන් ඉල්ලීමක් කළා.\nඒ, ලිබියානු බල අරගලයේ ප්‍රධාන කණ්ඩායම් දෙක ජර්මනියේ බර්ලින් නුවරදී සාම සාකච්ඡා සඳහා එක්ව සිටියදියි.\nටි‍්‍රපොලි අගනුවර කේන්ද්‍ර කොටගත් ජගත් සංවිධානයේ සහය ලබන ජාතික එකඟතා රජය සහ බලගතු හමුදා නායකයෙකු වන කලීෆා හෆ්තාර්ගේ කණ්ඩායම අතර මාස 9 ක් තිස්සේ පැවති ගැටුම්වලින් අනතුරුවයි එම සාකච්ඡා ආරම්භ වන්නේ.\nජගත් සංවිධාන විශේෂ නියෝජිත සලාමේ සඳහන් කළේ ලිබියාවේ විවිධ සන්නද්ධ කණ්ඩායම්වලට විදේශ බලවේග මගින් සහය දැක්වීම හේතුවෙන් එහි ප්‍රචන්ඩත්වයේ චක්‍රයක් නිර්මාණය වී ඇති බවයි.",
       "URL": "https://www.hirunews.lk/232568/ලිබියාවට-මැදිහත්-නොවන්නැයි-ජගත්-සංවිධාන-නියෝජිතයන්-කියයි",
       "Category": "International News",
       "Parent URL": "https://www.hirunews.lk/international-news.php?pageID=205"
}