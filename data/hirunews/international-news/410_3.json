{
       "Source": "hirunews",
       "Timestamp": "Thursday, 28 December 2017 - 14:06",
       "Headline": "වසර 200ක් පැරණි ගසක් කපන්නැයි ට්‍රම්ප් නියෝග කරයි",
       "News Content": "ඇමරිකානු ජනාධිපතිවරයාගේ නිල නිවස වන ධවන මන්දිරය ඉදිරිපිට ඇති වසර 200ක් පැරණි ගසක් කපා ඉවත් කරන ලෙස ජනාධිපති ඩොනල්ඩ් ට්‍රම්ප් නියෝග කර තිබෙනවා.\nජනපති ආර්යා මෙලානියා ට්‍රම්ප් කරනු ලැබූ ඉල්ලීමකට අනුව මෙම ගස කපා ඉවත් කරන ලෙස නියෝග කර ඇති බවටයි විදෙස් මාධ්‍ය වාර්තා සඳහන් කළේ.\nජැක්සන් මැග්නෝලියා ලෙස නම් කර ඇති මෙම ශාකය ඇමරිකාවේ හිටපු ජනාධිපතිවරයෙකු වූ ඇන්ඩෲ ජැක්සන් විසින් රෝපණය කරනු ලැබුවේ ඔහුගේ බිරිඳ මියයෑම සිහිකිරීම සඳහායි.\n1928 - 1988 කාලය තුල ඇමරිකානු ඩොලර් 20 නෝට්ටුවටද මෙම ගසෙහි සලකුණ ඇතුලත් කර තිබුණා.\nවිදෙස් වාර්තා තවදුරටත් සඳහන් කළේ ධවල මන්දිරයේ මාධ්‍ය හමු පැවැත්වෙන්නේ මෙම ස්ථානයේ බැවින් මෙම ශාකය කඩා වැටීමේ අවධානමක් හේතුවෙන් මෙලෙස කපා දැමීමට නියෝග කර ඇති බවයි.\nකෙසේ වෙතත් මෙම වර්ගයේම තවත් ශාකයක් එම ස්ථානයේ රෝපණය කරන බවද ධවල මන්දිරය ප්‍රකාශ කරනවා.",
       "URL": "https://www.hirunews.lk/179555/වසර-200ක්-පැරණි-ගසක්-කපන්නැයි-ට්‍රම්ප්-නියෝග-කරයි",
       "Category": "International News",
       "Parent URL": "https://www.hirunews.lk/international-news.php?pageID=410"
}