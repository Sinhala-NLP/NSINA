{
       "Source": "hirunews",
       "Timestamp": "Wednesday, 26 October 2016 - 16:02",
       "Headline": "උතුරු කොරියානු න්‍යෂ්ටික අවි නතර කළ නොහැකි බව ඇමරිකාව පිළිගනී",
       "News Content": "උතුරු කොරියාව විසින් න්‍යෂ්ටික අවි සංවර්ධනය කිරීමේ වැඩසටහන නතර කිරීම සඳහා ඇමරිකාව දියත් කළ වැඩසටහන අසාර්ථක වී ඇති බව ඇමරිකානු ජාතික ඔත්තු සේවාවේ අධ්‍යක්‍ෂ ජේම්ස් ක්ලැපර් ප්‍රකාශ කළා.\nනිව්යෝක් නුවරදී දේශනයක් පවත්වමින් ඔහු සඳහන් කළේ ඇමරිකාවට හැකිවන්නේ ඔවුන්ගේ හැකියාවන් අවම කිරීම පමණක් බවයි.\nඋතුරු කොරියානු න්‍යෂ්ටික සහ රොකට් වැඩසටහන පසුගිය කාලය තුළ සීග්‍ර ප්‍රගතියක් අත්කරගත්තේ ජාත්‍යන්තර සම්බාධක පවතිද්දියි.\nපසුගිය සැප්තැම්බර් මාසයේදී උතුරු කොරියාව පස්වන සහ සිය විශාලතම න්‍යෂ්ටික පිපිරුම සිදුකළා.",
       "URL": "https://www.hirunews.lk/146126/උතුරු-කොරියානු-න්‍යෂ්ටික-අවි-නතර-කළ-නොහැකි-බව-ඇමරිකාව-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=567"
}