{
       "Source": "hirunews",
       "Timestamp": "Thursday, 08 October 2015 - 17:45",
       "Headline": "භූ කම්පනයෙන් පසු එවරස්ට් තරණය නැවතත් කල්යයි",
       "News Content": "පසුගිය අප්‍රේල් මාසයේ ඇතිවු ප්‍රබල භූ කම්පනයෙන් පසු එවරස්ට් කඳු ශිඛරය තරණය කළ ප්‍රථම කඳු නගින්නා වීමේ උත්සාහය ජපන් ජාතික නොබුකසු කුරිකි අත්හැර දමා තිබෙනවා. මීටර් 8848 ක් උසැති එවරස්ට් ශිඛරයේ මීටර් 8150 ක් නැගීමෙන් පසු පවතින දැඩි සුළං ඔහුගේ උත්සාහය අතහැර දැමීමට හේතුවයි. මෙම ජපන් ජාතිකයා 2012 වසරේදීද එවරස්ට් තරණය කිරීමට උත්සාහ කළ අතර, එහිදී මීටර් 8230 ක් ඉහළ හිම ශිඛරයේ සෙන්ටිගේ‍්‍රඞ් අංශක ඍණ 20 ක ශීත හිම අතරේ දින දෙකක් රැඳී සිටීම නිසා ඔහුගේ එක් ඇඟිල්ලක් හැර අත්වල ඇඟිලි සියල්ල අහිමි වුණා. ඔහු මෙවර කඳු තරණය සිදුකළේ එලෙස අත්වල එක් ඇඟිල්ලක් පමණක් තිබියදීයි. නේපාලයේ භූ කම්පනයෙන් පසු මෙතෙක් කිසිවෙකු එවරස්ට් කඳු ශිඛරය තරණය කර නැහැ.",
       "URL": "https://www.hirunews.lk/118087/භූ-කම්පනයෙන්-පසු-එවරස්ට්-තරණය-නැවතත්-කල්යයි",
       "Category": "International News",
       "Parent URL": "https://www.hirunews.lk/international-news.php?pageID=699"
}