{
       "Source": "hirunews",
       "Timestamp": "Tuesday, 08 October 2013 - 14:00",
       "Headline": "උතුරු ඉන්දියාවේ එන්සෙපලයිටිස් පැතිරේ.",
       "News Content": "පසුගිය දින කිහිපය තුළ ඉන්දියාවේ උත්තර් ප්‍රදේශ් ප්‍රාන්තයේ ළමයින් 15 දෙනෙකු ජැපනීස් එන්සෙපලයිටිස් නොහොත් මොළේ උණ රෝගයට ගොදුරුවීමෙන් ජීවිතක්ෂයට පත්වී තිබෙනවා. තවත් ළමයින් 200කට අධික පිරිසක් රෝහල්වල ප්‍රතිකාර ලබන බවයි ඉන්දීය වාර්තා සඳහන් කළේ. මේ වසරේ මේ වන විට ඉන්දියාවේ ජැපනීස් එන්සෙපලයිටිස් රෝගයෙන් මිය ගිය සංඛ්‍යාව 358ක්. උතුරු ඉන්දියාවේ ගෝරක්පූර් ප්‍රදේශයේ රෝගය වැඩි වශයෙන් පැතිර පවතින අතර දේශසීමාවෙන් ඔබ්බේ වූ නේපාල ගම්මානවලට ද එය පැතිරී ඇති බව සඳහන්. 1978 වසරේ මුලින්ම රෝගය හඳුනා ගැනීමෙන් පසු දකුණු ආසියානු කලාපය තුළ එන්සෙපලයිටිස් මරණ 6500ක් පමණ වාර්තා වුණා.",
       "URL": "https://www.hirunews.lk/68889/උතුරු-ඉන්දියාවේ-එන්සෙපලයිටිස්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=796"
}