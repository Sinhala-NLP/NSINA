{
       "Source": "hirunews",
       "Timestamp": "Wednesday, 27 September 2023 - 21:53",
       "Headline": "සික් බෙදුම්වාදී නායකයාගේ මරණය සම්බන්ධයෙන් තොරතුරු කැනඩාවෙන් ඉල්ලයි",
       "News Content": "සික් බෙදුම්වාදී නායකයාගේ මරණය සම්බන්ධයෙන් තොරතුරු ඇත්නම් ඒවා තමන්ට ලබා දෙන ලෙස ඉන්දියාව කැනඩාවෙන් ඉල්ලා තිබෙනවා.\nඑරට විදේශ අමාත්‍ය ආචාර්ය එස්. ජයිශංකර් නිව්යෝක් නුවර පැවති උත්සවයකට එක් වෙමින් ප්‍රකාශ කර ඇත්තේ ඒ සම්බන්ධයෙන් සුවිශේෂි තොරතුරු ඇත්නම් සොයා බැලීමට සූදානම් බවයි.\nහර්දීප් සිං නිජ්ජාර් නැමති මෙම සික් බෙදුම්වාදී නායකයා කැනඩාවේ බි්‍රටිෂ් කොළොම්බියා ප්‍රදේශයේ කෝවිලක් ඉදිරිපිටදී පසුගිය ජුනි මාසයේදී වෙඩි තබා ඝාතනය කෙරුණා.\nමේ සිද්ධිය සම්බන්ධයෙන් කැනඩාව චෝදනා කළේ අදාළ ඝාතනයට ඉන්දීය බලධාරීන් සම්බන්ධ බවට විශ්වාසදායි තොරතුරු පවතින බවයි.\nවිදෙස් මාධ්‍ය වාර්තා කරන්නේ එම චෝදනා ඉන්දියාව විසින් ප්‍රතික්ෂේප කර තිබෙන බවයි.",
       "URL": "https://www.hirunews.lk/349588/සික්-බෙදුම්වාදී-නායකයාගේ-මරණය-සම්බන්ධයෙන්-තොරතුරු-කැනඩාවෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=1"
}