{
       "Source": "hirunews",
       "Timestamp": "Saturday, 23 December 2017 - 9:25",
       "Headline": "ග්‍රහලෝක අනුභව කරන තාරකාවක් සොයා ගැනේ",
       "News Content": "තමා වටා පරිභ‍්‍රමණය වන ග්‍රහලෝක අවශෝෂණය කර ගන්නා අපගේ සූර්යයාට සමාන තාරකාවක් පර්යේෂකයන් පිරිසක් විසින් සොයාගෙන තිබෙනවා.\nඇමරිකානු ඉන්දියානා විශ්වවිද්‍යාලයේ තාරකා විද්‍යාඥවරියක ද එම කණ්ඩායමට ඇතුළත් වන අතර, ඇය සඳහන් කළේ පෘථිවියේ සිට ආලෝක වර්ෂ 550ක් ඈතින් පිහිටි එම තාරකාවේ උෂ්ණත්වය සෙන්ටි‍්‍රගේ‍්‍රඩ් අංශක 5330ක් පමණ වන බවයි.\nඅප සූර්යයාගේ උෂ්ණත්වය වන්නේ ඊට වඩා මදක් ඉහළ අගයක්.\nසාපේක්ෂව යොවුන් තාරකාවක් වූ මෙම සූර්යයා පිළිබදව ජාත්‍යන්තර තාරකා ශාස්ත්‍ර සඟරාවට ලිපියක් ගොනු කර ඇත්තේ ග්‍රහලෝක බුදින සූර්යයෙකු යන තේමාවෙන්.\nඑමෙන්ම සිය දරුවන් අනුභව කරන ක්‍රෝනස් නැමැති ග්‍රීක දෙවියන්ටයි විද්‍යාඥයන් එය සම කර ඇත්තේ.",
       "URL": "https://www.hirunews.lk/179098/ග්‍රහලෝක-අනුභව-කරන-තාරකාවක්-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=411"
}