{
       "Source": "hirunews",
       "Timestamp": "Tuesday, 23 October 2018 - 11:31",
       "Headline": "ඇමරිකාව න්‍යෂ්ටික අවි බලය තර කිරීමට සැරසේ",
       "News Content": "රුසියාව සමඟ පැවති න්‍යෂ්ටික අවි සීමා ගිවිසුමෙන් ඉවත් වන බව ප්‍රකාශ කිරීමෙන් අනතුරුව ඇමරිකාවේ න්‍යෂ්ටික අවි බලය තර කිරීමට කටයුතු කරන බව ජනාධිපති ඩොනල්ඩ් ට්‍රම්ප් ප්‍රකාශ කළා.\nඔහු කියා සිටියේ සිය න්‍යෂ්ටික බලය හීන වීම රුසියාවේ සහ චීනයේ තර්ජනවලට ඇමරිකාව ගොදුරු කිරීමක් බවයි.\nකෙසේ නමුත්, න්‍යෂ්ටික අවි පිළිබඳ  ජනපති ට්‍රම්ප්ගේ ප්‍රතිපත්තිය රුසියාවේ දැඩි විවේචනයට ලක්වුණා.\nඇමරිකානු ආරක්ෂක උපදේශක ජෝන් බෝල්ටන් මේ වන විට රුසියාවේ සංචාරයක නිරත වන අතර, ඔහු අද ජනපති පුටින් හමුවීමට ද නියමිතයි.\nඑහිදී මේ පිළිබදව සාකච්ඡා කෙරෙනු ඇතැයි අපේක්ෂා කෙරෙනවා.",
       "URL": "https://www.hirunews.lk/202742/ඇමරිකාව-න්‍යෂ්ටික-අවි-බලය-තර-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=323"
}