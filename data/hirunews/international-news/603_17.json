{
       "Source": "hirunews",
       "Timestamp": "Wednesday, 03 August 2016 - 15:53",
       "Headline": "අධිවේගී මාර්ගයක පාලමක් කඩා වැටී 22 ක් අතුරුදන්",
       "News Content": "ඉන්දියාවේ අධිවේගී මාර්ගයක පිහිටි පාලමක් කඩා වැටීමෙන් පුද්ගලයන් විසි දෙදෙනෙකු අතුරුදන්වී තිබෙනවා.\nමුම්බායි නුවර සහ ගෝආ නුවර යා කෙරෙන අධිවේගී මාර්ගයක පාලමක් මෙලෙස කඩාවැටී ඇති බවයි විදෙස් පුවත් සේවා සඳහන් කලේ.\nපාලමත් සමග මගී ප්‍රවාහන බස් රථ දෙකක් ද ගගට වැටී ඇතැයි සඳහන්.\nපාලම කඩා වැටෙන අවස්ථාව වන විට අධික ජල ගැලීම් තත්වයක් ද පැවති බවයි වාර්තාවන්නේ.\nමෙතෙක් ගගට වැටුනු කිසිදු වාහනයක් හෝ පුද්ගලයකු බේරා ගැනීමට හැකියාවක් ලැබී නැහැ.\nපවතින දැඩි වර්ෂාපතනය අතුරුදන්වුවන් සෙවීමේ මෙහෙයුම්වලට බාධා මතුකර තිබෙනවා.\nපාලම කඩා වැටීමත් සමග එම මාර්ගයේ පැමිණෙන වාහන වෙනත් පාලමකින් මුම්බායි නුවරට සහ ගෝආ නුවරට යැවීමටයි බලධාරීන් පියවර ගෙන ඇත්තේ.\nඅතුරුදන්වුවන් සෙවීමේ මෙහෙයුම් සඳහා ජාතික ආපදා කළමණාකරණ ඒකක නිලධාරීන් / කිමිදුම්කරුවන් ඇතුලු 80 දෙනෙකුගෙන් යුත් කණ්ඩායමක් පිටත්කර යවා තිබෙනවා.",
       "URL": "https://www.hirunews.lk/139748/අධිවේගී-මාර්ගයක-පාලමක්-කඩා-වැටී-22-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=603"
}