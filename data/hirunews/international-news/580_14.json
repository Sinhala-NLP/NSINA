{
       "Source": "hirunews",
       "Timestamp": "Monday, 26 September 2016 - 15:35",
       "Headline": "ජපානයේ භූ කම්පනයක්",
       "News Content": "ජපානයේ දකුණුදිග ඔකිනාවා දිවයින සහ යාබද දිවයින් පෙළ සසල කරවමින් අද ප්‍රබල භූ කම්පනයක් සිදුවුණා.\nරික්ටර් පරිමාණයේ 5.7ක ප්‍රබලතාවකින් යුත් එම භූ කම්පනය හේතුවෙන් ජීවිත හෝ දේපළ හානි සිදුවූ බවක් මෙතෙක් වාර්තා වී නැහැ.\nලොව භූ විද්‍යාත්මකව ඉතා සක්‍රීය ප්‍රදේශයක පිහිටි ජපානයේ මෙවැනි භූ කම්පන නිරන්තරයෙන් වාර්තා වනවා.\nලොව සිදුවන රික්ටර් පරිමාණයේ 6 ඉක්ම වූ භූ කම්පනවලින් සියයට 20ක් පමණ වාර්තා වන්නේ ජපානයෙන්.\n2011 වසරේ මාර්තු මාසයේ ඊසානදිග ජපානයේ සිදුවූ රික්ටර් පරිමාණයේ 9ක භූ කම්පනය වාර්තාගත ඉතිහාසයේ එරට සිදුවූ ප්‍රබලතම භූ කම්පනයයි.",
       "URL": "https://www.hirunews.lk/143869/ජපානයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=580"
}