{
       "Source": "hirunews",
       "Timestamp": "Wednesday, 03 February 2016 - 11:00",
       "Headline": "ලිංගික සංසර්ගයෙන් සීකා බෝවන බව සොයා ගැනෙයි",
       "News Content": "බ්‍රසීලය ප්‍රමුඛ ලතින් ඇමරිකානු රටවල සීග්‍රයෙන් පැතිරී යන සීකා වෛරසය, මදුරුවන්ට අමතරව අමතරව ලිංගික සංසර්ගයෙන් ද බෝවන බව නවතම සෞඛ්‍ය වාර්තා පෙන්වා දෙනවා. ලිංගික සංසර්ගයේ යෙදීම හේතුවෙන් ටෙක්සාස් ප්‍රාන්තයෙන් මෙම රෝගී තත්ත්වය වාර්තා වන්නේ පළමු වතාවටයි.\nඕස්ට්‍රේලියාවේ සිඩ්නි නුවරින් ද සිකා වැළදුන් රෝගීන් දෙදෙනෙකු වාර්තා වී තිබෙනවා.\nබ්‍රසීලයේ කුඩා දරුවන් 3670ක් සිකා රෝගය සම්බන්ධයෙන් පරීක්ෂාවට ලක් කර ඇති අතර ඔවුන්ගෙන් 404 දෙනෙකුට සිකා රෝගය වැලදී ඇති බවට තහවුරු කරගෙන ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/125356/ලිංගික-සංසර්ගයෙන්-සීකා-බෝවන-බව-සොයා-ගැනෙයි",
       "Category": "International News",
       "Parent URL": "https://www.hirunews.lk/international-news.php?pageID=668"
}