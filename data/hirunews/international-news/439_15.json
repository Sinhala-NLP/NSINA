{
       "Source": "hirunews",
       "Timestamp": "Thursday, 14 September 2017 - 12:38",
       "Headline": "ඇපල් සමාගමෙන් සුපිරි ගොඩනැගිල්ලක් (ඡායරූප)",
       "News Content": "ලෝ පූජිත ඇපල් සමාගමේ නවතම ගොඩනැගිල්ල කැලිෆෝනියාවේ ඉදිකර තිබෙනවා.\nඉතාමත් දර්ශනීය ලෙස නිර්මාණ්‍ය කළ මෙම ගොඩනැගිල්ලේ නව නිපැයුම් අධ්‍යාපන පීඨයක්,අභ්‍යවකාශ නිරීක්ෂණ මධ්‍යස්ථානයක් ඇතුළු පහසුකම් රැසකින් සමන්විත බවයි වාර්තාවන්නේ.\nතවමත් ඉදිවීමට ඇති මෙම පීඨයේ ඇපල් නිර්මාතෘ ස්‌ටීව් ජොබ්ස්‌ සිහිපත් කිරීම සඳහා ආසන 1000 කින් සමන්විත රඟහලක්‌ ද වන බවයි විදෙස් මාධ්‍ය වාර්තා කළේ.\nලොව විශාලතම සූර්ය කිරණවලින් විදුලිය ලබා ගැනීමේ පද්ධතිය පිහිටා ඇත්තේ ද මෙම ගොඩනැගිල්ල තුලයි.\nඑමෙන්ම මෙය ලොව පස්වන මිල අධිකම ගොඩනැගිල්ල බවයි සඳහන් වන්නේ.\nඇපල් සමාගමේ 10 වන සංවත්සරය නිමිත්තෙන් ඉදිකළ මෙම ගොඩනැගිල්ලේ සේවකයින් 12,000 කට සේවය කළ හැකි වනවා.",
       "URL": "https://www.hirunews.lk/170899/ඇපල්-සමාගමෙන්-සුපිරි-ගොඩනැගිල්ලක්-ඡායරූප",
       "Category": "International News",
       "Parent URL": "https://www.hirunews.lk/international-news.php?pageID=439"
}