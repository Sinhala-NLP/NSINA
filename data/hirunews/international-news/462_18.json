{
       "Source": "hirunews",
       "Timestamp": "Friday, 07 July 2017 - 8:56",
       "Headline": "කටාර් සේවකයින් අතරමන්",
       "News Content": "සෞදි අරාබියයේ සේවය කළ කටාර් සමාගම්වල හිමිකරුවන් එරටින් පිටුවහල් කිරීම නිසා ඔවුන් යටතේ සේවය කළ ඉන්දියන් , නේපාල,  බංග්ලාදේශ හා පකිස්ථාන් සේවකයන් අතරමන් වී ඇතිබව විදෙස් මාධ්‍ය වාර්තාකරනවා.\nමේ නිසා ඔවුන්ට නවතන් පමණක් නොව වැටුප ලැබී නොමැති බවයි සදහන් වන්නේ.\nමිට අමතරව එම සේවකයන්ට කටාර් වෙත යාමද තහනම් කර තිබෙනවා.\nසෞදි අරාබිය කටාර් රජයෙන් පලිගැනීම සඳහා එරට සිටි ඔටුවන් සහ ගොපල්ලන් 12000 ක් ද රටින් පිටුවහල් කර ඇති බවද විදෙස් මාධ්‍ය වාර්තාකරනවා.\nපසුගිය මස 5 වනදා සෞදි අරාබිය / එක්සත් අරාබි එමීර් රාජ්‍යය / ඊජිප්තුව සහ බහරේනය කටාරය සමග පවත්වන සම්බන්ධතා අත්හිටුවන බවට නිවේදනය කළා.\nඒ කටාරය අන්තවාදී කණ්ඩායම්වලට සහය දක්වන බවට චෝදනා කරමින්.\nමේ හේතුවෙන් රටවල් 4 ක් කටාර් ගුවන් සේවාවලට තම ගුවන් සීමාවන් ද තහනම් කිරීමට පියවර ගත්තා.\nඑමෙන්ම සියලු කටාර් ජාතිකයන්ට තම රටවලින් පිටවන ලෙසටයි අදාළ රටවල් ප්‍රකාශරක තිබුනේ.",
       "URL": "https://www.hirunews.lk/165284/කටාර්-සේවකයින්-අතරමන්",
       "Category": "International News",
       "Parent URL": "https://www.hirunews.lk/international-news.php?pageID=462"
}