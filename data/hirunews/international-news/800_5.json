{
       "Source": "hirunews",
       "Timestamp": "Friday, 27 September 2013 - 13:45",
       "Headline": "කාලගුණ වෙනස පිළිබඳ ජගත් වාර්තාව අද එළිදැක්වේ.",
       "News Content": "මිහිතලය උණුසුම්වීමට ලෝකය මුහුණදිය යුතු ආකාරය සහ ඒ සඳහා වන ක්‍රියාමාර්ගවල නවතම තත්ත්වය හෙළිදරව් කරන කාලගුණ වෙනස පිළිබඳ ජගත් වාර්තාව ස්වීඩනයේ ස්ටොක්හෝම් නුවරදී අද (27) එළිදැක්වෙනවා. කාලගුණ වෙනස පිළිබඳ ජගත් සංවිධානයේ අන්තර් රාජ්‍ය කමිටුව මෙම වාර්තාව සකස් කිරීමට පෙර සතියක සමුළුවකට සහභාගි වුණා. මිහිතලය උණුසුම්වීම පිළිබඳ භෞතික සාක්ෂි මෙහිදී ඉදිරිපත් කිරීමට නියමිතයි. ධ‍්‍රැව ප්‍රදේශවල අයිස් දියවීම මුහුදු මට්ටම  ඉහළ යාම සහ පෘථිවිය උණුසුම් වීම වැළැක්වීම සඳහා ගත යුතු පියවර හා නිර්දේශ මෙමගින් ඉදිරිපත් කෙරෙනු ඇති.",
       "URL": "https://www.hirunews.lk/68121/කාලගුණ-වෙනස-පිළිබඳ-ජගත්-වාර්තාව-අද-එළිදැක්වේ",
       "Category": "International News",
       "Parent URL": "https://www.hirunews.lk/international-news.php?pageID=800"
}