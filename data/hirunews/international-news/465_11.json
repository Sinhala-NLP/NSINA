{
       "Source": "hirunews",
       "Timestamp": "Friday, 30 June 2017 - 13:48",
       "Headline": "චීන ජනපති ෂී ජින්පින් හොංකොං පුරවරයට",
       "News Content": "චීනයට අයත් එහෙත් දේශපාලන වශයෙන් බෙදුණු හොංකොං දේශයේ අද සංචාරයක නිරත වන චීන ජනාධිපති ෂී ජින්පින් දැවැන්ත හමුදා පෙළපාලියකින් පිළිගනු ලැබූ බව විදෙස් වාර්තා සඳහන් කළා.\nඔහු හොංකොං වෙත පැමිණුනේ හොංකොං දිවයින බ්‍රිතාන්‍යයෙන් යළි චීනයට හිමි වී වසර විස්සක් සපිරීමට සමගාමීවයි.\n99 වසරක බද්දට බ්‍රිතාන්‍යයට ලබාදී තිබූ හොංකොං දිවයින 1997 වසරේදී නැවත චීනයට හිමිවුණා.\nචීන ජනාධිපතිවරයා පැමිණීමට පෙර හොංකොං හි අත්අඩංගුවේ පසු වූ විපක්ෂ දේශපාලන ක්‍රියාකාරීන් රැසක් නිදහස් කර තිබෙනවා.\nසුප්‍රකට මාවෝ සේතුං නිල ඇඳුමකින් සැරසුණු චීන ජනාධිපති ෂී ජින්පින් විවෘත ජීප් රථයකින් හොංකොං හි වීථිවල සැරිසැරූ බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/164772/චීන-ජනපති-ෂී-ජින්පින්-හොංකොං-පුරවරයට",
       "Category": "International News",
       "Parent URL": "https://www.hirunews.lk/international-news.php?pageID=465"
}