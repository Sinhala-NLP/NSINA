{
       "Source": "hirunews",
       "Timestamp": "Tuesday, 08 December 2015 - 12:46",
       "Headline": "චීනයේ බීජිං අගනුවර අඩපණ වෙලා",
       "News Content": "දූවිලි දුමාරයකින් චීනයේ බීජිං අගනුවර වැසීයාම හේතුවෙන් එහි පරිසර දූෂණ අවදානමක් ප්‍රකාශයට පත් කර තිබෙනවා. මේ නිසා ලබන බ්‍රහස්පතින්දා වනතුරු බීජිං නුවර පාසල් වසා දමා ඇති අතර, පිටතට නිරාවරණය වූ ඉදිකිරීම් කටයුතු ද නවතා දමා ඇති බව වාර්තා වුණා.\nපරිසර දූෂණය අවම කිරීමේ පියවරක් ලෙස ඇතැම් කර්මාන්තශාලාවල ක්‍රියාකාරිත්වය ද නතර කරන ලෙස ද උපදෙස් දී ඇති බව සඳහන්.\nලොව විශාලතම පරිසර දූෂකයා ලෙස සැලකෙන චීනයට පැරිසියේ පැවැත්වෙන ලෝක කාලගුණ සමුළුවේදී ද එල්ල වන්නේ දැඩි බලපෑමක්.\nමේ වනවිට ලොව රටවල් 185 ක නියෝජිතයන් කාලගුණ වෙනසට හේතුවන කාබන් දහනය අවම කිරීමේ ගිවිසුමක් සකස් කිරීම සඳහා කටයුතු කරමින් සිටිනවා.",
       "URL": "https://www.hirunews.lk/121593/චීනයේ-බීජිං-අගනුවර-අඩපණ-වෙලා",
       "Category": "International News",
       "Parent URL": "https://www.hirunews.lk/international-news.php?pageID=682"
}