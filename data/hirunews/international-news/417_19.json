{
       "Source": "hirunews",
       "Timestamp": "Tuesday, 28 November 2017 - 17:33",
       "Headline": "උහුරු කෙන්යාටා දෙවන වරටත් ජනාධිපති ධුරයේ දිවුරුම් දෙයි",
       "News Content": "උහුරු කෙන්යාටා කෙන්යාවේ ජනාධිපතිවරයා ලෙස දෙවන වරටත් දිවුරුම් දී තිබෙනවා.\nමෙම දිවුරුම්දීම අතරතුර පොලීසිය සහ විපක්ෂ කණ්ඩායම් අතර ගැටුම් හටගෙන ඇති බවයි විදෙස් මාධ්‍ය වාර්තා සඳහන් කළේ.\nමීට පෙර පැවති කෙන්යානු ජනාධිපතිවරණයේදී අක්‍රමිකතා සිදුවූ බව පවසමින් එහි ප්‍රතිඵලය අවලංගු කිරීමට එරට ශ්‍රේෂ්ඨාධිකරණය තීන්දු කරනු ලැබුවා.\nඉන් අනතුරුව පැවති ජනාධිපතිවරණයේදී උහුරු කෙන්යාටා සියයට 98 ක ඡන්ද ප්‍රතිශතයකින් ජයග්‍රහණය කිරීමට සමත්වුණා.\n2013 වසරේ සිට එරට ජනාධිපතිධුරය හොබවනු ලබන්නේ උහුරු කෙන්යාටායි.",
       "URL": "https://www.hirunews.lk/177147/උහුරු-කෙන්යාටා-දෙවන-වරටත්-ජනාධිපති-ධුරයේ-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=417"
}