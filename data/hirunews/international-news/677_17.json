{
       "Source": "hirunews",
       "Timestamp": "Friday, 25 December 2015 - 12:24",
       "Headline": "ඉරාකයේ 'රූ රැජිණ'  පැහැර ගන්නා බව IS  ත්‍රස්තයින් කියයි (ඡායාරූප)",
       "News Content": "ඉරාක  සුරූපිණිය පැහර ගන්නා බවට ISIS කැරළිකරුවන් තර්ජනය කරයි.  1972න්  පසු පළමු වරට ඉරාකයේ 'රූ රැජිණ'  ලෙස  පසුගියදා කිරුළ හිමි කරගත්තේ  20 හැවිරිදි Shaima Qassem Abdulrahman.  ඈ විශ්ව විද්‍යාල - ආර්ථික විද්‍යා අංශයේ සිසුවියක්.\nසමාජයෙන් එල්ල වී ඇති බලපෑම් හමුවේ කාන්තාවන්ට තම අයිතීන් වෙනුවෙන් හඬ නැගීමට, 'රූ රැජිණ'' කිරුළ යොදා ගන්නා බවයි ඇය  පැවසූයේ.\nකෙසේ වෙතත් IS සටන්කාමීන් ඇයට දුරකතන ඇමතුමකින් දන්වා ඇත්තේ ඔවුන්ගේ ත්‍රස්ත සංවිධානයට එක්වන ලෙසයි. නායකයා ඇය ලිංගික වහල්කමට ගැනීමට අපේක්ෂා කරන බව ඉන් කියවී තිබේ.\nනොඑසේනම් පැහැර  ගන්නා බවට ද තර්ජනය කර ඇත.\n200කට ආසන්න තරඟ කාරියන් අතුරින් කිරුළ හිමි කරගත් මොහොතේ   Shaima Qassem Abdulrahman සඳහන් කළේ  ඇයට කිසි බියක් නොදැනෙන බවයි. වැරදි වැඩක් නොකරන නිසා බිය නොදැනෙන බවද ඇය කියා සිටියා.\nඉරාක කාන්තාව යනු පිරිමි පාර්ශවය මෙන්ම සමාජයේ ශක්තිමත් කණ්ඩායමක් බවයි  ඇය එහි දී අවධාරණය කළේ.\nකෙසේ වෙතත් 'ඉරාක රූ රැජිණ'  තරඟය  පිළිබඳ එරට ඇතැම්  මාධ්‍ය  මාස කිහිපයකට පෙර වාර්තා කර තිබුනේ, මෙම තරඟ  ඉසව්ව ත්‍රස්තවාදීන්ට මනා රුකුළක් බවටයි.",
       "URL": "https://www.hirunews.lk/122771/ඉරාකයේ-රූ-රැජිණ-පැහැර-ගන්නා-බව-ත්‍රස්තයින්-කියයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=677"
}