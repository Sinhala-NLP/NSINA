{
       "Source": "hirunews",
       "Timestamp": "Friday, 17 February 2017 - 11:04",
       "Headline": "පර්යේෂකයන් පිරිසක් මැමත් අලි නැවත බිහිකිරීමට සැරසෙයි (ඡායාරූප)",
       "News Content": "ඇමෙරිකානු පර්යේෂකයන් පිරිසක් විසින් වසර දහස් ගාණනකට පෙර සිටි මැමත් අලි නැවත බිහි කිරීමට හැකි බව ප්‍රකාශ කර තිබෙනවා.\nඒ වසර 4500ක් පමණ පැරණි සයිබීරියාවේ frozen නම් අයිස් තට්ටුවක ඇති DNA අධ්‍යයනය කිරීම මඟින්.\nඔවුන් විදෙස් මාධ්‍ය වෙත ප්‍රකාශ කර ඇත්තේ අවුරුදු දෙකක් වැනි කෙටි කාලයක් තුළදී වුවද මෙම පර්යේෂණය සිදු කර අවසන් කළ හැකි බවයි.\n2015 දී ආරම්භ කරන ලද මෙම වැඩසටහන මඟින් මැමත් අලින්ගේ පැරණි කළල අධ්‍යයනයකින් අනතුරුව දැවැන්ත අලි 15ක් සහ සාමාන්‍ය අලි 45ක් පමණ අධ්‍යයනයකර මෙම තීරණය ගත් බවයි විදෙස් මාධ්‍ය සඳහන් කරන්නේ.\nකෙසේනමුත් මේ වනවිට පර්යේෂකයින්ට ගැටළුවක් වී තිබෙන්නේ මැමත් අලි බිහි කිරීමෙන් පසු ඔවුන්ට සුදුසු පරිසරයක් මිහිපිට නොමැතිවීමයි.\nඒ හේතුවෙන් මැමත් අලි බිහි කිරීමෙන් පසු ඔවුන් කෙටි කාලයකින් මියයනු ඇති බවයි පර්යේෂකයින්ගේ මතය වී තිබෙන්නේ.\nමෙම මැමත් සත්වයන්ගේ DNA, නිවැරදිව ශරීර ලක්ෂණ සමග එක්වුවහොත් පමණක් පර්යේෂණය සාර්ථක වන බව ඔවුන් වැඩිදුරටත් සඳහන් කරනවා.",
       "URL": "https://www.hirunews.lk/154700/පර්යේෂකයන්-පිරිසක්-මැමත්-අලි-නැවත-බිහිකිරීමට-සැරසෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=516"
}