{
       "Source": "hirunews",
       "Timestamp": "Tuesday, 15 September 2015 - 13:16",
       "Headline": "අග්නිදිග ආසියාව දුමාරයෙන් වැසේ",
       "News Content": "ඉන්දුනීසියාවේ සුමාත්‍රා දිවයිනේ පැතිරෙන ලැව්ගිනි දුමාරය මලයාසියාව, සිංගප්පූරුව ඇතුළු අග්නිදිග ආසියානු රටවල් රැසකට බලපා ඇති බව වාර්තා වනවා. මේ හේතුවෙන් මලයාසියාවේ ක්වාලාලාම්පූර් අගනුවර ඇතුළු ප්‍රදේශ රැසක පාසල් අද දිනයේ වසා දැමීමට සිදුවූ බවයි මලයාසියානු බලධාරීන් ප්‍රකාශ කළේ. මේ අතර, සුමාත්‍රා සහ කලිමන්තාන් ප්‍රදේශවල ලැව් ගිනි මැඩලීම සඳහා පොලීසිය සහ හමුදා යෙදවීමට ඉන්දුනීසියානු ජනාධිපති ජෝකෝ විඩෝඩෝ උපදෙස් දුන්නා. ලැව් ගිනි දහසක් පමණ ඇවිලෙන සුමාත්‍රාවේ හදිසි තත්ත්වයක් ද ප්‍රකාශයට පත් කර තිබෙනවා. ලැව් ගිනි නිවීම සඳහා ගුවන් යානා ද උපයෝගී කර ගැනෙන අතර, ඒවා මුළුමනින්ම පාලනය කිරීමට තවත් සති 3ක් පමණ ගත වනු ඇති බව සඳහන්.",
       "URL": "https://www.hirunews.lk/116612/අග්නිදිග-ආසියාව-දුමාරයෙන්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=704"
}