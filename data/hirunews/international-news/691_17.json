{
       "Source": "hirunews",
       "Timestamp": "Thursday, 05 November 2015 - 12:43",
       "Headline": "රුමේනියාවේ විරෝධතා",
       "News Content": "දේශපාලන වෙනසක් සහ නියමිත කාලයට පෙර මැතිවරණයක් අවශ්‍ය බව පවසමින් රුමේනියාවේ මේ වනවිට ජනතා උද්ඝෝෂණ ආරම්භ වී තිබෙනවා. විදෙස් වාර්තා සඳහන් කළේ මෙම විරෝධතා සඳහා රුමේනියානු වැසියන් 30 000 ක් පමණ එක්ව සිටින බවයි. පසුගිය සිකුරාදා එරට රාත්‍රී සමාජශාලාවක ඇතිවූ ගින්නකින්  32 කු මියගියා. එම සිද්ධියෙන් පසුව එරට අග්‍රාමාත්‍ය වික්ටර් පොන්ටා එම තනතුරෙන් ඉල්ලා අස්වුණා. මෙම සිද්ධිය රටේ දේශපාලනඥයින් වාසි ලබාගැනීම සඳහා යොදාගන්නා බවට විරෝධතාවට එක්ව සිටින පිරිස් චෝදනා කරනවා.",
       "URL": "https://www.hirunews.lk/119696/රුමේනියාවේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=691"
}