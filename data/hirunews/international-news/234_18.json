{
       "Source": "hirunews",
       "Timestamp": "Saturday, 28 September 2019 - 12:54",
       "Headline": "න්‍යෂ්ටික යුද්ධයක් ගැන, ඉම්රාන් ඛාන් අනතුරු අගවයි",
       "News Content": "න්‍යෂ්ටික බලවතුන් වන ඉන්දියාව සහ පාකිස්තානය අතර මුහුණට මුහුණලා සිදුකෙරෙන යුද්ධයක ප්‍රතිඵල දේශසීමාවන් ඉක්මවා යනු ඇති බවට පාකිස්තාන අග්‍රාමාත්‍ය ඉම්රාන් ඛාන් අනතුරු ඇගවීමක් කළා.\nඇමරිකාවේ නිව්යෝක් නුවර දී එක්සත් ජාතීන්ගේ මහා මණ්ඩලය අමතමින් ඊයේ ඔහු සඳහන් කළේ ලෝකයටම එහි බලපෑමක් ඇති විය හැකි බවයි.\nමේ නිසා එවැනි තත්ත්වයක් වැළැක්වීම ජගත් සංවිධානයේ යුතුකමක් බව පාකිස්තාන අගමැතිවරයා වැඩිදුරටත් සඳහන් කළා.\nඉන්දියාවේ මෝදි පරිපාලනය විසින් ඉන්දු - කාශ්මීරයේ ප්‍රාන්ත තත්ත්වය අහිමි කිරීම පිළිබඳව ද ඉම්රාන් ඛාන් ජගත් සංවිධානයේදී දැඩි විරෝධයක් දක්වා තිබෙනවා.",
       "URL": "https://www.hirunews.lk/225181/න්‍යෂ්ටික-යුද්ධයක්-ගැන-ඉම්රාන්-ඛාන්-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=234"
}