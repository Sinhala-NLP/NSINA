{
       "Source": "hirunews",
       "Timestamp": "Tuesday, 29 October 2013 - 10:21",
       "Headline": "ලිබියාවේ දැවැන්ත මංකොල්ලයක්.",
       "News Content": "ලිබියානු මහ බැංකු වෙත රැගෙන යමින් තිබූ ඇමරිකානු ඩොලර් මිලියන 54ක් වටිනා දේශීය හා විදේශීය මුදල් නෝට්ටු තොගයක් ලිබියාවේ මධ්‍යධරණී වෙරළ ප්‍රදේශයේ පිහිටි සර්ටේ නගරයේ දී ඊයේ (28) කොල්ල කා තිබෙනවා. මුදල් තොගය රැගෙන ගුවන් තොටුපළේ සිට නගරයට පැමිණි වෑන් රථය ආයුධ සන්නද්ධ පුද්ගලයන් දෙදෙනෙකු විසින් නතර කර ඇති අතර ඉන් පසුවයි එම මුදල් තොගය කොල්ල කා ඇත්තේ. ලිබියාවේ ආයුධ සන්නද්ධ කැරළි කණ්ඩායම් රැසක් තවමත් ක්‍රියාත්මක වන අතර, පසුගිය ජුලි මාසයේ දී ද සර්ටේ නුවර බැංකු මංකොල්ලකෑම් දෙකක් සිදුවුණා.",
       "URL": "https://www.hirunews.lk/70255/ලිබියාවේ-දැවැන්ත-මංකොල්ලයක්",
       "Category": "International News",
       "Parent URL": "https://www.hirunews.lk/international-news.php?pageID=791"
}