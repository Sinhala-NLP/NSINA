{
       "Source": "hirunews",
       "Timestamp": "Thursday, 14 February 2013 - 23:47",
       "Headline": "පැරා ඔලිම්පික් ධාවන ශූරයාගෙන් පෙම්වතියට වෙඩි.",
       "News Content": "දකුණු අප්‍රිකානු පැරා ඔලිම්පික් ධාවන ශූර ඔස්කා ප්‍රිස්ටෝරියස් අත්වැරදීමකින් තැබූ වෙඩි පහරකින් ඔහුගේ පෙම්වතිය අද (14) ජීවිතක්ෂයට පත්වුණා. රීවා ස්ටින්කෑම්ප් නම් ඔහුගේ පෙම්වතිය වෙඩි තැබීමට ලක්වුණේ අදට (14) යෙදී තිබුණු ආදරවන්තයින්ගේ දිනයේදී සිය පෙම්වතා පුදුමයට පත් කිරීමේ අරමුණින් ඔස්කා ප්‍රිස්ටෝරියස්ගේ නිවසට සොරෙන් ඇතුළු වූ අවස්ථාවේදීයි. මේ වනවිට දකුණු අප්‍රිකානු පොලිසිය විසින් ඔස්කා ප්‍රිස්ටෝරියස් පොලිස් අත්අඩංගුවට ගෙන තිබෙනවා. ඔස්කා ප්‍රිස්ටෝරියස් පැරා ඔලිම්පික් උළෙලකට සහභාගී වූ පළමු දෙපා අහිමි ආබාධිත වේගවත්ම ක්‍රීඩකයා ලෙසයි ඉතිහාස ගත වන්නේ. එමෙන්ම ඔස්කාගේ වෙඩි ප්‍රහාරයට ලක්ව මියගිය පෙම්වතිය දකුණු අප්‍රිකාවේ ප්‍රසිද්ධ නිරූපණ ශිල්පිණියක්ද වනවා.",
       "URL": "https://www.hirunews.lk/53408/පැරා-ඔලිම්පික්-ධාවන-ශූරයාගෙන්-පෙම්වතියට-වෙඩි",
       "Category": "International News",
       "Parent URL": "https://www.hirunews.lk/international-news.php?pageID=863"
}