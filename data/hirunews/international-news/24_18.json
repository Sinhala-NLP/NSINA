{
       "Source": "hirunews",
       "Timestamp": "Thursday, 03 November 2022 - 7:59",
       "Headline": "ඇමරිකාව හතර වැනි වරටත් පොලී අනුපාත ඉහළ දමයි",
       "News Content": "මේ වසරේ හතර වන වරටත් ඇමරිකාවේ පොලී අනුපාත ඉහල දමා තිබෙනවා.\nමෙලෙස එරට පොලී අනුපාත ඉහල දමා ඇත්තේ වසර 14කට පසුව යි.\nඒ අනුව ඇමරිකාවේ පොලී අනුපාත ඉහල ගොස් ඇත්තේ සියයට 0යි දශම 7යි 5ක්.\nමිල උද්ධමනය පහත හෙලීම සහ ණය ගැනීමේ පිරිවැය ඉහළ දැමීමෙන් ආර්ථිකය සිසිල් කිරීමේ අරමුණින් මෙලෙස පොලී අනුපාත ඉහල දමා තිබෙනවා.\nමෙම පියවර හරහා බරපතල පසුබෑමක් ඇති කළ හැකි බවයි විශ්ලේෂකයන් සඳහන් කළේ.\nරුසියානු - යුක්රේන අර්බුදයත් සමඟ ලොව පුරා ඇතිව තිබෙන ආර්ථික පීඩනය සහ වෙනත් රටවල් පොලී අනුපාත ඉහළ නැංවීම මෙම තීරණයට හේතු ලෙස දක්වා තිබෙනවා.",
       "URL": "https://www.hirunews.lk/319498/ඇමරිකාව-හතර-වැනි-වරටත්-පොලී-අනුපාත-ඉහළ-දමයි",
       "Category": "International News",
       "Parent URL": "https://www.hirunews.lk/international-news.php?pageID=24"
}