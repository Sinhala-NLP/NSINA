{
       "Source": "hirunews",
       "Timestamp": "Wednesday, 31 March 2021 - 11:26",
       "Headline": "මියන්මාරයේ සිටින ඇමරිකානු රාජ්‍ය තාන්ත්‍රිකයන් යළි කැඳවයි",
       "News Content": "මියන්මාරයේ සිටින අත්‍යවශ්‍ය නොවන සියලු රාජ්‍ය තාන්ත්‍රිකයන් සහ ඔවුන්ගේ පවුල්වලට සිය රට පැමිණෙන ලෙස ඇමරිකාව දැනුම්දී තිබෙනවා.\nහමුදා පාලනයත් සමඟ මියන්මාරය තුළ උද්ගතව ඇති අස්ථාවර තත්වය මීට  හේතුවී ඇති බවයි විදෙස් වාර්තා සඳහන් කළේ.\nඇමරිකානු රාජ්‍ය දෙපාර්තමේන්තුව සඳහන් කළේ මියන්මාරය තුළ පවතින ප්‍රචන්ඩත්වය තවදුරටත් ඉහළ යා හැකි බවයි.\nමියන්මාර මිලිටරි ජුන්ටාවේ වෙඩි පහරට ගොදුරුව මිය ගිය සංඛ්‍යාව මේ වනවිට 520 දක්වා ඉහළ ගොස් තිබෙනවා.",
       "URL": "https://www.hirunews.lk/267081/මියන්මාරයේ-සිටින-ඇමරිකානු-රාජ්‍ය-තාන්ත්‍රිකයන්-යළි-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=126"
}