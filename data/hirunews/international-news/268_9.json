{
       "Source": "hirunews",
       "Timestamp": "Friday, 10 May 2019 - 7:32",
       "Headline": "ට්‍රම්ප්ට එරෙහි දෝෂාභියෝගයකට කෝටියක අත්සන්",
       "News Content": "ඇමරිකානු ජනාධිපති ඩොනල්ඩ් ට්‍රම්ප්ට එරෙහි දෝෂාභියෝග ක්‍රියාමාර්ගයක් ආරම්භ කරන ලෙස ඉල්ලා කෝටියක ඇමරිකානු ජනතා අත්සන් සහිත පෙත්සමක් ඇමරිකානු කොංග්‍රස් මණ්ඩලය වෙත ඉදිරිපත් කර තිබෙනවා.\nවිපක්ෂ ඩිමොක්‍රටික් පක්ෂයේ නියෝජිතයන් දෙදෙනෙකු මෙම පෙත්සම ඉදිරිපත් කළ අතර, අත්සන් කෝටියක් සහිත ලියවිල්ල රැගෙන ඒමට කාඩ්බෝඩ් පෙට්ටි රැසක් යොදා ගැනීමට සිදුවූ බව සඳහන්.\nඩිමොක්‍රටික් සභික අල් ග්‍රීන් සහ ප්‍රථම වරට කොංග්‍රස් මණ්ඩලයට තේරී පත්වූ පලස්තීන - ඇමරිකානු සම්භවයක් සහිත රෂීඩා තලීබ් විසින් මෙම පෙත්සම ඉදිරිපත් කරනු ලැබුවා.\nරෂිඩා කියා සිටියේ ට්‍රම්ප් පරිපාලනයෙන් අඳුරු යුගයකට එළඹ ඇති ඇමරිකාවට, දෝෂාභියෝග ක්‍රියාමාර්ගයක් ආලෝකයක් වනු ඇති බවයි.\nකෙසේ නමුත් එවැනි දෝෂාභියෝගයක් 2020 ජනපතිවරණයේදී ඩිමොක්‍රටික් පක්ෂයට අහිතකර බලපෑමක් එල්ල කළ හැකි බව කොංග්‍රස් මණ්ඩල කථානායකවරිය වන නැන්සි පෙලෝසි සඳහන් කළා.",
       "URL": "https://www.hirunews.lk/216098/ට්‍රම්ප්ට-එරෙහි-දෝෂාභියෝගයකට-කෝටියක-අත්සන්",
       "Category": "International News",
       "Parent URL": "https://www.hirunews.lk/international-news.php?pageID=268"
}