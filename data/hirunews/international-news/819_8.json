{
       "Source": "hirunews",
       "Timestamp": "Thursday, 25 July 2013 - 8:44",
       "Headline": "බ්‍රිතාන්‍යයේ නව රජ කුමරු ජෝර්ජ් ඇලෙක්සැන්ඩර් ලූවිස්.",
       "News Content": "බ්‍රිතාන්‍ය රජ පවුලට අලූතින් එක්වූ විලියම් - කේට් යුවළගේ පුත් කුමරුට නම් තබා තිබෙනවා. ජෝර්ජ් ඇලෙක්සැන්ඩර් ලූවිස් ලෙස මෙලෙස නව කුමරුට නම් තබා ඇති බවයි විදෙස් වාර්තා සඳහන් කළේ. රාජකීය පවුල නියෝජනය කරන හිටපු රජවරුන් 6 දෙනෙකු භාවිත කළ නමක් මෙම කුමරුට යෙදීමද විශේෂත්වයක් බවයි එම වාර්තා වැඩිදුරටත් සඳහන් කළේ. ඒ අනුව බ්‍රිතාන්‍යයේ රජකම් කළ රජවරුන් 6 දෙනෙකුම ජෝර්ජ් යන නම භාවිතා කර තිබෙනවා. නව කුමරුගේ මී මිත්තනිය වන දෙවැනි එලිසබෙත් රැජිනගේ පියා වන හයවන  ජෝර්ජ් රජුට ද නව කුමරුගේ නාමයෙන් කොටසක් යොදා තිබීමද විශේෂත්වයක් වනවා. නව කුමරුවන ජෝර්ජ් ඇලෙක්සැන්ඩර් ලූවිස් සැලකෙන්නේ වත්මන් බ්‍රිතාන්‍ය රජ පවුලේ කිරුළ හිමි තුන්වැන්නා ලෙසයි.",
       "URL": "https://www.hirunews.lk/63700/බ්‍රිතාන්‍යයේ-නව-රජ-කුමරු-ජෝර්ජ්-ඇලෙක්සැන්ඩර්-ලූවිස්",
       "Category": "International News",
       "Parent URL": "https://www.hirunews.lk/international-news.php?pageID=819"
}