{
       "Source": "hirunews",
       "Timestamp": "Monday, 06 July 2015 - 14:53",
       "Headline": "පර්ල් වරාය යළි ඇවිලෙයි",
       "News Content": "ඊයේ පැවැති කාන්තා ලෝක කුසලාන පාපන්දු අවසන් මහා තරඟයේදී ජපානය පරදවා ඇමරිකා එක්සත් ජනපදය ලද ජයග්‍රහණය දෙවන ලෝක යුද සමයේ දෙරට අතර පැවැති පසමිතුරුකම් යළි මතු කර තිබෙනවා. ඒ, අන්තර්ජාලයේ ට්විටර් පණිවුඩ හුවමාරුවක් මගින්. එහිදී ඇතැම් ඇමරිකානු පාපන්දුලෝලීන් ඊයේ පැවැති අවසන් තරඟය හඳුන්වා ඇත්තේ එය ජපානයට පර්ල් වරායක් වූ බවයි. 1941 වසරේ ජපානය පර්ල් වරායේ නාවික කඳවුරට බෝම්බ ප්‍රහාරයක් එල්ල කිරීමත් සමඟයි ඇමරිකාව දෙවන ලෝක යුද්ධයට අවතීර්ණය වූයේ. අවසානයේ ජපානයේ පරාජයට මුල් වූයේ ද එම පියවරයි. ඊයේ පැවැති කාන්තා පාපන්දු ලෝක කුසලාන අවසන් මහා තරඟයේදී ජපානය පරදවා ඇමරිකා එක්සත් ජනපදය ගෝල 5ට දෙකක ජයග්‍රහයක් හිමි කර ගත්තා.",
       "URL": "https://www.hirunews.lk/112723/පර්ල්-වරාය-යළි-ඇවිලෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}