{
       "Source": "hirunews",
       "Timestamp": "Sunday, 27 October 2013 - 13:25",
       "Headline": "රාහුල් ගාන්ධි - නරේන්ද්‍ර මෝඩි ද්වන්ධ සටන ඇරඹේ.",
       "News Content": "ඉන්දියාවේ මීළඟ අග්‍රාමාත්‍යවරයා විය හැකි ප්‍රධානතම ප්‍රතිවාදීන් දෙදෙනා අද (27) දැවැන්ත රැළි දෙකකට සහභාගී වනවා. කොංග්‍රස් පක්ෂයේ නියෝජ්‍ය සභාපති රාහුල් ගාන්ධි දිල්ලියේ ප්‍රථම රැළියට අද සහභාගී වන අතර, භාරතීය ජනතා පක්ෂ අගමැති ධුර අපේක්ෂක නරේන්ද්‍ර මෝඩි සිය රැළිය පවත්වන්නේ පට්නා නුවරදීයි. රාහුල් සහ මෝඩි එකම දිනයේ මැතිවරණ රැළිවලට සහභාගී වන ප්‍රථම අවස්ථාවද මෙයයි. රාහුල් ගාන්ධි දැවැන්ත ජනසහභාගීත්වයක් සහිත මැතිවරණ රැළිවලට එක්වද්දී ඔහු මෝඩිගේ ඍජු ඉලක්කයක් බවට පත්ව තිබෙනවා. ඊයේ පැවති ජනරැළියකදී නරේන්ද්‍ර මෝඩි විසින් රාහුල් ගාන්ධි, කුමාරයා යන අන්වර්ථ නාමයෙන් හැඳින්වූයේ උපහාසයක්ද එල්ල කරමින්. කෙසේ නමුත්, රාහුල් මෙතෙක් නරේන්ද්‍ර මෝඩිට ඍජුව වාග් ප්‍රහාරයක් එල්ල කර නැහැ. අද මෙම ජනරැළි පැවැත්වෙන්නේ ලබන වසරේ පැවැත්වීමට නියමිත ඉන්දීය මහ මැතිවරණය මෙන්ම දෙසැම්බර් 04 වැනිදා පැවැත්වෙන දිල්ලි ප්‍රාන්ත මැතිවරණයද ඉලක්ක කරගනිමින්.",
       "URL": "https://www.hirunews.lk/70138/රාහුල්-ගාන්ධි-නරේන්ද්‍ර-මෝඩි-ද්වන්ධ-සටන-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=791"
}