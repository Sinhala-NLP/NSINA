{
       "Source": "hirunews",
       "Timestamp": "Tuesday, 16 July 2013 - 8:17",
       "Headline": "රුසියාව සහ චීනය ඉරානය යළි රැක ගනී.",
       "News Content": "ඉරානය විසින් සිදුකළ මිසයිල අත්හදා බැලීම් හෙළා දැකීම සඳහා එක්සත් ජාතීන්ගේ ආරක්ෂක මණ්ඩලය වෙත ඉදිරිපත් වූ යෝජනාවක් චීනය සහ රුසියාව මැදිහත් වී වළක්වා තිබෙනවා. ඉරානය විසින් පසුගිය වසරේ ජුලි මාසයේ දී මෙලෙස මිසයිල අත්හදා බැලීම් සිදුකළේ ගේ‍්‍රට් ප්‍රොපට් 7 යුධ අභ්‍යාසයේදියි. එහිදී ඉරානය නෞකා නාශක මිසයිලයක් ද අත්හදා බැලූවා. මෙම මිසයිල අත්හදා බැලීම් ජගත් සංවිධානය ඉරානය වෙත පනවා ඇති සීමාවන් උල්ලංගණය කිරීමක් ලෙසටයි ආරක්ෂක මණ්ඩලය වෙත යෝජනාවක් ඉදිරිපත්වූයේ. එහෙත් ඒ සම්බන්ධයෙන් බටහිර රටවල් සමග එක්වූ ඉරානය හෙළා දැකීම රුසියාව සහ චීනය ප්‍රතික්ෂේප කර තිබෙනවා.",
       "URL": "https://www.hirunews.lk/63115/රුසියාව-සහ-චීනය-ඉරානය-යළි-රැක-ගනී",
       "Category": "International News",
       "Parent URL": "https://www.hirunews.lk/international-news.php?pageID=822"
}