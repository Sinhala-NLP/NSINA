{
       "Source": "hirunews",
       "Timestamp": "Thursday, 12 December 2013 - 13:00",
       "Headline": "නාසා අභ්‍යාවකාශ මධ්‍යස්ථානයේ සිසිලන පද්ධතිය අක්‍රීයයි.",
       "News Content": "නාසා ආයතනයේ අභ්‍යාවකාශ මධ්‍යස්ථානයේ සිසිලන පද්ධතිය අක්‍රියවී තිබෙනවා. මේ හේතුවෙන් විශාල ගැටළුවක් මතුවී නොමැති බවයි නාසා ආයතනය සඳහන් කළේ. එහි දෛනික කටයුතුවල යම් බාධාවක් පැමිණ ඇති බවද එම මධ්‍යස්ථානය වැඩිදුරටත් කියා සිටියා. මේ වනවිට අභ්‍යාවකාශ මධ්‍යස්ථානයේ ගගනගාමීන් 6 දෙනෙකු සිටින අතර ඔවුනටද මේ හේතුවෙන් අනතුරක් සිදුවී නොමැති බවයි විදෙස් වාර්තා සඳහන් කළේ. සිසිලන පද්ධතිය යළි සක්‍රිය කිරීම සඳහා එම ගගනගාමීන් කටයුතු ආරම්භ කර ඇති බවද වාර්තාවනවා. ඒ සඳහා සති දෙකක කාලයක් ගතවනු ඇති බවයි නාසා ආයතනය කියා සිටියේ.",
       "URL": "https://www.hirunews.lk/73280/නාසා-අභ්‍යාවකාශ-මධ්‍යස්ථානයේ-සිසිලන-පද්ධතිය-අක්‍රීයයි",
       "Category": "International News",
       "Parent URL": "https://www.hirunews.lk/international-news.php?pageID=778"
}