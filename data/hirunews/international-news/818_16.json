{
       "Source": "hirunews",
       "Timestamp": "Saturday, 27 July 2013 - 16:12",
       "Headline": "සිරුරේ බර නිසා දකුණු අප්‍රිකානු සූප වේදියාට නවසීලන්තය අහිමි වෙයිද?",
       "News Content": "අධික තරබාරු බව නිසා දකුණු අප්‍රිකානු සූප වේදියෙකු සිය රට තුළ ජීවත් වීමට නුසුදුසු  නවසීලන්ත සෞඛ්‍ය බලධාරින් තීරණය කර තිබෙනවා. වසර 6 ක් තිස්සේ නවසීලන්තයේ වෙසෙන මෙම සූපවේදියාගේ සිරුරේ බර කිලෝග්‍රෑම් 130 ක් පමණ වන බවයි විදෙස් වාර්තාවල දැක්වෙන්නේ. ජනතාව අතර තරබාරු බව අඩු කිරීමට නවසීලන්ත රජය මෑත කාලය තුළ විශේෂ ක්‍රියාමාර්ග කිහිපයක් ක්‍රියාවට නංවා තිබුණා. මෙම තත්ත්වය තුළ දකුණු අප්‍රිකානු ජාතික සූප වේදියා රටේ සෞඛ්‍ය ප්‍රමිතීන්ට අනුකූල නොවන බවයි නවසීලන්ත බලධාරින්ගේ අදහස වී ඇත්තේ. කෙසේ වෙතත්, මෙම දකුණු අප්‍රිකානු ජාතික සූප වේදියා නවසීලන්තයට පැමිණෙන විට ඔහුගේ බර කිලෝග්‍රෑම් 160 ක් වූ බවයි විදෙස් වාර්තා සඳහන් කළේ.",
       "URL": "https://www.hirunews.lk/63880/සිරුරේ-බර-නිසා-දකුණු-අප්‍රිකානු-සූප-වේදියාට-නවසීලන්තය-අහිමි-වෙයිද",
       "Category": "International News",
       "Parent URL": "https://www.hirunews.lk/international-news.php?pageID=818"
}