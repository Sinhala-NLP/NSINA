{
       "Source": "hirunews",
       "Timestamp": "Friday, 29 November 2013 - 9:37",
       "Headline": "අයිසොන් ධූම කේතුව හිරුගෙන් විනාශ වෙයි.",
       "News Content": "පෘථිවිය මතදී දීප්තිමත් ලෙස දැක ගත හැකි ධූම කේතුවක් ලෙස සැලකෙන අයිසොන් ධූම කේතුව හිරුගේ ක්‍රියාකාරිත්වය නිසා බොහෝ දුරට විනාශ වී ඇති බව තාරකා විද්‍යාඥයන් පවසනවා. මෙය සියවසේ ධූම කේතුව විය හැකි බවටයි අනාවැකි පළ වූයේ. එහෙත්, හිරුට ආසන්නවීම හේතුවෙන් එහි උණුසුම සහ කිරණවල බලපෑමෙන් අයිසොන් ධූම කේතුව බිඳී ඇති බව දැන් අනාවරණ වී තිබෙනවා. යුරෝපීය අභ්‍යවකාශ ආයතනයේ විද්‍යාඥයෙකු අයිසොන්ගේ ඉරණම ට්විටර් පණිවුඩයකින් ප්‍රකාශයට පත් කළේ එහි අවසානය ළඟාවී ඇති බව පවසමින්.",
       "URL": "https://www.hirunews.lk/72344/අයිසොන්-ධූම-කේතුව-හිරුගෙන්-විනාශ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=782"
}