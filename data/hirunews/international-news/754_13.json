{
       "Source": "hirunews",
       "Timestamp": "Sunday, 01 March 2015 - 8:37",
       "Headline": "නීතිවිරෝධී සංක්‍රමණිකයන්ට එරෙහිව රෝමයේ දැවැන්ත රැළියක්",
       "News Content": "නීතිවිරෝධී සංක්‍රමණිකයන් ඉතාලිය වෙත ගලාඒමට එරෙහිව රෝම නුවර ඊයේ පැවති රැළියකට දහස් සංඛ්‍යාත පිරිසක් සහභාගිවී තිබෙනවා. එය සංවිධානය කළේ මැටියෝ සැල්විනී ගේ උතුරු ලීගයයි. ඔවුන් නීතිවිරෝධී සංක්‍රමණිකයන්ට ඉතාලිය ක්‍ෂේම භූමියක් වීම පිළිබඳ අඛන්ඩව විරෝධය පළ කරන කණ්ඩායමක්. ඊයේ පැවති ජන රැළියට සහභාගිවූ පිරිස මැටියෝ රෙන්සිගේ ඉතාලි රජයට සහ යුරෝපා සංගමයේ පිළිවෙත්වලටද විරෝධය පළ කළා. මැටියෝ සැල්විනී කියා සිටින්නේ අගමැති රෙන්සි රටේ අවශ්‍යතාවන්ට වඩා යුරෝපා සංගමයේ අරමුණුවලට මුල්තැනක් දෙන බවයි.  කෙසේ නමුත් උතුරු ලීගයට එරෙහි විරෝධතාවන්ද ඊයේ රෝම නුවර පැවති බව විදෙස් වාර්තා සඳහන් කළා.",
       "URL": "https://www.hirunews.lk/104516/නීතිවිරෝධී-සංක්‍රමණිකයන්ට-එරෙහිව-රෝමයේ-දැවැන්ත-රැළියක්",
       "Category": "International News",
       "Parent URL": "https://www.hirunews.lk/international-news.php?pageID=754"
}