{
       "Source": "hirunews",
       "Timestamp": "Friday, 22 October 2021 - 9:36",
       "Headline": "මෙල්බර්න් වාසීන් කොවිඩ් නිදහස සමරයි",
       "News Content": "කොරෝනා වසංගතය හේතුවෙන් ලොව දීර්ඝතම වසා දැමීමට ලක් වූ, නගරය ලෙස සැලකෙන ඔස්ට්‍රේලියාවේ මෙල්බර්න් නුවර දින 262කට පසුව අද යළි විවෘත වුණා.\nඒ සමඟම අද අලුයම් කාලයේ සිටම ජනයා අවන්හල්, බාබර් සාප්පු සහ වෙළඳසැල් වෙත පැමිණෙමින් සිටි බවයි විදෙස් වාර්තා සඳහන් කළේ.\nපසුගිය වසරේ මාර්තු මාසයේ සිට මෙල්බර්න් නුවර හය වතාවක් වසා දැමුණු අතර, එම දින සංඛ්‍යාව එක්ව ගත් කළ ලොව දීර්ඝතම කොරෝනා නිරෝධාන සමය ලෙස සැලකෙනවා.\nමීට පෙර ආජන්ටිනාවේ බුවනෝස් අයර්ස් නුවර අඛණ්ඩව දින 234ක් කොරෝනා නිරෝධායන සීමාවන් ක්‍රියාත්මක වුණා.\nවික්ටෝරියා ප්‍රාන්තයේ අගනගරය වූ මෙල්බර්න් නුවර මෙලෙස විවෘත වන්නේ ඔස්ට්‍රේලියානු වැඩිහිටි ජනගහනයෙන් සියයට 70ක් කොරෝනා එන්නත්කරණයට ලක් කිරීමෙන් අනතුරුවයි.",
       "URL": "https://www.hirunews.lk/285696/මෙල්බර්න්-වාසීන්-කොවිඩ්-නිදහස-සමරයි",
       "Category": "International News",
       "Parent URL": "https://www.hirunews.lk/international-news.php?pageID=86"
}