{
       "Source": "hirunews",
       "Timestamp": "Friday, 21 June 2019 - 14:14",
       "Headline": "ජෝර්ජියානු පාර්ලිමේන්තුව ඉදිරිපිට විරෝධතා",
       "News Content": "ජෝර්ජියාවේ ටිබිලිසි අගනුවර පිහිටි එරට පාර්ලිමේන්තුව ඉදිරිපිට දහස් ගණනක පිරිසක් විරෝධතාවයේ නිරතව තිබෙනවා.\nරුසියානු මන්ත්‍රීවරයෙකු වන සර්ගි ගැව්රිලොව්ගේ ජෝර්ජියානු සංචාරයට විරෝධය පළ කරමින් ඔවුන් මෙලෙස විරෝධතාවයේ නිරත වන බවයි විදෙස් වාර්තා සඳහන් කළේ.\nඅදාළ රුසියානු මන්ත්‍රීවරයා ඇතුළු නියෝජිත කණ්ඩායම ජෝර්ජියානු පාර්ලිමේන්තුවට පැමිණෙන අවස්ථාවේ විරෝධතාකරුවන් පාර්ලිමේන්තුව තුළට පිවිසීමට උත්සාහ කර ඇති අතර, ඔවුන් පාලනය කිරීමට පොලීසිය කඳුළු ගෑස් සහ රබර් උණ්ඩ ප්‍රහාර එල්ල කර ඇති බව සඳහන්.\nඑහිදී විරෝධතාකරුවන් 30 දෙනෙකු තුවාල ලබා රෝහල් ගත කෙරුණු අතර, පොලීසියේ ද 39 දෙනෙකු තුවාල ලබා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/218838/ජෝර්ජියානු-පාර්ලිමේන්තුව-ඉදිරිපිට-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=256"
}