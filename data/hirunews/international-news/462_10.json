{
       "Source": "hirunews",
       "Timestamp": "Friday, 07 July 2017 - 17:17",
       "Headline": "whatsapp ඔස්සේ තරුණියකට ලිංගික හිංසන කළ කළමනාකාරවරයා",
       "News Content": "සේවා ආයතනයක සේවය කරන සේවිකාවකට අසභ්‍ය පිංතූර යවා ලිංගික හිංසන සිදුකිරීම හේතුවෙන් එම සේවා ආයතනයේ සේවය කරන මුල්‍ය කළමනාකාරවරයෙකුට මාස තුනක අත්හිටවු සිරදඩුවම් සහිතව රටින් පිටුවහල් කිරීමට ඩුබායි අධිකරණය නියෝග කර තිබෙනවා.\nඅදාල කළමනාකාරවරයා වයස අවුරුදු 22ක තරුණියකට මෙලෙස ලිංගික හිංසනයන් සිදුකර ඇති බවයි වාර්තා වන්නේ.\nපසුගිය වසරේ මැයි මාසයේදී අදාල කළමනාකරු එම ආයතනයේ සේවයට එක්ව ඇති අතර එම කාලයේ සිට වරින් වර අදාල තරුණියට ලිංගික හිංසනයන් සිදුකිරීමට උත්සහ කර තිබෙනවා.\nපරීක්ෂණ වලදී හෙළි වී  ඇත්තේ අසභ්‍ය දර්ශන සහිත ඡායාරූප සහ වීඩියෝ whatsapp මෘදුකාංගය හරහා ඇයගේ දුරකථනය වෙත යවා ඇය තමන් වෙත පොලඹවා ගැනීමට උත්සහ ගෙන ඇති බවයි.\n\"පළවැනි දවසේ මගේ අතින් අල්ල ගත්තා, මම ඉතින් වැඩිය ගනන් ගත්තේ නෑ, දවසක් මගේ කලවා අතගාන්න පටන් ගත්තා, මම ඔහුගෙන් මිදෙන්න උත්සහ කලා, එත් ඔහු මාව තදින් අල්ලා ගත්තා, බේරෙන්න විදියක් තිබ්බේ නෑ.\"\nයනුවෙන් අදාල තරුණිය සිදුවීම් විස්තර කර තිබෙනවා.\nඅසභ්‍ය ඡායාරූප සහ වීඩියෝ දර්ශන ඇය වෙත එවන අවස්ථා වලදී ඇය ඒවා ප්‍රතික්ෂේප කර ඇති අතර තමන්ට සිදුකරන ලිංගික හිංසනය පිළිබඳව ආයතන ප්‍රධානියා වෙත දැණුම් දී පොලීසියට පැමිණිලි ඇති බවයි වාර්තා වන්නේ.\nපසුව පොලිසිය විසින් සැකකාර කළමණාකරුගේ ජංගම දුරකථනය පරීක්ෂාවට ලක් කර ඇති අතර එහිදී whatsapp මෘදුකාංගය හරහා අසභ්‍ය ඡායාරූප සහ වීඩියෝ යවා ඇති බවට  තොරතුරු සොයාගෙන තිබෙනවා.\nවිමර්ෂණයන් සිදු කිරීමෙන් අනතුරුව සැකකරු  අධිකරණයට ඉදිරිපත් කර ඇති අතර සියළු කරුණු සලකා බලා අධිකරණය විසින්අදාල සැකකරුට මාස තුනක අත්හිටවු සිරදඩුවම් සහිතව රටින් පිටුවහල් කිරීමටයි  අධිකරණය තීන්දු කර ඇත්තේ.\nතමන් නිවැරදිකරු බව පවසමින් පසුව එරට අභියාචනාධිකරණයේ නඩුවක් ගොනු කළ අතර අභියාචනාධිකරණය එය ප්‍රතික්ෂේප කර තිබෙනවා.",
       "URL": "https://www.hirunews.lk/165333/whatsapp-ඔස්සේ-තරුණියකට-ලිංගික-හිංසන-කළ-කළමනාකාරවරයා",
       "Category": "International News",
       "Parent URL": "https://www.hirunews.lk/international-news.php?pageID=462"
}