{
       "Source": "hirunews",
       "Timestamp": "Tuesday, 09 July 2019 - 19:32",
       "Headline": "තානාපති ගැන ට්‍රම්ප්ගේ ප්‍රකාශයට තෙරේසා මේ ගෙන් ප්‍රතිචාර",
       "News Content": "ඇමරිකා එක්සත් ජනපදයේ සිටින තම තානාපතිවරයාට සම්පූර්ණ සහය ලබාදෙන බව බ්‍රිතාන්‍යය අගමැතිනි තෙරේසා මේ ප්‍රකාශ කළා.\nඒ, තම රටෙහි සිටින බ්‍රිතාන්‍ය තානාපති සර් කිම් ඩාරෝජ් සමඟ තවදුරටත් කටයුතු නොකරන බවට ඇමරිකානු ජනාධිපති ඩොනල්ඩ් ට්‍රම්ප් සිදුකළ ප්‍රකාශයට ප්‍රතිචාර දක්වමින්.\nට්‍රම්ප් පරිපාලනය අදක්ෂ එකක් බවට බ්‍රිතාන්‍ය තානාපතිවරයා යවන ලද විද්‍යුත් පණිවුඩ කිහිපයක් සම්බන්ධයෙන් තොරතුරු හෙළිවීමෙන් පසුවයි ඇමරිකානු ජනාධිපතිවරයා මේ බව කියා සිටියේ.\nමෙය දෙරට අතර රාජතාන්ත්‍රික ගැටළුවක් බවට පත්ව ඇත්තේ මෙම සිදුවීමෙන් පසු ඩොනල්ඩ් ට්‍රම්ප් ට්විටර් පණිවුඩ මගින් බ්‍රිතාන්‍ය අගමැතිවරිය විවේචනයට ලක් කිරීම හේතුවෙන්.\nබ්‍රිතාන්‍ය අගමැතිනි තෙරේසා මේ බ්‍රික්සිට් ක්‍රියාවලිය අවුලක් බවට පත්කරගෙන ඇති බව එමඟින් ඩොනල්ඩ් ට්‍රම්ප් චෝදනා කළා.",
       "URL": "https://www.hirunews.lk/219991/තානාපති-ගැන-ට්‍රම්ප්ගේ-ප්‍රකාශයට-තෙරේසා-මේ-ගෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=252"
}