{
       "Source": "hirunews",
       "Timestamp": "Wednesday, 28 October 2015 - 13:01",
       "Headline": "ඇෆ්ගනිස්ථානය හා පාකිස්තානය ශීත කබා සහ කූඩාරම් ඉල්ලයි",
       "News Content": "දරුණු භූ කම්පනයකින් පසු පීඩාවට පත්ව සිටින ඇෆ්ගනිස්ථානයේ සහ පාකිස්තානයේ කඳුකර ප්‍රදේශවල ජනතාව වෙනුවෙන් කූඩාරම් සහ ශීත කබා අවශ්‍ය බව සහන සංවිධාන ප්‍රකාශ කරනවා. භූ කම්පනයෙන් පසුව ඇෆ්ගනිස්ථානයේ කරාකෝරම් කඳුකර ප්‍රදේශය ආශ්‍රිතව ඇති විශාල ප්‍රමාණයේ ග්ලැසියර දෙකක් බිදී ගොස් තිබූ අතර, ඒ හේතුවෙන් ගං වතුර අවදානමක් ද ඇති වුණා. ප්‍රදේශයේ පවතින අධික ශීත කාලගුණය නිසා ළමයින්ගේ ජීවිත අවදානමට ලක්ව ඇති බවයි විදෙස් වාර්තා ප්‍රකාශ කළේ. පෙරේදා සිදුවූ භූ කම්පනයෙන් පුද්ගලයන් 360 දෙනෙකු මිය ගොස් තවත් 2000කට ආසන්න පිරිසක් තුවාල ලැබුවා.",
       "URL": "https://www.hirunews.lk/119233/ඇෆ්ගනිස්ථානය-හා-පාකිස්තානය-ශීත-කබා-සහ-කූඩාරම්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=694"
}