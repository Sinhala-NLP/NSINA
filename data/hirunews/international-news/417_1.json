{
       "Source": "hirunews",
       "Timestamp": "Saturday, 02 December 2017 - 11:27",
       "Headline": "පිිලිපීනය ඩෙංගු එන්නත අත්හිටුවයි",
       "News Content": "මදුරුවන් මගින් බෝ වන ඩෙංගු වෛරස් උණ රෝගයට එරෙහිව ප්‍රතිශක්තියක් ලබාදීම සඳහා නිෂ්පාදනය කළ ලොව ප්‍රථම ඩෙංගු එන්නත භාවිත කිරීම පිලිපීනය ඊයේ සිට අත්හිටුවනු ලැබුවා.\nඒ, එහි නිෂ්පාදකයා වූ ප්‍රංශ සැනෝෆි ඖෂධ සමාගම එන්නත මගින් ඇති විය හැකි නව අතුරු ප්‍රතිඵලයක් පිළිබදව අනතුරු ඇඟවීමෙන් පසුවයි.\nඑමගින් ප්‍රකාශ කළේ ඩෙංගු රෝගයට නිරාවරණය නොවූ පුද්ගලයන්ට එන්නත මගින් වඩාත් බරපතල තත්ත්වයක් ඇති විය හැකි බවයි.\nමෙම එන්නත විශාල වශයෙන් භාවිතය ආරම්භ කළ ලොව ප්‍රථම රට වූ පිලිපීනය 2016 වසරේ සිට මේ දක්වා හත්ලක්ෂයක් පමණ ළමයින්ට ඩෙංගු මර්දන එන්නත ලබා දී තිබෙනවා.",
       "URL": "https://www.hirunews.lk/177428/පිිලිපීනය-ඩෙංගු-එන්නත-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=417"
}