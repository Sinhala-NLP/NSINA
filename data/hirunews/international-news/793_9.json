{
       "Source": "hirunews",
       "Timestamp": "Monday, 21 October 2013 - 8:51",
       "Headline": "මොහොමඞ් නෂීඞ් මාලදිවයිනට යළි ජනපතිවරණයක් ඉල්ලයි.",
       "News Content": "භාරකාර රජයක් යටතේ වහාම යළි ජනාධිපතිවරණයක් පවත්වන ලෙස මාලදිවයින් විරුද්ධ පක්ෂ නායක මොහොමඞ් නෂීඞ් ඉල්ලීමක් කර ඇති බව විදෙස් මාධ්‍ය වාර්තා කළා. පසුගිය සැප්තැම්බර් 7 වැනිදා පැවති මාලදිවයිනේ ජනාධිපතිවරණය එරට ශ්‍රේෂ්ඨාධිකරණය විසින් අවලංගු කළ අතර දෙවැනි වරට පැවැත්වීමට නියමිතව තිබූ ජනාධිපතිවරණය එරට පොලීසිය විසින් අත්හිටවනු ලැබූ බවයි සඳහන් වුණේ. මෙය ප්‍රජාතන්ත්‍ර විරෝධී ක්‍රියාවක් බවට මාලදිවයින් විරුද්ධ පක්ෂ නායක හිටපු ජනාධිපති මොහොමඞ් නෂීඞ් චෝදනා කර තිබෙනවා. ශ්‍රේෂ්ඨාධිකරණය විසින් අවංලගු කළ ජනාධිපතිවරණයේ ප්‍රතිඵලවලට අනුව හිටපු ජනාධිපති මොහොමඞ් නෂීඞ් ඉදිරියෙන් සිටි අතර දෙවැනි වටය පැවැත්වූයේ නම් ඔහු බොහෝ දුරට ජයගැනීමට ඉඩකඩ තිබූ බවයි ජාත්‍යන්තර දේශපාලන විශ්ලේෂකයන් සඳහන් කළේ.",
       "URL": "https://www.hirunews.lk/69704/මොහොමඞ්-නෂීඞ්-මාලදිවයිනට-යළි-ජනපතිවරණයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=793"
}