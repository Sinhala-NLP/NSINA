{
       "Source": "hirunews",
       "Timestamp": "Friday, 22 March 2013 - 8:07",
       "Headline": "සිරියානු අගනුවර මරාගෙන මැරෙන ප්‍රහාරයකින් 42 ක් මියයයි.",
       "News Content": "සිරියාවේ දමස්කස් අගනුවර මුස්ලිම් දේවස්ථානයක ඊයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයන් 42 දෙනෙකු ජීවිතක්ෂයට පත්වුණා. ජනාධිපති බෂාර් අල් අසාද්ගේ සමීපතමයෙකු මෙන්ම, ප්‍රධාන පෙලේ සුන්නි මුස්ලිම් පූජකවරයෙකු වන ෂෙයික් මොහොමඞ් අල් බුටී ද එහිදී මියගොස් තිබෙනවා. මරාගෙන මැරෙන ප්‍රහාරය සිදුවූ දේවස්ථානයේ ඉමාම්වරයා ද ඔහුයි. මෙය ත්‍රස්තවාදී ප්‍රහාරයක් ලෙස සිරියානු රාජ්‍ය ප්‍රවෘත්ති සේවාව හැඳින්වූවා. කෙසේ නමුත්, ජනාධිපති ආසද්ගේ රජයට එරෙහිව සටන්වැද සිටින නිදහස් සිරියානු හමුදාව නමැති කැරලිකාර සංවිධානය ප්‍රකාශ කළේ ප්‍රහාරයට තමන් සම්බන්ධ නොමැති බවයි.",
       "URL": "https://www.hirunews.lk/55704/සිරියානු-අගනුවර-මරාගෙන-මැරෙන-ප්‍රහාරයකින්-42-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=854"
}