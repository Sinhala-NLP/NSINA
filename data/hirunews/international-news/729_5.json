{
       "Source": "hirunews",
       "Timestamp": "Friday, 05 June 2015 - 13:15",
       "Headline": "යැන්සි ගංගාවේ ගිලූණු චීන නෞකාව කෙළින් කරයි",
       "News Content": "පුද්ගලයන් 400 කට වැඩි පිරිසක් මරුමුවට පත් කරමින් පසුගිය සඳුදා යැන්සි ගංගාවේ ගිලූණු ඊස්ටන් ස්ටාර් නමැති චීන නැව දොඹකර ආධාරයෙන් දැන් සිටුවීමට හැකිවී තිබෙනවා. නෞකාවේ සිටි පුද්ගලයන් 456 දෙනෙකු අතුරෙන් දිවි ගලවා ගත්තේ 14 දෙනෙකු පමණයි. තවදුරටත් දිවිගලවා ගත් පුද්ගලයන් සොයා ගැනීම ගැන විශ්වාසය තැබිය නොහැකි බවයි චීන බලධාරින් ප්‍රකාශ කළේ. දැනට මළ සිරුරු 97 ක් සොයා ගෙන ඇති අතර, ඉතිරි මළ සිරුරු නැව  තුළ තිබිය හැකි බව විශ්වාස කෙරෙනවා.",
       "URL": "https://www.hirunews.lk/110797/යැන්සි-ගංගාවේ-ගිලූණු-චීන-නෞකාව-කෙළින්-කරයි",
       "Category": "International News",
       "Parent URL": "https://www.hirunews.lk/international-news.php?pageID=729"
}