{
       "Source": "hirunews",
       "Timestamp": "Monday, 22 May 2017 - 13:48",
       "Headline": "මිසයිලය සාර්ථකයි - උතුරු කොරියාව",
       "News Content": "උතුරු කොරියාව ඊයේ දිනයේදි අත්හදා බැලූ මධ්‍යම පරිමාණයේ බැලස්ටික් මිසයිලය සාර්ථක වු බව එරට ආරක්ෂක අංශ සනාථ කරනවා.\nඔවුන් ප්‍රකාශ කර ඇත්තේ ඉදිරියේදී අවශ්‍ය වුවහොත් යුදමය අවස්ථාවකදී මෙය ප්‍රයෝජනවත් වන බවයි.\nමෙම බැලස්ටික් මිසයිලයේ අන්තර්ගත න්‍යෂ්ටික ප්‍රමාණය සාපේක්ෂව ඉහළ අගයක් ගන්නා බවයි උතුරු කොරියානු ආරක්ෂක අංශ සඳහන් කළේ.\nඑක්සත් ජාතීන්ගේ ආරක්ෂක මණ්ඩලය මීට පෙර උතුරු කොරියාවට මිසයිල අත්හදා බැලීම් සිදු නොකරන ලෙස අවවාද කර තිබුණා.\nකෙසේ වෙතත් මෙම අත්හදා බැලීම පිළිබඳව තවදුරටත් සාකච්ඡා කිරීම සඳහා එක්සත් ජාතීන්ගේ සංවිධානයේ ආරක්ෂක මණ්ඩලය හෙට රැස්වීමට නියමිතයි.",
       "URL": "https://www.hirunews.lk/161889/මිසයිලය-සාර්ථකයි-උතුරු-කොරියාව",
       "Category": "International News",
       "Parent URL": "https://www.hirunews.lk/international-news.php?pageID=477"
}