{
       "Source": "hirunews",
       "Timestamp": "Monday, 31 May 2021 - 9:17",
       "Headline": "ටාසන් ගුවන් අනතුරකින් ජීවිතක්ෂයට",
       "News Content": "සුප්‍රකට ටාසන් චරිතයට පණ පෙවූ ජෝ ලාරා අමෙරිකාවේ නෂ්විල් නගරයට ආසන්නයේ සිදුවූ ගුවන් අනතුරකින් ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ මිය යනවිට ඔහු 58 හැවිරිදි වියේ පසුවූ බවයි.\nමෙම ගුවන් අනතුරෙන් ජෝ ලාරා ඇතුළු 07 දෙනෙකු මියගොස් ඇති බවයි විදෙස් මාධ්‍ය වැඩිදුරටත් තොරතුරු වාර්තාකර තිබුණේ.\nමියගිය පිරිස අතර ඔහුගේ බිරිඳ ද සිටින බවයි වාර්තා වන්නේ.\nලාරා 1989 වසරේදී ටාසන් ඉන් මෑන්හැටන් චිත්‍රපටයේ පළමු වරට ටාසන්ගේ චරිතයට රංගනයෙන් දායක වී ඇති අතර පසුව 1996 වසරේදී ටාසන් ද එපික් ඇඩ්වෙන්චර්ස් නම් කතා මාලාවට රංගනයෙන් දායක වී තිබෙනවා.",
       "URL": "https://www.hirunews.lk/272933/ටාසන්-ගුවන්-අනතුරකින්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=113"
}