{
       "Source": "hirunews",
       "Timestamp": "Friday, 25 March 2016 - 12:02",
       "Headline": "චීන යාත්‍රා මලයාසියානු මුහුද ආක්‍රමණය කරයි",
       "News Content": "චීනයේ ලියාපදිංචි බෝට්ටු සහ අනෙකුත් යාත්‍රා සියයක් පමණ මලයාසියානු මුහුදට අනවසරයෙන් ඇතුළු වී ඇති බවට එරට ආරක්ෂක අමාත්‍ය ෂහිඩාන් කාසීම් චෝදනා කරනවා.\nදකුණු චීන මුහුදේ ලූකොනියා මත්ස්‍ය අයින ආසන්නයේ මෙම යාත්‍රා දක්නට ලැබුණු බවයි ඔහු සදහන් කළේ. තම මුහුදු තීරයට ඇතුලූ නොවන ලෙස මලයාසියාව, චීනයට අනතුරු ඇගවීමක් ද කර තිබෙනවා.\nතත්ත්වය අධීක්ෂණය කිරීම සඳහා මලයාසියානු නාවික යාත්‍රා පෙළක් ද එම මුහුදු ප්‍රදේශය වෙත යවා ඇති බව විදෙස් වාර්තා සඳහන් කළා.",
       "URL": "https://www.hirunews.lk/129334/චීන-යාත්‍රා-මලයාසියානු-මුහුද-ආක්‍රමණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=652"
}