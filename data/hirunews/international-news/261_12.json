{
       "Source": "hirunews",
       "Timestamp": "Friday, 31 May 2019 - 14:03",
       "Headline": "ස්වදේශ කටයුතු ඇමති ධුරය භාරතීය ජනතා පක්ෂ සභාපතිට",
       "News Content": "නරේන්ද්‍ර මෝදි දෙවන වරටත් ඉන්දීය අග්‍රාමාත්‍යවරයා ලෙස පත් කිරීමට මූලික වූ භාරතීය ජනතා පක්ෂයේ සභාපති අමිත් ෂා නව රජයේ ස්වදේශ කටයුතු අමාත්‍යවරයා ලෙස පත් කර තිබෙනවා.\nආරක්ෂක අමාත්‍යවරයා ලෙස පත් කර ඇත්තේ මීට පෙර ස්වදේශ කටයුතු අමාත්‍ය ධුරය හෙබවූ රාජ්නාත් සිං.\nනිර්මලා සීතාරාමන් නව රජයේ මුදල් අමාත්‍යවරිය ලෙස පත් කර ඇති අතර, හිටපු මුදල් අමාත්‍ය අරුන් ජෙයිට්ලි සෞඛ්‍ය හේතූන් මත අමාත්‍ය ධුරයක කටයුතු නොකිරීමට තීරණය කර තිබුණා.\nඉන්දීය විදේශ කටයුතු අමාත්‍යවරයා ලෙස මීට පෙර පැවති රජයේ විදේශ ලේකම් ලෙස කටයුතු කළ ප්‍රවීන රාජ්‍ය තාන්ත්‍රික නිලධාරියෙකු වූ එස්.ජායිශංකර් පත් කර තිබෙනවා.\nන්‍යෂ්ටික බලශක්ති සහ අභ්‍යවකාශ අමාත්‍ය ධුර හොබවනු ඇත්තේ අග්‍රාමාත්‍ය නරේන්ද්‍ර මෝදි විසින්.\nඉන්දීය අග්‍රාමාත්‍යවරයා ලෙස දෙවන වරටත් දිවුරුම් දුන් නරේන්ද්‍ර මෝදිගේ අමාත්‍ය මණ්ඩලය 57 කට සීමා වනවා.",
       "URL": "https://www.hirunews.lk/217457/ස්වදේශ-කටයුතු-ඇමති-ධුරය-භාරතීය-ජනතා-පක්ෂ-සභාපතිට",
       "Category": "International News",
       "Parent URL": "https://www.hirunews.lk/international-news.php?pageID=261"
}