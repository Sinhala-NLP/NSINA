{
       "Source": "hirunews",
       "Timestamp": "Monday, 12 October 2015 - 15:45",
       "Headline": "තුර්කි බෝම්බ ප්‍රහාරය ගැන අයි.එස්. සංවිධානයට චෝදනා",
       "News Content": "පුද්ගලයන් 100කට ආසන්න පිරිසකට මරු කැදවමින් තුර්කියේ සාම රැළියකට එල්ල වූ බෝම්බ ප්‍රහාරය පිළිබඳ අයි.එස්. සංවිධානය වෙත මූලික සැකය යොමු වන බව තුර්කි අග්‍රාමාත්‍ය අහමෙට් ඩවුටොග්ලූ ප්‍රකාශ කළා. ප්‍රහාරයෙන් පුද්ගලයන් 97 දෙනෙකු මිය ගිය බව නිළ වශයෙන් ප්‍රකාශ වූ අතර, සාම රැළියේ සංවිධායකයින් පවසන්නේ එහිදී පුද්ගලයන් 128 දෙනෙකු මිය ගිය බවයි. මිය ගිය තවත් පුද්ගලයන් රැසකගේ අවසන් කටයුතු අද සිදුකෙරුණා. තුර්කියේ අන්කාරා අගනුවර ප්‍රධාන දුම්රිය ස්ථානය අසළ සිදුවූ බෝම්බ ප්‍රහාරයෙන් විපතට පත්වූවන්ට සොව පළ කළ තුර්කි ජනාධිපතිවරයා දින 3ක ශෝක කාලයක් ප්‍රකාශයට පත් කළා.",
       "URL": "https://www.hirunews.lk/118347/තුර්කි-බෝම්බ-ප්‍රහාරය-ගැන-අයි-එස්-සංවිධානයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=698"
}