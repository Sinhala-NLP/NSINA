{
       "Source": "hirunews",
       "Timestamp": "Sunday, 17 April 2022 - 16:32",
       "Headline": "මියන්මාරය අලුත් අවුරුද්ද නිමිත්තෙන් සිරකරුවන් 1600ක් නිදහස් කරයි",
       "News Content": "මියන්මාර මිලිටරි ජුන්ටා පාලනය විසින් විදේශිකයන් 42 නෙකු ඇතුළු සිරකරුවන් 1600 දෙනෙකු නිදහස් කර තිබෙනවා.\nමියන්මාර අලුත් අවුරුද්ද නිමිත්තෙන් මොවුන්ට නිදහස ලබාදී ඇති බවයි විදෙස් වාර්තා සඳහන් කළේ.\nඅප්‍රේල් 13 වන දා සිට 16 වන දා දක්වා යෙදෙන මියන්මාර අලුත් අවුරුද්ද 12 වන ශත වර්ෂයේ සිට සැමරෙන්නේ බෞද්ධ සංස්කෘතික උත්සවයක් ලෙසින්.\nකෙසේ වෙතත් මිලිටරි ජුන්ටාව සදහන් කර ඇත්තේ දේශපාලන සිද්ධීන්ට සහ විරෝධතාවන්ට සම්බන්ධ පිරිස් මෙලෙස නිදහස ලැබූ සිරකරුවන් අතර නොවන බවයි.\nමීට මාස 14කට පෙර ප්‍රජාතන්ත්‍රවාදී ලෙස තේරී පත්වූ රජය පෙරලා දමා බලය පැහැර ගත් මියන්මාර හමුදා පාලනය විසින් රඳවාගෙන සිටින දේශපාලන සිරකරුවන්ගේ සංඛ්‍යාව දස දහස ඉක්ම වන බවයි විශ්වාස කෙරෙන්නේ.",
       "URL": "https://www.hirunews.lk/302149/මියන්මාරය-අලුත්-අවුරුද්ද-නිමිත්තෙන්-සිරකරුවන්-1600ක්-නිදහස්-කරයි",
       "Category": "International News",
       "Parent URL": "https://www.hirunews.lk/international-news.php?pageID=52"
}