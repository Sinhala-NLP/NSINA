{
       "Source": "hirunews",
       "Timestamp": "Saturday, 29 July 2017 - 10:27",
       "Headline": "අයියාගේ වරදට දඬුවම් ලැබුණු 16 හැවිරිදි සහෝදරිය",
       "News Content": "12 හැවිරිදි දැරියක් දූෂණය කිරීම සම්බන්ධයෙන් වූ වරදකට පකිස්ථානයේ ගම් සභාවක් විසින් ලබා දුන් තීන්දුවක් සම්බන්ධයෙන් විදෙස් මාධ්‍ය වාර්තා කරනවා.\nපකිස්ථානයේ මුල්තාන් ප්‍රදේශයේ ජිර්ගා නමැති සභාවක් විසින් මෙම තීන්දුව ලබා දී ඇති බවයි වාර්තා වන්නේ.\nඅසල්වැසි පවුලක තරුණයෙක් චිසින් 12 හැවිරිදි දැරියක් දූෂණය කර තිබෙනවා.\nඒ පිළිබදව දැනගත් අදාල දැරියගේ පවුලේ ඥාතීන් විසින් මේ සම්බන්දයෙන් ගම් සභාවට පැමිණිලි කර ඇති බවයි වාර්තා වන්නේ.\nඑහිදී අදාල දූෂණ සිද්ධිය විභාගයට ගත් ගම් සභාව තීරණය කර ඇත්තේ දඬුවම් වශයෙන් දූෂණ සිද්ධියට සම්බන්ධ තරුණයාගේ 16 හැවිරිදි සහෝදරියද එම ආකාරයෙන්ම දූෂණය කරන ලෙසට පසුගිය 26 වනදා තීන්දු කර තිබෙනවා.\nමෙම ජිර්ගා නමැති සභාව විසින් ලබා දුන් තීරණය සම්බන්ධයෙන් මේ වන විට බොහෝ දෙනෙකුගේ අවධානය යොමුව ඇති අතර මේ සම්බන්ධයෙන් එරට ශ්‍රේෂ්ඨාධිකරණයේ නඩුවක්ද ගොනුකර ඇති තිබෙනවා.\nජිර්ගා නමැති  මෙවැනි සභාවන් තුල නඩු විභාගයට ගැනීම තහනම් වන අතර අදාල සිදුවීම සම්බන්ධයෙන් එම ප්‍රදේශයේ උසස් පොලිස් නිලධාරීන් තිදෙනෙකුගේ සේවය අත්හිටුවා ඇති බවයි වාර්තා වන්නේ.\nඅදාල දැරියන් දෙදෙනා මේ වන විට පරිවාස භාරයේ පසුවන බව සදහන්.",
       "URL": "https://www.hirunews.lk/167054/අයියාගේ-වරදට-දඬුවම්-ලැබුණු-16-හැවිරිදි-සහෝදරිය",
       "Category": "International News",
       "Parent URL": "https://www.hirunews.lk/international-news.php?pageID=456"
}