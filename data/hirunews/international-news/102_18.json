{
       "Source": "hirunews",
       "Timestamp": "Saturday, 31 July 2021 - 16:03",
       "Headline": "ඩෙල්ටා ප්‍රභේදය නිසා ඔලිම්පික් කොරෝනා පොකුරත් ඉහළට",
       "News Content": "ඉහළ සම්ප්‍රේෂණ හැකියාවක් සහිත ඩෙල්ටා කොරෝනා ප්‍රභේදය හේතුවෙන් ටෝකියෝ ඔලිම්පික් උළෙලට සම්බන්ධ කොරෝනා පොකුර ද 241 දක්වා ඉහළ ගොස් තිබෙනවා.\nඒ අද දිනයේ තවත් ආසාදිතයින් 21 දෙනෙකු හඳුනා ගැනීමත් සමඟයි. ටෝකියෝ නගරයේ කොරෝනා ආසාදිත සංඛ්‍යාව ද අද 4058 දක්වා ඉහළ ගිය අතර එය 4000 සීමාව ඉක්මවා ඇත්තේ ප්‍රථම වරටයි.\nඩෙල්ටා ප්‍රභේදයේ අවදානම හේතුවෙන් ජපානය, ටෝකියෝ නුවර සහ ඔසාකා නුවර ප්‍රදේශ 3 කට පැනවූ හදිසි තත්ත්වය අගෝස්තු මාසය අවසන් වනතෙක් දීර්ඝ කිරීමට පියවර ගත්තා.",
       "URL": "https://www.hirunews.lk/278506/ඩෙල්ටා-ප්‍රභේදය-නිසා-ඔලිම්පික්-කොරෝනා-පොකුරත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=102"
}