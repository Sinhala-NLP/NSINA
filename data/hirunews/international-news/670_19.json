{
       "Source": "hirunews",
       "Timestamp": "Saturday, 23 January 2016 - 9:20",
       "Headline": "කැනඩාවේ පාසලක වෙඩි තැබීමකින් 5 දෙනෙකු මිය යයි",
       "News Content": "උතුරුදිග කැනඩාවේ ප්‍රජා පාසලක සිදුවූ වෙඩි තැබීමකින් පුද්ගලයන් 5 දෙනෙකු ජීවිතක්ෂයට පත්වුණා.\nතවත් දෙදෙනෙකු එහිදී තුවාල ලබා තිබෙනවා.\nමෙම පාසල කැනඩාවේ ස්වදේශික ගෝත්‍රික ජනතාව සඳහා වෙන් කර ඇති පාසලක් බවයි වාර්තා වන්නේ.\nඑය පිහිටා ඇත්තේ කැනේඩියානු ඇබොරිජිනල් හෙවත් ස්වදේශික ගෝත්‍රික ජනතාව තුන්දහසක් පමණ වෙසෙන ප්‍රදේශයකයි.\nවෙඩි තැබීමට හේතුව මෙතෙක් අනාවරණ වී නොමැති අතර සැකකරු අත්අඩංගුවට ගෙන තිබෙනවා.\n1989 වසරේ කැනඩාවේ මොන්ටි‍්‍රයෙල් නුවර බහුතාක්ෂණික ආයතනයක සිදුවූ වෙඩි තැබීමකින් පුද්ගලයන් 14 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/124569/කැනඩාවේ-පාසලක-වෙඩි-තැබීමකින්-5-දෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=670"
}