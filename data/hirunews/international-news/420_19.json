{
       "Source": "hirunews",
       "Timestamp": "Sunday, 19 November 2017 - 9:29",
       "Headline": "රාහුල් ගාන්ධිට කොංග්‍රස් නායකත්වය පිරිනැමීමේ තීන්දුව හෙට",
       "News Content": "සෝනියා ගාන්ධිගෙන් ඉන්දීය කොංග්‍රස් පක්ෂයේ සභාපති ධුරය ඇගේ පුත් රාහුල් ගාන්ධිට පිරිනැමීම පිළිබඳ අවසන් තීන්දුවක් ගැනීම සඳහා කොංග්‍රස් පක්ෂ කෘත්‍යාධිකාරී මණ්ඩලය හෙට නවදිල්ලියේදී රැස්වනවා.\nඑහිදී තීරණයකට එළඹුණහොත් රාහුල් ගාන්ධි නිතරඟයෙන් කොංග්‍රස් සභාපති ධුරය සඳහා තෝරාගනු ඇති බවයි ඉන්දීය මාධ්‍ය සඳහන් කළේ.\nපසුගිය වසර 17 මුළුල්ලේම සෝනියා ගාන්ධි පක්ෂ සභාපති ධුරයට පත්වූයේ නිතරඟයෙන්.\nඉන්දීය මැතිවරණ කොමිසමේ නියමයන්ට අනුව කොංග්‍රස් පක්ෂයේ නිලවරණ ලබන දෙසැම්බර් 31 වනදා වනවිට අවසන් කළ යුතුයි.\nඑමෙන්ම ගුජරාට් ප්‍රාන්ත මැතිවරණයට පෙර රාහුල් ගාන්ධිට පක්ෂ නායකත්වය පිරිනැමීම කොංග්‍රස් පක්ෂයේ අපේක්ෂාවයි.",
       "URL": "https://www.hirunews.lk/176381/රාහුල්-ගාන්ධිට-කොංග්‍රස්-නායකත්වය-පිරිනැමීමේ-තීන්දුව-හෙට",
       "Category": "International News",
       "Parent URL": "https://www.hirunews.lk/international-news.php?pageID=420"
}