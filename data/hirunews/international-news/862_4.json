{
       "Source": "hirunews",
       "Timestamp": "Thursday, 21 February 2013 - 13:38",
       "Headline": "දකුණු කොරියාව, ඇමරිකාව සමග ඒකාබද්ධ යුද අභ්‍යාසයකට සැරසේ.",
       "News Content": "දකුනු  කොරියාව සහ ඇමරිකාව ඒකාබද්ධ යුද අභ්‍යාසයකට සූදානම් වනවා. ලබන මාර්තු මස 1  වැනිදා සිට මාර්තු 30 වැනිදා දක්වා මෙම යුද අභ්‍යාසය ක්‍රියාත්මක  කිරීමටයි ඔවුන් සැළසුම් කර ඇත්තේ. උතුරු කොරියාව විසින් සිදුකරන න්‍යෂ්ටික  අත්හදාබැලීම් හමුවේ කලාපීය රටවල ආරක්ෂාව තහවුරු කිරීමේ ක්‍රියාමාර්ගය  සිදුකරන බවයි දකුණු කොරියාව හා ඇමරිකාව පවසන්නේ. කෙසේ වුවත් උතුරු කොරියාව  සඳහන් කර ඇත්තේ මෙය ඇමරිකාව සහ දකුණු කොරියාව ඒකාබද්ධව සිය රටට එරෙහිව  දියත් කරන ක්‍රියාමාර්ගයක් බවයි.",
       "URL": "https://www.hirunews.lk/53835/දකුණු-කොරියාව-ඇමරිකාව-සමග-ඒකාබද්ධ-යුද-අභ්‍යාසයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=862"
}