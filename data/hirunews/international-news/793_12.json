{
       "Source": "hirunews",
       "Timestamp": "Sunday, 20 October 2013 - 11:20",
       "Headline": "ඕස්ට්‍රේලියාවේ ලැව් ගිනි පැතිරේ.",
       "News Content": "ඕස්ට්‍රේලියාවේ නිව් සවුත් වේල්ස් ප්‍රාන්තයේ දැන් පැතිරෙන විනාශකාරි ලැව් ගිනි ඉදිරි දින කිහිපය තුළදී තවදුරටත් දරුණු වනු ඇතැයි එරට කාලගුණ බළධාරින් අනතුරු ඇඟවීමක් කළා. උණුසුම් කාලගුණය සහ දැඩි සුළං හේතුවෙන් නිව් සවුත් වේල්ස් ප්‍රාන්තයේ දැන් ඇති වී තිබෙන්නේ දශකයකින් වාර්තා වූ දරුණුතම ලැව් ගිනි බව සඳහන්. මේ වනවිට නිවාස 200ක් පමණ ලැව් ගිනිවලින් විනාශ වී ඇති අතර, සිය ගණනක් පිරිසකට නිවාස අහිමිවී තිබෙනවා. සිඞ්නි නුවරට බටහිරින් වූ බ්ලූ මවුන්ටන්ස් ප්‍රදේශය ලැව් ගින්නෙන් වැඩිම හානියක් වාර්තා වී ඇති ප්‍රදේශයයි.",
       "URL": "https://www.hirunews.lk/69654/ඕස්ට්‍රේලියාවේ-ලැව්-ගිනි-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=793"
}