{
       "Source": "hirunews",
       "Timestamp": "Friday, 31 August 2018 - 18:02",
       "Headline": "දියණිය කෙළෙසූ පියා මවගේ පැමිණිල්ලෙන් අත්අඩංගුවට",
       "News Content": "සිය 11 හැවිරිදි දියණිය දූෂණය කළ පුද්ගලයෙකු අත්අඩංගුවට ගැනීමේ පුවතක් ඉන්දීය මාධ්‍ය වාර්තා කරනවා.\nඉන්දියාවේ හයිද්‍රාබාද් ප්‍රදේශයේ ජීවත්වූ පුද්ගලයෙක් මෙලෙස අත්අඩංගුවට ගෙන තිබෙනවා.\nදැරියගේ මව විසින් පොලිසියට කළ පැමිණිල්ලකට අනුව සැකකාර පියා පසුගිය අඟහරුවාදා මෙලෙස අත්අඩංගුවට ගෙන ඇති බව සඳහන්.\nඅදාල මව වෙළඳසැලට ගිය අවස්ථාවේ 44 හැවිරිදි සැකකාර පියා විසින් සිය දියණිය මෙලෙස දූෂණය කර තිබෙනවා.\nදැරියගේ මව පොලිසිය හමුවේ පවසා ඇත්තේ තමන් වෙළඳසැලට ගොස් නැවත පැමිණි අවස්ථාවේදී සිය සැමියා විසින් දියණිය දූෂණය කරන අයුරු තමන් දුටු බවයි.\nඑහිදී තමන් විසින් සිය සැමියා, දියණිය අසලින් ඉවත් කිරීමට යාමේදී ඔහු ඊට විරුද්ධ වූ බවද පොලිසිය හමුවේ අදාල මව වැඩිදුරටත් පවසා තිබෙනවා.\nදූෂණයට ලක්වූ දැරියගේ මව සහ පියා මීට වසර 13කට පෙර විවාහ වී ඇති අතර මොවුන්ට දරුවන් දෙදෙනෙකු සිටින බවයි වාර්තා වන්නේ.\nසැකකරු මීට පෙර මෙවැනිම දූෂණ චෝදනා කිහිපයකට වැරදිකරු වී දඬුවම් ලැබූවෙක් බවයි විදෙස් මාධ්‍ය වැඩිදුරටත් දක්වන්නේ.",
       "URL": "https://www.hirunews.lk/198870/දියණිය-කෙළෙසූ-පියා-මවගේ-පැමිණිල්ලෙන්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=337"
}