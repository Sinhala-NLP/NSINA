{
       "Source": "hirunews",
       "Timestamp": "Sunday, 11 June 2017 - 10:03",
       "Headline": "එක්සත් රාජධානිය බලා පියාසර කරමින් තිබූ ගුවන් යානයක් හදිසියේ ගොඩබස්වයි",
       "News Content": "ස්ලෝවේනියාවේ සිට එක්සත් රාජධානිය බලා පියාසර කරමින් තිබූ ගුවන් යානයක්  සැක කටයුතු කතා බහක් හේතුවෙන් ජර්මනියට ගොඩබස්වා තිබෙනවා.\nමගීන් තුන්දෙනෙකුගේ සැකකටයුතු කතාබහක් පිළිබද ගුවන් සේවිකාවක් නියමුවාට දැනුවත් කර ඇති බව සදහන්.\nඒ අනුවයි නියමුවා යානය ජර්මනියේ කොලෝන් බොන්ඩ් ගුවන්තොටුපල වෙත ගොඩබස්වා ඇත්තේ.\nගොඩබැස්වීමෙන් අනතුරුව ආරක්ෂක අංශ විසින් අදාළ මගීන්ගේ සැකකටයුතු ගමන් පාර්සලයක් විනාශ කර ඇති බවයි විදෙස් වාර්තාවල දැක්වෙන්නේ.",
       "URL": "https://www.hirunews.lk/163301/එක්සත්-රාජධානිය-බලා-පියාසර-කරමින්-තිබූ-ගුවන්-යානයක්-හදිසියේ-ගොඩබස්වයි",
       "Category": "International News",
       "Parent URL": "https://www.hirunews.lk/international-news.php?pageID=471"
}