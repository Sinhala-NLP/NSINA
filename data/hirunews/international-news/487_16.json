{
       "Source": "hirunews",
       "Timestamp": "Tuesday, 25 April 2017 - 14:57",
       "Headline": "පියාඹන මෝටර් රථය මේ වසරේදී අලෙවියට",
       "News Content": "ඇමරිකාවේ ගූගල් සමාගමේ සහාය ඇතිව කිටි හෝක් සමාගම නිෂ්පාදනය කරන පියාඹන මෝටර් රථ මේ වසර අවසානයේදී අලෙවිය සඳහා ඉදිරිපත් කරන බව අද ප්‍රකාශයට පත් කෙරුණා.\nකැලිෆෝනියාවේ පිහිටි ගූගල් ප්‍රධාන කාර්යාලය ආසන්නයේ මෙම පියාඹන මෝටර් රියේ කුඩා මාදිලියක් දැනටමත් අත්හදා බලා තිබෙනවා.\nඑහි වීඩියෝ පටයක් සමාගම අද අන්තර් ජාලයට නිකුත් කළා.\nඑක් පුද්ගලයෙකුට ගමන් කළ හැකි කුඩා ගුවන් යානයක් වන මෙම පියාඹන මෝටර් රිය මකුළු දැලක් වැනි වේදිකාවකින් සමන්විත වන අතර සාර්ථක ලෙස ජලයට හෝ ගොඩබිමට ගොඩබැස්සවිය හැකි වනවා.",
       "URL": "https://www.hirunews.lk/159953/පියාඹන-මෝටර්-රථය-මේ-වසරේදී-අලෙවියට",
       "Category": "International News",
       "Parent URL": "https://www.hirunews.lk/international-news.php?pageID=487"
}