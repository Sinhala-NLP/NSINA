{
       "Source": "hirunews",
       "Timestamp": "Sunday, 05 April 2015 - 15:48",
       "Headline": "ෆිදෙල් කස්ත්‍රෝ යළි කරළියේ",
       "News Content": "කියුබානු විප්ලවයේ අසහාය නායකයා වූ 88 හැවිරිදි ෆිදෙල් කස්ත්‍රෝ මාස 14 කට පසු ඊයේ යළි නැවතත් ප්‍රසිද්ධියේ පෙනී සිටියා. ඒ, හවානා නුවරට පැමිණි වෙනිසියුලානු නියෝජිත පිරිසක් පිළිගැනීමටයි. ෆිදෙල් කස්ත්‍රෝ වෙනිසියුලාවේ හිටපු නායක හියුගෝ චාවේස්ගේ සමීපතම මිතුරෙක්. 2014 වසරේ ජනවාරි මාසයේදී හවානා සංස්කෘතික මධ්‍යස්ථානය විවෘත කිරීමේ උත්සවයකට සහභාගිවීමෙන් පසු ෆිදෙල් කස්ත්‍රෝ ප්‍රසිද්ධියේ දක්නට ලැබුණේ නැහැ. 2006 වසරේදී රෝගී තත්ත්වයක් හේතුවෙන් තනතුරෙන් ඉවත්ව සිටි ෆිදෙල් කස්ත්‍රෝ 2008 වසරේදී නිල වශයෙන් විශ්‍රාම ලැබුවා. ඉන් අනතුරුව කියුබාවේ ජනාධිපති ධුරයට පත්වූයේ ඔහුගේ සොහොයුරු රාවුල් කස්ත්‍රෝ.",
       "URL": "https://www.hirunews.lk/106932/ෆිදෙල්-කස්ත්‍රෝ-යළි-කරළියේ",
       "Category": "International News",
       "Parent URL": "https://www.hirunews.lk/international-news.php?pageID=745"
}