{
       "Source": "hirunews",
       "Timestamp": "Tuesday, 06 August 2013 - 19:18",
       "Headline": "යේමනයේ සිටින ඇමරිකානුවන්ට ඉවත් වන්නැයි නියෝග.",
       "News Content": "යේමනයේ රැඳී සිටින තම සියළු වැසියන්ට වහා එරටින් ඉවත්වන ලෙස ඇමරිකානු රාජ්‍ය දෙපාර්තමේන්තුව දැනුම්දී තිබෙනවා. ඒ, අල්කයිඩා සාමාජිකයන් ඇමරිකානුවන් ඉලක්ක කරගත් ප්‍රහාරයකට සූදානම්වන බවට තොරතුරු ලැබීමත් සමගයි. අල්කයිඩා නායක අයිමාන් අල් සවහිරි යේමනයේ සිටින අල්කයිඩා නායකයා වෙත දැනුම් දී ඇත්තේ ඇමරිකානුවන් බිය ගන්වන කිසියම් ක්‍රියාමාර්ගයක නිරත වන ලෙසයි. පසුගිය සතියේ මැද පෙරදිග රටවල පිහිටි තම තානාපති කාර්යාල රැසක් වසා දැමීමටද ඇමරිකාව පියවර ගත්තේ ඒවාට ප්‍රහාර එල්ලවන බවට ලැබුණු බුද්ධි තොරතුරු හේතුවෙන්.",
       "URL": "https://www.hirunews.lk/64546/යේමනයේ-සිටින-ඇමරිකානුවන්ට-ඉවත්-වන්නැයි-නියෝග",
       "Category": "International News",
       "Parent URL": "https://www.hirunews.lk/international-news.php?pageID=815"
}