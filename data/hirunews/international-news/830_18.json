{
       "Source": "hirunews",
       "Timestamp": "Monday, 17 June 2013 - 8:12",
       "Headline": "ඉරාකයේ බෝම්බ පිපිරීම් රැසක්. - 30 ක් මරුට.",
       "News Content": "ඉරාකයේ ප්‍රදේශ කිහිපයක සිදුවූ බෝම්බ පිපිරීම් රැසකින් පුද්ගලයන් 30 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කළා. ජීවිතක්ෂයට පත්වූ පුද්ගලයන්ගෙන් වැඩි පිරිසක් ශියා මුස්ලිම්වරුන්. මේ වනවිට ඉරාකය තුළ නැවතත් ගැටුම් වර්ධනය වන තත්ත්වයක් පෙන්නුම් කෙරෙනවා. මෙම තත්ත්වයත් සමඟ පසුගිය දින කිහිපය පුරා පිපිරීම් රැසක් ඉරාකයේ විවිධ ප්‍රදේශවලින් වාර්තා වූ අතර ඉන් විශාල පිරිසක් ජීවිතක්ෂයට පත්වුණා. පසුගිය සතිය තුළ සිදුවූ පිපිරීම් වලින් පමණක් ආරක්ෂක අංශ සාමාජිකයන් සහ සිවිල් වැසියන් 1045 දෙනෙකු ජීවිතක්ෂයට පත්ව ඇති බවයි විදෙස් වාර්තාවල දැක්වෙන්නේ. පවතින තත්ත්වයත් සමඟ ඉරාකයේ නැවතත් අස්ථාවර තත්ත්වයක් උද්ගත විය හැකි බවට දේශපාලන විශ්ලේෂකයන් මත පළ කර තිබෙනවා.",
       "URL": "https://www.hirunews.lk/61140/ඉරාකයේ-බෝම්බ-පිපිරීම්-රැසක්-30-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=830"
}