{
       "Source": "hirunews",
       "Timestamp": "Friday, 26 February 2016 - 7:44",
       "Headline": "උතුරු කොරියාවට එරෙහි නව සම්බාධක ජගත් ආරක්ෂක මණ්ඩලයට",
       "News Content": "උතුරු කොරියාවට එරෙහි නව දැඩි සම්බාධක පෙළක් ඇමරිකා එක්සත් ජනපදය විසින් ඊයේ (25) එක්සත් ජාතීන්ගේ ආරක්ෂක මණ්ඩලය වෙත ඉදිරිපත් කළා.\nඋතුරු කොරියාව විසින් මෑතකදී සිදුකළ න්‍යෂ්ටික පිපිරීම සහ මිසයිල ගුවන්ගත කිරීමට ප්‍රතිචාර දක්වමිනුයි මෙම සම්බාධක සකස් කර ඇත්තේ.\nයෝජිත සම්බාධකවලට අනුව එක්සත් ජාතීන්ගේ සෑම සාමාජික රටක්ම උතුරු කොරියාව වෙත යවන භාණ්ඩ සහ උතුරු කොරියාවෙන් ආනයනය කරන භාණ්ඩ සියල්ල පරීක්ෂා කළ යුතුයි.\nමෙම සම්බාධක ජගත් සංවිධානය වෙත ඉදිරිපත් කරමින් එක්සත් ජාතීන්ගේ සංවිධානයේ ඇමරිකානු තානාපතිනි සමන්තා පවර් කියා සිටියේ මෙය වසර 20 කින් ජගත් ආරක්ෂක මණ්ඩලය ඉදිරිපත් කළ ප්‍රබලතම සම්බාධක පෙළ බවයි.",
       "URL": "https://www.hirunews.lk/127176/උතුරු-කොරියාවට-එරෙහි-නව-සම්බාධක-ජගත්-ආරක්ෂක-මණ්ඩලයට",
       "Category": "International News",
       "Parent URL": "https://www.hirunews.lk/international-news.php?pageID=661"
}