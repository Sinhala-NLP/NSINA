{
       "Source": "hirunews",
       "Timestamp": "Saturday, 19 August 2023 - 16:13",
       "Headline": "කැනඩාවේ ලැව්ගිනි හේතුවෙන් බ්‍රිටිෂ් කොලොම්බියාවට හදිසි තත්වයක්",
       "News Content": "කැනඩාවේ බ්‍රිටිෂ් කොලොම්බියාහී නිවාස 15,000 ක පුද්ගලයන්ට නිවෙස්වලින් ඉවත්වන ලෙස නියෝග කර තිබෙනවා.\nඒ එම ප්‍රදේශය පුරා පැතිර යන ලැව්ගිනි එම නිවාස කරා ව්‍යාප්ත වීමේ අවධානම හේතුවෙන්.\nබ්‍රිටිෂ් කොලොම්බියා ප්‍රදේශයට හදිසි තත්වයක්ද ප්‍රකාශයට පත් කර ඇති අතර මේ වන විට එම මුළු පළාත තුලින් ලැව්ගිනි 100ක් පමණ වාර්තා වී ඇති බවයි විදෙස් වාර්තා සඳහන් කළේ.\nඑමෙන්ම බටහිර කොලෝනා නගරයේ නිවාස 2400 ක පුද්ගලයන් 36,000 ක් පමණ පිරිසක්ද වාසස්ථාන වලින් ඉවත් කිරීමට පියවර ගෙන තිබෙනවා.",
       "URL": "https://www.hirunews.lk/345395/කැනඩාවේ-ලැව්ගිනි-හේතුවෙන්-බ්‍රිටිෂ්-කොලොම්බියාවට-හදිසි-තත්වයක්",
       "Category": "International News",
       "Parent URL": "https://www.hirunews.lk/international-news.php?pageID=13"
}