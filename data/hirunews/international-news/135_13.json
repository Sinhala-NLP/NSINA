{
       "Source": "hirunews",
       "Timestamp": "Monday, 15 February 2021 - 14:07",
       "Headline": "බ්‍රිතාන්‍යයේ එන්නත් දිය යුතු අධි අවදානම් කණ්ඩායම් මිලියන 15ක්",
       "News Content": "කිරීමෙන් කොරෝනා එන්නත් ලබාදිය යුතු අධි අවධානම් සහිත පුද්ගල කණ්ඩායම් මිලියන 15ක් සිටින බවට වාර්තා වනවා.\nඑන්නත්කරණ වැඩපිළිවෙල අතරතුර එරට පාසල් යළි විවෘත කිරීම සම්බන්ධයෙන් සහ දැනට වසා දමා ඇති ප්‍රදේශ යළි විවෘත කිරීම සම්බන්ධයෙන් තීරණයක් ගන්නා බවයි බලධාරීන් ප්‍රකාශ කළේ.\nමේ වනවිට බ්‍රිතාන්‍ය වැසියන් මිලියන 14යි දශම 5කට කොරෝනා එන්නත් ලබා දී තිබෙනවා.\nබ්‍රිතාන්‍යයෙන් වාර්තා වන කොරෝනා ආසාදිතයින් සහ මරණ මේ වනවිට සැලකිය යුතු සංඛ්‍යාවකින් අඩුවී ඇති අතර ගත වූ පැය විසිහතරේ එරටින් මරණ 258ක් සහ ආසාදිතයින් 10,972ක් වාර්තා වන බවයි විදෙස් වාර්තා සඳහන් කළේ.\nමේ අතර, ලොව පුරා දෛනික ආසාදිතයින් සහ මරණ වැඩි වශයෙන් වාර්තා වූ ඇමරිකාවේ මිලියන 53කට කොරෝනා එන්නත් ලබා දී තිබෙනවා.\nමේ වනවිට ඇමරිකාවෙන් වාර්තා වන දෛනික ආසාදිතයින් සහ මරණ වලද අඩුවක් දක්නට ලැබෙන බවයි විදෙස් වාර්තා සඳහන් කළේ.\nපසුගිය දිනවල 3000 ඉක්මවා වාර්තා වූ මරණ සංඛ්‍යාව මේ වනවිට 1000 සීමාවට පැමිණ ඇති අතර ලක්ෂය ඉක්මවා වාර්තා වූ ආසාදිතයින් සංඛ්‍යාව 60,000 සීමාවට පැමිණ ඇති බව විදෙස් වාර්තා සඳහන් කළා.",
       "URL": "https://www.hirunews.lk/262650/බ්‍රිතාන්‍යයේ-එන්නත්-දිය-යුතු-අධි-අවදානම්-කණ්ඩායම්-මිලියන-15ක්",
       "Category": "International News",
       "Parent URL": "https://www.hirunews.lk/international-news.php?pageID=135"
}