{
       "Source": "hirunews",
       "Timestamp": "Saturday, 13 May 2017 - 11:38",
       "Headline": "තහංචි ගැන යළි සලකා බලන්නැයි උතුරු කොරියාව ලෝක ප්‍රජාවෙන් ඉල්ලයි",
       "News Content": "එක්සත් ජාතීන්ගේ සංවිධානය විසින් තම රට වෙත පනවා ඇති තහංචි ක්‍රියාවට නංවන්නේ ද යන්න පිළිබදව යළි සලකා බලන්නැයි උතුරු කොරියාව ගෝලීය ප්‍රජාවෙන් ඉල්ලීමක් කළා.\nඋතුරු කොරියාවේ න්‍යෂ්ටික සහ මිසයිල අත්හදා බැලීම්වලට එරෙහිව සම්බාධක පැනවීම සඳහා පෙරමුණ ගෙන සිටින්නේ ඇමරිකා එක්සත් ජනපදයයි.\nඋතුරු කොරියාවට එරෙහිව එක්සත් ජාතීන්ගේ ආරක්ෂක මණ්ඩලය 2006 වසරේ සිට සම්බාධක ක්‍රියාත්මක කරන අතර න්‍යෂ්ටික පිපිරවීම් 05ක් සහ දිගු දුර මිසයිල අත්හදා බැලීම් දෙකක් සිදුකිරීමත් සමඟ ඒවා දැඩි කිරීමට පියවර ගැනුණා.\nඋතුරු කොරියානු නායකයා දැන් කියා සිටින්නේ තම රට 06 වන න්‍යෂ්ටික පිපිරවීම ද සිදුකිරීමට සූදානම් බවයි.",
       "URL": "https://www.hirunews.lk/161231/තහංචි-ගැන-යළි-සලකා-බලන්නැයි-උතුරු-කොරියාව-ලෝක-ප්‍රජාවෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=480"
}