{
       "Source": "hirunews",
       "Timestamp": "Monday, 29 March 2021 - 10:35",
       "Headline": "ඉන්දුනීසියාවේ තෙල් පිරිපහදුවක ගින්නක්",
       "News Content": "ඉන්දුනීසියාවේ තෙල් පිරිපහදුවක හදිසි ගින්නක් හටගෙන තිබෙනවා.\nඑරට තෙල් සංස්ථාව ප්‍රකාශ කළේ බටහිර ජාවා හි පිහිටි බලොන්ගැන් තෙල් පිරිපහදු පර්යන්තයේ හටගත් මෙම ගින්නෙන් පුද්ගලයන් පස්දෙනෙකු තුවාල ලබා ඇති බවයි.\nකෙසේ වෙතත් එහි සිටි තවත් 950 දෙනෙකු ආරක්ෂිතව ඉවත් කරගැනීමට කටයුතු කර ඇති බවයි විදෙස් වාර්තා සඳහන් කළේ.\nපිරිපහදුව ගිනි ගන්නා දර්ශන ඇතුළත් වීඩියෝ පට සමාජ මාධ්‍ය තුළ මේ වනවිට හුවමාරු වන අතර, විශාල පිපිරුම් හඬ ඇසෙන අයුරුද එම වීඩියෝවල දැක්වෙනවා.\nඅදාළ පර්යන්තය තුළ දිනකට ඉන්ධන බැරල් එක්ලක්ෂ 25,000 ක් පිරිපහදු කෙරෙන බවයි ඉන්දුනීසියානු තෙල් සංස්ථාව ප්‍රකාශ කළේ.",
       "URL": "https://www.hirunews.lk/266871/ඉන්දුනීසියාවේ-තෙල්-පිරිපහදුවක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=126"
}