{
       "Source": "hirunews",
       "Timestamp": "Sunday, 01 September 2019 - 11:51",
       "Headline": "දෙවන ලෝක යුද්ධයේ ආරම්භය සැමරේ",
       "News Content": "මීට වසර 80 කට පෙර 1939 වසරේ සැප්තැම්බර් 1 වනදා දෙවන ලෝක යුද්ධයේ ආරම්භය සළකුණු කරමින් පෝලන්තයේ වියලන් නුවරදී අද අනුස්මරණ උත්සවයක් පැවැත්වෙනවා.\nඒ සඳහා ජර්මන් චාන්සලර් ඇන්ජලා මර්කල් සහ ඇමරිකානු උප ජනාධිපති මයික් පෙන්ස් ද එක්ව සිටින අතර, ජනපති ට්‍රම්ප් ඊට සහභාගි නොවන්නේ ඇමරිකාවට පැමිණෙන ඩෝරියන් සුළි කුණාටුව හේතුවෙන්.\nදෙවන ලෝක යුද්ධයේ ආරම්භය සිදුවූ පෝලන්තය ඉන් විශාලතම හානියක් සිදුවූ අතර, එහි ජනගහණයෙන් පහෙන් එකක් යුද්ධයෙන් ජීවිතක්ෂයට පත්වුණා.\nපෝලන්තවාසි යුදෙව්වන් ද මිලියන 3 ක්ද ඊට ඇතුළත්.\nදෙවන ලෝක යුද්ධයේ නිමාවෙන් පසු පෝලන්තයේ සෝවියට් බලපෑම අඛණ්ඩව පැවති අතර, එය නිදහස් මතධාරී රටක් බවට පත්වූයේ 1989 වසරෙන් පසුවයි.",
       "URL": "https://www.hirunews.lk/223368/දෙවන-ලෝක-යුද්ධයේ-ආරම්භය-සැමරේ",
       "Category": "International News",
       "Parent URL": "https://www.hirunews.lk/international-news.php?pageID=241"
}