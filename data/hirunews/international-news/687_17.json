{
       "Source": "hirunews",
       "Timestamp": "Saturday, 21 November 2015 - 9:21",
       "Headline": "පැරිස් ත්‍රස්ත ප්‍රහාරයට පිළිතුරු - රුසියාව උස්සයි",
       "News Content": "පැරීසියට එල්ල වූ ත්‍රස්ත ප්‍රහාරයට පිළිතුරු ලෙස සිරියාවේ අයි.එස්. ඉලක්ක වෙත සිදුකෙරෙන ප්‍රහාර රුසියාව උත්සන්න කර තිබෙනවා. සිනායි අර්ධද්වීපයේදී රුසියානු මගී ගුවන් යානයක් අයි.එස්. බෝම්බ ප්‍රහාරයකින් විනාශවීමට ප්‍රතිචාර දැක්වීම ද එහි අරමුණක්. ඒ අනුව සිරියාවේ අයි.එස්. ඉලක්ක වෙත හෙලන රුසියානු බෝම්බවල අපේ ජනතාව වෙනුවෙන් සහ පැරීසිය වෙනුවෙන් සටහන් කර ඇති බව විදෙස් මාධ්‍ය වාර්තා කළා.\nඑමෙන්ම අයි.එස්. සංවිධානය පවත්වාගෙන යන ඊමේල් ගිණුම්වලට ද ඒ පිළිබද පණිවුඩයක් ද යවා ඇති බවයි රුසියානු ආරක්ෂක අමාත්‍යාංශය සදහන් කළේ. මේ අතර, පැරිස් ප්‍රහාරයෙන් මිය ගිය සංඛ්‍යාව ඊයේ වන විට 130 දක්වා ඉහළ ගියා.",
       "URL": "https://www.hirunews.lk/120576/පැරිස්-ත්‍රස්ත-ප්‍රහාරයට-පිළිතුරු-රුසියාව-උස්සයි",
       "Category": "International News",
       "Parent URL": "https://www.hirunews.lk/international-news.php?pageID=687"
}