{
       "Source": "hirunews",
       "Timestamp": "Friday, 21 June 2013 - 9:05",
       "Headline": "බ්‍රිතාන්‍යය පියාඹන පීරිසි කාර්යාලය වැසීමට හේතු පහදයි.",
       "News Content": "බ්‍රිතාන්‍ය ආරක්ෂක අමාත්‍යාංශය විසින් ආගන්තුක අභ්‍යවකාශ යානා පිළිබඳ සොයා බැලීමට පවත්වාගෙන යන කාර්යාලය වසා දැමීමේ තීරණය පිළිබඳ කරුණු පැහැදිලි කිරීමක් සිදුකර තිබෙනවා. 2009 වසරේ මෙම කාර්යාලය වසා දැමීම පිළිබඳ වාර්තාවක්  දැන් නිකුත් වී ඇති අතර එහි සඳහන් වන්නේ ආරක්ෂාවට අදාළ කාර්යයක් ඉටු නොවීම හේතුවෙන් එහි ක්‍රියාකාරිකම් අත්හිටවූ බවයි. ගත වූ 50 වසර තුළ ලැබුණු පියාඹන පීරිසි පිළිබඳ තොරතුරුවලට අනුව ඒවා බ්‍රිතාන්‍යයේ ආරක්ෂාවට තර්ජනයක් නොවන බව හෙළි වී තිබෙනවා.",
       "URL": "https://www.hirunews.lk/61429/බ්‍රිතාන්‍යය-පියාඹන-පීරිසි-කාර්යාලය-වැසීමට-හේතු-පහදයි",
       "Category": "International News",
       "Parent URL": "https://www.hirunews.lk/international-news.php?pageID=829"
}