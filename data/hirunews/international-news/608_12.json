{
       "Source": "hirunews",
       "Timestamp": "Monday, 25 July 2016 - 16:03",
       "Headline": "කැලිෆෝනියාවේ ලැව් ගිනි තවදුරටත්",
       "News Content": "කැලිෆෝනියාවේ ලොස්ඇන්ජලීස් නුවරට උතුරෙන් වූ කඳුකර ප්‍රදේශවල පැතිරෙන ලැව් ගිනි මෙතෙක් මර්දනය කිරීමට හැකි වී නොමැති බව විදෙස් වාර්තා සදහන් කළා.\nලැව් ගිනි නිවීම සඳහා ගිනි නිවන භටයන් 900 දෙනෙකු මෙන්ම හෙලිකොප්ටර් සහ ගුවන් යානා ද යොදා ගැනෙනවා.\nලැව් ගින්නෙන් මේ වන විට අක්කර 22,000ක පමණ කැළෑ ප්‍රදේශයක් විනාශ වී ඇති අතර, නිවාස දහස් ගණනක ජනයා ආරක්ෂිත ස්ථාන කරා ඉවත් කරගෙන තිබෙනවා.\nදැඩි උණුසුම සහ සුළං ප්‍රවාහය හේතුවෙන් ලැව් ගිනි දස අත පැතිරෙන බව ලොස්ඇන්ජලීස් ජාතික වනෝද්‍යානයේ ප්‍රකාශකයෙකු සදහන් කළා.\nලැව් ගිනි අවදානම නිසා මෙහි රක්ෂිත ප්‍රදේශයක සිටින කොටින් 40 දෙනෙකු ද ඉවත් කරගෙන තිබෙනවා.",
       "URL": "https://www.hirunews.lk/138958/කැලිෆෝනියාවේ-ලැව්-ගිනි-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=608"
}