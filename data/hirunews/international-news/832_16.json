{
       "Source": "hirunews",
       "Timestamp": "Tuesday, 11 June 2013 - 9:47",
       "Headline": "ඇෆ්ගන් හමුදාවට යුරෝපා හවුලෙන් සහාය.",
       "News Content": "ඇෆ්ගනිස්ථානයේ තලෙයිබාන්වරුන්ට එරෙහිව සටන් කිරීම සඳහා ඇෆ්ගන් රජයේ හමුදාවට විශේෂ හමුදා පුහුණුවක් ලබාදීමට යුරෝපා හවුල තීරණය කර තිබෙනවා. ඒ අනුව බ්‍රිතාන්‍යය, ප්‍රංශය, ජර්මනිය සහ ස්වීඩනය යන රටවල යුද උපදේශකයින් ඇෆ්ගනිස්ථානය වෙත යැවීමටයි යුරෝපා හවුල තීරණය කර ඇත්තේ. මීට අමතරව ඇෆ්ගන් හමුදා සාමාජිකයින්ට විශේෂ හමුදා අභ්‍යාස පැවැත්වීමට ද යුරෝපා හවුල තීරණය කර තිබෙනවා. ඇෆ්ගනිස්ථානයේ ආරක්ෂක මෙහෙයුම්වල යෙදී සිටි ඇමරිකානු, බ්‍රිතාන්‍ය හමුදා එරටින් ඉවත්වීමට තීරණය කිරීමත් සමග එහි ආරක්ෂාවේ වැඩි වගකීම ඇෆ්ගන් හමුදා වෙත පැවරුණා.",
       "URL": "https://www.hirunews.lk/60749/ඇෆ්ගන්-හමුදාවට-යුරෝපා-හවුලෙන්-සහාය",
       "Category": "International News",
       "Parent URL": "https://www.hirunews.lk/international-news.php?pageID=832"
}