{
       "Source": "hirunews",
       "Timestamp": "Wednesday, 25 December 2013 - 13:28",
       "Headline": "ඉන්දු - පාකිස්තාන හමුදා ප්‍රධානීන්ගේ හමුවක්.",
       "News Content": "ඉන්දියාවේ සහ පාකිස්තානයේ යුද හමුදා මෙහෙයුම් ප්‍රධානීන් අතර සාකච්ඡාවක් දෙරට අතර දේශ සීමාවේ පිහිටි වඝා හිදී ඊයේ (24) පැවැත්වුණා. ඒ, පසුගිය සැප්තැම්බරයේ ජගත් සංවිධාන මහා මණ්ඩල සමුළුවට සමගාමීව ඉන්දු - පාකිස්තාන අගමැතිවරුන් අතර පැවති සාකච්ඡාවේ ප්‍රතිඵලයක් ලෙසයි. දේශ සීමා ගැටළු සම්බන්ධයෙන් හමුදා ප්‍රධානීන් අතර එවැනි සාකච්ඡාවක් පැවැත්විය යුතු බවට ඉන්දීය අග්‍රාමාත්‍ය මන්මෝහන් සිං සහ පාකිස්තාන අගමැති නවාෂ් ෂරීෆ් එහිදී එකඟ වුණා. හමුදා ප්‍රධානීන් අතර ඊයේ (24) පැවති සාකච්ඡාවේදී සටන් විරාමය ශක්තිමත් ලෙස පවත්වා ගැනීම පිළිබඳව අදහස් හුවමාරු වූ බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/74118/ඉන්දු-පාකිස්තාන-හමුදා-ප්‍රධානීන්ගේ-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=774"
}