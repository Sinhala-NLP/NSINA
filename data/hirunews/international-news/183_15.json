{
       "Source": "hirunews",
       "Timestamp": "Tuesday, 28 April 2020 - 13:18",
       "Headline": "පෙන්ටගනය පියාඹන පීරිසි වීඩියෝපට එළිදක්වයි",
       "News Content": "පියාඹන පීරිසි හෙවත් අභ්‍යාවකාශයේ සැරිසරන ආගන්තුක යානා පිළිබඳ වීඩියෝ පට 3ක් ඇමරිකානු පෙන්ටගනය විසින් නිළ වශයෙන් නිකුත් කර තිබෙනවා.\nඅධෝරක්ත කිරණ කැමරා මගින් රූගත කර ඇති එම වීඩියෝපටවලට ඇමරිකානු නාවික හමුදා නියමුවන් ඊට ප්‍රතිචාර දක්වන ආකාරය ද ඇතුළත්.\nමෙම හඳුනා නොගත් යානා පිළිබඳව මීට පෙර පෞද්ගලික විද්‍යා ගවේෂණ සමාගමක් ද වීඩියෝ පට නිකුත් කළා.\nඒ පිළිබදව ජනතාව අතර ඇති දුර්මත දුරු කිරීම සඳහා මෙම වීඩියෝ පට නිකුත් කෙරුණු බවයි පෙන්ටගනය සඳහන් කළේ.\nඑම ගවේෂණ ව්‍යාපෘතියේ හිටපු ප්‍රධානී ලූවිස් එලිසොන්ඩෝ පවසන පරිදි මෙම ආගන්තුක යානා පිළිබද දසුන් විශ්වයේ අප තනිව නොසිටින බවට ප්‍රබල සාක්ෂියක්.",
       "URL": "https://www.hirunews.lk/239606/පෙන්ටගනය-පියාඹන-පීරිසි-වීඩියෝපට-එළිදක්වයි",
       "Category": "International News",
       "Parent URL": "https://www.hirunews.lk/international-news.php?pageID=183"
}