{
       "Source": "hirunews",
       "Timestamp": "Sunday, 15 February 2015 - 9:33",
       "Headline": "ගිනි කඳු පිපිරීම් නිසා මිහිතලය අවදානමකද ?",
       "News Content": "ගිනි කඳු පිපිරිම් හේතුවෙන් පෘථිවියේ ශීත කාලගුණ තත්ත්වයක් වර්ධනය වන්නේදැයි සොයාබැලීමට විද්‍යාඥයන් තීරණය කර තිබෙනවා. ඒ සඳහා වායුගෝලයේ සිදු කෙරෙන පරීක්ෂණ ප්‍රමාණවත් නොවන බව ඔවුන්ගේ අදහසයි. මේ නිසා ඊළඟ විශාලතම ගිනි කඳු පිපිරීමේදී එය පරීක්ෂා කිරීමට ඔවුන් සැරසෙනවා. 1991 වසරේ පිලිපීනයේ ෆිනටූබෝ ගිනි කන්ද පිපිරීමෙන් අනතුරුව වසර දෙකක කාලයක් පෘථිවියේ ශීත කාලගුණයක් වර්ධනය වූ බව දැන් හෙළිදරව් වී තිබෙනවා. ගිනි කඳු දුමාරය සමග වායුගෝලයට එක්වන සල්ෆියුරික් අම්ල අංශු ජලය සමග එක්වී සූර්ය කිර්ණ නැවත අභ්‍යාවකාශයට පරාවර්තනය කිරීම ඊට හේතුවයි.",
       "URL": "https://www.hirunews.lk/103460/ගිනි-කඳු-පිපිරීම්-නිසා-මිහිතලය-අවදානමකද",
       "Category": "International News",
       "Parent URL": "https://www.hirunews.lk/international-news.php?pageID=758"
}