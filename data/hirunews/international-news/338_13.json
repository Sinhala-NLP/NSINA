{
       "Source": "hirunews",
       "Timestamp": "Tuesday, 28 August 2018 - 19:17",
       "Headline": "කරුණානිධිගේ පක්ෂය බාල පුතාට",
       "News Content": "තමිල්නාඩුවේ ප්‍රවීන දේශපාලනඥ එම්. කරුණානිධිගේ අභාවයෙන් පසු ඩී.එම්.කේ. පක්ෂ නායකත්වයට ඔහුගේ පුත් එම්.කේ. ස්ටාලින් අද පත් කර ගැනුණා.\nඒ, චෙන්නායි නුවර පක්ෂ මූලස්ථානයේ පැවැති විශේෂ රැස්වීමකදියි.\nකරුණානිධි වසර 49ක් ඩී.එම්.කේ. පක්ෂ නායකත්වය ඉසිලූ අතර ඔහු රෝගාතුර වීමෙන් පසු පක්ෂයේ කටයුතු මෙහෙය වනු ලැබුවේ ස්ටාලින් විසින්.\nපක්ෂයේ සහය තමාට හිමි බව පවසන කරුණානිධිගේ වැඩිමහල් පුත් අලගිරි, ස්ටාලින්ට අභියෝගයක් කර තිබුණා.\nකෙසේ නමුත් නරේන්ද්‍ර මෝදිට සහය දැක්වීම හේතුවෙන් අලගිරි, 2014 වසරේදී ඞී.එම්.කේ. පක්ෂයෙන් නෙරපනු ලැබුවා.",
       "URL": "https://www.hirunews.lk/198636/කරුණානිධිගේ-පක්ෂය-බාල-පුතාට",
       "Category": "International News",
       "Parent URL": "https://www.hirunews.lk/international-news.php?pageID=338"
}