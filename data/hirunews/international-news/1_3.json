{
       "Source": "hirunews",
       "Timestamp": "Thursday, 28 September 2023 - 16:32",
       "Headline": "උස්බෙකිස්ථානයේ ටෂ්කන්ට් අගනුවර ගුවන් තොටුපළ ආසන්නයේ පිපිරීමක්",
       "News Content": "උස්බෙකිස්ථානයේ ටෂ්කන්ට් අගනුවර ගුවන් තොටුපළ ආසන්නයේ ඊයේ (27) රාත්‍රියේ ප්‍රබල පිපිරීමක් සිදු වී තිබෙනවා.\nඑම ගුවන් තොටුපළ ආසන්නයේ රේගු ගබඩාවක පිපිරීමක් සිදුවීම හේතුවෙන් මෙසේ ගින්නක් හට ගෙන ඇති බවයි ජාත්‍යන්තර මාධ්‍ය වාර්තා කළේ.\nමේ බව දැනගත් ගිනි නිවන භටයන් සහ ගලවා ගැනීමේ කණ්ඩායම් කඩිනමින් මුදාගැනීමේ මෙහෙයුම ආරම්භ කර ඇති බවද සඳහන්.\nවිදෙස් මාධ්‍ය සඳහන් කළේ පිපිරීමෙන් කිහිප දෙනෙකු තුවාල ලබා ඇති අතර එක් අයෙකු මිය ගොස් ඇති බවයි.\nතුවාලකරුවන් ප්‍රතිකාර සඳහා රෝහල් ගත කර ඇති අතර මෙම පිපිරීම හේතුවෙන් අසළ පිහිටි මහල් නිවාසවලට ද ගින්න පැතිර ගොස් ඇති බවයි වාර්තා වන්නේ.\nකෙසේ වෙතත් පිපිරීමට හේතුව මෙතෙක් අනාවරණය වී නොමැති අතර පරීක්ෂණ ක්‍රියාත්මකයි.",
       "URL": "https://www.hirunews.lk/349678/උස්බෙකිස්ථානයේ-ටෂ්කන්ට්-අගනුවර-ගුවන්-තොටුපළ-ආසන්නයේ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=1"
}