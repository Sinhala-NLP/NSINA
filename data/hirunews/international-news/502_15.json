{
       "Source": "hirunews",
       "Timestamp": "Thursday, 23 March 2017 - 8:28",
       "Headline": "මහ මඟ නිදන්නා වෙනස් කළ රූපලාවණ්‍යගාර හිමිකරු",
       "News Content": "රූපලාවණ්‍යගාර හිමිකරුවෙකුගේ කාරුණික ක්‍රියාවක් හේතුවෙන් ස්පාඤ්ඤයේ මයෝකා නගරයේ මහ මඟ ජීවත්වන පුද්ගලයෙකුගේ දෙනෙත් කඳුලින් බර වූ පුවතක් විදෙස් මාධ්‍ය වාර්තා කරනවා.\nLa Salvajeria නමැති රූපලාවණ්‍යගාරයේ හිමිකරු මහ මඟ ජිවත්වන  ජොසේ අන්තෝනියෝ නම් පුද්ගලයට සිය ව්‍යාපාරික ස්ථානය වෙත පැමිණෙන ලෙස ආරාධනාකර තිබෙනවා.\nඑසේ පැමිණි ජෝසේ හට La Salvajeria  රූපලාවණ්‍යගාරය විසින් නොමිලේ සේවය සපයනු ලබන අතර තම බාහිර ස්වරූපයේ සිදුවූ වෙනස දැක ජොසේ අන්තෝනියෝ හැඟීම්බර වී ඇති බවයි වාර්තා වන්නේ.\nරූපලාවණ්‍යගාරය විසින් එම අවස්ථාව පටිගත කර ඇති අතර  සමාජ ජාල මාධ්‍ය හි එය පළ කිරීමත් සමග අදාළ වීඩියෝ පටය පිළිබදව බොහෝ දෙනෙකුගේ අවධානය යොමුව අති බවයි වාර්තා වන්නේ.\nඑම අවස්ථාව පහතින් නරඹන්න.",
       "URL": "https://www.hirunews.lk/157498/මහ-මඟ-නිදන්නා-වෙනස්-කළ-රූපලාවණ්‍යගාර-හිමිකරු",
       "Category": "International News",
       "Parent URL": "https://www.hirunews.lk/international-news.php?pageID=502"
}