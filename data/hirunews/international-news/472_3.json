{
       "Source": "hirunews",
       "Timestamp": "Saturday, 10 June 2017 - 15:32",
       "Headline": "තට්ට හිස සහිත පුද්ගලයින්ට අනතුරු ඇඟවීමක්",
       "News Content": "මොසැම්බික් රාජ්‍යයේ ජීවත්වන තට්ට හිස සහිත පුද්ගලයින් ඇදහිලි මත පදනම් වූ ප්‍රහාරවලට ලක් විය හැකි බවට එරට පොලිසිය අනතුරු අඟවනවා.\nශරීර කොටස් ලබා ගැනීම සඳහා මෑත කාලයේදී එරට තුල වාර්තා වූ පුද්ගල ඝාතනවලින් අනතුරුව පොලිසිය විසින් එවැනි අනතුරු ඇඟවීමක් නිකුත් කරනු ලැබූ බව සදහන්.\nමොසැම්බික් රාජ්‍යයේ ඝාතන 05ක් සිදු වූ මිලාන්ජ් දිස්ත්‍රික්කය තුල ඒ සම්බන්ධයෙන් සැක පිට පුද්ගලයන් දෙදෙනෙකු අත්අඩංගුවට ගෙන තිබෙනවා.\nතට්ටය සහිත පුද්ගලයන්ගේ හිස් කබල තුළ රත්‍රන් අඩංගු බවට විශ්වාසයක් පවතිනවා යනුවෙන් සැම්බෙසියා පළාතේ ජ්‍යෙෂ්ඨ පොලිස් නිලධාරියෙකු ප්‍රකාශකර සිටිනවා.\nතට්ටය සහිත පුද්ගලයන්ගේ හිස තුළ රත්‍රන් අඩංගු බවට වන මතය තමන් වෙත පැමිණෙන සේවාදායකයන් ලවා මිනිස් හිස් ගෙන්වා ගැනීමට යකැදුරන් විසින් යොදා ගනු ලබන කූට උපක්‍රමයක් බවයි වාර්තා වන්නේ.",
       "URL": "https://www.hirunews.lk/163257/තට්ට-හිස-සහිත-පුද්ගලයින්ට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=472"
}