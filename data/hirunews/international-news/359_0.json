{
       "Source": "hirunews",
       "Timestamp": "Sunday, 17 June 2018 - 14:12",
       "Headline": "ඉන්දියාව දරුණුතම ජල හිඟය අභියස",
       "News Content": "ඉන්දියාවට නුදුරේදීම ඉතිහාසයේ දරුණුතම ජල හිඟයට මුහුණදීමට සිදුවනු ඇතැයි අධ්‍යයනයකින් හෙළිවී තිබෙනවා.\nඉන්දීය රජය වෙනුවෙන් සකස් කළ එම අධ්‍යයන වාර්තාවට අනුව ඉන්දියානුවන් මිලියන 600 ක් එලෙස ජල හිඟයට මුහුණදෙනු ඇති.\nඑමෙන්ම ප්‍රමාණවත් ජල සැපයුමක් නොමැතිවීම, වසරක් පාසා ඉන්දියානුවන් දෙලක්ෂයකගේ ජීවිත අහිමිවීමට හේතුවන බව සඳහන්.\nගෝලීය ජල සම්පත්වලින් සියයට 4 ක් ඉන්දියාව සතුවුවත් ලෝක ජනගහණයෙන් සියයට 16 ක් සිටින්නේද ඉන්දියාවේයි. තිරසර ජල සම්පත් සංවර්ධනය මෑත කාලයේදී පසුබෑමකට ලක්වී ඇති බවද අධ්‍යයන වාර්තාවලින් හෙළිවී ඇති කරුණක්.\nකෘෂිකාර්මික රටක් වන ඉන්දියාවේ ජල සම්පත්වලින් සියයට 80 ක්ම යොදාගැන්නේ වගා කටයුතු සඳහායි.\nඑමෙන්ම ඉදිරි දෙවසර තුළ ඉන්දියාවේ ප්‍රධාන නගර 21 ක භූගත ජලයද සිඳී යනු ඇති බවයි  ඉන්දීය රජය වෙනුවෙන් සකස් කළ වාර්තාවේ දැක්වෙන්නේ.",
       "URL": "https://www.hirunews.lk/193290/ඉන්දියාව-දරුණුතම-ජල-හිඟය-අභියස",
       "Category": "International News",
       "Parent URL": "https://www.hirunews.lk/international-news.php?pageID=359"
}