{
       "Source": "hirunews",
       "Timestamp": "Sunday, 04 August 2019 - 16:35",
       "Headline": "ඉන්ධන නෞකාවක් ඉරාන ආරක්ෂක අංශ භාරයට",
       "News Content": "ඉරාන මුහුදු සීමාව ආසන්නයේදී තවත් විදේශීය ඉන්ධන නෞකාවක් ඉරාන විප්ලවාදී ආරක්ෂක හමුදා භාරයට ගෙන තිබෙනවා.\nඅරාබි රටවල් කිහිපයකට බෙදාහැරීම සදහා එම නෞකාවෙන් ඉන්ධන ප්‍රවාහනය කරමින් තිබු බවයි විදෙස් වාර්තා සඳහන් කළේ.\nනෞකාවේ ඉන්ධන ලීටර් ලක්ෂ 7ක් පමණ තිබී ඇති අතර, නෞකාවේ කිනම් රටකට අයත් එකක් ද යන්න මෙතෙක් තහවුරු වී නැහැ.\nපසුගිය මාසයේ බ්‍රිතාන්‍යයට අයත් ස්ටෙනා ඉම්පෙරෝ නම් ඉන්ධන නෞකාව ඉරාන ආරක්ෂක අංශ මගින් හෝමූස් සමුද්‍ර සන්ධියේදී සිය භාරයට ගනු ලැබුවා.",
       "URL": "https://www.hirunews.lk/221536/ඉන්ධන-නෞකාවක්-ඉරාන-ආරක්ෂක-අංශ-භාරයට",
       "Category": "International News",
       "Parent URL": "https://www.hirunews.lk/international-news.php?pageID=247"
}