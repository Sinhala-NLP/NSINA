{
       "Source": "hirunews",
       "Timestamp": "Tuesday, 24 July 2018 - 14:10",
       "Headline": "ජපානයේ දැඩි උණුසුම නිසා ජාතික ආපදා තත්ත්වයක් ප්‍රකාශයට පත් කෙරේ",
       "News Content": "සෙන්ටිගේ‍්‍රඩ් අංශක 40 ඉක්ම වූ දැඩි උණුසුමෙන් පුද්ගලයින් 65 කට වැඩි සංඛ්‍යාවක් මියයාමත් සමග ජපානයේ ස්වභාවික ආපදා තත්ත්වයක් ප්‍රකාශයට පත් කර තිබෙනවා.\nජපානය පුරා පුද්ගලයින් දෙදහසක් පමණ උණුසුම් වා දහරා වලට ගොදුරු වීම හේතුවෙන් රෝහල් ගත කිරීමට සිදුවුණා.\nකුමගායා ප්‍රදේශයේ ඊයේ වාර්තා වූ සෙන්ටිගේ‍්‍රඩ් අංශක 41 යි දශම 1 ක උෂ්ණත්වය මෙතෙක් ජපානයෙන් වාර්තා වූ ඉහළම උෂ්ණත්වයයි. ටෝකියෝ අගනුවර ද උෂ්ණත්වය ප්‍රථම වරට සෙන්ටිගේ‍්‍රඩ් අංශක 40 ඉක්මවා තිබෙනවා.\nජපාන කාලගුණ විද්‍යා අංශ අනතුරු අගවා ඇත්තේ අංශක 35 ඉක්මවූ උෂ්ණත්වයක් ලබන මස මුල තෙක් පවතිනු ඇති බවයි.\nපාසල් ළමයින් දැඩි උණුසුමට ගොදුරු වීම වැළැක්වීමට පියවර ගෙන ඇති අතර, විජලනය වළක්වා ගැනීම සදහා ප්‍රමාණවත් ලෙස ජලය පානය කරන ලෙසත්, වායු සමීකරණ සහිත ආවරණයක රැඳෙන ලෙසත්, සෞඛ්‍ය බලධාරින් ජපාන වැසියන්ට උපදෙස් දෙනවා.",
       "URL": "https://www.hirunews.lk/195951/ජපානයේ-දැඩි-උණුසුම-නිසා-ජාතික-ආපදා-තත්ත්වයක්-ප්‍රකාශයට-පත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=349"
}