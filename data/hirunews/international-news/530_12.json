{
       "Source": "hirunews",
       "Timestamp": "Saturday, 14 January 2017 - 15:29",
       "Headline": "දුම්රියට යටවූ පුද්ගලයා සියල්ලන් පුදුම කරවමින් දිවි ගලවා ගත් හැටි",
       "News Content": "දුම්රිය මාර්ගය හරහා මාරුවීමට ගිය පුද්ගලයෙකු දුම්රියට යටවී දිවි ගලවා ගත් පුවතක් විදෙස් මාධ්‍ය වාර්තා කරනවා.\nතායිලන්තයේ දුම්රිය ස්ථානයක මෙම සිදුවීම සිදුව ඇති බවයි වාර්තා වන්නේ.\nඑම පුද්ගලයා සිටින ස්ථානයට ආසන්නයට දුම්රිය පැමිණ තිබියදී ඔහු  දුම්රිය මාර්ගය හරහා මාරු වීමට උත්සහ කරන ආකාරයක්  දුම්රිය ස්ථානයේ සවිකර තිබූ CCTV කැමරා වල සටහන් වී තිබෙනවා.\nදුම්රිය මාර්ගය මාරුවීමට යන මෙම පුද්ගලයා මාර්ගය මත ඇඳ වැටී දුම්රියට යට වෙන අතර පසුව ඒ අසල සිටි පුද්ගලයන් පුදුම කරවමින් එම පුද්ගලයා අනතුර  සිදුවූ තැනින් නැගිට දුම්රිය ස්ථානයෙන් පිටතට දිව ගොස් ඇති බව සදහන්.\nකෙසේ වෙතත් පොලිසිය විසින් 23 හැවිරිදි එම පුද්ගලයා සොයාගෙන ප්‍රතිකාර සදහා රෝහලට ඇතුලත් කර ඇති බවයි විදෙස් මාධ්‍ය වැඩි දුරටත් වාර්තා කරන්නේ.\nමෙම පුද්ගලයා මනසින ආතතියකින් පෙලෙන පුද්ගලයෙකු බවයි පසුව කළ පරීක්ෂණ වලදී අනාවරණය වී ඇත්තේ.\nඑම සිදුවීම පහතින් නරඹන්න.",
       "URL": "https://www.hirunews.lk/152049/දුම්රියට-යටවූ-පුද්ගලයා-සියල්ලන්-පුදුම-කරවමින්-දිවි-ගලවා-ගත්-හැටි",
       "Category": "International News",
       "Parent URL": "https://www.hirunews.lk/international-news.php?pageID=530"
}