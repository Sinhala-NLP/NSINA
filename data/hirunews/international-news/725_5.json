{
       "Source": "hirunews",
       "Timestamp": "Saturday, 20 June 2015 - 17:25",
       "Headline": "යේමන අගනුවර යළිත් පිපිරෙයි",
       "News Content": "යේමනයේ - සානා අගනුවර දේවස්ථානයක් අසල අද (20) පස්වරුවේ මෝටර් රථ බෝම්බයක් පුපුරා ගොස් තිබෙනවා. යේමනයේ බලය හිමිකරගෙන සිටින හවුති කැරලිකරුවන් මෙම දේවස්ථානය නිරතුරුව භාවිත කළ බව සඳහන්. හවුති කැරලිකරුවන්ගේ සානා මූලස්ථානය ආසන්නයේදී පසුගියදා මේ ආකාරයේම බෝම්බ පිපිරීමක් සිදුවූ අතර එහිදී පුද්ගලයන් 50 දෙනෙකු පමණ ජීවිතක්ෂයට පත්වුණා. අයි.එස් සංවිධානයට සම්බන්ධ සුන්නි මුස්ලිම් සන්නද්ධ කණ්ඩායමක් එම ප්‍රහාරයේ වගකීම භාර ගත්තා. යේමනයේ පාලන බලය හිමිකරගෙන සිටින හවුති කැරලිකරුවන් ෂියා මුස්ලිම් ආගමික නිකායට අයත් අයයි.",
       "URL": "https://www.hirunews.lk/111789/යේමන-අගනුවර-යළිත්-පිපිරෙයි",
       "Category": "International News",
       "Parent URL": "https://www.hirunews.lk/international-news.php?pageID=725"
}