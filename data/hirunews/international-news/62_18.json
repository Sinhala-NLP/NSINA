{
       "Source": "hirunews",
       "Timestamp": "Tuesday, 08 February 2022 - 10:42",
       "Headline": "ප්‍රංශ ජනපතිගේ අදහස්, සාකච්ඡාවලට පදනමක් බව රුසියානු ජනපති කියයි",
       "News Content": "ප්‍රංශ ජනාධිපති එම්මානුවෙල් මැක්‍රොන් මොස්කව් නුවරට පැමිණ ඊයේ පැවැත්වූ සාකච්ඡාවේදී ඉදිරිපත් කළ අදහස් ඉදිරි පියවර සඳහා පදනමක් වනු ඇතැයි රුසියානු ජනාධිපති ව්ලැදිමීර් පුටින් ප්‍රකාශ කළා.\nප්‍රංශ නායකයා මොස්කව් නුවරට පැමිණියේ යුක්රේන දේශසීමාවේ රුසියානු හමුදා ගොඩනැංවීම පිළිබදව බටහිර රටවල් සමග උණුසුම් වාතාවරණයක් ගොඩනැගී තිබියදීයි.\nනැගෙනහිර යුරෝපයේ නේටෝ සංවිධාන ව්‍යාප්තිය අත්හිටුවීම රුසියාවේ ප්‍රධාන ඉල්ලීමක්.\nජනපති පුටින් වැඩිදුරටත් ප්‍රකාශ කළේ ජනපති මැක්‍රොන් අද යුක්රේනයට ගොස් පවත්වන සාකච්ඡාවෙන් අනතුරුව නැවතත් ඔහු සමග දුරකථනය ඔස්සේ සංවාදයක නිරත වන බවයි.",
       "URL": "https://www.hirunews.lk/296464/ප්‍රංශ-ජනපතිගේ-අදහස්-සාකච්ඡාවලට-පදනමක්-බව-රුසියානු-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=62"
}