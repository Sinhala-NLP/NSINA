{
       "Source": "hirunews",
       "Timestamp": "Sunday, 24 November 2019 - 9:06",
       "Headline": "පාප්වහන්සේ නාගසාකි නුවරදී න්‍යෂ්ටික අවිවල භයංකාරත්වය පහදයි",
       "News Content": "දශක ගණනාවකින් ජපානයට පැමිණි ප්‍රථම පාප්තුමන් වන ශුද්ධෝත්තම ප්‍රැන්සිස් පාප්වහන්සේ දෙවන ලෝක යුද්ධයේදී න්‍යෂ්ටික අවියෙන් විනාශ වූ නාගසාකි නුවරට අද පැමිණියා.\nඑහිදී උන්වහන්සේ පරමාණු බෝම්බයට ගොදුරුවූ නාගසාකි වැසියන් අනුස්මරණය කරමින් න්‍යෂ්ටික අවිවල භයංකාරත්වය පිළිබඳව සිහිපත් කළා.\nමිනිසා විසින් අනෙකුත් මිනිසුන් වෙත සිදුකළ හැකි හානියේ උපරිම වේදනාව සහ භයංකාරත්වය නාගසාකි ඛේදවාචකයෙන් පිළිබිඹු වන බවයි උන්වහන්සේ කියා සිටියේ.\nඑහි පිහිටි 1945 පරමාණු බෝම්බයෙන් මියගිය අය සිහිපත් කිරීමේ ස්මාරකය වෙත සිහින් වැස්සක් මැද ළඟාවූ පාප්වහන්සේ සුදු මල් කළඹක් තබා නිහඬව යාඥා කළ බවයි විදෙස් වාර්තා සඳහන් කළේ.\nපරමාණු බෝම්බයෙන් නාගසාකි නුවර 74,000 ක් ජීවිතක්ෂයට පත්වූ අතර, ඉන් දින 3 කට පසු හිරෝෂිමාවට හෙලූ ඇමරිකානු පරමාණු බෝම්බයෙන් එක්ලක්ෂ හතළිස් දහසක් මියගියා.\nපාප්වහන්සේ අද හිරෝෂිමාවේද සංචාරය කිරීමට නියමිතයි.",
       "URL": "https://www.hirunews.lk/228861/පාප්වහන්සේ-නාගසාකි-නුවරදී-න්‍යෂ්ටික-අවිවල-භයංකාරත්වය-පහදයි",
       "Category": "International News",
       "Parent URL": "https://www.hirunews.lk/international-news.php?pageID=221"
}