{
       "Source": "hirunews",
       "Timestamp": "Friday, 08 May 2015 - 11:19",
       "Headline": "ශිෂ්‍යාවක් පාර්ලිමේන්තුවට ගනී",
       "News Content": "ඊයේ (07) පැවති බ්‍රිතාන්‍ය මහමැතිවරණයේ ප්‍රතිඵල දැන් නිකුත් වෙමින් පවතින අතර, ආසන 650කින් යුත් පාර්ලිමේන්තුවේ ආසන 199 ක ප්‍රතිඵල මේ වනවිට නිකුත් වී අවසන්. එහිදී පාලක කන්සර්වටිව් පක්ෂය ආසන 52 ක් හිමිකරගෙන ඇති අතර, කම්කරු පක්ෂයට හිමිව ඇති ආසන සංඛ්‍යාව 87 ක්. කෙසේ නමුත්, කම්කරු පක්ෂයට කලින් පැවති ආසන 27 ක් දැනට අහිමිවී තිබෙනවා. මැතිවරණයේ ජයග්‍රහණය කැමරන්ගේ කන්සර්වටිව් පක්ෂය හිමිකර ගනු ඇති බවටයි අනාවැකි පළ වන්නේ. මේ අතර, ස්කොට්ලන්ත ජාතික පක්ෂය නියෝජනය කරමින් 20 හැවිරිදි ශිෂ්‍යාවක් බ්‍රිතාන්‍ය පාර්ලිමේන්තුවට තේරී පත්වී තිබෙනවා. මයිරී බ්ලැක් නමැති ඇය 1667 වසරෙන් පසු බ්‍රිතාන්‍ය පාර්ලිමේන්තුවට තේරී පත්වූ ළාබාලතම තැනැත්තියයි.",
       "URL": "https://www.hirunews.lk/109056/ශිෂ්‍යාවක්-පාර්ලිමේන්තුවට-ගනී",
       "Category": "International News",
       "Parent URL": "https://www.hirunews.lk/international-news.php?pageID=736"
}