{
       "Source": "hirunews",
       "Timestamp": "Tuesday, 24 December 2019 - 10:56",
       "Headline": "ඉන්දුනීසියාවේ බස් රථයක් ප්‍රපාතයකට පෙරළී 24ක් මරුට",
       "News Content": "ඉන්දුනීසියාවේ දකුණු සුමාත්‍රා ප්‍රාන්තයේ බස් රථයක් අඩි 500ක පමණ ප්‍රපාතයකට පෙරළීමෙන් එහි ගමන් ගත් පුද්ගලයන් 24 දෙනෙකු ජීවිතක්ෂයට පත්වී තිබෙනවා.\nඊයේ මධ්‍යම රාත්‍රියේ සිදුවූ මෙම අනතුරේදී තවත් පුද්ගලයන් 13 දෙනෙකු තුවාල ලබා ඇති බව සඳහන්.\nබස් රථය මාර්ගයේ තිබූ කොන්ක්‍රීට් බාධකය බිඳ ප්‍රපාතයට පෙරළී ඇති අතර, එය නතර වී ඇත්තේ පහළ වූ ගංඟාවකින්.\nඅතුරුදන් වූ තවත් පුද්ගලයන් සිටිද්දැයි සෙවීමට මෙහෙයුමක් ක්‍රියාත්මක බවයි ප්‍රාදේශීය පොලිස් ප්‍රධානියා සඳහන් කළේ.\nඉන්දුනීසියාවේ මෙවැනි මාර්ග අනතුරු බහුලව වාර්තා වන අතර, පසුගිය සැප්තැම්බරයේ බටහිර ජාවා ප්‍රදේශයේදී බස් රථයක් ප්‍රපාතයකට පෙරළීමෙන් පුද්ගලයන් 21 දෙනෙකු මිය ගියා.",
       "URL": "https://www.hirunews.lk/230859/ඉන්දුනීසියාවේ-බස්-රථයක්-ප්‍රපාතයකට-පෙරළී-24ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=212"
}