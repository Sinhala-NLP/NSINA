{
       "Source": "hirunews",
       "Timestamp": "Saturday, 07 September 2013 - 10:21",
       "Headline": "ඇමෙරිකාව යළි හඳට යයි.",
       "News Content": "ඇමෙරිකානු අභ්‍යවකාශ ඒජන්සිය මගින් මිනිසුන් රහිත ගඟන යානයක් සඳ බලා පිටත් කර යවා තිබෙනවා. රොකට්ටුව ඇමෙරිකානු නැගෙනහිර වෙරළ තීරයෙන් අද (07) උදෑසන නික්මුණ බවයි විදෙස් වාර්තා සඳහන් කළේ. ඩොලර් මිලියන 280 ක වියදමින් උඩු ගුවනට යැවුණු මෙම අභ්‍යවකාශ යානය මගින් චන්ද්‍රයාගේ අවට වායු ස්ථරය පිළිබඳ පරික්ෂණ පැවැත්වීමට නියමිතයි. චන්ද්‍රයාගේ සාමාන්‍ය ස්වභාවයක් වන ධූලි කඳ පිළිබඳව ද එමගින් සොයා බලනු ඇති. ලැඞී ලෙස නම් කෙරුණු මෙම චන්ද්‍ර ගවේෂණ යානය එහි සිට නව ලේසර් සන්නිවේදන පද්ධතියක් ද අත්හදා බලන බව නාසා ආයතනය ප්‍රකාශ කළා.",
       "URL": "https://www.hirunews.lk/66682/ඇමෙරිකාව-යළි-හඳට-යයි",
       "Category": "International News",
       "Parent URL": "https://www.hirunews.lk/international-news.php?pageID=806"
}