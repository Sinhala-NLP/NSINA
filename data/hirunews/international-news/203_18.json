{
       "Source": "hirunews",
       "Timestamp": "Tuesday, 28 January 2020 - 7:54",
       "Headline": "ඇෆ්ගනිස්ථානයේ කඩා වැටී ඇත්තේ, ඇමරිකානු හමුදා යානයක් - ප්‍රහාරයකින් බිම හෙළුෑ බව තලෙයිබාන් කියයි",
       "News Content": "නැගෙනහිර ඇෆ්ගනිස්ථානයේදී ඊයේ කඩා වැටුණේ තම හමුදා ගුවන් යානයක් බව ඇමරිකා එක්සත් ජනපදය පිළිගෙන තිබෙනවා.\nකෙසේ නමුත්, ඇෆ්ගනිස්ථානයේ ඇමරිකානු හමුදා අණ දෙන නිලධාරී කර්නල් සොනි ලෙගෙට් කියා සිටියේ එය සතුරු ප්‍රහාරයකින් කඩා වැටුණේ යැයි විශ්වාස නොකරන බවයි.\nඇමරිකානු යානය කඩා වැටී ඇත්තේ තලෙයිබාන් සංවිධානයේ පාලනය සහිත ප්‍රදේශයකටයි.\nඑහි සිටි කිසිවෙකු දිවි ගලවා ගැනීමට සමත් නොවූ බව තලෙයිබාන් ප්‍රකාශකයෙකු සඳහන් කළා.\nඑමෙන්ම, එය සිය ප්‍රහාරයකින් කඩා වැටුණු බවට තවත් තලෙයිබාන් ප්‍රකාශයක් නිකුත් වී තිබෙනවා.\nකෙසේ නමුත්, මෙම යානයේ ගමන් කළ පිරිස පිළිබදව ඇමරිකානු හමුදාව මෙතෙක් තොරතුරු අනාවරණ කර නැහැ.",
       "URL": "https://www.hirunews.lk/233205/ඇෆ්ගනිස්ථානයේ-කඩා-වැටී-ඇත්තේ-ඇමරිකානු-හමුදා-යානයක්-ප්‍රහාරයකින්-බිම-හෙළුෑ-බව-තලෙයිබාන්-කියයි",
       "Category": "International News",
       "Parent URL": "https://www.hirunews.lk/international-news.php?pageID=203"
}