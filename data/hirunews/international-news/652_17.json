{
       "Source": "hirunews",
       "Timestamp": "Friday, 25 March 2016 - 14:28",
       "Headline": "දකුණු කොරියානු ජනාධිපති මැදුරට ප්‍රහාරයක්",
       "News Content": "දකුණු කොරියානු ජනාධිපතිනියගේ නිළ නිවසට ප්‍රහාරයක් එල්ල කිරීමේ යුද අභ්‍යාසයක් පැවැත්වූ බව උතුරු කොරියාව ප්‍රකාශ කළා.\nඒ සඳහා ජීව උණ්ඩ යොදාගත් බවයි උතුරු කොරියානු නිළ ප්‍රවෘත්ති සේවය සඳහන් කළේ. දකුණු කොරියානු ජනපති නිවසට එල්ල කළ එම සංකේතාත්මක ප්‍රහාරය උතුරු කොරියානු නායක කිම් ජොං අන් විසින් ද නිරීක්ෂණය කර තිබෙනවා.\nදකුණු කොරියානු රජය විනාශ කිරීමට ඇති හැකියාව මෙමගින් පෙන්නුම් කරන බව ද උතුරු කොරියාව කියා සිටියා.\nමෙය උතුරු කොරියාවේ සිදුකළ යුද අභ්‍යාසයක් වුවත් සිය හමුදාවන් සීරුවෙන් තැබීමට දකුණු කොරියානු ජනාධිපතිනී පාක් ග්වේන් හේ පියවර ගෙන තිබෙනවා.",
       "URL": "https://www.hirunews.lk/129349/දකුණු-කොරියානු-ජනාධිපති-මැදුරට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=652"
}