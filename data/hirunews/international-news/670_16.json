{
       "Source": "hirunews",
       "Timestamp": "Saturday, 23 January 2016 - 15:14",
       "Headline": "ඉන්දීය ජනරජ දිනයට ප්‍රහාර එල්ල කිරීමට සැලසුම් කළ 5 ක් අත්අඩංගුවට",
       "News Content": "ඉන්දියාවේ ජනරජ දින සැමරුම් උත්සවයට ප්‍රහාරයක් එල්ල කිරීමට උත්සාහ කළ බවට සැකකෙරෙන පුද්ගලයන් 5 දෙනෙකු අත්අඩංගුවට ගැනීමට ඉන්දීය පොලිසිය අද සමත් වුණා.\nවිදෙස් මාධ්‍ය වාර්තා කළේ මේ සම්බන්ධයෙන් තවත් 9 දෙනෙකුගෙන් ප්‍රශ්න කිරීම් සිදුකරන බවයි.\nසැකකරුවන් අත්අඩංගුවට ගෙන ඇත්තේ ඔවුන් සතුව තිබූ බෝම්බ නිෂ්පාදනයට උපයෝගි කර ගන්නා උපකරණ කිහිපයක් ද සමගයි.\nජනවාරි 26 වනදාට යෙදී ඇති ඉන්දීය ජනරජ දිනයේ ප්‍රධාන ආරාධිතයා ලෙස සහභාගිවන ප්‍රංශ ජනාධිපති ප්‍රාංශුවා හොලන්ඞ්ට අයි.එස්. සංවිධානයෙන් තර්ජන එල්ල වී ඇති බව ද මීට පෙර වාර්තා වුණා.",
       "URL": "https://www.hirunews.lk/124600/ඉන්දීය-ජනරජ-දිනයට-ප්‍රහාර-එල්ල-කිරීමට-සැලසුම්-කළ-5-ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=670"
}