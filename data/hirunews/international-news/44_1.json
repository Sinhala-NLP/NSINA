{
       "Source": "hirunews",
       "Timestamp": "Tuesday, 21 June 2022 - 15:18",
       "Headline": "බංග්ලාදේශයේ සහ ඊසාන දිග ඉන්දියාවේ ගං වතුරින් මිලියන 9.5ක් අවතැන්",
       "News Content": "දින කිහිපයක් පුරා ඇද හැලෙන දැඩි වර්ෂාවෙන් අනතුරුව හටගත් ගං වතුරෙන් අවතැන්වූ බංග්ලාදේශයේ සහ ඊසාන දිග ඉන්දියාවේ මිලියන 9.5ක පුද්ගලයින්ට ආහාර සහ පානීය ජලය සැපයීම ගැටළුවක් බවට පත්ව තිබෙනවා.\nමෝසම් වර්ෂාවත් සමඟ බංග්ලාදේශයේ ඇතැම් ප්‍රදේශ සියවසකට පසුව මුහුණදෙන දරුණුතම ගං වතුර මෙය බවයි විදෙස් වාර්තා සඳහන් කළේ.\nනළ ළිං, ගං වතුරට හසුවීමෙන් බංග්ලාදේශයේ ජනතාව පානීය ජලය සපයා ගැනීමේ දුෂ්කරතාවලට මුහුණ දී ඇති අතර, අවතැන්වූවන්ට ආහාර සැපයීමද ගැටළුවක් වී තිබෙනවා.\nඑසේම ඊසාන දිග ඉන්දියාවේ ඇසෑම් ප්‍රාන්තයේ පුද්ගලයින් 69 දෙනෙකු මේ වනවිට ගං වතුරට හසුව ජීවිතක්ෂයට පත්ව ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/307782/බංග්ලාදේශයේ-සහ-ඊසාන-දිග-ඉන්දියාවේ-ගං-වතුරින්-මිලියන-9-5ක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=44"
}