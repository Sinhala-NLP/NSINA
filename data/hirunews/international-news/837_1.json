{
       "Source": "hirunews",
       "Timestamp": "Saturday, 25 May 2013 - 13:38",
       "Headline": "පාකිස්ථානු ගුවන් යානාවක් බියෙන් එංගලන්තයේදී ගොඩබායි.",
       "News Content": "පාකිස්ථානයේ සිට බ්‍රිතාන්‍යයේ - මැන්චෙස්ටර් ගුවන්තොටුපල දක්වා ගමන් කරමින් තිබූ ගුවන් යානයක් හදිසියේ ගොඩබස්වා තිබෙනවා. ඒ බ්‍රිතාන්‍යයේ - ස්ටැන්ස්ටඞ් ගුවන්තොටුපලටයි. ගුවන් යානයේ රැදී සිටි බ්‍රිතාන්‍ය ජාතිකයන් දෙදෙනෙකු යානය තුළ බෝම්බ පිපිරීමක් සිදුකිරීමට යන බවට ලද තොරතුරකට අනුවයි මෙලෙස ගුවන් යානය ගොඩබස්වා ඇත්තේ. එම අවස්ථාව වනවිට යානයේ මගීන් 287 දෙනෙකු ගමන් කරමින් සිටියා. කෙසේ වෙතත්, එවැනි පිපිරවීමක් සම්බන්ධයෙන් කිසිදු සාධකයක් පසුව කළ පරීක්ෂණවලදී හමුවී නැහැ. යලි ගුවන් යානය මැන්චෙස්ටර් දක්වා පිටත්වී ඇති අතර එහි ආරක්ෂාවට බ්‍රිතාන්‍ය රාජකීය ගුවන් හමුදාවේ යානයක් ද ඊට පිටුපසින් ගමන් කරමින් තිබෙනවා.",
       "URL": "https://www.hirunews.lk/59661/පාකිස්ථානු-ගුවන්-යානාවක්-බියෙන්-එංගලන්තයේදී-ගොඩබායි",
       "Category": "International News",
       "Parent URL": "https://www.hirunews.lk/international-news.php?pageID=837"
}