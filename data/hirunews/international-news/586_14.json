{
       "Source": "hirunews",
       "Timestamp": "Tuesday, 13 September 2016 - 8:30",
       "Headline": "කාවේරි නදියේ ජලය වෙනුවෙන් ඉන්දියාවේ කර්ණාටක ප්‍රාන්තයේ විරෝධතා",
       "News Content": "කාවේරි නදියේ ජලය බෙදා ගැනීම  සම්බන්ධයෙන් ඉන්දීය ශ්‍රේෂ්ඨාධිකරණයට ලබාදුන් නියෝගයක් හේතුවෙන් දකුණු ඉන්දියාවේ කර්ණාටක ප්‍රාන්තයේ කලහකාරී තත්ත්වයක් හටගෙන තිබෙනවා.\nඉන්දීය ශ්‍රේෂ්ඨාධිකරණය නියෝග කළේ කාවේරි නදියේ වැඩි ජල ප්‍රමාණයක් තමිල්නාඩු ප්‍රාන්තය වෙත මුදා හරින ලෙසයි.\nඉන් අනතුරුව පැන නැගුණු විරෝධතාව අද තවදුරටත් උත්සන්න වූ අතර, බැංගලෝර් නුවර මගී බස් රථ 20ක් පමණ ගිනිබත් කර තිබෙනවා.\nවිරෝධතාකරුවන් මෙලෙස ගිනි තබා ඇත්තේ කර්ණාටක ප්‍රාන්තයේ සිට තමිල්නාඩුව වෙත ගමන් කරන බස් රථ වලටයි.\nප්‍රාන්තයේ සාමය තහවුරු කිරීම සඳහා 15,000ක පමණ පොලිස් බල ඇණියක් යොදවා තිබෙනවා.",
       "URL": "https://www.hirunews.lk/142845/කාවේරි-නදියේ-ජලය-වෙනුවෙන්-ඉන්දියාවේ-කර්ණාටක-ප්‍රාන්තයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=586"
}