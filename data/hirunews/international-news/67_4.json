{
       "Source": "hirunews",
       "Timestamp": "Sunday, 16 January 2022 - 9:59",
       "Headline": "ඉරාන නායකයාගේ ට්විටර් ගිණුම අත්හිටුවයි",
       "News Content": "හිටපු ඇමරිකානු ජනාධිපති ඩොනල්ඩ් ට්‍රම්ප්ට වීඩියෝවක් මගින් තර්ජනය කළ ඉරානයේ ආධ්‍යාත්මික නායක අයතුල්ලා අලි කමේනිගේ ට්විටර් ගිණුම අත්හිටුවා තිබෙනවා.\nඉරාන විප්ලවකාරී හමුදාවේ ඉහළම අණ දෙන නිලධාරියා වූ ජෙනරාල් කසෙම් සුලෙයිමන්, ඇමරිකානු ඩ්‍රොන් ප්‍රහාරයකින් ඉරාකයේ බැග්ඩෑඩ් නුවරදී මීට වසර දෙකකට පෙර ජීවිතක්ෂයට පත්වුණා.\nඒ, ඩොනල්ඩ් ට්‍රම්ප් පාලන සමයේදී එම ප්‍රහාරය වෙනුවෙන් හිටපු ජනාධිපති ට්‍රම්ප්ගෙන් පළිගන්නා බවටයි ඉරාන ආධ්‍යාත්මික නායකයා සිය නවතම වීඩියෝ පටය මගින් ප්‍රකාශ කළේ.\nඒ, නියමුවන් නොමැති ගුවන් යානයක් ජනපති ට්‍රම්ප් වෙත ඉලක්ක කිරීමේ දර්ශනයක්ද සමඟින්.\nඑම තර්ජනාත්මක වීඩියෝ පටය හේතුවෙන් ඉරාන ආධ්‍යත්මික නායක අයතුල්ලා අලි කමේනිගේ ට්විටර් ගිණුම ස්ථිර වශයෙන්ම අත්හිටවූ බව ට්විටර් සමාගමේ ප්‍රකාශකයෙකු සඳහන් කළා.",
       "URL": "https://www.hirunews.lk/294140/ඉරාන-නායකයාගේ-ට්විටර්-ගිණුම-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=67"
}