{
       "Source": "hirunews",
       "Timestamp": "Saturday, 31 March 2018 - 13:24",
       "Headline": "මලාලා යළි උපන් ගමට",
       "News Content": "2012  වසරේදී තලෙයිබාන් වෙඩි ප්‍රහාරයකට ලක්වීමෙන් පසු නොබෙල් සාම ත්‍යාගලාභී මලාලා යුසුෆායි අද (31) ප්‍රථමවරට සිය උපන් ගමට පැමිණියා.\nතලෙයිබාන් සන්නද්ධ කණ්ඩායම්වල බල කොටුවක්ව පැවති ස්වට් නිම්නයේ මින්ගෝරා හි ඇගේ නිවහනට මලාලා, අද පැමිණ ඇත්තේ හෙලිකොප්ටර් යානයකින්.\nඇයගේ නිවසට පැමිණෙන මාර්ගය ආරක්ෂාව උදෙසා තාවකාලිකව වසා දමා තිබූ බව සඳහන්.\nපසුගිය බ්‍රහස්පතින්දා පාකිස්ථානයට පැමිණී මලාලා, දැනට ඇය ඉගෙනුම ලබන එංගලන්තය බලා හෙට (01) නික්ම යාමට නියමිතයි.\nමලාලා යූසුෆායි තලෙයිබාන් වෙඩි ප්‍රහාරයට ගොදුරු වූයේ ගැහැණු දරුවන්ගේ අධ්‍යාපන අයිතිය උදෙසා හඬ නැගීම හේතුවෙන්.",
       "URL": "https://www.hirunews.lk/187332/මලාලා-යළි-උපන්-ගමට",
       "Category": "International News",
       "Parent URL": "https://www.hirunews.lk/international-news.php?pageID=381"
}