{
       "Source": "hirunews",
       "Timestamp": "Sunday, 27 December 2015 - 9:39",
       "Headline": "මහාභාරතය ගොඩනැගේද ?",
       "News Content": "ඉන්දියාව, පාකිස්ථානය සහ බංග්ලාදේශය යම් දිනක නැවතත් එක්වී අඛන්ඩ භාරත් හෙවත් නොබෙදුනු ඉන්දියාව යළි ගොඩනගනු ඇතැයි ඉන්දීය භාරතීය ජනතා පක්ෂයේ මහලේකම් රාම් මාධව් පවසනවා.\nඅල් ජසීරා රූපවාහිනිය සමග සාකච්ඡාවකට සහභාගි වෙමින් ඔහු කියා සිටියේ එය යුද්ධයකින් නොව ජනතා කැමැත්තෙන් සිදුවනු ඇති බවයි.\nභාරතීය ජනතා පක්ෂයේ ජාතික මහලේකම්වරයා වන රාම් මාධව්, අන්තවාදී හින්දු කණ්ඩායමක් ලෙස සැලකෙන රාශ්ටි‍්‍රයස්වායම් - සේවක් සංග්හි මාධ්‍ය ප්‍රකාශකයා ලෙස ද කටයුතු කළ අයෙක්.\nඔහු වැඩිදුරටත් කියා සිටියේ ඉන්දියාව, පාකිස්ථානය සහ බංග්ලාදේශය වෙන් වූයේ 60 වසරක කෙටි ඉතිහාසයක් තුළ බවයි.\nඑය නැවත එක්වීම වැළැක්විය නොහැක්කක් බවයි ඔහු සඳහන් කළේ.",
       "URL": "https://www.hirunews.lk/122862/මහාභාරතය-ගොඩනැගේද",
       "Category": "International News",
       "Parent URL": "https://www.hirunews.lk/international-news.php?pageID=677"
}