{
       "Source": "hirunews",
       "Timestamp": "Saturday, 30 December 2017 - 10:12",
       "Headline": "වායු දූෂණය අඩු වූ චීන අගනුවර",
       "News Content": "පසුගිය වසර 09ක කාලය තුළ චීනයේ - බීජිං අගනුවර වායු දූෂණය කැපී පෙනෙන ලෙස අඩු වී ඇති බව සමීක්ෂණයකින් හෙළි වී තිබෙනවා.\nපාරිසරික විශේෂඥයන් පෙන්වා දෙන්නේ පරිසර දූෂණයට එරෙහිව චීන රජය ගෙන ඇති පියවර ඊට මූලික හේතුව බවයි.\nමේ වසරේදී චීන අගනුවර ධූලි දුමාරය සියයට 20 කින් පමණ පහත වැටී ඇති අතර, 2012 සිට බීජිං නුවර වායුගෝලයේ තත්ත්වය සියයට 35 කින් පමණ වැඩි දියුණු වී ඇති බව රොයිටර් ගණනය කිරීම් වලින් හෙළි වනවා.\nකෙසේ නමුත්, ඉන්දියාවේ - දිල්ලි අගනුවර වායු දූෂණය පසුගිය කාලය තුළ කැපී පෙනෙන ලෙස ඉහළ ගොස් ඇති බව අනාවරණ වී ඇති තවත් කරුණක්.",
       "URL": "https://www.hirunews.lk/179700/වායු-දූෂණය-අඩු-වූ-චීන-අගනුවර",
       "Category": "International News",
       "Parent URL": "https://www.hirunews.lk/international-news.php?pageID=409"
}