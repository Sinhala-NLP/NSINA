{
       "Source": "hirunews",
       "Timestamp": "Wednesday, 11 May 2016 - 18:25",
       "Headline": "කථානායකගේ නියෝගයෙන් අගමැතිවරයකු පාර්ලිමේන්තුවෙන් ඉවතට",
       "News Content": "පාර්ලිමේන්තු සම්ප්‍රදාය කඩ කර අදහස් දැක්වීම හේතුවෙන් නවසීලන්ත අගමැතිවරයා පාර්ලිමේන්තුවෙන් ඉවත් කිරීමට එරට කථානායකවරයා පියවර ගෙන තිබෙනවා.\nකථානායකවරයාගේ අණ නොතකා දිගින් දිගටම අදහස් දැක්වීම හමුවේයි කථානායක ඩේවිඩ් කාර්ටර් මෙම පියවර ගෙන ඇත්තේ.\nඅග්‍රාමාත්‍යවරයා පැනමා ලිපි ගොනු සම්බන්ධ කරුණු කිහිපයක් ප්‍රකාශ කිරීම හේතුවෙන් මෙම තත්වය උද්ගතවී තිබෙනවා.\nඒ ඔහුට එල්ලවී ඇති චෝදනාවලට ප්‍රතිචාර දැක්වීම සඳහායි.\nකෙසේවෙතත් කථානායකවරයා ඊට බාධා කර තිබෙනවා.\nකථානායකවරයාගේ නියෝගයෙන් පසු සිය අසුනේ යළි හිඳගත් නවසීලන්ත අග්‍රාමාත්‍යවරයා සුලු මොහොතකින් පාර්ලිමේන්තුවෙන් පිටව යන ආකාරයක් විදෙස් මාධ්‍ය අනාවරණ කර තිබෙනවා.",
       "URL": "https://www.hirunews.lk/132990/කථානායකගේ-නියෝගයෙන්-අගමැතිවරයකු-පාර්ලිමේන්තුවෙන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=635"
}