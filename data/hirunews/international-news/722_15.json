{
       "Source": "hirunews",
       "Timestamp": "Tuesday, 30 June 2015 - 11:05",
       "Headline": "ගුජරාටයේ සිංහයෝ සොයා මෙහෙයුමක් - 9ක් මරුට, 27ක් හමුවෙයි",
       "News Content": "ඉන්දියාවේ - ගුජරාට් ප්‍රාන්තයේ ඇති වී තිබෙන ගංවතුරෙන් වනාන්තරගත සිංහයන් 9 දෙනෙකු ජීවිතක්ෂයට පත්ව තිබෙනවා. ගුජරාටයේ - ගර් අභය භූමියේ සිටින සිංහයන් 8 දෙනෙකුගේ මළ සිරුරු සොයා ගැණුනු අතර, බේරා ගත් තවත් සිංහයෙකු පසුව ජීවිතක්ෂයට පත්වුණා. ලෝකයේ පවතින අවසන් සිංහ අභය භූමි වලින් එකක් වන ගුජරාට් ගර් අභය භූමියේ ආසියානු සිංහයන් 500 ක් පමණ වාසය කරන බව සඳහන්.\nඉතිරි සිංහයන් සෙවීම සඳහා වනජිවි නිලධාරින් 100 ක් පමණ යොදවා ඇති අතර ඔවුන් අතරෙන් 27 දෙනෙකු මේ වනවිට සොයා ගැනීමට හැකිවී තිබෙනවා. නිරන්තරයෙන් ජල ගැල්මට ලක්වීම හේතුවෙන් මෙම අභය භූමියේ සිටින සිංහයන් යාබද මධ්‍ය ප්‍රදේශ් ප්‍රාන්තය සමඟ හුවමාරු කර ගත යුතු බවයි වන සත්ත්ව සංවිධාන පෙන්වා දෙන්නේ.",
       "URL": "https://www.hirunews.lk/112363/ගුජරාටයේ-සිංහයෝ-සොයා-මෙහෙයුමක්-9ක්-මරුට-27ක්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=722"
}