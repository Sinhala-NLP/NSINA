{
       "Source": "hirunews",
       "Timestamp": "Monday, 17 June 2013 - 15:37",
       "Headline": "මන්මෝහන් සිං යළි දිවුරුම් දෙයි.",
       "News Content": "ඉන්දීය අග්‍රාමාත්‍ය ආචාර්ය මන්මෝහන් සිං අද (17) එරට රාජ්‍ය සභාවේ සාමාජිකයෙකු ලෙස දිවුරුම් දුන්නා. ඒ, ඇසෑම් ප්‍රාන්තයේ රාජ්‍ය සභා මන්ත්‍රීවරයෙකු ලෙස 5 වන වරටත් යළි තේරී පත්වීමත් සමගයි. ඇසෑම් ප්‍රාන්තයේ රාජ්‍ය සභා ආසන දෙකක් සඳහා පසුගිය මැයි 30 වන දා පැවැති මැතිවරණය ජයග්‍රහණය කළේ කොංග්‍රස් පක්ෂයයි. ඉන්දීය පාර්ලිමේන්තුවේ ඉහළ මන්ත්‍රණ සභාවේ ප්‍රධානියා ද වන අග්‍රාමාත්‍ය මන්මෝහන් සිං රාජ්‍ය සභා නියෝජිතයෙකු ලෙස දිවුරුම්දීමේ අවස්ථාවට සෝනියා ගාන්ධි ඇතුළු කොංග්‍රස් පක්ෂ ප්‍රධානීන් ද එක්ව සිටියා.",
       "URL": "https://www.hirunews.lk/61171/මන්මෝහන්-සිං-යළි-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=830"
}