{
       "Source": "hirunews",
       "Timestamp": "Monday, 04 February 2013 - 12:59",
       "Headline": "ස්ත්‍රී ඳුෂකයන්ට ඉන්දියාවේදී මරණ දඩුවම.",
       "News Content": "ස්ත්‍රී ඳුෂකයන්ට එරෙහිව වහාම ක්‍රියාත්මක වන පරිදි මරණීය දණ්ඩනය නියම කිරීමට ඉන්දියාව තීරණය කර තිබෙනවා. ඊට අදාළ අනුමැතිය ජනාධිපති ප්‍රනාබ් මුකර්ජී විසින් ඊයේ දිනයේදී ලබාදුන් බවයි විදෙස් වාර්තා සඳහන් කළේ. එය නීතියක් බවට පත් කිරීම සඳහා අදාල යෝජනාව කඩිනමින් පාර්ලිමේන්තුවට ඉදිරිපත් කිරීමටද නියමිතව තිබෙනවා. පසුගිය දෙසැම්බර් 16 වැනිදා දිල්ලියේ බස් රථයක් තුළදී සමූහ ඳුෂණයට ලක්ව වෛද්‍ය ශිෂ්‍යාවක් මියයාමේ සිද්ධිය ඉන්දියාව තුළ ස්ත්‍රී දුෂණයට එරෙහි නීති දැඩි කිරීමට ආසන්නතම හේතුව ලෙසයි සැළකෙන්නේ.  අවසන් වරට ඉන්දියාව තුළ මරණ දඩුවම පසුගිය නොවැම්බර් මාසයේදී ක්‍රියාත්මක වූ අතර මුම්බායි ප්‍රහාරයෙන් ඉතිරිවූ එකම සැකකරුයි මෙලෙස එල්ලා මරා දැමුණේ. එම සිදුවීමද ඉන්දියාව තුළ වාර්තාවූයේ වසර 8 කට පසුව වීම විශේෂත්වයක්.",
       "URL": "https://www.hirunews.lk/52720/ස්ත්‍රී-ඳුෂකයන්ට-ඉන්දියාවේදී-මරණ-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=866"
}