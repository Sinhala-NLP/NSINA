{
       "Source": "hirunews",
       "Timestamp": "Sunday, 09 August 2015 - 9:54",
       "Headline": "කාබුල් ප්‍රහාරයේ වගකීම තලෙයිබාන්  භාර ගනී",
       "News Content": "පුද්ගලයන් 35 කට වැඩි සංඛ්‍යාවක් මරුමුවට පත් කරමින් ඇෆ්ගනිස්ථානයේ කාබුල් අගනුවර සිකුරාදා එල්ල කෙරුණු මරාගෙන මැරෙන බෝම්බ ප්‍රහාරවල වගකීම තලෙයිබාන් සංවිධානය භාර ගෙන තිබෙනවා. තලෙයිබාන් නායක මුල්ලා  ඕමාර් මියගිය බව නිල වශයෙන් ප්‍රකාශ වීමෙන් අනතුරුව මෙලෙස තලෙයිබාන් ප්‍රහාර ඉහළ ගොස් ඇති බවයි වාර්තා වන්නේ.\nසිකුරාදා පළමු ප්‍රහාරය කාබුල් නගර මධ්‍යයට එල්ල වූයේ සාමාන්‍ය වැසියන් 15 දෙනෙකු ජීවිතක්ෂයට පත් කර තවත් 240 කට තුවාල සිදුකරමින්.\nඉන් අනතුරුව කාබුල් පොලිස් පුහුණු ඇකඩමිය වෙත මරාගෙන මැරෙන බෝම්බ ප්‍රහාරයක් එල්ල කළේ පොලිස් නිල ඇඳුමින් සැරසුණු මරාගෙන මැරෙන බෝම්බකරුවෙකු විසින්. එහිදී ඇෆ්ගන් කැඩෙට් භටයන් 20 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/114596/කාබුල්-ප්‍රහාරයේ-වගකීම-තලෙයිබාන්-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=712"
}