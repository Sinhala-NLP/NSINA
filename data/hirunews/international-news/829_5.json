{
       "Source": "hirunews",
       "Timestamp": "Saturday, 22 June 2013 - 19:30",
       "Headline": "උතුරු ඉන්දියාවේ ආපදා මරණ 600 ඉක්මවයි.",
       "News Content": "දැඩි මෝසම් වැසි සමග උතුරු ඉන්දියාවේ උත්තරාඛාන්ද් ප්‍රාන්තයේ ඇති වී තිබෙන ජල ගැල්මෙන් සහ නාය යාම්වලින් මිය ගිය සංඛ්‍යාව මේ වන විට 600 ඉක්මවා තිබෙනවා. ආපදාවට මුහුණදුන් 73,000 ක් සහන කණ්ඩායම් විසින් මේ වනවිට මුදාගෙන ඇති බවයි ඉන්දීය වාර්තා සඳහන් කළේ. ප්‍රාන්ත මහඇමති විජේ බහුගුන ප්‍රකාශ කළේ ජලයේ ගසාගෙන යමින් තිබූ සහ වැළලූණු මළ සිරුරු 556ක් මේ වන විට නිරීක්ෂණය කර ඇති බවයි. තවත් 5000 ක් පමණ අතුරුදන්ව සිටින බවත්, ප්‍රදේශයේ ක්‍රියාත්මක සහන සංවිධානයක් ප්‍රකාශ කළා.\nඋත්තරාඛාන්ද් ප්‍රදේශයට අමතරව හිමාචල් සහ උත්තර් ප්‍රදේශ් ප්‍රාන්තවල මෙන්ම අසල්වැසි නේපාලයේ ද ජල ගැලීම් වාර්තා වනවා. ජුනි සිට සැප්තැම්බර් දක්වා උතුරු ඉන්දියාවට සහ නේපාලයට මෝසම් වැසි ඇද හැලෙන අතර මෙවර එම වැසි අසාමාන්‍ය ලෙස දැඩි වී තිබෙනවා.",
       "URL": "https://www.hirunews.lk/61535/උතුරු-ඉන්දියාවේ-ආපදා-මරණ-600-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=829"
}