{
       "Source": "hirunews",
       "Timestamp": "Thursday, 11 November 2021 - 11:26",
       "Headline": "මවකගේ වගකීම වටහා ගත් නවසීලන්ත අගමැතිනිය",
       "News Content": "නවසිලන්ත අගමැතිනි ජෙසින්ඩා ආර්ඩ්න් කොවිඩ් වසංගතය සම්බන්ධයෙන් සිදු කෙරුණු සජීවී සාකච්ඡාවකට ෆේස්බුක් ඔස්සේ එක් ව සිටියදී ඇයගේ තුන් හැවිරිදි දියණිය ඊට වරින් වර බාධා කරන අයුරු දැක්වෙන වීඩියෝවක් සමාජ මාධ්‍ය ඔස්සේ සංසරණය වනවා.\nසිඟිති දියණිය සිය අගමැති මවට පවසා සිටින්නේ ඇය නොමැතිව නින්දට යෑමට නොහැකි බවයි.\nකෙසේ වෙතත් නවසීලන්ත අගමැතිනිය ඇයව සනසමින් ඇගේ මිත්තණිය සමග නින්දට යන ලෙස පවසමින් නැවතත් සජීවී සංවාදය සමඟ එක්වන්නේ වන්නේ කුඩා දරුවන් සම්බන්ධයෙන් ද අදහස් දක්වමින්.\nකෙසේ වෙතත් තවත් සුළු මොහොතකින් කාමරයේ කෙළවරෙන් නැවතත් සිඟිති කටහඬක් අවදි වන හඬ ඇසෙන්නේ 'අම්මේ ඔබ තවමත් අවසන් නැද්ද එය තවත් වෙලාව ගනියිද' යනුවෙන් විමසමින්.\nමෙහිදී අගමැතිනිය සිය සිඟිති දියණියට ප්‍රතිචාර දක්වන්නෙ 'ඔව් මට තව ටිකක් වෙලා යයි' යනුවෙන්.\nකෙසේ වෙතත් මවකගේ වගකීම වහාම වටහා ගන්නා නවසීලන්ත අගමැතිනිය සජීවී සාකච්ඡාවෙන් ඉවත් වන්නේ දරුවන් නිදි කළ යුතු වෙලාවට නිදිකරවීම අත්‍යාවශ්‍ය දෙයක් බව පවසමින් නැවතත් බාධාවලින් තොර මෙවැනි සාකච්ඡාවකට සජීවීව එක්වන බවට දෙන පොරොන්දුවත් සමගින්.",
       "URL": "https://www.hirunews.lk/287681/මවකගේ-වගකීම-වටහා-ගත්-නවසීලන්ත-අගමැතිනිය",
       "Category": "International News",
       "Parent URL": "https://www.hirunews.lk/international-news.php?pageID=81"
}