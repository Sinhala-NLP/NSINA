{
       "Source": "hirunews",
       "Timestamp": "Sunday, 22 July 2018 - 16:46",
       "Headline": "19 දෙනෙකුට ජීවිත අහිමි කළ වියට්නාමයේ ගං වතුර",
       "News Content": "මෝසම් වැසි සමඟ ඇති වී තිබෙන ජල ගැලීම් සහ සුළි සුළං හේතුවෙන් වියට්නාමයේ පුද්ගලයන් 19 දෙනෙකු ජීවිතක්ෂයට පත්වී තිබෙනවා.\nමේ වසරේ වියට්නාමයට හැමූ තුන් වන සුළි සුළඟ පසුගිය බදාදා රාත්‍රියේ එරට වෙරළ තීරයෙන් ඇතුළු වූ අතර, ඒ සමඟම ආපදා තත්ත්වය උත්සන්න වුණා.\nඅයහපත් කාලගුණයෙන් වියට්නාමයේ තවත් 13 දෙනෙකු අතුරුදන්ව තිබෙනවා.\nඅධික වර්ෂාව නිසා ඇති වූ ජල ගැලීම් සහ නාය යාම්වලින් හැනෝයි අගනුවර ඇතුළු නාගරික සහ ග්‍රාමීය ප්‍රදේශවල නිවාස 15,000කට පමණ හානි සිදුවී ඇති අතර, හෙක්ටයාර එක්ලක්ෂ දස දහසක වගා බිම්වලට හානි සිදුව ඇති බව සඳහන්.",
       "URL": "https://www.hirunews.lk/195788/19-දෙනෙකුට-ජීවිත-අහිමි-කළ-වියට්නාමයේ-ගං-වතුර",
       "Category": "International News",
       "Parent URL": "https://www.hirunews.lk/international-news.php?pageID=349"
}