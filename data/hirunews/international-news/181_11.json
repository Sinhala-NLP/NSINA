{
       "Source": "hirunews",
       "Timestamp": "Sunday, 24 May 2020 - 8:35",
       "Headline": "රාමසාන් වෙනුවෙන් ඇෆ්ගන් තලේබාන්වරුන් සටන් විරාමයක",
       "News Content": "ඇෆ්ගනිස්ථානයේ තලේබාන්වරුන් දින 3ක සටන් විරාමයක් ප්‍රකාශයට පත් කර තිබෙනවා.\nරාමසාන් ආගමික උත්සවය වෙනුවෙන් එම සටන් විරාමය අද සිට ක්‍රියාත්මක වන බවයි තලේබාන් ප්‍රකාශකයා සඳහන් කළේ.\nඑම පියවර ඇෆ්ගනිස්ථාන ජනාධිපති අෂ්රෆ් ඝානිගේ ප්‍රසාදයට ලක්වී ඇති අතර, සටන් විරාමය අනුව ක්‍රියාකරන්නැයි ඔහු ඇෆ්ගන් රජයේ හමුදා වෙත දැනුම්දී තිබෙනවා.\nමෙම සටන් විරාමය ඇෆ්ගනිස්ථානයේ දිගුකාලීන සාමයකට මුල්වනු ඇතැයි බලාපොරොත්තු පළවනවා.\nකෙසේ නමුත් 2018 වසරේ රාමසාන් උත්සවය වෙනුවෙන් ඇෆ්ගනිස්ථානයේ තලේබාන්වරුන් මෙවැනි සටන් විරාමයක් ප්‍රකාශයට පත් කළද එය දීර්ඝ කෙරුණේ නැහැ.\nමේ වසර මුලදී ඇමරිකා එක්සත් ජනපදය සහ තලේබාන් සංවිධානය අතර සාම ගිවිසුමකට අත්සන් තැබුණු අතර, ඒ අනුව ඇෆ්ගනිස්ථානයේ සිටින ඇමරිකානු හමුදා මාස 14 ක් ඇතුළත ඉවත් කරගැනීමට නියමිතයි.",
       "URL": "https://www.hirunews.lk/241370/රාමසාන්-වෙනුවෙන්-ඇෆ්ගන්-තලේබාන්වරුන්-සටන්-විරාමයක",
       "Category": "International News",
       "Parent URL": "https://www.hirunews.lk/international-news.php?pageID=181"
}