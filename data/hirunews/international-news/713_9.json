{
       "Source": "hirunews",
       "Timestamp": "Thursday, 06 August 2015 - 8:53",
       "Headline": "BBC නිවේදිකාව සජීව ප්‍රවෘත්ති විකාශයකදී අත් බෑගය මේසය මත තබා කෙස් පීරූ හැටි",
       "News Content": "BBC ප්‍රවෘත්ති නිවේදිකාවක (Carole Walker) සජීව ප්‍රවෘත්ති විකාශයකදී කෙස් පීරන අකාරය දැක්වෙන වීඩියෝව අන්තර් ජාලයේ බොහෝලෙස හුවමාරුවෙමින් පවතියි. පෙරේදා පෙරවරු 9 ප්‍රවෘත්ති විකාශයට අදාළව සිද්ධිය වාර්තාවී තිබිණි.\nපළපුරුදු නිවේදිකාවක් වන ඇය  සජීවී අවස්ථාව හදුනා නොගෙන හිස පීරන අතර ඒ පිළිබඳ බොහෝ පාර්ශව විමතිය පළකර ඇත.\nඇයගේ අත් බෑගයද ප්‍රවෘත්ති මේසය මතය. කැමරාකරු, එම අත්  බෑගය තම කැමරා කෝණයෙන් සැඟවීමට ක්‍රියාකරයි.\nකෙසේ වෙතත් නිවේදිකාව ට්විටර් පණිවිඩයක් මගින් පසුව දක්වා ඇත්තේ ප්‍රවෘත්ති විකාශය නියමිත වෙලාවට විනාඩි 4කට කළින් ආරම්භවූ බවයි.",
       "URL": "https://www.hirunews.lk/114423/bbc-නිවේදිකාව-සජීව-ප්‍රවෘත්ති-විකාශයකදී-අත්-බෑගය-මේසය-මත-තබා-කෙස්-පීරූ-හැටි",
       "Category": "International News",
       "Parent URL": "https://www.hirunews.lk/international-news.php?pageID=713"
}