{
       "Source": "hirunews",
       "Timestamp": "Tuesday, 29 September 2020 - 8:57",
       "Headline": "රාජ් කපූර් සහ දිලිප් කුමාර්ගේ පාරම්පරික නිවහන් රකින්න, පාකිස්තානය පෙරට",
       "News Content": "බොලිවුඩ් පුරයේ සුප්‍රකට ප්‍රවීන සිනමා නළුවන් වූ රාජ් කපූර් සහ දිලිප් කුමාර්ගේ  පාරම්පරික නිවාස සංරක්ෂණය කිරීමට පාකිස්තාන රජය ඉදිරිපත් වී සිටිනවා.\n1947 වසරේ බ්‍රිතාන්‍ය අධිරාජ්‍යවාදීන් විසින් පාකිස්තානය නිර්මාණය කිරීමේදී ඔවුන්ගේ පවුල් වර්තමාන ඉන්දියාවට සංක්‍රමණය වුණා.\nඋතුරුදිග පාකිස්තානයේ පේෂාවර් හි පිහිටි රාජ් කපූර් සහ දිලිප් කුමාර්ගේ පාරම්පරික නිවහන් මේ වන විට ගරා වැටෙමින් පවතින බව සඳහන්.\nමේ නිසා එම ගොඩනැගිලි පේෂාවර් හි සංස්කෘතික උරුමයක් ලෙස සංරක්ෂණය කිරීමටයි පාකිස්තාන රජය අදහස් කරන්නේ.\nපේෂාවර් හි උපත ලබා හැදුණු වැඩුණු රාජ් කපූර් සහ දිලිප් කුමාර් පසුව වත්මන් ඉන්දියාවේ මුම්බායි නගරයේ පදිංචි වූ අතර, වත්මන් බොලිවුඩ් නළුවන් වන ෂාරුක් ඛාන් ඇතුළු ප්‍රකට බොලිවුඩ් තරු රැසක පාරම්පරික මූලාරම්භය පේෂාවර් පුරවරයයි.",
       "URL": "https://www.hirunews.lk/251366/රාජ්-කපූර්-සහ-දිලිප්-කුමාර්ගේ-පාරම්පරික-නිවහන්-රකින්න-පාකිස්තානය-පෙරට",
       "Category": "International News",
       "Parent URL": "https://www.hirunews.lk/international-news.php?pageID=162"
}