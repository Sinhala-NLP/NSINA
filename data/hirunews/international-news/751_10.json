{
       "Source": "hirunews",
       "Timestamp": "Thursday, 12 March 2015 - 15:18",
       "Headline": "මන්මෝහන් වෙනුවෙන් සෝනියා නවදිල්ලියේ පාගමනක",
       "News Content": "ඉන්දීය කොංග්‍රස් පක්ෂ නායිකා සෝනියා ගාන්ධි හිටපු අග්‍රාමාත්‍ය මන්මෝහන් සිං වෙනුවෙන් අද නවදිල්ලි නුවරදී පාගමනක නිරත වුණා. ඒ, හිටපු අග්‍රාමාත්‍යවරයාට එල්ල වී ඇති වංචා දූෂණවලට විරෝධය පළ කරමින්. කොංග්‍රස් රජය යටතේ සිදුකළ ගල්අඟුරු ආකර පැවරීමේ ව්‍යාපෘතියකදී හිටපු අග්‍රාමාත්‍යවරයා විසින් ඇමරිකානු ඩොලර් මිලියන 38 ක වංචාවක් සිදුකර ඇති බවට චෝදනා කරමිනුයි ඉන්දීය රජයේ විගනකාධිපති දෙපාර්තමේන්තුව චෝදනා කර ඇත්තේ. ඒ සම්බන්ධයෙන් වන නඩු විභාගය ලබන අප්‍රේල් 08 වැනිදා විභාගයට ගැනීමටද නියමිතව තිබෙනවා. කෙසේ වෙතත්, සෝනියා ගාන්ධි පවසන්නේ මන්මෝහන් සිං හිටපු අග්‍රාමාත්‍යවරයා නිදොස් පුද්ගලයෙකු බවත්, තවදුරටත් ඔහු වෙනුවෙන් කොංග්‍රස් පක්ෂය පෙනී සිටින බවයි.",
       "URL": "https://www.hirunews.lk/105349/මන්මෝහන්-වෙනුවෙන්-සෝනියා-නවදිල්ලියේ-පාගමනක",
       "Category": "International News",
       "Parent URL": "https://www.hirunews.lk/international-news.php?pageID=751"
}