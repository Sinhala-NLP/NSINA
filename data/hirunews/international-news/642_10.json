{
       "Source": "hirunews",
       "Timestamp": "Sunday, 24 April 2016 - 13:40",
       "Headline": "ඇමරිකානු නිදහස් ආර්ථික ගිවිසුමට එරෙහිව ජර්මනියේ විරෝධතා",
       "News Content": "යුරෝපය සහ ඇමරිකා එක්සත් ජනපදය අතර ඇති කර ගැනීමට නියමිත ටී ටී අයි පී හෙවත් අත්ලාන්තික සයුර හරහා නිදහස් ආර්ථික ගිවිසුමට එරෙහිව දැවැන්ත විරෝධතාවක් ජර්මනියේදී ඊයේ පැවැත්වුණා.\nඋතුරුදිග ජර්මනියේ - හැනෝවර් හිදී පැවති මෙම විරෝධතා රැළියට වෘත්තීය සමිති පරිසර ක්‍රියාකාරින් ඇතුළු 90000 කට අධික පිරිසක් සහභාගි වූ බවයි සංවිධායකයන් ප්‍රකාශ කළේ.\nකෙසේ නමුත් එම සංඛ්‍යාව 35000 නොඉක්මවන බව ජර්මානු පොලිසිය සදහන් කළා.\nදැනට බ්‍රිතාන්‍යයේ සංචාරයක නිරත වන ඇමරිකානු ජනාධිපති බැරැක් ඔබාමා ජර්මනියට ද පැමිණීමට නියමිතව ඇති අතර එය ඉලක්ක කරගෙනයි මෙම විරෝධතාව සංවිධාන කර ඇත්තේ.",
       "URL": "https://www.hirunews.lk/131615/ඇමරිකානු-නිදහස්-ආර්ථික-ගිවිසුමට-එරෙහිව-ජර්මනියේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=642"
}