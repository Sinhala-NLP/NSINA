{
       "Source": "hirunews",
       "Timestamp": "Sunday, 30 January 2022 - 12:58",
       "Headline": "උතුරු කොරියාව තවත් මිසයිලයක් අත්හදා බලයි",
       "News Content": "උතුරු කොරියාව විසින් හඳුනා නොගත් තවත් මිසයිලයක් අත්හදා බැලූ බව දකුණු කොරියානු හමුදා අංශ ප්‍රකාශ කළා.\nඑය, මසක් තුළ උතුරු කොරියාව විසින් අත්හදා බලනු ලැබූ හත්වන අවියයි.\nඑමෙන්ම කෙටි කලක් තුළ වැඩිම මිසයිල අත්හදාබැලීම් සිදුකළ කාලසීමාවක් ලෙසයි මෙය හැඳින්වෙන්නේ.\nසාකච්ඡා සඳහා ඇමරිකාවෙන් සිදු කෙරෙන ඉල්ලීම් ප්‍රතික්ෂේප කරමින් උතුරු කොරියානු නායක කිම් ජොං අන් මෙම අවි සංවර්ධන කටයුතුවල නිරතවනවා.\nමීට පෙර උතුරු කොරියාව විසින් අඛන්ඩ මිසයිල අත්හදා බැලීම් පෙළක් සිදුකරනු ලැබුවේ 2019 වසරේදියි.\nඒ, උතුරු කොරියානු නායකයා සහ එවකට ඇමරිකානු ජනාධිපතිවරයා වූ ඩොනල්ඩ් ට්‍රම්ප් අතර පැවති සාකච්ඡා බිඳවැටීමෙන් අනතුරුවයි.",
       "URL": "https://www.hirunews.lk/295646/උතුරු-කොරියාව-තවත්-මිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=64"
}