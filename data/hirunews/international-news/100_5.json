{
       "Source": "hirunews",
       "Timestamp": "Sunday, 15 August 2021 - 14:10",
       "Headline": "ලෙබනනයේ ඉන්ධන බවුසරයක් පිපිරී 22 දෙනෙකු ජිවිතක්ෂයට",
       "News Content": "ලෙබනනයේ උතුරුදිග - අල් ටලීල් ප්‍රදේශයේ වැඩි මිලට විකිණීම සඳහා සගවා තිබූ ඉන්ධන බවුසරයක් පිපිරීමෙන් පුද්ගලයින් 22 දෙනෙකු ජිවිතක්ෂයට පත්වී තිබෙනවා.\nමෙම ඉන්ධන බවුසරය අත්පත් කර ගත් ආරක්ෂක අංශ එහි ඉන්ධන ජනතාවට බෙදා දෙමින් සිටින විටයි පිපිරීම සිදුව ඇත්තේ.\nඑහිදී පුද්ගලයින් අතර ඇති වූ බහින් බස්වීමක් නිසා වෙඩි තැබීමක් සිදුවූ බවත් එම වෙඩි ප්‍රහාරයට ලක්වීමෙන් ගින්න හට ගත් බවත් ඇතමුන් ප්‍රකාශ කළා.\nඑහෙත්, රොයිටර් පුවත් සේවය සඳහන් කරන පරිදි තවත් ඇසින් දුටුවෙකු ප්‍රකාශ කර ඇත්තේ කිසිවෙකු විසින් ලයිටරයක් දැල්වීමත් සමග ගින්න හට ගත් බවයි.\nපිපිරීම සිදුවන අවස්ථාවේ පුද්ගලයන් 200 දෙනෙකු පමණ ඉන්ධන ලබා ගැනීමට පැමිණ සිටි අතර, 79 දෙනෙකු තුවාල ලබා තිබෙනවා.",
       "URL": "https://www.hirunews.lk/279765/ලෙබනනයේ-ඉන්ධන-බවුසරයක්-පිපිරී-22-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=100"
}