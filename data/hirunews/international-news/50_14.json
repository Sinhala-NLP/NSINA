{
       "Source": "hirunews",
       "Timestamp": "Thursday, 05 May 2022 - 16:38",
       "Headline": "කොළඹ මාර්ග වැසෙන සේ යෙදූ මාර්ග බාධක ඉවත් කරන ලෙසට අධිකරණයට පෙත්සමක්",
       "News Content": "කොළඹ නගරයේ මාර්ග අවහිර වන පරිදි ඉදිකර ඇති ස්ථිර මාර්ග බාධක ඉවත් කිරීමට නියෝගයක් නිකුත් කරන්නැයි ඉල්ලා ශ්‍රේෂ්ඨාධිකරණය වෙත මූලික අයිතිවාසිකම් පෙත්සමක් ගොනුකර තිබෙනවා.\nපොලිස්පතිවරයා ඇතුළු නිලධාරින් වෙත මෙම නියෝගය නිකුත් කරන ලෙසටයි එම මූලික අයිතිවාසිකම් පෙත්සමින් ඉල්ලා ඇත්තේ.\nසිවිල් පුරවැසියෙකු විසින් මෙම මූලික අයිතිවාසිකම් පෙත්සම ගොනුකර ඇති බවයි හිරු අධිකරණ වාර්තාකරු ප්‍රකාශ කළේ.\nමේ අතර, අන්තර් විශ්වවිද්‍යාල ශිෂ්‍ය බල මණ්ඩලය විසින් ආරම්භ කර ඇති විරෝධතා පාගමන හේතුවෙන් මේ වනවිට නුගේගොඩ සහ ඒ අවට මාර්ගවල රථ වාහන තදබදයක් හට ගෙන තිබෙනවා.\nඔවුන් අද (05) දහවල් මෙම පාගමන ආරම්භ කළේ ශ්‍රි ජයවර්ධනපුර විශ්වවිද්‍යාලය ඉදිරිපිටින්.",
       "URL": "https://www.hirunews.lk/303578/කොළඹ-මාර්ග-වැසෙන-සේ-යෙදූ-මාර්ග-බාධක-ඉවත්-කරන-ලෙසට-අධිකරණයට-පෙත්සමක්",
       "Category": "International News",
       "Parent URL": "https://www.hirunews.lk/international-news.php?pageID=50"
}