{
       "Source": "hirunews",
       "Timestamp": "Tuesday, 21 January 2020 - 7:51",
       "Headline": "නව චීන වෛරසය මිනිසුන් අතර සම්ප්‍රේෂණය වන බව තහවුරු වෙයි",
       "News Content": "සාර්ස් වෛරසයට සමාන නව කොරෝනා වෛරසය මිනිසාගෙන් තවත් මිනිසෙකුට සම්ප්‍රේෂණය විය හැකි බව චීන ජාතික සෞඛ්‍ය කොමිසම ප්‍රකාශ කළා.\nඑහි වෛද්‍ය විද්‍යාඥයන් පෙන්වා දෙන්නේ වෛරස් රෝගය කේන්ද්‍ර ගත වී ඇති වූහාන් ප්‍රාන්තයේ පමණක් නොව වෙනත් නගරවලට ද එය දැන් ව්‍යාප්ත වී ඇති බවයි.\nබීජිං අගනුවර සහ ෂැංහයි නුවරින් ද නව කොරෝනා වෛරසයේ ආසාදිතයන් හමුවී ඇති අතර චීනයේ හතර වන ආසාදිතයා ද මිය ගොස් ඇති බව විදෙස් වාර්තා සඳහන් කළා.\nමේ වන විට වෛරසය ආසාදනය වී ඇති සංඛ්‍යාව 200 ඉක්ම වන අතර ආසාදිතයන් ජපානය, තායිලන්තය සහ දකුණු කොරියාවෙන් ද වාර්තා වනවා.",
       "URL": "https://www.hirunews.lk/232708/නව-චීන-වෛරසය-මිනිසුන්-අතර-සම්ප්‍රේෂණය-වන-බව-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=205"
}