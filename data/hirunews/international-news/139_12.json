{
       "Source": "hirunews",
       "Timestamp": "Monday, 25 January 2021 - 14:24",
       "Headline": "ඉන්දු - චීන දේශසීමාවේ ගැටුමක්",
       "News Content": "ඉන්දීය සහ චීන දේශසීමා සෙබලුන් අතර, සිකීම් ප්‍රදේශයේ ගැටුමක් ඇතිවී තිබෙනවා.\nපසුගිය 20 වනදා සිදුවූ එම ගැටුමේදී දෙපාර්ශවයටම සුළු හානි සිදුව ඇති බවයි ඉන්දීය මාධ්‍ය සඳහන් කළේ.\nචීන දේශසීමා සෙබලුන් ඉන්දීය භූමියට ඇතුළු වීමට තැත් කිරීමේදී එම ගැටුම ඇති වූ බවත් ඉන්දීය සෙබලුන් එහිදී ප්‍රතිප්‍රහාර එල්ල කළ බවත්, එමගින් වැඩිදුරටත් සඳහන් කළා.\nපසුගිය ජුනි මාසයේ ලඩාක් දේශසීමා ප්‍රදේශයේදී ඇති වූ මෙවැනි ගැටුමකින් ඉන්දීය හමුදා සෙබලුන් 20 දෙනෙකු ජීවිතක්ෂයට පත්වුණා.\nකෙසේ නමුත් පසුගිය සතියේ ඇති වූ ගැටුම හමුදා අණදෙන නිලධාරින්ගේ සාකච්ඡාවලින් විසඳා ගත හැකිවූ බවයි ඉන්දීය හමුදාව ප්‍රකාශ කළේ.",
       "URL": "https://www.hirunews.lk/260672/ඉන්දු-චීන-දේශසීමාවේ-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=139"
}