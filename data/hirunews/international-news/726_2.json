{
       "Source": "hirunews",
       "Timestamp": "Thursday, 18 June 2015 - 14:03",
       "Headline": "මරාගෙන මැරෙන ප්‍රහාරයක් සෝමාලියානු ආරක්ෂක අංශ වළකයි",
       "News Content": "අල්ෂබාබ් කැරළිකරුවන් දියත් කිරීමට උත්සාහ කළ මරාගෙන මැරෙන ප්‍රහාරයක් සෝමාලියානු ආරක්ෂක අංශ විසින් වළකා තිබෙනවා. විදෙස් වාර්තා සඳහන් කළේ සෝමාලියාවේ අඩාඩෝ නගරයේ පැවති දේශපාලන රැස්වීමකට ප්‍රහාරයක් එල්ල කිරීම සඳහා පැමිණි කැරළිකරුවන් පුපුරණ ද්‍රව්‍ය  මෝටර් රථයක් ද රැගෙනවිත් ඇති බවයි. සෝමාලියානු ආරක්ෂක අංශ එල්ල කළ ප්‍රහාරවලින් තුවක්කුකරුවන් තුන්දෙනෙකු සහ පුපුරණ ද්‍රව්‍ය පිරවූ මෝටර් රථයේ රියදුරාද මියගොස් තිබෙනවා. මොවුන් රැස්වීම පැවැත්වූ ස්ථානයේ දොරටු කඩා බිඳ දමමින් ඊට ඇතුලූවීමට උත්සාහ කර ඇති බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/111659/මරාගෙන-මැරෙන-ප්‍රහාරයක්-සෝමාලියානු-ආරක්ෂක-අංශ-වළකයි",
       "Category": "International News",
       "Parent URL": "https://www.hirunews.lk/international-news.php?pageID=726"
}