{
       "Source": "hirunews",
       "Timestamp": "Wednesday, 17 May 2017 - 9:38",
       "Headline": "ආරක්ෂක උපදේශකට එරෙහි පරීක්ෂණ නවත්වන්නැයි ට්‍රම්ප්ගෙන් නියෝගයක්",
       "News Content": "ඇමරිකානු ජනාධිපතිවරයාගේ හිටපු ආරක්ෂක උපදේශක මයිකල් ෆ්ලින්ට එරෙහි පරීක්ෂණ නවත්වන ලෙස ජනාධිපති ඩොනල්ඩ් ට්‍රම්ප් නියෝග කළ බවට අනාවරණ වී තිබෙනවා.\nපසුගිය පෙබරවාරි මාසයේදී එෆ්.බී.අයි. ප්‍රධානී ජේම්ස් කොමී වෙත මෙම නියෝගය නිකුත් කර ඇති බවයි නවතම වාර්තාවක දැක්වෙන්නේ.\nකෙසේ වෙතත් එවැනි නියෝගයක් ඇමරිකානු ජනාධිපති ඩොනල්ඩ් ට්‍රම්ප් නිකුත් කර නොමැති බව ධවල මන්දිරය ප්‍රකාශ කර තිබෙනවා.\nරුසියාව සමඟ පසුගිය ජනාධිපතිවරණයේදී රහසිගත සබඳතා පැවැත් වූ බවට අනාවරණ වීමෙන් පසු මයිකල් ෆ්ලින් සිය ආරක්ෂක උපදේශක තනතුරෙන් ඉල්ලා අස්වුණා.",
       "URL": "https://www.hirunews.lk/161507/ආරක්ෂක-උපදේශකට-එරෙහි-පරීක්ෂණ-නවත්වන්නැයි-ට්‍රම්ප්ගෙන්-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=478"
}