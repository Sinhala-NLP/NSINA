{
       "Source": "hirunews",
       "Timestamp": "Tuesday, 19 July 2016 - 19:13",
       "Headline": "කොපි කළ කථාවක් නිසා ඇමරිකාව උණුසුම්",
       "News Content": "රිපබ්ලිකන් පක්ෂ ජාතික සමුළුවේ පළමු දිනය අමතමින් ඇමරිකානු ජනාධිපති අපේක්ෂක ඩොනල්ඩ්  ට්‍රම්ප්ගේ බිරිඳ වන මෙලනියා ට්‍රම්ප් සිදුකළ කථාව, තමන් සිදුකළ කථාවක සාවද්‍ය  උපුටාගැනීමක් බවට ජනාධිපති බැරැක් ඔබාමාගේ බිරිඳ චෝදනා කරනවා.\nජනාධිපති ආර්යා මිෂෙල් ඔබාමා 2008 වසරේ සමුළුවක් අමතමින් සිදුකළ කථාවකට මෙහි බොහෝ කොටස් සමාන වන බවයි එරට විචාරකයින්ද පවසන්නේ.\nමේ හේතුවෙන් ඇමරිකානු ජනතාව තුළද දැන් දැඩි ආන්දෝලනයක් ඇතිවී තිබෙනවා.\nකෙසේ වෙතත් මේ පිළිබඳව අදහස් දක්වමින් ඇමරිකානු ජනාධිපති අපේක්ෂක ඩොනල්ඩ් ට්‍රම්ප් පවසා ඇත්තේ තම බිරිඳ සිදුකළ ප්‍රකාශය විශිෂ්ඨ එකක් බවයි.",
       "URL": "https://www.hirunews.lk/138440/කොපි-කළ-කථාවක්-නිසා-ඇමරිකාව-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=610"
}