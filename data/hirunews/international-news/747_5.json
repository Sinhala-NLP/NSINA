{
       "Source": "hirunews",
       "Timestamp": "Monday, 30 March 2015 - 10:29",
       "Headline": "තවත් ගුවන් යානයක් කඩා වැටෙයි",
       "News Content": "පුද්ගලයන් 133 රැගත් AC 624 නමැති කැනේඩියානු ගුවන් සේවයට අයත් එයාර් කැනඩා ගුවන් යානය හැලිෆැක්ස් ස්ටන්ෆිල්ඩ් ජාත්‍යන්තර ගුවන්තොටුපලට කඩා වැටි තිබේ.\nටොරොන්ටෝ නගරයේ සිට හැලිෆැක්ස් නගරය දක්වා පියාසර කළ මෙම ගුවන් යානය හැලිෆැක්ස් ස්ටන්ෆිල්ඩ් ජාත්‍යන්තර ගුවන් තොටුපලට ගොඩබාන අවස්ථාවේ මෙලෙස අනතුරට ලක්ව තිබේ.\nමෙම යානය එම ගුවන්තොටුපළේ සංනිවේදන කුළුණක ගැටීම හේතුවෙන් මෙලෙස කඩා වැටි තිබේ.අනතුරෙන් මඟින් 25 දෙනෙකු තුවාල ලබා රෝහල් ගත කර ඇත. වැටීමෙන් පසු මෙම ගුවන් යානය අඩි 1000ක් පමණ ලිස්සා ගොස් ඇති අතර ගුවන් යානයට දැඩි අලාභ හානි සිදුව තිබේ.",
       "URL": "https://www.hirunews.lk/106531/තවත්-ගුවන්-යානයක්-කඩා-වැටෙයි",
       "Category": "International News",
       "Parent URL": "https://www.hirunews.lk/international-news.php?pageID=747"
}