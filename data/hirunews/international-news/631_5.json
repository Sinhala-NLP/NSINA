{
       "Source": "hirunews",
       "Timestamp": "Thursday, 26 May 2016 - 16:07",
       "Headline": "ඉන්දීය අත්අඩංගුවේ පසුවුණු ඉතාලි සෙබලෙකු යළි මව්රටට",
       "News Content": "පුද්ගල ඝාතන චෝදනාවකට අත්අඩංගුවේ පසුවුණු ඉතාලි නාවික හමුදා සෙබලෙකුට යළිත් මව්රටට යාම සදහා ඉන්දීය ශ්‍රේෂ්ඨාධිකරණය අද අවසර ලබාදුන්නා.\n2012 වසරේදී අරාබි මුහුදේදී කේරළ ධීවරයෙකු ඝාතනය කිරීම සම්බන්ධයෙන් අදාළ ඉතාලි ජාතික නාවික සෙබලා ඉන්දීය ආරක්ෂක අංශ විසින් අත්අඩංගුවට ගත්තා.\nඔහු විසින් ඉදිරිපත් කරන ලද පෙත්සමක් සලකා බැලීමෙන් අනතුරුවයි සිය මව්රටට යාමට මෙලෙස අවසර ලබාදී ඇත්තේ.\nකෙසේ වුවත්, සැල්වතෝ ගිරේන් නමැති මෙම නාවික සෙබලා සිය මව්රටට යාමෙන් අනතුරුව සෑම මාසයකටම වරක් තමා පදිංචි ප්‍රදේශයේ පොලිසියට වාර්තා කළ යුතු අතර අදාළ චෝදනාව සම්බන්ධයෙන් නඩුව විභාගය අවසන් වනතෙක් ඉන්දීය අධිකරණය මගින් ලබාදෙන  ඕනෑම නියෝගයක් පිළිගත යුතු වනවා.",
       "URL": "https://www.hirunews.lk/134095/ඉන්දීය-අත්අඩංගුවේ-පසුවුණු-ඉතාලි-සෙබලෙකු-යළි-මව්රටට",
       "Category": "International News",
       "Parent URL": "https://www.hirunews.lk/international-news.php?pageID=631"
}