{
       "Source": "hirunews",
       "Timestamp": "Tuesday, 10 July 2018 - 15:05",
       "Headline": "ඇමරිකානු නිර්මාණකරු එලොන් මස්ක්, මිනි සබ්මැරීනයක් රැගෙන තායිලන්තයට",
       "News Content": "ඇමරිකානු අභ්‍යාවකාශ තාක්ෂණ නිර්මාණකරු සහ ව්‍යවසායක එලොන් මස්ක් ලෙන තුළ සිර වූ ළමයින් බේරා ගැනීම සඳහා මිනි සබ්මැරීනයක් රැගෙන අද තායිලන්තයට පැමිණියා.\nකෙසේ නමුත්, ලෙන තුළ සිර වී සිටි ළමයින් 8 දෙනෙකු මේ වන විට මුදාගෙන ඇති අතර, අවසන් ළමයින් 4 දෙනා සහ පුහුණුකරු අද මුදා ගැනීමට හැකි වනු ඇතැයි අපේක්ෂිතයි.\nකෙසේ නමුත්, එලොන් මස්ක් කියා සිටියේ යම් හෙයකින් එම ප්‍රයත්නය අසාර්ථක වුවහොත් සිය සබ්මැරීනය ඒ සඳහා උපයෝගී කර ගත හැකි බවයි.\nඑමෙන්ම එය ඉදිරි අවශ්‍යතාවක් සඳහා යොදා ගැනීමේ අරමුණින් තායිලන්තයට ලබාදෙන බව ද ඔහු සඳහන් කළා.\nලෙන තුළ සිරවූ ළමයින්ගේ පාපන්දු කණ්ඩායමේ නමින් වයිල්ඩ් - බෝ  ලෙස නම් කෙරුණු මෙම සබ්මැරීනය නිර්මාණය කර ඇත්තේ අභ්‍යාවකාශ තාක්ෂණය උපයෝගී කර ගනිමින්.",
       "URL": "https://www.hirunews.lk/194905/ඇමරිකානු-නිර්මාණකරු-එලොන්-මස්ක්-මිනි-සබ්මැරීනයක්-රැගෙන-තායිලන්තයට",
       "Category": "International News",
       "Parent URL": "https://www.hirunews.lk/international-news.php?pageID=353"
}