{
       "Source": "hirunews",
       "Timestamp": "Tuesday, 13 October 2015 - 9:08",
       "Headline": "යුද ගැටුම් නිසා ලෝකය සාගින්නේ",
       "News Content": "ලොව පුරා සාගින්නෙන් පෙළෙන මිලියන 800 ඉක්ම වූ ජනතාව අතුරෙන් වැඩි පිරිසක් යුද ගැටුම් හේතුවෙන් එම තත්ත්වයට පත්ව ඇති බව ලෝක ව්‍යාප්ත සමීක්ෂණයකින් හෙළි වී තිබෙනවා. ජගත් සංවිධානයේ තිරසාර සංවර්ධන ඉලක්ක අනුව සකස් කෙරුණු 2015 ගෝලීය සාගිනි දර්ශකය අනුව ලොව රටවල් 52ක තත්ත්වය අතිශය අනතුරුදායක බවයි පෙන්වා දී ඇත්තේ. විශේෂයෙන් මධ්‍යම අප්‍රිකානු ජනරජය, චැඞ් සහ සිම්බාබ්වේ යන අප්‍රිකානු රටවල් 3යි ලොව වැඩිම සාගින්නකින් පෙළෙන රටවල් ලෙස දක්වා තිබෙනවා. ඊට අමතරව එලෙස තොරතුරු ලබා නොගත් දකුණු සුඩානය කොංගෝව සහ සිරියාව ද දැන් සාගින්නෙන් පෙළෙන රටවල් ලෙස හැදින්විය හැකි බව එම සමීක්ෂණය මගින් පෙනී ගොස් ඇත්තේ.\nඑහෙත් වසර 2000සේ පැවැති තත්ත්වය හා සසදන විට ලෝකයේ සාගින්න සියයට 27කින් අඩු වී ඇති බව මෙහිදී හෙළි වී ඇති කරුණක්. කෙසේ නමුත්, වසර 2030 වන විට තිරසාර සංවර්ධන ඉලක්කයක් ලෙස සාගින්න තුරන් කිරීමට නම් ලොව යුද ගැටුම් වළක්වාලීමට පියවර ගත යුතු බව මෙම සමීක්ෂණ වාර්තාව මගින් පෙන්වා දෙනවා.",
       "URL": "https://www.hirunews.lk/118367/යුද-ගැටුම්-නිසා-ලෝකය-සාගින්නේ",
       "Category": "International News",
       "Parent URL": "https://www.hirunews.lk/international-news.php?pageID=698"
}