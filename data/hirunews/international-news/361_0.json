{
       "Source": "hirunews",
       "Timestamp": "Sunday, 10 June 2018 - 14:40",
       "Headline": "උතුරු කොරියානු නායක කිම් ජොං අන් සිංගප්පූරුවට පැමිණේ",
       "News Content": "උතුරු කොරියානු නායක කිම් ජොං අන් මේ වනවිට සිංගප්පූරුවට පැමිණ තිබෙනවා.\nඋතුරු කොරියානු නායකයා පිළිගෙන ඇත්තේ එරට විදේශ කටයුතු අමාත්‍ය විවියන් බාලක්‍රිෂ්ණන් විසින්.\nපසුව උතුරු කොරියානු නායකයා, සිංගප්පූරු අග්‍රාමාත්‍ය ලී සෙං ලුන්ග් මුණගැසී සාකච්ඡා කිරීමට ද නියමිතයි.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර අනිද්දා සාකච්ඡා ආරම්භවීමට නියමිතව ඇත්තේ සිංගප්පූරුවේ ෂැංග්‍රිලා හෝටලයේදියි.\nසාකච්ඡා පැවැත්වෙන ප්‍රදේශය අවට ආරක්ෂිත කලාපයක් ලෙස නම් කර ඇති අතර, එහි දැඩි ආරක්ෂාවක් යෙදවීමට කටයුතු යොදා තිබෙනවා.",
       "URL": "https://www.hirunews.lk/192727/උතුරු-කොරියානු-නායක-කිම්-ජොං-අන්-සිංගප්පූරුවට-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=361"
}