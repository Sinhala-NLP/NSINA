{
       "Source": "hirunews",
       "Timestamp": "Friday, 18 October 2013 - 8:26",
       "Headline": "සෝනියාගේ කඳුළු වලින් රාහුල් ඡන්ද සටන අරඹයි.",
       "News Content": "දෙවතාවක්ම කොංග්‍රස් පක්ෂයට ජයග්‍රහණය කළ නොහැකි වූ මධ්‍ය ප්‍රදේශ් ප්‍රාන්තයේ ඡන්ද සටන කොංග්‍රස් පක්ෂයේ නියෝජ්‍ය සභාපති රාහුල් ගාන්ධිගේ ප්‍රධානත්වයෙන් ඊයේ දියත් කෙරුණා. එහිදී රාහුල් ගාන්ධි කියා සිටියේ ඉන්දීය ජනගහනයෙන් සියයට 70 කට ලාභදායි ආහාර වේලක් ලබාදීම සඳහා කොංග්‍රස් රජය සම්මත කර ගත් පනත සිය මව වන සෝනියා ගාන්ධිගේ යෝජනාවක් බවයි. අසනීප තත්ත්වය හේතුවෙන් ඇයට එහි ඡන්ද විමසීමට සහභාගිවීමට නොහැකිවුණා. රාහුල් ගාන්ධි කියා සිටියේ එම සිද්ධිය නිසා සිය මව රෝහලේ සිට කඳුළු සැලූ බවයි. භාරතීය ජනතා පක්ෂ ප්‍රාන්ත රජය මධ්‍ය ප්‍රදේශ්හි දුප්පත්කම දුරැලීමට අසමත්වී ඇති බව ඔහු වැඩිදුරටත් පැවසුවා. ප්‍රාන්ත ඡන්ද විමසීම නොවැම්බර් 25 වැනිදා පැවැත්වීමට නියමිතයි.",
       "URL": "https://www.hirunews.lk/69503/සෝනියාගේ-කඳුළු-වලින්-රාහුල්-ඡන්ද-සටන-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=794"
}