{
       "Source": "hirunews",
       "Timestamp": "Sunday, 11 August 2013 - 14:20",
       "Headline": "කෙන්යානු - ගුවන්තොටුපලේ භාණ්ඩ සොරකම් කළ අය ගැන පරීක්ෂණ.",
       "News Content": "කෙන්යාවේ - නයිරෝබි නුවර ජාත්‍යන්තර ගුවන්තොටුපලේ පසුගියදා ඇති වූ ගින්න අවස්ථාවේදී එහි වෙළඳසැල් බිඳ භාණ්ඩ සොරා ගැනීම සම්බන්ධයෙන් මේ වනවිට පරීක්ෂණ ආරම්භ කර තිබෙනවා. විදෙස් වාර්තා සඳහන් කළේ මේ පිළිබඳව කෙන්යානු පොලිසියෙන් සහ ගුවන්තොටුපල සේවකයන්ගෙන් ප්‍රකාශ ලබාගෙන ඇති බවයි. භාණ්ඩ සොරා ගන්නා ආකාරය ගුවන්තොටුපලේ සී.සී.ටී.වී කැමරා පද්ධතියේ ද සටහන්ව ඇති බව විදෙස් වාර්තා පවසනවා. නයිරෝබි නුවර ගුවන්තොටුපලේ ගින්න ඇතිවූයේ පසුගිය බදාදායි.",
       "URL": "https://www.hirunews.lk/64875/කෙන්යානු-ගුවන්තොටුපලේ-භාණ්ඩ-සොරකම්-කළ-අය-ගැන-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=814"
}