{
       "Source": "hirunews",
       "Timestamp": "Monday, 15 June 2015 - 9:42",
       "Headline": "නේපාලයේ ඓතිහාසික ස්ථාන නැරඹීමට සංචාරකයන්ට යළි අවස්ථාව",
       "News Content": "නේපාලයේ පසුගියදා ඇතිවූ භූ කම්පනයෙන් පසුව කත්මන්ඩු නුවර පිහිටා ඇති ඓතිහාසික ස්ථාන නැරඹීමට මහජනතාවට නැවතත් අවස්ථාව ලැබී තිබෙනවා. නේපාලයේ භූ කම්පනයෙන් දබාත් චතුරශ්‍රයට වැඩිම හානි සිදුවී ඇති අතර, විදේශීය සංචාරකයින් ආකර්ශනය කරගන්නා තවත් ඓතිහාසික ස්ථාන කිහිපයකට මෙමඟින් හානි සිදුවුණා. යුනෙස්කෝ සංවිධානය විසින් හානිවූ ස්ථානවල පවතින ආරක්ෂාව සම්බන්ධයෙන්ද නේපාල රජයෙන් කරුණු විමසා ඇති බවයි විදෙස් වාර්තා සඳහන් කළේ. ඒවායේ පෞරාණික වටිනාකම වටිනාකම රැකෙන ආකාරයෙන් ප්‍රතිසංස්කරණය කිරීමට නේපාල බලධාරීන් පියවර ගෙන තිබෙනවා.",
       "URL": "https://www.hirunews.lk/111421/නේපාලයේ-ඓතිහාසික-ස්ථාන-නැරඹීමට-සංචාරකයන්ට-යළි-අවස්ථාව",
       "Category": "International News",
       "Parent URL": "https://www.hirunews.lk/international-news.php?pageID=726"
}