{
       "Source": "hirunews",
       "Timestamp": "Friday, 21 April 2017 - 12:58",
       "Headline": "බ්‍රිතාන්‍ය මහරැජින 91 වන උපන් දිනය සමරයි",
       "News Content": "ලොව දීර්ඝතම කාලයක් රජ කිරුළ හෙබවූ බ්‍රිතාන්‍යයේ දෙවන එලිසබෙත් මහරැජින අද සිය 91 වන ජන්ම දිනය සමරනවා.\nඒ නිමිත්තෙන් ලන්ඩනයේ ටවර් බ්‍රිජ් සහ හයිඩ් පාර්ක් හිදී ආචාර වෙඩි මුර පැවැත්වීමට නියමිතයි.\nදෙවන එලිසබෙත් මහ රැජිනගේ 90 වන ජන්ම දිනය පසුගිය වසරේදී උත්කර්ශවත් අන්දමින් සමරනු ලැබූ අතර, ඉන් පසු ඇය සිය රාජකාරි රැසක් මීළග පරපුරට පවරනු ලැබුවා.\nකිරුළට ආසන්නතම හිමිකරු චාල්ස් කුමරු වුවත්, එහිදී විලියම් සහ හැරී කුමරුවන්ට හිමිව ඇත්තේ වැදගත් ස්ථානයක්.\nවිලියම් - කේට් යුවල මෙන්ම, ජෝර්ජ් කුමරු සහ චාලට් කුමරිය බ්‍රිතාන්‍ය රජ පවුල කෙරෙහි ජනතා ප්‍රසාදය ඉහළ නැංවීමට සමත් වී තිබෙනවා.",
       "URL": "https://www.hirunews.lk/159654/බ්‍රිතාන්‍ය-මහරැජින-91-වන-උපන්-දිනය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=490"
}