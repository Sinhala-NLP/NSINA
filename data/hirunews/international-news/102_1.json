{
       "Source": "hirunews",
       "Timestamp": "Saturday, 07 August 2021 - 9:04",
       "Headline": "වීසා කාලය ඉක්ම වූ හොංකොං වැසියන්ට ඇමරිකාවේ රැදී සිටීමට අමතර කාලයක්",
       "News Content": "වීසා කාලය ඉක්මවා ඇමරිකාවේ රැදී සිටින හොංකොං වැසියන්ට තවත් මාස 18ක කාලයක් අතිරේකව එරට තුළ රැදී සිටීමට අවසර ලබාදී තිබෙනවා.\nඇමරිකානු ජනාධිපති ජෝ බයිඩ්න්ගේ නියෝගයක් අනුව එම අවසරය හිමිව ඇති බවයි විදෙස් වාර්තා සඳහන් කළේ.\nමීට අමතරව ශිෂ්‍ය වීසා මත ඇමරිකාවේ රැදී සිටින හොංකොං සිසුන්ට ද වීසා කොන්දේසි ලිහිල් කරමින් අධ්‍යයන කාලය අතරතුර රැකියා කිරීම සඳහා අවස්ථාව ලබාදී තිබෙනවා.\nහොංකොං හි ජාතික ආරක්ෂක නව නීතිය යටතේ මේ  වන විට ගෙන යන දැඩි මර්දනකාරී පාලනය හමුවේ විදේශගත හොංකොං වැසියන් යළි එරටට යාම ප්‍රතික්ෂේප කිරීම හේතුවෙනුයි ජනපති ජෝ බයිඩ්න් මෙම වීසා සහන ලබාදී ඇත්තේ.",
       "URL": "https://www.hirunews.lk/279082/වීසා-කාලය-ඉක්ම-වූ-හොංකොං-වැසියන්ට-ඇමරිකාවේ-රැදී-සිටීමට-අමතර-කාලයක්",
       "Category": "International News",
       "Parent URL": "https://www.hirunews.lk/international-news.php?pageID=102"
}