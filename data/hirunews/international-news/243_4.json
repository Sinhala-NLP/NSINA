{
       "Source": "hirunews",
       "Timestamp": "Sunday, 25 August 2019 - 11:42",
       "Headline": "ඊශ්‍රායලයෙන් සිරියාවට ගුවන් ප්‍රහාරයක්",
       "News Content": "සිරියානු දේශසීමාව උල්ලංඝනය කරමින්, ඊශ්‍රායලය ඊයේ රාත්‍රියේ ගුවන් ප්‍රහාරයක් එල්ල කර තිබෙනවා.\nඊශ්‍රායල හමුදාව ප්‍රකාශ කළේ ඉරානය විසින් පුපුරණ ද්‍රව්‍ය සහිත ඩ්‍රෝන යොදාගනිමින් තම රටට එරෙහිව ප්‍රහාරයක් එල්ල කිරීමට සැරසෙන බැවින් එම ගුවන් ප්‍රහාරය ක්‍රියාත්මක කළ බවයි.\nඉරානය  සිරියාවේ බසාර් අල් අසාද් රජයේ ප්‍රධාන සහයකයා ලෙසයි සැළකෙන්නේ.\nසිරියාවට එල්ල කළ ප්‍රහාරය ඊශ්‍රායල අගමැති බෙන්ජමින් නෙතන්යාහුද සනාථ කළා.\nකෙසේ නමුත් සිරියාව කියා සිටියේ එම ප්‍රහාරයට එරෙහිව තම ගුවන් ආරක්ෂණ පද්ධතිය ක්‍රියාත්මක වූ බවයි.\nඑමඟින් සතුරු ඉලක්කයන්ට ප්‍රහාරයක් එල්ල කළ බවද සිරියාව කියා සිටියා.\nලෙබනනයේ සහ සිරියාවේ සිට ක්‍රියාත්මක වන හිස්බුල්ලා සන්නද්ධ සාමාජිකයන්ට ඉරානයේ සහය ලැබෙන බවට ඊශ්‍රායලය චෙදා්දනා කරනවා.",
       "URL": "https://www.hirunews.lk/222910/ඊශ්‍රායලයෙන්-සිරියාවට-ගුවන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=243"
}