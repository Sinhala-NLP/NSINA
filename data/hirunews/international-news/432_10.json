{
       "Source": "hirunews",
       "Timestamp": "Sunday, 08 October 2017 - 7:53",
       "Headline": "උතුරු කොරියානු අර්බුදයට ඇත්තේ එක් විසඳුමයි - ට්‍රම්ප්ගෙන් ප්‍රකාශයක්",
       "News Content": "උතුරු කොරියානු අර්බුදය විසඳීම සඳහා වසර 25 ක් තිස්සේ දැරූ රාජ්‍ය තාන්ත්‍රික උත්සහයන් අසාර්ථක වී ඇති බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.\nමේ නිසා දැන් ඉතිරිව ඇත්තේ එක් විසඳුමක් පමණක් බවයි ට්විටර් පණිවුඩ මගින් සිය අදහස් පළ කරන ඇමරිකානු නායකයා කියා සිටියේ.\nකෙසේවෙතත් එම විසඳුම කුමක් ද යන්න ඔහු හෙළිකර නැහැ.\nඋතුරු කොරියාව සමග අත්සන් කළ ගිවිසුම්වල තීන්ත වියලීමට පෙරම ඔවුන් ඒවා උල්ලංඝනය කරනු ලබනවා.\nමේ නිසා ඔවුන් සමග තවදුරටත් සංවාදයක නිරතවීම ඵල රහිත බව ජනපති ට්‍රම්ප් අවධාරණය කළා.\nඋතුරු කොරියාවේ න්‍යෂ්ටික සහ මිසයිල අත්හදාබැලීම් නතර කිරීම සඳහා හමුදා බලය යෙදවීම ප්‍රතික්ෂේප නොකරන බව ඔහු මීට පෙර සඳහන් කර තිබෙනවා.\nඑහිදී ඔහු තර්ජනය කළේ උතුරු කොරියාව මුළුමනින්ම විනාශ කරන බවටයි.",
       "URL": "https://www.hirunews.lk/172883/උතුරු-කොරියානු-අර්බුදයට-ඇත්තේ-එක්-විසඳුමයි-ට්‍රම්ප්ගෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=432"
}