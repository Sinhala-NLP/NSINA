{
       "Source": "hirunews",
       "Timestamp": "Sunday, 22 December 2019 - 14:25",
       "Headline": "චීන - ඇමරිකානු වෙළඳ එකඟතාවට ළඟදීම අත්සන් තැබේ",
       "News Content": "චීනය සමඟ පළමු අදියරේ වෙළඳ එකඟතාව සඳහා අත්සන් තැබීම ඉතා ළඟදීම සිදුවන බව ඇමරිකානු ජනාධිපති ඩොනල්ඩ් ට්‍රම්ප් නිවේදනය කළා.\nඒ සඳහා වැදගත් ඉදිරි පියවරකට එළඹුණු බවයි ෆ්ලොරිඩාවේ පැවති උත්සවයකට එක්වෙමින් ජනපති ට්‍රම්ප් කියා සිටියේ.\nලොව විශාලතම ආර්ථිකයන් දෙක අතර, පවතින වෙළඳ යුද්ධය අවසන් කිරීමේ මූලික පියවරක් ලෙසයි මෙම පළමු අදියරේ එකඟතා ගිවිසුමට අත්සන් තැබෙන්නේ.\nචීන - ඇමරිකානු වෙළඳ යුද්ධය ලොව පුරා වෙළඳපොලවලට බලපෑම් ඇති කරන අතර, ගෝලීය වර්ධනය සීමා කිරීමටද හේතුවී තිබෙනවා.",
       "URL": "https://www.hirunews.lk/230751/චීන-ඇමරිකානු-වෙළඳ-එකඟතාවට-ළඟදීම-අත්සන්-තැබේ",
       "Category": "International News",
       "Parent URL": "https://www.hirunews.lk/international-news.php?pageID=213"
}