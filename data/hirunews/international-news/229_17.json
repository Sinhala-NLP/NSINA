{
       "Source": "hirunews",
       "Timestamp": "Monday, 21 October 2019 - 14:43",
       "Headline": "ලොව ඉපැරණිතම මුතු ඇටය එක්සත් අරාබි එමීර් රාජ්‍යයෙන් සොයාගැනේ",
       "News Content": "නව ශිලා යුගයට අයත් මුතු ඇටයක් එක්සත් අරාබි එමීර් රාජ්‍යයේ මරාවා දූපතේ කැණීම්වලදී සොයාගෙන තිබෙනවා.\nඑය නව ශිලා යුගයේ ක්‍රිස්තු පූර්ව 5800 ත් 5600 ත් අතර කාලයට අයත් වූවක් බවට කාල නිර්ණය කර ඇති බවයි අබුඩාබි සංස්කෘතික හා සංචාරක දෙපාර්තමේන්තුව ප්‍රකාශ කර ඇත්තේ.\nලොව ඉපැරණිතම මුතු ඇටය ලෙස සැළකිය හැකි මෙය මේ මස 30 වනදා සිට අබුඩාබි හිදී ප්‍රදර්ශනයට කටයුතු යොදා තිබෙනවා.\nමෙසොපොතේමියාව හෙවත් ඉපැරණි ඉරාකය සමඟ ඔවුන් මැටි භාණ්ඩ වෙනුවට මුතු හුවමාරු කරගෙන ඇති බව මින් සනාථ වන බවයි විදෙස් වාර්තා සඳහන් කළේ.",
       "URL": "https://www.hirunews.lk/226690/ලොව-ඉපැරණිතම-මුතු-ඇටය-එක්සත්-අරාබි-එමීර්-රාජ්‍යයෙන්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=229"
}