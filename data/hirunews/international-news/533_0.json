{
       "Source": "hirunews",
       "Timestamp": "Monday, 09 January 2017 - 17:02",
       "Headline": "ගෝල්ඩන් ග්ලෝබ් සම්මාන උළෙලේදී ට්‍රම්ප්ට ප්‍රහාරයක්",
       "News Content": "හොලිවුඩ් විදේශීය ජනමාධ්‍ය සම්මේලනය මගින් සිනමා සහ රූපවාහිනී විශිෂ්ඨතාවන්ට උපහාර දක්වන ගෝල්ඩන් ග්ලෝබ් සම්මාන උළෙලේ මීට පැය කිහිපයකට පෙර ඇමරිකාවේදී නිමාවට පත්වුණා.\nමෙය ඔස්කාර් සම්මාන උළෙලේ ජයග්‍රාහකයන් පිළිබඳ ඉගි කරන සිනමා සම්මාන උළෙල ලෙසයි සැලකෙන්නේ.\nඑහිදී සංගීතමය හොලිවුඩ් චිත්‍රපටයක් වූ ලා - ලා - ලෑන්ඩ්, ගෝල්ඩන් ග්ලෝබ් සම්මාන 7ක් ජයග්‍රහණය කළේ නව වාර්තාවක් ද පිහිටුවමින්.\nඑහි රඟපෑ එමා ස්ටෝන් සහ රයන් ගොස්ලින් හොඳම රගපෑම සඳහා සම්මාන හිමි කර ගත්තා.\nමෙහිදී ජීවිත කාලීන සම්මානයකින් පිදුම් ලැබූ ප්‍රවීන හොලිවුඞ් සිනමා නිළි මර්ල් ස්ට්‍රීප්, ඇමරිකාවේ ජනාධිපති ධුරයට පත්ව සිටින ඩොනල්ඞ් ට්‍රම්ප් සිය කතාවේදී දැඩි විවේචනයට ලක් කළා.\nඇගේ උදහස පළ වුණේ ට්‍රම්ප් මැතිවරණ කතාවකදී ආබාධිත මාධ්‍යවේදියෙකුගේ හැසිරීම අභිරූපණයෙන් දැක්වීම පිළිබඳවයි.",
       "URL": "https://www.hirunews.lk/151663/ගෝල්ඩන්-ග්ලෝබ්-සම්මාන-උළෙලේදී-ට්‍රම්ප්ට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=533"
}