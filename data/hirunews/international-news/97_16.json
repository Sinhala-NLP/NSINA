{
       "Source": "hirunews",
       "Timestamp": "Saturday, 04 September 2021 - 11:42",
       "Headline": "ඩෙල්ටා ප්‍රභේදය ගැන ඇමරිකාවට අනතුරු ඇඟවීමක්",
       "News Content": "ඇමරිකාව ඉදිරියේ දී තවදුරටත් ඩෙල්ටා ප්‍රභේදයේ බලපෑමට නතු වනු ඇති බවට එරට සෞඛ්‍ය අංශ අනතුරු අඟවනවා.\nකොරෝනා ව්‍යාප්තියෙන් දැඩි ලෙස පීඩාවට පත් වූ ඇමරිකානු වැසියන් මාස 7කට පසු යළිත් බරපතළ තත්ත්වයකට මුහුණ දී ඇති බවයි වාර්තා වන්නේ.\nයලිත් ඇමරිකාවෙන් දෛනික ආසාදිතයින් ලක්ෂය ඉක්මවා වාර්තා වන අතර, මරණ සංඛ්‍යාව ද 1000 ඉක්මවා තිබෙනවා.\nපවතින තත්ත්වය හමුවේ එරට ප්‍රතිශක්තීකරණ මට්ටම පහළ ජනතාව සඳහා තුන් වන මාත්‍රාවක් ලබාදීම කෙරෙහි ද අවදානය යොමු ව තිබෙනවා.\nඇමරිකාවෙන් මේ දක්වා කොරෝනා ආසාදිතයින් කෝටි 4 ඉක්මවා වාර්තා වන අතර මරණ සංඛ්‍යාව ද ලක්ෂ 6 ඉක්මවා ඇති බව යි විදෙස් වාර්තා සඳහන් කළේ.",
       "URL": "https://www.hirunews.lk/281356/ඩෙල්ටා-ප්‍රභේදය-ගැන-ඇමරිකාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=97"
}