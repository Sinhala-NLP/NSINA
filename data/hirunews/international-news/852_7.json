{
       "Source": "hirunews",
       "Timestamp": "Saturday, 30 March 2013 - 19:01",
       "Headline": "ටිබෙටයේ රන් ආකාරයක 83 දෙනෙකු සිරවේ.",
       "News Content": "නායයාමක් හේතුවෙන් ටිබෙටයේ කඳුකර ප්‍රදේශයක පිහිටි රන් ආකරයක සිටි පතල්කරුවන් 83 දෙනෙකු සිරවී සිටින බව විදෙස් වාර්තා සඳහන් කළා. නායයාමෙන් රන් ආකරය පිහිටි  ප්‍රදේශයේ කිලෝමීටර් 3 ක පමණ පැල්මක් ඇතිවී තිබෙනවා. පතල්කරුවන් සෙවීම සඳහා දහසක පමණ පොලිස් භටයන්, ගිනි නිවන භටයන් සහ ජීවිතාරක්ෂකයන් යවා ඇති බවයි චීන රජය ප්‍රකාශ කළේ. මෙම රන් ආකරය පිහිටා ඇත්තේ ටිබෙට් අගනුවර වන ලාසා නුවරට නැගෙනහිර දෙසින් මුහුදු මට්ටමෙන් අඩි 4600 ක පමණ ඉහළ ප්‍රදේශයකයි. පතල්කරුවන් සෙවීම සඳහා පුහුණුකළ සුනඛයන් 15 දෙනෙකු ද යොදා ගැනෙණ අතර ඔවුන් නිරුපද්‍රිතව මුදා ගැනීම සැක සහිත බවයි විදෙස් වාර්තා සඳහන් කළේ.",
       "URL": "https://www.hirunews.lk/56256/ටිබෙටයේ-රන්-ආකාරයක-83-දෙනෙකු-සිරවේ",
       "Category": "International News",
       "Parent URL": "https://www.hirunews.lk/international-news.php?pageID=852"
}