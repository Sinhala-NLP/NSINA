{
       "Source": "hirunews",
       "Timestamp": "Saturday, 26 January 2013 - 8:03",
       "Headline": "ඇමේසන් වනයේ සංගණනයක්.",
       "News Content": "ලොව විශාලතම සදාහරිත වනාන්තරය වන ඇමේසන් වනයේ පූර්ණ සංගණනයක් සිදුකිරීමට බ්‍රසීල රජය තීරණය කර තිබෙනවා. වසර 4ක් තිස්සේ ක්‍රියාත්මක වන මෙම සංගණනයේ දී එහි ඇති තුරු ලතා වන සතුන් මෙන්ම ජෛව විවිධත්වය පිළිබද සටහන් සකස් කෙරෙනු ඇති. ඇමේසන් වනයේ මීට පෙර මෙවැනි සංගණනයක් පැවැත්වූයේ මීට තිස් වසරකට පෙරයි. වනාන්තර හානිය අවම කරලීම සඳහා නිශ්චිත දත්ත ලබා ගැනීම සංගණයේ අරමුණයි. වර්ග කිලෝමීටර් හැත්තෑ ලක්ෂයක් ආවරණය කෙරෙන ඇමේසන් සචාහරිත වනාන්තරයේ සියයට 60ක් බ්‍රසීලයට අයත් වන අතර, ඉතිරි කොටස පේරු කොළොම්බියාව, වෙනිසියුලාව ඇතුළු රටවල් 8කට අයත් වනවා. එමෙන්ම ලොව සදාහරිත වනාන්තර අතරින් අඩක්ම ඇමේසන් වනාන්තරය ලෙස සැලකිය හැකියි.",
       "URL": "https://www.hirunews.lk/52137/ඇමේසන්-වනයේ-සංගණනයක්",
       "Category": "International News",
       "Parent URL": "https://www.hirunews.lk/international-news.php?pageID=868"
}