{
       "Source": "hirunews",
       "Timestamp": "Thursday, 10 February 2022 - 13:31",
       "Headline": "හිජාබ තහනමෙන් ඉන්දියාව කැලඹේ",
       "News Content": "කර්නාටක ප්‍රාන්තයේ සිසුවියන්ට හිජාබය පැලඳීම තහනම් කිරීම මුල් කරගෙන ආරම්භ වූ විරෝධතා මේ වනවිට තවත් ප්‍රාන්ත කිහිපයකට ව්‍යාප්ත වී තිබෙනවා. විරෝධතාවලට සම්බන්ධ වී සිටින අයගෙන් බහුතරයක් කාන්තාවන් බවයි විදෙස් වාර්තා සඳහන් කළේ.\nකර්ණාටක ප්‍රාන්ත සිසුවියන්ට ඉකුත් සතියේදී හිජාබය පැළඳීම තහනම් කර තිබුණේ එය අධ්‍යාපන අමාත්‍යාංශයේ නියෝගයක් බව පවසමින්.\nඒ අනුව පාසල් කිහිපයක්ම හිජාබය පැළඳ සිටි සිසුවියන් ඊට ඇතුළත් කර ගැනීම තහනම් කර තිබුණා.\nඒ සමඟම කර්ණාටක ප්‍රාන්තය පුරා විරෝධතා ඇරඹි අතර නවදිල්ලි අගනුවර පැවැත්වෙන විරෝධතා තීව්‍ර මුහුණුවරක් ගෙන තිබෙනවා.\nඑමෙන්ම හිජාබ තහනමට එරෙහිව හයිද්‍රාබාද් නගරයට රැස්වූ බුර්කාව පැළඳ ගත් කාන්තාවන් පිරිසක් ආගමික වතාවත්වල නිරත වුණා.\nහිජාබයට එරෙහි ව කර්නාටක මහාධිකරණයට පෙත්සමක් ද ඉදිරිපත්ව තිබෙනවා.",
       "URL": "https://www.hirunews.lk/296655/හිජාබ-තහනමෙන්-ඉන්දියාව-කැලඹේ",
       "Category": "International News",
       "Parent URL": "https://www.hirunews.lk/international-news.php?pageID=62"
}