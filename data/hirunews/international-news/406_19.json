{
       "Source": "hirunews",
       "Timestamp": "Sunday, 07 January 2018 - 14:56",
       "Headline": "රැජිනිකාන්ත් සහ කමල් හසන් නව රංගනයක (ඡායාරූප)",
       "News Content": "නව දේශපාලන පක්ෂයක් පිහිටුවා තමිල්නාඩු ප්‍රාන්ත සභා මැතිවරණයට ඉදිරිපත්වන බව ප්‍රකාශයට පත් කළ කොලිවුඩ් සුපිරි තාරකාව රැජිනිකාන්ත්, දෙමළ සිනමාවේ තවත් ප්‍රධාන නළුවෙකු වන කමල් හසන් සමග මැලේසියාවේ ප්‍රචාරක මෙහෙයුමක් ආරම්භ කර තිබෙනවා.\nඔවුන් දෙදෙනා ක්වාලාලම්පූර් අගනුවර ජාතික ක්‍රීඩාංගණයට ඊයේ (06) හෙලිකොප්ටර් යානයකින් ගොඩබැස ඇත්තේ එහි සිටින සිය අනුගාමිකයන් හමුවී නව පක්ෂය සඳහා මුදල් එක්රැස්කිරීමටයි.\nඉන්දීය මාධ්‍ය එය හැඳින්වූයේ දෙමළ සිනමාවේ සුපිරි නළුවන්ගේ නව රංගනයක් ලෙසින්.\n80 දශකයේ සිට රැජිනිකාන්ත් සහ කමල් හසන් එක්ව රඟපා ඇති අතර, තමා දේශපාලනයට පිවිසෙන බව රැජිනි කාන්ත් ප්‍රකාශයට පත් කළේ පසුගිය දෙසැම්බර් 31 වනදායි.\nඔවුන් දෙදෙනාම තමිල්නාඩුවේ පැවති ජයලලිතා පාලනයට එරෙහිව අදහස් පළ කළ අයවීම විශේෂත්වයක්.",
       "URL": "https://www.hirunews.lk/180409/රැජිනිකාන්ත්-සහ-කමල්-හසන්-නව-රංගනයක-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=406"
}