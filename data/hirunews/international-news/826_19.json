{
       "Source": "hirunews",
       "Timestamp": "Sunday, 30 June 2013 - 13:19",
       "Headline": "ඇමරිකාව රත් වෙයි.",
       "News Content": "ඇමරිකාවේ බටහිරදිග ප්‍රදේශවල පවතින උණුසුම් වා ධහරා හේතුවෙන් විජලනයට පත් වූ පුද්ගලයන් විශාල පිරිසකට වෛද්‍ය ප්‍රතිකාර ලබාදී තිබෙනවා. විශේෂයෙන් නෙවාඩා කාන්තාරය පිහිටි කැලිෆෝනියාවේ සහ ඇරිසෝනා ප්‍රාන්තවල මෙම තත්ත්වය දක්නට ලැබෙන බව සඳහන්. මෙහි ඇතැම් ප්‍රදේශවල උෂ්ණත්වය සෙන්ටිගේ‍්‍රඞ් අංශක 54 දක්වා ඉහළ ගොස් ඇති අතර, එය මහපොළොවේ වාර්තාගත ඉහළ උෂ්ණත්වයට ආසන්නවීමක්. දැඩි උණුසුම නිසා විජලනයට පත් වූ නෙවාඩා ප්‍රදේශයේ පුද්ගලයන් 34 දෙනෙකු රෝහල් ගත කර තිබෙනවා. දැඩි උණුසුම සමග මෙහි ලැව් ගිනි හට ගැනීමේ අවදානමක් පවතින බවයි වාර්තා වන්නේ.",
       "URL": "https://www.hirunews.lk/62066/ඇමරිකාව-රත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=826"
}