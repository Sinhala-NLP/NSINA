{
       "Source": "hirunews",
       "Timestamp": "Monday, 10 February 2020 - 7:54",
       "Headline": "92 වන ඔස්කාර් සම්මාන උළෙල ඇරඹේ",
       "News Content": "ජගත් සිනමාවේ මෞලි මංගල්‍යය ලෙස සැලකෙන 92 වන ඔස්කාර් සම්මාන උළෙල අතිඋත්කර්ශවත් අන්දමින් මේ වනවිට පැවැත්වෙනවා.\nඒ, ලොස්ඇන්ජලීස් නුවර හොලිවුඞ් පුරයේ ඩොල්බි රගහලේදීයි.\nඑහිදී හොඳම සහය නළුවා ලෙස සම්මාන හිමිකරගැනීමට වන්ස් අපෝන් අ ටයිම් චිත්‍රපටයේ රඟපෑ බ්‍රැඞ් පිට් සමත්ව තිබෙනවා.\nහොඳම සජීවීකරණ කෙටි චිත්‍රපටය සඳහා හිමි සම්මානය දිනාගෙන ඇත්තේ හෙයා ලව් චිත්‍රපටයයි.\nහොඳම සජීවීකරණ විශේෂාංග චිත්‍රපටය සඳහාද මේ වනවිට සම්මාන ලබාදී ඇති අතර, එම සම්මානය හිමිකරගැනීමට ටෝයි ස්ටෝරි ෆෝ චිත්‍රපටය සමත්ව තිබෙනවා.",
       "URL": "https://www.hirunews.lk/234091/92-වන-ඔස්කාර්-සම්මාන-උළෙල-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=199"
}