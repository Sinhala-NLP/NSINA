{
       "Source": "hirunews",
       "Timestamp": "Tuesday, 01 January 2019 - 15:06",
       "Headline": "නව අවුරුදු උදාවේදී තායි ජාතිකයෙක්, 6 දෙනෙකු වෙඩි තබා ඝාතනය කරයි",
       "News Content": "තායිලන්තයේ දකුණුදිග - චුම්ෆොන් ප්‍රදේශයේ පුද්ගලයෙකු නව අවුරුදු උදාවේ සිය පවුලේ සාමාජිකයන් සංවිධාන කළ අවුරුදු සාදයකදී පුද්ගලයන් 6 දෙනෙකු වෙඩි තබා ඝාතනය කර තිබෙනවා.\nමියගිය අය සියල්ලන්ම ඔහුගේ පවුලේ සාමාජිකයන් වන අතර, ඔහුගේම 9 හැවිරිදි පුත්‍රයා සහ 6 හැවිරිදි දියණිය ද ඊට ඇතුළත්.\nබිරිදගේ පවුලේ ඥාතීන් තමන් පිළිනොගැනීම නිසා උරණ වූ බීමතින් සිටි එම පුද්ගලයා පිස්තෝලයකින් මෙම වෙඩි තැබීම සිදුකර ඇති බවයි විදෙස් වාර්තා සදහන් කළේ.\nමේ අතර, නව අවුරුදු උදාවේදී ජපානයේ - ටෝකියෝ නුවර 21 හැවිරිදි පුද්ගලයෙකු මාර්ගයේ ගමන් ගත් පුද්ගලයන් වෙත සිය මෝටර් රථය ධාවනය කිරීමෙන් පුද්ගලයන් 9 දෙනෙකුට තුවාල සිදුකර තිබෙනවා.\nඑමෙන්ම, නව අවුරුදු උදාවේදී එංගලන්තයේ මැන්චෙස්ටර් නුවර දුම්රිය ස්ථානයකදී අන්තවාදී පුද්ගලයෙකු තියුණු ආයුධයකින් සිදුකළ පහරදීමකින් පුද්ගලයන් තුන්දෙනෙකු තුවාල ලබා තිබෙනවා.",
       "URL": "https://www.hirunews.lk/207257/නව-අවුරුදු-උදාවේදී-තායි-ජාතිකයෙක්-6-දෙනෙකු-වෙඩි-තබා-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=303"
}