{
       "Source": "hirunews",
       "Timestamp": "Friday, 03 August 2018 - 7:58",
       "Headline": "සිම්බාබ්වේ ජනාධිපතිවරණයේ ජයග්‍රාහකයා ප්‍රකාශයට පත් කෙරේ",
       "News Content": "සිම්බාබ්වේ දේශයේ පසුගියදා පැවති ජනාධිපතිවරණයේ ජයග්‍රාහකයා ලෙස ජනාධිපති එමර්සන් මනන්ග්වා නම් කර තිබෙනවා.\nඔහුට සියයට 50 යි දශම 8 ක ඡන්ද ප්‍රතිශතයක් හිමිවී ඇති අතර, ඔහුගේ ප්‍රතිවාදියා වන නෙල්සන් චමීසාට හිමිව ඇත්තේ සියයට 44 යි දශම 3 ක ඡන්ද ප්‍රතිශතයක්.\nකෙසේ නමුත්, විපක්ෂ අපේක්ෂකයා ඡන්ද ප්‍රතිඵලය ප්‍රතික්ෂේප කර ඇති අතර, මහ මැතිවරණයෙන් පසු සිම්බාබ්වේ හි පවතින ප්‍රචන්ඩ ගැටුම් තවමත් මුළුමනින්ම අවසන් වී නොමැති බව සදහන්.\nරොබට් මුගාබේ ගේ සහභාගිත්වයෙන් තොරව දශක ගණනාවකට පසුව පැවති ප්‍රථම මැතිවරණයෙන් පසු හරාරේ අගනුවර පැවති දේශපාලන ගැටුම්වලින් පුද්ගලයින් 6 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/196677/සිම්බාබ්වේ-ජනාධිපතිවරණයේ-ජයග්‍රාහකයා-ප්‍රකාශයට-පත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=346"
}