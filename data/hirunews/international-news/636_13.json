{
       "Source": "hirunews",
       "Timestamp": "Monday, 09 May 2016 - 7:19",
       "Headline": "පිලිපීන මහ මැතිවරණය අදයි",
       "News Content": "පිලිපීන මහ මැතිවරණය අද පැවැත්වීමට නියමිතව තිබෙනවා.\nවිදෙස් මාධ්‍ය වාර්තා කළේ මෙය පිලිපීන  ඉතිහාසයේ දැඩි ප්‍රචන්ඩත්වයක් මධ්‍යයේ පැවැත්වෙන මැතිවරණයක් බවයි.\nගතවූ දින කිහිපය තුළ පමණක් මැතිවරණ ප්‍රචන්ඩ ක්‍රියා හේතුවෙන් 15 දෙනෙකු මියගොස් තිබෙනවා.\nපවතින තත්ත්වය හේතුවෙන් අද දිනයේ පිලිපීන රජය එරට ආරක්ෂාව තරකර ඇති බවයි වාර්තාවන්නේ.\nඅද මැතිවරණයෙන් ජනාධිපතිවරයා උප ජනාධිපතිවරයා සෙනෙට් සභිකයන් සහ පළාත්පාලන නියෝජිතයන් තෝරාගනු ඇති.\nවත්මන් පිලිපීන ජනාධීපති බෙනිග්නෝ ඉක්වීනෝ බලයට පත්වූයේ පසුගිය 2010 වසරේ පැවති මැතිවරණයෙන්.",
       "URL": "https://www.hirunews.lk/132728/පිලිපීන-මහ-මැතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=636"
}