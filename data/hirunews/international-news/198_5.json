{
       "Source": "hirunews",
       "Timestamp": "Sunday, 16 February 2020 - 16:03",
       "Headline": "බැග්ඩෑඩ් අගනුවර ඇමරිකානු තානාපති කාර්යාලය ආසන්නයට රොකට් ප්‍රහාර",
       "News Content": "ඉරාකයේ බැග්ඩෑඞ් අගනුවර පිහිටි ඇමරිකානු තානාපති කාර්යාලය ආසන්නයට රොකට් ප්‍රහාර කිහිපයක් එල්ල වී තිබෙනවා.\nඑම ප්‍රහාරවලින් පුද්ගල මරණ හෝ තුවාල කිසිවක් සිදුවී නොමැති අතර, සුළු අලාභ හානි පමණක් සිදුව ඇති බවයි විදෙස් වාර්තා සඳහන් කළේ.\nපසුගිය ඔක්තෝම්බර් මාසයේ සිට ඉරාකයේ ඇමරිකානු තානාපති කාර්යාලය ඉලක්ක කර එල්ල වූ 19 වන ප්‍රහාරය මෙය වනවා.\nඉරානයට සම්බන්ධ හෂේඩ් අල් ෂාබි නැමති ත්‍රස්ත කණ්ඩායමක් විසින් මෙම ප්‍රහාරය එල්ල කර ඇති බවටයි ඇමරිකාව චෝදනා කරන්නේ.",
       "URL": "https://www.hirunews.lk/234549/බැග්ඩෑඩ්-අගනුවර-ඇමරිකානු-තානාපති-කාර්යාලය-ආසන්නයට-රොකට්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=198"
}