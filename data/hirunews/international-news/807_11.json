{
       "Source": "hirunews",
       "Timestamp": "Tuesday, 03 September 2013 - 12:59",
       "Headline": "සිරියානුවන් විසි ලක්ෂයක් රට හැර යයි.",
       "News Content": "සිවිල් යුද්ධය නිසා මේ වන විට සිරියානුවන් විසි ලක්ෂයක් සරණාගතයන් බවට පත්ව ඇතැයි ජගත් සරණාගත කොමිසම පවසනවා. ඉන් පන්ලක්ෂයක් සරණාගතයන් බවට පත්වූයේ පසුගිය මාස තුනක කාලය තුළයි. සිරියානු සරණාගතයන්ගෙන් හත්ලක්ෂයක් ලෙබනනයට පළාගොස් තිබෙනවා. මේ අනුව දැන් සංඛ්‍යාත්මකව ලොව වැඩිම සරණාගත ජනතාව වන්නේ සිරියානුවන්. මෙලෙස රට හැර යාමට සිදුවූ සිරියානුවන්ගෙන් අඩක් ළමයින් වන අතර, හතරෙන් එකක් වයස අවුරුදු 11ට අඩු දරුවන් බවයි ජගත් සරණාගත කොමිසම පෙන්වා දෙන්නේ. සිරියාවෙන් පැමිණෙන සරණාගතයන් ලෙබනනයට දරාගත නොහැකි තරම්. ජෝර්දානයට, තුර්කියට සහ ඉරාකයට ද සිරියානු සරණාගතයන් ලක්ෂ ගණනක් පළා ගොස් සිටිනවා. මීට අමතරව සිරියාව තුළ ද හතලිස් දෙලක්ෂ 50,000ක පමණ ජනතාව අවතැන් වී සිටින බවයි සරණාගත කොමිසම සඳහන් කළේ.",
       "URL": "https://www.hirunews.lk/66407/සිරියානුවන්-විසි-ලක්ෂයක්-රට-හැර-යයි",
       "Category": "International News",
       "Parent URL": "https://www.hirunews.lk/international-news.php?pageID=807"
}