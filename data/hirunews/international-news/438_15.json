{
       "Source": "hirunews",
       "Timestamp": "Sunday, 17 September 2017 - 8:28",
       "Headline": "කැරිබියානු කලාපයට තවත් චන්ඩ මාරුතයක්",
       "News Content": "අත්ලාන්තික් සාගරයේ බටහිර ප්‍රදේශයේ හටගත් මරියා සුළි කුණාටුව චන්ඩ මාරුතයක් බවට වර්ධනය වෙමින් පවතින බවට ඇමරිකානු සුළි සුළං මධ්‍යස්ථානය ප්‍රකාශ කළා.\nඑමඟින් ඉර්මා චන්ඩ මාරුතය නිසා හානියට පත් කැරිබියානු දිවයින්වලට යළි බලපෑමක් ඇති කළ හැකි බවයි විශ්වාස කෙරෙන්නේ.\nපැයට කිලෝමීටර 193 දක්වා වේගයක් සහිත මරියා චන්ඩ මාරුතය අඟහරුවාදා හෝ බදාදා වනවිට කැරිබියානු දිවයින් වෙත ළඟාවනු ඇති.\nචන්ඩ මාරුතය හේතුවෙන් ලබන සතිය ආරම්භයේ ඇමරිකාවේ ඊසානදිග ප්‍රදේශවලට තද වැසි සහ දැඩි සුළං අපේක්ෂා කෙරෙනවා.",
       "URL": "https://www.hirunews.lk/171105/කැරිබියානු-කලාපයට-තවත්-චන්ඩ-මාරුතයක්",
       "Category": "International News",
       "Parent URL": "https://www.hirunews.lk/international-news.php?pageID=438"
}