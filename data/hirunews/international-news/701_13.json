{
       "Source": "hirunews",
       "Timestamp": "Wednesday, 30 September 2015 - 8:47",
       "Headline": "ප්‍රංශයෙන් රුසියාවට ඉල්ලීමක්",
       "News Content": "අයි.එස්. සටන්කාමීන්ට එරෙහිව ගන්නා පියවර නුදුරේදීම ක්‍රියාත්මක කරන ලෙස ප්‍රංශය, රුසියාවෙන් ඉල්ලීමක් කරනවා. විදෙස් ප්‍රවෘත්ති සේවා සදහන් කළේ අයි.එස්. සටන්කාමීන් සම්බන්ධයෙන් පසුගිය කාලසීමාව තුළ රුසියාවේ ක්‍රියාකලාපය ප්‍රංශයේ විවේචනයට ලක්ව ඇති බවයි. අයි.එස්. සටන්කාමීන්ට එරෙහිව පියවර ගන්නා බව රුසියාව අවස්ථා කිහිපයකදී ප්‍රකාශ කළ ද එය මේ වන තුරුත් ක්‍රියාවෙන් ඔප්පු කිරීමට අසමත් වී ඇති බවයි ප්‍රංශය චෝදනා කරන්නේ. මේ අතර, එක්සත් ජාතීන්ගේ මහා මණ්ඩල සැසි වාරයේදී ලෝක බලවතුන් අද සිරියාව සහ අයි.එස්. සටන්කාමීන්ගේ ක්‍රියාකාරීත්වය පිළිබද විශේෂ අවධානයක් යොමු කිරීමට නියමිත බව විදෙස් වාර්තාවල සදහන්.",
       "URL": "https://www.hirunews.lk/117531/ප්‍රංශයෙන්-රුසියාවට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=701"
}