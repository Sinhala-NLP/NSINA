{
       "Source": "hirunews",
       "Timestamp": "Sunday, 07 July 2013 - 7:56",
       "Headline": "බිහාර් මහාබෝධි විහාරයේ බෝම්බ පිපිරීම් 5 ක්.",
       "News Content": "බිහාරයේ මහාබෝධි විහාරස්ථාන පරිශ්‍රය තුළ අද (07) අලූයම බෝම්බ පිපිරීම් 5 ක් සිදුව ඇති බව ඉන්දීය වාර්තා කළා. මෙහිදී දෙදෙනෙකු තුවාල ලබා ඇති අතර සිද්ධස්ථානයට හානි සිදුවී නැහැ. ස්වාමීන් වහන්සේ නමක් සහ පිලිපීන වන්දනාකරුවෙකු මෙලෙස තුවාල ලබා ඇති අතර ඔවුන් බරපතල තත්ත්වයේ නොවන බව සඳහන්. විහාරස්ථානය ආසන්නයේ තිබී තවත් බෝම්බයක් ආරක්ෂක අංශ මේ වනවිට සොයාගෙන තිබෙනවා. අද උදෑසන 5 ට පමණ සිදුවූ මෙම පිපිරීම් විශාල පරිමාණයේ ඒවා නොවන බවද ඉන්දීය මාධ්‍ය වැඩිදුරටත් ප්‍රකාශ කළා. යුනෙස්කෝව විසින් ලෝක උරුමයක් ලෙස නම් කර ඇති බිහාර් මහා බෝධි විහාරස්ථානයට මෙවැනි ප්‍රහාරයක් එල්ලවී ඇත්තේ දැඩි ආරක්ෂක විධිවිධානද යොදා තිබියදියි. පොලීසිය විසින් මේ වනවිට විහාරස්ථානය තාවකාලිකව වසා දමා ඇති අතර කිසිවෙකුට ඇතුළුවීමට අවසර ලබානොදෙන බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/62508/බිහාර්-මහාබෝධි-විහාරයේ-බෝම්බ-පිපිරීම්-5-ක්",
       "Category": "International News",
       "Parent URL": "https://www.hirunews.lk/international-news.php?pageID=824"
}