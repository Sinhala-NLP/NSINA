{
       "Source": "hirunews",
       "Timestamp": "Tuesday, 07 March 2017 - 6:59",
       "Headline": "සැත්කමකින් පසු කැස්බෑවෙකුගේ උදරයෙන් සොයාගත් දේ",
       "News Content": "කැස්බෑවෙකුගේ උදරයේ තිබුණු කාසි 900 කට වැඩි ප්‍රමාණයක් ශල්‍යකර්මයක් මගින් ඉවත් කළ පුවතක් තායිලන්තයේ බැංකොක් නුවරින් වාර්තා වනවා.\nවිදෙස් වාර්තා පැවසුවේ කෘත්‍රීම ජල තටාකයක ජීවත් වූ මෙම සත්වයා නැරඹීමට පැමිණෙන පුද්ගලයන් තටාකයට විසි කරන ලද කාසි ගිල දැමීමට මෙම සත්වයා පුරුදුව සිට ඇති බවයි.\nබැංකොක් Chulalongkorn විශ්ව විද්‍යාලයේදී මෙම සැත්කම සිදු කර ඇති අතර, ශල්‍යකර්මයෙන් පසු එම සත්වයා යහපත් සෞඛ්‍ය තතත්වයේ පසුවන බවයි වාර්තා වන්නේ.\nකැස්බෑවාගේ උදරයේ තිබී සොයාගත් කාසි තොගයේ බර කිලෝ ග්‍රෑම් පහකට අසන්න බව සදහන්.\nඑම වීඩියෝව පහතින්.",
       "URL": "https://www.hirunews.lk/156233/සැත්කමකින්-පසු-කැස්බෑවෙකුගේ-උදරයෙන්-සොයාගත්-දේ",
       "Category": "International News",
       "Parent URL": "https://www.hirunews.lk/international-news.php?pageID=509"
}