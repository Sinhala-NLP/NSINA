{
       "Source": "hirunews",
       "Timestamp": "Friday, 22 November 2019 - 16:13",
       "Headline": "ඕස්ට්‍රේලියාවේ ලැව් ගිනි දරුණු වෙයි - ප්‍රදේශ කිහිපයකට රතු නිවේදන",
       "News Content": "ඕස්ට්‍රේලියාවේ සිඩ්නි සහ ඇඩිලේඩ් යන ප්‍රධාන නගර ආශ්‍රිතව පැතිර යන ලැව්ගිනි හේතුවෙන් එම ප්‍රදේශවල ආරක්ෂාව සම්බන්ධයෙන් රතු නිවේදන නිකුත් කර තිබෙනවා.\nසති ගණනාවක සිට  ඕස්ට්‍රේලියාවේ ප්‍රදේශ රැසකට දැඩි හානි පමුණුවමින් සීඝ්‍රයෙන් ව්‍යාප්ත වන මෙම ලැව් ගිනි නිසා නිවාස 500 කට අධික ප්‍රමාණයක් විනාශ වී ඇති බවයි විදෙස් වාර්තාවල දැක්වෙන්නේ.\nඅධික දුමාරය නිසා ප්‍රදේශ රැසක් වැසී ගොස් ඇතැයි ද විදෙස් මාධ්‍ය වාර්තා කළා.\nමෙම ලැව්ගිනි වලින් විශාලම හානි සිදුව ඇත්තේ නිව් සවුත් වේල්ස් සහ ක්වින්ස්ලන්ත ප්‍රාන්තවලටයි.\nලැව්ගිනි වලට හසුවීමෙන් පුද්ගලයින් 6 දෙනෙකු මියගොස් තිබෙනවා.",
       "URL": "https://www.hirunews.lk/228749/ඕස්ට්‍රේලියාවේ-ලැව්-ගිනි-දරුණු-වෙයි-ප්‍රදේශ-කිහිපයකට-රතු-නිවේදන",
       "Category": "International News",
       "Parent URL": "https://www.hirunews.lk/international-news.php?pageID=222"
}