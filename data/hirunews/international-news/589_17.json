{
       "Source": "hirunews",
       "Timestamp": "Monday, 05 September 2016 - 15:10",
       "Headline": "චීනයේදී ඔබාමා පුටින් හමුවක්",
       "News Content": "ජී - 20 සමුළුවට සහභාගි වීම සඳහා ගොස් සිටින ඇමරිකානු ජනාධිපති බැරැක් ඔබාමා සහ රුසියානු ජනාධිපති ව්ලැදිමීර් පුටින් අතර හමුවක් චීනයේ හැන්ෂු හි දී අද සිදුවී තිබෙනවා.\nරුසියානු - ක්‍රෙම්ලනයේ ප්‍රකාශකයෙකු සඳහන් කළේ එහිදී නායකයන් දෙදෙනා සිරියාව සහ යුක්රේනය පිළිබඳව පුළුල් සාකච්ඡාවක නිරත වූ බවයි.\nමේ අතර, ජී - 20 සමුළුවට සහභාගි වන දකුණු කොරියානු ජනාධිපතිනි පාර්ක් ගුවෙන් හේ, චීන ජනාධිපති ෂී ජිං පින් අද මුණ ගැසුණා.\nචීන ජනාධිපතිවරයා එහිදී ඇය වෙත පවසා ඇත්තේ දකුණු කොරියාවේ තාඩ් මිසයිල ආරක්ෂණ පද්ධතිය ස්ථාපිත කිරීමට චීනය දැඩි විරෝධය පළ කරන බවයි.",
       "URL": "https://www.hirunews.lk/142291/චීනයේදී-ඔබාමා-පුටින්-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=589"
}