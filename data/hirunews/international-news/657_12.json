{
       "Source": "hirunews",
       "Timestamp": "Wednesday, 09 March 2016 - 7:40",
       "Headline": "උතුරු කොරියාවෙන් වෙඩි මුරයක්",
       "News Content": "සිය න්‍යෂ්ටික අවි මිසයිලයකට සවි කළ හැකි ලෙස කුඩාවට සංවර්ධනය කිරීමට උතුරු කොරියානු විද්‍යාඥයන් සමත්ව සිටින බව එරට නායක කිම් ජොං අං පවසනවා.\nඋතුරු කොරියාව මේ වන විට න්‍යෂ්ටික පිපිරවීම් 4ක් සිදුකළ ද ඔවුන්ගේ න්‍යෂ්ටික තාක්ෂණය මගින් මිසයිලයකට සවි කළ හැකි ආකාරයේ කුඩා න්‍යෂ්ටික බෝම්බයක් සෑදීමට සමත් වී නොමැති බවයි ඇමරිකාව මීට පෙර ප්‍රකාශ කළේ.\nඑහෙත් උතුරු කොරියානු නායකයා ඊයේ තම රටට එවැනි හැකියාවක් ඇති බවට ප්‍රථමවරට ප්‍රසිද්ධ ප්‍රකාශයක් කළා.\nතාප - න්‍යෂ්ටික ප්‍රතිකාරක තාක්ෂණය යටතේ මෙම න්‍යෂ්ටික බෝම්බ නිෂ්පාදනය කර ඇති බවයි උතුරු කොරියානු නායක කිම් ජොං අං කියා සිටියේ.\nඋතුරු කොරියානු න්‍යෂ්ටික වැඩසටහන හේතුවෙන් එරටට එරෙහිව දැඩි සම්බාධක පැනවීමට එක්සත් ජාතීන්ගේ ආරක්ෂක මණ්ඩලය පියවර ගෙන තිබෙනවා.",
       "URL": "https://www.hirunews.lk/128112/උතුරු-කොරියාවෙන්-වෙඩි-මුරයක්",
       "Category": "International News",
       "Parent URL": "https://www.hirunews.lk/international-news.php?pageID=657"
}