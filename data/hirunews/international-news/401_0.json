{
       "Source": "hirunews",
       "Timestamp": "Friday, 26 January 2018 - 15:56",
       "Headline": "දකුණු කොරියාවේ ගින්නකින් 37 ක් මරුට",
       "News Content": "දකුණු කොරියාවේ මියැන්ග් ප්‍රදේශයේ රෝහලක ඇතිවූ ගින්නකින් පුද්ගලයන් 37 දෙනෙකු ජීවිතක්ෂයට පත්වී තිබෙනවා.\nතවත් 7 කට වැඩි පිරිසක් තුවාල ලබා ඇති බවයි විදෙස් පුවත් සේවා ප්‍රකාශ කළේ.\nරෝහලේ හදිසි ප්‍රතිකාර ඒකකයෙන් ආරම්භ වූ ගින්න පසුව රෝහල් පරිශ්‍රය පුරා පැතිර ගොස් තිබෙනවා.\nගින්න ආරම්භ වන අවස්ථාවේ රෝහල තුල රෝගීන් 200 ක පමණ පිරිසක් නේවාසිකව ප්‍රතිකාර ලබමින් සිට ඇතැයි සඳහන්.\nදශකයක පමණ කාලයකින් පසු දකුණු කොරියවේ ඇතිවු දරුණුතම ගින්න මෙය ලෙසටයි සැලකෙන්නේ.\nමෙම අනතුරින් මියගිය පිරිස තවත් ඉහළ යාහැකි බවටයි වෛද්‍යවරුන් ප්‍රකාශකර ඇත්තේ.\nතුවාල ලැබුවන්ගෙන් බොහෝ දෙනෙකු බරපතල තත්වයේ පසුවීම ඊට හේතුවයි.\nමියගිය පුද්ගලයන්ගෙන් වැඩි දෙනෙකුගේ මරණවලට හේතුව වී ඇත්තේ විෂ දුම ආඝ්‍රහණය වීම බවයි වාර්තා වන්නේ.\nඔවුන් අතර රෝහලේ හෙද සාමාජිකයන් කිහිප දෙනෙකු සහ වෛද්‍යවරයෙකු ද වනවා.\nමෙම ගින්නෙන් මියගිය පිරිස පිළිබඳ පරස්පර ප්‍රකාශ ද නිකුත්වන බවයි විදෙස් පුවත් සේවා පෙන්වා දෙන්නේ.\nදකුණු කොරියා පොලිසිය ප්‍රකාශකර ඇත්තේ 41 දෙනෙකු මියගොස් ඇති බවයි.\nකෙසේවෙතත් මියගොස් ඇත්තේ 37 දෙනෙකු බව රෝහල් බලධාරීන් සහ ගිනි නිවීම් ඒකක සඳහන් කළා.",
       "URL": "https://www.hirunews.lk/182111/දකුණු-කොරියාවේ-ගින්නකින්-37-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=401"
}