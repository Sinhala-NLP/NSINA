{
       "Source": "hirunews",
       "Timestamp": "Friday, 01 April 2016 - 9:40",
       "Headline": "ලොව තරබාරු ජනගහනය ඉහළ යයි",
       "News Content": "පසුගිය දශක 4 ක කාලය තුළ ලොව තරබාරු වැඩිහිටි ජනගහනය තුන් ගුණයකින් ඉහළ ගොස් ඇති බව අධ්‍යයනයකින් හෙළි වී තිබෙනවා.\nලෝකයේ රටවල් 186 ක දත්ත ආශ්‍රයෙන් ලන්ඩනයේ ඉම්පීරියල් විද්‍යා ආයතනයේ විද්‍යාඥයන් සිදුකළ මෙම සමීක්ෂණයෙන් හෙළි වී ඇත්තේ 1975 වසරේ මිලියන 105 ක් වූ ලොව තරබාරු වැඩිහිටි සංඛ්‍යාව 2014 වසරේදී මිලියන 641 ක් වී ඇති බවයි.\nඑම කාලය තුළ බර අඩු වැඩිහිටියන්ගේ සංඛ්‍යාව ඉහළ ගොස් ඇත්තේ මිලියන 330 සිට මිලියන 462 දක්වායි.\nලොව තරබාරු වැඩිහිටි පිරිමි ජනගහනය 1975 වසරේදී සියයට 3 යි දශම 2 ක් වූ අතර 2014 දී එය සියයට 10 යි දශම 8 දක්වා ඉහළ ගොස් තිබෙනවා.\nතරබාරු කාන්තා ප්‍රතිශතය එම කාලය තුළ සියයට 6 යි දශම 4 සිට සියයට 14 යි දශම 9 දක්වා ඉහළ ගොස් ඇති බවයි අධ්‍යයනයෙන් වැඩිදුරටත් හෙළි වී ඇත්තේ.",
       "URL": "https://www.hirunews.lk/129864/ලොව-තරබාරු-ජනගහනය-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=650"
}