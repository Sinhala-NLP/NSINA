{
       "Source": "hirunews",
       "Timestamp": "Friday, 19 July 2013 - 10:15",
       "Headline": "ඇමරිකාවේ ඩිට්රොයිට් නගරය බංකොලොත් වෙයි.",
       "News Content": "මෝටර් රථ කර්මාන්තයට ප්‍රකටව තිබූ ඇමරිකාවේ ඩිට්රොයිට් නගරය දැඩි ණය බර හේතුවෙන් බංකොලොත්භාවයට පත්වූ නගරයක් ලෙස නම් කරන්නැයි අයදුම්කර තිබෙනවා. එලෙස බංකොලොත්භාවය සඳහා අයදුම්කළ ඇමරිකාවේ විශාලතම නගරය වන්නේ ද ඩිට්රොයිට් නරගයයි. එහි ණය බර ඇමරිකානු ඩොලර් බිලියන 15 ඉක්මවන අතර මහජන සේවා රැසක් දැනටමත් අඩාල වී ඇති බව සඳහන්. ඇමරිකාවේ වැඩිම අපරාධ ප්‍රතිශතයක් වාර්තා වන්නේ ද ඩිට්රොයිට් නරගයෙන්. 2011 වසරේ එහි දේපල ණය ගෙවා ඇත්තේ නිවෙස් හිමියන්ගෙන් සියයට 53 ක් පමණයි. පසුගිය වසරේදී ද ඇමරිකාවේ කැලිෆෝනියා ප්‍රාන්තයේ නගර 3 ක් බංකොලොත්භාවය සඳහා අයදුම් කළා.",
       "URL": "https://www.hirunews.lk/63334/ඇමරිකාවේ-ඩිට්රොයිට්-නගරය-බංකොලොත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=821"
}