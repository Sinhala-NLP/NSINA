{
       "Source": "hirunews",
       "Timestamp": "Friday, 29 July 2016 - 12:47",
       "Headline": "හිලරි ක්ලින්ටන් ඇමරිකාවේ ඉතිහාසය වෙනස් කරයි",
       "News Content": "ඇමරිකානු ඉතිහාසයේ ප්‍රථම වරට කාන්තාවක් එරට ප්‍රධාන පෙලේ දේශපාලන පක්ෂයක ජනාධිපති ධුර අපේක්ෂිකාව බවට අද පත්වුණා.\nඒ හිලරි ක්ලින්ටන් ඩිමොක්‍රටික් පක්ෂයේ ජනාධිපති ධුර අපේක්ෂකත්වය භාර ගැනීමත් සමගයි.\nඩිමොක්‍රටික් පක්ෂ සම්මේලනයේ අවසන් දිනය වන අද මෙලෙස ඉතිහාසයට එක්වූ ඇය සදහන් කළේ පොරොන්දු ඉටු කිරීමට තමන් අසීමිත විශ්වාසයකින් කටයුතු කරන බවයි.\nඇමරිකාව යළි ඇගයීමකට මුහුණදෙමින් සිටින බව හිලරි ක්ලින්ටන් අවධාරණය කළා.",
       "URL": "https://www.hirunews.lk/139310/හිලරි-ක්ලින්ටන්-ඇමරිකාවේ-ඉතිහාසය-වෙනස්-කරයි",
       "Category": "International News",
       "Parent URL": "https://www.hirunews.lk/international-news.php?pageID=606"
}