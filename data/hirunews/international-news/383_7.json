{
       "Source": "hirunews",
       "Timestamp": "Friday, 23 March 2018 - 10:57",
       "Headline": "ඇමරිකාවට ප්‍රතිචාර දක්වන්න චීනය සූදානමින්",
       "News Content": "චීනයෙන් ආනයනය කරන භාණ්ඩ සඳහා ඩොලර් බිලියන 50 ඉක්මවූ බදු පැනවීමට ඇමරිකානු ජනාධිපති ඩොනල්ඩ් ට්‍රම්ප් ගනු ලැබූ තීරණයට ප්‍රතිචාර දැක්වීමට සූදානම් බව චීනය පවසනවා.\nචීන වානිජ අමාත්‍යාංශය සඳහන් කළේ ඇමරිකාවෙන් චීනයට ආනයනය කරන වියළි පළතුරු වයින් සහ වානේ පයිප්ප සඳහා සියයට 15 ක බද්දක් පැනවීමට කටයුතු කරන බවයි.\nඑමෙන්ම, ඇමරිකානු ඌරු මස් නිෂ්පාදන සහ ප්‍රතිචක්‍රීය ඇලූමිනියම් සඳහා සියයට 25 ක බද්දක් පැනවීමට ද චීනය සැලසුම් කරනවා.\nඇමරිකාව පනවා ඇති බදු සම්බන්ධයෙන් එකඟත්වයකට පැමිණීමට නොහැකි වුවහොත් මෙම නව ආනයනික බදු පනවන බව චීනය අවධාරණය කළා.",
       "URL": "https://www.hirunews.lk/186647/ඇමරිකාවට-ප්‍රතිචාර-දක්වන්න-චීනය-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=383"
}