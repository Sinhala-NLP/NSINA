{
       "Source": "hirunews",
       "Timestamp": "Sunday, 27 October 2019 - 8:08",
       "Headline": "ඉන්දියාවට කඩාවදින ක්‍යාර් සුළි සුළඟ තවත් ප්‍රචන්ඩ වෙයි",
       "News Content": "අරාබි මුහුදේ හටගෙන බටහිර ඉන්දියාවට සමීප වී ඇති ක්‍යාර් සුළිසුළඟ ඉදිරි පැය 12 තුළ දැඩි ප්‍රචන්ඩ ස්වරූපයක් ගනු ඇති බව ඉන්දීය කාලගුණ අංශ ප්‍රකාශ කළා.\nමේ නිසා මහරාෂ්ට්‍ර, ගෝව සහ කර්ණාටක වෙරළ තීරය අතිශය රළු වනු ඇති බවටයි අනාවැකි පළවී ඇත්තේ. එමෙන්ම එම ප්‍රාන්තවල ප්‍රදේශ ගණනාවකට දැනටමත් ධාරානිපාත වැසි ඇදහැලෙමින් පවතින බව සඳහන්.\nමහරාෂ්ට්‍ර, ගෝව සහ කර්ණාටක මෙන්ම ගුජරාට් ප්‍රාන්තයේ දකුණුදිග ප්‍රදේශයේ ධීවරයන්ට මුහුදු යාමෙන් වළකින ලෙස දැනුම්දී තිබෙනවා.\nආපදාවන්ට ලක්විය හැකි යාත්‍රා මුදාගැනීම සඳහා ඉන්දීය වෙරළාරක්ෂක සේවය සිය මෙහෙයුම් දැඩි කොට ඇති බවයි වාර්තාවන්නේ.\nඉන්දීය කාලගුණ අංශ වැඩිදුරටත් සඳහන් කරන පරිදි ක්‍යාර් සුළිසුළඟ බටහිර ඉන්දියාවේ වෙරළ තීරයේ සිට වයඹ දෙසට ගමන් කොට ඕමාන වෙරළට ඇතුලුවනු ඇති බවයි.",
       "URL": "https://www.hirunews.lk/227064/ඉන්දියාවට-කඩාවදින-ක්‍යාර්-සුළි-සුළඟ-තවත්-ප්‍රචන්ඩ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=228"
}