{
       "Source": "hirunews",
       "Timestamp": "Friday, 24 May 2013 - 14:09",
       "Headline": "රාහුල් ගාන්ධිගෙන් ස්වයං නිර්වචනයක්.",
       "News Content": "තමා සිය මව වන සෝනියා ගාන්ධි මෙන් මුදු මොලොක් හදවතක් ඇති පුද්ගලයෙකු නොව, මිත්තණිය වූ ඉන්දිරා ගාන්ධි මෙන් අචල අධිෂ්ඨාන පූර්වක පුද්ගලයෙකු බව රාහුල් ගාන්ධි පවසනවා. කොංග්‍රස් පක්ෂයේ නියෝජ්‍ය සභාපති ධුරයට පත්වී සිටින රාහුල් ගාන්ධි මේ බව කියා සිටියේ සිය පක්ෂ ක්‍රියාකාරීන් අමතමින්. දිල්ලි කොංග්‍රස් කමිටු මූලස්ථානයේදී ඔහු වැඩිදුරටත් සඳහන් කළේ පක්ෂය තුළ විනය කඩකිරීම් ඉවසීමට තමා සූදානම් නොමැති බවයි. ලබන වසරේ පැවැත්වීමට නියමිත මහමැතිවරණය වෙනුවෙන් කැපවී කටයුතු කරන ලෙසත් ඔහු පක්ෂ ක්‍රියාකාරීන්ගෙන් ඉල්ලා සිටියා.",
       "URL": "https://www.hirunews.lk/59609/රාහුල්-ගාන්ධිගෙන්-ස්වයං-නිර්වචනයක්",
       "Category": "International News",
       "Parent URL": "https://www.hirunews.lk/international-news.php?pageID=837"
}