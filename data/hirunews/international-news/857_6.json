{
       "Source": "hirunews",
       "Timestamp": "Monday, 11 March 2013 - 15:43",
       "Headline": "ජපන් සුනාමියට වසර 2යි.",
       "News Content": "පුද්ගලයන් 13,000කට අධික පිරිසකට මරු කැඳවමින් මීට වසර දෙකකට පෙර ජපානයේ ඊසානදිග වෙරළ තීරයට ගැලූ සුනාමි රළ පහර අනුස්මරණය කිරීම සඳහා දහස් සංඛ්‍යාත ජපාන වැසියන් අද (11)එක්වුණා. ටෝකියෝ නුවර පැවැති අනුස්මරණ උත්සවයට අකිහිතෝ අධිරාජ්‍යයා සහ මිචිකෝ රැජිණ ද සහභාගි වූ බවයි ජපාන වාර්තා සඳහන් කළේ. සුනාමි රළ පහරින් පීඩාවට පත් නගර සහ ගම්මාන රැසක අනුස්මරණයන් පැවැති අතර, ඉෂිනොමාකි නගරයේ පිහිටි ඔකාවා ප්‍රාථමික පාසලේ එවැනි අනුස්මරණ උත්සවයක් පැවැත්වුණේ සුනාමි රළ පහරින් මිය ගිය ළමුන් 70 දෙනෙකු සිහිපත් කරමින්. 2011 වසරේ මාර්තු 11 වැනිදා ජපාන වේලාවෙන් පස්වරු 2.46ට මුහුදු පත්ලේ සිදුවූ රික්ටර් පරිමාණයේ 9ක භූ කම්පනයෙන් ෆුකුෂිමා න්‍යෂ්ටික බලාගාරයට ද හානි සිදුවුණා.",
       "URL": "https://www.hirunews.lk/54996/ජපන්-සුනාමියට-වසර-2යි",
       "Category": "International News",
       "Parent URL": "https://www.hirunews.lk/international-news.php?pageID=857"
}