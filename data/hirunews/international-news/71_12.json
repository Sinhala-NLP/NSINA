{
       "Source": "hirunews",
       "Timestamp": "Sunday, 26 December 2021 - 13:44",
       "Headline": "බර්කිනා - ෆාසෝ ඉස්ලාමීය සන්නද්ධ ප්‍රහාරයකින් 41 දෙනෙකු ජීවිතක්ෂයට",
       "News Content": "අප්‍රිකානු බර්කිනා - ෆාසෝ රාජ්‍යයේ උතුරුදිග කාන්තාර ප්‍රදේශයේදී ඉස්ලාමීය සන්නද්ධ කණ්ඩායම විසින් එල්ල කළ ප්‍රහාරයකින් රජයේ සහය ලබන සිවිල් ආරක්ෂක කණ්ඩායම්වල 41 දෙනෙකු ජීවිතක්ෂයට පත්ව තිබෙනවා.\nඒ හේතුවෙන් බලධාරීන් විසින් දින දෙකක ශෝක කාලයක් ද ප්‍රකාශයට පත් කළා.\nඑම සිද්ධිය වාර්තාවන්නේ බර්කිනා ෆාසෝ රජයේ හමුදා සාමාජිකයන් 53 දෙනෙකු ඉස්ලාමීය සන්නද්ධ කණ්ඩායම් වල ප්‍රහාරයකින් මියගොස් මසක් ඇතුළතයි.\nඅල්කයිඩා සහ අයි.එස්. අනුගාමික සන්නද්ධ කණ්ඩායම් බර්කිනා ෆාසෝ, නයිජර් සහ මාලි යන අප්‍රිකානු රාජ්‍යයන් හි රජයේ හමුදා වෙත මෙවැනි ප්‍රහාර විටින් විට එල්ල කරනු ලබනවා.\nඉස්ලාමීය සන්නද්ධ කණ්ඩායම් මර්දනය කිරීමට ප්‍රමාණවත් පියවර නොගන්නා බව පවසමින් බර්කිනා ෆාසෝ රාජ්‍යයේ ජනතා උද්ඝෝෂණද පැවැත්වුණා.\nඔවුන් අප්‍රිකානු සහෙල් කලාපයේ එල්ල කරන ප්‍රහාරවලින් මේ වනවිට දහස් සංඛ්‍යාත පිරිසක් මියගොස් ඇති අතර, මිලියනයකට අධික පිරිසකට උන්හිටිතැන් අහිමිවී තිබෙනවා.",
       "URL": "https://www.hirunews.lk/292176/බර්කිනා-ෆාසෝ-ඉස්ලාමීය-සන්නද්ධ-ප්‍රහාරයකින්-41-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=71"
}