{
       "Source": "hirunews",
       "Timestamp": "Saturday, 03 September 2016 - 14:31",
       "Headline": "චීනය ලෝක කාලගුණ සම්මුතිය ක්‍රියාවට නංවන්න සූදානම්",
       "News Content": "පැරිසියේදී පසුගිය දෙසැම්බරයේ අත්සන් තැබුණු ලෝක කාලගුණ සම්මුතිය ක්‍රියාවට නැංවීමට චීනය තීරණය කර තිබෙනවා.\nකාලගුණ වෙනසට හේතු වන කාබන් ඩයොක්සයිඩ් අපවායු වැඩි ප්‍රමාණයක් වායුගෝලයට එක්වන්නේ චීනයෙන්.\nමේ නිසා චීනය එය ක්‍රියාවට නැංවීම විශේෂ වැදගත්කමකින් යුක්තයි.\nචීනය සහ ඇමරිකාව ජී - 20 සමුළුවට පෙර මේ පිළිබඳ ඒකාබද්ධ ප්‍රකාශයක් සිදුකිරීමට නියමිත බව විදෙස් වාර්තා සඳහන් කළා.\nචීනය හැරුණු කොට දෙවනුව විශාලතම කාබන් ඩයොක්සයිඩ් ප්‍රතිශතයක් වායුගෝලයට එක් කරන්නේ ඇමරිකා එක්සත් ජනපදයයි.\nජී - 20 සමුළුව චීනයේ හැංෂු හිදී හෙට ආරම්භ වන අතර, ඊට සහභාගිවීම සඳහා ඇමරිකානු ජනාධිපති බැරක් ඔබාමා මේ වන විට චීනයට පැමිණ සිටිනවා.",
       "URL": "https://www.hirunews.lk/142154/චීනය-ලෝක-කාලගුණ-සම්මුතිය-ක්‍රියාවට-නංවන්න-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=590"
}