{
       "Source": "hirunews",
       "Timestamp": "Tuesday, 18 June 2013 - 13:26",
       "Headline": "අග්නිදිග ආසියාවේ නැවතත් ලැව්ගිනි දුමාරය.",
       "News Content": "අසල්වැසි ඉන්දුනීසියාවේ ලැව්ගිනිවලින් හටගන්නා කළු දුමාරයක් දැන් සිංගප්පූරුවේ ගුවන් තලය ආක්‍රමණය කර තිබෙනවා. මේ නිසා සෞඛ්‍යාරක්ෂිත පියවර ගැනීමටයි එරට බලධාරීන් තීරණය කර ඇත්තේ. සෞඛ්‍යාරක්ෂිත මට්ටම සියයක් ලෙස සටහන්වන සිංගප්පූරු පරිසර තත්ත්ව දර්ශකය ඊයේ 155 දක්වා ඉහළ ගියා. ඒ, 1997 වසරින් පසු වාර්තාවූ ඉහළම අගයයි. මේ නිසා ගුවන් තලයට විවෘත ප්‍රදේශවල ක්‍රියාකාරකම් නතර කිරීමට පියවර  ගෙන ඇති අතර අවදානම් සහිත ප්‍රදේශවල ජනයාට ගෘහස්තව සිටින ලෙසත් උපදෙස් දී තිබෙනවා. මෙම ලැව්ගිනි දුමාරයෙන් සිංගප්පූරුවේ අහස් කුසට විහිදුණු ගොඩනැගිලි ආවරණය වී ඇති අතර එම තත්ත්වය තවත් දින කිහිපයක් පවතිනු ඇතැයි අපේක්ෂිතයි. 1997 සහ 98 වසරවලදී ඉන්දුනීසියාව, මැලේසියාව, සිංගප්පූරුව, පිලිපීනය, බෲනායි ඇතුලූ අග්නිදිග ආසියාතික රටවල් රැසකට මෙවැනි ලැව්ගිනි දුමාරයක් බලපෑවා.",
       "URL": "https://www.hirunews.lk/61234/අග්නිදිග-ආසියාවේ-නැවතත්-ලැව්ගිනි-දුමාරය",
       "Category": "International News",
       "Parent URL": "https://www.hirunews.lk/international-news.php?pageID=830"
}