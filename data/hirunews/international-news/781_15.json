{
       "Source": "hirunews",
       "Timestamp": "Saturday, 30 November 2013 - 19:44",
       "Headline": "කඩා වැටුණු මොසැම්බික් ගුවන් යානයේ සිටි 34 ක් මරුට.",
       "News Content": "මගීන් තිස්හතර දෙනෙකු සමග අතුරුදන් වූ බවට වාර්තා පළවූ අප්‍රිකානු මොසැම්බික් ගුවන් සේවයට අයත් යානය නැමීබියාවට කඩා වැටී තිබෙනවා. මගීන් 28 දෙනෙකු සහ කාර්ය මණ්ඩලයේ 06 දෙනෙකු රැගත් මෙම යානයේ ගමන් ගත් සියලූදෙනාම ජීවිතක්ෂයට පත්ව ඇති බවයි විදෙස් වාර්තා සඳහන් කළේ. යානය කඩාවැටීමට හේතුව මෙතෙක් අනාවරණය වී නැහැ. අනතුරට ලක්වන විට ඇන්ගෝලාව වෙත ගමන් ගනිමින් සිටි මෙම යානයේ මොසැම්බික් සහ ඇන්ගෝලා, ජාතිකයින් සිට ඇති බව සඳහන්.",
       "URL": "https://www.hirunews.lk/72481/කඩා-වැටුණු-මොසැම්බික්-ගුවන්-යානයේ-සිටි-34-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=781"
}