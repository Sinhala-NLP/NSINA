{
       "Source": "hirunews",
       "Timestamp": "Monday, 11 March 2013 - 20:12",
       "Headline": "ඇෆ්ගන් ජනපතිගෙන් ඇමරිකාවට චෝදනා.",
       "News Content": "2014 වර්ෂයෙන් පසුව, ඇෆ්ගනීස්ථානයේ ඇතිවිය හැකි අවදානම් සහගත තත්ත්වයට තලෙයිබාන් සංවිධානය මෙන්ම, ඇමෙරිකාව ද වගකිව යුතු බව ඇෆ්ගන් ජනාධිපති හමිඞ් කර්සායි පවසනවා. 2014 වර්ෂයෙන් පසු දැනට ඇෆ්ගනීස්ථානයේ රඳවා සිටින සිය හමුදා සාමාජිකයින් ඉවත් කර ගැනීමටයි ඇමෙරිකාව තීරණය කර ඇත්තේ. කෙසේ වෙතත්, ඇෆ්ගනීස්ථානයේ සිදුවන සිවිල් පුද්ගල ඝාතන සංඛ්‍යාව පසුගිය කාල සීමාව තුලදී සීඝ්‍රයෙන් ඉහළ ගොස් තිබෙනවා. ඇෆ්ගන් ජනාධිපතිවරයා පෙන්වා දෙන්නේ මෙම ඝාතනවල වගකීම පිළිබඳව ඇමෙරිකන් හමුදාව සහ තලෙයිබාන් සංවිධානය එකිනෙකාට චෝදනා කරගනිමින් සිටින බවයි.",
       "URL": "https://www.hirunews.lk/55004/ඇෆ්ගන්-ජනපතිගෙන්-ඇමරිකාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=857"
}