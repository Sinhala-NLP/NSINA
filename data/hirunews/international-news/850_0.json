{
       "Source": "hirunews",
       "Timestamp": "Tuesday, 09 April 2013 - 13:37",
       "Headline": "මාග්‍රට් තැචර්ගේ අභාවයෙන් සතුටු වෙන පිරිසකුත්.",
       "News Content": "බ්‍රිතාන්‍යයේ දේශපාලන විප්ලවයක් සිදුකළ එරට පළමු සහ එකම අගමැතිනිය වූ මාග්‍රට් තැචර්ගේ අභාවය වෙනුවෙන් ලොව පුරා නායකයන් ශෝක පණිවුඩ එවා තිබෙනවා. මාග්‍රට් තැචර් අගමැති ධුරය දැරූ සමයේදී ලෝක දේශපාලනයේ ඇගේ මිතුරන් වූ මිකායිල් ගොර්බචොෆ්, හෙලිමුට් කෝල් සහ බිල් ක්ලින්ටන් ද ඒ අතර වනවා. ඔවුන් ඇය හැදින්වූයේ දැඩි අධිෂ්ඨානයකින් යුත් අභීත නායිකාවක ලෙසයි. යකඩ ගැහැණිය ලෙස ලෝක දේශපාලනයේ දී හැදින්වුණු මාග්‍රට් තැචර් වයස අවුරුදු 87ක්ව සිටියදී ඊයේ අභාවප්‍රාප්ත වූයේ ඇය නැවතී සිටි ලන්ඩනයේ රිට්ස් හෝටලයේදියි.\nඅභාවප්‍රාප්ත මාග්‍රට් තැචර්ට සොව පල කරමින් ලන්ඩයේ ඇගේ නිවහනට මල් කළඹ රැගෙන විශාල පිරිසක් රොක්වෙමින් සිටින අතර වාමාංශිකයන් ඒ වෙනුවෙන් සතුට පළ කරමින් සාදයන් ද සංවිධාන කර ඇති බව සදහන්. තැචර්ගේ අභාවයෙන් සතුටු වන තවත් පිරිසක් වන්නේ ආර්ජන්ටිනාවාසීන්. 1982 වසරේ බ්‍රිතාන්‍යය ෆොක්ලන්ත දිවයින් උදෙසා සිදුකළ ආක්‍රමණයේ දී ආජන්ටිනා භටයන් 649 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/56842/මාග්‍රට්-තැචර්ගේ-අභාවයෙන්-සතුටු-වෙන-පිරිසකුත්",
       "Category": "International News",
       "Parent URL": "https://www.hirunews.lk/international-news.php?pageID=850"
}