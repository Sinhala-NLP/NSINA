{
       "Source": "hirunews",
       "Timestamp": "Thursday, 15 July 2021 - 17:23",
       "Headline": "ලෝකය තුන්වන කොරෝනා රැල්ලේ ආරම්භක අවධියේ බව ලෝක සෞඛ්‍ය සංවිධානය කියයි",
       "News Content": "සීඝ්‍ර ව්‍යාප්තියක් සහිත ඩෙල්ටා කොරෝනා ප්‍රභේදය හේතුවෙන් ලෝකය මේ වනවිට තුන්වන කොරෝනා රැල්ලේ මුල් අදියරට එළඹ ඇති බවට ලෝක සෞඛ්‍ය සංවිධානයේ ප්‍රධානී ටෙඩ්‍රෝස් ඇඩනම් ගෙබි්‍රයේසස් අනතුරු ඇගවීමක් කළා.\nජිනිවා නුවරදී අදහස් දක්වමින් ඔහු කියා සිටියේ ඩෙල්ටා විකෘති ප්‍රභේදයේ ව්‍යාප්තිය මෙන්ම, සමාජය තුල සංචලතාව ඉහළ යාම සහ තහවුරු කළ මහජන සෞඛ්‍යය සුරැකීමේ ක්‍රියාමාර්ග අනුගමනය නොකිරීම හේතුවෙන් කොරෝනා ආසාදිත සංඛ්‍යාව මෙන්ම, මරණ සංඛ්‍යාව ද ඉහළ යමින් පවතින බවයි.\nඑන්නත්කරණය ඉහළ යාම තුලින් යුරෝපයේ සහ උතුරු ඇමෙරිකාවේ සුබවාදී වාතාවරණයක් පසුගිය කාලය තුල දක්නට ලැබුණා.\nකෙසේ නමුත්, කොරෝනා වෛරසය තවදුරටත් ප්‍රචාරණය වන ප්‍රභේදවලට පරිණාමය විය හැකි බවයි ලෝක සෞඛ්‍ය සංවිධානයේ ප්‍රධානියා සඳහන් කළේ.\nමේ වනවිට ඩෙල්ටා කොරෝනා ප්‍රභේදය ලොව රටවල් 111 ක පැතිර ඇති අතර, එය ලොව ප්‍රමුඛ කොරෝනා ප්‍රභේදය බවට පත්වනු ඇති.",
       "URL": "https://www.hirunews.lk/277052/ලෝකය-තුන්වන-කොරෝනා-රැල්ලේ-ආරම්භක-අවධියේ-බව-ලෝක-සෞඛ්‍ය-සංවිධානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=105"
}