{
       "Source": "hirunews",
       "Timestamp": "Friday, 23 January 2015 - 10:51",
       "Headline": "තායිලන්තයේ හිටපු අගමැතිනියට පස් වසරක් දේශපාලනය තහනම්.",
       "News Content": "තායිලන්තයේ හිටපු අගමැතිනි යින්ලක් ශිනවත්‍රාට එරෙහි දෝෂාභියෝගය එරට පාර්ලිමේන්තුවේදී අද (23) සම්මත වුණා. හමුදාවේ බලය සහිත තායි පාර්ලිමේන්තුවේ මන්ත්‍රීවරුන්ගෙන් බහුතරයක් ඊට පක්ෂව ඡන්දය ප්‍රකාශ කළා. ඒ අනුව හිටපු අගමැතිනියට පස් වසරක් දේශපාලන කටයුතුවල නිරත වීම තහනම් වනවා. මේ අතර, යින්ලක් ශිනවත්‍රාට එරෙහිව අපරාධ චෝදනා ගොනු කිරීමට ද එරට නීතිපති දෙපාර්තමේන්තුව තීරණය කර තිබෙනවා. තායිලන්තයේ දුප්පත් ජනතාවට සහල් සහනාධාරය ලබාදීමේ මුවාවෙන් දැවැන්ත මූල්‍ය දූෂණයක් සිදුකළ බවටයි ඇයට එරෙහිව චෝදනා එල්ල වන්නේ. යින්ලක් ශිනවත්‍රාගේ රජය තායි හමුදා කුමන්ත්‍රණයකින් පසුගිය වසරේ මැයි මාසයේදී බිඳ වැටුණා. ඇයට එරෙහිව ගොනුකර ඇති චෝදනා වලින් වරදකරුවුවහොත් දස වසරක් දක්වා සිරදඬුවම් නියම කළ හැකියි. යින්ලක් ශිනවත්‍රා තායිලන්තයේ හිටපු අගමැති තක්ෂීන් ශිනවත්‍රාගේ සොහොයුරියයි.",
       "URL": "https://www.hirunews.lk/101826/තායිලන්තයේ-හිටපු-අගමැතිනියට-විරුද්ධව-අපරාධ-චෝදනා-ගොනුකෙරේ",
       "Category": "International News",
       "Parent URL": "https://www.hirunews.lk/international-news.php?pageID=766"
}