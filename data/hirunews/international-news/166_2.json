{
       "Source": "hirunews",
       "Timestamp": "Saturday, 05 September 2020 - 15:05",
       "Headline": "වසර අවසානය වනවිට ඇමරිකාවේ කොරෝනා මරණ දෙගුණ වීමේ අවදානමක්",
       "News Content": "මේ වසර අවසානය වනවිට ඇමරිකා එක්සත් ජනපදයේ කොරෝනා මරණ සංඛ්‍යාව හාරලක්ෂ දස දහස ඉක්මවිය හැකි බව වොෂින්ටන් විශ්වවිද්‍යාලීය සෞඛ්‍ය විද්‍යායතනය සඳහන් කළා.\nඇමරිකාවෙන් මේ වනවිට කොරෝනා ආසාදිතයන් හැටතුන් ලක්ෂයකට අධික සංඛ්‍යාවක් මෙන්ම මරණ එක්ලක්ෂ 92,000 ක් පමණ වාර්තා වනවා.\nඒ අනුව ලබන ජනවාරි මාසය වනවිට ඇමරිකාවේ කොරෝනා මරණ සංඛ්‍යාව දෙගුණ වනු ඇති බවයි වොෂින්ටන් සරසවි සෞඛ්‍ය විද්‍යායතනය පෙන්වා දෙන්නේ.\nඑමෙන්ම, දෙසැම්බර් මාසය වනවිට ඇමරිකාවෙන් දිනකට කොරෝනා මරණ තුන්දහසක් පමණ වාර්තා විය හැකියි.\nවසංගත රෝග විද්‍යාඥයන් උපදෙස් දෙන පරිදි මුඛ ආවරණ පැළඳීමෙන් ඇමරිකාවේ කොරෝනා මරණ සියයට 30 කින් පමණ අඩු කර ගැනීමේ හැකියාවක් පවතිනවා.\nඑහෙත්, ඇමරිකා එක්සත් ජනපදය තුල කොරෝනා ව්‍යාප්තිය වැළැක්වීම සඳහා මුඛ ආවරණ පැළදීමේ පුරුද්ද ගිලිහෙමින් පවතින බව සඳහන්.",
       "URL": "https://www.hirunews.lk/249490/වසර-අවසානය-වනවිට-ඇමරිකාවේ-කොරෝනා-මරණ-දෙගුණ-වීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=166"
}