{
       "Source": "hirunews",
       "Timestamp": "Tuesday, 11 August 2015 - 8:03",
       "Headline": "අතුරුදන් වූ මලයාසියානු ගුවන් යානයේ කෑලී එක එක මතුවේ",
       "News Content": "මාලදිවයිනේ දූපතක වෙරළට ගොඩ ගැසූ හඳුනා නොගත් සුන්බුන් කිහිපයක් අතුරුදන් වූ එම්.එච්. 370 යානයේ ද යන්න සොයා බැලීම සඳහා විශේෂඥයන් කණ්ඩායමක් පිටත් කර යවන බව මලයාසියාව ඊයේ ප්‍රකාශ කළා. ඒ, මාලදිවයිනේ දූපත් වෙරළකට ගොඩගැසූ එම සුන්බුන්වල ඡායාරූප එරට පුවත්පත්වල පළ වීමෙන් අනතුරුවයි. කෙසේ නමුත්, මෙම සුන්බුන් මේ වසර මුලදී භාණ්ඩ ප්‍රවාහන නෞකාවකින් ගිලිහුණු ඒවා විය හැකි බවට ද මතයක් පළ වී තිබෙනවා.\nමේ අතර, ඉන්දීය සාගරයේ ප්‍රංශයට අයත් රීයුනියන් දිවයිනෙන් එම්.එච්. 370 යානයට අයත් යැයි සැලකිය හැකි ගුවන් යානා තටුවක් හමුවීමෙන් පසු යානයේ ඉතිරි කොටස් සොයා ඒ අවට මුහුදේ පරීක්ෂණ මෙහෙයුම් පුළුල් කර තිබෙනවා. පුද්ගලයන් 239 දෙනෙකු සමඟ එම්.එච්. 370 මලයාසියානු ගුවන් යානය පසුගිය වසරේ මාර්තු 8 වන දා අතුරුදන් වූයේ ක්වාලාලම්පූර් සිට චීනයේ බීජිං බලා ගමන් ගනිමින් තිබියදියි.",
       "URL": "https://www.hirunews.lk/114695/අතුරුදන්-වූ-මලයාසියානු-ගුවන්-යානයේ-කෑලී-එක-මතුවේ",
       "Category": "International News",
       "Parent URL": "https://www.hirunews.lk/international-news.php?pageID=711"
}