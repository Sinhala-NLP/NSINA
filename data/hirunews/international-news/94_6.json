{
       "Source": "hirunews",
       "Timestamp": "Sunday, 19 September 2021 - 8:17",
       "Headline": "ඕස්ට්‍රේලියාවට සහ ඇමරිකාවට ප්‍රංශයෙන් චෝදනාවක්",
       "News Content": "නව ආරක්ෂක අවබෝධතා ගිවිසුම සම්බන්ධයෙන් ඇති වූ තත්ත්වය මුල් කර ගනිමින් ඕස්ට්‍රේලියාව සහ ඇමරිකාව අසත්‍ය ප්‍රකාශ සිදුකරන බවට ප්‍රංශය චෝදනා කරනවා.\nප්‍රංශ රූපවාහිනී නාලිකාවක් සමග පැවති සම්මුඛ සාකච්ඡාවකට එක්වෙමින්  ප්‍රංශ  විදේශ අමාත්‍යවරයා කියා සිටියේ එම රටවල මෙම දෙබිඩිපිළිවෙත විශ්වාසය කඩ කරන්නක් බවයි.\nඕස්ට්‍රේලියාව සහ ප්‍රංශය අතර මීට පෙර න්‍යෂ්ටික සබ්මැරීන නිෂ්පාදනයට අදාළ තාක්ෂණික හුමවාරු ආරක්ෂක ගිවිසුමට අත්සන් තැබීමට නියමිතව තිබුණ ද පසුව ඕස්ටේ්‍රලියාව, ඇමරිකාව සහ බි්‍රතාන්‍ය සමග ඊට අදාළ එකගතාවට එළඹුණා.\nඉහළ පෙළේ ආරක්ෂක තාක්ෂණික පහසුකම් හුවමාරු කර ගැනීමේ අරමුණෙන් එළඹි මෙම ගිවිසුම යටතේ ඕස්ට්‍රේලියාවට අලුතින් න්‍යෂ්ටික බලයෙන් ක්‍රියාත්මක සබ්මැරීන නිෂ්පාදනයට අවස්ථාව හිමි වනවා.\nමේ පිළිබදව චීනය දැඩි විරෝධයක් පළ කරමින් කියා සිටියේ අදාළ ආරක්ෂක ගිවිසුම අතිශය වගකීම් විරහිත බවයි.\nකලාපයේ සාමයට දැඩි බලපෑමක් වන මෙය සීතල යුද්ධයක් ඇති කරන්නක් බවට ද චීන විදේශ අමාත්‍යාංශයේ ප්‍රකාශක ෂාවෝ ලිජියෑන්ග් ප්‍රකාශ කළා.",
       "URL": "https://www.hirunews.lk/282614/ඕස්ට්‍රේලියාවට-සහ-ඇමරිකාවට-ප්‍රංශයෙන්-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=94"
}