{
       "Source": "hirunews",
       "Timestamp": "Wednesday, 07 December 2016 - 18:02",
       "Headline": "පකිස්ථානයේදී මගී ගුවන්යානයක් කඩා වැටෙයි",
       "News Content": "මගීන් 47 දෙනෙකු රැගෙන පියාසර කරමින් තිබු මගී ගුවන්යානයක් පකිස්ථානයේ ඇබොටාබාද් නුවර ආසන්න ප්‍රදේශයකදී අනතුරට ලක්ව තිබෙනවා.\nඒ පකිස්ථානයේ චිටිරාල් ප්‍රාන්තයේ සිට ඉස්ලාමාබාද් නුවර දක්වා පියාසර කරමින් සිටියදීයි.\nඑහි ගමන් කල සියලුදෙනා මරණයට පත්වන්නට ඇති බවටයි සැක පළවන්නේ.\nයානය කඩා වැටුනු ප්‍රදේශයට මේවන විට සහන කණ්ඩායම් පිටත්කර යවා ඇතැයි විදෙස් පුවත් සේවා සඳහන්  කලා.\nචිට්රාල් නුවරින් පස්වරු 3.30 ට පිටත්වු යානය ඉස්ලාමාබාද් නුවරට පැමිණීමට නියමිතව තිබුනේ පස්වරු 4.40 ටයි.\nඑහෙත් එය ගුවන්ගත වී ටික වේලාවකින් රේඩාර් පද්ධතියෙන් නොපෙනී ගිය බවයි පකිස්ථාන ගුවන් පාලක මැදිරි ප්‍රකාශයකු සඳහන් කර ඇත්තේ.\nයානය සෙවීමේ මෙහෙයුම් සඳහා හමුදාව මෙන්ම හෙලිකොප්ටර් යානා ද යොදවා තිබෙනවා.",
       "URL": "https://www.hirunews.lk/149177/පකිස්ථානයේදී-මගී-ගුවන්යානයක්-කඩා-වැටෙයි",
       "Category": "International News",
       "Parent URL": "https://www.hirunews.lk/international-news.php?pageID=550"
}