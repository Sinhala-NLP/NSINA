{
       "Source": "hirunews",
       "Timestamp": "Friday, 27 March 2015 - 11:49",
       "Headline": "ඉන්දියාව වෙනුවෙන් දිවකපා ගත් තරුණයෙකු",
       "News Content": "ලෝක කුසලාන ක්‍රිකට් තරගාවලියේ අවසන් පූර්ව වටයේ ඕස්ට්‍රේලියාව සමග පැවැති තරගයේ ජය ඉන්දියාවට හිමිකර දීමට දෙවියන්ට බල කිරීම සදහා ඉන්දීය තරුණයෙකු සිය දිව කපාගෙන තිබෙනවා.\nඉන්දීය මාධ්‍ය වාර්තා කරන්නේ තමිල්නාඩු ප්‍රාන්තයේ වෙල්ලූර් ප්‍රදේශයේ ක්‍රිකට් ලෝලියෙකු මෙලෙස සිය දිව කපාගත් බවයි.\nඉන්දීය කණ්ඩායමට ඕස්ට්‍රේලියාවෙන් අසීරු ඉලක්කයක් හිමිවීමත් සමග සිත් තැවුලට පත්වූ එම තරුණයා මෙම දෙවියන්ගේ අවධානය ඒ සදහා යොමු කිරීමට සිය නිවසේදී පිහියක්ගෙන ඔහු විසින්ම දිව කපාගෙන ඇති බවයි තමිල්නාඩු පොලීසිය වාර්තා කරන්නේ.\nදිව කපා ගැනීමෙන් අනතුරුව දැඩි වේදනාවකින් පසු ඔහු කෑගසමින් සිට ඇති අතර, අනතුරුව අවට සිටි නිවෙස් වල සිටි පුද්ගලයින් පැමිණ එම තරුණයා රෝහල් ගත කර තිබෙනවා.\nකෙසේ වූවත් අවසානයේ එම තරුණයාට ඔහුගේ දිවි අහිමි වූ අතර, ඉන්දියාව ද පරාජයට පත්වුණා.",
       "URL": "https://www.hirunews.lk/sports/106388/ඉන්දියාව-වෙනුවෙන්-දිවකපා-ගත්-තරුණයෙකු",
       "Category": "International News",
       "Parent URL": "https://www.hirunews.lk/international-news.php?pageID=747"
}