{
       "Source": "hirunews",
       "Timestamp": "Tuesday, 05 January 2021 - 7:11",
       "Headline": "බ්‍රිතාන්‍ය වසා දැමීම් පෙබරවාරි දක්වා දිගු කෙරේ",
       "News Content": "කොරෝනා වසංගත තත්වය හමුවේ එංගලන්තය තුළ සිදුකළ වසා දැමීම් පෙබරවාරි මාසයේ මැද භාගය දක්වා දීර්ඝ කර තිබෙනවා.\nඅගමැති බොරිස් ජොන්සන් ප්‍රකාශ කළේ සියලු පාසල් සහ විද්‍යාල අද සිට වසා තැබෙන බවයි.\nරෝගීන් වැඩි වශයෙන් වාර්තාවීම හේතුවෙන් එළඹෙන සතිය ඉතා අවදානම් බවයි ඔහු පෙන්වා දෙන්නේ.\nගතවූ පැය 24 බ්‍රිතාන්‍යයෙන් ආසාදිතයන් 58,784 දෙනෙකු වාර්තාවීමත් සමඟ එරට සමස්ත ආසාදිත සංඛ්‍යාව 27 ලක්ෂ 13,563 ක් දක්වා ඉහළ ගියා.\nමේ අතර ලොව පුරා කොරෝනා ආසාදිත සංඛ්‍යාව අටකෝටි 60 ලක්ෂ 78,700 දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ 18 ලක්ෂ 59,756ක් ලෙසයි.",
       "URL": "https://www.hirunews.lk/258815/බ්‍රිතාන්‍ය-වසා-දැමීම්-පෙබරවාරි-දක්වා-දිගු-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=143"
}