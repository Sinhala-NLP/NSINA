{
       "Source": "hirunews",
       "Timestamp": "Thursday, 23 January 2020 - 20:08",
       "Headline": "ජාත්‍යන්තර අධිකරණයෙන් මියන්මාරයට නියෝගයක්",
       "News Content": "රෝහින්ග්‍යා මුස්ලිම්වරුන් සමූල ඝාතනය කිරීම වැළැක්වීමට අවශ්‍ය පියවර ගන්නා ලෙස, ජාත්‍යන්තර අධිකරණය අද මියන්මාරයට නියෝග කළා.\nඅප්‍රිකාවේ මුස්ලිම්වරුන් බහුතරයක් වෙසෙන ගැම්බියාව විසින් මියන්මාරයේ හමුදාවට එරෙහිව පවරා ඇති නඩුව විභාගයට ගත් අවස්ථාවේදීයි මෙම නියෝගය නිකුත් කරනු ලැබුවේ.\n2017 වසරේ හමුදා මර්දනයකදී රෝහින්ග්‍යා වැසියන් දහස් ගණනක් මියගිය අතර, හත් ලක්ෂයකට වැඩි පිරිසක් බංග්ලාදේශයට පලා ගියා.\nකෙසේ වෙතත්, මෙම ගැටලූව සම්බන්ධයෙන් කරුණු දැක්වීම සඳහා මියන්මාර නායිකා අවුන්සාන් සුකී පසුගිය මාසයේ ජාත්‍යන්තර අධිකරණයේ පෙනී සිටි අතර, ඇයට සහය දැක්වීමට රට පුරා ජන රැළි ද සංවිධානය කර තිබුණා.",
       "URL": "https://www.hirunews.lk/232904/ජාත්‍යන්තර-අධිකරණයෙන්-මියන්මාරයට-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=205"
}