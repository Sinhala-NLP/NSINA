{
       "Source": "hirunews",
       "Timestamp": "Saturday, 19 June 2021 - 9:54",
       "Headline": "දේශීය ප්‍රේක්ෂකයන් ඔලිම්පික් තරඟාවලියට සහභාගි කරගැනීමේ තීන්දුව අනිද්දා",
       "News Content": "ලබන මස 23 වනදා ජපානයේ ටෝකියෝ නුවරදී ආරම්භ වීමට නියමිත ඔලිම්පික් තරගාවලියට දේශීය ප්‍රේක්ෂකයන් සහභාගි කරගන්නේද නැද්ද යන්න පිළිබඳ අනිද්දා රැස්වී අවසන් තීරණයක් ගැනීමට සංවිධායක මණ්ඩලය සූදානම් වනවා.\nකොරෝනා වසංගතය පැතිරීම අවම කරගැනීමේ අරමුණින් ප්‍රේක්ෂකයන් නොමැතිව තරගාවලිය පැවැත්විය යුතු බවයි එරට සෞඛ්‍ය අංශ නිර්දේශ කර ඇත්තේ.\nකෙසේ වෙතත් ඔලිම්පික් තරගාවලිය සඳහා අවම ප්‍රේක්ෂක පිරිසක් සහභාගි කරගැනීමට ඔලිම්පික් සංවිධායක කමිටුවේ  අවධානය යොමු ඇති බැවින් ඒ පිළිබඳ තවදුරටත් සාකච්ඡා කිරීමටයි නියමිත බවයි විදෙස් මාධ්‍ය වාර්තා සඳහන් කළේ.\nමෙම තරගාවලියට විදෙස් ප්‍රේක්ෂකයන් සහභාගි කර නොගැනීමට මීට පෙර තීරණය කර තිබුණා.",
       "URL": "https://www.hirunews.lk/274706/දේශීය-ප්‍රේක්ෂකයන්-ඔලිම්පික්-තරඟාවලියට-සහභාගි-කරගැනීමේ-තීන්දුව-අනිද්දා",
       "Category": "International News",
       "Parent URL": "https://www.hirunews.lk/international-news.php?pageID=109"
}