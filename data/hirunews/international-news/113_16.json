{
       "Source": "hirunews",
       "Timestamp": "Sunday, 30 May 2021 - 8:10",
       "Headline": "බ්‍රිතාන්‍ය අගමැතිට මංගල සීනු",
       "News Content": "බ්‍රිතාන්‍ය අග්‍රාමාත්‍ය බොරිස් ජොන්සන් තම පෙම්වතිය සමඟ රහසිගත උත්සවයක් පවත්වමින් විවාහ වී ඇති බවට විදෙස් මාධ්‍ය වාර්තා කර තිබෙනවා.\nඊයේ දිනයේ තම පවුලේ සහ සමීප මිතුරන් කිහිපදෙනෙකුගේ සහභාගීත්වයෙන් එම විවාහ මංගල උත්සවය පවත්වා ඇති බව සඳහන්.\nකෙසේ වෙතත් ඩවුනින් වීථියේ පිහිටි අග්‍රාමාත්‍ය කාර්යාලය මේ පිළිබඳව අදහස් දැක්වීම ප්‍රතික්ෂේප කර තිබෙනවා.\nඅගමැති බොරිස් ජොන්සන් 2019 වසරේ සිට තම පෙම්වතිය වූ කේරි සිමන්ඩ්ස් සමග එකට ජීවත්වන අතර, පසුගිය වසරේ අප්‍රේල් මාසයේ ඔවුන්ට දාව පුතෙකුද උපත ලැබුවා.\nපවතින කොරෝනා සීමාවන් යටතේ එංගලන්තයේ උත්සව අමුත්තන් තිස්දෙනෙකුට පමණක් සීමා කර තිබෙනවා.",
       "URL": "https://www.hirunews.lk/272840/බ්‍රිතාන්‍ය-අගමැතිට-මංගල-සීනු",
       "Category": "International News",
       "Parent URL": "https://www.hirunews.lk/international-news.php?pageID=113"
}