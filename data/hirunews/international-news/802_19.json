{
       "Source": "hirunews",
       "Timestamp": "Wednesday, 18 September 2013 - 13:31",
       "Headline": "සිරියානු රජයට විපක්ෂය එරෙහි වෙයි.",
       "News Content": "සිරියානු රජයට එරෙහිව ප්‍රහාරයක් එල්ල කළ හැකි පරිදි යෝජනාවක් සම්මත කරගත යුතු බව එරට විපක්ෂය පවසනවා. ජගත් ආරක්ෂක මණ්ඩලයේදී සිරියාවේ රසායනික අවි ප්‍රහාරය සම්බන්ධයෙන් තීරණාත්මක සාකච්ඡාවක් අද (18) පැවැත්වීමට නියමිතයි. දිගින් දිගටම සිරියානු වැසියන් ජීවිතක්ෂයට පත්වීම සහ සිරියානු හමුදා එල්ල කරන ප්‍රහාර මැඬපැවැත්වීම සඳහා එරට රජයට එරෙහිව යෝජනාවක් ගෙන ඒම අත්‍යවශ්‍ය බවයි එරට විපක්ෂ සන්ධානයේ ප්‍රධානී අහමඞ් පර්දා ප්‍රකාශ කළේ. ජගත් ආරක්ෂක මණ්ඩලයේදී සිරියාවට එරෙහි ප්‍රහාරයක් සඳහා බ්‍රිතාන්‍ය, ප්‍රංශය සහ ඇමරිකාව කැමැත්ත පළ කිරීමට සූදානම් අතර, රුසියාව ඊට විරුද්ධවීමට නියමිතයි.",
       "URL": "https://www.hirunews.lk/67459/සිරියානු-රජයට-විපක්ෂය-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=802"
}