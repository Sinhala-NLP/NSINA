{
       "Source": "hirunews",
       "Timestamp": "Tuesday, 12 September 2023 - 16:34",
       "Headline": "විදී දිගේ වයින් ගලා යයි (වීඩියෝ)",
       "News Content": "පෘතුගාලයේ ස්කාගාරයකින් රතු වයින් ලීටර් මිලියන 2 කට වඩා වැඩි ප්‍රමාණයක් සහිත බැරල් ටැංකි අනපේක්ෂිත ලෙස පුපුරා යාමෙන් එම නගරයේ වීදී දිගේ වයින් ගලා ගෙන ගොස් තිබෙනවා.\nකඳු බෑවුමක් ඔස්සේ මෙසේ වයින් ලීටර් මිලියන ගණනක් වීදි දිගේ ගලා යන ආකාරය දැක්වෙන වීඩියෝවක් සමාජ මාධ්‍ය හරහා මේ වන විට විශාල වශයෙන් සංසරණය වෙනවා.\nමෙම සිදුවීම හේතුවෙන් අදාළ නගරයට පාරිසරික අනතුරු ඇඟවීම් නිකුත් කර ඇති අතර ස්කාගාරය ආසන්නයේ ඇති නිවසක පහළම මාලය යටවී ඇති බවයි විදෙස් මාධ්‍ය වාර්තා කරන්නේ.\nකෙසේ වෙතත් මෙම අනතුර හේතුවෙන් සිදු වූ හානි පිළිබඳ ව ආයතනය සමාව ඉල්ලා ඇති අතර පිරිසිදු කිරීම් සහ අලුත්වැඩියා කිරීම් සම්බන්ධයෙන් සියලු වියදම් සහ එහි වගකීම භාර ගන්නා බවයි පවසා ඇත්තේ.\nThe citizens of Levira, Portugal were in for a shock when 2.2 million liters of red wine came roaring down their streets on Sunday. The liquid originated from the Levira Distillery, also located in the Anadia region, where it had been resting in wine tanks awaiting bottling.\npic.twitter.com/lTUNUOPh9B\n— Boyz Bot (@Boyzbot1)\nSeptember 12, 2023",
       "URL": "https://www.hirunews.lk/348056/විදී-දිගේ-වයින්-ගලා-යයි-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=5"
}