{
       "Source": "hirunews",
       "Timestamp": "Sunday, 14 May 2017 - 14:47",
       "Headline": "අට වතාවක් ලෝකයේ ඉහළම තැනට ගිය දිරිය කාන්තාව",
       "News Content": "08 වතාවක්  එවරස්ට් තරණය කළ පළමු කාන්තාව ලෙස ඉතිහාස ගත වීමට 44 වියේ පසුවන කාන්තාවක් පසුගියදා (13) සමත් වූ බව විදෙස් මාධ්‍ය වාර්තා කරනවා.\nනේපාලයේ උපත ලද ලඛ්පා ෂාර්පා නම් මෙම කාන්තාව මේ වන විට ඇමරිකාවේ ජීවත් වන බවයි වාර්තා වන්නේ.\nනේපාලයේ වේලාවෙන් ඊයේ (13) උදෑසන ලඛ්පා ෂාර්පා එවරස්ට් කඳුමුදුනට ලඟා වූ බවට ඇය විසින් ගුවන් විදුලි සන්නිවේදන මාර්ග ඔස්සේ පණිවුඩයක් ලබා දුන් බව ඇයගේ සහෝදරයකු විසින් සහතික කර තිබෙනවා.\nලඛ්පා ෂාර්පා ඇතුළු කණ්ඩායම නැවතත් එවරස්ට් කන්ද බැසීම මේ වනවිට ආරම්භ කර ඇති බව ඔහු වැඩි දුරටත් පවසනවා.\nඑවරස්ට් තරණය සඳහා සඳහා නේපාල දොරටුවේ තවත් කඳු නගින්නන් 750ක්  පමණ රැඳී සිටින අතර තවත් 300ක්  පමණ ටිබෙට් දොරටුවේ සිටින බවයි වාර්තා වන්නේ.",
       "URL": "https://www.hirunews.lk/161313/අට-වතාවක්-ලෝකයේ-ඉහළම-තැනට-ගිය-දිරිය-කාන්තාව",
       "Category": "International News",
       "Parent URL": "https://www.hirunews.lk/international-news.php?pageID=480"
}