{
       "Source": "hirunews",
       "Timestamp": "Friday, 13 May 2016 - 9:37",
       "Headline": "MH 370 පරීක්ෂණයෙන් නව තොරතුරු හෙළි වේ",
       "News Content": "අප්‍රිකාවෙන් සහ මුරුසි දිවයිනෙන් හමුවූ ගුවන් යානා කොටස් 2014 වසරේ අතුරුදන් වූ එම්.එච්. 370  යානයේ කොටස් බවට බොහෝදුරට තහවුරු වී ඇතැයි මලයාසියාව පවසනවා.\nඑරට ප්‍රවාහන අමාත්‍ය ලියො ටියොං ලායි මේ බව ප්‍රකාශ කළේ අදාළ පරීක්ෂණ පිළිබදව නවතම තොරතුරු ප්‍රකාශයට පත් කරමින්.\nඅප්‍රිකාවෙන් සහ මුරුසි දිවයිනෙන් හමුවූ ගුවන් යානා කොටස්  ඕස්ට්‍රේලියාවේදී පරීක්ෂාවට ලක් කෙරුණා.\nමේ වනවිට වර්ග කිලෝමීටර් එක්ලක්ෂ 5000 ක මුහුදු තීරයක් එම්.එච්. 370 ගුවන් යානයේ සුන්බුන් සොයා පරීක්ෂාවට ලක් කර තිබෙනවා.\nඑම්.එච්. 370 ගුවන් යානය පුද්ගලයන් 239 දෙනෙකු සමග පසුගිය 2014 වසරේ මාර්තු 8 වනදා ගුවනේදී අතුරුදන් වූයේ මලයාසියාවේ, ක්වාලලාම්පූර් සිට චීනයේ - බීජිං බලා යන අතරතුරයි.",
       "URL": "https://www.hirunews.lk/133091/mh-370-පරීක්ෂණයෙන්-නව-තොරතුරු-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=635"
}