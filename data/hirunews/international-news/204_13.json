{
       "Source": "hirunews",
       "Timestamp": "Saturday, 25 January 2020 - 15:08",
       "Headline": "පුරවැසි පනතට එරෙහිව රාජස්ථාන් ප්‍රාන්තය ද යෝජනාවක් සම්මත කර ගනී",
       "News Content": "නරේන්ද්‍ර මෝදි රජය විසින් ඉදිරිපත් කර ඇති මතභේදයට තුඩු දුන් පුරවැසි පනතට එරෙහිව රාජස්ථාන් ප්‍රාන්තය ද යෝජනාවක් සම්මත කරගෙන තිබෙනවා.\nමීට පෙර කේරළ සහ පන්ජාබ් ප්‍රාන්ත සභා මගින් ද පුරවැසි සංශෝධන පනතට එරෙහිව යෝජනා සම්මත කර ගත්තා.\nකොංග්‍රස් පක්ෂයට බලය හිමි රාජස්ථාන් ප්‍රාන්ත සභාව අද අදාළ යෝජනාව සම්මත කර ගැනීමේදී මෝදිගේ භාරතීය ජනතා පක්ෂ දේශපාලනඥයන් ඊට එරෙහිව හඬ නැගූ බව ද ඉන්දීය මාධ්‍ය වාර්තා කළා.\nඇෆ්ගනිස්ථානය, පාකිස්තානය සහ බංග්ලාදේශ යන රටවලින් පැමිණි මුස්ලිම් නොවන සංක්‍රමණිකයින්ට පමණක් පුරවැසිභාවය පිරිනමන පනතට එරෙහිව ඉන්දියාව පුරා විරෝධතා පැන නැගුණේ එය එරට මුස්ලිම් සුළුතරය දෙවැනි පුරවැසියන් බවට පත් කරන්නේ යැයි චෝදනා කරමින්.",
       "URL": "https://www.hirunews.lk/233026/පුරවැසි-පනතට-එරෙහිව-රාජස්ථාන්-ප්‍රාන්තය-ද-යෝජනාවක්-සම්මත-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=204"
}