{
       "Source": "hirunews",
       "Timestamp": "Monday, 04 April 2016 - 8:10",
       "Headline": "ග්‍රීසියේ සිටින සරණාගතයන්  තුර්කියට",
       "News Content": "යුද ගැටුම් හේතුවෙන් සරණාගතයන් ලෙස ග්‍රීසියට  ගොස් සිටින පිරිස් තුර්කියට යළි හරවා යැවීම අද ආරම්භ වනවා.\nමීට දින කිහිපයකට පෙර යුරෝපා සංගමයේ රටවල් අතර ඇතිවූ එකඟතාවක් මතයි මෙලෙස සරණාගතයින් තුර්කියට යැවෙන්නේ.\nඒ වෙනුවට ඔවුන්ට යුරෝපා රටවලින් ආධාර සහ දේශපාලන සහන හිමිවනවා.\nසිරියාව ඇතුලූ රටවල් කිහිපයක හටගෙන ඇති යුද ගැටුම් හේතුවෙන් පසුගිය සමයේ සරණාගතයින් විශාල ලෙස යුරෝපා රටවලට සංක්‍රමණය වුනා.\nමේ නිසා යුරෝපා රටවල් මුහුණදුන්නේ දැඩි අර්බුදයකටයි.\nකෙසේ වෙතත් විදෙස් මාධ්‍ය වාර්තා සඳහන් කළේ සරණාගතයින් තුර්කියට යැවීමේ ක්‍රියාදාමය තුළ අඩුපාඩු රැසක් පවතින බවයි.",
       "URL": "https://www.hirunews.lk/130066/ග්‍රීසියේ-සිටින-සරණාගතයන්-තුර්කියට",
       "Category": "International News",
       "Parent URL": "https://www.hirunews.lk/international-news.php?pageID=649"
}