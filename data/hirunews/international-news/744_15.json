{
       "Source": "hirunews",
       "Timestamp": "Wednesday, 08 April 2015 - 13:45",
       "Headline": "දුම්රිය සේවය විකිණෙන ලකුණු",
       "News Content": "රජය යටතේ පාලනය වන ඉන්දීය දුම්රිය සේවයෙන් කොටසක් පෞද්ගලික අංශය වෙත පැවරීමට ඉන්දීය රජයේ අවධානය යොමු වී තිබෙනවා. වැඩි තරඟකාරීත්වයක් ඇති කිරීමේ අරමුණින් අගමැති නරේන්ද්‍ර මෝදි මෙම තීරණය ගෙන ඇති බවයි ඉන්දීය මාධ්‍ය වාර්තා කරන්නේ. ඒ අනුව පෞද්ගලික සමාගම් කිහිපයකට ඉන්දීය දුම්රිය සේවය සඳහා එක්වීමේ අවස්ථාව හිමිවනු ඇති. ඉන්දීය ජාතික දුම්රිය සේවයට දුම්රිය එංජින් 9,000 ක් පමණ අයත් වන අතර මැදිරි 60,000 ක් අයත්. එමෙන්ම දිනකට මගීන් මිලියන 23 ක් ඉන්දීය දුම්රිය සේවය භාවිත කරමින් සිය ප්‍රවාහන අවශ්‍යතා සපුරා ගනු ලබනවා. ඒ අනුව ඉන්දීය දුම්රිය සේවය හරහා විශාල වෙළඳපොලක් ඇති කළ හැකි බවයි අගමැති නරේන්ද්‍ර මෝදි පෙන්වා දී ඇත්තේ.",
       "URL": "https://www.hirunews.lk/107155/දුම්රිය-සේවය-විකිණෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=744"
}