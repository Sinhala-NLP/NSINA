{
       "Source": "hirunews",
       "Timestamp": "Tuesday, 31 May 2016 - 13:14",
       "Headline": "ලොව පුරා මිලියන 45ක් වහලූන්",
       "News Content": "ලොව පුරා කාන්තාවන් ළමයින් ඇතුළු මිලියන 45ක් ජනයා නූතන යුගයේ වහල් සේවයේ යොදවා ඇති බව අධ්‍යයනකින් හෙළි වී තිබෙනවා.\nඉන් තුනෙන් දෙකක්ම ආසියා - පැසිෆික් කලාපයේ ජනතාව බවයි ලෝක වහල් සේවා දර්ශකය පෙන්වා දෙන්නේ.\nමිනිසත් බවට එරෙහිව මිනිසුන් වහලූන් ලෙස යොදා ගැනීමට එරෙහි මෙම ව්‍යාපෘතිය දියත් කර ඇත්තේ  ඕස්ට්‍රේලියාවේ කෝටිපති ව්‍යාපාරිකයෙකු වන ඇන්ඩෲ ෆොරෙස්ට් විසින්.\nවහලූන් ලෙස වැඩිම පිරිසක් රදවා සිටින රට ලෙස එම වාර්තාව මගින් සදහන් කර ඇත්තේ ඉන්දියාවයි.\nඑහි පුද්ගලයන් මිලියන 18.35ක් නූතන යුගයේ වහලූන් ලෙස සිටින බව එහි දැක්වෙනවා.",
       "URL": "https://www.hirunews.lk/134442/ලොව-පුරා-මිලියන-45ක්-වහලූන්",
       "Category": "International News",
       "Parent URL": "https://www.hirunews.lk/international-news.php?pageID=629"
}