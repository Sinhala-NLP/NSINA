{
       "Source": "hirunews",
       "Timestamp": "Thursday, 22 September 2016 - 7:38",
       "Headline": "කළු ජාතිකයෙකුට වෙඩි තැබීමත් සමඟ ඇමරිකාවේ යළි විරෝධතා",
       "News Content": "කළු ජාතිකයෙකු වෙඩි තබා ඝාතනය කිරීමේ සිද්ධියත් සමඟ ඇමරිකාවේ යළිත් විරෝධතා ආරම්භ වී තිබෙනවා.\nඋතුරු කැරොලයිනා ප්‍රාන්තයේ ඊයේ සිදුවූ පොලිස් වෙඩි තැබීමකින් කළු ජාතිකයෙකු ජීවිතක්ෂයට පත්වුණා.\nමෙලෙස මියගියේ කීත් ලැමන් ස්කොට් නැමති කළු ජාතිකයෙක්.\nමොහු මහල් නිවාස සංකීර්ණයක වාහන අංගනයක සිටියදී සුදු ජාතික පොලිස් නිලධාරියෙකු එල්ල කළ වෙඩි ප්‍රහාරයකින් ජීවිතක්ෂයට පත්වී තිබුණා.\nපොලීසිය සඳහන් කර ඇත්තේ අදාළ පුද්ගලයා ගිනි අවියක් සමඟ මෝටර් රථයෙන් පළායාමට උත්සාහ කිරීම හේතුවෙන් වෙඩි තැබූ බවයි.\nකෙසේ වෙතත් මෙම සිද්ධියත් සමඟ යළිත් වරක් ඇමරිකාවේ කැරොලයිනා ප්‍රාන්තයේ ප්‍රදේශ කිහිපයක විරෝධතා ආරම්භ වී තිබෙනවා.\nමීට පෙර අවස්ථා කිහිපයකදීද පොලීසිය කළු ජාතිකයන් වෙඩි තබා ඝාතනය කර තිබූ අතර, ඒ හේතුවෙන් විරෝධතා ව්‍යාපාරද ක්‍රියාත්මක වුණා.",
       "URL": "https://www.hirunews.lk/143528/කළු-ජාතිකයෙකුට-වෙඩි-තැබීමත්-සමඟ-ඇමරිකාවේ-යළි-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=583"
}