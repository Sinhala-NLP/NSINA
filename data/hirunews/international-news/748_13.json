{
       "Source": "hirunews",
       "Timestamp": "Monday, 23 March 2015 - 19:28",
       "Headline": "එබෝලා අගෝස්තුවෙන් අවසන්. - ජගත් සංවිධානය",
       "News Content": "බටහිර අප්‍රිකාව කේන්ද්‍ර කොටගෙන පැතිර ගිය මාරාන්තික එබෝලා වෛරස් රෝගය අගෝස්තු මාසය වන විට මුළුමනින්ම තුරන් කිරීමට හැකි වනු ඇතැයි ජගත් සංවිධානය පවසනවා. රෝගය පැතිරෙන බව ලෝක සෞඛ්‍ය සංවිධානය ප්‍රකාශයට පත් කර වසරක කාලයක් තුළ එබෝලා වෛරස් රෝගයෙන් මිය ගිය සංඛ්‍යාව 10,251ක්. ඉන් 4283ක් ලයිබීරියානුවන් වන අතර, සියෙරාලියොන් රාජ්‍යයෙන් මරණ 3712ක් සහ ගිනියා රාජ්‍යයෙන් මරණ 2241ක් වාර්තා වුණා. 2013 වසරේ දෙසැම්බර් මාසයේ ගිනියා රාජ්‍යයේ ළදරුවෙකු මුලින්ම එබෝලා රෝගයට ගොදුරු වූ අතර, ඉන් මාස 3ක් ඇතුළත රෝගය බටහිර අප්‍රිකාව පුරා පැතිර ගියේ ජීවිත දහසක් බිළි ගනිමින්. 1976 වසරේ අප්‍රිකානු උපසහරා කාන්තාර ප්‍රදේශයෙන් මුලින්ම වාර්තා වූ එබෝලා වෛරස් රෝගය මෙවර පැතිරුණේ 26 වන වතාවටයි.",
       "URL": "https://www.hirunews.lk/106120/එබෝලා-අගෝස්තුවෙන්-අවසන්-ජගත්-සංවිධානය",
       "Category": "International News",
       "Parent URL": "https://www.hirunews.lk/international-news.php?pageID=748"
}