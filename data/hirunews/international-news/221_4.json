{
       "Source": "hirunews",
       "Timestamp": "Monday, 25 November 2019 - 7:51",
       "Headline": "හොංකොං මැතිවරණයෙන් විපක්ෂයට ජය",
       "News Content": "චීනයට අයත් හොංකොං පුරවරයේ දිස්ත්‍රික් කවුන්සිලයට සාමාජිකයන් තෝරා පත් කරගැනීම සඳහා පැවති ඡන්ද විමසීමෙන් හොංකොං හි විපක්ෂය වන ප්‍රජාතන්ත්‍ර හිතවාදී පෙරමුණ බහුතර බලයක් හිමිකරගෙන තිබෙනවා.\nද සවුත් චයිනා මෝනින් පෝස්ට් පුවත්පත උපුටා දක්වමින් බී බී සී පුවත් සේවය වාර්තා කර ඇත්තේ සමස්ත ආසන 241 න් 201 ක බලය හිමිකර ගැනීමට විපක්ෂය සමත්ව ඇති බවයි.\nකෙසේ වෙතත් චීන හිතවාදී පක්ෂය ලබාගෙන ඇත්තේ ආසන 28 ක් පමණක් වන අතර, එය චීනයට ලබාදුන් ප්‍රබල පණිවුඩයක් බවයි විදෙස් විචාරකයන් පෙන්වා දෙන්නේ.",
       "URL": "https://www.hirunews.lk/228916/හොංකොං-මැතිවරණයෙන්-විපක්ෂයට-ජය",
       "Category": "International News",
       "Parent URL": "https://www.hirunews.lk/international-news.php?pageID=221"
}