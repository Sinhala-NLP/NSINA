{
       "Source": "hirunews",
       "Timestamp": "Monday, 08 August 2016 - 17:21",
       "Headline": "ජපාන අධිරාජ්‍යයා කිරුළ අත්හැරීමට සැරසේ",
       "News Content": "ජපානයේ අකිහිතෝ අධිරාජ්‍යයා සිය කිරුළ අත්හැරීමට සූදානම් බවට අද ප්‍රබල ඉඟියක් කළා.\n82 හැවිරිදි අකිහිතෝ අධිරාජ්‍යයා අද ජපාන රූපවාහිනිය ඉදිරියේ පෙනී සිටි අතර, ඒ, ඔහු එලෙස රූපවාහිනී ප්‍රකාශයක් සිදුකළ දෙවන අවස්ථාවයි.\nතම සෞඛ්‍ය තත්ත්වය සහ වයස හේතුවෙන් සිය කාර්යයන් ඉටු කිරීම දුෂ්කර වී ඇති බවයි අධිරාජ්‍යයා එහිදී කියා සිටියේ.\nකෙසේ නමුත්, ජපාන අධිරාජ්‍යයාට කිරුළ අත්හැරීම සඳහා එරට පාර්ලිමේන්තුවේ අනුමැතිය හිමි විය යුතුයි.",
       "URL": "https://www.hirunews.lk/140118/ජපාන-අධිරාජ්‍යයා-කිරුළ-අත්හැරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=601"
}