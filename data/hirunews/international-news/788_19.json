{
       "Source": "hirunews",
       "Timestamp": "Tuesday, 05 November 2013 - 7:57",
       "Headline": "සිරියාවේ ජනතාවට ආධාර අවශ්‍යයි. - ජගත් සංවිධානය.",
       "News Content": "සිවිල් යුධ තත්ත්වයක් පවතින සිරියාවේ මිලියන 9.3ක් ජනතාවට බාහිර ආධාර අවශ්‍ය බව ජගත් සංවිධානය පවසනවා. එහි මානසික කටයුතු පිළිබද ප්‍රධානී වැලරි අමොස් කියා සිටියේ එය සිරියානු ජනගහණයෙන් සියයට 40කට ආසන්න බවයි. සිරියාවේ යුධ තත්ත්වයෙන් ආධාර අවශ්‍ය ජනකොටස පසුගිය සැප්තැම්බරයේ සිට මිලියන 2යි දශම 5කින් ඉහළ ගොස් තිබෙනවා. සිරියාවේ අර්බුදය තවදුරටත් පිරිහෙමින් පාලනය කළ නොහැකි තත්ත්වයකට පත්වෙමින් තිබෙන බවයි ජගත් මානුෂීය කටයුතු ප්‍රධානී වැලරි අමොස් එක්සත් ජාතීන්ගේ ආරක්ෂක මණ්ඩල හමුවේ ප්‍රකාශ කළේ.  සිරියානු සරණාගතයන් ලෙබනනය, ජෝර්දානය, තුර්කිය, ඉරාකය සහ ඊජිප්තුව යන රටවල රැකවරණ ලබනවා. සිරියානු ගැටුම්වලින් මිය ගිය සංඛ්‍යාව ලක්ෂයකට ආසන්න බවයි සැලකෙන්නේ.",
       "URL": "https://www.hirunews.lk/70721/සිරියාවේ-ජනතාවට-ආධාර-අවශ්‍යයි-ජගත්-සංවිධානය",
       "Category": "International News",
       "Parent URL": "https://www.hirunews.lk/international-news.php?pageID=788"
}