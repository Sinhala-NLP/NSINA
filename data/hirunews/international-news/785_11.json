{
       "Source": "hirunews",
       "Timestamp": "Monday, 18 November 2013 - 9:31",
       "Headline": "සෞදියේ - රියාද් නුවරට ගංවතුර. - අයෙක් මරුට. - 4 ක් අතුරුදන්.",
       "News Content": "සෞදියේ - රියාද් නුවර බලපෑ ගංවතුරෙන් එක් පුද්ගලයෙකු මියගොස් තවත් 4 දෙනෙකු අතුරුදන්ව ඇති බව විදෙස් වාර්තා සඳහන් කළා. රියාද් නුවර විශාල ප්‍රදේශයක් ජලයෙන් යටවී ඇති අතර ඇදහැලූණු වර්ෂාවත් සමග මෙම ජල ගැලීම් තත්ත්වය වාර්තා වුණා. එය ඉතා කලාතුරකින් සිදුවන සිදුවීමක් බව ද විදෙස් වාර්තා වැඩිදුරටත් සඳහන් කළා. සාමාන්‍යයෙන් සෞදියේ - රියාද් නුවර කාන්තාර සහිත ප්‍රදේශයක්. එවැනි පාරිසරික තත්ත්වයක් තුළ මෙවැනි ගංවතුරක් ඇතිවීම අසාමාන්‍ය සිදුවීමක් බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/71606/සෞදියේ-රියාද්-නුවරට-ගංවතුර-අයෙක්-මරුට-4-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=785"
}