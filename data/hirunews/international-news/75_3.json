{
       "Source": "hirunews",
       "Timestamp": "Sunday, 12 December 2021 - 8:26",
       "Headline": "ඉන්දීය අගමැති මෝදිගේ ට්විටර් ගිණුමට අනවසර පිවිසීමක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ ට්විටර් ගිණුමට අනවසරයෙන් පිවිසුණු හැකර්වරුන් එහි ව්‍යාජ පුවතක් පළ කර තිබෙනවා.\nඑහි සඳහන් කර ඇත්තේ ඉන්දියාව බිට්කොයින් අතත්‍ය මුදල් එරට නීත්‍යානුකූල විනිමයක් ලෙස පිළිගන්නා බවයි.\nඑමෙන්ම නිල වශයෙන් ලබාගත් බිට්කොයින් රටේ සියලුම පුරවැසියන් අතර බෙදාදීමට අදහස් කරන බව ද එහි සඳහන් වුණා.\nකෙසේ නමුත් මේ පිළිබඳව ට්විටර් සමාගමට කඩිනමින් දැනුම්දීමෙන් පසු අගමැති මෝදිගේ ගිණුම සුරක්ෂිත කිරීමට පියවර ගෙන තිබෙනවා.\nඑහෙත් කෙටි කාලයක් තුළ හැකර්වරුන් එහි පළ කළ බිට්කොයින් පුවත තිර ඡායාරූප මගින් තවමත් සමාජ මාධ්‍යවල හුවමාරුවන බව සඳහන්.",
       "URL": "https://www.hirunews.lk/290746/ඉන්දීය-අගමැති-මෝදිගේ-ට්විටර්-ගිණුමට-අනවසර-පිවිසීමක්",
       "Category": "International News",
       "Parent URL": "https://www.hirunews.lk/international-news.php?pageID=75"
}