{
       "Source": "hirunews",
       "Timestamp": "Friday, 08 November 2019 - 8:24",
       "Headline": "ඉරානයේ භූ කම්පනයක්",
       "News Content": "වයඹදිග ඉරානයේ අද අලුයම් කාලයේ ඇති වූ භූ කම්පනයකින් ජීවිත හානි වාර්තා වනවා. නැගෙනහිර අසර්බයිජාන ප්‍රාන්තයේ හස්ට්‍රඞ් නගරයේ කේන්ද්‍ර කොටගෙන ඇති වූ මෙම භූ කම්පනය රික්ටර් පරිමාණයේ 5.9ක ප්‍රබලතාවකින් යුක්ත බවයි ඇමරිකානු භූ විද්‍යා ආයතනය ප්‍රකාශ කළේ.\nභූ කම්පනය නිසා ඉරානයේ පුද්ගලයන් තුන් දෙනෙකු ජීවිතක්ෂයට පත්වී තවත් 20 දෙනෙකු තුවාල ලබා ඇති බව ඉරාන මාධ්‍ය සඳහන් කළා.\nප්‍රධාන භූ කම්පනයෙන් අනතුරුව රික්ටර් පරිමාණයේ 4.1 සිට 4.8 දක්වා අතුරු කම්පන රැසක් වාර්තා වී තිබෙනවා.\n2017 වසරේ ඉරානයේ කර්මන්ෂා ප්‍රාන්තයේ ඇති වූ රික්ටර් පරිමාණයේ 7.3ක භූ කම්පනයකින් පුද්ගයන් 600 දෙනෙකු ජීවිතක්ෂයට පත්වූ අතර, 2003 වසරේ ඓතිහාසික බාම් නගරය කේන්ද්‍ර කොටගෙන ඇති වූ භූ කම්පනයකින් පුද්ගලයන් 31,000ක් මිය ගියා.",
       "URL": "https://www.hirunews.lk/227870/ඉරානයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=225"
}