{
       "Source": "hirunews",
       "Timestamp": "Saturday, 22 April 2017 - 8:56",
       "Headline": "ජගත් මහලේකම්, ජනපති ට්‍රම්ප් හමුවෙයි",
       "News Content": "එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් ඊයේ වොෂින්ටන් නුවර ධවල මන්දිරයේදී ඇමරිකානු ජනාධිපති ඩොනල්ඩ් ට්‍රම්ප් මුණ ගැසුණා.\nඒ, එක්සත් ජාතීන්ගේ ආරක්ෂක මණ්ඩල තානාපතිවරුන් සමඟ පැවැත්වෙන සාකච්ඡාවට පෙරයි.\nබෑන් කී මූන්ගෙන් පසු ජනවාරි මාසයේදී ජගත් මහලේකම් පදවියට පිවිසුණු අන්තෝනියෝ ගුටේරස් ඇමරිකානු ජාතික ආරක්ෂක උපදේශක ජනරාල් මැක් මස්ටර් ද මුණගැසුණා.\nජගත් මහලේකම්වරයා සහ ජනපති ට්‍රම්ප් ඇමරිකාව සහ ජගත් සංවිධානය අතර, සහයෝගීතාව සම්බන්ධයෙන් ඵලදායී සාකච්ඡාවක නිරත වූ බවයි මහලේකම්වරයාගේ ප්‍රකාශක, ස්ටෙෆාන් ඩුජාරික් ප්‍රකාශ කළේ.",
       "URL": "https://www.hirunews.lk/159715/ජගත්-මහලේකම්-ජනපති-ට්‍රම්ප්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=489"
}