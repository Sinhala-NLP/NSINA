{
       "Source": "hirunews",
       "Timestamp": "Tuesday, 17 December 2013 - 20:19",
       "Headline": "රුසියාවේ ප්‍රකාශයක් නිසා ඇමරිකාව නොසන්සුන්.",
       "News Content": "න්‍යෂ්ටික මිසයිල කිහිපයක් යුරෝපා සීමාවේ ස්ථාපිත කර ඇති බවට රුසියාව ප්‍රකාශයට පත් කිරීමත් සමග ඒ සම්බන්ධයෙන් ඇමරිකාව ඇතුලූ රුසියාවට ආසන්නයේ පිහිටි රටවල අවධානය යොමුව තිබෙනවා. යුරෝපා සංගමයට අයත් සීමාවේ මෙලෙස මිසයිල ස්ථාපිත කර ඇති බව මොස්කව් අගනුවර බලධාරින් ප්‍රකාශ කළේ ඊයේ දිනයේයි. මෙම මිසයිලවලට කිලෝමීටර් 500 ක් දුර ස්ථානගතවීමට හැකියාව පවතිනවා. මේ නිසා පොළවට ආසන්නයෙන් ඇති රේඩාර් පද්ධතිවලට සහ නේටෝ භට පිරිස්වල කටයුතුවලට එමගින් බාධා එල්ලවිය හැකි බවට ඇමරිකාව සැක කරනවා.",
       "URL": "https://www.hirunews.lk/73613/රුසියාවේ-ප්‍රකාශයක්-නිසා-ඇමරිකාව-නොසන්සුන්",
       "Category": "International News",
       "Parent URL": "https://www.hirunews.lk/international-news.php?pageID=777"
}