{
       "Source": "hirunews",
       "Timestamp": "Monday, 26 October 2020 - 10:12",
       "Headline": "සියලුම ඉන්දියානුවන්ට කොවිඩ් එන්නත නොමිලේ",
       "News Content": "කොවිඩ් 19 වෛරසයට එරෙහි එන්නතක් නිෂ්පාදනය කළ පසු සියලුම ඉන්දියානුවන්ට එය නොමිලේ ලබා දෙන බව ඉන්දීය රජයේ අමාත්‍යවරියක ප්‍රකාශ කළා.\nඅමාත්‍ය ප්‍රතාප් සාරංගි මේ බව කියා සිටියේ එම එන්නත දේශපාලනීකරණය කරන බවට විපක්ෂයෙන් එල්ල වන චෝදනාවලට පිළිතුරු ලබාදෙමින්.\nඉන්දියාවේ බිහාර් ප්‍රාන්තයේ මැතිවරණය නුදුරු දිනකදී පැවැත්වීමට නියමිත අතර, පාලක භාරතීය ජනතා පක්ෂය ප්‍රකාශ කළේ සියලුම බිහාර් වාසීන්ට කොවිඩ් එන්නත නොමිලේ ලබාදෙන බවයි.\nකොවිඩ් 19 වෛරසයට එරෙහි එන්නත් කිහිපයක් ඉන්දීය විද්‍යාඥයන් විසින් මේ වනවිට සංවර්ධනය කරමින් පවතින බව අග්‍රාමාත්‍ය නරේන්ද්‍ර මෝදි පසුගියදා ප්‍රකාශ කළා.",
       "URL": "https://www.hirunews.lk/253329/සියලුම-ඉන්දියානුවන්ට-කොවිඩ්-එන්නත-නොමිලේ",
       "Category": "International News",
       "Parent URL": "https://www.hirunews.lk/international-news.php?pageID=157"
}