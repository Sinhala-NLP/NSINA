{
       "Source": "hirunews",
       "Timestamp": "Thursday, 31 January 2019 - 7:51",
       "Headline": "අධික ශීතලෙන් ඇමරිකාවේ හත්දෙනෙකු මරුට",
       "News Content": "ඇමරිකාවේ මධ්‍යම සහ බටහිර ප්‍රාන්තවලට පවතින අධික ශීත කාලගුණය හේතුවෙන් හත්දෙනෙකු මියගොස් තිබෙනවා.\nඋත්තරධ‍්‍රැවයේ සිට හමන ශීත වා දහර හේතුවෙන් මේ වනවිට ඇමරිකා එක්සත් ජනපදයේ තුනෙන් දෙකක භූමි ප්‍රදේශයක් මුළුමනින්ම පාහේ හිමෙන් වැසී ගොස් ඇති බවයි විදෙස් මාධ්‍ය වාර්තා සඳහන් කළේ.\nවිශේෂයෙන් ඇමරිකානු මිඞ්වෙස්ට් ප්‍රදේශයට මෙන්ම පංච මහා විල් අසළ උෂ්ණත්වය සෙන්ටිග්‍රේඩ් අංශක ඍණ 30 දක්වා පහළ බැස ඇති බවයි වාර්තාවන්නේ.\nඅධික ශීත කාලගුණය පවතින ප්‍රදේශවල හදිසි තත්ත්වයක් ප්‍රකාශයට පත් කිරීමටද එරට බලධාරීන් පියවර ගෙන තිබෙනවා.",
       "URL": "https://www.hirunews.lk/209394/අධික-ශීතලෙන්-ඇමරිකාවේ-හත්දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=294"
}