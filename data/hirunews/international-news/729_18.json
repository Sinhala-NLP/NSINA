{
       "Source": "hirunews",
       "Timestamp": "Wednesday, 03 June 2015 - 8:35",
       "Headline": "ඉරාක අගමැති ජාත්‍යන්තර සහය ඉල්ලයි",
       "News Content": "තම රට තුළ ක්‍රියාත්මක  අයි. එස්. සටන්කාමීන් මර්දනය කිරීම සඳහා ඉරාක අගමැති හයිඩර් අල් අබාඩි ජාත්‍යන්තර සහය ඉල්ලා සිටිනවා. පසුගියදා ප්‍රංශයේ පැවති සමුළුවක් අතරතුරයි ඉරාක අග්‍රාමාත්‍යවරයා මෙම ඉල්ලීම කර ඇත්තේ. අයි.එස්. සටන්කාමීන් මර්දනය කළ යුතු ආකාරය සම්බන්ධයෙන් පැවති මෙම සමුළුවට රටවල් විස්සක නියෝජිතයන් එක්ව සිටියා. ඊට රුසියාව, සිරියාව සහ ඉරානය සහභාගි නොවීමද විශේෂත්වයක්. අයි.එස්. සටන්කාමීන් පසුගියදා ඉරාකයේ විශාලතම ප්‍රාන්තය වන රමාඩි නගරයද අත්පත් කරගනු ලැබුවා.",
       "URL": "https://www.hirunews.lk/110648/ඉරාක-අගමැති-ජාත්‍යන්තර-සහය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=729"
}