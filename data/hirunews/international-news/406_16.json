{
       "Source": "hirunews",
       "Timestamp": "Monday, 08 January 2018 - 8:04",
       "Headline": "සිරියාවේ බෝම්බ පිපිරීමකින් 23 දෙනෙකු මියයයි",
       "News Content": "සිරියාවේ ලිඩ්ලිප් නගරයේ සිදුවු බෝම්බ පිපිරිමකින් පුද්ගලයින් 23 දෙනෙකු මියගොස් තවත් 10 දෙනෙකුට වැඩි පිරිසක් තුවාල ලබා ඇති බව විදෙස් මාධ්‍ය වාර්තා කළා.\nමෙම පිපිරීම කුමන ආකාරයට සිදුවූයේද යන්න මෙතෙක් තහවුරු වී නොමැති අතර, ආරක්ෂක අංශ සැක කරන්නේ මෝටර් රථ පිපිරීමක් හෝ නියමුවන් රහිත ගුවන් යානාවක් මගින් හෙළන ලද බෝම්බයකින් මෙම පිපිරීම සිදුව ඇති බවටයි.\nමෙම නගරය සිරියානු කැරළිකරුවන් ග්‍රහණයේ පවතින බවද විදෙස් වාර්තා තවදුරටත් සඳහන් කළා.",
       "URL": "https://www.hirunews.lk/180445/සිරියාවේ-බෝම්බ-පිපිරීමකින්-23-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=406"
}