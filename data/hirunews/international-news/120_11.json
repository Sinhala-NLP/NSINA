{
       "Source": "hirunews",
       "Timestamp": "Sunday, 25 April 2021 - 16:28",
       "Headline": "බැග්ඩෑඩ් නුවර කොරෝනා ප්‍රතිකාර රෝහලේ ගින්නෙන් 82 නෙකු ජීවිතක්ෂයට",
       "News Content": "ඉරාකයේ බැග්ඩෑඩ් නුවර රෝහලක කොරෝනා දැඩි සත්කාර ඒකකයේ ඇති වූ ගින්නකින් පුද්ගලයන් 82 නෙකු ජීවිතක්ෂයට පත්වී තිබෙනවා.\nබැග්ඩෑඩ් නුවර ඉබන් අල් කාටිම් රෝහලේ අද ඇති වූ ගින්නෙන් තවත් 100කට වැඩි පිරිසක් තුවාල ලැබුවා.\nඔක්සිජන් ටැංකියක් පිපිරී යාමෙන් මෙම ගින්න හටගෙන ඇති බව මූලික පරීක්ෂණවලදී අනාවරණ වුණා.\nගින්න සීග්‍රයෙන් පැතිර ගොස් ඇති අතර, රෝහලේ නිසි ගිනි නිවන පද්ධතියක් නොමැතිවීම හේතුවෙන් මෙලෙස ජීවිත හානි සංඛ්‍යාව ඉහළ ගොස් ඇති බවටයි ඉරාක වැසියන් චෝදනා නගන්නේ.\nමෙම සිද්ධියෙන් අනතුරුව බැග්ඩෑඩ් සෞඛ්‍ය දෙපාර්තමේන්තුවේ අධ්‍යක්ෂ ජනරාල්වරයා තනතුරෙන් ඉවත් කිරිමට ඉරාක අග්‍රාමාත්‍ය මුස්තාෆා අල් කඩිමි නියෝග කර තිබෙනවා.",
       "URL": "https://www.hirunews.lk/269488/බැග්ඩෑඩ්-නුවර-කොරෝනා-ප්‍රතිකාර-රෝහලේ-ගින්නෙන්-82-නෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=120"
}