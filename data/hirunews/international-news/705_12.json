{
       "Source": "hirunews",
       "Timestamp": "Friday, 11 September 2015 - 12:51",
       "Headline": "අයි.එස්. ත්‍රස්තයන් රසායනික අවි නිපදවන බවට තොරතුරු",
       "News Content": "සිරියාවේ සහ ඉරාකයේ අයි.එස් සන්නද්ධ කණ්ඩායම් රසායනික අවි නිපදවා ඒවා ප්‍රහාර සඳහා යොදා ගන්නා බවට තොරතුරු හෙළි වී තිබෙනවා. ඇමෙරිකානු ආරක්ෂක අංශ උපුටා දක්වමින් විදෙස් වාර්තා සඳහන් කළේ ඉරාක - සිරියානු දේශසීමා ප්‍රදේශවලදී මෙලෙස අයි.එස් සන්නද්ධ කණ්ඩායම් රසායනික අවි භාවිත කළ අවස්ථා 4 ක් හඳුනාගෙන ඇති බවයි. රසායනික අවි නිපදවීමට සහ ගබඩා කිරීමට ඔවුන් සතුව පහසුකම් පවතින බවයි විශ්වාස කෙරෙන්නේ. 2011 වසරේ සිට පවතින සිරියානු සිවිල් යුද්ධයෙන් මේ වනවිට මියගිය සංඛ්‍යාව දෙලක්ෂයකට අධිකයි.",
       "URL": "https://www.hirunews.lk/116385/අයි-එස්-ත්‍රස්තයන්-රසායනික-අවි-නිපදවන-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=705"
}