{
       "Source": "hirunews",
       "Timestamp": "Monday, 02 April 2018 - 15:16",
       "Headline": "ජපාන අග්‍රාමාත්‍ය ෂින්සෝ අබේ ඇමරිකාවේ සංචාරයක",
       "News Content": "ජපාන අග්‍රාමාත්‍ය ෂින්සෝ අබේ මේ මස තුළදී ඇමරිකාවේ සංචාරයක් සැලසුම් කර තිබෙනවා.\nඒ අනුව ජපාන අග්‍රාමාත්‍යවරයා අප්‍රේල් 17 සිට 20 දක්වා ඇමරිකානු සංචාරයේ නිරත වන බවයි විදෙස් මාධ්‍ය වැඩිදුරටත් සඳහන් කළේ.\nඑහිදී ඇමරිකානු ජනාධිපති ඩොනල්ඩ් ට්‍රම්ප් මුණ ගැසී උතුරු කොරියානු ගැටලූ සම්බන්ධයෙන් ද සාකච්ඡා කිරීමට නියමිත බවයි ජපාන මාධ්‍ය වාර්තා කළේ.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර පැවැත්වීමට නියමිත සමුළුව සම්බන්ධයෙන් ද එහිදී සාකච්ඡා කිරීමට නියමිතයි.\nවිශේෂයෙන් උතුරු කොරියාවේදී පැහැර ගත් ජපාන ජාතිකයන් මුදා ගැනීම සඳහා එම සාකච්ඡාවලදී බලපෑමක් කරන්නැයි ජපාන අගමැතිවරයා ජනපති ට්‍රම්ප්ගෙන් ඉල්ලා සිටිනු ඇති.",
       "URL": "https://www.hirunews.lk/187480/ජපාන-අග්‍රාමාත්‍ය-ෂින්සෝ-අබේ-ඇමරිකාවේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=380"
}