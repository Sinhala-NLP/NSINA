{
       "Source": "hirunews",
       "Timestamp": "Sunday, 01 January 2017 - 10:34",
       "Headline": "වකුගඩු ජාවාරමකට චීනයේ 16 ක් බන්ධනාගාර ගත කෙරේ",
       "News Content": "නීතිවිරෝධී වකුගඩු බද්ධ කිරීමේ ජාවාරමකට සම්බන්ධ 16 දෙනෙකු චීනයේ ෂැන්ඩොන් ප්‍රාන්තයේ අධිකරණය මගින් බන්ධනාගාර ගත කර තිබෙනවා.\nවෛද්‍යවරුන් දෙදෙනෙකු, හෙදියක සහ නිර්වින්දන ශිල්පියෙකු ද ඊට ඇතුළත් බවයි චීන ෂිංහුවා ප්‍රවෘත්ති සේවය සදහන් කළේ.\nවකුගඩු ආබාධවලට ලක්වන පුද්ගලයන්ට බද්ධ කිරීම සදහා ප්‍රමාණවත් දායකයන් නොමැතිවීම හේතුවෙන් මොවුන් අන්තර්ජාලය හරහා මෙම ජාවාරම ක්‍රියාත්මක කර ඇති බව සදහන්.\nඒ සදහා එක් රෝගියෙකුගෙන් යුවාන් හාරලක්ෂයක් එනම්, ඇමරිකානු ඩොලර් 57,000 ක් පමණ අය කර තිබෙනවා.\nජාවාරමට සම්බන්ධ එක් පුද්ගලයෙකුට වසර 5 බැගින් සිරදඩුවම් නියම කර ඇති බව චීන ප්‍රවෘත්ති සේවය වැඩිදුරටත් සදහන් කළා.",
       "URL": "https://www.hirunews.lk/151024/වකුගඩු-ජාවාරමකට-චීනයේ-16-ක්-බන්ධනාගාර-ගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=537"
}