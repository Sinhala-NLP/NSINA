{
       "Source": "hirunews",
       "Timestamp": "Tuesday, 15 December 2015 - 8:45",
       "Headline": "අයි.එස්. සංවිධානයට එරෙහි ප්‍රහාර උත්සන්න කළා",
       "News Content": "සිරියාවේ සහ ඉරාකයේ අයි.එස්. සන්නද්ධ කණ්ඩායම් ඉලක්ක කරගෙන එල්ල කරන ප්‍රහාර උත්සන්න කර ඇති බව ඇමරිකානු ජනාධිපති බැරක් ඔබාමා පවසනවා.\nඇමරිකානු ආරක්ෂක මූලස්ථානය හෙවත් පෙන්ටගනය අමතමින් ඔහු ඊයේ සදහන් කළේ පෙර නොවූ විරූ ආකාරයෙන් එම ප්‍රහාර දියත් කරන බවයි.\nපසුගිය වසරේ සිට මේ දක්වා ඇමරිකාව අයි.එස්. ඉලක්ක වෙත ප්‍රහාර 9000ක් පමණ එල්ල කර තිබෙනවා.\nඉන් වැඩිම ප්‍රමාණයක් පසුගිය නොවැම්බර් මාසය තුළ ක්‍රියාත්මක වූ බවයි ජනාධිපති ඔබාමා සදහන් කළේ. එම ප්‍රහාරවලින් අයි.එස්. සංවිධානයේ ප්‍රධානීන් කිහිප දෙනෙකු ජීවිතක්ෂයට පත්වූ අතර අයි.එස්. තෙල් සැපයුම් මාර්ග රැසක් ද විනාශ කිරීමට හැකි වූ බව ඔහු කියා සිටියා.",
       "URL": "https://www.hirunews.lk/122075/අයි-එස්-සංවිධානයට-එරෙහි-ප්‍රහාර-උත්සන්න-කළා",
       "Category": "International News",
       "Parent URL": "https://www.hirunews.lk/international-news.php?pageID=680"
}