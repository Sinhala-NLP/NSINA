{
       "Source": "hirunews",
       "Timestamp": "Friday, 10 June 2016 - 13:37",
       "Headline": "ඉන්දියාව ගූගල් වීථි දර්ශන සේවාව ප්‍රතික්ෂේප කරයි",
       "News Content": "ගූගල් සිතියම් සදහා ඉන්දියාවේ වීථි දර්ශන ඇතුළත් කිරීම එරට රජය ප්‍රතික්ෂේප කර තිබෙනවා.\nආරක්ෂාව පිළිබඳ ගැටලූ හේතුවෙන් ඒ සදහා ඉඩ ලබා නොදිය යුතු බවට නිර්දේශ කර ඇත්තේ එරට ඔත්තු සේවා විසින්.\nගූගල් ‘‘ස්ට්‍රීට් වීව්’’ නැතිනම් වීථි දර්ශන සේවාව මගින් අංශක 360 ක දර්ශන කෝණයක් ඔස්සේ ඉන්දියාවේ වීථි, සංචාරක නිකේතන, කඳු, ගංගා ආදිය දර්ශන ගත කිරීමට සැලසුම් කර තිබුණා.\nගූගල් වීථි දර්ශන සේවාව සම්බන්ධයෙන් මීට පෙර ද ඇතැම් රටවල් නොසතුට පළ කළා.\nඉන්දීය ඔත්තු සේවා පෙන්වා දී ඇත්තේ මුම්බායි ප්‍රහාරයට පෙර ද ත්‍රස්තවාදීන් සිය ඉලක්ක ඡායාරූප ගත කිරීමේ මෙහෙයුමක් ක්‍රියාත්මක කර ඇති බවයි.",
       "URL": "https://www.hirunews.lk/135203/ඉන්දියාව-ගූගල්-වීථි-දර්ශන-සේවාව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=625"
}