{
       "Source": "hirunews",
       "Timestamp": "Saturday, 23 September 2023 - 9:37",
       "Headline": "කාන්තාවක් විසින් ගූගල් සමාගමට එරෙහිව නඩු පවරයි",
       "News Content": "කාන්තාවක් විසින් ගූගල් සමාගමට එරෙහිව නඩු පවරා ඇති පුවතක් අමෙරිකාවේ උතුරු කැරොලිනා ප්‍රාන්තයෙන් වාර්තා වී තිබෙනවා.\nඒ ගූගල් සිතියමේ උපදෙස්වලට අනුව කඩා වැටුණු පාලමක් මතින් රිය පැදවූ තම ස්වාමිපුරුෂයා එම පාලම කඩා වැටී සිදු වූ අනතුරින් ජීවිතක්ෂයට පත්වීම හේතුවෙන්.\nමෙසේ මියගොස් ඇත්තේ වයස අවුරුදු 47ක් වන වෛද්‍ය උපකරණ අලෙවි කිරීමේ නිරතව සිටි පිලිප් පැක්ස්ටන් නැමති එම පුද්ගලයෙක්.\nකෙසේ වෙතත් පසුව අනාවරණය වී ඇත්තේ රිය ධාවනය කළ පාලම වසර 9කට පෙර කඩා වැටුණු පාලමක් බවයි.\nමේ අනතුර සිදුවී ඇත්තේ පසුගිය වසරේ සැප්තැම්බරයේදී වන අතර, ජීවිතක්ෂයට පත් වූ පුද්ගලයා සමඟ ඔහු පැද වූ ජීප් රථය දියට වැටී ගිලී තිබෙනවා.\nගූගල් සමාගමේ සිතියමේ නොසැලකිමත් උපදෙස් සම්බන්ධව අවධාරණය කරමින් එම නඩුව පැවැරීමට බිරිය පසුගියදා කටයුතු යොදා ඇත්තේ එම පාලම වසර 9කට පෙර කඩා වැටුණු පාලමක් බවට එම අනතුරට පෙර බොහෝ දෙනකු එම සමාගමට දැනුම් දී තිබීම හේතුවෙන් බවයි වාර්තා වන්නේ.",
       "URL": "https://www.hirunews.lk/349160/කාන්තාවක්-විසින්-ගූගල්-සමාගමට-එරෙහිව-නඩු-පවරයි",
       "Category": "International News",
       "Parent URL": "https://www.hirunews.lk/international-news.php?pageID=2"
}