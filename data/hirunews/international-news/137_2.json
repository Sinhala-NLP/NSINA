{
       "Source": "hirunews",
       "Timestamp": "Sunday, 07 February 2021 - 13:27",
       "Headline": "මියන්මාරයේ දෙවන දිනටත් විරෝධතා",
       "News Content": "හමුදාව විසින් ප්‍රජාතන්ත්‍රවාදී ලෙස තේරී පත් වූ රජයේ නායකයන් සිරගත කොට බලය පැහැර ගැනීමට එරෙහිව මියන්මාර ජනතාව අද දෙවන දිනටත් යැන්ගුන් අගනුවර විරෝධතාවල නිරත වනවා.\nයැන්ගුන් විශ්වවිද්‍යාලය අසල පොලිස් කැරලි මර්දන ඒකක යොදවා තිබූ අතර, හමුදා රජය විසින් තවදුරටත් අන්තර්ජාල සේවා අත්හිටුවා ඇත්තේ විරෝධතාකරුවන් ඒකරාශීවීම වැළැක්වීමේ අරමුණින්.\nමියන්මාර ජාතික ප්‍රජාතන්ත්‍රවාදී ලීගයේ නායිකා අවුන්සාන් සුකී සහ ජනාධිපති වින් මයින්ට් ද නිවාස අඩස්සියේ රඳවා ඇති බව සඳහන්.\nමියන්මාර හමුදාව එරට බලය පැහැර ගනු ලැබූයේ පසුගිය නොවැම්බරයේ පැවති මැතිවරණයෙන් අවුන්සාන් සුකීගේ ජාතික ප්‍රජාතන්ත්‍රවාදී ලීගය දැවැන්ත ජයග්‍රහණයක් ලැබීමෙන් අනතුරුව, නව පාර්ලිමේන්තු සැසිවාරය ආරම්භ කිරීමට නියමිතව තිබියදීයි.",
       "URL": "https://www.hirunews.lk/261889/මියන්මාරයේ-දෙවන-දිනටත්-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=137"
}