{
       "Source": "hirunews",
       "Timestamp": "Saturday, 14 January 2017 - 7:48",
       "Headline": "\"ඔබාමා - කෙයා\"අහෝසි කෙරේ",
       "News Content": "ජනාධිපති බැරක් ඔබාමා,නික්මීමට සතියක් තිබියදී ඔහු හඳුන්වා දුන් සෞඛ්‍ය ආරක්ෂණ ප්‍රතිපත්තිය අහෝසි කිරීමේ ක්‍රියාවලිය ආරම්භ වී තිබෙනවා.\nඇමරිකානු මහජන නියෝජිත මණ්ඩලය ඒ සඳහා නීතිමය ක්‍රියාමාර්ග ඊයේ ආරම්භ කළේ ඡන්ද විමසීමකින්.\nඒ අනුව මිලියන 20 ඉක්ම වූ ඇමරිකානුවන්ට සෞඛ්‍ය රක්ෂණයක් ලබාදීම සඳහා ජනාධිපති ඔබාමා ආරම්භ කළ ප්‍රතිපත්තිය ඔවුන් ප්‍රතික්ෂේප කළේ 227ට 198ක් ලෙසින්.\nඑය ඇමරිකානු මහජන නියෝජිත මණ්ඩලයේ ප්‍රධාන පක්ෂවල බලයේ වෙනසයි.\nඇමරිකානු සෙනෙට් මණ්ඩලය ද \"ඔබාමා - කෙයා\" ලෙස හැදින්වෙන ජනාධිපති ඔබාමා දියත් කළ සෞඛ්‍ය ආරක්ෂණ ප්‍රතිපත්තිය අහෝසි කළ යුතු බවට 51ට 48ක් ලෙස ඡන්දය ප්‍රකාශ කළා.\nඔබාමාගේ සෞඛ්‍යාරක්ෂණ ප්‍රතිපත්තිය අහෝසි කිරීම මෙවර ඇමරිකානු ජනාධිපතිවරණයේ ජයග්‍රාහකයා වූ ඩොනල්ඩ් ට්‍රම්ප්ගේ ඡන්ද පොරොන්දුවක්.",
       "URL": "https://www.hirunews.lk/152012/ඔබාමා-කෙයාඅහෝසි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=531"
}