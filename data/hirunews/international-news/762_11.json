{
       "Source": "hirunews",
       "Timestamp": "Tuesday, 03 February 2015 - 15:14",
       "Headline": "බංග්ලාදේශයේ බස් රථයකට බෝම්බ ප්‍රහාරයක්.-7 දෙනෙකු මරුට",
       "News Content": "නැගෙනහිර බංග්ලාදේශයේ චවුට්ඩාගාම් නගරය ආසන්නයේදී බස් රථයකට අද අලූයම එල්ල වූ පෙට්‍රල් බෝම්බ ප්‍රහාරයකින් පුද්ගලයන් 7 දෙනෙකු ජීවිතක්ෂයට පත්වුණා. එහිදී තවත් 15 දෙනෙකු පමණ තුවාල ලබා තිබෙනවා. අලූයම 4ට පමණ ප්‍රහාර එල්ල වන විට බස් රථයේ මගීන් බොහොමයක් නින්දේ පසුවූ බව සඳහන්. පසුගිය මාසයේ බංග්ලාදේශ විපක්ෂය දියත් කළ විරෝධතාවලදී බස් රථ වලට සහ ලොරි රථවලට මෙලෙස පහර දීම් සිදුකෙරුණා. කෙසේ නමුත්, විපක්ෂ නායිකා ඛලීඩා සියා මෙන්ම ඇගේ බංග්ලාදේශ ජාතික පක්ෂයේ පාර්ශවකරුවන් වන ඉස්ලාමීය කණ්ඩායම් මෙම ප්‍රහාරය සිදුනොකළ බව පවසා තිබෙනවා.",
       "URL": "https://www.hirunews.lk/102604/බංග්ලාදේශයේ-බස්-රථයකට-බෝම්බ-ප්‍රහාරයක්-7-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=762"
}