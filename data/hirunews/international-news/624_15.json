{
       "Source": "hirunews",
       "Timestamp": "Sunday, 12 June 2016 - 10:18",
       "Headline": "ඇමරිකානු ගායිකා ක්‍රිස්ටිනා ග්‍රිමි ඝාතනය කළ සැකකරු පිළිබද තොරතුරු හෙළි වේ",
       "News Content": "ඇමරිකානු ගායිකා ක්‍රිස්ටිනා ග්‍රිමි වෙඩි තබා ඝාතනය කළ පුද්ගලයා සම්බන්ධයෙන් ඇමරිකානු පොලිසිය තොරතුරු අනාවරණය කරගෙන තිබෙනවා.\nමොහු 26 හැවිරිදි කෙවින් ජේම්ස් ලොයිබර් නමැති පුද්ගලයෙකු බවයි ඇමරිකානු පොලිසිය සදහන් කළේ.\nෆ්ලොරිඩා ප්‍රාන්තයේ පැවති සංගීත සංදර්ශනයකින් අනතුරුව ප්‍රේක්ෂකයින්ගේ සමරු පොත්වල අත්සන් තබමින්   සිටියදී 22 හැවිරිදි ක්‍රිස්ටිනා ග්‍රිමි මෙලෙස වෙඩි ප්‍රහාරයට ලක් වුණා.\nඅනතුරුව සැකකරු ද එම ගිනි අවියෙන්ම වෙඩි තබාගෙන සිය දිවි හානි කර ගත් අතර ඝාතනය සිදුකිරීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/135329/ඇමරිකානු-ගායිකා-ක්‍රිස්ටිනා-ග්‍රිමි-ඝාතනය-කළ-සැකකරු-පිළිබද-තොරතුරු-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=624"
}