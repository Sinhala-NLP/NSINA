{
       "Source": "hirunews",
       "Timestamp": "Wednesday, 28 February 2018 - 19:48",
       "Headline": "ශ්‍රීදේවි අවසන් ගමන් යයි",
       "News Content": "අභාවප්‍රාප්ත ඉන්දීය සුපිරි නිළි ශ්‍රීදේවිගේ දේහය පිලිබද අවසන් කටයුතු රාජ්‍ය ගෞරව සහිතව මුම්බායි නුවරදි අද පස්වරුවේ  සිදු කෙරුණා.\nමහජන ගෞරව දැක්වීම සදහා මුම්බායි ක්‍රීඩා සමාජ පරිශ්‍රයේ තැන්පත් කර තිබු දේහය, අවසන් කටයුතු සිදු කෙරුනු ස්ථානය වෙත රැගෙන ගියේ විදුරු වලින් ආවරණය කරන ලද විශේෂ රථයකින්.\nඑහි ශ්‍රී දේවිගේ සැමියා වන බොනි කපුර් සහ ඔහුගේ සොහොයුරු අනිල් කපූර් ඇතුලූ පිරිසක් ගමන් ගත්තා.\nරන්පැහැති සාරියකින් සරසවා ඉන්දීය ධජයෙන් ආවරණය කර තිබු ශ්‍රීදේවිගේ දේහය අවසන් වරට දැකබල ගැනීම සඳහා මග දෙපස දහස් සංඛ්‍යාත පිිරිසක් රැස්ව සිටි අතර ඇතැම් අවස්ථාවලදි ඔවුන්ව පාලනය කිරිමට ඉන්දීය පොලිසියට නොහැකි වුනා.",
       "URL": "https://www.hirunews.lk/184776/ශ්‍රීදේවි-අවසන්-ගමන්-යයි",
       "Category": "International News",
       "Parent URL": "https://www.hirunews.lk/international-news.php?pageID=390"
}