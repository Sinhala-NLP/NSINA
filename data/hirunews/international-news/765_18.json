{
       "Source": "hirunews",
       "Timestamp": "Saturday, 24 January 2015 - 13:49",
       "Headline": "අබ්දුල්ලා රජු වෙනුවෙන් බුහුමන් පුදන්න ලෝක නායකයන් සෞදි අරාබියට.",
       "News Content": "අභාවප්‍රාප්ත අබ්දුල්ලා රජු වෙනුවෙන් බුහුමන් දැක්වීම සඳහා ලෝක නායකයන් රැසක් සෞදි අරාබිය වෙත පැමිණීමට නියමිත බව විදෙස් වාර්තා සඳහන් කළා. වයස අවුරුදු 90ක්ව සිටියදී මිය ගිය අබ්දුල්ලා රජු සුන්නි ඉස්ලාමීය වහාබ් සම්ප්‍රදායට අනුව ඊයේ එරට පොදු සුසාන භූමියක සලකුණු නොකළ සොහොන් ගැබක මිහිදන් කෙරුණා. එහෙත් ඔහු වෙනුවෙන් බුහුමන් දැක්වීම සඳහා බ්‍රිතාන්‍ය අග්‍රාමාත්‍ය ඬේවිඞ් කැමරන් සහ ප්‍රංශ ජනාධිපති ප්‍රංශුවා හොලාන්ඞ් අද එහි පැමිණීමට නියමිත බව සදහන්. ඇමරිකානු නියෝජිත කණ්ඩායමේ ප්‍රධානත්වය දරන්නේ උප ජනාධිපති ජෝ බයිඩන්. මිය ගිය සෞදි රජු වෙනුවෙන් රියාද් නුවර අද පැවැත්වෙන නිළ සමරු උත්සවය සඳහා ඔවුන් සහභාගි වනු ඇති.",
       "URL": "https://www.hirunews.lk/101916/අබ්දුල්ලා-රජු-වෙනුවෙන්-බුහුමන්-පුදන්න-ලෝක-නායකයන්-සෞදි-අරාබියට",
       "Category": "International News",
       "Parent URL": "https://www.hirunews.lk/international-news.php?pageID=765"
}