{
       "Source": "hirunews",
       "Timestamp": "Sunday, 12 March 2017 - 10:05",
       "Headline": "සිරියාවේ බෝම්බ ප්‍රහාරවලින් ඉරාක ජාතිකයන් 40 දෙනෙකු ජීවිතක්ෂයට",
       "News Content": "සිරියාවේ - දමස්කස් අගනුවර ෂියා වන්දනාකරුවන් පිරිසක් ඉලක්ක කරගෙන එල්ලවූ බෝම්බ ප්‍රහාරවලින් පුද්ගලයන් 40 කට වැඩි පිරිසක් ජීවිතක්ෂයට පත්වී තිබෙනවා.\nඔවුන් ඉරාකයේ සිට පැමිණි ෂියා වන්දනාකරුවන් පිරිසක් වීම විශේෂත්වයක්.\nසුන්නි සන්නද්ධ කණ්ඩායමක් ඊයේ මෙම ප්‍රහාරය එල්ල කරන්නට ඇතැයි සැළකෙනවා.\nසිරියානු රජයේ හමුදා සහ කැරළිකාර කණ්ඩායම් අතර පසුගිය දෙසැම්බර් 30 වනදා සිට සටන් විරාමයක් ක්‍රියාත්මකයි.\nකසකස්ථානයේ පැවති සාකච්ඡාවලින් අනතුරුව එම සටන් විරාමය ක්‍රියාවට නැංවූයේ රුසියාව, තුර්කිය සහ ඉරානයේ සහයෙන්.",
       "URL": "https://www.hirunews.lk/156644/සිරියාවේ-බෝම්බ-ප්‍රහාරවලින්-ඉරාක-ජාතිකයන්-40-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=507"
}