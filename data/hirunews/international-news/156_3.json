{
       "Source": "hirunews",
       "Timestamp": "Sunday, 01 November 2020 - 8:34",
       "Headline": "එංගලන්තය සති හතරකට වැසේ",
       "News Content": "එංගලන්තය දෙවන වරටත් සති හතරකට වසා දමන බව බි්‍රතාන්‍ය අග්‍රාමාත්‍ය බොරිස් ජොන්සන් ජාතිය අමතමින් ප්‍රකාශ කළා.\nඔහු කියා සිටියේ එළඹෙන නත්තල වඩාත් සතුටින් සැමරීම ඉලක්ක කරගනිමින් මෙම වසා දැමීම් ප්‍රකාශයට පත් කරන බවයි.\nඒ අනුව එළඹෙන බ්‍රහස්පතින්දා සිට මත්පැන් අලෙවිසැල්, ආපනශාලා, කායවර්ධන මධ්‍යස්ථාන සහ අත්‍යවශ්‍ය නොවන වෙළඳසැල් වසා දමන බවයි බි්‍රතාන්‍ය අග්‍රාමාත්‍යවරයා ප්‍රකාශ කළේ.\nමේ අතර ලොව පුරා කොරෝනා ආසාදිතයන් හාරකෝටි හැටතුන්ලක්ෂ 67,468 ක් දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ 11 ලක්ෂ 99,727 ක් ලෙසයි.\nගතවූ පැය විසි හතරේත් වැඩිම ආසාදිතයන් සහ මරණ සංඛ්‍යාවක් ඇමරිකාවෙන් වාර්තාවන අතර, එරට දෛනික ආසාදිතයන් සංඛ්‍යාව සටහන් වූයේ 86,293 ක් ලෙසයි.",
       "URL": "https://www.hirunews.lk/253753/එංගලන්තය-සති-හතරකට-වැසේ",
       "Category": "International News",
       "Parent URL": "https://www.hirunews.lk/international-news.php?pageID=156"
}