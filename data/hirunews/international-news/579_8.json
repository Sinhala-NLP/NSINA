{
       "Source": "hirunews",
       "Timestamp": "Friday, 30 September 2016 - 10:24",
       "Headline": "ඉන්දීය ප්‍රහාරයෙන් පාකිස්තානය උදහස් වෙයි",
       "News Content": "කාශ්මීර දේශසීමාව හරහා තම රට තුළට ඇතුළු වී ඉන්දීය හමුදාව එල්ල කළ ප්‍රහාරය පාකිස්තානය දැඩි ලෙස හෙළා දැක තිබෙනවා.\nපාකිස්තාන රජය සඳහන් කළේ එය නිර්දය ආක්‍රමණයක් බවයි.\nකාශ්මීරය ඔස්සේ ඉන්දියාවට ත්‍රස්ත ප්‍රහාරයක් එල්ල කළ හැකි කණ්ඩායම් ඉලක්ක කරගෙන අදාළ ප්‍රහාරය එල්ල කළ බව ඉන්දියාව ප්‍රකාශ කළා.\nපාකිස්තාන කියා සිටියේ ප්‍රහාරයෙන් තම සෙබළුන් දෙදෙනෙකුද ජීවිතක්ෂයට පත්වූ බවයි.\nඑමෙන්ම මෙය මවාගත් ඉලක්කයන්ට ප්‍රහාර එල්ල කරමින් ඉන්දියාව සිදුකළ මාධ්‍ය සංදර්ශනයක් ලෙසයි පාකිස්තාන ආරක්ෂක අංශ හැඳින්වූයේ.\nසාමය උදෙසා තමන්ගේ කැපවීම දුර්වලතාවක් ලෙස නොසලකන ලෙස පාකිස්තාන අග්‍රාමාත්‍ය නවාෂ් ශරීෆ් මෙහිදී ඉන්දියාවට අනතුරු ඇඟවීමක්ද කළා.",
       "URL": "https://www.hirunews.lk/144143/ඉන්දීය-ප්‍රහාරයෙන්-පාකිස්තානය-උදහස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=579"
}