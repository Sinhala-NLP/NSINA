{
       "Source": "hirunews",
       "Timestamp": "Saturday, 14 March 2020 - 8:54",
       "Headline": "ඉන්දියාවේ දෙවන කොරෝනා මරණයත් වාර්තා වෙයි",
       "News Content": "ඉන්දියාවේ දෙවන කොරෝනා වෛරස් මරණය ද වාර්තා වී තිබෙනවා.\nදිල්ලියේ 68 හැවිරිදි කාන්තාවක් මෙලෙස මිය ගොස් ඇති බවයි ඉන්දීය මාධ්‍ය සඳහන් කළේ.\nඇය ඉන්දීය අගනුවරින් වාර්තා වූ 6 වන ආසාදිත තැනැත්තියයි. ඇයට මෙම වෛරසය ආසාදනය වී ඇත්තේ ඉතාලියේ සහ ස්විට්සර්ලන්තයේ සංචාරය කළ සිය පුත්‍රයාගෙන් බවට සැක කෙරෙනවා. කෙසේ නමුත්, පුත්‍රයා මුලින් රෝග ලක්ෂණ පෙන්නුම් කර නැහැ.\nමේ අතර, කොරෝනා වෛරසයෙන් මිදීමට භාවිත කරන මුහුණු ආවරණ සහ විෂබීජ නාශක බඳුන් අත්‍යවශ්‍ය භාණ්ඩ අතරට නම් කිරීමට ඉන්දීය රජය ඊයේ පියවර ගත්තා.\nඒවා මූලික වශයෙන් ලබන ජුනි 30 වන දා තෙක් ඉන්දියාවේ අත්‍යාවශ්‍ය භාණ්ඩ අතරට එක්වනු ඇති.\nඉන්දියාවේ කොරෝනා වෛරස් ආසාදිත සංඛ්‍යාව ද මේ වන විට 82 දක්වා ඉහළ ගොස් තිබෙනවා.",
       "URL": "https://www.hirunews.lk/236476/ඉන්දියාවේ-දෙවන-කොරෝනා-මරණයත්-වාර්තා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=191"
}