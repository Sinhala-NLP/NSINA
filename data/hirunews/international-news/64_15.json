{
       "Source": "hirunews",
       "Timestamp": "Friday, 28 January 2022 - 8:54",
       "Headline": "අපනයනකරුවන් අර්බුදයක - නෞකා නියෝජිත මණ්ඩලය කියයි",
       "News Content": "සිය නිෂ්පාදන සඳහා අවශ්‍ය අමුද්‍රව්‍ය ආනයනය කිරීම සඳහා පවතින බාධාවන් හේතුවෙන් අපනයනකරුවන් සිය වෙළඳපොල අහිමි වීමේ අවදානමකට මුහුණ දෙන බව ශ්‍රී ලංකා නෞකා නියෝජිත මණ්ඩලය සඳහන් කළා.\nවිදේශ මුදල් හිඟය හේතුවෙන් මෙලෙස අමුද්‍රව්‍ය ආනයනය දුෂ්කර වී ඇති අතර, මේ නිසා වරාය තුල නැව් පමා කුලි ගෙවීමට ද ඔවුන්ට සිදුව තිබෙනවා.\nඅමුද්‍රව්‍ය නිසි වේලාවට ලබා නොහැකිවීමෙන් ගැණුම්කරුවන් වෙත සිය නිෂ්පාදන නියමිත වේලාවට ලබාදීම අපනයනකරුවන්ට අභියෝගයක්.\nමේ නිසා ඔවුන් වෙනත් වෙළඳපොල වෙත යොමුවීමේ අවදානමක් පවතින බවයි ශ්‍රී ලංකා නෞකා නියෝජිත මණ්ඩලය පෙන්වා දෙන්නේ.",
       "URL": "https://www.hirunews.lk/295415/අපනයනකරුවන්-අර්බුදයක-නෞකා-නියෝජිත-මණ්ඩලය-කියයි",
       "Category": "International News",
       "Parent URL": "https://www.hirunews.lk/international-news.php?pageID=64"
}