{
       "Source": "hirunews",
       "Timestamp": "Saturday, 21 September 2019 - 10:16",
       "Headline": "ජනපති ට්‍රම්ප් ඉදිරි සතියේ ඉන්දියානු සහ පාකිස්තාන නායකයන් හමුවෙයි",
       "News Content": "ඇමරිකානු ජනපති ඩොනල්ඞ් ට්‍රම්ප් සඳුදා නිව්යෝක් නුවර දී පාකිස්තාන අග්‍රාමාත්‍ය ඉම්රාන් ඛාන් හමුවන අතර, අඟහරුවාදා ඉන්දීය අග්‍රාමාත්‍ය නරේන්ද්‍ර මෝදි මුණ ගැසීමට නියමිතයි.\nඉන්දු - පාකිස්තාන නායකයන් ඇමරිකා එක්සත් ජනපදයේ සංචාරය කරන්නේ එක්සත් ජාතීන්ගේ මහා මණ්ඩලයේ 74 වන සැසි වාරයට සහභාගිවීම සඳහායි.\nසිය ඇමරිකානු සංචාරයේදී ඉන්දීය අග්‍රාමාත්‍යවරයා ඇමරිකාවේ ඉන්දීය ජන කොටස සමඟ ටෙක්සාසයේ හියුස්ටන් හිදී විශේෂ හමුවකට ද එක්වනවා.\nහවුඩි - මෝඩි ලෙස නම් කර ඇති මෙම හමුවට ඇමරිකාවේ සිටින ඉන්දියානුවන් 50,000කට අධික පිරිසක් සහභාගි වනු ඇතැයි අපේක්ෂා කෙරෙන අතර, ඒ සඳහා ජනපති ට්‍රම්ප් ද එක්වීමට නියමිතයි.",
       "URL": "https://www.hirunews.lk/224709/ජනපති-ට්‍රම්ප්-ඉදිරි-සතියේ-ඉන්දියානු-සහ-පාකිස්තාන-නායකයන්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=236"
}