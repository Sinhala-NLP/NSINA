{
       "Source": "hirunews",
       "Timestamp": "Monday, 15 April 2013 - 17:45",
       "Headline": "ඉන්දියාව සිංහයන්ගේ ප්‍රාන්ත මාරු කරයි.",
       "News Content": "වදවීමේ තර්ජනයකට ලක්ව ඇති ගුජරාට් ප්‍රාන්තයේ වෙසෙන සිංහයන් මධ්‍ය ප්‍රදේශ් ප්‍රාන්තය වෙත මාරු කිරීමට ඉන්දීය ශ්‍රේෂ්ඨාධිකරණය අද (15) නියෝගයක් ලබාදුන්නා. ගුජරාටයේ ගිර් වනාන්තරයේ වසන ආසියාතික සිංහයන් අනූ දෙදෙනෙකු පසුගිය වසර 2 තුළ මිය යාම ඊට හේතුවයි. ඉන්දීය ශ්‍රේෂ්ඨාධිකරණය අද (15)  ලබාදුන් නියෝගයට අනුව එහි සිටින සිංහයන් සීමිත ප්‍රමාණයක් මධ්‍ය ප්‍රදේශ් ප්‍රාන්තයේ කුනෝ වන සත්ත්ව අභයභූමියට රැගෙන එනු ඇති. සිංහයන් හුවමාරුව ඒ පිළිබද විශේෂඥයන්ගේ අධීක්ෂණයට ලක්විය යුතු බවයි ඉන්දීය ශ්‍රේෂ්ඨාධිකරණය ප්‍රකාශ කර ඇත්තේ.",
       "URL": "https://www.hirunews.lk/57213/ඉන්දියාව-සිංහයන්ගේ-ප්‍රාන්ත-මාරු-කරයි",
       "Category": "International News",
       "Parent URL": "https://www.hirunews.lk/international-news.php?pageID=848"
}