{
       "Source": "hirunews",
       "Timestamp": "Saturday, 06 February 2016 - 18:11",
       "Headline": "තායිවානයේ භූ කම්පනයෙන් 11ක් මිය යයි",
       "News Content": "තායිවානයේ ටයිනෑන් නගරය කේන්ද්‍රකොටගෙන අද උදෑසන ඇති වූ භූ කම්පනයෙන් මිය ගිය සංඛ්‍යාව 11 ක් දක්වා ඉහළ ගොස් තිබෙනවා.\nවිදෙස් මාධ්‍ය වාර්තා කළේ මේ වන විට සුන්බුන් අතර සිරවී සිටින පුද්ගලයන් සොයා සහන සේවා කණ්ඩායම් දැවැන්ත මෙහෙයුමක් ආරම්භ කර ඇති බවයි.\nරික්ටර් පරිමාණයේ 6.4ක භූ කම්පනයෙන් ටයිනෑන් හි මහල් 17කින් යුත් නිවහන් සංකීර්ණයක් ඇතුළු ගොඩනැගිලි රැසක් කඩා වැටුණු අතර, සුන්බුන් අතර සිටි 200කට අධික පිරිසක් බේරා ගැණුනා.\nමිලියන 2කට ආසන්න ජනගහනයක් වෙසෙන ටයිනෑන්, තායිවානයේ පැරණිතම නගරය වන අතර, එහි නිවාස සහ ව්‍යාපාරික ස්ථාන එක්ලක්ෂ 20,000කට වැඩි සංඛ්‍යාවකට විදුලිබලය ඇන හිට ඇති බව සදහන්.",
       "URL": "https://www.hirunews.lk/125616/තායිවානයේ-භූ-කම්පනයෙන්-11ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=666"
}