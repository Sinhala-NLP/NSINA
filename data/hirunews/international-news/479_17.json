{
       "Source": "hirunews",
       "Timestamp": "Sunday, 14 May 2017 - 19:42",
       "Headline": "ප්‍රංශයේ ලාබාලතම ජනපති දිවුරුම් දෙයි",
       "News Content": "ප්‍රංශයේ නව ජනාධිපතිවරයා මධ්‍යස්ථ මතධාරී එම්මානුවෙල් මැකොන් ප්‍රංශයේ - එලීසි මන්දිරයේදී අද දිවුරුම් දුන්නා.\n39 හැවිරිදි මැකොන් ප්‍රංශ ඉතිහාසයේ ලාබාලතම ජනාධිපතිවරයා ලෙසයි සැළකෙන්නේ.\nදිවුරුම් දීමෙන් අනතුරුව ඔහු කියා සිටියේ සමානාත්මතාවයට සහ සහෝදරත්වයට මුල් තැන දෙමින් කටයුතු කිරීමට තමන් බලාපොරොත්තු වන බවයි.\nඑමෙන්ම යුරෝපය සහ ජාත්‍යන්තරය ද ප්‍රංශය පිළිබඳව අවදානයෙන් පසුවන මොහොතක ජනාධිපති තනතුරට පත්වීම පිළිබඳ තමා සතුටට පත්වන බව ද ඔහු ප්‍රකාශ කර තිබෙනවා.\nපසුගිය දා පැවැති ප්‍රංශ ජනාධිපතිවරණයේ දෙවන වටයේ ඡන්ද විමසීමේදී සියයට 66ක ඡන්ද ප්‍රතිශතයක් ලබා ගනිමිනුයි ඔහු මෙම ධුරයට තේරී පත්වුණේ.",
       "URL": "https://www.hirunews.lk/161330/ප්‍රංශයේ-ලාබාලතම-ජනපති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=479"
}