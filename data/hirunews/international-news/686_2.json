{
       "Source": "hirunews",
       "Timestamp": "Friday, 27 November 2015 - 10:04",
       "Headline": "සෞදි අරාබියේ සමූහයකට මරණ දඬුවම",
       "News Content": "සෞදි අරාබිය මගින් එක්දිනක් තුළදී පුද්ගලයන් 50 කට වැඩි පිරිසකට මරණ දඬුවම ක්‍රියාත්මක කිරීමට සූදානම් වන බව විදෙස් මාධ්‍ය අනාවරණ කළා. ආණ්ඩු විරෝධී උද්ඝෝෂණවල නිරත වූ පිරිසකට ද මෙහිදී ත්‍රස්තවාදී චෝදනා යටතේ මරණ දඬුවම ක්‍රියාත්මක කිරීමට නියමිත බව සඳහන්. අල් රියාද් වෙබ් අඩවියේ මේ සම්බන්ධයෙන් පළ වී තිබූ වාර්තාව දැන් ඉවත් කර ඇති බව ද සෞදි පුවත්පතක් වන ඔකාස් සඳහන් කළා. කෙසේ නමුත්, ජාත්‍යන්තර ක්ෂමා ආයතනය ප්‍රකාශ කළේ අදාළ වාර්තාව සම්බන්ධයෙන් දැඩි අවධානය යොමුකරන බවයි.",
       "URL": "https://www.hirunews.lk/120923/සෞදි-අරාබියේ-සමූහයකට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=686"
}