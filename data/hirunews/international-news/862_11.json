{
       "Source": "hirunews",
       "Timestamp": "Wednesday, 20 February 2013 - 8:33",
       "Headline": "ඇෆ්ගනිස්ථානයේ සිවිල් මරණ අඩුවෙයි.",
       "News Content": "ඇෆ්ගනිස්ථානය තුළ විවිධ කල්ලි අතර පවතින අභ්‍යන්තර ගැටුම් හේතුවෙන් ජීවිතක්ෂයට පත්වන සිවිල් ජනතාවගේ සංඛ්‍යාව සැලකිය යුතු මට්ටමකින් අඩුවී ඇති බව එක්සත් ජාතීන්ගේ සංවිධාන වාර්තාවක් පෙන්වා දෙනවා. පසුගිය වසර කිහිපය හා සැසදීමේ දී මෙම තත්ත්වය පෙන්නුම් කෙරෙන බවයි එම සංවිධානය සඳහන් කර ඇත්තේ. පසුගිය වසර 6 තුළ ඇෆ්ගනිස්ථානයේ අභ්‍යන්තර ගැටුම් හේතුවෙන් සාමාන්‍ය වැසියන් 14,728 දෙනෙකු ජීවිතක්ෂයට පත්වී තිබෙනවා. කෙසේ වුවත් පසුගිය 2012 වසරේ දී ජීවිතක්ෂයට පත්ව ඇත්තේ සාමාන්‍ය වැසියන් 2750ක සංඛ්‍යාවක්. මෙම තත්ත්වය සාපේක්ෂව අඩුවීමක් බව එක්සත් ජාතීන්ගේ සංවිධාන වාර්තාවේ සඳහන්. මේ වන විට ඇෆ්ගනිස්ථානය තුළ කුඩා ත්‍රස්තවාදී කණ්ඩායම් බිහි වීමේ වර්ධනයක් පෙන්නුම් කරන බව ද එක්සත් ජාතීන්ගේ සංවිධානය නිකුත් කළ මෙම වාර්තාවේ තවදුරටත් සඳහන් වනවා.",
       "URL": "https://www.hirunews.lk/53742/ඇෆ්ගනිස්ථානයේ-සිවිල්-මරණ-අඩුවෙයි",
       "Category": "International News",
       "Parent URL": "https://www.hirunews.lk/international-news.php?pageID=862"
}