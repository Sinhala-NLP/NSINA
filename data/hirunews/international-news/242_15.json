{
       "Source": "hirunews",
       "Timestamp": "Tuesday, 27 August 2019 - 7:38",
       "Headline": "ඉරාන ජනපති හමුවීමට ට්‍රම්ප් සූදානම්",
       "News Content": "නිසි වාතාවරණයක් තුළ ඉරාන ජනාධිපති හසාන් රවුහානි හමුවීමට සූදානම් බව ඇමරිකානු ජනාධිපති ඩොනල්ඞ් ට්‍රම්ප් පවසනවා.\nඔහු මේ බව කියා සිටියේ ප්‍රංශයේ බියරිට්ස් හි පැවැත්වෙන ලොව ධනවත්ම රටවල් හතේ ජී - 7 සමුළුවට සමගාමීව ඉරාන විදේශ අමාත්‍ය ජාවඞ් සරිෆ් සිදුකළ ප්‍රකාශයෙන් අනතුරුවයි.\nප්‍රංශ ජනාධිපති එම්මානුවෙල් මැක්‍රොන් ඉරාන විදේශ අමාත්‍යවරයාට මෙලෙස ආරාධනා කර තිබූ අතර, ජනපති ට්‍රම්ප් සහ ඉරාන ජනාධිපතිවරයා අතර මුහුණට මුහුණලා සාකච්ඡාවකට පහසුකම් සැලසීමට සූදානම් බව ද කියා සිටියා.\nඉරානය සහ ලෝක බලවතුන් අතර, ඇති කර ගෙන තිබූ න්‍යෂ්ටික ගිවිසුමෙන් ට්‍රම්ප් පරිපාලනය පසුගිය වසරේදී ඉවත් වීමෙන් පසු ඉරාන - ඇමරිකානු සබඳතා අතිශයින් පිරිහීමට ලක්වුණා.",
       "URL": "https://www.hirunews.lk/223046/ඉරාන-ජනපති-හමුවීමට-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=242"
}