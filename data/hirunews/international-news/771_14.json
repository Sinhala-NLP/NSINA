{
       "Source": "hirunews",
       "Timestamp": "Saturday, 03 January 2015 - 14:37",
       "Headline": "එබෝලා උවදුර 2015 දී නිම වේවි. - ලෝක සෞඛ්‍ය සංවිධානය කියයි.",
       "News Content": "බටහිර අප්‍රිකාව කේන්ද්‍ර කොට ගෙන පැතිර ගිය මාරාන්තික එබෝලා වෛරස් රෝගය මේ වසර අවසන් වීමට පෙර මුළුමනින්ම මර්දනය කිරීමට හැකිවනු ඇතැයි රෝගයට එරෙහිව කටයුතු කරන ජගත් සංවිධාන නියෝජිත ආයතනයේ ප්‍රධානී ඇන්තනී බැන්බරී ප්‍රකාශ කළා. කෙසේ නමුත්, එම ඉලක්කයට මෙතෙක් ආසන්න වී නොමැති බවයි සිය තනතුරෙන් නික්ම යන ඔහු කියා සිටියේ. සියෙරාලියොන්, ලයිබීරියාව සහ ගිනියා රාජ්‍යයන් හි ප්‍රධාන වශයෙන් පැතිරුණු එබෝලා වෛරස් රෝගයෙන් පුද්ගලයන් 8000 ක් පමණ ජීවිතක්ෂයට පත්වුණා. වෛරසය ආසාදනය වූ සංඛ්‍යාව 20,000 කට අධිකයි.",
       "URL": "https://www.hirunews.lk/100543/එබෝලා-උවදුර-2015-දී-නිම-වේවි-ලෝක-සෞඛ්‍ය-සංවිධානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=771"
}