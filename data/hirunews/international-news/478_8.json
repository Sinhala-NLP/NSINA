{
       "Source": "hirunews",
       "Timestamp": "Thursday, 18 May 2017 - 10:52",
       "Headline": "පිළිකාවට ප්‍රතිකාර කරන්න පියාගෙන් මුදල් ඉල්ලූ දියණියට ලැබුණු දේ",
       "News Content": "පිළිකාවක් වැළඳුණු තම දියණියට ප්‍රතිකාර කිරීමට අවශ්‍ය මුදල් ලබා දීම ප්‍රතික්ෂේප කළ පියෙකු පිළිබද පුවතක් විදෙස් මාධ්‍ය වාර්තා කරනවා.\nඉන්දියාවේ, අන්ද්‍රා ප්‍රදේශ් ප්‍රාන්තයේදී මෙම සිදුවීම සිදුව ඇති බවයි වාර්තා වන්නේ.\nඅවුරුදු 13ක් වයසැති තම දියණියට ප්‍රතිකාර කිරීම සදහා අවශ්‍ය වන මුදල් ලබා දෙන ලෙස දියණිය සහ ඇයගේ මව විසින් කළ ඉල්ලීම පියා විසින් ප්‍රතික්ෂේප කර තිබෙනවා.\nඒ අනුව දියණියගේ මව විසින් ඔවුන් ජීවත් වන නිවස විකුණා එම මුදල් ලබා ගැනීමට තැත් කර ඇති අතර ඒ පිළිබදව දැනගත් පියා දියණිය සහ මව නිවසින් පන්නා දමා ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nමෙලෙස නිවසින් පන්නා දැමුනු මව සහ රෝගී දියණියට අසල්වාසීන් විසින් පිහිට වී ඇති බව සදහන්.\nපිළිකා රෝගය වැළදුණු අදාල දැරියට  ප්‍රතිකාර කිරීම සදහා ඉන්දීය රුපියල් ලක්ෂ 40ක මුදලක් අවශ්‍යව තිබු බවයි වාර්තා වන්නේ.\nදැරියගේ පියා එම ප්‍රදේශයේ මැර කල්ලියක සාමාජිකයෙක් බව වාර්තා වනවා.\nකෙසේ වෙතත් අවුරුදු 13 රෝගී දැරිය පසුගිය 14 වනදා ජිවිතක්ෂයට පත්ව ඇති බවයි එරට මාධ්‍ය වාර්තා කරන්නේ.",
       "URL": "https://www.hirunews.lk/161591/පිළිකාවට-ප්‍රතිකාර-කරන්න-පියාගෙන්-මුදල්-ඉල්ලූ-දියණියට-ලැබුණු-දේ",
       "Category": "International News",
       "Parent URL": "https://www.hirunews.lk/international-news.php?pageID=478"
}