{
       "Source": "hirunews",
       "Timestamp": "Monday, 16 November 2015 - 11:51",
       "Headline": "චීනයේ දැවැන්ත නායයාමක් - 25ක් මරුට",
       "News Content": "චීනයේ බටහිරදිග- ෂීජියාන් පළාතේ ලිඩොන් ප්‍රදේශයේ  දැවැන්ත   නායයාමකින් 25ක් දෙනෙක් ජීවිතක්ෂයට පත්ව තවත් 20කට ආසන්න සංඛ්‍යාවක් අතුරුදන්ව ඇත.\nනිවාස විශාල සංඛ්‍යාවක් ද විනාශ වී ඇත. ගම්මානයක කොටසක් සහමුලින්ම නාය ගොසිනි.\nදින කිහිපයක් පුරා පැවති දැඩි වර්ෂාපතනය හමුවේ නායයාම සිදුව ඇතැයි සඳහන්.\nඅවතැන්වුවන්ට සහන සැලසීමට සහ අතුරුදන්වුවන් සෙවීමේ මෙහෙයුම් සඳහා  දෙදහසකට වැඩි සහන සේවකයන් පිරිසක් ක්‍රියාත්මකයි.\nනායයාමට ලක්වු ප්‍රදේශය තවදුරටත් ජලයෙන් යටවී පැවතීම හමුවේ සහන කටයුතුවලට ද බාධා මතුව ඇත.\nමෙතෙක් බේරා ගැනීමට හැකිවී ඇත්තේ එක් පුද්ගලයකු පමණයි.",
       "URL": "https://www.hirunews.lk/120296/චීනයේ-දැවැන්ත-නායයාමක්-25ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=689"
}