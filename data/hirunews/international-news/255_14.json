{
       "Source": "hirunews",
       "Timestamp": "Sunday, 23 June 2019 - 16:16",
       "Headline": "ඇමරිකාව වෙනුවෙන් ඔත්තු බැලූ පුද්ගලයෙකුට ඉරානයේදී මරණ දඬුවම",
       "News Content": "ඇමරිකාව වෙනුවෙන් ඔත්තු බැලීමේ චෝදනාව මත ඉරානය හිටපු ආරක්ෂක අමාත්‍යාංශ සේවකයෙකුට මරණ දඬුවම ලබාදී තිබෙනවා.\nජලාල් හජිසාවර් නැමති පුද්ගලයෙකුට මෙලෙස මරණ දඬුවම ලබාදී ඇති බවයි විදෙස් වාර්තා සඳහන් කළේ.\nඔහුගේ නිවසේ තිබී ඔත්තු බැලීමේ උපකරණ සහ ලියකියවිලි ඉරාන ආරක්ෂක අංශ විසින් සොයාගෙන තිබූ අතර, එරට හමුදා අධිකරණයක් මගින් ඔහු වැරදිකරු කර තිබෙනවා.\nඒ අනුව ටෙහෙරාන් අගනුවර ආසන්නයේ පිහිටි රාජයිෂාහ්ර් බන්ධනාගාරයේදී මොහුට මරණ දඬුවම ලබාදී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/218960/ඇමරිකාව-වෙනුවෙන්-ඔත්තු-බැලූ-පුද්ගලයෙකුට-ඉරානයේදී-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=255"
}