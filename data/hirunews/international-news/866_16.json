{
       "Source": "hirunews",
       "Timestamp": "Friday, 01 February 2013 - 8:08",
       "Headline": "මෙක්සිකෝ තෙල් සමාගම් මූලස්ථානයේ පිපිරීමක්.",
       "News Content": "මෙක්සිකෝවේ - මෙක්සිකෝ සිටි, අගනුවර පිහිටි එරට රාජ්‍ය තෙල් සමාගම් ගොඩනැගිල්ලේ දැවැන්ත පිපිරීමක් සිදුව තිබෙනවා. මෙක්සිකෝ අභ්‍යන්තර කටයුතු අමාත්‍යවරයා සඳහන් කළේ එහිදී පුද්ගලයන් 14 දෙනෙකු මරුමුවට පත්වී තවත් 80 දෙනෙකු පමණ තුවාල ලැබූ බවයි. ගොඩනැගිල්ලේ සුන්බුන් අතර සිරවී සිටින පුද්ගලයන් සොයා තවදුරටත් සෝදිසි මෙහෙයුම් සිදුකෙරෙනවා.\nමෙක්සිකෝවේ පෙමෙක්ස් තෙල් සමාගම් ගොඩනැගිල්ල මහල් 54කින් යුක්ත වන අතර මෙක්සිකෝ සිටි, අගනුවර ජනාකීර්ණ ප්‍රදේශයක පිහිටා තිබෙනවා. අඩි 702 ක් උස මෙම ගොඩනැගිල්ලේ තෙල් සමාගම් සේවකයන්ට නිවහනයක් ද වනවා.  ගොඩනැගිල්ලේ සිදුවූ පිපිරීම පිළිබඳව පරීක්ෂණයක් පැවැත්වීමට මෙක්සිකෝ ජනාධිපති එන්ඩි‍්‍රකේ පෙනා නෙයිටෝ නියෝග කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/52521/මෙක්සිකෝ-තෙල්-සමාගම්-මූලස්ථානයේ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=866"
}