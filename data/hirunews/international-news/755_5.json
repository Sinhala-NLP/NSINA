{
       "Source": "hirunews",
       "Timestamp": "Friday, 27 February 2015 - 7:42",
       "Headline": "ඇමෙරිකාවට සයිබර් තර්ජන",
       "News Content": "ඇමෙරිකා එක්සත් ජනපදයට දැන් එල්ල වී ඇති ප්‍රබලතම තර්ජනය විදේශීය රජයන් සහ අපරාධ කණ්ඩායම් එල්ල කරන සයිබර් ප්‍රහාර බව ඇමෙරිකානු ඔත්තු සේවා ඒජන්සිය ප්‍රකාශ කළා. එමගින් ඇමෙරිකා එක්සත් ජනපද ආර්ථිකයේ තරඟකාරිත්වය සහ ජාතික ආරක්ෂාව තර්ජනයට ලක් වන බවයි එරට ඔත්තු සේවා ප්‍රධානී ජේම්ස් ක්ලැපර් ප්‍රකාශ කළේ. රුසියානු හමුදාව සයිබර් ප්‍රහාර එල්ල කිරීමේ ඛණ්ඩයක් ද සකසා ඇති බව ඔහු වැඩිදුරටත් අනාවරණ කළා. ඇමෙරිකානු ඔත්තු සේවා ප්‍රධානියා මෙහිදී ඇමෙරිකාවට සයිබර් ප්‍රහාර තර්ජන එල්ල වන ප්‍රමුඛ රටවල් ලෙස නම් කළේ චීනය, ඉරානය සහ උතුරු කොරියාවයි.",
       "URL": "https://www.hirunews.lk/104381/ඇමෙරිකාවට-සයිබර්-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=755"
}