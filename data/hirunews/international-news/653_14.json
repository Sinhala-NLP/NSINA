{
       "Source": "hirunews",
       "Timestamp": "Tuesday, 22 March 2016 - 14:36",
       "Headline": "බ්‍රසල්ස් නුවර ආසන්නයේ උමං දුම්රිය ස්ථානයකත් පිපිරීමක්",
       "News Content": "මීට ටික වේලාවකට පෙර බ්‍රසල්ස් අගනුවරට ආසන්නයේ පිහිටි උමං දුම්රිය ස්ථානයකද පිපිරීමක් සිදුවූ බව විදෙස් මාධ්‍ය වාර්තා කළා.\nමෙම පිපිරීම් සිදුවන්නේ පුද්ගලයින් 130 දෙනෙකුට මරු කැඳවමින් පසුගිය වසරේ නොවැම්බර් 13 වනදා සිදුවු පැරිස් ත්‍රස්ත ප්‍රහාරයේ ප්‍රධාන සැකකරුවෙකු බෙල්ජියමේදී අත්අඩංගුවට ගෙන දින 04 ක් ගතව තිබියදීයි.\nපිපිරීමෙන් අනතුරුව  එරට දුම්රිය ධාවන කටයුතුවලට බාධා මතුවුණා.\nමේ අතර බෙල්ජියමේ - බ්‍රසල්ස් අගනුවර - රොක් සැවැන්ටම් ගුවන්තොටුපලේ අද සිදුවු පිපිරීමෙන් පුද්ගලයින් 13 දෙනෙකු මියගොස් තවත් 35 දෙනෙකු පමණ තුවාල ලබා තිබෙනවා.\nගුවන් තොටුපලේ පිටවීමේ පර්යන්ත ගොඩනැගිල්ලේ පිපිරීම් සිදුව ඇති බව සඳහන්.\nගොඩනැගිල්ලට දැඩි හානි සිදුවී ඇති අතර, පිපිරීමෙන් පසු කලබලයට පත් ගුවන් මගීන් දිව යන අයුරු බ්‍රිතාන්‍ය ගුවන් විදුලි සේවාව වාර්තා කළා.\nමේ වනවිට ගුවන් තොටුපලේ ගුවන් ගමන්ද තාවකාලිකව අත්හිටුවා තිබෙනවා.\nමෙම පිපිරීම සිදුවුණේ පුද්ගලයින් 130 දෙනෙකුට මරු කැඳවමින් පසුගිය වසරේ නොවැම්බර් 13 වනදා සිදුවු පැරිස් ත්‍රස්ත ප්‍රහාරයේ ප්‍රධාන සැකකරුවෙකු බෙල්ජියමේදී අත්අඩංගුවට ගෙන දින 04 ක් ගතව තිබියදීයි.\nකෙසේ නමුත්, අද (22) සිදුවු පිපිරීමේ වගකීම මෙතෙක් කිසිවෙකුත් භාරගෙන නැහැ.",
       "URL": "https://www.hirunews.lk/129110/බ්‍රසල්ස්-නුවර-ආසන්නයේ-උමං-දුම්රිය-ස්ථානයකත්-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=653"
}