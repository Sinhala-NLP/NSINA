{
       "Source": "hirunews",
       "Timestamp": "Saturday, 07 August 2021 - 14:02",
       "Headline": "ග්‍රීසියේ ලැව් ගිනි තවත් පැතිරේ",
       "News Content": "ග්‍රීසියේ ඇති වී තිබෙන ලැව් ගිනි මේ වන විට එරට උතුරු මායිමේ ප්‍රදේශ කිහිපයකට පැතිර ගොස් තිබෙනවා.\nඒ අනුව ඊවියා දූපතේ උතුරු කොටස, මානි, මෙසීනියා, පිලෝපර්නීස් ඇතුළු ප්‍රදේශවලට මෙලෙස ගින්න පැතිර ඇති බවයි විදෙස් මාධ්‍ය වාර්තා සදහන් කළේ.\nඒ හේතුවෙන් සෙල්සියස් අංශක 40කට වැඩි උෂ්ණත්වයක් මේ වන විට ග්‍රීසිය තුළ පවතින බවයි වාර්තා වන්නේ.\nමේ අතර, ප්‍රංශය, ස්විස්ටර්ලන්තය, ස්වීඩනය, සයිප්‍රසය සහ රුමේනියාව යන රටවල ගිනි නිවන භටයින් යොදවමින් එම ලැව් ගිනි  මැඩ පැවැත්වීමට කටයුතු කරමින් සිටින බව ද සදහන්.\nලැව් ගිනි හේතුවෙන් පුද්ගලයින් දෙදෙනෙකු මේ වන විට මිය ගොස් ඇති අතර බොහෝ පිරිසකට සිය නිවාස අහිමි වී තිබෙනවා.",
       "URL": "https://www.hirunews.lk/279111/ග්‍රීසියේ-ලැව්-ගිනි-තවත්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=101"
}