{
       "Source": "hirunews",
       "Timestamp": "Thursday, 31 March 2016 - 14:32",
       "Headline": "පාලමක් කඩා වැටී 10 ක් මියයයි - විශාල පිරිසක් සුන්බුන් අතර (ඡායාරූප)",
       "News Content": "ඉන්දියාවේ කොල්කටා නුවර ගුවන් පාලමක් කඩා වැටීමෙන් පුද්ගලයන් 10 දෙනෙකු මියගොස් තිබෙනවා. තවත් විශාල පිරිසක් තුවාල ලබා ඇති බවයි විදෙස් පුවත් සේවාවල දැක්වෙන්නේ.\nවැඩි පිරිසක් සුන්බුන් අතර සිරසී සිටින බවට සැක කෙරෙනවා.\nබලධාරීන් සඳහන් කර ඇත්තේ මියගිය පිරිස ද තවත් ඉහළ යාහැකි බවයි.\nඉදි කෙරෙමින් පැවති මෙම පාලම කඩා වැටී ඇත්තේ වාහන තදබදයක් ද පැවති මාර්ගයකට බවයි විදෙස් පුවත් සේවා සඳහන් කලේ.\nඉන්දියාවේ ඉදි කෙරෙන ගොඩනැගිලි මෙන්ම පාලම් රැසක් නිසි ආරක්ෂිත ක්‍රමවේදවලින් තොරව සිදු කරන බවටයි චෝදනා එල්ලවන්නේ.\n2009 වසරේ සිට ඉදි කෙරෙමින් පවතින මෙම ගුවන් පාලමේ ඉදි කිරීම් අතරතුර අවස්ථා රැසකදී මාරක අනතුරු සිදුව ඇතැයි විදෙස් පුවත් සේවා පෙන්වා දෙනවා.",
       "URL": "https://www.hirunews.lk/129806/පාලමක්-කඩා-වැටී-10-ක්-මියයයි-විශාල-පිරිසක්-සුන්බුන්-අතර-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=651"
}