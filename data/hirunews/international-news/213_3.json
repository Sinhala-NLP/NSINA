{
       "Source": "hirunews",
       "Timestamp": "Monday, 23 December 2019 - 8:25",
       "Headline": "බ්‍රිතාන්‍ය අගමැතිට ඇමරිකානු ජනපතිගෙන් ආරාධනයක්",
       "News Content": "සංචාරයක් සඳහා ධවල මන්දිරයට පැමිණෙන්නැයි ජනාධිපති ඩොනල්ඞ් ට්‍රම්ප්, බ්‍රිතාන්‍ය අග්‍රාමාත්‍ය බොරිස් ජොන්සන්ට ආරාධනා කර තිබෙනවා.\nඇමරිකානු ජනාධිපතිවරයා මෙම ආරාධනය සිදුකර ඇත්තේ පැවති මහ මැතිවරණයෙන් අනතුරුව බවයි විදෙස් මාධ්‍ය වාර්තා කළේ. කෙසේ වෙතත් සංචාරය සිදුකරන දිනය මේ දක්වා නිශ්චය කර නොමැති අතර, ලබන වසරේ ජනවාරි මැද භාගය තුළ එම සංචාරය සිදුකිරීමට අවස්ථාව ඇති බව ධවල මන්දිරය ප්‍රකාශ කළා.\nකෙසේ වෙතත් බි්‍රක්සිට් ගිවිසුමට පෙර අගමැති බොරිස් ජොන්සන් මෙම සංචාරය සිදුකිරීමට අකමැති බවත්, පෙබරවාරි මාසයේ සිදුකිරීමට නියමිත කැබිනට් සංශෝධනයෙන් අනතුරුව එම සංචාරය සිදුකිරීමට අගමැතිවරයා කැමැත්තෙන් පසුවන බවත් ඇතැම් බි්‍රතාන්‍ය මාධ්‍ය වාර්තා කර තිබෙනවා.",
       "URL": "https://www.hirunews.lk/230796/බ්‍රිතාන්‍ය-අගමැතිට-ඇමරිකානු-ජනපතිගෙන්-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=213"
}