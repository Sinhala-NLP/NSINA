{
       "Source": "hirunews",
       "Timestamp": "Sunday, 12 June 2016 - 13:25",
       "Headline": "සැප්තැම්බර් ප්‍රහාරයෙන් සෞදි අරාබියට නිදහස",
       "News Content": "2001 වසරේ සැප්තැම්බර් 11 වනදා ඇමරිකාවට එල්ල වූ ත්‍රස්ත ප්‍රහාරය සම්බන්ධයෙන් පිටු 28 කින් යුත් රහසිගත වාර්තාවක් අද (12) නිකුත් කෙරෙනවා.\nප්‍රහාරය සම්බන්ධව ත්‍රස්තවාදීන් 19 දෙනෙකු අත්අඩංගුවට ගෙන ඇති අතර ඉන් බහුතරයක් සෞදි අරාබි ජාතිකයන්.\nඒ හේතුවෙන් ප්‍රහාරයේ වගකීම සෞදි අරාබිය සතු බවට ඇමරිකාව මීට පෙර චෝදනා එල්ල කර තිබුණා.\nකෙසේ වෙතත් අද නිකුත් කෙරෙන වාර්තාවෙන් සෞදි අරාබිය මෙම චෝදනාවලින් නිදහස් කෙරෙනු ඇති බව විදෙස් වාර්තා සදහන් කළා.\nමෙම සිද්ධියට අදාළව පසුගිය මාසයේදී සෞදි අරාබියට එරෙහිව නඩු පැවරීමට ඇමරිකානු ජාතිකයන්ට අවසර ලබා දුන්නා.\nඊට ප්‍රතිචාර දක්වමින් සෞදි ආරාබිය ප්‍රකාශ කළේ එවැන්නක් සිදුවුවහොත් ඇමෙරිකාවේ සෞදි ආරාබිය සතු ඩොලර් බිලියන 7500ක වත්කම් විකුණා දමන බවයි.",
       "URL": "https://www.hirunews.lk/135340/සැප්තැම්බර්-ප්‍රහාරයෙන්-සෞදි-අරාබියට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=624"
}