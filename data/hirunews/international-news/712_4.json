{
       "Source": "hirunews",
       "Timestamp": "Monday, 10 August 2015 - 14:30",
       "Headline": "දෙවියෝ දකින්න ගිය දසදෙනෙකු මරුට",
       "News Content": "ඊසානදිග ඉන්දියාවේ ජාර්කාන්ද් ප්‍රාන්තයේ ඩියොගාර් නගරයේ දේවාලයක අද පැවැති හින්දු ආගමික උත්සවයකදී ඇති වූ තෙරපීමකින් පුද්ගලයන් දස දෙනෙකු ජීවිතක්ෂයට පත්වී තවත් 20 දෙනෙකු පමණ තුවාල ලබා තිබෙනවා. ඊයේ රාත්‍රියේ සිට කිලෝමීටර් 6ක් පමණ දිගැති පෝලිමක රැදී සිටි බැතිමතුන් උදෑසන දේවාලයේ දොරටු විවෘත කිරීමත් සමඟ කඩිනමින් ඊට ඇතුළුවීමට උත්සාහ කිරීමේදී මෙලෙස තෙරපීමක් ඇති වූ බව සඳහන්. බයිද්‍යනාත් ජ්‍යෝත්‍රිලිංග නමැති මෙම දේවාලයේ වන්දනා සමය ආරම්භ වූයේ ද අද දිනයේදියි. ඉන්දියාවේ ආගමික ස්ථානවල බැතිමතුන්ගේ මෙවැනි තෙරපීම් නිරන්තරයෙන් අසන්නට ලැබෙන අතර, පසුගිය ඔක්තෝම්බරයේ මධ්‍ය ප්‍රදේශ් ප්‍රාන්තයේ රටන්ගාර් දේවාලයේ ඇති වූ තෙරපීමකින් බැතිමතුන් 91 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/114667/දෙවියෝ-දකින්න-ගිය-දසදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=712"
}