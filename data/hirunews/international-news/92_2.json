{
       "Source": "hirunews",
       "Timestamp": "Tuesday, 28 September 2021 - 10:26",
       "Headline": "තලේබාන් විරෝධීන් සිය සමාජ ජාල ගිණුම් මකා දමයි",
       "News Content": "තලේබාන් විරෝධීන් සිය සමාජ ජාල ගිණුම් මකා දමමින් සිටින බව විදෙස් මාධ්‍ය වාර්තා කර තිබෙනවා.\nඅගෝස්තු 15 වන දා තලේබාන් සටන්කාමීන් ඇෆ්ගනිස්ථානයේ බලය අත්පත් කරගැනීමට පෙර දැඩි ලෙස තලේබාන් ප්‍රතිපත්ති හා ක්‍රියාකාරකම් විවේචනයට ලක් කරමින් සිය සමාජ මාධ්‍ය ගිණුම්වලට සටහන් එක් කළ පිරිස් මෙලෙස සිය ගිණුම් මකා දමමින් සිටින බවයි එම වාර්තා පෙන්වා දෙන්නේ.\nමිලියන ගණනක් අනුගාමිකයන් සිටි ජනප්‍රිය ඇෆ්ගනිස්ථාන වැසියන් දෙදෙනෙකුගේ ගිණුම් මේ වනවිටත් මකා දමා ඇති අතර බී බී සී පුවත් සේවය  ඔවුන් අමතා ඒ පිළිබඳව විමසීම් සිදුකර තිබෙනවා.\nඔවුන් ප්‍රකාශ කර ඇත්තේ, තලේබාන් සංවිධානයේ ඉලක්කයන්ට ලක්වනු ඇතැයි බියෙන් මෙලෙස සිය ගිණුම් මකා දැමූ බවයි.",
       "URL": "https://www.hirunews.lk/283440/තලේබාන්-විරෝධීන්-සිය-සමාජ-ජාල-ගිණුම්-මකා-දමයි",
       "Category": "International News",
       "Parent URL": "https://www.hirunews.lk/international-news.php?pageID=92"
}