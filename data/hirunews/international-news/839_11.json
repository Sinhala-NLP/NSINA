{
       "Source": "hirunews",
       "Timestamp": "Saturday, 18 May 2013 - 13:18",
       "Headline": "රුසියානු මිසයිල ගැන ඇමෙරිකාවෙන් චෝදනා.",
       "News Content": "සිරියානු රජය වෙත මිසයිල යැවීමට රුසියාව ගෙන ඇති තීරණය ඇමෙරිකාව විසින් දැඩි ලෙස හෙලා දැක තිබෙනවා. ඇමෙරිකානු ඒකාබද්ධ හමුදා මාණ්ඩලික ප්‍රධානි ජනරාල් මාටින් ඩෙම්ප්සේ ප්‍රකාශ කළේ සිරියානු රජය වෙත රුසියාව විසින් නවීනතම නෞකා හාරක මිසයිල සපයා ඇති බවයි. සිරියාවට විදේශීය ආක්‍රමණයකදී යොදා ගැනීම සඳහා මෙම මිසයිල සපයා ඇති බව සඳහන්. ඇමෙරිකානු හමුදා ප්‍රධානියා සඳහන් කළේ රුසියාව විසින් සිරියාවට මිසයිල සැපයීම කණගාටුදායක තත්ත්වයක් බවයි.",
       "URL": "https://www.hirunews.lk/59204/රුසියානු-මිසයිල-ගැන-ඇමෙරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=839"
}