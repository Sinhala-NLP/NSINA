{
       "Source": "hirunews",
       "Timestamp": "Wednesday, 23 March 2022 - 8:20",
       "Headline": "මරියපෝල් අළු වෙයි?",
       "News Content": "රුසියානු ප්‍රහාර හමුවේ මරියපෝල් නගරය අළු බවට පත් වෙමින් පවතින බව යුක්රේන බලධාරීන් පවසනවා.\nමේ වනවිට මරියපෝල් නගරයේ අඩකට වැඩි භූමි ප්‍රමාණයක් රුසියාව විසින් අල්ලා ගෙන ඇති අතර යුක්රේන හමුදා ද ප්‍රතිප්‍රහාර එල්ල කරමින් පවතින බවයි විදෙස් වාර්තා සඳහන් කළේ.\nතවදුරටත් දහස් ගණනක් ජනතාව මරියපෝල් නගරයේ හිර වී ඇති අතර ඔවුන්ට දින ගණනක සිට ජලය, ආහාර හෝ විදුලිබලය ද නොමැති බවයි වාර්තා වන්නේ.\nයුක්රේන ජනපති ප්‍රකාශ කළේ, මරියපෝල් නගරයේ කිසිදු ගොඩනැගිල්ලක් මේ වනවිට දක්නට නොලැබෙන බවයි.\nමේ අතර ජී 20 රටවල සාමාජිකත්වය රුසියාවට අහිමි වීමේ අවධානමක් පවතින බව විදෙස් වාර්තා ප්‍රකාශ කළා.",
       "URL": "https://www.hirunews.lk/300160/මරියපෝල්-අළු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=56"
}