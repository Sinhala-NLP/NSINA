{
       "Source": "hirunews",
       "Timestamp": "Tuesday, 06 August 2013 - 9:25",
       "Headline": "තුර්කියේ හිටපු යුද හමුදාපතිට ජීවිතාන්තය දක්වා සිර දඬුවම්.",
       "News Content": "රජය පෙරළීමේ කුමන්ත්‍රණ චෝදනාවක් මත තුර්කියේ හිටපු හමුදාපති ජෙනරාල් එල්කර් බස්බග් ඇතුළු හමුදා ජෙනරල්වරුන් 5 දෙනෙකුට ඊයේ (05) ජීවිතාන්තය දක්වා සිර දඩුවම් නියම වුණා. ජෙනරාල් බස්බග් 2008 වසරේ සිට 2010 දක්වා තුර්කියේ හමුදාපති ධුරය හෙඹවූ අතර, ඔහුට දඩුවම් නියම වූයේ දීර්ඝ නඩු විභාගයකින් අනතුරුවයි. රාජ්‍ය නිලධාරීන්, නීතිඥයන්, ලේඛකයන් සහ ජනමාධ්‍යවේදීන් ද මෙම රාජ්‍ය විරෝධී නඩු විභාගයේ විත්තිකරුවන්. කෙසේ නමුත් විචාරකයන් පෙන්වා දෙන්නේ මෙය තුර්කි හමුදාව දේශපාලනයෙන් ඉවත් කර තැබීමේ උත්සාහයක් බවයි.",
       "URL": "https://www.hirunews.lk/64512/තුර්කියේ-හිටපු-යුද-හමුදාපතිට-ජීවිතාන්තය-දක්වා-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=816"
}