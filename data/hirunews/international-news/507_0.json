{
       "Source": "hirunews",
       "Timestamp": "Sunday, 12 March 2017 - 16:36",
       "Headline": "බලයෙන් පහ කෙරුණු දකුණු කොරියානු ජනාධිපතිනිය ජනපති මැදුරෙන් ඉවත් වෙයි",
       "News Content": "දුෂණ චෝදනා මත දෝෂාභියෝගයකින් බලයෙන් පහ කෙරුණු දකුණු කොරියානු නායයිකා පාර්ක් ගුවෙන් හයි අද ජනාධිපති මන්දිරයෙන් පිටව ගොස් තිබෙනවා.\nඑරට පාර්ලිමේන්තුව මගින් දෝෂාභියෝගයට ලක් කළ ඇය බලයෙන් ඉවත් කළ යුතු බවට දකුණු කොරියානු ව්‍යවස්ථාදායක අධිකරණය පසුගිය සිකුරාදා තීරණය කළා.\nඑරට ප්‍රථම ජනපතිනිය මෙන්ම දෝෂාභියෝගයකින් බලය අහිමිවූ ප්‍රජාතන්ත්‍රවාදී ලෙස පත්වූ ප්‍රථම නායිකාවද ඇයයි.",
       "URL": "https://www.hirunews.lk/156679/බලයෙන්-පහ-කෙරුණු-දකුණු-කොරියානු-ජනාධිපතිනිය-ජනපති-මැදුරෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=507"
}