{
       "Source": "hirunews",
       "Timestamp": "Tuesday, 14 December 2021 - 13:57",
       "Headline": "බොලිවුඩ් පුරයේ තරුවලට, තවදුරටත් කොරෝනාවෙන් හිරිහැර",
       "News Content": "බොලිවුඩ් සිනමා තාරකාවන් වන කරීනා කපූර් ඛාන්ට සහ අම්රිතා අරෝරාට කොරෝනා ආසාදනය වී ඇති බව තහවුරු වීමෙන් පසු මුම්බායි නගර සභාව මඟින් ගොඩනැගිලි රැසක පදිංචිකරුවන් කොරෝනා පරීක්ෂණවලට ලක් කර තිබෙනවා.\nවිශේෂයෙන් සිනමාකරු කරන් ජොහාර් පසුගිය 8 වැනි දා පැවැත් වූ රාත්‍රී භෝජන සංග්‍රහයකට සහභාගි වූවන් සහ ඔවුන්ගේ ආශ්‍රිතයින් පිළිබදව යි මෙහි දී විශේෂ අවධානයක් යොමුව ඇත්තේ.\nඑන්නත් මාත්‍රා දෙක ම ලබා සිටිය දී කොරෝනා ආසාදනය වූ කරීනා කපූර් සහ අම්රිතා අරෝරා වාසය කරන මුම්බායි ගොඩනැගිලි තහනම් කලාපයක් බවට පත් කර ඇති අතර දැඩි සෞඛ්‍යාරක්ෂිත පිළිවෙත් ක්‍රියාත්මක කර ඇත්තේ, ඔමික්‍රොන් නව ප්‍රභේදයේ අවදානම හේතුවෙන්.\nමේ නිසා කොරෝනා ආසාදනය වූ සිනමා නිළියන්ගේ සෞඛ්‍ය තත්ත්වය දිනපතා පරීක්ෂා කෙරෙන බව සඳහන්.\nකරන් ජොහාර්ගේ රාත්‍රී භෝජනයට සහභාගි වූ ඔවුන්ගේ සොහොයුරියන් වන කරිෂ්මා කපූර් සහ මල්ලිකා අරෝරා ද කොරෝනා ආසාදනය වීමේ අවදානමක සිටින බවයි ඉන්දීය මාධ්‍ය වාර්තා කළේ.\nමේ අතර, දකුණු ඉන්දීය සිනමාවේ ක්‍රියාදාම චිත්‍රපටවල රජු ලෙස වරුදාවලිය ලැබූ අර්ජුන් සර්ජාට ද කොරෝනා ආසාදනය වී ඇති බව වාර්තා වුණා.",
       "URL": "https://www.hirunews.lk/290984/බොලිවුඩ්-පුරයේ-තරුවලට-තවදුරටත්-කොරෝනාවෙන්-හිරිහැර",
       "Category": "International News",
       "Parent URL": "https://www.hirunews.lk/international-news.php?pageID=74"
}