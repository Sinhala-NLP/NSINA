{
       "Source": "hirunews",
       "Timestamp": "Friday, 21 February 2020 - 18:56",
       "Headline": "කවුරු හරි මාව මරන්න - රෝගයකින් පීඩා විඳින දරුවෙක් කළ ඉල්ලීම සමාජ මාධ්‍ය කළඹයි",
       "News Content": "තම පුතාට හිරිහැර කිරීමෙන් ඇති විය හැකි විනාශකාරී ප්‍රතිපල පිළිබඳව ඕස්ට්‍රේලියානු මවක් කරන විස්තරයක් සමාජ මාධ්‍යවල සැරිසරමින් පවතිනවා.\nඅචොන්ඩ්‍රොප්ලාසියා [Achondroplasia] රෝගයෙන් උපත ලැබූ යාරාකා බේල්ස්ගේ [Yarraka Bayles] පුත් ක්වාඩන් බේල්ස් [Quaden Bayles] ට, පාසලේ තවත් දරුවෙකු ඔහුගේ උස ගැන නින්දා කිරීමෙන් පසුව ඔහුගේ ප්‍රකාශයක් ඇතුළත් වීඩියෝවක් මාධ්‍යවල සැරිසරමින් පවතිනවා.\n9 හැවිරිදි ක්වාඩන් කඳුළු සලමින් මෙසේ පවසයි. “මගේ හදවතට පිහියෙන් ඇනීමට මම ප්‍රාර්ථනා කරමි. කවුරුහරි මාව මරනවාට මම කැමතියි.”\nතම කුඩා පුතුගේ සියදිවි නසාගැනීමේ උත්සාහය ඔහුට හිරිහැර  හිරිහැර කිරීම නිසා සිදුවූවක් බව පවසන මව ඒ පිළිබඳව ලොව දැනුවත්වීම හා වෙනත් දෙමව්පියන් දැනගැනීම අවශ්‍ය බව පවසනවා.\nකඳුළු සලමින් ඇය තවදුරටත් මෙසේ කියා සිටිනවා. “මෙය පවුලක් වශයෙන් අපට කොතරම් වේදනාවක් ගෙන දෙනවාදැයි ජනතාව දැන ගැනීමට මට අවශ්‍යයි… සියදිවි නසාගැනීමේ උත්සාහයන් නිසා මට ඔහු කෙරෙහි නිරන්තරයෙන් අවධානය යොමු කළ යුතුය.”\nතම දරුවාට නිරන්තරයෙන් සමච්චල් කිරීමෙන් බේරීමට හැකිවන පරිදි ආබාධිත තත්ත්වයන් පිළිබඳව අනෙකුත් ළමයින් දැනුවත් කිරීමේ වඩා හොඳ කාර්යයක් පාසල් විසින් කරනු ඇතැයි ඇය බලාපොරොත්තු වන බව ඇය වීඩියෝවේ සඳහන් කරනවා.\nඅඟහරුවාදා වීඩියෝව පළ කිරීමෙන් පසු, එය මිලියන 11ක් නරඹා තිබෙනවා.",
       "URL": "https://www.hirunews.lk/234938/කවුරු-හරි-මාව-මරන්න-රෝගයකින්-පීඩා-විඳින-දරුවෙක්-කළ-ඉල්ලීම-සමාජ-මාධ්‍ය-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=197"
}