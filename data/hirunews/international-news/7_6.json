{
       "Source": "hirunews",
       "Timestamp": "Friday, 08 September 2023 - 21:55",
       "Headline": "ඉන්දීය සත්කාරකත්වයෙන් G20 ඇරඹෙයි",
       "News Content": "ජී 20 සමුළුව සඳහා මෙවර සත්කාරකත්වය ලබාදෙන්නේ ඉන්දියාවයි.\nඅද(08) රාත්‍රී 8.00 ට අගමැති නරේන්ද්‍ර මෝදිගේ ප්‍රධානත්වයෙන් සමාරම්භක උත්සවය නවදිල්ලිහි භාරත් මණ්ඩපම් ජාත්‍යන්තර ප්‍රදර්ශන හා සම්මේලන මධ්‍යස්ථානයේදී ඇරඹුණා.\nසමුළුව සඳහා ඉන්දියාව ඇස්තමේන්තු කර ඇති මුදල ඩොලර් මිලියන 100ක්.\nඉන්දීය අග්‍රාමාත්‍ය නරේන්ද්‍ර මෝදීගේ ආරාධනයෙන් අමෙරිකානු ජනාධිපතිවරයා ඇතුළු ලෝක නායකයන් සමුළුවට එක්වනවා.\nජී 20 සමුළුව සඳහා බ්‍රිතාන්‍ය අග්‍රාමාත්‍ය රිෂි සුනක්ද දිල්ලි නුවරට පැමිණ ඇති අතර ඔහු එරටට පැමිණි ප්‍රථම ඉන්දීය සම්භවයක් සහිත විදේශීය\nඅග්‍රාමාත්‍යවරයා ලෙසද වාර්තා වෙනවා.\nලොව විශාලතම ශිව නටරාජා පිළිමය ජී 20 සමුළුව පැවැත්වෙන භාරත් මණ්ඩපය ඉදිරිපිට ස්ථාපනය කර තිබීමත් විශේෂත්වයක් අඩි 27ක් උසින් යුත් එය ටොන් 20ක බරකින් යුක්ත වන බවයි ඉන්දීය මාධ්‍ය වාර්තා කරන්නේ.\nමේ අතර ඉන්දීය ගුවන් හමුදාවේ කමාන්ඩර්වරයෙකු පොළවේ සිට අඩි 10,000 ක් උසින් ජී 20 ධජය ප්‍රදර්ශනය කළ අයුරු විදෙස් මාධ්‍යවල දැඩි අවධානයක් හිමිකරගෙන තිබුණා.",
       "URL": "https://www.hirunews.lk/347641/ඉන්දීය-සත්කාරකත්වයෙන්-g20-ඇරඹෙයි",
       "Category": "International News",
       "Parent URL": "https://www.hirunews.lk/international-news.php?pageID=7"
}