{
       "Source": "hirunews",
       "Timestamp": "Tuesday, 19 May 2015 - 8:23",
       "Headline": "හොරෙන් එන අය අල්ලන්න යුරෝපයෙන් බලකායක්",
       "News Content": "උතුරු අප්‍රිකාවේ සිට යුරෝපය වෙත අවදානම් මුහුදු මාර්ගය ඔස්සේ නීතිවිරෝධී සංක්‍රමණිකයන් ප්‍රවාහන කිරීමේ ජාවාරම මැඬලීම සඳහා නව පියවරකට යුරෝපා සංගමය එකඟ වී තිබෙනවා. ඒ, මිනිස් ජාවාරම්කරුවන්ට එරෙහිව කටයුතු කිරීම සඳහා යුරෝපා සංගමයේ ඒකාබද්ධ නාවික බලකායක් පිහිටුවීමයි. නීතිවිරෝධී සංක්‍රමණික බෝට්ටු පිළිබඳ රහස් තොරතුරු එක්රැස් කිරීම, අදාළ බෝට්ටු සොයා ගැනීම සහ පරීක්ෂාව මෙන්ම ඒවා විනාශ කිරීම ද මෙම නාවික බලකායට පැවරෙනු ඇති.\nයුරෝපා සංගමයේ මෙම නාවික බලකාය රෝමය කේන්ද්‍ර කොටගෙන ඉතාලි අද්මිරාල්වරයෙකු යටතේ ලබන මාසයේදී ආරම්භ කෙරෙන බව යුරෝපා සංගමයේ විදේශ ප්‍රතිපත්ති ප්‍රධානී ෆ්‍රේඩිකා මොගෙරිනි ප්‍රකාශ කළා. මධ්‍යධරණී මුහුද හරහා යුරෝපය වෙත අනාරක්ෂිත බෝට්ටුවල නැගී ගමන් ගත් නීතිවිරෝධී සංක්‍රමණිකයින් 1800කට වැඩි පිරිසක් මේ වසරේදී මේ වන විට ජීවිතක්ෂයට පත්වී තිබෙනවා.",
       "URL": "https://www.hirunews.lk/109743/හොරෙන්-එන-අය-අල්ලන්න-යුරෝපයෙන්-බලකායක්",
       "Category": "International News",
       "Parent URL": "https://www.hirunews.lk/international-news.php?pageID=733"
}