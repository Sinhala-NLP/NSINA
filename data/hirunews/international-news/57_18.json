{
       "Source": "hirunews",
       "Timestamp": "Friday, 11 March 2022 - 10:25",
       "Headline": "යුක්රේන යුද්ධය නිසා බි්‍රතාන්‍ය පාපන්දු සමාජයකටත් සම්බාධක",
       "News Content": "රුසියාවේ යුක්රේන ආක්‍රමණය හේතුවෙන් විදේශයන් හි වෙසෙන එරට තෙල් ධන කුවේරයන්ටද සම්බාධක පනවා ඇති අතර, ඒ අනුව බි්‍රතාන්‍යයේ චෙල්සී පාපන්දු සමාජයේ හිමිකරු රෝමන් ඇබ්‍රමොවිච් ද වනවා.\nබි්‍රතාන්‍ය රජය ඔහුට සම්බාධක පනවා ඇත්තේ ජනපති පුටින්ගේ සමීපතමයෙකු ලෙස හඳුන්වමින්.\nකෙසේ නමුත් එය, ප්‍රතික්ෂේප කරන ඔහු සිය පාපන්දු සමාජය ද අලෙවි කර ලැබෙන මුදල යුද්ධයේ වින්දිතයන්ට පිරිනැමීමට සූදානම් බවද ප්‍රකාශ කළා.\nකෙසේ නමුත් රෝමන් ඇබ්‍රමොවිච් ට පැනවූ සම්බාධක හේතුවෙන් පාපන්දු සමාජය විකිණීමද අත්හිටුවා ඇති බව සඳහන්.\nඒ සඳහා ඔහුට විශේෂ බලපත්‍රයක් නිකුත් කරන්නේද යන්න පිළිබඳ බි්‍රතාන්‍ය රජය මෙතෙක් තීරණයක් ගෙන නැහැ.\nසිය පාපන්දු සමාජයේ හිමිකරුට පැනවූ සම්බාධක පිළිබඳව චෙල්සි ක්‍රීඩා සමාජයේ අනුගාමිකයන් නොසතුට පළ කරන අතර, ඊයේ පැවති පාපන්දු තරගයකදී ඔවුන් ඔහුගේ නම දිගින් දිගටම ගායනා කිරීමට පෙළඹුණා.\nබි්‍රතාන්‍ය නෝවිච් සිටි පාපන්දු සමාජය සමඟ පැවති එම තරගයෙන් චෙල්සී පිලට තුනට එකක ජයග්‍රහණයක් හිමිවුණා.",
       "URL": "https://www.hirunews.lk/299212/යුක්රේන-යුද්ධය-නිසා-බි්‍රතාන්‍ය-පාපන්දු-සමාජයකටත්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=57"
}