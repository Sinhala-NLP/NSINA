{
       "Source": "hirunews",
       "Timestamp": "Wednesday, 16 December 2020 - 15:43",
       "Headline": "මානසික ආතතියෙන් පෙළෙන පුද්ගලයන්ට හෘද රෝග සහ ආඝාතය වැළඳීමේ අවදානමක්",
       "News Content": "මානසික ආතතියෙන් පෙළන පුද්ගලයන්ට හෘද රෝග සහ ආඝාත තත්වයන් ඇතිවීමේ වැඩි අවදානමක් පවතින බවට විදෙස් සමීක්ෂණයකින් අනාවරණ වී තිබෙනවා.\nඑංගලන්තයේ කේම්බ්‍රිජ් විශ්ව විද්‍යාලයේ විද්‍යාඥයන් පිරිසක් මෙය අනාවරණ කරගෙන ඇත්තේ ලක්ෂ 5ක පමණ පිරිසක් යොදාගෙන සිදුකළ සමීක්ෂණයකින්.\nමානසික ආතතියෙන් පෙළෙන පුද්ගලයන්ට වසර 10කට පමණ පසුව හෘද රෝග මෙන්ම ආඝාත රෝගී තත්වයන් මතුවන බවට සමීක්ෂකයන් අනාවරණ කරගෙන තිබෙනවා.\nඔවුන් පෙන්වාදී ඇත්තේ මේ හේතුව මත කිසිදු මානසික පීඩන තත්වයක් උග්‍ර වීමට ඉඩ ලබානොදිය යුතු බවයි.\nදීර්ඝ කාලීනව හදවත් සහ ආඝාත රෝගී තත්වයන් නොතිබූ ලක්ෂ 5ක පමණ පිරිසකගේ වත්මන් රෝගී තත්වයන් කේම්බ්‍රිජ් සමීක්ෂකයන්ගේ විමසුමට ලක්වී තිබෙනවා.",
       "URL": "https://www.hirunews.lk/257181/මානසික-ආතතියෙන්-පෙළෙන-පුද්ගලයන්ට-හෘද-රෝග-සහ-ආඝාතය-වැළඳීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=147"
}