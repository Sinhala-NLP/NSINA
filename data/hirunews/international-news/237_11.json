{
       "Source": "hirunews",
       "Timestamp": "Tuesday, 17 September 2019 - 9:22",
       "Headline": "සෞදි අරාබිය, ප්‍රහාරය ගැන, ජගත් සංවිධාන පරීක්ෂණයක් ඉල්ලයි",
       "News Content": "සිය තෙල් පිරිපහදු සංකීර්ණවලට එල්ල වූ ඩ්‍රෝන ප්‍රහාරය සම්බන්ධයෙන් පරීක්ෂණයක් පවත්වන ලෙස සෞදි අරාබිය ජගත් සංවිධානයෙන් ඉල්ලීමක් කර තිබෙනවා.\nඑක්සත් ජාතීන්ගේ සහ ජාත්‍යන්තර විශේෂඥයන්ගේ සහභාගීත්වයෙන් එවැනි පරීක්ෂණයක් පැවැත්විය යුතු බවයි සෞදි විදේශ අමාත්‍යාංශය ප්‍රකාශ කර ඇත්තේ.\nප්‍රහාරය සම්බන්ධයෙන් යේමනයේ හවුති කැරළිකරුවන් වගකීම භාර ගනු ලැබුව ද ඉරානය එය පිටුපස සිටින බවට ඇමරිකානු ජනාධිපති ඩොනල්ඞ් ට්‍රම්ප් ද චෝදනා කළා.\nමේ අතර, සෞදියට එල්ල වූ ප්‍රහාරයත් සමඟ ලෝක වෙළදපොළේ බොරතෙල් මිල ඊයේ සියයට 15කින් පමණ ඉහළ ගිය අතර එය වසර 30කින් වාර්තා වූ විශාලතම තෙල් මිල ඉහළ යාමයි.",
       "URL": "https://www.hirunews.lk/224435/සෞදි-අරාබිය-ප්‍රහාරය-ගැන-ජගත්-සංවිධාන-පරීක්ෂණයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=237"
}