{
       "Source": "hirunews",
       "Timestamp": "Thursday, 10 November 2016 - 10:36",
       "Headline": "අමරිකාවේ වෙඩි තැබීමකින් 5 කට තුවාල (ඡායාරූප)",
       "News Content": "අමරිකාවේ සියැටෙල් ප්‍රදේශයේදී කිසියම් අයෙක් කල වෙඩි තැබීමකින් පුද්ගලයන් 5 දෙනෙකු තුවාල ලබා තිබෙනවා.\nකණ්ඩායම් දෙකක් අතර ඇතිවු බහින්බස් වීමක් දුරදිග යාමෙන් මෙම වෙඩි තැබීම සිදුව ඇතැයි ද සඳහන්.\nතුවාල ලැබුවන් අතර කාන්තාවක් ද වනවා.\nඅමරිකාවේ නව ජනාධිපති ඩොනල්ඩ් ට්‍රම්ප්ට එරෙහි කණ්ඩායමක් සහ තවත් පිරිසක් අතර මෙම බහින්බස්වීම සිදුව ඇතැයි සැක කෙරෙනවා.\nවෙඩි තැබු පුද්ගලයා ප්‍රදේශයෙන් පළාගොස් ඇති බවයි වාර්තා වන්නේ.\nවිදෙස් පුවත් සේවා පෙන්වා දෙන්නේ ඩොනල්ඩ් ට්‍රම්ප්ට එරෙහි පිරිස් ඇතැම් ප්‍රදේශවල විරෝධතාවලට එක්ව සිටින බවයි.\nවෙඩි තැබීම සිදුවී මොහොතකින් පොලිසිය එම ස්ථානයට පැමිණ තිබෙනවා.\nප්‍රදේශයේ පවතින විරෝධතා හේතුවෙන් ආරක්ෂක අංශ ද සීරුවෙන් තබා ඇති බවයි වාර්තා වන්නේ.\nවිරෝධතා පැවැත්වෙන අයුරු දැක්වෙන විදෙස් මාධ්‍ය වාර්තා කළ වීඩියෝ දර්ශන පහතින්.",
       "URL": "https://www.hirunews.lk/147242/අමරිකාවේ-වෙඩි-තැබීමකින්-5-කට-තුවාල-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=561"
}