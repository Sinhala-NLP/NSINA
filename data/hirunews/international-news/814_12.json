{
       "Source": "hirunews",
       "Timestamp": "Sunday, 11 August 2013 - 8:26",
       "Headline": "ඉරාකයේ බෝම්බ පිපිරීම් 11 ක්. හැට දෙනෙක් මිය යයි.",
       "News Content": "ඉරාකයේ  බැග්ඩෑඞ් අගනුවර ඇතුළු ප්‍රදේශ කිහිපයක සිදුවූ බෝම්බ ප්‍රහාර 11කින් පුද්ගලයන් 60 දෙනෙකු ජීවිතක්ෂයට පත්වුණා. විදෙස් වාර්තා සඳහන් කළේ ඊයේ සිදුවූ මෙම බෝම්බ පිපිරීම්වලින් පුද්ගලයන් 170 කට වැඩි පිරිසක් තුවාල ලබා ඇති බවයි. බැග්ඩෑඞ් අගනුවර අවට ආපන ශාලා සහ වෙළඳ සංකීර්ණ රැසක් ප්‍රහාරවල ඉලක්කය වී තිබුණා. මෙම වසර තුළ සිදුවූ මෙවැනි බෝම්බ ප්‍රහාරවලින් මේ වනවිටත් ඉරාකයේ පුද්ගලයන් 4000 ක් පමණ මියගොස් 9865 දෙනෙකු තුවාල ලබා ඇති බවයි විදෙස් වාර්තා වැඩිදුරටත් ප්‍රකාශ කළේ.",
       "URL": "https://www.hirunews.lk/64848/ඉරාකයේ-බෝම්බ-පිපිරීම්-11-ක්-හැට-දෙනෙක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=814"
}