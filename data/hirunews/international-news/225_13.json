{
       "Source": "hirunews",
       "Timestamp": "Thursday, 07 November 2019 - 11:28",
       "Headline": "රහස් තොරතුරු සෞදියට දුන් ට්විටර් සමාගමේ සේවකයින් දෙදෙනෙකු අත්අඩංගුවට",
       "News Content": "රටට එරෙහිව කටයුතු කරන පුද්ගලයින්ගේ පෞද්ගලික දත්ත සෞදි රජයට ලබාදුන් ට්විටර් සමාගමේ සේවකයින් දෙදෙනෙකු අත්අඩංගුවට ගෙන තිබෙනවා.\nඇමරිකානු ආරක්ෂක අංශවලට ලැබුණු රහසිගත තොරතුරකට අනුවයි මෙම අත්අඩංගුවට ගැනීම සිදුකර ඇත්තේ.\nඇමරිකානු ජාතිකයින් වන මොවුන් කළක සිට සෞදි රජය සමඟ සබඳතා පවත්වා ඇති බවට තොරතුරු අනාවරණය වී තිබෙනවා.\nමොවුන් 2015 වසරේ සිට මේ දක්වා ට්විටර් ගිණුම් හිමියන් 6,000 කගේ පෞද්ගලික දත්ත සෞදියට ලබාදී ඇති බවටයි විමර්ශණවලදී හෙලිව ඇත්තේ.",
       "URL": "https://www.hirunews.lk/227796/රහස්-තොරතුරු-සෞදියට-දුන්-ට්විටර්-සමාගමේ-සේවකයින්-දෙදෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=225"
}