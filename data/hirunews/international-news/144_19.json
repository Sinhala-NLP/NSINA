{
       "Source": "hirunews",
       "Timestamp": "Wednesday, 30 December 2020 - 8:54",
       "Headline": "නව ප්‍රභේදයත් සමඟ බ්‍රිතාන්‍යයේ කොරෝනා වෛරස් ව්‍යාප්තිය ඉහළට",
       "News Content": "නව කොරෝනා වෛරස් ප්‍රභේදයේ ව්‍යාප්තියත් සමඟ එක්සත් රාජධානියේ කොරෝනා වෛරස ආසාදිතයින් සංඛ්‍යාව කැපී පෙනෙන ලෙස ඉහළ යාම එරට රෝහල් පද්ධතිය පවත්වාගෙන යෑමට අභියෝගයක් වී තිබෙනවා.\nබ්‍රිතාන්‍ය සෞඛ්‍ය ලේකම්වරයා කියා සිටියේ එම තත්ත්වය පාලනය කිරීම සඳහා වෛරසය මැඩලීමට පියවර ගත යුතු බවයි.\nකොවිඞ් 19 එන්නත් මගින් එවන් පාලනයක් ඇති කිරීමට යම් කාලයක් ගතවනු ඇති බව සෞඛ්‍ය ලේකම් මැට් හැන්කොක් කියා සිටියා.\nබ්‍රිතාන්‍යයෙන් ඊයේ දිනයේ නව කොරෝනා ආසාදිතයින් 53,135 ක් වාර්තා වූ අතර, මරණ 414 ක්ද සිදුව තිබෙනවා.\nමෙලෙස එරට කොරෝනා ආසාදිත සංඛ්‍යාව අඛණ්ඩ දෙවන දිනටත් ඉහළ යෑම අනතුරුදායක තත්ත්වයක් ලෙසයි සෞඛ්‍ය බලධාරීන් හැඳින්වූයේ.\nමීට දින 28 කට පෙර බි්‍රතාන්‍යයෙන් නව කොරෝනා වෛරස් ප්‍රභේදයක් හඳුනාගනු ලැබූ අතර, මේ වනවිට එරට දෛනික ආසාදිත සංඛ්‍යාවේ සාමාන්‍ය 39,000 කට ආසන්න වී තිබෙනවා.\nනව කොරෝනා ප්‍රභේදය 70% ක වැඩි ආසාදන හැකියාවකින් යුක්ත වීම ඊට හේතුවයි.",
       "URL": "https://www.hirunews.lk/258301/නව-ප්‍රභේදයත්-සමඟ-බ්‍රිතාන්‍යයේ-කොරෝනා-වෛරස්-ව්‍යාප්තිය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=144"
}