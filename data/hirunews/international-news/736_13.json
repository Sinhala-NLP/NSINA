{
       "Source": "hirunews",
       "Timestamp": "Thursday, 07 May 2015 - 11:22",
       "Headline": "මනාලිය මනාලයාට මුදල් දීලා විවාහ නතර කරයි",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ බාලියා ප්‍රදේශයේ පැවැත්වීමට තිබූ විවාහයක් මනාලියගේ ක්‍රියාවක් හේතුවෙන් එය හදිසියේම නතර කර තිබෙනවා. ඊට හේතුව වී තිබෙන්නේ අදාළ මනාලියට මනාලයාගේ සාමාන්‍ය දැනීම පිළිබදව ඇති වූ ප්‍රශ්නයක්. විවාහය සිදුවීමට සුළු වේලාවකට පෙර මනාලිය මනාලයාගේ අතට ඉන්දීයානු රුපියල් කිහිපයක් ලබාදී එය ගණන් කර උත්තරය පවසන ලෙසට කියා තිබෙනවා. එම අවස්ථාවේදී මනාලයාට අදාළ මුදල ගණන් කර ගැනීමට නොහැකි වීම හේතුවෙන් දැඩි ලෙස කෝපයට පත්වූ මනාලිය එම මොහොතේදීම මෙම විවාහය සිදුනොවන බවට ප්‍රසිද්ධියේ ප්‍රකාශ කර එම ස්ථානයෙන් පිටත්ව ගොස් ඇති අතර, එම අවස්ථාවට සහභාගි වී සිටි නෑදෑ හිත මිතුරන් ද අන්දමන් වී තිබෙනවා.",
       "URL": "https://www.hirunews.lk/108982/මනාලිය-මනාලයාට-මුදල්-දීලා-විවාහ-නතර-කරයි",
       "Category": "International News",
       "Parent URL": "https://www.hirunews.lk/international-news.php?pageID=736"
}