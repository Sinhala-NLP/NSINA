{
       "Source": "hirunews",
       "Timestamp": "Wednesday, 20 January 2021 - 14:21",
       "Headline": "අතුරුදන් වූ ජැක්මා යළි කරළියට",
       "News Content": "අතුරුදන් වූ බවට ප්‍රකාශ නිකුත් වූ අලි බබා ව්‍යාපාරයේ හිමිකරු වන ජැක්මා යළි කරළියට පැමිණ තිබෙනවා.\nවිදෙස් මාධ්‍ය වාර්තා සඳහන් කළේ ගුරුවරුන්ගේ සම්මන්ත්‍රණයකදී ඔහු ඔන්ලයින් ක්‍රමයට ඊට සහභාගි වී ඇති බවටයි.\nපසුගිය ඔක්තෝම්බර් මාසයේ සිට ඔහු ප්‍රසිද්ධියේ පෙනී නොසිටි අතර ඒ පිළිබදව ලොව පුරා දැඩි කතාබහකට ලක්වුණා.\nඒ, මීට පෙර අවස්ථාවකදී ඔහු විසින් චීන රජයේ ඇතැම් ප්‍රතිපත්ති විවේචනය කිරීම හේතුවෙනුයි.\nඅදාළ සිද්ධිය නිසා ඔහුගේ ව්‍යාපාරවලට බලපෑම් සිදුවන ආකාරයට චීන රජය ඇතැම් තීරණ ගෙන තිබූ බව ද විදෙස් මාධ්‍ය වාර්තා මීට පෙර සදහන් කර තිබුණා.\nඒ හේතුවෙන් ඔහුගේ ආදායම ද අදාළ කාලසීමාව තුළ පහත වැටී තිබූ බවටයි වාර්තා වූයේ.",
       "URL": "https://www.hirunews.lk/260221/අතුරුදන්-වූ-ජැක්මා-යළි-කරළියට",
       "Category": "International News",
       "Parent URL": "https://www.hirunews.lk/international-news.php?pageID=140"
}