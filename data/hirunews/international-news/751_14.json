{
       "Source": "hirunews",
       "Timestamp": "Thursday, 12 March 2015 - 8:29",
       "Headline": "සිරියානුවන් ආරක්ෂා කිරීමට ජගත් ආරක්ෂක මණ්ඩලය අසමත් වුණා",
       "News Content": "එක්සත් ජාතීන්ගේ ආරක්ෂක මණ්ඩලය සිරියාව තුළ සිවිල් වැසියන් රැකගැනීමට අසමත් වී ඇති බවට ආධාර සපයන සංවිධාන රැසක් චෝදනා කරනවා. සේව් ද චිල්රන්, ඔක්ස්පෑම් ඇතුලූ සංවිධාන 21 ක් මෙලෙස චෝදනා එල්ල කරන බවයි විදෙස් වාර්තා සඳහන් කළේ.  සිරියාව තුළ ක්‍රියාත්මක වන සිවිල් යුද්ධයට මේ වනවිට වසර 5 ක් සම්පූර්ණ වනවා. එම කාලසීමාව තුළ මියගිය සිරියානු වැසියන්ගේ සංඛ්‍යාව 76 000 ක්. කෙසේ වෙතත් එල්ලවන චෝදනා සම්බන්ධයෙන් ප්‍රතිචාර දක්වන එක්සත් ජාතීන්ගේ මහ ලේකම්වරයා ප්‍රකාශ කර ඇත්තේ සිරියාව තුළ දිගුකාලීන දේශපාලන විසඳුමක් සඳහා සැළසුම් සකස් කළ යුතු බවයි.",
       "URL": "https://www.hirunews.lk/105302/සිරියාවේ-සිවිල්-වැසියන්-ආරක්ෂා-කිරීමට-ජගත්-ආරක්ෂක-මණ්ඩලය-අසමත්-වුණා",
       "Category": "International News",
       "Parent URL": "https://www.hirunews.lk/international-news.php?pageID=751"
}