{
       "Source": "hirunews",
       "Timestamp": "Sunday, 15 December 2019 - 16:48",
       "Headline": "නේපාලයේ රිය අනතුරකින් 14 දෙනෙකු ජීවිතක්ෂයට",
       "News Content": "නේපාලයේ මහා මාර්ගයකදී බස් රථයක් මීටර් 100ක් පමණ ගැඹුරු ප්‍රපාතයකට පෙරළීමෙන් එහි ගමන් ගත් පුද්ගලයන් 14 දෙනෙකු ජීවිතක්ෂයට පත්වී තිබෙනවා.\nතවත් 18 දෙනෙකු එහිදී තුවාල ලබා ඇති බවයි විදෙස් වාර්තා සඳහන් කළේ.\nඩොලාකා දිස්ත්‍රික්කයේ කලින්චොක් සිට භක්තපූර් වෙත ගමන් ගත් බස් රථයක් මෙලෙස මාර්ගයෙන් ඉවතට පැන අනතුරට ලක්වී ඇති අතර, 12 දෙනෙකු එම ස්ථානයේදීම මිය ගොස් තිබෙනවා.\nතවත් දෙදෙනෙකු මිය ගොස් ඇත්තේ රෝහල් ගත කිරීමෙන් අනතුරුවයි.\nමිය ගිය අය අතර ළමයින් 3 දෙනෙකු ද සිටින බව සඳහන්.\nඅලුත්වැඩියා කරමින් තිබූ මාර්ගයේ අධික වේගයෙන් රිය පැදවීම අනතුරට හේතුව ලෙස විශ්වාස කෙරෙනවා.\nමෙය නේපාලයේ මෙම ප්‍රදේශයෙන් මසක් තුළ වාර්තා වූ දෙවැනි ප්‍රධාන මාර්ග අනතුරයි.\nපසුගිය නොවැම්බර් 17 වන දා බස් රථයක් සුන්කෝෂි ප්‍රදේශයේ ගංඟාවකට පෙරළීමෙන් පුද්ගලයන් 17 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/230298/නේපාලයේ-රිය-අනතුරකින්-14-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=215"
}