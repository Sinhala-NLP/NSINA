{
       "Source": "hirunews",
       "Timestamp": "Sunday, 01 October 2017 - 8:35",
       "Headline": "තමිල්නාඩුවට නව ආණ්ඩුකාරවරයෙක්",
       "News Content": "ඉන්දියාවේ දෙමළ ජනතාව බහුතරයක් වෙසෙන තමිල්නාඩු ප්‍රාන්තයේ නව ආණ්ඩුකාරවරයා ලෙස බන්වරිලාල් පුරෝහිත් පත්කර තිබෙනවා.\nඉන්දීය ජනාධිපති රාම්නාත් කෝවින්ද් විසින් ඔහු ඇතුලූ නව ආණ්ඩුකාරවරුන් පස්දෙනෙකු ඊයේ පත් කරනු ලැබුවා.\nඒ අනුව විද්‍යාසාගර් රා ඕ වෙනුවට තමිල්නාඩු ප්‍රාන්තයේ නව ආණ්ඩුකාරවරයා ලෙස බන්වරිලාල් පුරෝහිත් කටයුතු කරනු ඇති.\nතමිල්නාඩු ප්‍රාන්තය සඳහාම වෙන්වූ ආණ්ඩුකාරවරයෙක් මෙලෙස පත් කර ඇත්තේ වසර 5 කින් ප්‍රථම වතාවටයි.\nමීට පෙර ආණ්ඩුකාරවරයා වූ විද්‍යාසාගර් රා ඕ තමිල්නාඩු ප්‍රාන්තයේ මෙන්ම මහාරාෂ්ඨ ප්‍රාන්තයේද ආණ්ඩුකාරවරයා ලෙස කටයුතු කළා.\nතමිල්නාඩුවේ දැනට පවතින දේශපාලන වාතාවරණය සැළකිල්ලට ගෙන එම ප්‍රාන්තය සඳහා වෙන්වූ ආණ්ඩුකාරවරයෙකු පත් කර ඇති බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/172268/තමිල්නාඩුවට-නව-ආණ්ඩුකාරවරයෙක්",
       "Category": "International News",
       "Parent URL": "https://www.hirunews.lk/international-news.php?pageID=434"
}