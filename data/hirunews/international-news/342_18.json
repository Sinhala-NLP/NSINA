{
       "Source": "hirunews",
       "Timestamp": "Thursday, 16 August 2018 - 10:50",
       "Headline": "විදේශිකයන්ට ඉඩම් මිලදීගැනීම නවසීලන්තය තහනම් කරයි",
       "News Content": "තම රටේ ඉඩම් විදේශීය ආයෝජකයන්ට විකිණීම තහනම් කිරීමේ යෝජනාවක් නවසීලන්ත පාර්ලිමේන්තුව ඊයේ (15) සම්මත කරගෙන තිබෙනවා.\nදැනට එරට නේවාසිකව වාසය කරන පුද්ගලයන්ට මෙම තහනම ක්‍රියාත්මක නොවන අතර, ඕස්ට්‍රේලියානු සහ සිංගප්පූරු ආයෝජකයන්ටද එය ක්‍රියාත්මක නොවන්නේ එම රටවල් සහ  නවසීලන්තය අතර පවතින නිදහස් වෙළඳ ගිවිසුම හේතුවෙන්.\nනිවාස ඉදිකිරීමේදි දැඩි අර්බුදයකට මුහුණපා තිබීම මෙලෙස විදේශිකයන්ට ඉඩම් ලබා නොදීමට හේතුවී ඇති බව සඳහන්.\nකෙසේ වෙතත් විශාල සංවර්ධන කටයුතුවලදී රට තුළ නව මහල් නිවාසවල සීමිත ආයෝජන සිදුකිරීමට මෙම තහනම අදාළ නොවන බවද වාර්තාවනවා.",
       "URL": "https://www.hirunews.lk/197652/විදේශිකයන්ට-ඉඩම්-මිලදීගැනීම-නවසීලන්තය-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=342"
}