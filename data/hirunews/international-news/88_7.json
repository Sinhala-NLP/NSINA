{
       "Source": "hirunews",
       "Timestamp": "Saturday, 16 October 2021 - 10:57",
       "Headline": "දීර්ඝ අභ්‍යවකාශ චාරිකාවකට චීන ගගනගාමීන් උඩුගුවනට",
       "News Content": "මාස හයක දීර්ඝ චාරිකාවක් සඳහා චීන ගගනගාමීන් තුන්දෙනෙකු, චීනය විසින් අභ්‍යවකාශයේ ස්ථාපිත කර ඇති ටියැන්ගොන් අභ්‍යවකාශ මධ්‍යස්ථානය වෙත ළඟා වී තිබෙනවා.\nගෝබි කාන්තාරයේ පිහිටි ජියුකුවාන් පෘථිවි මධ්‍යස්ථානයෙන් නික්මුණු ඔවුන් පැය හතකට පසුවයි ගගන මධ්‍යස්ථානය හා සම්බන්ධ වූණේ.\nඒ සඳහා චීනය දේශීය වශයෙන් නිෂ්පාදනය කළ ෂෙන්ෂු 13 වර්ගයේ රොකට්ටුවක් භාවිත කළා.\nමීට පෙර චීන ගගනගාමීන් සිය ගගන මධ්‍යස්ථානයේ දින 90ක චාරිකාවක නිරත වූ අතර, දැන් එහි ගොස් ඇත්තේ එමෙන් දෙගුණයක කාලයක් එහි රැඳී සිටීමටයි.\nනව මෙහෙයුමේ ප්‍රධානියා වන ෂායි ෂින්ගැන් ප්‍රහාරක යානා නියමුවෙකු වන අතර, 2008 වසරේ දී චීනයේ ප්‍රථම අභ්‍යවකාශ ඇවිදීමට ද එක්වුණා.",
       "URL": "https://www.hirunews.lk/285149/දීර්ඝ-අභ්‍යවකාශ-චාරිකාවකට-චීන-ගගනගාමීන්-උඩුගුවනට",
       "Category": "International News",
       "Parent URL": "https://www.hirunews.lk/international-news.php?pageID=88"
}