{
       "Source": "hirunews",
       "Timestamp": "Thursday, 21 September 2017 - 19:29",
       "Headline": "ඇමරිකාව සහ උතුරු කොරියාව එක් මතයක",
       "News Content": "එක්සත් ජාතීන්ගේ මහා මණ්ඩල සැසිවාරය අතරතුර න්‍යෂ්ටික අවි ප්‍රතික්ෂේප කරමින් රටවල් 51 ක් නව ගිවිසුමකට අත්සන් තබා තිබෙනවා.\nඕස්ට්‍රේලියාව, බ්‍රසීලය, දකුණු අප්‍රිකාව, නවසීලන්තය ඇතුළු රටවල් 51 ක් අත්සන් තැබූ මෙම ගිවිසුම ලෝක අවිහරණය සම්බන්ධයෙන් ගත් ප්‍රබල පියවරක් ලෙසයි ජගත් සංවිධාන මහලේකම් අන්තෝනියෝ ගුටේරස් හදුන්වනු ලැබුවේ.\nකෙසේ වෙතත්, දැනට න්‍යෂ්ටික අවි නිපදවන ඇමරිකාව, බ්‍රිතාන්‍ය, රුසියාව, චීනය, ප්‍රංශය, ඉන්දියාව, පාකිස්ථානය, උතුරු කොරියාව, ඊශ්‍රායලය මෙම ගිවිසුමට අත්සන් කර නැහැ.\nඋතුරු කොරියාවේ න්‍යෂ්ටික වැඩපිළිවෙල සම්බන්ධයෙන් සංවාදයක් හට ගෙන ඇති මොහොතක රටවල් 51 ක් මෙවැනි නව ගිවිසුමකට අත්සන් තැබීම විශේෂත්වයක් බවයි විදෙස් විචාරකයින් පෙන්වා දෙන්නේ.",
       "URL": "https://www.hirunews.lk/171495/ඇමරිකාව-සහ-උතුරු-කොරියාව-එක්-මතයක",
       "Category": "International News",
       "Parent URL": "https://www.hirunews.lk/international-news.php?pageID=437"
}