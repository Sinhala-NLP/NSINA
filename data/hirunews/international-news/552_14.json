{
       "Source": "hirunews",
       "Timestamp": "Wednesday, 30 November 2016 - 12:54",
       "Headline": "Samsung  සමාගම කොටස් දෙකකට බෙදයි",
       "News Content": "මෑතකදී මතභේදයකට තුඩු දුන් Samsung Note7  දුරකථනය හේතුවෙන් Samsung සමාගමට ඇති වු පීඩනය මැඩ පැවත්වීමේ අරමුණින් එම සමගම කොටස් දෙකක් වශයෙන් වෙන් කර පවත්වාගෙන යාමට සමාගමේ බලධාරීන් තීරණය කර ඇති බව විදෙස් මාධ්‍ය වාර්තා කරනවා.\nඒ අනුව Samsung සමාගම මෙහෙයුම් හා පරිපාලන වශයෙන් කොටස් දෙකකට වෙන්කර පවත්වාගෙන යනු ඇති.\nSamsung Note7 දුරකථනයේ බැටරියේ ඇති වු දෝෂයක් හේතුවෙන් Note7 දුරකථනය පිපිරීමේ සිදුවීම් පසුගිය කාලය තුල දිගින් දිගටම වාර්තා වුනා.\nඒ හේතුවෙන්Samsung සමාගම විසින්  Note7 දුරකථන නිෂ්පාදනය නවතා දැමු අතර, අලෙවිය සදහා වෙළදපලට නිකුත්කළ දුරකථනද නැවත සමාගම වෙත ගෙන්වාගනු ලැබුවා.\nමෙලෙස Samsung සමාගම කොටස් දෙකකට වෙන්කර පවත්වාගෙන යාමෙන් සමාගමේ කොටස් වල අගය ඉහළ වනු ඇතැයිද ආයතන ප්‍රධානීන් විශ්වාස කරනවා.",
       "URL": "https://www.hirunews.lk/148653/samsung-සමාගම-කොටස්-දෙකකට-බෙදයි",
       "Category": "International News",
       "Parent URL": "https://www.hirunews.lk/international-news.php?pageID=552"
}