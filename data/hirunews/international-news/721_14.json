{
       "Source": "hirunews",
       "Timestamp": "Saturday, 04 July 2015 - 17:38",
       "Headline": "නළු නිළියෝ ක්‍රීඩකයෝ එක්ක  සෞඛ්‍ය උගන්වයි",
       "News Content": "ළමා සෞඛ්‍ය නගා සිටුවීම සඳහා ජගත් සංවිධානයේ විශේෂ සහයක් ලබා ගැනීමට ඉන්දීය රජය තීරණය කර තිබෙනවා. තමිල්නාඩුව සහ කේරළය ප්‍රාන්තවල ළමා සෞඛ්‍ය පිළිබඳ  ජනතාවගේ අවම දැනුම හේතුවෙන් ගැටලූ රැසක් ඇතිවී ඇති බවයි වාර්තා වන්නේ. යුනෙසෆ් සංවිධානය විසින් නිකුත් කළ නවතම වාර්තාවක මේ බව සඳහන් කර තිබෙනවා.\nඒ අනුව, දකුණු ඉන්දියාවේ ළමා සෞඛ්‍ය නගා සිටුවීම සඳහා ක්‍රමවත් වැඩපිළිවෙලක් සහ ඒ පිළිබඳව ජනතාව දැනුවත් කිරීමට විශේෂ ප්‍රවර්ධන වැඩසටහනක් ආරම්භ කිරීමටයි ඉන්දීය රජය තීරණය කර අත්තේ. එම වැඩසටහන සඳහා දකුණු ඉන්දීය සිනමා ශිල්පීන් මෙන්ම ක්‍රිකට් සහ හොකී ක්‍රීඩකයන් යොදා ගැනීමට නියමිතයි.",
       "URL": "https://www.hirunews.lk/112625/නළු-නිළියෝ-ක්‍රීඩකයෝ-එක්ක-සෞඛ්‍ය-උගන්වයි",
       "Category": "International News",
       "Parent URL": "https://www.hirunews.lk/international-news.php?pageID=721"
}