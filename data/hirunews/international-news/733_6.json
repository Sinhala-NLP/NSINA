{
       "Source": "hirunews",
       "Timestamp": "Tuesday, 19 May 2015 - 13:26",
       "Headline": "ලෝක බැංකු අධ්‍යාපන ප්‍රතිපාදන දෙගුණ වේ",
       "News Content": "ලොව පුරා අධ්‍යාපන කටයුතු සංවර්ධනය සඳහා ඉදිරි 5 වසර තුළ ලබාදෙන මූල්‍යාධාර දෙගුණයක් කිරීමට ලෝක බැංකුව තීරණය කර තිබෙනවා. වසර 2020 දක්වා ක්‍රියාත්මක මෙම වැඩපිළිවෙල සඳහා ඒ අනුව වෙන් කෙරෙන මුදල ඩොලර් බිලියන 5කට අධිකයි. පාසල් නොයන ළමයින් මිලියන 120කට අධ්‍යාපන පහසුකම් සැලසීමටත් ලිවීමට සහ කියවීමට නොහැකි මිලියන 250ක් ලෝක ජනතාවට සාක්ෂරතාව ඇති කිරීමටත් මෙම මුදල් වැය කෙරෙනු ඇති. ලෝක බැංකු සභාපති ජිම් - යොන් - කිම් ඊයේ මෙම වැඩපිළිවෙල දියත් කරමින් ප්‍රකාශ කළේ සංඛ්‍යාත්මක වර්ධනයට වඩා අධ්‍යාපනයේ ගුණාත්මකභාවය ඉහළ නැංවීම සඳහා මෙහිදී ප්‍රමුඛත්වයක් හිමි වන බවයි.",
       "URL": "https://www.hirunews.lk/business/109772/ලෝක-බැංකු-අධ්‍යාපන-ප්‍රතිපාදන-දෙගුණ-වේ",
       "Category": "International News",
       "Parent URL": "https://www.hirunews.lk/international-news.php?pageID=733"
}