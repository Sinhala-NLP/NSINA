{
       "Source": "hirunews",
       "Timestamp": "Sunday, 22 October 2017 - 9:14",
       "Headline": "ජනපති ට්‍රම්ප්ට එරෙහි දෝෂාභියෝග ව්‍යාපාරයක් ඇරඹේ",
       "News Content": "ඇමරිකානු ජනාධිපති ඩොනල්ඩ් ට්‍රම්ප් බලයෙන් පහ කිරීම සඳහා දෝෂාභියෝග ව්‍යාපාරයක් එරට කෝටිපති ව්‍යාපාරික ටොම් ස්ටේයර් විසින් දියත් කර තිබෙනවා.\nඒ සඳහා ප්‍රචාරක ව්‍යාපාරයක් ආරම්භ කර ඇති ඔහු ඇමරිකානුවන්ගෙන් ඉල්ලා සිටින්නේ ජනපති ට්‍රම්ප් දෝෂාභියෝගයට ලක් කරන්නැයි කොංග්‍රස් මණ්ඩල සාමාජිකයින් වෙත ලිපි යොමු කරන ලෙසයි.\nට්‍රම්ප් ජනාධිපතිවරයාට එරෙහි දෝෂාභියෝග ව්‍යාපාරය සඳහා ටොම් ස්ටේයර්, යූ - ටියුබ් වෙබ් අඩවියට එක් කර ඇති විනාඩියක ප්‍රචාරක පටය සඳහා වැය කර ඇති මුදල ඩොලර් මිලියන 10ක්.\nජනපති ට්‍රම්ප් ඇමරිකාව න්‍යෂ්ටික යුද්ධයකට ළං කර ඇති අතර, යුක්තිය දුරස්කර ඇති බවට ඔහු චෝදනා කරනවා.",
       "URL": "https://www.hirunews.lk/174114/ජනපති-ට්‍රම්ප්ට-එරෙහි-දෝෂාභියෝග-ව්‍යාපාරයක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=429"
}