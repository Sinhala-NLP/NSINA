{
       "Source": "hirunews",
       "Timestamp": "Tuesday, 12 November 2013 - 17:05",
       "Headline": "ඉරාන සාකච්ඡා සාර්ථකයි. ඇමරිකාව කියයි.",
       "News Content": "ලෝක බලවතුන් සහ ඉරානය අතර කුමන වෙනස්කම් පැවතියත් එය ඉරානයේ න්‍යෂ්ටික වැඩපිළිවෙල සම්බන්ධයෙන් එකඟතාවයකට පැමිණීම සඳහා බාධාවක් නොවන බව ඇමරිකානු රාජ්‍ය ලේකම් ජෝන් කෙරී පවසනවා. විදෙස් මාධ්‍ය වෙත ඔහු ප්‍රකාශ කර ඇත්තේ ඉරානයේ න්‍යෂ්ටික වැඩපිළිවෙල සම්බන්ධයෙන් වන සාකච්ඡා එකඟතාවයකට පැමිණීම සඳහා ආසන්න මට්ටමකට ළඟාවූ  බවයි. ඉරානය සහ ලෝක බලවතුන් අතර මෙම සාකච්ඡා ජිනීවා හි දින 3 ක් පුරා පැවති අතර මේ මස 23 වැනිදා නැවතත් ඔවුන් සාකච්ඡා පැවැත්වීමට නියමිතයි.",
       "URL": "https://www.hirunews.lk/71243/ඉරාන-සාකච්ඡා-සාර්ථකයි-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=786"
}