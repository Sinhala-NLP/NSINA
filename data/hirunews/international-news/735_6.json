{
       "Source": "hirunews",
       "Timestamp": "Monday, 11 May 2015 - 11:08",
       "Headline": "මුහුදේ අතරමංව සිටි 600 ක් බේරාගනියි",
       "News Content": "නීතිවිරෝධී සංක්‍රමණිකයන් 600 දෙනෙකු පමණ ඉන්දුනීසියානු මුහුදේ අතරමංව සිටියදී එරට වෙරළාරක්ෂක නිලධාරීන් භාරයට ගෙන තිබෙනවා. විදෙස් වාර්තා සඳහන් කළේ අද පෙරවරුවේ වෙරළාරක්ෂක නිලධාරින් භාරයට ගත් මොවුන් බෝට්ටු දෙකකින් මලයාසියාව බලා ගමන් කිරීමට උත්සාහ කර ඇති බවයි. වෙරළාක්ෂක නිලධාරින් මෙම පිරිස සොයාගන්නා විට සතියකට ආසන්න කාලයක් ඉන්දුනීසියානු මුහුදේ පාවෙමින් සිට ඇති බව මූලික පරීක්ෂණවලදී අනාවරණ වී තිබෙනවා. බංග්ලාදේශ - මියන්මාර දේශසීමාව ආසන්නයේ වෙසෙන රොහින්ග්‍යා මුස්ලිම් පිරිස් මෙම බෝට්ටු දෙකේ ගමන් කර ඇති බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/109234/මුහුදේ-අතරමංව-සිටි-600-ක්-බේරාගනියි",
       "Category": "International News",
       "Parent URL": "https://www.hirunews.lk/international-news.php?pageID=735"
}