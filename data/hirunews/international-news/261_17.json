{
       "Source": "hirunews",
       "Timestamp": "Friday, 31 May 2019 - 8:06",
       "Headline": "ඉන්දීය රජයේ ප්‍රධාන ඇමති ධුර 4ක් ගැන සියල්ලන් අවධානයෙන්",
       "News Content": "අග්‍රාමාත්‍ය නරේන්ද්‍ර මෝදි ඊයේ දෙවන වරටත් සිය ධුරයේ දිවුරුම් දුන්නේ 57 දෙනෙකුගෙන් යුත් අමාත්‍ය මණ්ඩලයක් සමඟයි.\nකෙසේ නමුත් ඔවුන්ට හිමි වන විෂයන් මෙතෙක් ප්‍රකාශයට පත් කර නැහැ.\nඒ අනුව ස්වදේශ කටයුතු, මුදල්, ආරක්ෂක සහ විදේශ කටයුතු අමාත්‍ය ධුරය වලට පත් කරන්නේ කවුරුන් ද යන්න පිළිබදව සියල්ලන්ගේ අවධානය යොමුව තිබෙනවා.\nහිටපු මුදල් අමාත්‍ය අරුන් ජෙයිට්ලි සහ විදේශ ඇමතිනී සුෂ්මා ස්වරාජ් එම තනතුරු නැවත අපේක්ෂා නොකරන බව දැනුම් දී තිබෙනවා.\nමෝදිගේ භාරතීය ජනතා පක්ෂයට දැවැන්ත මැතිවරණ ජයග්‍රහණයක් අත් කර දීමේ නියමුවා වූ පක්ෂ ප්‍රධානී අමිත් ෂා, ට ද ප්‍රධාන පෙළේ අමාත්‍ය ධුරයක් හිමි වනු ඇතැයි අපේක්ෂිතයි.",
       "URL": "https://www.hirunews.lk/217434/ඉන්දීය-රජයේ-ප්‍රධාන-ඇමති-ධුර-4ක්-ගැන-සියල්ලන්-අවධානයෙන්",
       "Category": "International News",
       "Parent URL": "https://www.hirunews.lk/international-news.php?pageID=261"
}