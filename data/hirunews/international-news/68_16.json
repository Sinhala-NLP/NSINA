{
       "Source": "hirunews",
       "Timestamp": "Saturday, 08 January 2022 - 8:58",
       "Headline": "විදේශයන් හි සිට ඉන්දියාවට පැමිණෙන්නන්ට දින හතක අනිවාර්ය නිරෝධායනයක්",
       "News Content": "විදේශයන් හි සිට පැමිණෙන සියල්ලන්ට අනිවාර්යයෙන් දින හතක නිරෝධායනයක් හඳුන්වාදීමට ඉන්දියාව තීරණය කර තිබෙනවා.\nඒ අනුව විදේශයන් හි සිට පැමිණෙන සියල්ලන් නිවෙස්වල නිරෝධායනයට යොමු කෙරෙන අතර, අටවන දිනයේ දී කොරෝනා පරීක්ෂණයකට ද ලක් කෙරෙනු ඇති.\nමොවුන් ඉන්දියාවට පැමිණීමට පැය 72 කට පෙරද කොරෝනා පරීක්ෂණයකින් ආසාදිතයෙකු නොවන බව තහවුරු කළ යුතුයි.\nඔමික්‍රොන් කොරෝනා ප්‍රභේදය හේතුවෙන් ඉන්දියාවේ නැවතත් කොරෝනා ව්‍යාප්තිය ඉහළ යාම නව පියවර හඳුන්වාදීමට හේතුවයි.\nඑම නව පියවර ලබන අඟහරුවා දා සිට ක්‍රියාත්මක වනු ඇති.",
       "URL": "https://www.hirunews.lk/293351/විදේශයන්-හි-සිට-ඉන්දියාවට-පැමිණෙන්නන්ට-දින-හතක-අනිවාර්ය-නිරෝධායනයක්",
       "Category": "International News",
       "Parent URL": "https://www.hirunews.lk/international-news.php?pageID=68"
}