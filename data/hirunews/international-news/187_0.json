{
       "Source": "hirunews",
       "Timestamp": "Sunday, 29 March 2020 - 13:21",
       "Headline": "සෞදි අරාබිය මිසයිල ප්‍රහාරයක් වළකයි",
       "News Content": "යේමනයේ ඉරාන හිතවාදී හවුති කැරළිකරුවන් විසින් එල්ල කළ බැලස්ටික් මිසයිල දෙකක් ගුවනේදී විනාශ කිරීමට හැකිවූ බව සෞදි අරාබිය ප්‍රකාශ කළා.\nරියාද් නුවර සහ ජිසාන් නගර ඉලක්ක කරගෙන එල්ල කළ එම මිසයිලවලින් සෞදි අරාබිය තුළ ජීවිත හානි වාර්තා නොවූ බවද සෞදි සන්ධානයේ ප්‍රකාශක කර්නල් තුර්කි අල් මල්කි කියා සිටියා.\nකෙසේ නමුත් විනාශ කළ මිසයිලවල කොටස් රියාද් සහ ජිසාන් නගරවල ජනාකීර්ණ ප්‍රදේශවලට වැටී ඇති බව සඳහන්. සෞදි සන්ධානයේ හමුදා ප්‍රකාශකයා වැඩිදුරටත් සඳහන් කළේ යේමන හවුති කැරළිකරුවන් සහ ඉරාන විප්ලවකාරී හමුදාව සටන් විරාමයක් සඳහා එකඟ වුවද, ඒ අනුව කටයුතු නොකරන බවයි.\nජාත්‍යන්තරව පිළිගත් රජය පළවා හැර හවුති කැරළිකරුවන් බලය අත්පත් කරගැනිමෙන් අනතුරුව සෞදි අරාබිය ප්‍රමුඛ ගල්ෆ් සන්ධානය යේමනයට ප්‍රහාර එල්ල කරන්නේ වසර පහක සිටයි.",
       "URL": "https://www.hirunews.lk/237483/සෞදි-අරාබිය-මිසයිල-ප්‍රහාරයක්-වළකයි",
       "Category": "International News",
       "Parent URL": "https://www.hirunews.lk/international-news.php?pageID=187"
}