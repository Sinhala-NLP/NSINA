{
       "Source": "hirunews",
       "Timestamp": "Thursday, 14 May 2015 - 17:47",
       "Headline": "ජයලලිතාට සුබ්‍රමනියම් ස්වාමි එරෙහි වේ",
       "News Content": "තමිල්නාඩු හිටපු මහ ඇමතිනි ජයලලිතා ජයරාම් චෝදනාවලින් නිදහස් කරමින් කර්නාටක මහාධිකරණය ලබාදුන් තීන්දුව අභියෝගයට ලක්කරමින් ඉන්දීය ශ්‍රේෂ්ඨාධිකරණය වෙත පෙත්සමක් ගොනු කිරීමට ඉන්දීය ජනතා පක්ෂයේ නායක සුබ්‍රමනියම් ස්වාමි සූදානම් වනවා. කර්නාටක මහාධිකරණය විසින් ජයලලිතා ජයරාම්ගේ වත්කම් ගණනය කිරීමේදී දෝෂයක් සිදුව ඇති බවට ප්‍රකාශ කරමිනුයි ඔහු මෙම පෙත්සම ගොනු කිරීමට නියමිතව ඇත්තේ. කෙසේ වෙතත්, ඉන්දීය මාධ්‍ය වාර්තා කරන්නේ ජයලලිතා ජයරාම් නිදහස් කිරීම අභියෝගයට ලක් කරමින් තමිල්නාඩුවේ දේශපාලන නායකයන් රැසක් ඉදිරියේදී එරට ශ්‍රේෂ්ඨාධිකරණයට පෙත්සම් ගොනුකරනු ඇති බවයි.",
       "URL": "https://www.hirunews.lk/109479/ජයලලිතාට-සුබ්‍රමනියම්-ස්වාමි-එරෙහි-වේ",
       "Category": "International News",
       "Parent URL": "https://www.hirunews.lk/international-news.php?pageID=734"
}