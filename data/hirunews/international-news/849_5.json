{
       "Source": "hirunews",
       "Timestamp": "Friday, 12 April 2013 - 19:38",
       "Headline": "මරණ දඬුවම ලිහිල් කිරීම ඉන්දියාව ප්‍රතික්ෂේප කරයි.",
       "News Content": "තමන්ට නියම කර ඇති මරණ දඬුවම ජීවිතාන්තය දක්වා වන සිරදඬුවමක් බවට පරිවර්තනය කරන ලෙස ඉල්ලා සිරකරුවෙකු ඉදිරිපත් කර තිබූ පෙත්සමක් ඉන්දීය ශ්‍රේෂ්ඨාධිකරණය අද ප්‍රතික්ෂේප කළා. මෙම පෙත්සම ගොනුකර තිබුණේ 1993 වසරේ නවදිල්ලි නුවරදී පුද්ගලයින් 09 දෙනෙකු ඝාතනය කිරීමේ චෝදනාවට මරණ දඬුවම නියම වී සිටින දේවේන්ද්‍ර සිං විසින්. මේ අනුව හිටපු ඉන්දීය අග්‍රාමාත්‍ය රජීව් ගාන්ධි ඝාතනය සම්බන්ධයෙන් දැනට මරණ දඬුවමට ලක්ව ඇති රැඳවියන් තිදෙනාටද මේ යටතේ ඉදිරියේදී මරණ දඬුවම හිමිවනු ඇති බවයි ඉන්දීය වාර්තා වැඩිදුරටත් කියා සිටියේ.",
       "URL": "https://www.hirunews.lk/57069/මරණ-දඬුවම-ලිහිල්-කිරීම-ඉන්දියාව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=849"
}