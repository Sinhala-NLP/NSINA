{
       "Source": "hirunews",
       "Timestamp": "Thursday, 08 July 2021 - 10:48",
       "Headline": "ඉන්දියාව නව ඩ්‍රෝන ආරක්ෂණ පද්ධතියක් ස්ථාපිත කරයි",
       "News Content": "ඉන්දියාව නියමුවන් රහිත නව ඩ්‍රෝන ආරක්ෂණ පද්ධතියක් ස්ථාපිත කිරීමට පියවර ගෙන තිබෙනවා.\nඒ අනුව එරට ආරක්ෂක මර්මස්ථානයන්ට එල්ලවිය හැකි තර්ජනය පාලනය කිරීම සඳහා මෙම නව ආරක්ෂණ පද්ධතිය යොදාගැනීමට සැළසුම් කර ඇති බවයි ඉන්දීය වාර්තා සඳහන් කළේ.\nඑහි පළමු අදියර යටතේ ඩ්‍රෝන ආරක්ෂණ පද්ධති 10 ක් ස්ථාපිත කිරීමට නියමිත අතර, ලේසර් තාක්ෂණය යොදාගනිමින් ඒවා දේශීයව නිපදවීමට සැළසුම් කර තිබෙනවා.\nපසුගියදා ජම්මු කාශ්මීර ගුවන් හමුදා කඳවුරකට කුඩා ප්‍රමාණයේ ඩ්‍රෝන යානා යොදාගනිමින් පුපුරණ ද්‍රව්‍ය හෙළීමක් සිදු කෙරුණු අතර, ඉන් අනතුරුවයි ඉන්දීය රජය මෙලෙස නව ඩ්‍රෝන ආරක්ෂණ පද්ධතියක් ස්ථාපිත කිරීමට පියවර ගෙන ඇත්තේ.",
       "URL": "https://www.hirunews.lk/276408/ඉන්දියාව-නව-ඩ්‍රෝන-ආරක්ෂණ-පද්ධතියක්-ස්ථාපිත-කරයි",
       "Category": "International News",
       "Parent URL": "https://www.hirunews.lk/international-news.php?pageID=106"
}