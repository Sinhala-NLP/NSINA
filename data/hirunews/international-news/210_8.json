{
       "Source": "hirunews",
       "Timestamp": "Thursday, 02 January 2020 - 17:10",
       "Headline": "ඕස්ට්‍රේලියාවේ නිව් සවුත් වේල්ස් ප්‍රාන්තයට හදිසි තත්ත්වයක්",
       "News Content": "ඕස්ට්‍රේලියාවේ ලැව් ගිනි අවදානම තවදුරටත් ඉහළ යාම හේතුවෙන් නැගෙනහිර නිව් සවුත් වේල්ස් ප්‍රාන්තයට සතියක හදිසි තත්ත්වයක් ප්‍රකාශයට පත් කර තිබෙනවා.\nඑළඹෙන සති අන්තයේදී උෂ්ණත්වය ඉහළ යා හැකි බවටත්, සුළං ප්‍රබල විය හැකි බවටත්, කාලගුණ අංශ අනතුරු ඇඟවීම නිසා එම පියවර ගෙන ඇති බවයි විදෙස් වාර්තා සඳහන් කළේ.\nසැප්තැම්බර් මාසයේ සිට මේ දක්වා ක්‍රියාත්මක ඕස්ට්‍රේලියාවේ ලැව් ගිනි හේතුවෙන් 18 දෙනෙකු ජිවිතක්ෂයට පත්ව තිබෙනවා.\nමේ අතර, එම ලැව් ගිනි හේතුවෙන් හට ගෙන ඇති දුමාරය කිලෝමීටර් 2000 ක් දුරින් පිහිටි නවසීලන්තය දක්වා ද පැතිර ගොස් ඇති බව සඳහන්.",
       "URL": "https://www.hirunews.lk/231450/ඕස්ට්‍රේලියාවේ-නිව්-සවුත්-වේල්ස්-ප්‍රාන්තයට-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=210"
}