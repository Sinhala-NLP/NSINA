{
       "Source": "hirunews",
       "Timestamp": "Friday, 24 March 2017 - 7:38",
       "Headline": "ලන්ඩනයට ප්‍රහාර එල්ල කළේ කාලිඩ් මසූඩ්",
       "News Content": "ලන්ඩන් පුරවරයට ඊයේ (23) ත්‍රස්ත ප්‍රහාරයක් එල්ල කළේ බ්‍රිතාන්‍යයේ උපත ලද කාලිඞ් මසූඩ් නමැති 52 හැවිරිදි පුද්ගලයා බව ස්කොට්ලන්ඩ්යාඩ් පොලිසිය විසින් හඳුනාගෙන තිබෙනවා.\nඔහු මීට පෙර අන්තවාදී ක්‍රියා සම්බන්ධයෙන් බ්‍රිතාන්‍ය එම්.අයි. 5 රහස් පොලිසිය මගින් ප්‍රශ්න කරනු ලැබූ පුද්ගලයෙක්.\nමේ අතර, ප්‍රහාරයෙන් මියගිය පුද්ගලයන් ද ඊයේ නම් කරුණා.\nඉන් එක් අයෙකු 54 හැවිරිදි ඇමරිකානු සංචාරකයෙකු බව සඳහන්.\nලන්ඩන් ප්‍රහාරයෙන් ප්‍රහාරකයා ඇතුළු 4 දෙනෙකු මියගිය අතර තුවාල ලැබූ සංඛ්‍යාව 40 කට අධිකයි.\nඅයි.එස් සංවිධානය ඊයේ මෙම ප්‍රහාරයේ වගකීම භාරගනු ලැබුවා.\nත්‍රස්ත ප්‍රහාරයට අනුබල දුන්නේ යැයි සැක පිට කාන්තාවන් තුන්දෙනෙකු සහ පිරිමි පුද්ගලයන් 5 දෙනෙකු ඊයේ අත්අඩංගුවට ගෙන තිබෙනවා.",
       "URL": "https://www.hirunews.lk/157581/ලන්ඩනයට-ප්‍රහාර-එල්ල-කළේ-කාලිඩ්-මසූඩ්",
       "Category": "International News",
       "Parent URL": "https://www.hirunews.lk/international-news.php?pageID=502"
}