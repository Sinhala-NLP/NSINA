{
       "Source": "hirunews",
       "Timestamp": "Tuesday, 17 May 2022 - 10:07",
       "Headline": "චීනය ඉදිකළ නේපාලයේ දෙවන ජාත්‍යන්තර ගුවන් තොටුපල විවෘත වෙයි",
       "News Content": "සිදුහත් කුමර උත්පත්තිය සිදුවූ නේපාලයේ ලුම්බිණි නුවර ඉදිකළ එරට දෙවන ජාත්‍යන්තර ගුවන් තොටුපල ඉන්දීය අග්‍රාමාත්‍ය නරේන්ද්‍ර මෝදිගේ නිල සංචාරයට සමගාමීව ඊයේ විවෘත කෙරුණා.\nඇමරිකානු ඩොලර් මිලියන 76 ක් වැය කර ඉදි කෙරුණු ගෞතම බුද්ධ ජාත්‍යන්තර තොටුපල සඳහා මූල්‍යාධාර සපයා ඇත්තේ ආසියානු සංවර්ධන බැංකුව සහ ජාත්‍යන්තර සංවර්ධනය සඳහා වූ ඔපෙක් අරමුදලයි.\nකෙසේ නමුත් එය ඉදිකර ඇත්තේ චීන ඉදිකිරීම් සමාගමක් විසින්.\nයුනෙස්කෝ ලෝක උරුම භූමියක් වන ලුම්බිණියේ සිට කිලෝමීටර 19 ක් ඈතින් බයිරහවා ප්‍රදේශයේ පිහිටි මෙම නව ජාත්‍යන්තර ගුවන් තොටුපල මගින් ලුම්බිණිය දකුණු ආසියාවේ අනෙකුත් බෞද්ධ රටවල් සහ සමස්ත ලෝකය සමඟ ඍජුව සම්බන්ධ වන බවයි නේපාල අග්‍රාමාත්‍ය ෂර් බහදූර් දෙව්බා සඳහන් කළේ.",
       "URL": "https://www.hirunews.lk/304555/චීනය-ඉදිකළ-නේපාලයේ-දෙවන-ජාත්‍යන්තර-ගුවන්-තොටුපල-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=49"
}