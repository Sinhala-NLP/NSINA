{
       "Source": "hirunews",
       "Timestamp": "Monday, 23 December 2019 - 15:03",
       "Headline": "පිලිපීනයේ නත්තල් සාදවල පොල් වයින් විෂ වී 11 දෙනෙකු මරුට",
       "News Content": "පිලිපීනයේ ලගූනා සහ ක්විසෙන් ප්‍රාන්තවල වයින් හෙවත් මුද්‍රික පානය විෂ වී පුද්ගලයන් 11 දෙනෙකු ජීවිතක්ෂයට පත්වී තිබෙනවා.\nතවත් 300 දෙනෙකු රෝහල්ගතව ප්‍රතිකාර ලබන බවයි මැනිලා නුවරින් වාර්තා වන්නේ.\nපිලිපීනයේ දේශීය වශයෙන් නිපදවන ලැම්බනොග් හෙවත් පොල් වයින් එරට අතිශයින් ජනප්‍රිය වන අතර, නත්තල් නිවාඩු සමයේ බහුලව පරිහරණය කෙරෙනවා.\nමෙම වයින් විෂවීමේ සිද්ධීන් පසුගිය සතියේ බ්‍රහස්පතින්දා සිට ඉරිදා දක්වා වාර්තා වී ඇති බවයි පිලිපීන මාධ්‍ය සඳහන් කළේ.",
       "URL": "https://www.hirunews.lk/230815/පිලිපීනයේ-නත්තල්-සාදවල-පොල්-වයින්-විෂ-වී-11-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=212"
}