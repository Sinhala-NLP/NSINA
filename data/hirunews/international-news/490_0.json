{
       "Source": "hirunews",
       "Timestamp": "Friday, 21 April 2017 - 18:49",
       "Headline": "\"සියලු බෝම්බ වල අම්මා\" දෙවනි තැනට දමමින් \"සියලු බෝම්බ වල පියා\" ගැන රුසියාව හෙළිකරයි  (ඡායාරූප)",
       "News Content": "ඇමරිකාව \"සියලු බෝම්බ වල අම්මා\"යන අන්වර්ථ නාමයෙන් හඳුන්වන බෝම්බයට වඩා සිවු ගුණයක් අධි බලැති බෝම්බයක් තමන් සතු බව රුසියාව පවසා තිබෙනවා.\nමෙවැනි බෝම්බ දෙවැනි වන්නේ න්‍යෂ්ඨික බෝම්බ වලට පමණි.\n2007 වසරේදී එම බෝම්බය අත්හදා බැලූ බවයි රුසියාව සඳහන් කරන්නේ.\nඑසේම ඒ හරහා න්‍යෂ්ඨික බෝම්බයකින් විහිදෙන තරංග හා සමාන තරංග විහිදවිය හැකි බවත් රුසියාව පවසා තිබෙනවා.\nඔවුන් එය හඳුන්වා තිබෙන්නේ \"සියලු බෝම්බ වල පියා\" ලෙසිනුයි.\nඇමරිකාව පසුගියදා සියලු බෝම්බ වල අම්මා යන අන්වර්ථ නාමයෙන් හඳුන්වන බෝම්බයක් යොදාගෙන ඇෆ්ගනිස්තානයේ ඉස්ලාම් ත්‍රස්ත සංවිධානයේ ඉලක්ක වෙත ප්‍රහාරයක් එල්ල කළා.\nරුසියාවේ ප්‍රකාශය ඇමරිකාවේ ආරක්ෂක අංශ විශ්ලේෂකයන්ද තහවුරු කර තිබෙනවා.\nකෙසේ වෙතත් රුසියාව විසින් නිපදවා ඇති මෙම බෝම්බය තවමත් යුදමය කටයුතු සඳහා යොදාගෙන නොමැති බවයි පැවසෙන්නේ.",
       "URL": "https://www.hirunews.lk/159694/සියලු-බෝම්බ-වල-අම්මා-දෙවනි-තැනට-දමමින්-පියා-ගැන-රුසියාව-හෙළිකරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=490"
}