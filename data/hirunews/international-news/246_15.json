{
       "Source": "hirunews",
       "Timestamp": "Friday, 09 August 2019 - 10:19",
       "Headline": "සුපිරි සුළි සුළඟක් හමුවේ චීනයෙන් රතු නිවේදන",
       "News Content": "චීනයේ නැගෙනහිර වෙරළාසන්න ෂෙජියෑං ප්‍රාන්තය වෙත යොමු වී ඇති ලෙකිමා සුපිරි  සුළි සුළඟ හමුවේ එරට කාලගුණ කාර්යාංශය රතු නිවේදනයක් නිකුත් කර කර තිබෙනවා.\nචීනයේ ජාතික කාලගුණ විද්‍යා මධ්‍යස්ථානය සඳහන් කළේ 2014 වසරෙන් පසු චීනයට හමන ප්‍රබලතම චණ්ඩ මාරුතය වන එය හෙට අලූයම් කාලයේ ගොඩබිම් ප්‍රදේශයට ඇතුළු විය හැකි බවයි.\nඒ හේතුවෙන් යැංසි ගංඟා ධාරයට දැඩි සුළං සහ වැසි ඇති වන බවත්, එමගින් ප්‍රකාශ කළා.\nචීනයේ ප්‍රධානතම වාණිජ මධ්‍යස්ථානයක් වූ ෂැංහයි නගරය ද එහි පිහිටා තිබෙනවා.\nලෙකිමා සුළි සුළඟ හේතුවෙන් තායිවානය දැනටමත් ගුවන් ගමන් අත්හිටුවා ඇති අතර, වෙළඳසැල් සහ පාසල් ද වසා දැමීමට නියෝග කළා.",
       "URL": "https://www.hirunews.lk/221873/සුපිරි-සුළි-සුළඟක්-හමුවේ-චීනයෙන්-රතු-නිවේදන",
       "Category": "International News",
       "Parent URL": "https://www.hirunews.lk/international-news.php?pageID=246"
}