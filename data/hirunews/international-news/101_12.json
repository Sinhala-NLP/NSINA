{
       "Source": "hirunews",
       "Timestamp": "Sunday, 08 August 2021 - 13:19",
       "Headline": "අන්තවාදි සංවිධාන 20ක් තලෙයිබාන් සංවිධානය හා එක්වේ",
       "News Content": "ලොව විවිධ අන්තවාදී ත්‍රස්ත සංවිධාන 20ක් නියෝජනය කරන දස දහසකට ආසන්න පිරිසක් ඇෆ්ගනිස්ථානයේ සිටින තලෙයිබාන් සංවිධානය සමග එක්ව තිබෙනවා.\nඑක්සත් ජාතීන්ගේ සංවිධානයේ ඇෆ්ගනිස්ථාන තානාපති ගුලාම් මොහොමඩ් කියා සිටියේ අයි.එස් සටන්කාමීන්, අල්කයිඩා වැනි ප්‍රධාන ත්‍රස්ත සංවිධාන ඒ අතර වන බවයි.\nඇෆ්ගනිස්ථානයේ ෆර්යාබ්, ජෝවුස්ජාන්, තක්හාර් සහ බඩක්ෂාන් පළාත්වල පසුගියදා සිදුවූ ගැටුම්වලට මෙම පිරිස් සම්බන්ධ වී ඇති බවට පැහැදිලි සාක්ෂි ලැබී ඇති බවයි ඔහු කියා සිටියේ.\nතලෙයිබාන් සංවිධානය සහ ජාත්‍යන්තර ඉස්ලාම් ත්‍රස්ත සංවිධාන අතර සබදතා මෙතරම් ප්‍රබල අවස්ථාවකට පත් පළමු වතාව මෙය බවද ඇෆ්ගන් තානාපතිවරයා පෙන්වා දෙනවා.\nවසර 20කට පසුව ඇමරිකානු හමුදා ඇෆ්ගනිස්ථානයෙන් පිටත්ව යාමත් සමඟ රටතුළ සිදුවන තලෙයිබාන් ක්‍රියාකාරකම් ඉහල ගොස් තිබෙනවා.",
       "URL": "https://www.hirunews.lk/279189/අන්තවාදි-සංවිධාන-20ක්-තලෙයිබාන්-සංවිධානය-හා-එක්වේ",
       "Category": "International News",
       "Parent URL": "https://www.hirunews.lk/international-news.php?pageID=101"
}