{
       "Source": "hirunews",
       "Timestamp": "Saturday, 04 July 2020 - 13:35",
       "Headline": "බුදු දහම ගැන මෝදිගෙන් විශේෂ ප්‍රකාශයක්",
       "News Content": "ලෝකය අද මුහුණ දෙන අසාමාන්‍ය අභියෝගවලට එරෙහිව සටන් කිරීමේදී බුදුන් වහන්සේ සිදුකළ දේශනා විසදුම් ලෙස යොදාගත හැකි බව ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කළා.\nනවදිල්ලියේ අද පැවති ධර්ම - චක්‍ර දින උත්සවය අමතමින් ඔහු වැඩිදුරටත් සඳහන් කළේ බුදුන් වහන්සේ පෙන්වා දුන් අෂ්ටලෝක ධර්මය ජාතීන්ගේ සහ සමාජයන් හි යහපත උදෙසා වන බවයි.\nදයාව, කරුණාව මෙන්ම සරල බව සිතිවිල්ලෙන් මෙන්ම ක්‍රියාවෙන් ද පෙන්නුම් කිරීම බුදුන් වහන්සේ පෙන්වා දී ඇති බව සඳහන් කළ ඉන්දීය අග්‍රාමාත්‍යවරයා එය අතීතයට, වර්තමානයට මෙන්ම අනාගතය උදෙසා ද වැදගත් වන බව අවධාරණය කළා.",
       "URL": "https://www.hirunews.lk/244675/බුදු-දහම-ගැන-මෝදිගෙන්-විශේෂ-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=176"
}