{
       "Source": "hirunews",
       "Timestamp": "Saturday, 17 January 2015 - 21:04",
       "Headline": "යුරෝපයේ ආරක්ෂාව තර කෙරේ.",
       "News Content": "යුරෝපා රටවල ආරක්ෂාව තර කිරීමට එම රටවල්වල බලධාරින් පියවර ගෙන තිබෙනවා. ඉස්ලාමීය ත්‍රස්තවාදීන්ගෙන් එල්ල විය හැකි ප්‍රහාරයන්ට මුහුණදීම සඳහා මෙලෙස ආරක්ෂාව තර කර ඇති බවයි විදෙස් වාර්තා සඳහන් කළේ. පසුගියදා ප්‍රංශයේ පැරිස් නුවර පිහිටි මාධ්‍ය ආයතනයකට ප්‍රහාරයක් එල්ල වූ අතර එහිදී පුද්ගලයින් 17 දෙනෙකු මියගියා. බෙල්ජියම, ප්‍රංශය සහ ජර්මනිය තම රටවල මේ අනුව විශේෂ ආරක්ෂක වැඩපිළිවෙලක් ක්‍රියාත්මක කර ඇති බව ද විදෙස් වාර්තාවල සඳහන්. විශේෂයෙන්ම බෙල්ජියමේ ඉස්ලාමීය ත්‍රස්තවාදීන්ට සම්බන්ධ සැකකරුවන් 20 දෙනෙකු මේ වනවිට අත්අඩංගුවට ගෙන ඇති බව විදෙස් වාර්තා ප්‍රකාශ කළා.",
       "URL": "https://www.hirunews.lk/101437/යුරෝපයේ-ආරක්ෂාව-තර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=767"
}