{
       "Source": "hirunews",
       "Timestamp": "Sunday, 09 May 2021 - 13:01",
       "Headline": "මාලදිවයිනේ හිටපු ජනපති නෂීඩ්ට, එල්ල වූ ප්‍රහාරය පිටුපස මුස්ලිම් අන්තවාදීන්",
       "News Content": "මාලදිවයිනේ හිටපු ජනාධිපති සහ වත්මන් පාර්ලිමේන්තුවේ කතානායක මොහොමඩ් නෂීඩ්ට එල්ල වූ ප්‍රහාරය ඉස්ලාමීය අන්තවාදී කණ්ඩායමක ක්‍රියාවක් බවට අනාවරණ වී ඇතැයි මාලදිවයින් පොලිසිය පවසනවා.\nසිද්ධිය සම්බන්ධයෙන් අත්අඩංගුවට ගත් පුද්ගලයින්ගෙන් සිදුකරන ලද ප්‍රශ්න කිරීම්වලදී මේ බව අනාවරණ වී යැයි එරට නීතිපති දෙපාර්තමේන්තුවේ හුසෙන් ෂමීම් මාධ්‍ය වෙත ප්‍රකාශ කළා.\nසිද්ධිය සම්බන්ධයෙන් පුද්ගලයින් දෙදෙනෙකු අත්අඩංගුවට ගනු ලැබූ අතර, 03 වන සැකකරුවෙකු පිළිබඳවද අනාවරණ වී ඇති බවයි ඔහු කියා සිටියේ.\nපසුගිය බ්‍රහස්පතින්දා රාත්‍රියේ හිටපු ජනපති නෂීඩ් සිය නිවස ඉදිරිපිට සිදුවූ යතුරුපැදි බෝම්බ ප්‍රහාරයකින් බරපතල තුවාල ලැබූ අතර, මාලේ නුවර රෝහලකට ඇතුළත් කෙරුණා.\nඔහුගේ තත්ත්වය දැන් යහපත් අතට හැරෙමින් පවතින බවයි නෂීඩ්ගේ සොහොයුරිය නෂීඩා සතාර් සඳහන් කළේ.",
       "URL": "https://www.hirunews.lk/270863/මාලදිවයිනේ-හිටපු-ජනපති-නෂීඩ්ට-එල්ල-වූ-ප්‍රහාරය-පිටුපස-මුස්ලිම්-අන්තවාදීන්",
       "Category": "International News",
       "Parent URL": "https://www.hirunews.lk/international-news.php?pageID=117"
}