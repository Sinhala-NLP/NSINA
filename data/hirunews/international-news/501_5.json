{
       "Source": "hirunews",
       "Timestamp": "Sunday, 26 March 2017 - 12:49",
       "Headline": "අඟහරු ලෝකයේත් සුනාමි",
       "News Content": "අඟහරු ග්‍රහයා මත පවතින විශාල ආවාටයක් මීට වසර මිලියන ගණනකට පෙර එහි සිදුවූ ප්‍රබල සුනාමියක් හේතුවෙන් නිර්මානය වන්නට ඇතැයි නව මතයක් පළවී තිබෙනවා.\nදැවැන්ත උල්කාවක් අඟහරු ග්‍රහයාගේ උතුරුදිග සාගරයට පතිත වීමෙන් මීටර 150 ක් තරම් උසැති මහා සුනාමි රළ පහරක් ඇතිවී තිබෙන බවයි එම විද්‍යාඥයන් පෙන්වා දෙන්නේ.\nඅඟහරු මත ජලය පැවති මීට වසර බිලියන 3 කට පමණ පෙර එම සුනාමි රළ පහර ඇතිවී තිබෙන බව නව මතය ඉදිරිපත් කරන විද්‍යාඥයන් කණ්ඩායම සඳහන් කළා.\nඇමරිකාවේ හූස්ටන්හි ග්‍රහ වස්තු පර්යේෂණ ආයතනයේ විද්‍යාඥ ස්ටීව් ක්ලිෆර්ඩ් සඳහන් කළේ අඟහරුගේ සාගර පැවැත්ම පිළිබඳ සළකුණු රැසක් තවමත් එහි නිරීක්ෂණය කළ හැකි බවයි.\nඅඟහරුගේ දැවැන්ත ආවාටයක් ඇති කළ සුනාමිය අධික වේගයෙන් ගමන් කළ අතිශය ප්‍රබල සුනාමියක් බවයි විශ්වාස කෙරෙන්නේ.\nඑහිදී ඇතිවූ ආවාටයේ විෂ්කම්භය කිලෝමීටර 70 ක් පමණ වනවා.",
       "URL": "https://www.hirunews.lk/157747/අඟහරු-ලෝකයේත්-සුනාමි",
       "Category": "International News",
       "Parent URL": "https://www.hirunews.lk/international-news.php?pageID=501"
}