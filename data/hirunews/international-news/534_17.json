{
       "Source": "hirunews",
       "Timestamp": "Friday, 06 January 2017 - 8:41",
       "Headline": "බින්ලාඩන්ගේ පුත්‍රයා ලෝක ත්‍රස්තවාදී ලැයිස්තුවට",
       "News Content": "අල්කයිඩා නායක ඔසාමා බින්ලාඩන්ගේ පුත්‍රයෙකු වන හම්සා බින්ලාඩන් එක්සත් ජනපදය විසින් ගෝලීය ත්‍රස්තවාදීන්ගේ ලැයිස්තුවට නිල වශයෙන් ඇතුළත් කර තිබෙනවා.\nදැන් සිය ජීවිතයේ දෙවන දශකයේ අවසන් භාගයේ සිටින හම්සා, 2011 වසරේ ඇබටෝබාද් මෙහෙයුමේදී අත්අඩංගුවට පත් වූ බින්ලාඩන්ගේ බිරිදකගේ පුත්‍රයායි.\nඔසාමා බින්ලාඩන් ජීවිතක්ෂයට පත්වූ එම මෙහෙයුම සිදුකරන අවස්ථාවේ හම්සා බින්ලාඩන් එහි නොසිටි බව සදහන්.\nපසුගිය වසරේ දී ඔහු අල්කයිඩා ක්‍රියාකාරිකයෙකු ලෙස නිල වශයෙන් නම් කෙරුණු අතර, සංවිධානයේ නායකත්වයට පත්වනු ඇතැයි විශ්වාස කෙරෙනවා.",
       "URL": "https://www.hirunews.lk/151411/බින්ලාඩන්ගේ-පුත්‍රයා-ලෝක-ත්‍රස්තවාදී-ලැයිස්තුවට",
       "Category": "International News",
       "Parent URL": "https://www.hirunews.lk/international-news.php?pageID=534"
}