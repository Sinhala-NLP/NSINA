{
       "Source": "hirunews",
       "Timestamp": "Sunday, 16 April 2017 - 10:00",
       "Headline": "චුයින්ගම් හප ගලවන්න පවුම් කෝටි හැටක මුදලක්",
       "News Content": "බ්‍රිතාන්‍යයේ මහාමාර්ග සහ පදික වේදිකා පිරිසිදු කිරීමට වැය වන පවුම් කෝටි හැටක මුදලට දායක වන ලෙස එරට ප්‍රාදේශීය පාලන ආයතන සංගමය චුයින්ගම් නිෂ්පාදකයින්ගෙන් ඉල්ලීමක් කර තිබෙනවා.\nඑංගන්තය සහ වේල්සයේ ප්‍රාදේශීය පාලන ආයතන 370 කින් සමන්විත එම සංගමය වසර ගණනාවක සිට ඉල්ලා සිටින්නේ, පදික වේදිකාවල ඇලී තිබෙන සපා ඉවත දැමූ  චුයින්ගම් ඉවත්කිරීම ඉතා දුෂ්කර කටයුත්තක් බැවින් ඒ සඳහා සහාය වන ලෙසයි.\nඑම චුයින්ගම් පිරිසිදු කිරීම සඳහා වසරකට වැයවන මුදල පවුම් කෝටි හැටක් වන බවද එම සංගමය පෙන්වාදෙනවා.\nපරිසරය සුරැකීමේ සංවිධානයක් මගින් කළ සමීක්ෂණයකින් එංගලන්තයේ සහ වේල්සයේ මහාමාර්ග වලින් සීයට 99‍ක් ද පදික වේදිකාවලින්  සීයට 64‍්‍ක්  ද අපවිත්‍රවී ඇත්තේ සැපීමෙන් පසු ඉවත දැමූ  චුයින්ගම් වලින් බව අනාවරණය වී තිබෙනවා.\nප්‍රාදේශීය පාලන ආයතන පවසන්නේ මහාමාර්ග සහ පදිකවේදිකා පිරිසිදු කිරීමේ කාර්යයේදී චුයින්ගම් නිෂ්පාදන සමාගම් වගකීමක් දැරිය යුතු බවයි.",
       "URL": "https://www.hirunews.lk/159281/චුයින්ගම්-හප-ගලවන්න-පවුම්-කෝටි-හැටක-මුදලක්",
       "Category": "International News",
       "Parent URL": "https://www.hirunews.lk/international-news.php?pageID=492"
}