{
       "Source": "hirunews",
       "Timestamp": "Wednesday, 01 May 2013 - 8:06",
       "Headline": "ඉන්දියාව ඉන්ධන මිල පහත දමයි.",
       "News Content": "ඉන්දීය තෙල් සමාගම එරට පෙට්‍රල් මිල ඉන්දීය රුපියල් 3කින් පහත හෙලීමට තීරණය කර තිබෙනවා. ඉන්දීය රජයේ උපදෙස් මත මෙම තීරණය ගෙන ඇති බවයි එරට මාධ්‍ය වාර්තා කළේ. මෙම මිල පහත හෙලීම වසර 5ක කාලයක් ඇතුළත වැඩිම ඉන්ධන මිල පහත දැමීම ලෙස සැලකෙනවා. ඉන්දියාව පසුගිය අප්‍රේල් 15 වන දා ද ඉන්දීය රුපියලයකින් ඉන්ධන මිල පහත හෙලනු ලැබුවා. නව මිල සංශෝධනය අනුව ඉන්දීය පෙට්‍රල් ලීටරයක මිල රුපියල් 60ක් වන බවයි වාර්තා වන්නේ. ලෝක වෙළදපොළේ බොරතෙල් බැරලයක මිල ඇමරිකානු ඩොලර් 116 සිට 107 දක්වා පහත වැටීම ඉන්දියාව මෙම මිල පහත දැමීමට හේතු වී තිබෙනවා.",
       "URL": "https://www.hirunews.lk/58122/ඉන්දියාව-ඉන්ධන-මිල-පහත-දමයි",
       "Category": "International News",
       "Parent URL": "https://www.hirunews.lk/international-news.php?pageID=844"
}