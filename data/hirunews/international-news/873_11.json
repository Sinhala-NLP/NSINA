{
       "Source": "hirunews",
       "Timestamp": "Sunday, 06 January 2013 - 14:49",
       "Headline": "පාකිස්ථානයට යළිත් ඉන්දියාවෙන් චෝදනා.",
       "News Content": "ඉන්දු - පාකිස්ථාන දේශ සීමාවේ උරී ප්‍රදේශයේදී පාකිස්ථාන හමුදා සිය රට වෙත ඇතුලූ වූ බවට ඉන්දියාව චෝදනා කළා. අද (06) අලූයම් කාලයේදී එලෙස දේශ සීමා උල්ලංගණය කර පැමිණි පාකිස්ථානු හමුදා ඉන්දීය හමුදා මුර පොලකට මෝටර් ප්‍රහාරයක්ද එල්ල කළ බවයි ඉන්දීය හමුදා ප්‍රකාශකයෙකු සඳහන් කළේ. එම මෝටාර් ප්‍රහාර සිවිල් ජනයා වාසය කරන ප්‍රදේශයක් ආසන්නයට පතිත වුවද හානියක් සිදුවී නැහැ. පාකිස්ථාන මෝටාර් ප්‍රහාරයට සිය හමුදා ප්‍රති ප්‍රහාරයක් එල්ල කළ බවත් ඉන්පසු ප්‍රහාරය නතරවූ බවත් ඉන්දීය හමුදා ප්‍රකාශකයා කියා සිටියා. කෙසේ නමුත් පාකිස්ථානය ප්‍රකාශ කළේ ඉන්දීය හමුදා සිය දේශ සීමාවට ඇතුලූවී එල්ල කළ ප්‍රහාරයකින් සිය සෙබලෙකු ජීවිතක්‍ෂයට පත්වූ බවයි.",
       "URL": "https://www.hirunews.lk/50935/පාකිස්ථානයට-යළිත්-ඉන්දියාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=873"
}