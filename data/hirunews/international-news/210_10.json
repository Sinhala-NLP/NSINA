{
       "Source": "hirunews",
       "Timestamp": "Thursday, 02 January 2020 - 12:45",
       "Headline": "චන්ද්‍රයාන් 3 මේ වසරේදී සඳ මතට",
       "News Content": "මේ වසරේදී චන්ද්‍රයාන් - 03 යානය සද මතට ගොඩබැස්සවීමට සූදානම් බව ඉන්දියාව ප්‍රකාශ කළා.\nඑරට වාර්තා සඳහන් කළේ මෙම යානය මේ වසරේ මැයි මාසයේදී සඳ මතට ගොඩ බැස්සවීමට අවශ්‍ය කටයුතු සූදානම් කරමින් පවතින බවයි.\nපසුගිය වසරේ සැප්තැම්බර් මාසයේදී චන්ද්‍රයාන් - 02 යානය සද මතට ගොඩබැස්වීමට උත්සාහ කළ අතර එය පසුව අසාර්ථක වූයේ සද මතට කඩා වැටී අතුරුදන් වීමත් සමගයි.\nඑම යානය සද මතට ගොඩබැස්වීමට පෙර මුලින්ම නිරීක්ෂණය කර තිබුණේ දකුණු ඉන්දියාවේ තමිල්නාඩු ප්‍රාන්තයේ චෙන්නායි නුවර සිටින ෂන්මුගා සුබ්‍රමනියන් නැමති පරිඝණක ඉංජිනේරුවෙකු විසින්.\nකෙසේ වෙතත්, මෙම ගවේෂකය සාර්ථකව සඳ මතට ගොඩබැස්සවීමට ඉන්දියාවට හැකිවුවහොත් සද මතට චන්ද්‍රිකාවන් ගොඩබැස්වූ රටවල් අතර සිව් වන ස්ථානයට ඉන්දියාවට හිමිවනවා.",
       "URL": "https://www.hirunews.lk/231439/චන්ද්‍රයාන්-3-මේ-වසරේදී-සඳ-මතට",
       "Category": "International News",
       "Parent URL": "https://www.hirunews.lk/international-news.php?pageID=210"
}