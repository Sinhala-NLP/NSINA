{
       "Source": "hirunews",
       "Timestamp": "Monday, 14 December 2020 - 7:49",
       "Headline": "අමෙරිකාව නිපදවූ එන්නත ලබාදීම අදින් ඇරඹේ",
       "News Content": "කොරෝනා වෛරස් ගෝලීය වසංගතයෙන් වැඩිම පීඩාවට ලක්වූ අමෙරිකා එක්සත් ජනපදයේ ෆයිසර්-බයෝඑන්ටෙක් එන්නත්කරණය අද ආරම්භ වනවා.\nඒ සඳහා අධිශීත කුටීරවල ගබඩා කළ එන්නත් එරට ප්‍රාන්ත වෙත බෙදාහැරීම ට්‍රක් රථ සහ ගුවන් යානා උපයෝගී කරගනිමින් සති අන්තයේ සිදුවුණා.\n'ඔපරේෂන් රැප් ස්පීඩ්' ලෙස නම් කෙරුණු අමෙරිකානු කොරෝනා එන්නත්කරණ වැඩසටහනේ ප්‍රධාන උපදේශක වෛද්‍ය මොන්සෙෆ් ස්ලෝයි කියා සිටියේ ලබන වසරේ මාර්තු මාසය අවසන්වීමට පෙර අමෙරිකානුවන් මිලියන සියයක් එන්නත් කිරීමට අදහස් කරන බවයි.\nඅමෙරිකාවේ කොරෝනා එන්නත මුලින්ම ලබාදෙන පුද්ගලයින් අතර ජනාධිපති ඩොනල්ඞ් ට්‍රම්ප්, උප ජනාධිපති මයික් පෙන්ස් ඇතුළු අනෙකුත් ජ්‍යෙෂ්ඨ නිලධාරීන්ද වනවා.",
       "URL": "https://www.hirunews.lk/256967/අමෙරිකාව-නිපදවූ-එන්නත-ලබාදීම-අදින්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=148"
}