{
       "Source": "hirunews",
       "Timestamp": "Sunday, 16 June 2019 - 8:02",
       "Headline": "ඉන්දියාව, ඇමරිකානු ආනයනවලටත් බදු පනවයි",
       "News Content": "ඇමරිකා එක්සත් ජනපදයෙන් ආනයනය කෙරෙන ඇපල්, ආමන්ඩ් ඇතුලූ භාණ්ඩ 28 කට අද සිට ඉහළ තීරු බදු පැනවීමට ඉන්දියාව පියවර ගෙන තිබෙනවා.\nසියයට 70 දක්වා වූ එම ඉහළ බදු පනවා ඇත්තේ ඉන්දියාවෙන් ඇමරිකාවට අපනයනය කෙරෙන වානේ සහ ඇළුමිනියම් නිෂ්පාදනවලට ඇමරිකාව බදු ඉහළ නැංවීමත් සමඟයි.\nඉන්දියානු නිෂ්පාදන එම බදුවලින් මුදාහරින ලෙස කළ ඉල්ලීම ඇමරිකාව ප්‍රතික්ෂේප කළා.\nඑමෙන්ම ඇමරිකානු ජී.එස්.පී. බදු සහනයද තවදුරටත් ඉන්දියාවට ලබා නොදෙන බවයි ඇමරිකානු ජනාධිපති ඩොනල්ඞ් ට්‍රම්ප් මේ මස මුලදී කියා සිටියේ.\nඇමරිකාව සහ ඉන්දියාව අතර ද්විපාර්ශවික වෙළඳාම පසුගිය වසරේදී ඩොලර් බිලියන 142 ක් වූ අතර, එය 2001 වසරේ සිට හත් ගුණයකින් ඉහළ ගොස් තිබෙනවා.",
       "URL": "https://www.hirunews.lk/218494/ඉන්දියාව-ඇමරිකානු-ආනයනවලටත්-බදු-පනවයි",
       "Category": "International News",
       "Parent URL": "https://www.hirunews.lk/international-news.php?pageID=258"
}