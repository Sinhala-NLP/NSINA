{
       "Source": "hirunews",
       "Timestamp": "Friday, 25 October 2019 - 7:30",
       "Headline": "බොරිස් ජොන්සන්ගෙන් පොරොන්දුවක්",
       "News Content": "පාර්ලිමේන්තු මන්ත්‍රීවරුන් ලබන දෙසැම්බර් 12 වන දා මහාමැතිවරණයක් පැවැත්වීමට එකඟ නම්, බ්‍රිතාන්‍යය යුරෝපා සංගමයෙන් වෙන්වීමේ බ්‍රෙක්සිටි ක්‍රියාවලිය විවාද කිරීම සඳහා වැඩි කාලයක් ලබාදෙන බව බ්‍රිතාන්‍ය අගමැති බොරිස් ජොන්සන් පවසනවා.\nවිදෙස් මාධ්‍ය වාර්තා සඳහන් කළේ ලබන 31 වන දා වන විට බ්‍රිතාන්‍ය ඉන් ඉවත්වීමේ තීරණය යුරෝපා සංගමයට දැනුම් දිය යුතු බවයි.\nඑහෙත් මේ වන විටත් ඒ සම්බන්ධයෙන් තීරණයක් නොගැනීම නිසා එම කාලය දීර්ඝ කරනු ඇති බවටයි බ්‍රිතාන්‍ය අගමැතිවරයා විශ්වාසය පළ කරන්නේ.",
       "URL": "https://www.hirunews.lk/226937/බොරිස්-ජොන්සන්ගෙන්-පොරොන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=229"
}