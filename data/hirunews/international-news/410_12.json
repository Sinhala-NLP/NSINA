{
       "Source": "hirunews",
       "Timestamp": "Tuesday, 26 December 2017 - 15:00",
       "Headline": "නව පරපුරේ චන්ද්‍රිකා පෙළක් උඩු ගුවනට",
       "News Content": "පෘථිවියෙන් නික්මෙන විද්්‍යුත් චුම්බක ශක්තිය ග්‍රහණය කරගනිමින් පෘථිවිය මත වස්තූන් හඳුනාගත හැකි නවීන චන්ද්‍රිකා පෙළක් චීනය අද සාර්ථක ලෙස උඩුගුවනට යවනු ලැබුවා.\nඑය චීන ලෝන් මාච් රොකට් පවුලේ 260 වන මෙහෙයුමයි.\nනිරිතදිග චීනයේ සිචුආන් ප්‍රාන්තයේ ෂිචෑන් උඩුගුවන් මධ්‍යස්ථානයෙන්  එම චන්ද්‍රිකා උඩුගුවනට යවා තිබෙනවා.\nඒවා කළින් සැළසුම් කළ කක්ෂයන් හි පතිත කරනු ලැබූ බව චීන ෂිංහුවා ප්‍රවෘත්ති සේවය සඳහන් කළා.\nකෙසේ නමුත් එලෙස චන්ද්‍රිකා කොපමණ සංඛ්‍යාවක් අද උඩු ගුවනට යවනු ලැබුවේද යන්න අනාවරණ කර නැහැ.",
       "URL": "https://www.hirunews.lk/179380/නව-පරපුරේ-චන්ද්‍රිකා-පෙළක්-උඩු-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=410"
}