{
       "Source": "hirunews",
       "Timestamp": "Friday, 23 December 2016 - 9:54",
       "Headline": "ඇලෙප්පෝ මුළුමනින්ම සිරියානු හමුදා අතට",
       "News Content": "කැරළිකරුවන් අත පැවති ඇලෙප්පෝ නගරය දැන් මුළුමනින්ම සිරියානු රජයේ හමුදා අතට පත්වී ඇති බව  එරට ආරක්ෂක අංශ නිවේදනය කළා.\nවසර හතරක් තිස්සේ ඇලෙප්පෝ නගරය කැරළිකරුවන්ගේ පාලනය යටතේ පැවති අතර, දැන් ලබා ඇති ජයග්‍රණය ජනාධිපති බෂාර් අල් අසාද් ගේ රජය සිරියානු සිවිල් යුද්ධයේදී ලද ඉහළම ජයග්‍රහණයක් ලෙසයි සැළකෙන්නේ.\nඇලෙප්පෝ නගරය ත්‍රස්තවාදයෙන් සහ ත්‍රස්තවාදීන්ගෙන් මුදාගත් බවයි සිරියානු හමුදාව නිවේදනයක් නිකුත් කරමින් ප්‍රකාශ කළේ.\nජගත් සංවිධානය මැදිහත්වී ඇතිකරගත් එකඟතාවට අනුව මෙහි සිටි කැරළිකරුවන් සහ සිවිල් වැසියන් රැසක් ඇලෙප්පෝ නගරයෙන් ඉවත් කර ගැනුනා.\nඅවසන් වරට එලෙස ඉවත් කරගත් සන්නද්ධ කැරළිකරුවන්ගේ සංඛ්‍යාව 4000 කට අධිකයි.",
       "URL": "https://www.hirunews.lk/150390/ඇලෙප්පෝ-මුළුමනින්ම-සිරියානු-හමුදා-අතට",
       "Category": "International News",
       "Parent URL": "https://www.hirunews.lk/international-news.php?pageID=542"
}