{
       "Source": "hirunews",
       "Timestamp": "Monday, 27 June 2022 - 7:58",
       "Headline": "ජී හත නායක සමුළුව මැද රුසියාවෙන් යුක්රේනයට මිසයිල ප්‍රහාර මාලාවක්",
       "News Content": "යුක්රේනයේ කිව් අගනුවරට රුසියානු මිසයිල ප්‍රහාර 14ක් එල්ල වී තිබෙනවා.\nඊයේ එල්ල වූ මෙම ප්‍රහාර එරටට මෑතකදී එල්ලවූ දරුණුම ප්‍රහාර බවයි විදෙස් වාර්තා සඳහන් කළේ.\nප්‍රහාරවලින් කිව් අගනුවර මහල් නිවාස සංකීර්ණයක් විනාශ වූ අතර, අවම වශයෙන් පුද්ගලයෙකු මියගොස් හත් හැවිරිදි දැරියක් ඇතුළු තවත් හය දෙනෙකු තුවාල ලබා ඇති බව සඳහන්.\nජර්මනියේ පැවැත්වෙන ජී හත රටවල නායක සමුළුවේදී යුක්රේනයට තවදුරටත් මිලිටරි සහාය ලබාදීමටත්, රුසියාවට එරෙහිව තවත් සම්බාධක පැනවීමටත් ප්‍රතිචාර ලෙස මෙම මිසයිල ප්‍රහාර එල්ල කර ඇති බව විදෙස් වාර්තා පෙන්වා දෙනවා.",
       "URL": "https://www.hirunews.lk/308275/ජී-හත-නායක-සමුළුව-මැද-රුසියාවෙන්-යුක්රේනයට-මිසයිල-ප්‍රහාර-මාලාවක්",
       "Category": "International News",
       "Parent URL": "https://www.hirunews.lk/international-news.php?pageID=42"
}