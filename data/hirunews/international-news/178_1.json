{
       "Source": "hirunews",
       "Timestamp": "Sunday, 21 June 2020 - 15:27",
       "Headline": "ස්පාඤ්ඤය නැවතත් සංචාරක කර්මාන්තය සඳහා විවෘත වෙයි",
       "News Content": "කොවිඞ් නයින්ටීන් ගෝලීය වසංගතයෙන් දැඩි පීඩාවට ලක්වූ යුරෝපීය රටක් වන ස්පාඤ්ඤය අද සිට නැවතත් සංචාරක කර්මාන්තය සඳහා විවෘත කෙරෙනවා.\nඒ අනුව යුරෝපා සංගමයේ රටවලින් සහ එක්සත් රාජධානියෙන් පැමිණෙන සංචාරකයින් සඳහා එරට පනවා තිබූ සීමාවන් ඉවත් කෙරෙනු ඇති.\nකොරෝනා වෛරසය හේතුවෙන් ස්පාඤ්ඤයේ ජීවිත හානි 28,000කට වැඩි සංඛ්‍යාවක් සිදුවූ අතර, එරට මුළු ආසාදිතයින් සංඛ්‍යාව දෙලක්ෂ 93,000ක්.\nකෙසේ නමුත්, පසුගිය කාලය තුළ ස්පාඤ්ඤයේ කොවිඞ් නයින්ටීන් වෛසරය ව්‍යාප්තවීම පාලනය වී තිබෙනවා.\nසංචාරකයින් සඳහා තවදුරටත් නිරෝධායන රෙගුලාසි බල පවත්වන අතර, සමාජ දුරස්ථභාවය ප්‍රායෝගික නොවන ස්ථානවලදී ඔවුන් මුව ආවරණ පැළදීම අනිවාර්ය වනවා.\nස්පඤ්ඤයට වසරකදී සංචාරකයන් මිලියන 80ක් පමණ පැමිණෙන අතර එරට දළ දේශීය නිෂ්පාදිතයෙන් සියයට 12ක් පමණ උපයන්නේ සංචාරක කර්මාන්තයෙන්.",
       "URL": "https://www.hirunews.lk/243608/ස්පාඤ්ඤය-නැවතත්-සංචාරක-කර්මාන්තය-සඳහා-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=178"
}