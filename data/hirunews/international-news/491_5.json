{
       "Source": "hirunews",
       "Timestamp": "Wednesday, 19 April 2017 - 18:01",
       "Headline": "WhatsApp අලුත් පෙරළියකට සැරසෙයි",
       "News Content": "වට්ස්ඇප් ඇප්ලිකේෂණය ඉදිරියේදී ජනතාවට නව පහසුකමක් එක්කිරීමට තීරණය කර තිබෙනවා.\nඑහිදී වට්ස්ඇප් මගින් තවත් පුද්ගලයෙකුට යවන පණිවුඩයක් විනාඩි කිහිපයක් තුළ මකා දැමීමට මෙන් ම අදාළ පණිවුඩය සංස්කරණය කිරීමේ හැකියාව ද ලැබෙනවා.\nමෙහි විශේෂත්වය වන්නේ යවනු ලැබූ පණිවුඩය අදාළ පුද්ගලයා විසින් කියවීමට පෙර මෙලෙස මකා දැමීමට හෝ සංස්කරණය කිරීමට ඇති හැකියාවයි.\nමෙතෙක් වට්ස්ඇප් හරහා යවන පණිවුඩ නැවත මකා දැමීමට හෝ සංස්කරණය කිරීමට හැකියාවක් නොමැති වීම නිසා වට්ස්ඇප් භාවිත කරන්නන් අපහසුතාවට පත්වුණා.",
       "URL": "https://www.hirunews.lk/159515/whatsapp-අලුත්-පෙරළියකට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=491"
}