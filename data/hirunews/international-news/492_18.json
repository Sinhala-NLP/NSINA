{
       "Source": "hirunews",
       "Timestamp": "Sunday, 16 April 2017 - 8:40",
       "Headline": "සිරියාවේ බෝම්බ ප්‍රහාරයකින් 45 දෙනෙකු ජීවිතක්ෂයට",
       "News Content": "සිරියාවේ - ඇලෙප්පෝ ප්‍රදේශයේදී ඊයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයින් 45 දෙනෙකු ජීවිතක්ෂයට පත්වුණා.\nඇලෙප්පෝහි බටහිර ප්‍රදේශයේ සිරියානු රජයේ හමුදා යටතේ පවතින රෂිඩින් නගරයේදී ඊයේ පස්වරුවේ මෙම බෝම්බ ප්‍රහාරය එල්ල වූයේ එහි සිටි අවතැන් වූවන් රැගත් බස් රථ පෙළක් ගමන් ඇරඹීමත් සමගයි.\nඉරානය සහ කටාරය මැදිහත් වී ඇති කර ගත් ගිවිසුමකට අනුව, සිරියානු රජයේ හමුදා ප්‍රදේශවල සිටින කැරලිකරුවන්ගේ ආධාරකරුවන් සහ කැරලිකරුවන්ගේ බලය සහිත ප්‍රදේශවල සිටින රජයේ හමුදාවල ආධාරකරුවන්  සහ පවුල් මෙලෙස හුවමාරු කර ගැනෙනවා.\nපුපුරණ ද්‍රව්‍ය පටවා ගත් වෑන් රථයකින් පැමිණි මරාගෙන මැරෙන බෝම්බකරු කුඩාදරුවන්ට රස කැවිලි බෙදා දී ඇති අතර, ළමයින් ඒ පසුපස දිවයද්දී එකවරම වෑන් රිය පුපුරා ඇති බව සදහන්.\nසංවේදී දර්ශන සහිතයි.",
       "URL": "https://www.hirunews.lk/159275/සිරියාවේ-බෝම්බ-ප්‍රහාරයකින්-45-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=492"
}