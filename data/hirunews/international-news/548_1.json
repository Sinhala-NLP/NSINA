{
       "Source": "hirunews",
       "Timestamp": "Monday, 12 December 2016 - 9:06",
       "Headline": "නවසීලන්තයේ නව අගමැති අද දිවුරුම් දෙයි",
       "News Content": "නවසීලන්තයේ නව අග්‍රාමාත්‍යවරයා ලෙස නියෝජ්‍ය අග්‍රාමාත්‍යවරයා ලෙස කටයුතු කරන බිල් ඉන්ග්ලිෂ් අද දිවුරුම් දීමට නියමිතයි.\nඑරට අග්‍රාමාත්‍යවරයා ලෙස බිල් ඉන්ග්ලිෂ් තෝරා පත්කරනු ලැබුවේ ඊයේ රැස්වූ ජාතික පක්ෂ සම්මේලනය මගින්.\nඔහු එරට මුදල් අමාත්‍යවරයා ලෙසද කටයුතු කරනවා.\nනවසීලන්තයේ හිටපු අග්‍රාමාත්‍ය ජෝන් කී, පසුගියදා ඉල්ලා අස්වූයේ සිය බිරිඳගේ ඉල්ලීම මත බවයි විදෙස් මාධ්‍ය වාර්තා කළේ.\nඔහු වසර අටක කාලසීමාවක් නවසීලන්තයේ අග්‍රාමාත්‍යවරයා ලෙස කටයුතු කළා.",
       "URL": "https://www.hirunews.lk/149502/නවසීලන්තයේ-නව-අගමැති-අද-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=548"
}