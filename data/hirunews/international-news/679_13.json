{
       "Source": "hirunews",
       "Timestamp": "Saturday, 19 December 2015 - 10:56",
       "Headline": "සිරියානු සාම සැලැස්මට ලෝක බලවතුන්ගේ එකඟත්වය",
       "News Content": "පස්වන වසරටත් එළඹ ඇති සිරියානු යුද්ධයට දේශපාලන විසඳුමක් ගෙන ඒම සඳහා සකස් කළ සාම සැලැස්මට එක්සත් ජාතීන්ගේ ආරක්ෂක මණ්ඩලයේ අනුමැතිය ඊයේ (18) හිමිවුණා. ඇමරිකාව, රුසියාව ඇතුලූ මහ බලවතුන් මෙන්ම ආරක්ෂක මණ්ඩලයේ සාමාජිකයන් 15 දෙනාම ඊට එකඟත්වය පළ කිරීම විශේෂත්වයක්.\nමෙම සාම සැලැස්මට අනුව සිරියානු රජය සහ විපක්ෂ කණ්ඩායම් ලබන ජනවාරි මාසයේ සාකච්ඡා ආරම්භ කරන අතර ඒ සමඟම සටන් විරාමයක් ක්‍රියාත්මක වනු ඇති. සිරියානු යුද්ධයෙන් මේ වනවිට දෙලක්ෂ 50 000 කට වැඩි පිරිසක් ජීවිතක්ෂයට පත්වී ඇති අතර මිලියන සංඛ්‍යාත සිරියානුවන් අවතැන්වී සිටිනවා.\nඊයේ ජගත් ආරක්ෂක මණ්ඩලයේදී සම්මත වූ යෝජනාවට සිරියානු ජනාධිපති බෂාර් අල් අසාද්ගේ අනාගත භූමිකාව පිළිබඳ සටහනක් ඇතුළත් වන්නේ නැහැ. ඔහු බලයෙන් ඉවත්විය යුතු බවට ඇමරිකාව, බ්‍රිතාන්‍ය සහ ප්‍රංශය යෝජනා කළද රුසියාව සහ චීනය එවැනි පියවරකට එරෙහිවීම ඊට හේතුවයි. සාම සැලැස්ම ක්‍රියාත්මක වුවද අයි.එස්. සහ අල්-නුස්රා ඇතුලූ ත්‍රස්තවාදී කණ්ඩායම් සිරියාවේ ගුවන් ප්‍රහාර තවදුරටත් ක්‍රියාත්මක කිරීමට එක්සත් ජාතීන්ගේ ආරක්ෂක මණ්ඩලය අනුමැතිය ලබාදුන්නා.",
       "URL": "https://www.hirunews.lk/122385/සිරියානු-සාම-සැලැස්මට-ලෝක-බලවතුන්ගේ-එකඟත්වය",
       "Category": "International News",
       "Parent URL": "https://www.hirunews.lk/international-news.php?pageID=679"
}