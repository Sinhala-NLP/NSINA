{
       "Source": "hirunews",
       "Timestamp": "Friday, 11 August 2017 - 15:27",
       "Headline": "තරඟය අතරතුර ගෙල කැඩී මියගිය කායවර්ධන ශුරයා",
       "News Content": "කායවර්ධන තරඟාවලියක් අතර සිදුවූ අනතුරකින් ක්‍රීඩකයෙකු මියයාමේ පුවතක් විදෙස් මාධ්‍ය වාර්තා කරනවා.\nපසුගිය සති අන්තයේ දකුණු අප්‍රිකාවේ පැවති තරඟාවලියක් තුල මෙම තරඟකරුවා මියගොස් ඇති බවයි වාර්තා වන්නේ.\nසිෆිසෝ ලූගෙලෝ නමැති මෙම ක්‍රීඩකයා තරඟ ඉසව්වට සහභාගී වීමට පැමිණෙන අවසථාවේදී පසුපසට කරනමක් ගැසීමට උත්සහ කරනවා එහිදී ඔහුගේ පිම්ම වැරදි අනතුරට ලක්ව ඇති බව සදහන්.\nවිදෙස් මාධ්‍ය වැඩිදුරටත් සඳහන් කරන්නේ අනතුර සිදුවීමේදී ඔහුගේ ගෙළ ප්‍රදේශය බිදී ගොස් ඇති අතර එහිදී ඔහු ජීවිතක්ෂයට පත්ව ඇති බවයි.\nකිලෝ ග්‍රෑම් 75 බර පන්තිය යටතේ තරඟ වැදීමට සුදානම්ව සිටි සිෆිසෝ ලූගෙලෝ තරඟය නැරඹීමට පැමිණ සිටි ප්‍රේක්ෂයන්ගේ උද්යෝගය වැඩි කිරීමේ අරමුණින් මෙලෙස පසුපසට කරනමක් ගැසීමට උත්සහගෙන ඇති බවටයි වාර්තා වන්නේ.\nසිෆිසෝ ලෝක ශුරතා කනිෂ්ඨ කාය වර්ධන තරඟාවලියේ කිලෝ ග්‍රෑම් 75 බර පන්තියේ ශුරතාවයද ජයග්‍රහණය කර තිබෙනවා.\nඅනතුර සිදුවන අවස්ථාව පහතින්\n(සංවේදී දර්ශන සහිතයි)",
       "URL": "https://www.hirunews.lk/168188/තරඟය-අතරතුර-ගෙල-කැඩී-මියගිය-කායවර්ධන-ශුරයා",
       "Category": "International News",
       "Parent URL": "https://www.hirunews.lk/international-news.php?pageID=451"
}