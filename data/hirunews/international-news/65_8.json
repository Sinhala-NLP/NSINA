{
       "Source": "hirunews",
       "Timestamp": "Monday, 24 January 2022 - 10:24",
       "Headline": "සම්බාධක පනවන බවට බ්‍රිතාන්‍ය රුසියාවට අනතුරු අඟවයි",
       "News Content": "රුසියාවට ඉදිරියේ දී දැඩි සම්බාධකවලට මුහුණදීමට සිදු වනු ඇතැයි බ්‍රිතාන්‍ය අනතුරු අඟවා තිබෙනවා.\nයුක්රේනය තුළ රුසියාවට අවශ්‍ය පාලනයක් ඇති කිරීමට උත්සාහ කළහොත් බ්‍රිතාන්‍ය විසින් මෙලෙස සම්බාධක පැනවීමට සූදානම් බවයි එරට ජ්‍යෙෂ්ඨ අමාත්‍යවරයෙකු උපුටා දක්වමින් විදෙස් මාධ්‍ය වාර්තා කළේ.\nයුක්රේනයේ රුසියානු හිතවාදී නායකයෙකු ස්ථාපිත කිරීම සඳහා ජනපති පුටින් කුමන්ත්‍රණයක නිරත වන බවට ද බටහිර කඳවුර පසුගියදා චෝදනා එල්ල කළා.\nබ්‍රිතාන්‍ය විදේශ ලේකම් කාර්යාලය සඳහන් කළේ හිටපු යුක්රේන දේශපාලනඥයෙකු ඒ සඳහා යොදාගැනීමට සැලසුම් කර ඇති බවයි.",
       "URL": "https://www.hirunews.lk/294945/සම්බාධක-පනවන-බවට-බ්‍රිතාන්‍ය-රුසියාවට-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=65"
}