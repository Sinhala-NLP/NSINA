{
       "Source": "hirunews",
       "Timestamp": "Monday, 07 November 2016 - 15:32",
       "Headline": "ඉන්දියාව,ජපානයෙන් ඩොලර් බිලියන 1.5ක ගුවන් යානා මිලදී ගැනීමට සැරසේ",
       "News Content": "ගොඩබිම මෙන්ම ජලය මතුපිටට ද ගොඩ බැස්සවිය හැකි නවීනතම බහු කාර්ය ගුවන් යානා පෙළක් ජපානයෙන් මිලදී ගැනීමට ඉන්දියාව සූදානම් බව ජපාන නිකේ ප්‍රවෘත්ති සේවාව අනාවරණ කළා.\nජීවිතාරක්ෂක කටයුතු සඳහා විශේෂයෙන් යොදා ගැනෙන ජපාන ෂින්මයවා ආයතනය මගින් නිෂ්පාදිත මෙම යානා 12ක් මිලදී ගැනීමටයි ඉන්දියාව සැලසුම් කර ඇත්තේ.\nඑම ගුවන් යානාවල මිල ඇමරිකානු ඩොලර් බිලියන 1.5ත් 1.6ත් අතර වන බව සඳහන්.\nමෙහි තවත් විශේෂත්වයක් වන්නේ මෙම ගුවන් යානා ජපානය විදේශ රටකට අලෙවි කරන ප්‍රථම යුද උපකරණ පෙළට ඇතුළත් වීමයි.\nදෙවන ලෝක යුද්ධය අවසානයේ ඇති වූ  ගිවිසුමට අනුව ජපානයට යුද උපකරණ විදේශ රටවල් වෙත අලෙවි කිරීම තහනම් වුණා.",
       "URL": "https://www.hirunews.lk/147025/ඉන්දියාවජපානයෙන්-ඩොලර්-බිලියන-1-5ක-ගුවන්-යානා-මිලදී-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=562"
}