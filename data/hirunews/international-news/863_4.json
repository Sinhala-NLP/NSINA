{
       "Source": "hirunews",
       "Timestamp": "Sunday, 17 February 2013 - 13:31",
       "Headline": "ඉරාන න්‍යෂ්ටික අවි ඇමරිකාවට වැළැක්විය නොහැකි බව ආධ්‍යාත්මික නායකයා කියයි.",
       "News Content": "ඉරානයට න්‍යෂ්ටික අවි නිෂ්පාදනය කිරීමේ අභිලාෂයක් නොමැති බව එරට ආධ්‍යාත්මික නායක අයතුල්ලා අලි කමේනි පවසනවා. කෙසේ නමුත් ඉරානයට න්‍යෂ්ටික අවියක් නිෂ්පාදනය කිරීමට අවශ්‍ය නම් ඇමරිකාවට එය  වැළැක්විය නොහැකි බවයි ඔහු සඳහන් කළේ. ඉරානය සිය න්‍යෂ්ටික වැඩසටහන තුළින් න්‍යෂ්ටික අවියක් නිෂ්පාදනය කිරීමට උත්සාහ කරන බවට ඇමරිකාව ඇතුලූ බටහිර රටවල් සැක පළ කරනවා. එහෙත් ඉරාන ආධ්‍යාත්මික නායක අයතුල්ලා අලි කමේනි සඳහන් කළේ න්‍යෂ්ටික අවි ලෝකයෙන් තුරන් කළ යුතු බව තමන්ගේද අදහස බවයි. ඉරානයේ න්‍යෂ්ටික වැඩපිළිවෙල සම්බන්ධයෙන් ඉරාන රජය සහ ලෝක බලවතුන් 6 දෙනා අතර සාකච්ඡාවක් ලබන 26 වැනිදා ආරම්භ වීමට නියමිතයි.",
       "URL": "https://www.hirunews.lk/53567/ඉරාන-න්‍යෂ්ටික-අවි-ඇමරිකාවට-වැළැක්විය-නොහැකි-බව-ආධ්‍යාත්මික-නායකයා-කියයි",
       "Category": "International News",
       "Parent URL": "https://www.hirunews.lk/international-news.php?pageID=863"
}