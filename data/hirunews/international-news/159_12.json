{
       "Source": "hirunews",
       "Timestamp": "Friday, 16 October 2020 - 15:09",
       "Headline": "නවදිල්ලියේ වායු දූෂණය ගැන සොයන්න, ඉන්දීය ශ්‍රේෂ්ඨාධිකරණයෙන් විනිසුරුවරයෙක්",
       "News Content": "ඉන්දියාවේ නවදිල්ලි අගනුවර දැන් පවතින වායු දූෂණයට හේතුවී ඇතැයි සැළකෙන පිදුරු ගිනිතැබීම් පිළිබඳව විමර්ශනය සඳහා ඉන්දීය ශ්‍රේෂ්ඨාධිකරණය මගින් විශ්‍රාමික විනිසුරුවරයෙකු අද පත් කරනු ලැබුවා.\nවිශේෂයෙන් පන්ජාබ්, හර්යානා සහ උත්තර් ප්‍රදේශ් ප්‍රාන්තවල මෙලෙස කුඹුරුවල පිදුරු ගිනිතැබීම් සිදුවන බව සඳහන්.\nනවදිල්ලියේ වායු තත්ත්ව දර්ශකය ඊයේ 312 ක් ලෙස සටහන් වූ අතර, එය ඉතා අහිතකර තත්වයක් ලෙසයි සැළකෙන්නේ. මීට පෙර පසුගිය පෙබරවාරි 12 වනදාද දිල්ලියේ වායු තත්ත්ව දර්ශකය 320 සලකුණු කළා.",
       "URL": "https://www.hirunews.lk/252666/නවදිල්ලියේ-වායු-දූෂණය-ගැන-සොයන්න-ඉන්දීය-ශ්‍රේෂ්ඨාධිකරණයෙන්-විනිසුරුවරයෙක්",
       "Category": "International News",
       "Parent URL": "https://www.hirunews.lk/international-news.php?pageID=159"
}