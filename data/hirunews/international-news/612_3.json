{
       "Source": "hirunews",
       "Timestamp": "Saturday, 16 July 2016 - 17:00",
       "Headline": "සීකා වෛරසය පැතිරීමේ නව ක්‍රමයක් හෙළිදරව් වේ",
       "News Content": "මදුරුවන්ගෙන් ව්‍යාප්ත වන සීකා වෛරසය ප්‍රථම වරට ලිංගික ක්‍රියා හේතුවෙන් කාන්තාවකගෙන් පුරුෂයෙකුට බෝවීමේ අවස්ථාවක් හෙළිදරව් වී තිබෙනවා.\nඇමරිකාවේ - නිව්යෝක්  නුවර කාන්තාවක් මගින් ඇගේ සහකරුට මෙලෙස සීකා වෛරසය ආසාදනය වී ඇති බවයි විදෙස් වාර්තා සඳහන් කළේ.\nමේ අනුව, සීකා අවදානම සහිත කලාපවල සංචාරය කළ අයෙකු තම සහකරු හෝ සහකාරිය වෙනුවෙන් ආරක්ෂිත ලිංගික උපක්‍රම භාවිත කළ යුතු බවටයි ඇමරිකානු සෞඛ්‍ය අංශ උපදෙස් ලබා දෙන්නේ.\nසීකා වෛරසය හේතුවෙන් ගර්භනී මව්වරුන්ගේ කුස තුළ සිටින ළදරුවන් කුඩා හිස් සහිතව ඉපදීමේ ප්‍රවණතාවක් පවතිනවා.",
       "URL": "https://www.hirunews.lk/138188/සීකා-වෛරසය-පැතිරීමේ-නව-ක්‍රමයක්-හෙළිදරව්-වේ",
       "Category": "International News",
       "Parent URL": "https://www.hirunews.lk/international-news.php?pageID=612"
}