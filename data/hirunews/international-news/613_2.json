{
       "Source": "hirunews",
       "Timestamp": "Wednesday, 13 July 2016 - 16:13",
       "Headline": "ජපාන අධිරාජ්‍යයාගෙන් ඓතිහාසික තීරණයක්",
       "News Content": "බලය අත්හැරීමට සුදානම් බවට ජපාන අකිහිතෝ අධිරාජ්‍යයා ප්‍රකාශකර තිබෙනවා.\n82 වන වියෙහි පසුවන ජපාන අධිරාජ්‍යයා ලබන වසරේදී ධුරයෙන් ඉවත්වන බවටයි ප්‍රකාශකර ඇත්තේ.\nඅකිහිතෝ අධිරාජ්‍යයා මේවන විට රෝගී තත්වයකින් ද පෙළෙන බව විදෙස් පුවත් සේවා සඳහන් කලා.\nකෙසේවෙතත් මෙම තීරණයට හේතුවු නිශ්චිත කරුණක් පිළිබඳ අධිරාජ්‍යයා ප්‍රකාශ කර නැහැ.\nවසර 27 ක් පමණ ජපානයේ පාලනය හොබවන අකිහිතෝ අධිරාජ්‍යයාගේ ඉල්ලා අස්වීම මෑත කාලීනව ජපානයේ සිදුවන විශේෂිත සිදුවීමක් ලෙසටයි සැලකෙන්නේ.\nඅකිහිතෝ අධිරාජ්‍යයාගේ සමුගැනීමෙන් අනතුරුව එම ධුරයට පත්වීමට නියමිතව ඇත්තේ 56 හැවිරිදි නරුහිතෝ කුමරුයි.",
       "URL": "https://www.hirunews.lk/137910/ජපාන-අධිරාජ්‍යයාගෙන්-ඓතිහාසික-තීරණයක්",
       "Category": "International News",
       "Parent URL": "https://www.hirunews.lk/international-news.php?pageID=613"
}