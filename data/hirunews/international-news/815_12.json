{
       "Source": "hirunews",
       "Timestamp": "Wednesday, 07 August 2013 - 13:39",
       "Headline": "ජම්මු කාශ්මීරය යළිත් උණුසුම්.",
       "News Content": "ඉන්දු - පාකිස්ථාන හමුදා අතර ගැටුම් තවත් උත්සන්න කරමින් ජම්මු කාශ්මීර දේශසීමාවේ අද සිදුවූ වෙඩි හුවමාරුවකදී පාකිස්ථාන සෙබළුන් දෙදෙනෙකු තුවාල ලබා තිබෙනවා. පෙරේදා වෙඩි හුවමාරුවකින් පසු ඉන්දීය සෙබලූන් 5 දෙනෙකු ජීවිතක්ෂයට පත්වූ අතර මේ වනවිටත් ඒ සම්බන්ධයෙන් දෙරට අතර මතභේදාත්මක තත්ත්වයක් උද්ගතව ඇති බවයි විදෙස් වාර්තා ප්‍රකාශ කළේ. ඉන්දීය සෙබලූන් කිසිදු හේතුවක් නොමැතිව තම දේශසීමා ආරක්ෂක භටයින්ට වෙඩි තැබූ බව පාකිස්ථාන ආරක්ෂක අංශ නව ගැටුම පිළිබඳව අදහස් දක්වමින් ප්‍රකාශ කළා. එහෙත්, ඉන්දීය ආරක්ෂක බලධාරින් එම චෝදනාව ප්‍රතික්ෂේප කරනවා. මේ අතර නවතම විදෙස් වාර්තා ප්‍රකාශ කළේ දෙරටේ හමුදාපතිවරුන් දුරකථනයෙන් මෙම සිද්ධිය පිළිබඳව සාකච්ඡා පවත්වා ඇති බවයි.",
       "URL": "https://www.hirunews.lk/64596/ජම්මු-කාශ්මීරය-යළිත්-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=815"
}