{
       "Source": "hirunews",
       "Timestamp": "Sunday, 07 February 2021 - 14:05",
       "Headline": "ඉන්දියාවේ හිමාල අඩවිය ආසන්නයේ හිම තට්ටු කඩා වැටී මහා ජල ගැල්මක්",
       "News Content": "ඉන්දියාවේ - උත්තරකාන්ද් ප්‍රදේශයේ ජල විදුලි ව්‍යාපෘතියක් ආසන්නයට දැවැන්ත හිම තට්ටු කඩා වැටීමෙන් විශාල ජල ගැල්මක් හට ගෙන ඇති බව ඉන්දීය මාධ්‍ය වාර්තා කළා.\nජලාශයේ ඉවුරු බිඳීයාමත් සමඟ ආලකන්දා සහ ධූලිගංගා ගංගාවන්හි ජලය පිටාර ගලමින් නිවාස රැසකට ද හානි සිදුව තිබෙනවා.\nමෙම සිදුවීමත් සමඟ ඉන්දු - ටිබෙට් දේශසීමා පොලිස් බලකායේ මෙන්ම, ඉන්දීය ජාතික ආපදා ප්‍රතිචාර බලකායේ ජීවිතාරක්ෂක කණ්ඩායම් දැවැන්ත මෙහෙයුමක් ආරම්භ කර ඇති බව සඳහන්.\nග්ලැසියර් ඛාදනයෙන් හානි සිදුවූ රිෂීගංගා විදුලි ව්‍යාපෘතියේ සේවය කළ කම්කරුවන් 150 දෙනෙකු පමණ අතුරුදන් වී ඇති අතර, ඒ ආසන්නයේ මහා මාර්ග සහ දුම්රිය ව්‍යාපෘතිවල සේවකයන්ගේ ආරක්ෂාව පිළිබඳව ද පවතින්නේ අවිනිශ්චිත තත්ත්වයක්.\nගංගාධාරයන්හි පහළ ප්‍රදේශවල සිටින දහස් සංඛ්‍යාත පිරිසක් ඉවත් කර ගැනීමට ද ඉන්දීය බලධාරින් පියවර ගනිමින් සිටිනවා.",
       "URL": "https://www.hirunews.lk/261895/ඉන්දියාවේ-හිමාල-අඩවිය-ආසන්නයේ-හිම-තට්ටු-කඩා-වැටී-මහා-ජල-ගැල්මක්",
       "Category": "International News",
       "Parent URL": "https://www.hirunews.lk/international-news.php?pageID=137"
}