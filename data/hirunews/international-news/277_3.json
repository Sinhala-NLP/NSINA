{
       "Source": "hirunews",
       "Timestamp": "Friday, 05 April 2019 - 15:01",
       "Headline": "ජපානයේ උල්කාවකට බෝම්බ ප්‍රහාරයක්",
       "News Content": "රයුගු නැමති ප්‍රකට උල්කාව ගවේෂණය කරන ජපාන හයබූසා 2, අභ්‍යාවකාශ යානය මගින් එහි ප්‍රබල පිපිරවීමක් සිදුකර ඇති බව වාර්තා වනවා.\nඒ සඳහා කිලෝ ග්‍රෑම් 14ක ප්ලාස්ටික් පුපුරණද්‍රව්‍ය යොදාගෙන ඇති බවයි ජපාන කියෝඩෝ ප්‍රවෘත්ති සේවය සඳහන් කළේ.\nඋල්කාව මත පිපිරවීමක් සිදුකිරීමෙන් එහි මීටර් 10ක් පළල කුහරයක් ඇති කිරීමට සැලසුම් කර තිබුණා.\nඑම පිපිරවීම සිදුකරන අවස්ථාවේ ගගන යානය උල්කාවේ අනෙක් පස ආවරණය සහිතව රඳවා තිබෙනවා.\nපසුව එම කුහරය තුළට පිවිස සාම්පල එකතු කර ගැනීමට සැලසුම් කෙරුණා.\nඑමගින් සෞරග්‍රහ මණ්ඩලය නිර්මාණය වීම පිළිබද කරුණු අනාවරණ කර ගැනීමට හැකි වනු ඇතැයි අපේක්ෂිතයි.\nකෙසේ නමුත් ජපාන අභ්‍යාවකාශ මෙහෙයුමේ සාර්ථකත්වය දැන ගැනීමට තවත් කල් ගත වන බව සඳහන්.",
       "URL": "https://www.hirunews.lk/213882/ජපානයේ-උල්කාවකට-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=277"
}