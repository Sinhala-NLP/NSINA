{
       "Source": "hirunews",
       "Timestamp": "Friday, 13 December 2013 - 8:41",
       "Headline": "මාමාට එරෙහි වූ උ. කොරියානු නායකයා.",
       "News Content": "වරෙක උතුරු කොරියානු රාජ්‍ය තන්ත්‍රයේ ප්‍රබලතම පුද්ගලයෙකු වූ චෑං සොං තෙයික් ට මරණ දඩුවම පමුණුවා තිබෙනවා. උතුරු කොරියාවේ තරුණ නායක කිම් ජොං අන් විසින් මෙලෙස මරණ දඩුවම ක්‍රියාත්මක කර ඇත්තේ ඥාතීත්වය අතින් සිය මාමා වන පුද්ගලයෙකුටයි. උතුරු කොරියානු කොමියුනිස්ට් පක්ෂයේ ප්‍රබලයෙකු වූ ඔහු 2011 වසරේදී එරට සන්නද්ධ හමුදාවල ප්‍රධාන තනතුරට පත්කරනු ලැබූයේ කිම් ජොං අන් විසින්. පසුව ඔහු දුෂණවල නිරත වූ බවට චෝදනා කර තනතුරෙන් ඉවත් කෙරුණා. උතුරු කොරියානු නායකයා 2011 වසරේදී සිය තනතුරට පත්වීමෙන් පසු එරට දේශපාලනයේ සිදුවූ විශාලතම පෙරලිය මෙය බවයි විචාරකයන් පෙන්වා දෙන්නේ.",
       "URL": "https://www.hirunews.lk/73316/මාමාට-එරෙහි-වූ-උ-කොරියානු-නායකයා",
       "Category": "International News",
       "Parent URL": "https://www.hirunews.lk/international-news.php?pageID=778"
}