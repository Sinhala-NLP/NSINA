{
       "Source": "hirunews",
       "Timestamp": "Sunday, 15 August 2021 - 9:08",
       "Headline": "75 වන ඉන්දීය නිදහස් දිනය අදයි",
       "News Content": "75 වන ඉන්දීය නිදහස් දිනය අදට යෙදී ඇති අතර එහි ජාතික සැමරුම් උත්සවය නවදිල්ලියේ ඓතිහාසික රතු බල කොටු පරිශ්‍රයේදී අග්‍රාමාත්‍ය නරේන්ද්‍ර මෝදි විසින් ඉන්දීය ජාතික ධජය එසවීමෙන් ආරම්භ වුණා. කෙසේ නමුත් මෙම නිදහස් දින සැමරුම් ජන සහභාගීත්වයකින් තොරව දෙවන වසරට ද පැවැත්වෙන්නේ කොරෝනා වෛරස් ගෝලීය වසංගතය හේතුවෙන්.\nජාතික ධජය එසවීමත් සමග ඉන්දීය ගුවන් හමුදාවේ එම්. අයි. 17 හෙලිකොප්ටර් යානා මඟින් උත්සව භූමියේ මල්පෙති විසුරවනු ලැබූ අතර අග්‍රාමාත්‍ය මෝදී ජාතිය ඇමතුවේ ඉන් අනතුරුව යි. එහිදී අදහස් දක්වමින් අග්‍රාමාත්‍ය මෝදි සඳහන් කළේ ගෝලීය වසංගතයේ දී ඉන්දීය විද්‍යාඥයන් ඉන්දියාව වෙනත් කිසිවෙකු මත යැපීමෙන් වළක්වා ඇති බවයි.\nලොව විශාලතම කොරෝනා එන්නත්කරණය සිදු කරමින් ඉන්දියාව කෝටි 54ක් වූ ජනතාවට එන්නත් ලබා දී ඇති බව ඔහු සඳහන් කළා.\nමෙවර ඉන්දීය නිදහස් දින උත්සවයේ දී ටෝකියෝ ඔලිම්පික් උළෙලේ පදක්කම් ලාභී ඉන්දීය ක්‍රීඩක ක්‍රීඩිකාවන්ට සම්මාන පිරිනැමීම ද සිදු කෙරෙනවා.",
       "URL": "https://www.hirunews.lk/279737/75-වන-ඉන්දීය-නිදහස්-දිනය-අදයි",
       "Category": "International News",
       "Parent URL": "https://www.hirunews.lk/international-news.php?pageID=100"
}