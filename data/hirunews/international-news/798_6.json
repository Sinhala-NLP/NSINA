{
       "Source": "hirunews",
       "Timestamp": "Thursday, 03 October 2013 - 16:01",
       "Headline": "UPDATE : වීඩියෝ : ඉතාලියේ මුහුදුබත් වූ යාත්‍රාවේ මියගිය සංඛ්‍යාව 130 දක්වා ඉහළට.",
       "News Content": "දකුණු දිග ඉතාලියේ ලම්පෙඩූසා දිවයින ආසන්නයේදී ඊයේ අනතුරට ලක්වූ සංක්‍රමණික යාත්‍රාවේ සිටි එකසිය තිස්දෙනෙකුවත් මියගොස් ඇති බව මේ වනවිට හෙළිදරව් වී තිබෙනවා. යාත්‍රාවේ 500 කට අධික පිරිසක් ගමන් ගෙන ඇති අතර තවත් 200 දෙනෙකු පමණ අතුරුදන්ව සිටින බව සඳහන්. ඉතාලියේ සිසිලි දිවයින බලා ගමන් කරමින් සිටියදී යාත්‍රාවේ හදිසියේ ගින්නක් ඇතිවීම නිසා එහි සිටි සංක්‍රමණිකයන් මුහුදට පැන ඇති අතර බේරාගැනීමට හැකිවී ඇත්තේ 150 දෙනෙකු පමණ පිරිසක්. ලිබියාවේ මිස‍්‍රාටා සිට පැමිණ ඇති මෙම යාත්‍රාවේ සිටි බහුතරයක් අප්‍රිකානු සංක්‍රමණිකයන්.\nයාවත්කාලීන කිරීම\n-\n2013 ඔක්තෝබර් 04 බ්‍රහස්පතින්දා-\nපෙරවරු 7\n:\n45\n--------------------------------------------------\nඉතාලියේ බෝට්ටුවක් මුහුදුබත් වී 92 ක් මරුට.\nපෙර පුවත -\n2013 ඔක්තෝබර් 03 බ්‍රහස්පතින්දා- පස්වරු 04:01\nදකුණු දිග ඉතාලියේ දූපතක් ආසන්නයේදී අප්‍රිකානු සරණාගතයින් රැගත් බෝට්ටුවක් මුහුදුබත් වීමෙන් ජීවිතක්ෂයට පත් පුද්ගලයින්ගේ සංඛ්‍යාව 92 දක්වා ඉහළ ගොස් තිබෙනවා.  පුද්ගලයින් 140 දෙනෙකු පමණ බේරා ගැනීමට කටයුතු කර ඇති අතර, පුද්ගලයින් සියයකට අධික පිරිසක් අතුරුදන්ව ඇති බව සඳහන්.",
       "URL": "https://www.hirunews.lk/68556/update-වීඩියෝ-ඉතාලියේ-මුහුදුබත්-වූ-යාත්‍රාවේ-මියගිය-සංඛ්‍යාව-130-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=798"
}