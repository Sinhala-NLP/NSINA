{
       "Source": "hirunews",
       "Timestamp": "Tuesday, 26 September 2017 - 15:43",
       "Headline": "උතුරු කොරියාවට එරෙහිව යුද්ධයක් ප්‍රකාශ නොකළ බව ඇමරිකාව කියයි",
       "News Content": "උතුරු කොරියාවට එරෙහිව යුද්ධයක් ප්‍රකාශ කර නොමැති බව ඇමරිකාව පවසනවා.\nධවල මන්දිරය ප්‍රකාශ කළේ උතුරු කොරියාව සිදුකරන ප්‍රකාශ ජනතාව අතර යම් නොසන්සුන්තාවක් ඇති කරන බවයි.\nඒ හේතුවෙන් වචන භාවිතා කිරීමේදී ප්‍රවේසම් වන ලෙසයි ධවල මන්දිරය උතුරු කොරියාවට ප්‍රකාශ කර ඇත්තේ.\nඇමරිකානු ජනාධිපති ඩොනල්ඞ් ට්‍රම්ප් විසින් තම රටට එරෙහිව යුද ප්‍රකාශ කර ඇති බවට උතුරු කොරියාව ඊයේ(25) ප්‍රකාශ කළා.\nඑරට විදේශ අමාත්‍ය රී යොං හෝ කියා සිටියේ ඊට එරෙහිව තම රට ප්‍රතිවිරුද්ධ පියවර ගැනීමට සූදානම් බවයි.\nඒ අනුව කොරියානු අර්ධද්වීපය ඉහළින් පියාසර කරන ඇමරිකානු ප්‍රහාරක යානා වෙඩි තබා බිම හෙලීමට තම රටට අයිතියක් ඇති බව ඔහු ප්‍රකාශ කළා.\nඒ සඳහා ඇමරිකානු ප්‍රහාරක යානා උතුරු කොරියානු ගුවන් තලයට ඇතුළුවීම අත්‍යවශ්‍ය නොවන බවයි එරට විදේශ අමාත්‍යවරයා කියා සිටියේ",
       "URL": "https://www.hirunews.lk/171901/උතුරු-කොරියාවට-එරෙහිව-යුද්ධයක්-ප්‍රකාශ-නොකළ-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=435"
}