{
       "Source": "hirunews",
       "Timestamp": "Wednesday, 23 August 2023 - 23:01",
       "Headline": "වැග්නර් නායකයා ගුවන් අනතුරකින් මරුට ? (වීඩියෝ)",
       "News Content": "රුසියානු ජනාධිපති ව්ලැඩිමීර් පුටින්ට එරෙහිව අසාර්ථක කුමන්ත්‍රණයකට නායකත්වය දුන් වැග්නර් කුලී හේවා කණ්ඩායමේ නායක යෙව්ගනි ප්‍රිගොෂින් ගමන් ගත් ගුවන් යානය අනතුරකට ලක්ව ඇති බව විදෙස් ප්‍රවෘත්ති වාර්තා කරනවා.\nරුසියානු සිවිල් ගුවන් සේවා අධිකාරිය පවසා ඇත්තේ යානයේ සිටි මගීන්ගේ ලැයිස්තුවේ Yevgeny Prigozhin සිටි බවයි.\nDimitri Otkin නම් වු වැග්නර් හමුදාවේ ඉහළ පෙලේ නායකයෙකුද මේ ගුවන් අනතුරින් මිය ගොස් ඇති බවයි විදෙස් මාධ්‍ය සඳහන් කරන්නේ.\nවැග්නර් බලකාය විසින් රුසියානු පාලනය යටතේ පැවති නැගෙනහිර යුක්රේනයට මායිම්ව පිහිටි රොස්තොව් නගරය පළමුව අත්පත් කරගත් අතර පසුව ඔවුන් වෙරොනිෂ් නගරයේ බලය ද අත්පත් කර ගත්තා.\nරුසියාව සහ යුක්රේනය අතර යුද්ධයේ දී රුසියාවට සහය ලබාදෙන කුලී හේවා බලකායක් ලෙසයි වැග්නර් සන්නද්ධ කණ්ඩායම කටයුතු කරනු ලබන්නේ.\nරුසියාවට සහය දැක්වීමට ඉදිරිපත් වූ වැග්නර් බලකායට අයත් ප්‍රදේශයකට රුසියානු හමුදාව විසින් ගුවන් ප්‍රහාරයක් එල්ල කළ බව කියන සිද්ධියක් මුල් කර ගනිමින් ඔවුන් රුසියානු පාලන යටතේ පැවති ප්‍රදේශ ආක්‍රමණය ආරම්භ කළේ.",
       "URL": "https://www.hirunews.lk/345866/වැග්නර්-නායකයා-ගුවන්-අනතුරකින්-මරුට-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=12"
}