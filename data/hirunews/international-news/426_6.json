{
       "Source": "hirunews",
       "Timestamp": "Tuesday, 31 October 2017 - 8:00",
       "Headline": "කටාරය, ට්‍රම්ප්ගේ සාකච්ඡාවට සූදානම්",
       "News Content": "ගල්ෆ් රටවල් සමඟ පවතින රාජ්‍යතාන්ත්‍රික අර්බුදය විසදා ගැනීම සඳහා ඇමරිකානු ජනාධිපති ඩොනල්ඩ් ට්‍රම්ප් සංවිධානය කරන සාකච්ඡාවට සූදානම් බව කටාරයේ එමීර්වරයා වන ෂෙයික් තමීන් බින් හමාඩ් අල් - තානි ප්‍රකාශ කළා.\nසෞදි අරාබිය, බහරේනය, එක්සත් අරාබි එමීර් රාජ්‍යය සහ ඊජිප්තුව සමඟ ඍජුව සාකච්ඡා පැවැත්වීමටයි ඇමරිකානු ජනාධිපතිවරයා යෝජනා කර තිබුණේ.\nරටේ ගෞරවනීයත්වය සහ ස්වෛරීභාවය අභිබවා යන කිසිවක් නොවූවත් අර්බුදය අවසන් කිරීමට තමන්ට අවශ්‍ය බව කටාර් එමීර්වරයා ඇමරිකානු ප්‍රවෘත්ති සේවාවක් සමඟ සම්මුඛ සාකච්ඡාවකට එක්වෙමින් ප්‍රකාශ කළා.\nකෙසේ නමුත්, සෞදි අරාබිය ඇතුළු රටවල් ඉල්ලා සිටින පරිදි නිදහස් ප්‍රවෘත්ති සේවාවක් වන කටාරයේ අල් - ජසීරා රූපවාහිනිය වසා දැමීමට සූදානම් නොමැති බවයි ඔහු සඳහන් කළේ.",
       "URL": "https://www.hirunews.lk/174851/කටාරය-ට්‍රම්ප්ගේ-සාකච්ඡාවට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=426"
}