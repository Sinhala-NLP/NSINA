{
       "Source": "hirunews",
       "Timestamp": "Thursday, 29 August 2013 - 10:52",
       "Headline": "චීනය උසම ගොඩනැගිල්ල ඉදිකිරීමට සැරසෙයි.",
       "News Content": "ලෝකයේ දැනට ඉදිවෙමින් පවතින උස්ම ගොඩනැගිලි සියයයෙන් 60 ක්ම ඉදිකරනු ලබන්නේ චීනයයි. ඒ අතුරෙන් හුනාන් ප්‍රාන්තයේ චන්ග්ෂා නුවර මහල් 202 කින් යුත් ලොව උසම ගොඩනැගිල්ල මේ වනවිට ඉදිවෙමින් පවතිනවා. පසුගිය ජූලි 20 වැනිදා ඉදිකිරීම් ඇරඹූ මෙම ගොඩනැගිල්ල වාර්තාගත ලෙස මාස 4 කින් නිමකිරීමටයි සැළසුම් කර ඇත්තේ. ඒ, කර්මාන්තශාලා තුළ නිපදවූ වානේ රාමු සහ කොන්ක්‍රීට් යොදා ගොඩනැගිල්ල ඉදිකිරීමෙන්. කෙසේ නමුත් ගොඩනැගිල්ලේ ඉදිකිරීම් මදක් පමා කරන ලෙස චීන රජයේ බලධාරීන් උපදෙස් දී ඇති බව සඳහන්. දැනට ලොව උසම ගොඩනැගිල්ල ලෙස සැළකෙන්නේ ඩුබායි හි පිහිටි මීටර 830 ක උසකින් සහ මහල් 163 කින් යුත් බර්ජ් - කලීෆා ගොඩනැගිල්ලයි.",
       "URL": "https://www.hirunews.lk/66081/චීනය-උසම-ගොඩනැගිල්ල-ඉදිකිරීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=809"
}