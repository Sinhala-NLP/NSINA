{
       "Source": "hirunews",
       "Timestamp": "Saturday, 08 April 2017 - 11:11",
       "Headline": "ඉන්දියාවේ කැළයකින් එකවරම මතුවූ වඳුරු දැරිය",
       "News Content": "ඉන්දීය – නේපාල දේශසීමාව ආසන්නයේ වනාන්තරයක සිට අවුරුදු 08 ක පමණ ගැහැණු ළමයෙකු සොයාගෙන තියෙනවා.\nමෙම දැරිය සොයාගන්නා අවස්ථාවේ ඇය නිර්වස්ත්‍රව සිට ඇති බවයි විදෙස් මාධ්‍ය වාර්තා කරන්නේ.\nඅදාල දැරියගේ හැසිරීම් රටාව වඳුරෙකුගේ ගති ලක්ෂණ පෙන්නුම් කරන අතර එම දැරිය කැලයෙන් එලියට ගෙන එන අවස්ථාවේ වඳුරු රංචුවක් එයට අවස්ථාව ලබා දී නොමැති බව සදහන්.\nකෙසේ වෙතත් මහත් පරිශ්‍රමයක් දරමින් ගැහැණු ළමයා කැලයෙන් එළියට ගෙනවිත් ඇති බවයි වාර්තා වන්නේ.\nඅත් පා හතරම යොදාගනිමින් ගමන් කරන මෙම දැරිය වඳුරෙකු සේ  කෑ ගහන අතර ඇයට ලබා දුන් ආහාරද ප්‍රතික්ෂේප කර ඇති බව සදහන්.\nවෛද්‍යවරුපවසන්නේ  කතාබහ කරන්න ඉගෙනගන්න තරමේ කුඩා දැරියක් තනියම කැලයක දිවි බේරාගෙන ජිවත් වීම  පුදුම සහගත කරුණක් බවටයි.\nවඳුරන් විසින් ඇයව රැක බලාගන්න ඇති විශ්වාස කරන බව වෛද්‍යවරු පවාසනවා.\nතවමත් මෙම දැරියගේ භාරකරුවන්  සොයාගෙන නැති බවත් විදෙස් මාධ්‍ය වැඩි දුරටත් සදහන් කරන්නේ.",
       "URL": "https://www.hirunews.lk/158767/ඉන්දියාවේ-කැළයකින්-එකවරම-මතුවූ-වඳුරු-දැරිය",
       "Category": "International News",
       "Parent URL": "https://www.hirunews.lk/international-news.php?pageID=495"
}