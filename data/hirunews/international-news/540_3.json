{
       "Source": "hirunews",
       "Timestamp": "Monday, 26 December 2016 - 18:58",
       "Headline": "පිලිපීන සුළි සුළඟ මැනිලා අගනුවර දෙසට",
       "News Content": "නත්තල් දා පිලිපීනයට කඩා වැදුණු නොක් - ටෙන් සුළි කුණාටුව මේ වන විට දුර්වල වී ඇති අතර, මැනිලා අගනුවර දෙසට යොමු වී ඇති බව විදෙස් වාර්තා සඳහන් කළා.\nසුළි සුළඟින් ජල ගැලීම්, නාය යාම් මෙන්ම ගස් සහ විදුලි කණු කඩා වැටීම් රැසක් වාර්තා වුවද ජීවිත හානි වාර්තා වන්නේ දෙකක් පමණයි.\nකෙසේ නමුත්, කිතුනුවන් බහුතරයක් වෙසෙන පිලිපීනයේ තුන්ලක්ෂයක් පමණ ජනයා නත්තල් දා තාවකාලික කූඩාරම්වල ගත කළ බව සඳහන්.\nලොව සුළි සුළං වලට වැඩි වශයෙන්ම මුහුණ දෙන රටක් වන දූපත් 7000කින් සමන්විත පිලිපීනය හරහා වසරකදී හමුවන සුළි සුළං සංඛ්‍යාව 20කට අධිකයි.",
       "URL": "https://www.hirunews.lk/150625/පිලිපීන-සුළි-සුළඟ-මැනිලා-අගනුවර-දෙසට",
       "Category": "International News",
       "Parent URL": "https://www.hirunews.lk/international-news.php?pageID=540"
}