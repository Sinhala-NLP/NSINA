{
       "Source": "hirunews",
       "Timestamp": "Saturday, 12 January 2013 - 13:24",
       "Headline": "ඉන්දු - පාකිස්තාන දේශසීමාවේ යළිත් ඊයේ රාත්‍රියේ ගැටුම්.",
       "News Content": "ඉන්දු - පාකිස්තාන දේශසීමාවේ ඊයේ (11) රාත්‍රියේ යළිත් වතාවක් දෙරටේ ආරක්ෂක අංශ අතර ගැටුම් ඇති වී ඇති බවට ඉන්දීය මාධ්‍ය වාර්තා කළා. අලූයම 4.30ට පමණ පාකිස්තානය දෙසින් වෙඩි ප්‍රහාර ඉන්දීය ආරක්ෂ මුර කුටි කිහිපයකට එල්ල වූ බවයි එම මාධ්‍ය වාර්තා සදහන් කරන්නේ. ජම්මු - කාශ්මීරයේ පිහිටි ක්‍රිෂ්ණා ඝාටි සහ සෝනා ගාලි ප්‍රදේශවල පිහිටි ඉන්දීය ආරක්ෂක මුර කුටි වෙතයි මෙම ප්‍රහාර එල්ල වී ඇත්තේ. කෙසේ වුවත් තම ආරක්ෂක කුටි වෙත ප්‍රහාර එල්ල කලැයි සැක කරන පාකිස්තාන දේශසීමාවේ ස්ථාන කිහිපයකට ප්‍රති ප්‍රහාර එල්ල කළ බව ද ඉන්දියාව ප්‍රකාශ කරනවා.",
       "URL": "https://www.hirunews.lk/51301/ඉන්දු-පාකිස්තාන-දේශසීමාවේ-යළිත්-ඊයේ-රාත්‍රියේ-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=872"
}