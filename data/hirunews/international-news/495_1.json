{
       "Source": "hirunews",
       "Timestamp": "Sunday, 09 April 2017 - 18:32",
       "Headline": "සැමියාගේ හදිසි මරණය සජීවී ප්‍රවෘත්ති විකාශයක් අතරතුර කියූ ප්‍රවෘත්ති නිවේදිකාව",
       "News Content": "සිය සැමියාගේ හදිසි අනතුරකින් මියයාමේ පුවත සජීවී ප්‍රවෘත්ති විකාශයක් අතර තුර ප්‍රකාශ කළ ප්‍රවෘත්ති  නිවේදිකාවක් පිළිබදව විදෙස් මාධ්‍ය වාර්තා කරනවා.\nඉන්දියාවේ සතිෂ්කාර් ප්‍රාන්තයේ පෞද්ගලික රූපවාහිනී නාළිකාවක සජීවී ප්‍රවෘත්ති විකාශයක් අතර තුරදී මෙම සිදුවීම සිදුව ඇති බවයි වාර්තා වන්නේ.\n28 හැවිරිදි අදාල නිවේදිකාව ප්‍රවෘත්ති ඉදිරිපත් කරමින් සිටින අතර තුර පුද්ගලයෙන් පස් දෙනෙකු මියගිය රිය අනතුරක් සම්බන්ධ හදිසි පුවතක් ප්‍රකාශ කිරීමට ප්‍රධාන පාලක මැදිරියෙන් ඇයට නිවේදනයක් ලැබෙනවා.\nඑහිදී ඇය එම පුවත ප්‍රකාශකරන අතර තුර සිදුවීමට අදාල වීඩියෝ දර්ශන විකාශයකර ඇති බව සදහන්.\nඑහිදී සුප්රිත් කෞර් නම් එම නිවේදිකාව අනතුරෙන් මියගොස් ඇත්තේ තම සැමියා බව වීඩියෝ දර්ශන දැකීමෙන් අවබෝධකරගෙන තිබෙනවා.\nකෙසේ වෙතත් ඇයට දැනුණු හැගීම හැකිතරම් පාලනය කරගනිමින් එම පුවත ප්‍රකාශ කිරීමට උත්සහ ගෙන ඇති බව විදෙස් මාධ්‍ය වැඩි දුරටත් වාර්තා කරනවා.\nඅනතුර වන අවස්ථාවේදී අදාල නිවේදිකාවගේ සැමියා සිය මිතුරන් සිව් දෙනෙක් සමඟ මෝටර් රථය තුල සිට ඇති බවයි වාර්තා වන්නේ.\nඑම අවස්ථාව පහතින්.",
       "URL": "https://www.hirunews.lk/158852/සැමියාගේ-හදිසි-මරණය-සජීවී-ප්‍රවෘත්ති-විකාශයක්-අතරතුර-කියූ-නිවේදිකාව",
       "Category": "International News",
       "Parent URL": "https://www.hirunews.lk/international-news.php?pageID=495"
}