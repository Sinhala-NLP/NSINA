{
       "Source": "hirunews",
       "Timestamp": "Wednesday, 10 May 2017 - 16:12",
       "Headline": "දකුණු කොරියානු නව ජනපති උතුරේ සංචාරයකට සූදානම්",
       "News Content": "දකුණු කොරියාවේ නව ජනාධිපති මූන් ජේ ඉන් අද දිවුරුම් දුන් අතර, සිය ප්‍රථම කථාවේදී රටේ ආර්ථිකය සහ උතුරු කොරියාව සමග සබඳතා පිළිබඳව අදහස් පළ කළා.\nඑහිදී ඔහු කියා සිටියේ සුදුසු වාතාවරණයක් මැද උතුරු කොරියාවේ සංචාරයකට වුවද තමන් සූදානම් බවයි.\nඊයේ පැවති ජනපතිවරණයෙන් කැපී පෙනෙන ජයග්‍රහණයක් හිමිකරගත් මූන් ජේ ඉන් සෝල් නුවර ජාතික සභා ගොඩනැගිල්ලේදී දිවුරුම් දුන් අතර, රට තුළ පැතිර ඇති දුෂණය තුරන් කරන බවටද ප්‍රතිඥාවක් ලබාදුන්නා.\nඔහු දකුණු කොරියානු ජනාධිපති ධුරයට තේරී පත්වූයේ හිටපු ජනපතිනි පාක් ගුවෙන් හයි දෝෂාභියෝගයකින් බලයෙන් පහ කිරීමෙන් අනතුරුවයි.",
       "URL": "https://www.hirunews.lk/161036/දකුණු-කොරියානු-නව-ජනපති-උතුරේ-සංචාරයකට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=481"
}