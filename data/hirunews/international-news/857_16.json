{
       "Source": "hirunews",
       "Timestamp": "Saturday, 09 March 2013 - 20:06",
       "Headline": "කාබුල් අගනුවර මරාගෙන මැරෙන ප්‍රහාරයක්.",
       "News Content": "ඇෆ්ගනිස්ථානයේ කාබුල් අගනුවර අද (09) සිදුවූ මරාගෙන මැරෙන බෝම්බ ප්‍රහාරයකින් පුද්ගලයන් 9 දෙනෙකු ජීවිතක්ෂයට පත් වුණා. ඇෆ්ගන් ආරක්ෂක අමාත්‍යාංශය ඉලක්ක කර ගනිමින් එල්ල කෙරුණු මෙම ප්‍රහාරයේ දී තවත් 20 දෙනෙකු පමණ තුවාල ලබා ඇති බව සඳහන්. තලෙයිබාන්වරුන් ප්‍රහාරයේ වගකීම භාර ගෙන ඇති අතර, නව ඇමරිකානු ආරක්ෂක ලේකම් චක් හේගල් කාබුල් නුවර චාරිකාවක නිරතව සිටින විටයි ප්‍රහාරය එල්ල වී ඇත්තේ. ප්‍රහාරය සිදුවන අවස්ථාවේදී ඔහු කාබුල් නුවර වෙනත් ස්ථානයක ඇමරිකානු හමුදා අමතමින් සිටි බව විදෙස් වාර්තා සඳහන් කළා.",
       "URL": "https://www.hirunews.lk/54900/කාබුල්-අගනුවර-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=857"
}