{
       "Source": "hirunews",
       "Timestamp": "Saturday, 19 September 2015 - 11:57",
       "Headline": "පලස්තීන - ඊශ්‍රායල ගැටුමකින් 8කට තුවාල",
       "News Content": "පලස්තීන විරෝධතාකරුවන් පිරිසක් සහ ඊශ්‍රායල ආරක්ෂක සමාජිකයින් පිරිසක් අතර ඇති වූ ගැටුමකින් පුද්ගලයන් 8 දෙනෙකු තුවාල ලබා තිබෙනවා. ඉස්ලාමීය සහ යුදෙව් භක්තියකයන්ගේ ආගමික ස්ථානයක් ලෙස සැලකෙන ජෙරුසලමේ, අල් - අක්සා දේවස්ථානය අසලයි මෙම ගැටුම හටගෙන ඇත්තේ. පලස්තීන විරෝධතාකරුවන් ගල් ප්‍රහාර එල්ල කිරීමත් සමඟම ඊට ප්‍රතිචාර දක්වමින් ඊශ්‍රායල ආරක්ෂක අංශ වෙඩි තබා තිබෙන බව ද විදෙස් වාර්තා වැඩිදුරටත් පවසනවා. අල් - අක්සා දේවස්ථානය අසළ පලස්තීන හිතවාදී හමාස් සංවිධානය විසින් දියත් කරන ලද විරෝධතා උද්ඝෝෂණයක් මෙම ගැටුමට මුල් වී ඇති බව සදහන්.",
       "URL": "https://www.hirunews.lk/116844/පලස්තීන-ඊශ්‍රායල-ගැටුමකින්-8කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=704"
}