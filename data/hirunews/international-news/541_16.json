{
       "Source": "hirunews",
       "Timestamp": "Saturday, 24 December 2016 - 8:32",
       "Headline": "පැහැර ගත් ලිබියානු ගුවන් යානයේ මගීන්ට නිදහස",
       "News Content": "මගීන් 118 දෙනෙකු සමඟ පැහැර ගත් ලිබියානු ගුවන් යානය මෝල්ටාවේදී සිය භාරයට ගැනීමට එරට ආරක්ෂක අංශ ඊයේ සමත් වුණා.\nමගීන් සහ කාර්ය මණ්ඩලයේ සියලු දෙනා එහිදී මුදා ගැනීමට හැකි වූ අතර, ගුවන් කොල්ලකරුවන් දෙදෙනා ආරක්ෂක අංශ වෙත යටත් වී තිබෙනවා.\nලිබියානු ගුවන් සේවයට අයත් මෙම එයාර් බස් යානය අභ්‍යන්තර ගුවන් ගමනක නිරතව සිටියදී කොල්ලකරුවන් විසින් මෝල්ටාවේ ජාත්‍යන්තර ගුවන් තොටුපළ වෙත හරවනු ලැබුවා.\nගුවන් කොල්ලකරුවන් ලිබියාවේ හිටපු ජනාධිපති මුවම්මර් ගඩාෆිට සහය දක්වන අය බව අනාවරණ වී ඇතැයි විදෙස් වාර්තා සඳහන් කළා.\nමොවුන් අත්බෝම්බයකින් සහ පිස්තෝලවලින් සන්නද්ධ වී සිටි බව මෝල්ටා අග්‍රාමාත්‍ය ජෝශෆ් මස්කට් ප්‍රකාශ කළ ද පසුව අනාවරණ වූයේ ඒවා එම ආයුධවල අනුරූ පමණක් බවයි.\nකොල්ලකරුවන් දෙදෙනා ආරක්ෂක අංශ වෙත යටත්වූ අයුරු පහතින්.",
       "URL": "https://www.hirunews.lk/150456/පැහැර-ගත්-ලිබියානු-ගුවන්-යානයේ-මගීන්ට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=541"
}