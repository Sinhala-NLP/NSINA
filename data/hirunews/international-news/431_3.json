{
       "Source": "hirunews",
       "Timestamp": "Sunday, 15 October 2017 - 8:31",
       "Headline": "ඔබාමා පදනම පිහිටුවන්න හැරී කුමරුත් එයි",
       "News Content": "ඇමරිකානු ජනාධිපති ධුරය දෙවරක් දැරූ එරට ප්‍රථම කළු ජාතික ජනාධිපතිවරයා වූ බැරැක් ඔබාමා අනාගත නායකයන්ට සහයවීම සඳහා පදනමක් පිහිටුවීමට සැරසෙනවා.\nමේ මස අවසානයේ ඒ සඳහා දෙදින සමුළුවක් චිකාගෝ නුවරදී පැවැත්වීමටයි හිටපු ජනාධිපති බැරැක් ඔබාමා සැළසුම් කර ඇත්තේ.\nඒ සඳහා බ්‍රිතාන්‍යයේ හැරී කුමරු, ග්ලෝරියා ස්ටෙෆාන් ඇතුලූ පොප් ගායක ගායිකාවන්, සිවිල් සමාජ නායකයන්, ප්‍රජා ක්‍රියාකාරීන් ඇතුලූ විශාල පිරිසක් එක්වීමට නියමිතයි.\nමෙම අවස්ථාව සඳහා යොවුන් සිවිල් නායකයන් 500 දෙනෙකු තෝරාගෙන ඇත්තේ ලොව පුරා රටවලින් යොමුවූ අයදුම්පත් 20,000 ක් පරීක්ෂාවට ලක් කිරීමෙන් අනතුරුවයි.\nඔබාමා පදනම මගින් ඔවුන්ට වැඩමුළු දේශන සහ අදහස් හුවමාරු කරගැනීමේ සැසි පවත්වනු ඇති.",
       "URL": "https://www.hirunews.lk/173517/ඔබාමා-පදනම-පිහිටුවන්න-හැරී-කුමරුත්-එයි",
       "Category": "International News",
       "Parent URL": "https://www.hirunews.lk/international-news.php?pageID=431"
}