{
       "Source": "hirunews",
       "Timestamp": "Friday, 24 July 2015 - 14:20",
       "Headline": "අයි.එස්. ට එරෙහි ගුවන් ප්‍රහාරවලට තුර්කිය ඉඩ දෙයි",
       "News Content": "සිරියාවේ සහ ඉරාකයේ අයි.එස් ඉස්ලාමීය අන්තවාදී සන්නද්ධ කණ්ඩායම්වලට එරෙහි ගුවන් ප්‍රහාර එල්ල කිරීම සඳහා තම භූමිය යොදා ගැනීමට තුර්කිය අවසර ලබාදීමට සූදානම් බව විදෙස් වාර්තා සඳහන් කළා. ඒ සඳහා ඇමෙරිකාව සහ තුර්කිය අතර, ගිවිසුමක් ඇති කර ගැනීමට ද නියමිත බව සඳහන්.\nවිශේෂයෙන් සිරියානු දේශසීමාව ආසන්නයේ පිහිටි තුර්කි හමුදා කඳවුරුවල යටිතල පහසුකම් අයි.එස්.වරුන්ට එරෙහි ඇමෙරිකානු ගුවන් ප්‍රහාර සඳහා මෙහිදී ලබාදෙනු ඇති. පසුගිය සඳුදා සිරියානු දේශසීමාව ආසන්නයේ තුර්කි නගරයකට එල්ල වූ අයි.එස් මරාගෙන මැරෙන ප්‍රහාරයකින් පුද්ගලයන් 32 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/113729/අයි-එස්-ට-එරෙහි-ගුවන්-ප්‍රහාරවලට-තුර්කිය-ඉඩ-දෙයි",
       "Category": "International News",
       "Parent URL": "https://www.hirunews.lk/international-news.php?pageID=716"
}