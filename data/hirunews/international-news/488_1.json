{
       "Source": "hirunews",
       "Timestamp": "Tuesday, 25 April 2017 - 11:18",
       "Headline": "අනාගතේ ගැන කියන \"බාස්කර්\" ගෙන් හෙළිවූ ලිංගික අපරාධය",
       "News Content": "ලිංගික අපරාධ සිදුකිරීම කිරීම හේතුවෙන් පුද්ගලයෙකු කැනඩාවේ දී බන්ධනාගාර ගත කර ඇති බව වාර්තා වෙනවා.\nබාස්කර් මුනියප්පා නමැති මෙම පුද්ගලයා කළු මැජික් හා ආදර ගැටළු නිරාකරණය කිරීමට ඇති හැකියාව සම්බන්ධයෙන් තමන් ජාත්‍යන්තර පුරා ප්‍රසිද්ධියට පත්ව ඇතැයි ඔහු විසින්ම පවසනවා.\nමෙම හැකියාව තුලින් ජනතාවගේ ගැටළුවලට පිළියම් ලබා දීමට යෑමේ දී ඔහු වෙතට පැමිණෙන පුද්ගලයින්ට ලිංගික හිංසනයන් සිදු කර ඇති බව තොරතුරු අනාවරණය වී තිබෙනවා.\nවයස අවුරුදු 32 ක් වු මොහු විවාහකයෙක් බවත් ඔහුගේ බිරිඳ ශ්‍රී ලංකාවේ ජීවත් වන බවට කරුණු අනාවරණය වි ඇති අතර 2014 ජුලි මස ඔහු කැනඩාව බලා පිටත්ව ගොස් ඇති බවයි වාර්තා වන්නේ.\n2014 සැප්තැම්බර් මාසයේ දී ඔහු වෙත පැමිණි කාන්තාවන් දෙදෙනෙකුට ලිංගික හිංසනයන් සිදුකල බවට ඔහු වරද පිළිගෙන තිබෙනවා.\nඅදාල සිදුවීම සම්බන්ධයෙන් එරට අධිකරණය මොහු රක්ෂිත බන්ධනාගාර ගත කර සිට ඇති අතර පසුව මෙම වසරේ පෙබරවාරී මස බාස්කර් මුනියප්පා ඇප මත මුදා හැර ඇති බව සදහන්.\nකෙසේ වෙතත් ඔහුගේ පදිංචියේ සිදු කරන ලද වෙනස් වීමක් පොලීසියට දැනුම් නොදීම හේතුවෙන් මේ වන විට ඇප අවලංගුකර නැවතත් ඔහු බන්ධනාගාර ගත කර ඇති බවයි වාර්තා වන්නේ.\nතමාට අනාගතය පිළිබඳ අනාවැකි කීමට හැකි බව පවසන බාස්කර් පවසන්නේ තමා කැනඩාවෙන් පිටුහවල් කරනු ලබන බවත් අනාගතයේ දී ලංකාවට පැමිණිමට හැකි වන බවත් ඔහුට පෙනී යන බවයි.",
       "URL": "https://www.hirunews.lk/159930/අනාගතේ-ගැන-කියන-බාස්කර්-ගෙන්-හෙළිවූ-ලිංගික-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=488"
}