{
       "Source": "hirunews",
       "Timestamp": "Monday, 01 June 2015 - 20:16",
       "Headline": "ජයලලිතා නිදහස් කිරීමට එරෙහිව අභියාචනයක්",
       "News Content": "තමිල්නාඩු මහඇමතිනි ජයලලිතා ජයරාම් දූෂණ චෝදනාවලින් නිදහස් කිරීමට එරෙහිව කර්නාටක මහාධිකරණය වෙත අභියාචනයක් ඉදිරිපත් කිරීමට කර්නාටක ප්‍රාන්ත රජය තීරණය කර තිබෙනවා. ප්‍රාන්ත රජයේ අධිකරණ අමාත්‍ය ටී.බී.ජයචන්ද්‍රා ප්‍රකාශ කළේ ඒ සඳහා ප්‍රාන්ත අමාත්‍ය මණ්ඩලය තීරණයකට එළඹුනු බවයි. ඉන්දීය ශ්‍රේෂ්ඨාධිකරණයේ උපදෙස් මත එම අභියාචනය ඉදිරිපත් කරන බවයි ඔහු වැඩිදුරටත් සඳහන් කළේ. 67 හැවිරිදි ජයලලිතා දූෂණ චෝදනාවලින් නිදහස් කිරීමෙන් පසු මැයි 23 වනදා තමිල්නාඩු මහඇමතිනිය ලෙස නැවත දිවුරුම් දුන්නා. 1996 වසරේදී ඇයට එරෙහිව දූෂණ චෝදනා ගොනු කෙරුණේ ඇගේ මුල් පාලන සමය තුළ දැවැන්ත මුදල් සම්භාරයක් එක්රැස් කිරීමට එරෙහිවයි. බැංගලෝර් මහාධිකරණය මගින් ඇය වරදකාරිනිය කොට සිරදඬුවම් නියම කළා. පසුව ඇය එම චෝදනාවලින් නිදහස් කළේ කර්නාටක මහාධිකරණයයි.",
       "URL": "https://www.hirunews.lk/110591/ජයලලිතා-නිදහස්-කිරීමට-එරෙහිව-අභියාචනයක්",
       "Category": "International News",
       "Parent URL": "https://www.hirunews.lk/international-news.php?pageID=730"
}