{
       "Source": "hirunews",
       "Timestamp": "Monday, 08 February 2016 - 15:12",
       "Headline": "පැය 10 ක මෙහෙයුමකින් අල්ලාගත් දිවියා",
       "News Content": "ඉන්දියාවේ - බැංගලෝරයේ පෞද්ගලික පාසලකට ඇතුලූ වූ විශාල දිවියෙකු අල්ලාගැනීමට සිදුකළ මෙහෙයුමකදී පුද්ගලයින් 6 දෙනෙකු තුවාල ලබා තිබෙනවා.\nඊයේ මෙම දිවියා අදාළ පාසලට ඇතුලූවී ඇති අතර, පැය 10 ක මෙහෙයුමකින් පසු දිවියා අල්ලාගත් බවයි විදෙස් වාර්තා සඳහන් කළේ.\nපාසලට නුදුරින් පිහිටි කැලෑබද ප්‍රදේශයක සිට දිවියා පැමිණෙන්නට ඇතැයි සැක කරන බව ඉන්දීය වනජීවී දෙපාර්තමේන්තුවේ උසස් නිලධාරියෙකු බ්‍රිතාන්‍ය ගුවන් විදුලියට ප්‍රකාශ කර තිබෙනවා.\nමෑතකදී සිදුකළ සංගණනයකදී අනාවරණ වී ඇත්තේ දිවියන් 12 000 ත් 14 000 ත් අතර සංඛ්‍යාවක් ඉන්දියාවේ වාසය කරන බවයි.",
       "URL": "https://www.hirunews.lk/125711/පැය-10-ක-මෙහෙයුමකින්-අල්ලාගත්-දිවියා",
       "Category": "International News",
       "Parent URL": "https://www.hirunews.lk/international-news.php?pageID=666"
}