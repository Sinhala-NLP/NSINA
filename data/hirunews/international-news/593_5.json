{
       "Source": "hirunews",
       "Timestamp": "Sunday, 28 August 2016 - 8:21",
       "Headline": "ඉතාලියේ සමූහ අවමංගල්‍යයක්",
       "News Content": "පසුගිය බදාදා ඉතාලියේ සිදුවූ රික්ටර් පරිමාණයේ 6.2 ක ප්‍රබල භූ කම්පනයෙන් මියගිය පුද්ගලයන් 35 දෙනෙකු වෙනුවෙන් සමූහ අවමංගල්‍යයක් ඊයේ පැවැත්වුණා.\nභූ කම්පනයෙන් පුද්ගලයන් 290 දෙනෙකු මියගිය අතර, ඊයේ මෙම සමූහ අවමංගල්‍යය පැවැත්වුණේ අර්කුවාටා නගරයේදී මියගිය පුද්ගලයන් පිරිසක් වෙනුවෙන්.\nප්‍රාදේශීය අගනුවර වූ ඇස්කොලි පිසේනෝ නගරයේ ක්‍රීඩා ශාලාව තුළ මියගිය පුද්ගලයන්ගේ සිරුරු එක පෙළට තබා තිබූ අතර, මියගිය කුඩා ළමයින්ගේ සිරුරු ඇතුළත් මිනීපෙට්ටි වර්ණ ගන්වා තිබුණා.\nමෙම සමූහ අවමංගල උත්සවයට අග්‍රාමාත්‍ය මැටේයෝ රෙන්සි සහ ජනාධිපති සර්ජියෝ මැට්ටරෙල්ලා ද සහභාගි වුණා.",
       "URL": "https://www.hirunews.lk/141633/ඉතාලියේ-සමූහ-අවමංගල්‍යයක්",
       "Category": "International News",
       "Parent URL": "https://www.hirunews.lk/international-news.php?pageID=593"
}