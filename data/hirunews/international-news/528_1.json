{
       "Source": "hirunews",
       "Timestamp": "Friday, 20 January 2017 - 9:11",
       "Headline": "ජනපති පදවියේ දිවුරුම් දෙන්න ට්‍රම්ප් වොෂින්ටනයට",
       "News Content": "ඇමරිකාවේ 45 වන ජනාධිපතිවරයා ලෙස දිවුරුම්දීම සදහා රිපබ්ලිකන් පක්ෂය නියෝජනය කරන ඩොනල්ඩ් ට්‍රම්ප් මේ වනවිට වොෂින්ටන් නුවරට පැමිණ තිබෙනවා.\nධවල මන්දිරයට ගොඩනැගිලි කිහිපයකට මෑතින් පිහිටි ට්‍රම්ප් ජාත්‍යන්තර හෝටලය ඔහුගේ පළමු නැවතුමයි.\nඉන් පසු ලින්කන් අනුස්මරණ ශාලාව ආලින්දයේ පැවති සංගීත සංදර්ශනයකට ද එක්වූ ඩොනල්ඩ් ට්‍රම්ප් එහි සිටි පිරිස අමතමින් සදහන් කළේ ඇමරිකාව එක්සත් කිරීමට කටයුතු කරන බවයි.\nඇමරිකානුවන්ට රැකියා සුලභ කිරීමටත්, ආරක්ෂක හමුදා සහ දේශසීමා ආරක්ෂා කිරීමටත් කටයුතු කරන බව ඔහු වැඩිදුරටත් කියා සිටියා.\nඩොනල්ඩ් ට්‍රම්ප් දිවුරුම්දීම ශ්‍රී ලංකා වේලාවෙන් අද මැදියම් රැයේදී සිදුකිරීමට නියමිතයි.",
       "URL": "https://www.hirunews.lk/152479/ජනපති-පදවියේ-දිවුරුම්-දෙන්න-ට්‍රම්ප්-වොෂින්ටනයට",
       "Category": "International News",
       "Parent URL": "https://www.hirunews.lk/international-news.php?pageID=528"
}