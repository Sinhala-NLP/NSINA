{
       "Source": "hirunews",
       "Timestamp": "Wednesday, 07 October 2015 - 17:18",
       "Headline": "ඇමරිකානු ගුවන් ප්‍රහාරය සම්බන්ධයෙන් ස්වාධීන පරීක්ෂණයක් ඉල්ලයි",
       "News Content": "ඇෆ්ගනිස්ථානයේ කුන්දූස් නුවර රෝහලකට එල්ල වූ ‘ඇමරිකානු සන්ධාන,’ ගුවන් ප්‍රහාරය සම්බන්ධයෙන් හමුදා මැදිහත්වීමක් නොමැති ස්වාධීන පරීක්ෂණයක් සිදුකළ යුතු බව දේශසීමා නොමැති වෛද්‍යවරයෝ සංවිධානය ප්‍රකාශ කර තිබෙනවා. ඔවුන් පවත්වාගෙන ගිය මෙම රෝහලට පසුගිය දා එල්ල වූ ගුවන් ප්‍රහාරයෙන් පුද්ගලයන් විසි දෙදෙනෙකු පමණ ජීවිතක්ෂයට පත්වුණා.\nකෙසේ වෙතත් ඇමරිකාව සදහන් කළේ තලෙයිබාන් කැරළිකරුවන් ඉලක්ක කර ගනිමින් සිදුකළ මෙම ගුවන් ප්‍රහාරය රෝහලට එල්ල වූයේ අත්වැරදීමකින් බවයි. එහෙත් මෙය යුද අපරාධයක් බවට දේශසීමා නොමැති වෛද්‍යවරයෝ සංවිධානය චෝදනා කළා.",
       "URL": "https://www.hirunews.lk/118021/ඇමරිකානු-ගුවන්-ප්‍රහාරය-සම්බන්ධයෙන්-ස්වාධීන-පරීක්ෂණයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=699"
}