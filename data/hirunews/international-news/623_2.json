{
       "Source": "hirunews",
       "Timestamp": "Thursday, 16 June 2016 - 14:56",
       "Headline": "බැරක් ඔබාමා සහ දලයි ලාමා තුමා අතර හමුවක්",
       "News Content": "ඇමරිකානු ජනාධිපති බැරක් ඔබාමා සහ ටිබෙටයේ අධ්‍යාත්මික නායක දලයි ලාමා තුමා අතර හමුවක් ධවල මන්දිරයේදී පැවැත් වී තිබෙනවා.\nමෙම හමුව පෞද්ගලික හමුවක් ලෙසයි ධවල මන්දිරය නිවේදනයක් නිකුත් කරමින් පවසන්නේ.\nකෙසේ වෙතත්, ඇමරිකානු ජනාධිපතිවරයා මෙහිදී දලයි  ලාමා තුමාට යෝජනා කර ඇත්තේ චීනය සමඟ පවතින ගැටුම් සාකච්ඡා කර විසඳා ගන්නා ලෙසයි.\nටිබෙටය චීනයේම කොටසක් බවට තමන් විශ්වාස කරන බවයි එහිදී ඇමරිකානු ජනාධිපතිවරයා පෙන්වා දී ඇත්තේ.\nමේ අතර, චීන විදේශ අමාත්‍යාංශය නිවේදනයක් නිකුත් කරමින් ඇමරිකානු ජනාධිපතිවරයාගේ සහ ටිබෙටයේ අධ්‍යාත්මික නායක දලයි ලාමා තුමාගේ හමුව පිළිබඳව අප්‍රසාදය පළ කර තිබෙනවා.",
       "URL": "https://www.hirunews.lk/135733/බැරක්-ඔබාමා-සහ-දලයි-ලාමා-තුමා-අතර-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=623"
}