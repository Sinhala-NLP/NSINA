{
       "Source": "hirunews",
       "Timestamp": "Thursday, 15 January 2015 - 13:08",
       "Headline": "මෝදිට එරෙහි ඇමරිකානු නඩුව ඉවතට.",
       "News Content": "ඉන්දීය අග්‍රමාත්‍ය නරේන්ද්‍ර මෝදි ගුජරාට මහ ඇමති සමයේ එහි සිදුවූ හින්දු - මුස්ලිම් ගැටුම් සම්බන්ධයෙන් ඔහුට එරෙහිව ඇමරිකානු අධිකරණයක් ඉදිරියේ පවරා තිබූ නඩුව ඉවත දමා තිබෙනවා. නිව්යෝක් දිසා විනිසුරුවරයා එම නඩුව ඉවත දමමින් ප්‍රකාශ කළේ රාජ්‍ය නායකයෙකු ලෙස ඉන්දීය අගමැතිවරයාට පවතින වරප්‍රසාද මත එය විභාග කළ නොහැකි බවයි. ඇමරිකානු මානව හිමිකම් සංවිධාන කිහිපයක් ඉන්දීය අග්‍රාමාත්‍යවරයාට එරෙහිව එම නඩුව පවරා තිබුණා. කෙසේ නමුත් මෙම නඩුව හේතුවෙන් ඉන්දීය අග්‍රාමාත්‍ය නරේන්ද්‍ර මෝදිට එරෙහිව ඇමරිකාව වීසා තහනමක් පනවා තිබූ අතර එය පසුගිය වසරේදී ඉවත් කෙරුණා. ඉන් අනතුරුව පසුගිය සැප්තැම්බර් මාසයේදී අග්‍රාමාත්‍ය මෝදි ඇමරිකාවේ සංචාරයක ද නිරතවුණා.",
       "URL": "https://www.hirunews.lk/101277/මෝදිට-එරෙහි-ඇමරිකානු-නඩුව-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=768"
}