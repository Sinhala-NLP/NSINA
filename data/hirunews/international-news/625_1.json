{
       "Source": "hirunews",
       "Timestamp": "Saturday, 11 June 2016 - 13:18",
       "Headline": "ලිබියානු නගරයක් IS ග්‍රහණයෙන් මුදාගැනේ",
       "News Content": "මධ්‍යධරණී මුහුදට මුහුණලා පිහිටි සර්ටේ නගරය අයි එස් ග්‍රහණයෙන් මුදා ගැනීමට හැකි වූ බව ලිබියානු හමුදා ප්‍රකාශ කළා.\nඉරාකයේ සහ සිරියාවේ අයි එස් බලකොටු කිහිපයක් පසුගිය කාලය තුළ බිද වැටුණු අතර සර්ටේ ඒ අතුරෙන් වඩාත්ම ක්‍රමෝපාය වැදගත්කමකින් යුත් නගරයයි.\nවරාය නගරයක් වන එය ලිබියාවේ හිටපු නායක මුවම්මර් ගඩාෆි උපන් නගරය ද වනවා.\nජගත් සංවිධානයේ සහය ලබන ලිබියානු එකමුතු රජයේ හමුදා සර්ටේ යළි අත්පත් කර ගැනීමේ මෙහෙයුම් ආරම්භ කළේ පසුගිය මාසයේදියි.",
       "URL": "https://www.hirunews.lk/135282/ලිබියානු-නගරයක්-ග්‍රහණයෙන්-මුදාගැනේ",
       "Category": "International News",
       "Parent URL": "https://www.hirunews.lk/international-news.php?pageID=625"
}