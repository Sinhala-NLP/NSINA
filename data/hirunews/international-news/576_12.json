{
       "Source": "hirunews",
       "Timestamp": "Thursday, 06 October 2016 - 16:08",
       "Headline": "පාකිස්ථාන රජයෙන් ආරක්ෂක ප්‍රධානීන්ට අභියෝගයක්",
       "News Content": "පාකිස්ථාන රජය විසින් එරට ආරක්ෂක ප්‍රධානීන් වෙත අභියෝගයක් ඉදිරිපත් කර තිබෙනවා.\nඒ ත්‍රස්තවාදය තුරන් කරනවා ද එසේ නොමැතිනම් රට ජාත්‍යන්තරය තුළ හුදකලා වනවා ද යන්න තීරණය කිරීම ආරක්ෂක අංශ සතු බවට ප්‍රකාශ කරමින්.\nපසුගියදා පැවති සර්ව පාක්ෂික සමුළුවකින් අනතුරුව මේ පිළිබදව නිල වශයෙන් පාකිස්ථාන රජය එරට ආරක්ෂක ප්‍රධානීන් වෙත දැනුම්දී ඇති බවයි විදෙස් මාධ්‍ය වාර්තා කරන්නේ.\nකෙසේ වුවත් පාකිස්ථාන අභ්‍යන්තර බුද්ධි අංශයේ අධ්‍යක්ෂ, ජනරාල් රිස්වාන් අක්තාර් සහ එරට ජාතික ආරක්ෂක උපදේශක නසීර් ජන්ජුලා ඉදිරි දින කිහිපය ඇතුළත පාකිස්ථානයේ ත්‍රස්තවාදය බහුලව ක්‍රියාත්මක වන ප්‍රදේශ කිහිපයක සංචාරය කිරීමට නියමිතව තිබෙනවා.",
       "URL": "https://www.hirunews.lk/144597/පාකිස්ථාන-රජයෙන්-ආරක්ෂක-ප්‍රධානීන්ට-අභියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=576"
}