{
       "Source": "hirunews",
       "Timestamp": "Friday, 11 November 2016 - 18:06",
       "Headline": "ට්‍රම්ප් පොරොන්දු සංශෝධනය කරයි",
       "News Content": "මුස්ලිම්වරුන්ට ඇමරිකාවට ඇතුළුවීම වළක්වාලීමේ පොරොන්දුව එරට ජනාධිපති ධුරයට පත්ව සිටින ඩොනල්ඩ් ට්‍රම්ප්ගේ ප්‍රචාරක වෙබ් අඩවියෙන් හදිසියේම අතුරුදන් වී නැවතත් එහි සංශෝධන සහිතව පළ කර ඇතැයි වාර්තා වනවා.\nඒ එම පොරොන්දුව අතුරුදන්වීම පිළිබදව මාධ්‍යවේදීන් ප්‍රශ්න කිරීමත් සමගයි.\nකෙසේ වෙතත්, ඩොනල්ඩ් ට්‍රම්ප්ගේ ප්‍රචාරක ව්‍යාපාරයේ නියෝජිතයෙකු ප්‍රකාශ කර ඇත්තේ තාක්ෂණික දෝෂයක් නිසා අදාළ පුවත තාවකාලිකව අතුරුදන් වූ බවයි.\nමේ අතර, ඇමරිකාවේ ජනාධිපති ධුරයට පත්ව සිටින ඩොනල්ඩ් ට්‍රම්ප්ට එරෙහිව එරට නගර රැසක අදත් විරෝධතා පැවැත්වෙන බව විදෙස් වාර්තා සදහන් කළා.\nඑහෙත් ඒ සඳහා පළමු දිනයට වඩා අඩු ජන සහභාගිත්වයක් දක්නට ලැබෙන බවයි වාර්තා වන්නේ.\nඩොනල්ඩ් ට්‍රම්ප්ට එරෙහිව විරෝධතාවලට එක්ව සිටින බහුතරයක් යෞවන යෞවනියන් වීම ද විශේෂත්වයක්.",
       "URL": "https://www.hirunews.lk/147340/ට්‍රම්ප්-පොරොන්දු-සංශෝධනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=560"
}