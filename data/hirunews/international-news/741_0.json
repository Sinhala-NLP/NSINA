{
       "Source": "hirunews",
       "Timestamp": "Wednesday, 22 April 2015 - 14:04",
       "Headline": "මෙතෙක් සොයා ගත් විශාලතම අවකාශය විශ්වයෙන් සොයා ගැනේ",
       "News Content": "මෙතෙක් සොයා ගෙන ඇති සියලූ මන්දාකිණිවලට වඩා විශාල ශීතල, අඳුරු අවකාශයක් විශ්වයෙන් සොයා ගැනීමට බ්‍රිතාන්‍ය විද්‍යාඥ කණ්ඩායමක් සමත්ව තිබෙනවා. එය අපගේ සෞරග්‍රහ මණ්ඩලයේ අයත් වන මන්දාකිණිය ඇතුළු මෙතෙක් සොයා ගෙන ඇති සියලූම මන්දාකිණිවලට වඩා විශාලම තනි ව්‍යූහයක්. මන්දාකිණි යනු භ්‍රමණය වන තරු, වායු, සහ දුවිලි සමූහයක් වන අතර, එය එක්කොට තබන්නේ ගුරුත්ව බලයෙන්. හවායි විශ්වවිද්‍යාලයේ සිටින බ්‍රිතාන්‍ය විද්‍යාඥයින් පවසන්නේ ආලෝක වර්ෂ බිලියන 1 යි දශම 8 කට එපිටින් මෙම අතිවිශාල අවකාශය පිහිටා ඇති බවයි. සුපර්වොයිඞ් ලෙස හඳුන්වන මෙම අවකාශය තුළ කුමක් අන්තර්ගත ද යන්න ප්‍රායෝගිකව කිව නොහැකි බව ද විද්‍යාඥයින් පවසනවා.",
       "URL": "https://www.hirunews.lk/108076/මෙතෙක්-සොයා-ගත්-විශාලතම-අවකාශය-විශ්වයෙන්-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=741"
}