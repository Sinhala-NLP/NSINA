{
       "Source": "hirunews",
       "Timestamp": "Monday, 15 November 2021 - 6:24",
       "Headline": "එංගලන්තයේ රෝහලක් ඉදිරිපිට පිපිරීමක්",
       "News Content": "උතුරු එංගලන්තයේ - ලිවර්පූල් හී කාන්තා රෝහලක් ඉදිරිපිට මෝටර් රථයක සිදු වූ පිපිරීමකින් පුද්ගලයෙකු මියගොස් තවත් අයෙකු තුවාල ලබා තිබෙනවා.\nසිද්ධිය සම්බන්ධයෙන් ත්‍රස්තවාදය වැළැක්වීමේ පනත යටතේ කෙන්සින්ග්න්ටන් ප්‍රදේශයේ දී තුන්දෙනෙකු අත්අඩංගුවට ගෙන ඇති බවයි විදෙස් වාර්තා සඳහන් කළේ.\nමොවුන් අවුරුදු 21, 26 සහ 29 යන වයස්වල පසුවන්නන්.\nකුලී සේවාවේ යෙදෙන මෝටර් රථයක මෙම පිපිරීම සිදුව ඇති අතර, මියගොස් ඇත්තේ එහි ගමන් ගත් පුද්ගලයා බවටයි සැක පළ කරන්නේ.\nකෙසේ වෙතත් එය මෙතෙක් තහවුරු කරගෙන නැහැ.\nතුවාල ලැබූ එම මෝටර් රථයේ රියදුරු බරපතළ තත්ත්වයෙන් මේ වනවිට රෝහල්ගත කර තිබෙනවා.\nකෙසේ වෙතත් මෙය තවමත් ත්‍රස්ත ක්‍රියාවක් ද යන්න ප්‍රකාශයට පත් කර නැහැ.",
       "URL": "https://www.hirunews.lk/288025/එංගලන්තයේ-රෝහලක්-ඉදිරිපිට-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=80"
}