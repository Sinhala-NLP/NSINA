{
       "Source": "hirunews",
       "Timestamp": "Thursday, 09 July 2015 - 10:14",
       "Headline": "ශුද්ධෝත්තම ෆ්‍රැන්සිස් පාප්වහන්සේ බොලිවියාවට",
       "News Content": "ශුද්ධෝත්තම ෆ්‍රැන්සිස් පාප්වහන්සේගේ ලතින් ඇමරිකානු සංචාරයේ එක් අවස්ථාවක් ලෙස බොලිවියාව වෙත ඊයේ පා තබා තිබෙනවා. විදෙස් වාර්තා සඳහන් කළේ එරට ජනාධිපති ඊවෝ මොරාලේස් ඇතුලූ ජනතාවට පාප්වහන්සේ ආශිර්වාද පළ කර ඇති බවයි. පාප්වහන්සේගේ ලතින් ඇමරිකානු සංචාරයේ ප්‍රථමයෙන් ඉක්වදෝරයට පැමිණි අතර  ඉන් අනතුරුවයි බොලිවියාවට පැමිණ ඇත්තේ. ලතින් ඇමරිකාවෙන් බිහිවූ පළමු පාප්වහන්සේ වන ආජන්ටිනා ජාතික ශුද්ධෝත්තම ෆ්‍රැන්සිස් පාප්වහන්සේ පාප් පදවියට පත්වීමෙන් පසුව ලතින් ඇමරිකාවේ සංචාරය කරන දෙවන අවස්ථාව මෙයයි.",
       "URL": "https://www.hirunews.lk/112871/ශුද්ධෝත්තම-ෆ්‍රැන්සිස්-පාප්වහන්සේ-බොලිවියාවට",
       "Category": "International News",
       "Parent URL": "https://www.hirunews.lk/international-news.php?pageID=720"
}