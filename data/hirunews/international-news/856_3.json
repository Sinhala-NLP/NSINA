{
       "Source": "hirunews",
       "Timestamp": "Saturday, 16 March 2013 - 9:09",
       "Headline": "බ්‍රිතාන්‍ය මන්ත්‍රීවරයෙකුට පාර්ලිමේන්තුව තුළ මත්පැන් තහනමක්.",
       "News Content": "බ්‍රිතාන්‍ය පාර්ලිමේන්තු මන්ත්‍රී එරික් ජෝයි හට පාර්ලිමේන්තු අවන්හලෙන් මත්පැන් ලබා ගැනීම තහනම් කර තිබෙනවා. පසුගිය බ්‍රහස්පතින්දා පාර්ලිමේන්තු අවහන්හලෙන් මත්පැන් පානය කර තවත් මන්ත්‍රීවරයෙකු සමග ගැටුමක් ඇති කර ගැනීම මීට හේතුවයි. කම්කරු පක්ෂය නියෝජනය කරන එරික් ජෝයි හට පනවා ඇති තහනම නැවත දැනුම් දෙන තුරු ක්‍රියාත්මක වන බවයි බ්‍රිතාන්‍ය ගුවන් විදුලිය පවසන්නේ. බ්‍රිතාන්‍යයේ පාර්ලිමේන්තුව ආරම්භ වූ 1801 සිට එහි අවහන් හල තුළ මත්පැන් පානය කිරීමේ අවස්ථාව හිමිව තිබෙනවා. එම සම්ප්‍රදාය අනුව බ්‍රිතාන්‍ය යටත් විජිතය යටතේ පැවැති රටවල්වල පාර්ලිමේන්තු තුළ ද මත්පැන් පානය කිරීමට අවහන් හල් වෙන්ව තිබූ බවයි වාර්තා වන්නේ.",
       "URL": "https://www.hirunews.lk/55320/බ්‍රිතාන්‍ය-මන්ත්‍රීවරයෙකුට-පාර්ලිමේන්තුව-තුළ-මත්පැන්-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=856"
}