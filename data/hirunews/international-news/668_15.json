{
       "Source": "hirunews",
       "Timestamp": "Sunday, 31 January 2016 - 8:53",
       "Headline": "රුසියාව තම ගුවන් තලය උල්ලංඝනය කළ බවට තුර්කියෙන් නැවතත් චෝදනා",
       "News Content": "සිරියානු දේශසීමාව ආසන්නයේදී රුසියානු ජෙට් යානයක් තම ගුවන් තලයට ඇතුලූවූ බවට තුර්කිය නැවතත් චෝදනාවක් එල්ල කර තිබෙනවා.\nඒ සම්බන්ධයෙන් අන්කාරා නුවර රුසියානු තානාපතිවරයා කැඳවා කරුණු විමසූ බවයි තුර්කි විදේශ අමාත්‍යාංශය ප්‍රකාශ කළේ.\nකෙසේ නමුත් රුසියාව කියා සිටියේ මෙය පදනම් විරහිත ප්‍රචාරයක් පමණක් බවයි.\nරුසියාවට අයත් එස්.යූ. 24 ප්‍රහාරක යානයක් අයි.එස්. ඉලක්ක වෙත ප්‍රහාර එල්ල කරමින් සිටියදී තුර්කිය විසින් පසුගිය නොවැම්බර් 24 වනදා බිම හෙලීම නිසා දෙරට අතර, දැඩි රාජතාන්ත්‍රික අර්බුදයක් පැන නැගුණා.",
       "URL": "https://www.hirunews.lk/125109/රුසියාව-තම-ගුවන්-තලය-උල්ලංඝනය-කළ-බවට-තුර්කියෙන්-නැවතත්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=668"
}