{
       "Source": "hirunews",
       "Timestamp": "Wednesday, 22 May 2013 - 12:57",
       "Headline": "මියන්මාරයට එරෙහි ඇමෙරිකානු සම්බාධක ඉවත් කෙරේ.",
       "News Content": "මියන්මාරයට දැනට පනවා ඇති සම්බාධක සම්පූර්ණයෙන් ඉවත් කිරීමට අපේක්ෂා කරන බව ඇමරිකානු ජනාධිපති බරැක් ඔබාමා පවසනවා. මේ දිනවල ඇමරිකාවේ සංචාරයක නිරත මියන්මාර ජනාධිපති තාන් ස්වේ ඇමරිකානු ජනාධිපති බරැක් ඔබාමා ඊයේ හමුවූ අවස්ථාවේදීයි ඔබාමා මෙම අදහස් පළ කර ඇත්තේ. මියන්මාරය මේ වනවිට ප්‍රජාතන්ත්‍රවාදී මාවතේ ගමන් කරමින් සිටින බැවින් තවදුරටත් සම්බාධක පවත්වාගෙන යාම ඇමෙරිකාවේ අපේක්ෂාව නොවන බව ඔබාමා ප්‍රකාශ කර තිබෙනවා. පසුගිය කාලයේ මියන්මාරයේ පැවති මානව හිමිකම් කඩවීම් හේතුවෙනුයි එරටට එරෙහිව ඇමරිකාව සම්බාධක පනවනු ලැබුවේ.",
       "URL": "https://www.hirunews.lk/59453/මියන්මාරයට-එරෙහි-ඇමෙරිකානු-සම්බාධක-ඉවත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=838"
}