{
       "Source": "hirunews",
       "Timestamp": "Friday, 10 January 2020 - 13:17",
       "Headline": "ඉරානය චෝදනා ප්‍රතික්ෂේප කරයි",
       "News Content": "පුද්ගලයන් 176 දෙනෙකු මරුමුවට පත් කරමින් ටෙහෙරාන් නුවර ආසන්නයට කඩා වැටුණු යුක්රේන ගුවන් යානය ඉරාන මිසයිල ප්‍රහාරයකට ලක්වූ බවට එල්ල වන චෝදනා ඉරාන රජය ප්‍රතික්ෂේප කළා.\nරජයේ ප්‍රකාශක අලි රබෙයි කියා සිටියේ එය ඉරානයට එරෙහිව ප්‍රකාශයට පත් කර ඇති මනෝ විද්‍යාත්මක යුද්ධයේ කොටසක් බවයි.\nගුවන් යානයේ සිටි මගීන් නියෝජනය කරන රටවලට සහ ගුවන් යානය නිෂ්පාදනය කළ බෝයිං සමාගමට එහි කළු පෙට්ටියේ පරීක්ෂණ ක්‍රියාවලිය නැරඹීමට පැමිණෙන්නැයි ඉරාන රජයේ ප්‍රකාශකයා ආරාධනයක් ද කළා.\nඇමරිකා එක්සත් ජනපදය සහ යානයේ මගීන්ගෙන් 63 දෙනෙකු නියෝජනය කරන කැනඩාව ප්‍රකාශ කළේ අත්වැරදීමකින් හෝ මෙම ගුවන් යානය ඉරාන මිසයිල ප්‍රහාරයකට ලක්වන්නට ඇති බවයි.",
       "URL": "https://www.hirunews.lk/231979/ඉරානය-චෝදනා-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=208"
}