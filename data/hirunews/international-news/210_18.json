{
       "Source": "hirunews",
       "Timestamp": "Tuesday, 31 December 2019 - 10:52",
       "Headline": "ලැව් ගිනි නිසා දහස් ගණනක් ඕස්ට්‍රේලියාවේ මැලකූටා වෙරළට කොටුවෙයි",
       "News Content": "ඕස්ට්‍රේලියාවේ ප්‍රාන්ත රැසක පැතිරෙන ලැව් ගිනි මේ වන විට නිව් සවුත්වේල්ස් හරහා වික්ටෝරියා ප්‍රාන්තයට ළඟා වී ඇති අතර, එහි සංචාරක නිකේතන නගරයක් වන මැලකූටා වෙරළ තීරයේ දහස් ගණනක් කොටු වී සිටින බව වාර්තා වනවා.\nඔවුන් මහා මාර්ගය දෙපස ඇවිලෙන ලැව් ගිනි නිසා මුහුදු ආසන්නයේ ගොඩනැගිලි සහ වෙරළ තීරයේ රැදී සිටින බවයි විදෙස් වාර්තා සඳහන් කළේ.\nඕස්ට්‍රේලියාවේ නැගෙනහිර වෙරළ තීරය ඔස්සේ සති ගණනාවක් තිස්සේ ඇවිලෙන ලැව් ගිනි හේතුවෙන් හෙක්ටයාර මිලියන 4 ඉක්ම වූ වන ප්‍රදේශයක් විනාශ වී අවසන්.\nඑමෙන්ම, නිවාස සහ දේපළ විශාල ප්‍රමාණයක් ලැව් ගින්නෙන් විනාශ වී ඇති අතර, විදුලිය බිද වැටීම් ද වාර්තා වුණා.\nඔක්තෝම්බරයේ සිට පැතිරෙන ලැව් ගිනි වලින් ජීවිත හානි 10කට වැඩි සංඛ්‍යාවක් සිදුව තිබෙනවා.",
       "URL": "https://www.hirunews.lk/231305/ලැව්-ගිනි-නිසා-දහස්-ගණනක්-ඕස්ට්‍රේලියාවේ-මැලකූටා-වෙරළට-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=210"
}