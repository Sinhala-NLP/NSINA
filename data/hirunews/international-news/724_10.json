{
       "Source": "hirunews",
       "Timestamp": "Tuesday, 23 June 2015 - 9:04",
       "Headline": "රන් කිලෝ 63ක් සමඟ 56ක් අත්අඩංගුවට",
       "News Content": "සිංගප්පූරුවේ සහ මලයාසියාවේ සිට රැගෙන ආ රත්‍රං කිලෝග්‍රෑම් 63ක් සමඟ පුද්ගලයන් 56 දෙනෙකු ඉන්දියාවේ විශාඛපට්නම් ගුවන් තොටුපළේදී අත්අඩංගුවට ගෙන තිබෙනවා. ගුවන් යානා තුනක මගීන් වන ඔවුන්, විශාඛපට්නම් වෙත පැමිණ ඇත්තේ ඊයේ රාත්‍රියේ සහ අද උදෑසනයි. මුලින්ම කාන්තාවන් තුන්දෙනෙකුගේ ගමන් මළු තුළ රත්‍රං හමුවී ඇති අතර, ඔවුන්ගෙන් ලද තොරතුරු අනුව අනෙක් රත්‍රං තොගය හමුවී තිබෙනවා. ගුවන් තොටුපළේ එක්ස් කිරණ යන්ත්‍රයේ පරීක්ෂාවෙන් නිදහස් වීම සඳහා ඒවා ඉලෙක්ට්‍රොනික උපකරණවල අභ්‍යන්තර කොටස් ලෙස සවි කොට තිබූ බව සඳහන්. රන් තොගයේ වටිනාකම ඉන්දීය රුපියල් කෝටි 17කට ආසන්න බවයි ඉන්දීය බලධාරීන් ප්‍රකාශ කළේ.",
       "URL": "https://www.hirunews.lk/111933/රන්-කිලෝ-63ක්-සමඟ-56ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=724"
}