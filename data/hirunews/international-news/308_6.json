{
       "Source": "hirunews",
       "Timestamp": "Saturday, 15 December 2018 - 15:10",
       "Headline": "හිටපු ඇමරිකානු ජනාධිපති ඔබාමාගේ සෞඛ්‍ය රක්ෂණයෙන් ව්‍යවස්ථාව උල්ලංඝනය වන බවට තීන්දුවක්",
       "News Content": "හිටපු ඇමරිකානු ජනාධිපති බැරක් ඔබාමා ඉදිරිපත් කළ සෞඛ්‍ය රක්ෂණ වැඩපිලිවෙල ඇමරිකානු ව්‍යවස්ථාව උල්ලංඝනය කරන්නක් බවට ටෙක්සාස් ප්‍රාන්තයේ මධ්‍යම අධිකරණ විනිසුරුවරයෙකු තීන්දු කර තිබෙනවා.\nඇමරිකානු ප්‍රාන්ත විස්සක් ඔබාමා කෙයා ලෙස හැඳින්වෙන එම සෞඛ්‍ය රක්ෂණ වැඩපිලිවෙලට එක්වූ අතර, එහිදී ඊට ඇතුළත් වීමෙන් සෞඛ්‍ය රක්ෂණයක් නොලැබීමේ දඬුවම් ඉවත් කරනු ලැබුවා.\nඑය ව්‍යවස්ථා විරෝධී කරුණක් ලෙසයි විනිසුරුවරයා හැඳින්වූයේ. කෙසේ නමුත්, ඒ පිළිබඳව ඇමරිකානු ශ්‍රේෂ්ඨාධිකරණයට අභියාචනයක් ඉදිරිපත් වනු ඇතැයි අපේක්ෂිතයි.\nඔබාමා කෙයා සෞඛ්‍ය රක්ෂණය යටතේ ලියාපදිංචි වූ ඇමරිකානුවන්ගේ සංඛ්‍යාව මිලියන 12 කට ආසන්නයි.",
       "URL": "https://www.hirunews.lk/206208/හිටපු-ඇමරිකානු-ජනාධිපති-ඔබාමාගේ-සෞඛ්‍ය-රක්ෂණයෙන්-ව්‍යවස්ථාව-උල්ලංඝනය-වන-බවට-තීන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=308"
}