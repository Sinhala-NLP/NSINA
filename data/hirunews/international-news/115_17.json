{
       "Source": "hirunews",
       "Timestamp": "Thursday, 20 May 2021 - 15:24",
       "Headline": "සුඩානයේ සහ මලාවි රාජ්‍යයේ එන්නත් කල් ඉකුත් වීමේ ගැටළුවක්",
       "News Content": "ලොව පුරා කොරෝනා ආසාදිතයින් දාසය කෝටි පනස්පන් ලක්ෂ හැට දහස් තුන්සිය විසි හත් දෙනෙකු වාර්තා වනවා.\nමරණ සංඛ්‍යාව දැක්වෙන්නේ තිස් හතර ලක්ෂ තිස් එක් දහස් පන්සීය අසු හතක් ලෙසයි.\nගතවූ පැය 24 රේත් වැඩිම ආසාදිතයින් සහ මරණ සංඛ්‍යාවක් ඉන්දියාවෙන් වාර්තා වනවා.\nමේ අතර, අප්‍රිකානු කලාපයේ රටවල් රැසක දැඩි කොරෝනා මර්දන එන්නත් හිඟයක් මතුව තිබෙනවා. එවන් පසුබිමක මලාවි රාජ්‍යයේ ඇස්ට්‍රාසෙනෙකා කොරෝනා මර්දන එන්නත් මාත්‍රා විශාල තොගයක් කල් ඉකුත් වීම හේතුවෙන් ඒවා විනාශ කිරීමට පියවර ගෙන ඇති බවයි විදෙස් මාධ්‍ය වාර්තා කළේ.\nපසුගිය අප්‍රේල් මස 13 වන දින මෙම එන්නත් තොගය මලාවි රාජ්‍යයට ලැබී තිබුණ ද අදාළ කාලසීමාව ඉක්මවා යාමට පෙර ඒවා ජනතාවට ලබාදීමට එරට බලධාරීන් අපොහොසත් වුණා.\nමේ අතර, සුඩානය තුළ ද එන්නත් මාත්‍රා 59,000ක් විනාශ කිරීමට පියවර ගනු ලැබුවේ ද ඒවා කල් ඉකුත්වීම හේතුවෙන්.",
       "URL": "https://www.hirunews.lk/271945/සුඩානයේ-සහ-මලාවි-රාජ්‍යයේ-එන්නත්-කල්-ඉකුත්-වීමේ-ගැටළුවක්",
       "Category": "International News",
       "Parent URL": "https://www.hirunews.lk/international-news.php?pageID=115"
}