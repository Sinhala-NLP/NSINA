{
       "Source": "hirunews",
       "Timestamp": "Saturday, 21 September 2013 - 19:27",
       "Headline": "න්‍යෂ්ටික බෝම්බ දෙකක් පුපුරා යාම 99න් වැළකිලා.",
       "News Content": "ලෝක ඉතිහාසය වෙනස් කිරීමට සමත් න්‍යෂ්ටික අනතුරක් වැළකුණු අයුරු ජාත්‍යන්තර මාධ්‍ය විසින් දැන් හෙළි කරනවා. හිරෝෂිමා සහ නාගසාකි වෙත එල්ල කෙරුණු හයිඩ‍්‍රජන් බෝම්බ මෙන් 260 ගුණයක් ප්‍රබල බෝම්බ 2 ක්, 1961 වසරේදී ඇමෙරිකානු භූමිය තුළ පිපිරීමේ අවදානමක් පිළිබඳවයි බ්‍රිතාන්‍ය පුවත්පතක් මෙලෙස හෙළි කර ඇත්තේ. ජෝන් එෆ් කෙනඩි ජනාධිපති ධුරයට පත්වී පළමු වසර තුළ මෙම හදිසි අනතුර සිදුව තිබෙනවා. බී 52 වර්ගයේ ප්‍රහාරක යානාවක තිබූ හයිඩ‍්‍රජන් බෝම්බ 2 ක් පාලනය කර ගත නොහැකිව ඇමෙරිකාවේ උතුරු කැරොලයිනා ප්‍රදේශයට මුදා හැරීම එම අනතුරයි. ඉන් එක් බෝම්බයක් පිපිරීමට ආසන්නවී ඇති අතර, එය වැළකී ඇත්තේ වෝල්ටීයතාව අඩු ස්විචයක් හේතුවෙන්. මෙම සිද්ධිය වාර්තා වන්නේ ඇමෙරිකාව සහ රුසියාව අතර, නිරවි යුද්ධය උච්චතම ලෙසින් පැවති අවස්ථාවක මෙන්ම, කියුබානු මිසයිල අර්බුදයට වසරකට පෙරයි.",
       "URL": "https://www.hirunews.lk/67702/න්‍යෂ්ටික-බෝම්බ-දෙකක්-පුපුරා-යාම-99න්-වැළකිලා",
       "Category": "International News",
       "Parent URL": "https://www.hirunews.lk/international-news.php?pageID=801"
}