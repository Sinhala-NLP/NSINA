{
       "Source": "hirunews",
       "Timestamp": "Saturday, 08 December 2018 - 12:00",
       "Headline": "පැරිසිය නැවතත් විරෝධතාවලට මුහුණදෙන්න සූදානම්",
       "News Content": "ජීවන වියදමට එරෙහිව පැන නැගුණු ජනපති එම්මානුවෙල් මැක්‍රොන් විරෝධී උද්ඝෝෂණ රැල්ල අද සිව්වන සති අන්තයටත් ප්‍රංශයේ පැරිස් අගනුවරදී ආරම්භවීමට නියමිතයි.\nඉන්ධන බද්දට එරෙහිව මුලින්ම පැන නැගුණු මෙම විරෝධතා සංවිධාන කරනු ලබන්නේ කහ බැනියම් ව්‍යාපාරය නැමති සංවිධානය විසින්.\nසති අන්තයන්හි පවත්වන මෙම විරෝධතා ප්‍රචන්ඩ ස්වරූපයකට පෙරළුනු අතර, පසුගිය සතියේ සිය ගණනක් අත්අඩංගුවට ගනු ලැබුවා.\nඑහිදී තවත් විශාල පිරිසක් තුවාල ලබා තිබෙනවා.\nමෙම සති අන්තයේ ආරක්ෂාව සඳහා ආරක්ෂක හමුදා සාමාජිකයන් 90,000 ක් යොදවා ඇති අතර, පැරිස් අගනුවර පමණක් 8,000 කට වැඩි නිලධාරීන් යොදවා ඇත්තේ සන්නද්ධ රථ 12 ක්ද සමඟයි.",
       "URL": "https://www.hirunews.lk/205727/පැරිසිය-නැවතත්-විරෝධතාවලට-මුහුණදෙන්න-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=310"
}