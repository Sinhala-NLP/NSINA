{
       "Source": "hirunews",
       "Timestamp": "Saturday, 31 March 2018 - 11:59",
       "Headline": "17 හැවිදිරි තරුණිය කෙලෙසූ මිතුරන් දෙදෙනාට ගමක් ඉදිරියේ ලැබුණු දඬුවම (ඡායාරූප)",
       "News Content": "වයස අවුරුදු 17ක තරුණියක් දූෂණය කළ තරුණයින් දෙදෙනෙකුට ලබා දුන් දඬුවමක් පිළිබද පුවතක් විදෙස් මාධ්‍ය වාර්තා කරනවා.\nවයඹදිග ඉන්දියාවේ මෙම සිදුවීම සිදුව ඇති අතර දූෂණ සිද්ධියට සම්බන්ධ සැකකාර තරුණයින් දෙදෙනා කොටුකර ගැනීමට ප්‍රදේශවාසීන් සමත්ව ඇති අතර පසුව ඔවුන් දෙදෙනා මහ මඟදී නිරුවත්කර පහරදී පොලිසියට බාරදී තිබෙනවා.\nතරුණිය දූෂණය කිරීමේ සිද්ධියට සැකකරුවන් සිව් දෙනෙක් සම්බන්ධ බවට කරුණු අනාවරණය වී ඇති අතර සෙසු සැකරුවන් දෙදෙනා පලා ගොස් ඇති බවටයි වාර්තා වන්නේ.\nපොලිසිය පවසන්නේ ඔවුන් දෙදෙනා ද සොයා පරීක්ෂණ ආරම්භකර ඇති බවයි.\n17 හැවිරිදි අදාල තරුණිය එක තරුණයෙකු සමඟ නිවසින් බැහැරව ගොස් ඇති අතර පසුව අදාල තරුණයා ඔහුගේ තවත් මිතුරන් තිදෙනෙකු සමඟ ඇයව දූෂණය කර ඇති බවටයි කරුණු අනාවරණය වී ඇත්තේ.\nඅනතුරුව අළුයම දෙකට පමණ නැවත එම තරුණිය නිවස ගෙනවිත් දමා තිබෙනවා.\nදූෂණය ලක්වූ තරුණිය පසුදින සිද්ධිය සම්බන්ධයෙන් පොලිසියට පැමිණිලි කර ඇති අතර එම අවස්ථාවේදී ප්‍රදේශවාසීන් එක්ව සිද්ධියට සම්බන්ධ සැකකරුවන් දෙදෙනෙක් කොටුකර ගැනීමට සමත්ව තිබෙනවා.\nපසුගිය මාසයේදී දවයස අවුරුදු 05ක දැරියක් දූෂණය කර ඝතනය කළ දෙදෙකුට ප්‍රදේශවාසීන් විසින් පහරදී මරා දමා ඇති බවට වයඹදිග ඉන්දියාවෙන් වාර්තා වුණා.",
       "URL": "https://www.hirunews.lk/187322/17-හැවිදිරි-තරුණිය-කෙලෙසූ-මිතුරන්-දෙදෙනාට-ගමක්-ඉදිරියේ-ලැබුණු-දඬුවම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=381"
}