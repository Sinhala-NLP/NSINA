{
       "Source": "hirunews",
       "Timestamp": "Sunday, 31 December 2017 - 14:12",
       "Headline": "පාකිස්ථානයේ හිටපු අගමැති නවාස් ෂරිෆ් සෞදි අරාබියේ",
       "News Content": "බලයෙන් පහ කෙරුණු පාකිස්ථානයේ හිටපු අගමැති නවාස් ෂරිෆ් ඊයේ සන්ධ්‍යාවේ සෞදි අරාබියේ රියාද් නුවරට පැමිණියා.\nඔහුට බලය අහිමිවූයේ මූල්‍ය චෝදනා මත පාකිස්ථාන ශ්‍රේෂ්ඨාධිකරණය ලබාදුන් තීන්දුවකට අනුවයි.\nනවාස් ෂරිෆ්ගෙන් පසු පාකිස්ථාන මුස්ලිම් ලීගයේ නායකත්වයට පත්ව සිටින ඔහුගේ සොහොයුරු පන්ජාබ් මහ ඇමති ශබාස් ෂරිෆ් ද සෞදි අරාබියට පැමිණ තිබෙනවා.\nඒ සඳහා සෞදි රජ පවුල විසින් විශේෂ ගුවන් යානයක් පාකිස්ථානයට යැවූ බව සඳහන්.\nනවාස් ෂරිෆ්ගේ පවුලේ සාමාජිකයන්ට එරෙහි මූල්‍ය දූෂණ නඩු 3 ක් පාකිස්ථානයේ විභාග වද්දී ඔවුන්ට රටින් නික්මීමට අවසර ලැබී ඇත්තේ සෞදි රජ පවුලේ මැදිහත්වීම නිසා බවටද වාර්තා පළවනවා.",
       "URL": "https://www.hirunews.lk/179788/පාකිස්ථානයේ-හිටපු-අගමැති-නවාස්-ෂරිෆ්-සෞදි-අරාබියේ",
       "Category": "International News",
       "Parent URL": "https://www.hirunews.lk/international-news.php?pageID=409"
}