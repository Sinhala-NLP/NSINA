{
       "Source": "hirunews",
       "Timestamp": "Friday, 07 July 2017 - 10:53",
       "Headline": "හොංකොං දිවයිනෙන් විශාලම ඇත්දළ තොගය අල්ලයි",
       "News Content": "වසර 30 කින් හොංකොං දිවයිනෙන් සොයා ගැණුනු විශාලතම ඇත්දළ තොගය ඊයේ අත්අඩංගුවට ගෙන තිබෙනවා.\nහොංකොං වරාය ආශ්‍රිත බහාලූම් අංගනයක බහාලූමක තිබී කිලෝග්‍රෑම් 7200 ක් බරැති ඇත්දළ සොයා ගෙන ඇති අතර එහි වටිනාකම ඇමරිකානු ඩොලර් මිලියන 9 යි දශම 2 කට ආසන්නයි.\nමැලේසියාවේ සිට එම බහාලූම එවා ඇත්තේ අධි ශීතකල මසුන් බවට සදහන් කරමින්.\nසංරක්ෂණ සංවිධානයක් වන වයිල්ඩ් - ඒඩ් ප්‍රකාශ කළේ මෙම ඇත්දළ තොගය ඇතුන් 800 දෙනෙකුගෙන් ලබාගෙන ඇති බවයි.\nඉන් වැඩි සංඛ්‍යාවක් දළ ලබාගැනීම සඳහා පමණක් දෛනිකව ඝාතනයට ලක්වන බව විදෙස් පුවත් සේවා පෙන්වා දෙනවා.\nහොංකොං දිවයිනේ ඇත්දළ වෙළදාම වසර 150 ක් තිස්සේ සිදුවන්නක්.\nඑහෙත්, අලි ඇතුන් වදවීමේ තර්ජන හේතුවෙන් ඇත්දළ වෙළදාම නතර කිරීම සදහා හොංකොං වෙත ලබාදී ඇති කාලසීමාව වසර 2021 න් අවසන් වනවා.",
       "URL": "https://www.hirunews.lk/165296/හොංකොං-දිවයිනෙන්-විශාලම-ඇත්දළ-තොගය-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=462"
}