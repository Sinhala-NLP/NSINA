{
       "Source": "hirunews",
       "Timestamp": "Tuesday, 05 October 2021 - 10:06",
       "Headline": "ඉන්දියාවේ කොරෝනා ආසාදිතයින්ගේ වාර්තාගත අඩුවීමක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයින් 18,346 දෙනෙකු හඳුනාගෙන තිබෙනවා.\nඑය දින 209කින් වාර්තා වූ අවම දෛනික කොරෝනා ආසාදිතයින් සංඛ්‍යාව බවයි ඉන්දීය සෞඛ්‍ය අමාත්‍යාංශය සඳහන් කළේ.\nඉන්දියාවේ සමස්ත කොරෝනා ආසාදිත සංඛ්‍යාව ඒ අනුව 33,863,000 ඉක්මවනවා.\nඑහෙත්, 33,150,000 කට වැඩි සංඛ්‍යාවක් මේ වනවිට සුවය ලැබීම නිසා සක්‍රිය ආසාදිතයින් සංඛ්‍යාව 252,901ක් ලෙස දින 201කින් අඩුම අගය සලකුණු කිරීම විශේෂත්වයක්.\nඊයේ දිනයේ කොරෝනා මරණ 263ක් ද වාර්තා වී ඇති අතර, එරට සමස්ත කොරෝනා මරණ සංඛ්‍යාව 449,260ක්.",
       "URL": "https://www.hirunews.lk/284106/ඉන්දියාවේ-කොරෝනා-ආසාදිතයින්ගේ-වාර්තාගත-අඩුවීමක්",
       "Category": "International News",
       "Parent URL": "https://www.hirunews.lk/international-news.php?pageID=90"
}