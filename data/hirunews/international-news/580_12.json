{
       "Source": "hirunews",
       "Timestamp": "Monday, 26 September 2016 - 17:05",
       "Headline": "කොළොම්බියානු සාම ගිවිසුමට අද අත්සන් තැබේ",
       "News Content": "ලතින් ඇමරිකාවේ දීර්ඝතම සිවිල් යුද්ධයක් නිළ වශයෙන් අවසන් කරමින් කොළොම්බියානු සාම ගිවිසුමට අද අත්සන් තැබෙනවා.\nවසර 52ක් තිස්සේ පැවති කොලොම්බියානු සිවිල් යුද්ධයේදී දෙලක්ෂ 50,000කට අධික පිරිසක් ජීවිතක්ෂයට පත්වූ අතර ඉන් එරට ආර්ථිකයට එල්ල වූයේ දැඩි පහරක්.\nඅද අත්සන් තැබෙන ගිවිසුමවට මඟ හෙළි පෙහෙලි කරමින් සාම සාකච්ඡා වසර 4ක් තිස්සේ ක්‍රියාත්මක වූයේ කියුබාවේ හවානා නුවර දීයි.\nෆාර්ක් ගරිල්ලා නායක ටිමොචෙන්කෝ සහ කොළොම්බියානු ජනාධිපති මනුවෙල් සැන්ටෝස් අද ප්‍රථමවරට අතට අත දී ගිවිසුමට අත්සන් තැබීමට එක්වන්නේ ලෝක නාකයන් රැසක් ඉදිරියේයි.\nජගත් සංවිධාන මහලේකම් බෑන් කී මූන්, කියුබානු ජනාධිපති රාවුල් කස්ත්‍රෝ සහ ඇමරිකානු රාජ්‍ය ලේකම් ජෝන් කෙරී ඒ සඳහා ආරාධනා ලැබූවන් අතර වනවා.",
       "URL": "https://www.hirunews.lk/143874/කොළොම්බියානු-සාම-ගිවිසුමට-අද-අත්සන්-තැබේ",
       "Category": "International News",
       "Parent URL": "https://www.hirunews.lk/international-news.php?pageID=580"
}