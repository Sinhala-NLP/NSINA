{
       "Source": "hirunews",
       "Timestamp": "Sunday, 11 December 2016 - 18:02",
       "Headline": "සෞදියේ සිට ඉරානයට ඔත්තු සැපයූ 15කට මරණ දඬුවම",
       "News Content": "සෞදි අරාබියේ සිට ඉරානයට ඔත්තු සැපයු  පහළොස් දෙනෙකු සෞදි අධිකරණය විසින් මරණ දඬුවම නියම කර තිබෙනවා.\nමෙම සිද්ධියට අදාලව පුද්ගලයින් තිස් දෙදෙනෙකු අත්අඩංගුවට ගෙන ඇති අතර ඉන් තිස්දෙනෙකු සෞදි ජාතික ෂියා මුස්ලිම් ජාතිකයන් බව සදහන්.\nඉතිරි දෙදෙනා ඉරාන ජාතිකයෙක් හා ඇෆ්ගනිස්ථාන ජාතිකයෙක් බවයි වාර්තාවන්නේ.\nවිදෙස් වාර්තා සදහන් කරන්නේ සැකකරුවන් තිස් දෙදෙනාගෙන් පහළොස් දෙනෙකුට මරණ දඬුවම නියම කර ඇති අතර දාහත් දෙනෙකුට මස 06 සිට වසර 25 දක්වා වූ දඬුවම් නියම කර ඇති බවයි.\nසෞදි ආරක්ෂක අංශ වල  තොරතුරු ඉරානයට ලබා දුන්නැයි පවසමින් මීට වසර තුනකට පෙර මොවුන් මෙලෙස අත්අඩංගුවට ගෙන ඇති බව සදහන්.",
       "URL": "https://www.hirunews.lk/149463/සෞදියේ-සිට-ඉරානයට-ඔත්තු-සැපයූ-15කට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=548"
}