{
       "Source": "hirunews",
       "Timestamp": "Sunday, 16 September 2018 - 8:10",
       "Headline": "සිරියාවට ඊශ්‍රායල මිසයිල් ප්‍රහාරයක්",
       "News Content": "සිරියාවේ ඩමස්කස් නුවර ගුවන් තොටුපලට ඊයේ සන්ධ්‍යාවේ ඊශ්‍රායල මිසයිල ප්‍රහාරයක් එල්ලවූ බව සිරියානු රජය ප්‍රකාශ කළා.\nඑහෙත් එම මිසයිල කිහිපයක්ම පතිත වීමට පෙර බිම හෙලීමට සමත්වූ බවයි එමඟින් වැඩිදුරටත් සඳහන් කළේ.\nමිසයිල ප්‍රහාරයෙන් සිදුවූ හානි පිළිබඳව වැඩිදුර තොරතුරු සිරියාව විසින් අනාවරණ කර නැහැ.\nඑහෙත් සිය ගුවන් ආරක්ෂණ පද්ධති සක්‍රිය කළ බව ඔවුන් තහවුරු කළා.\nකෙසේ නමුත් මේ සම්බන්ධයෙන් ඊශ්‍රායලය මෙතෙක් කිිසිදු ප්‍රකාශයක් සිදුකර නැහැ.\nඊශ්‍රායලය විසින් සිරියාව සහ ඉරානය සළකන්නේ මැදපෙරදිග සිය පසමිතුරන් ලෙසයි.\nඑබැවින් මෙවැනි ප්‍රහාර ඔවුන් විටින් විට එල්ල කරනු ලබනවා.",
       "URL": "https://www.hirunews.lk/200005/සිරියාවට-ඊශ්‍රායල-මිසයිල්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=333"
}