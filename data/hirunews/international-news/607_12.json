{
       "Source": "hirunews",
       "Timestamp": "Wednesday, 27 July 2016 - 19:14",
       "Headline": "ප්‍රංශයේ ආගමික ස්ථානවලට ආරක්ෂාව තර කරන ලෙසට ඉල්ලීමක්",
       "News Content": "ප්‍රංශයේ ආගමික ස්ථානවල ආරක්ෂාව තර කරන ලෙස එරට ආගමික නායකයන් ජනාධිපති ප්‍රංශුවා හොලාන්ඞ්ගෙන් ඉල්ලීමක් කර තිබෙනවා.\nඊයේ ප්‍රංශයේ රුවෝන් නගරයේ දේවස්ථානයකට කඩා වැදුණු සන්නද්ධ පුද්ගලයන් දෙදෙනෙකු එල්ල  කළ ප්‍රහාරයකින් එහි පූජකවරයා ජීවිතක්ෂයට පත්වුණා.\nමෙම සිද්ධියෙන් පසුව ක්‍රිස්තියානි, මුස්ලිම්, යුදෙව් සහ බෞද්ධ ආගමික නායකයන් පිරිසක් ප්‍රංශ ජනාධිපතිවරයා හමුවූ අවස්ථාවේදී මෙම ඉල්ලීම සිදුකර ඇති බවයි විදෙස් වාර්තා අනාවරණ කළේ.",
       "URL": "https://www.hirunews.lk/139160/ප්‍රංශයේ-ආගමික-ස්ථානවලට-ආරක්ෂාව-තර-කරන-ලෙසට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=607"
}