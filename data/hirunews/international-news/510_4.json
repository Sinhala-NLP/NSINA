{
       "Source": "hirunews",
       "Timestamp": "Saturday, 04 March 2017 - 12:27",
       "Headline": "ගොවිපොළ හිමියන් පුදුම කරමින් බිහිවූ අසාමාන්‍ය සත්වයා",
       "News Content": "විකෘති තාවයක් සහිතව උපත ලද අසාමාන්‍ය ඌරු පැටවෙකු පිළිබද පුවතක් විදෙස් මාධ්‍ය වාර්තා කරනවා.\nචීනයේ අන්හුයි පළාතේ පිහිටි ගොවිපොළක මෙම සිදුවීම සිදුව ඇති බවයි වාර්තා වන්නේ.\nඑම ගොවිපොළේ සිටි ඊරියක විසින් පසුගිය 01 වනදා පැටවුන් 20 දෙනෙක් බිහි කර ඇති අතර ඉන් එක් පැටවෙකු අසාමාන්‍ය විකෘති තාවයකින් යුක්තව උපත ලබා ඇති බව සදහන්.\nමෙම පැටවාට එක ඇසක පමණක් පිහිටා ඇති අතර අනෙක් ඌරු පැටවුන්ගේ මෙන් ශරීරයේ රෝම වර්ධනය වී නොමැති බව විදෙස් මාධ්‍ය වැඩිදුරටත් වාර්තා කරනවා.\nමෙම සත්වයා ඉපදී පැය දෙකකින් පසු මියගොස් ඇති අතර එම සත්වයාගේ සිරුර පරීක්ෂණ කටයුතු සදහා පරීක්ෂණාගාරයක් වෙත යවා ඇති බවයි වාර්තා වන්නේ.\nමීට පෙර කම්බෝජයේදී මෙවැනිම විකෘති තාවයක් සහිත ඌරු පැටවෙකු බිහිව ඇති අතර මෙම සත්වයා පිළිබදව එරට බොහෝ දෙනෙකුගේ අවධානය යොමුව තිබෙනවා.",
       "URL": "https://www.hirunews.lk/156031/ගොවිපොළ-හිමියන්-පුදුම-කරමින්-බිහිවූ-අසාමාන්‍ය-සත්වයා",
       "Category": "International News",
       "Parent URL": "https://www.hirunews.lk/international-news.php?pageID=510"
}