{
       "Source": "hirunews",
       "Timestamp": "Wednesday, 12 July 2017 - 15:50",
       "Headline": "ගුවන් ඉතිහාසයේ දැවැන්තම අනතුර ගුවන් ගමන් පාලකවරුන්ගේ දස්කමින් වැළකෙයි",
       "News Content": "අමරිකාවේ සැන් ෆ්‍රැන්සිස්කෝ ගුවන් තොටුපලේදී ගුවන්යානා 5 ක් එකිනෙක ගැටීමට ගිය අනතුර සම්බන්ධයෙන් විශේෂ විමර්ශණයක් ආරම්භ කර තිබෙනවා.\nගුවන්තොටුපලේ යානා 4 ක් ගුවන්ගත වීමට සුදානමින් තිබියදී තවත් යානයක් ප්‍රතිවිරුද්ධ දිශාවෙන් ගොඩබැස්වීමට පැමිණ ඇති බවටයි හෙළිවී ඇත්තේ.\nඑම අවස්ථාවේදී වහාම ක්‍රියාත්මක වු ගුවන් ගමන් පාලක නිලධාරීන් අදාළ යානයට එහි ගොඩබැස්වීම සිදු නොකරන ලෙසට උපදෙස් ලබාදී වෙනත් ස්ථානයක් වෙත වහාම යන ලෙසට දැනුම්දී  තිබෙනවා.\nඑයාර් බස් 320 වර්ගයේ එම යානය පසුව නිරුපද්‍රිතව ගොඩබැස්වු බවයි විදෙස් පුවත් සේවාවල දැක්වෙන්නේ.\nපසුගිය 7 වනදා මෙය සිදුව ඇති අතර එය ඉතා දුර්ලබ අවස්ථාවක් ලෙසට ද සැලකෙනවා.\nකැනඩාවට අයත් යානය මගීන් 135 ක් සහ කාර්ය මණ්ඩල සාමාජිකයන් 5 දෙනෙකු සමගයි සැන් ෆ්‍රැන්සිස්කෝ ගුවන්තොටුපලට ගොඩබැස්වීමට පැමිණ තිබුනේ.\nගුවන් තොටුපලේ නතර කර තිබු යානා 4 සිට මගීන් සහ කාර්ය මණ්ඩලය පිළිබඳ මෙතෙක් අනාවරණ වී නැහැ.\nකැනඩාවට අයත් අදාළ යානය ගුවන්ගත වීමට තිබු යානා 4 ගුවන් පථයේ තිබු අවස්ථාවේ ගොඩබැස්වුයේ නම් එය ගුවන් ඉතිහාසයේ දැවැන්තම අනතුර බවට පත්වීමට ඉඩ තිබු බව විශේෂඥයන් පෙන්වා දෙනවා.\nලොව මෙතෙක් සිදුවු දැවැන්තව ගුවන් අනතුර ලෙසට සැලකෙන්නේ 1977 වසරේදී ස්පාඤ්ඤයේ කැනරි දුපත්වලදී බෝයිං ගුවන්යානා 2 ක් එකිනෙක ගැටීමෙන් 583 දෙනෙකු ජීවිතක්ෂයට පත්වු අනතුරයි.",
       "URL": "https://www.hirunews.lk/165717/ගුවන්-ඉතිහාසයේ-දැවැන්තම-අනතුර-ගමන්-පාලකවරුන්ගේ-දස්කමින්-වැළකෙයි",
       "Category": "International News",
       "Parent URL": "https://www.hirunews.lk/international-news.php?pageID=460"
}