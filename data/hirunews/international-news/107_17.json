{
       "Source": "hirunews",
       "Timestamp": "Thursday, 01 July 2021 - 13:13",
       "Headline": "චීනයෙන් ඇමෙරිකාවට දැඩි ප්‍රතිචාර (වීඩියෝ)",
       "News Content": "වසර 72ක් පුරා චීනයේ පාලන බලය හොබවන චීන කොමියුනිස්ට් පක්ෂයේ සියවැනි සංවත්සරය අදට යෙදී තිබෙනවා.\nපක්ෂ සංවත්සරයට සමගාමීව චීනයේ සැමරුම් උත්සව අවස්ථා රැසක් පැවැත්වුණා.\nජාතිය ආමන්ත්‍රණය කළ චීන ජනාධිපති ෂී ජිංපිං අවධාරණය කළේ තම රටේ ක්‍රියා සඳහා මැදිහත්වීමට හෝ හිරිහැර කිරීමට විදෙස් බලවතුන් උත්සාහ කළහොත් ඔවුන්ගේ ඔළු කුඩුවිය හැකි බවයි.\nවිදෙස් විශ්ලේෂකයින් පෙන්වා දෙන්නේ චීන ජනාධිපතිවරයා අමෙරිකාව ඉලක්ක කර එම ප්‍රකාශය සිදුකළ බවයි.\nඒ චීනයේ පරිපාලන කලාපයක් වන හොංකෙං හි වැසියන්ගේ මානුෂීය අයිතීන්උ ල්ලංඝනය කරන බවට අමෙරිකාව ප්‍රමුඛ බටහිර රටවල් චීනයට දැඩි චෝදනා එල්ල කිරීම නිසයි.\n1921 වසරේ දී පිහිටවු චීන කොමියුනිස්ට් පක්ෂය සැලකෙන්නේ ලොව පැරණිතම සහ බලවත්ම දේශපාලන පෙරමුණක් ලෙසයි.",
       "URL": "https://www.hirunews.lk/275771/චීනයෙන්-ඇමෙරිකාවට-දැඩි-ප්‍රතිචාර-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=107"
}