{
       "Source": "hirunews",
       "Timestamp": "Thursday, 14 January 2016 - 12:54",
       "Headline": "අන්තර්ජාලයෙන් 'විකුණා' මවට ජීවය දුන් පුතා",
       "News Content": "ලන්ඩනයේ පදිංචිව සිටින පාකිස්තාන පවුලක්. දරුවන් හයයි.  34 හැවිරිදි පුත්‍රයා Imran Najeeb. බැංකු කළමනාකරුවෙක්. මව Zainab Begum. ඇය වකුගඩු රෝගයෙන් පීඩා විඳින්නියක්.\nඉම්රාන් තීරණය කළේ මවට  තම වකුගඩුවක් පිරිනැමීමටයි. ඔහු මේ බව මවට පැවසුවා. නමුත් මව ඊට කැමැත්තක් දැක්වූයේ නෑ.\nදස මසක් කුස දරා තමන් බිහිකළ උතුම් මව බේරා ගැනීමට මේ රත්තරන්  පුත්‍රයා උපක්‍රමයක් අනුගනමය කළා. අන්තර්ජාලයෙන්  වකුගඩුවක ඡායාරූපයක් ලබා ගෙන මුද්‍රණය කළා. ඒ 'photo' එක ගෙනවිත් අම්මට පෙන්නුවා.\nපෙන්නලා කිව්වේ.. \" අම්මේ.... මේ මගේ වකුගඩුවක්.....ඔපරේෂන් එකෙන් අයින් කළා ...  මම මේක ඉන්ටර්නෙට් එකෙන් වික්කා. ඒක ගන්ට චීනේ කට්ටියක් සුදානම්. ලොකු ගානකුත් ලැබෙනවා.....ලබන සතිය වෙනකොට ඒ අය එනවා අරගෙන යන්ට...\"\nමව ඊට ප්‍රතිචාර  දක්වා  තිබෙනවා. ඇය පවසා ඇත්තේ පුතාගේ වකුගඩුව හොඳටම ගැළපෙන්නේ අම්මට බවයි.\nපුතාගේ උපක්‍රමය සාර්ථක  වූවා.",
       "URL": "https://www.hirunews.lk/123992/අන්තර්ජාලයෙන්-විකුණා-මවට-ජීවය-දුන්-පුතා",
       "Category": "International News",
       "Parent URL": "https://www.hirunews.lk/international-news.php?pageID=673"
}