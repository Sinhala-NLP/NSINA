{
       "Source": "hirunews",
       "Timestamp": "Sunday, 22 February 2015 - 17:06",
       "Headline": "තුර්කි අධිරාජ්‍යයාගේ සිරියානු ස්මාරකය ඉවතට",
       "News Content": "සිරියාවේ - කොබානි නගරය ආසන්නයේ පිහිටි තුර්කි අධිරාජ්‍යා වූ සුලෙයිමාන් ෂා රජුගේ සොහොන සහිත ස්මාරකය තුර්කි ආරක්ෂක අංශ අද ඉවත් කරගෙන තිබෙනවා. ඒ, සිරියාවේ අයි.එස්. සටන්කාමීන් ප්‍රහාර වලින් එම ස්මාරකයට  හානි සිදුවේ යැයි ඇති වූ අවිනිශ්චිතාව හේතුවෙන්. එම අවස්ථාවට සන්නද්ධ රථ සහ ආරක්ෂක භටයින් විශාල පිරිසක් ද එක්ව සිටි බව විදෙස් වාර්තා සදහන් කළා. පසුගිය 2014 වසරේ මාර්තු මාසයේදී, සුලෙයිමාන් ෂා රජුගේ සොහොන සහිත ස්මාරකය අසළ රදවා ඇති තුර්කි ආරක්ෂක භටයින් ඉවත් කර ගන්නා ලෙසත් එසේ නොවුණහොත් මෙම ස්මාරකය විනාශ කරන බවටත් අයි.එස්. සටන්කාමීන් දැනුම්දී තිබුණා.",
       "URL": "https://www.hirunews.lk/104041/සිරියාවේ-පිහිටි-තුර්කි-අධිරාජ්‍යයාගේ-ස්මාරකය-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=756"
}