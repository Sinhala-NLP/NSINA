{
       "Source": "hirunews",
       "Timestamp": "Tuesday, 14 June 2022 - 19:54",
       "Headline": "නවදිල්ලියේ ආයු අපේක්ෂාව වසර 10කින් පහතට",
       "News Content": "පවතින වායු දූෂණය හේතුවෙන් ඉන්දියාවේ නවදිල්ලි අගනුවර ආයු අපේක්ෂාව ඉදිරියේදී වසර 10කින් පමණ අඩුවනු ඇති බව නවතම පර්යේෂණ වාර්තාවක් අනාවරණ කරනවා.\nචිකාගෝ විශ්වවිද්‍යාලය විසින් සිදුකළ අදාළ පර්යේෂණ අනුව ඉන්දීය ජනගහණයෙන් සියයට 40කට ආසන්න පිරිසක් වායු දූෂණය නිසා ඔවුන්ගේ ජීවිත කාලයෙන් වසර හත හමාරක් පමණ අහිමි කරගන්නා බව සඳහන්.\nලෝකයේ වැඩිම වායු දූෂණයක් සහිත නගරය ලෙස සැලකෙන නවදිල්ලියේ වර්තමාන තත්වය අනුවද ආයු අපේක්ෂාව වසර පහකින් අඩු වී අවසන්.",
       "URL": "https://www.hirunews.lk/307128/නවදිල්ලියේ-ආයු-අපේක්ෂාව-වසර-10කින්-පහතට",
       "Category": "International News",
       "Parent URL": "https://www.hirunews.lk/international-news.php?pageID=45"
}