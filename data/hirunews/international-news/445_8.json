{
       "Source": "hirunews",
       "Timestamp": "Monday, 28 August 2017 - 10:52",
       "Headline": "අයර්ලන්තයේ කැනඩා තානාපති නිල නිවසේ හොල්මන්",
       "News Content": "සිය නිල නිවසේ සිදුවන කිසියම් බියකරු සිදුවීම් ජාලයන් නිසා තානාපතිවරයෙකු ලොව අවධානයට ලක්ව තිබෙනවා.\nඒ, අයර්ලන්තයේ කැනඩා තානාපතිවරයයි.\nඅයර්ලන්තයේ ඩබ්ලින් අගනුවර පිහිටි කැනේඩියානු තානාපති නිල නිවසේ එක් ශාලාවක් දෙසින් අසාමාන්‍ය උස් හඬවල්, අසාමාන්‍ය තදින් හුස්ම ගැනීම්, දැඩි පා හඬවල්, ආදිය අසන්නට ලැබෙන බව තානාපති කෙවින් විකර්ස් සිය ෆේස්බුක් පිටුවේ සටහන් කර ඇතැයි විදෙස් මාධ්‍ය පවසනවා.\nමේ බියකරු සිදුවීම් ජාලය නිසා සිය නිල නිවාස තුල භූතාත්මයක් සැරිසරන බවට සිතා තානාපතිවරයා දැඩි තිගැස්මකට ලක්ව ඇති බව සඳහන්.\nඇතැම් දිනවල මේ හඬ දැඩි කැළඹීමකට පත්ව ඇති ස්වරයකින් හැසිරෙන අතර ඇතැම් කාල නිශ්ශබ්දව ගෙවී යන බවයි තානාපතිවරයා කියා ඇත්තේ.\nතානාපතිවරයා රූපවාහිනිය බලමින් සිටින විට එක්වරම කෑම කාමරයේ පොළොව මතට බර දම්වැලක් වැටෙන ශබ්දය ඇසි තිබෙනවා.\nඑහෙත් ඔහු එතැනට ගොස් බලද්දී කිසිවක් එතන තිබී නැහැ.\nපඩිපෙළ මතින් තදින් හුස්ම ඉහල පහල දමන ශබ්ද අසුනත් එතනට ගොස් බලන කල කිසිවෙක් නොවූ බවයි ඔහු පවසා ඇත්තේ.\nනිවසේ වැඩ කරන කාන්තාව ඉහළ මහලට යාම ප්‍රතික්ෂේප කරන බවත් තානාපතිවරයා සටහන් කර තිබෙනවා.\nමේ සිදුවීම් හරිහැටි බලා ගැනීමට තනාපති නිල නිවසේ දින කිහිපයක් වාසයට පැමිණෙන ලෙස ඔහු ඕනෑම අයෙකුට ආරාධනාකර ඇති බවද ඔහුගේ සටහන්වල දැක්වෙනවා.\nඅයර්ලන්ත ජාතිකයෙකු වන පැට්‍රික් පියස්  නැමැත්තා මිට පෙර මෙම නිවසේ වාසය කර තිබෙනවා.\nබ්‍රිතාන්‍ය පාලනය පෙරළා අයර්ලන්ත ජනරජයක් පිහිටුවීම සඳහා 1916 වූ කැරැල්ලේ දී පැට්‍රික් ප්‍රධාන පෙලේ කාර්යක් ඉටුකර ඇති සඳහන්.\nදින 6ක් පුරා තිබු සටනකදී පිරිසක් මියගොස් තවත් පිරිසක් තුවාල ලබා තිබෙනවා.\nනිවස හිමි පැට්‍රික් පියස් යුද අධිකරණයක් ඉදිරියට පමුණුවා පසුව මරා දමා තිබෙන බව සඳහන්.",
       "URL": "https://www.hirunews.lk/169564/අයර්ලන්තයේ-කැනඩා-තානාපති-නිල-නිවසේ-හොල්මන්",
       "Category": "International News",
       "Parent URL": "https://www.hirunews.lk/international-news.php?pageID=445"
}