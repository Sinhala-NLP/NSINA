{
       "Source": "hirunews",
       "Timestamp": "Wednesday, 02 December 2015 - 12:40",
       "Headline": "සිරියාව ගැන බ්‍රිතාන්‍යයේ ඡන්දයක්",
       "News Content": "සිරියානු මෙහෙයුම්වලට සහභාගි වීම සම්බන්ධයෙන් බ්‍රිතාන්‍ය පාර්ලිමේන්තුවේ විශේෂ ඡන්ද විමසීමක් අද (02) පැවැත්වෙනවා. අයි.එස් සටන්කාමීන් මේ වනවිට බ්‍රිතාන්‍යයට ද තර්ජනයක් වී ඇති බව අගමැති ඩේවිඩ් කැමරන් පසුගියදා ප්‍රකාශ කළා. ඒ අනුවයි සිරියානු මෙහෙයුම්වලට සහභාගිවීම පිළිබඳව ඔවුන් තීරණයක් ගැනීමට සූදානම් වන්නේ. මීට අදාළ විවාදය පැය 10 ක පමණ කාලයක් පැවැත්වෙන අතර, සිරියානු මෙහෙයුම්වලට සහභාගිවීම සම්බන්ධයෙන් කම්කරු පක්ෂ නියෝජිතයන් පිරිසක් දැනටමත් විරෝධය පළ කර තිබෙනවා. ප්‍රංශය, ඇමරිකාව සහ රුසියාව දැනටමත් සිරියාවේ අයි.එස්.විරෝධී මෙහෙයුම්වලට එක්ව සිටින රටවල්.",
       "URL": "https://www.hirunews.lk/121217/සිරියාව-ගැන-බ්‍රිතාන්‍යයේ-ඡන්දයක්",
       "Category": "International News",
       "Parent URL": "https://www.hirunews.lk/international-news.php?pageID=684"
}