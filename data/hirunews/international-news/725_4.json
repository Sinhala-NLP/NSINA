{
       "Source": "hirunews",
       "Timestamp": "Saturday, 20 June 2015 - 17:40",
       "Headline": "'පාකිස්ථානය ත්‍රස්තවාදීන්ට ක්‍ෂේම භූමියක්'",
       "News Content": "ඇෆ්ගනිස්ථාන දේශ සීමා ප්‍රදේශය ඇතුලූ පාකිස්ථානයේ සැළකිය යුතු ප්‍රදේශයක් තවමත් ත්‍රස්තවාදීන්ට ක්‍ෂේම භූමියක් බව ඇමරිකාව පවසනවා. එක්සත් ජනපද රාජ්‍ය දෙපාර්තමේන්තුව ඊයේ (19)නිකුත් කළ 2014 වසරේ ත්‍රස්තවාදය පිළිබඳ වාර්ෂික වාර්තාවේ ඒ බව සඳහන්.\nපාකිස්ථානය තුළ පමණක් නොව කලාපීය සහ ගෝලීය වශයෙන් ත්‍රස්ත ප්‍රහාර එල්ල කිරීම සඳහා මෙම ප්‍රදේශවල රැකවරණය ලබන ත්‍රස්තවාදීන් සැළසුම් කරන බවයි එම වාර්තාවේ දැක්වෙන්නේ. අල්කයිඩා සහ තලේබාන් සංවිධානයේ පාකිස්ථාන අනුගාමිකයන් ඒ අතරින් ප්‍රධානයි.\nඇමරිකානු වාර්තාවේ දැක්වෙන පාකිස්ථානය තුළ සිදුවන ත්‍රස්ත ක්‍රියාකාරකම් පිළිබඳ මෙලෙස විශේෂයෙන් වාර්තා කර ඇත්තේ ඉන්දියානු මාධ්‍ය විසින්.",
       "URL": "https://www.hirunews.lk/111791/පාකිස්ථානය-ත්‍රස්තවාදීන්ට-ක්‍ෂේම-භූමියක්",
       "Category": "International News",
       "Parent URL": "https://www.hirunews.lk/international-news.php?pageID=725"
}