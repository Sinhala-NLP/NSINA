{
       "Source": "hirunews",
       "Timestamp": "Monday, 18 March 2013 - 13:12",
       "Headline": "නව පාප් වහන්සේගේ පළමු දේව මෙහෙය හෙටයි.",
       "News Content": "නව පාප්වහන්සේ වශයෙන් පත්වූ ශුද්ධෝත්තම පළමුවෙනි ෆ්‍රැන්සිස් පාප් වහන්සේ සහභාගිවන ප්‍රථම දේව මෙහෙය හෙට වතිකානුවේදී පැවැත්වීමට නියමිතයි. ලොව පුරා රටවල් රැසක රාජ්‍ය නායකයන් එම අවස්ථාවට සහභාගිවීමට නියමිතව ඇති බවයි විදෙස් මාධ්‍ය වාර්තාකළේ. ස්පාඤ්ඤය, ප්‍රංශය, ජර්මනිය යන රටවල රාජ්‍ය නායකයන් මෙම දේව මෙහෙය සඳහා සිය සහභාගීත්වය මේ වනවිටත් තහවුරු කර තිබෙනවා. මීට අමතරව යුරෝපා සංගමයේ සභාපතිවරයා සහ තවත් රටවල් රැසක රාජ්‍ය නායකයන් මෙම අවස්ථාවට සහභාගිවීමට නියමිතව තිබෙනවා. මෙම දේව මෙහෙය සඳහා කිසිදු විශේෂ ආරාධනාවක් සිදුකර නොමැති අතර  ඕනෑම රාජ්‍ය නායකයෙකුට හෝ කිතුනු බැතිමතෙකුට ඊට සහභාගිවිය හැකි බවටයි වතිකානුව නිවේදනය කර ඇත්තේ.",
       "URL": "https://www.hirunews.lk/55467/නව-පාප්-වහන්සේගේ-පළමු-දේව-මෙහෙය-හෙටයි",
       "Category": "International News",
       "Parent URL": "https://www.hirunews.lk/international-news.php?pageID=855"
}