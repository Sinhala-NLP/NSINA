{
       "Source": "hirunews",
       "Timestamp": "Tuesday, 08 December 2020 - 7:40",
       "Headline": "ෆයිසර් එන්නත බ්‍රිතාන්‍ය වැසියන්ට ලබාදීම හෙට ඇරඹේ",
       "News Content": "කොරෝනා වෛරසයට එරෙහි සාර්ථක එන්නතක් බවට හඳුනාගත් ෆයිසර් එන්නත හෙට සිට බ්‍රිතාන්‍ය වැසියන්ට ලබාදීම ආරම්භ කරන බව විදෙස් වාර්තා සඳහන් කළා.\nඑරට අවුරුදු අසූවට වැඩි පුද්ගලයින්, සෞඛ්‍ය සේවකයින් සහ සාත්තු සේවක සේවිකාවන්ට පළමුව එන්නත් ලබාදීමට නියමිතයි.\nෆයිසර් එන්නත් මාත්‍රා මිලියන 40 ක් බ්‍රිතාන්‍ය රජය පසුගියදා ඇනවුම් කරනු ලැබුවා.\nමාත්‍රා දෙක බැගින් එක් පුද්ගලයෙකුට ලබාදෙන බැවින් එය මිලියන විස්සක් වන එරට ජනතාවට ප්‍රමාණවත් බවයි වාර්තා සඳහන් කළේ.\nමේ අතර ලොව පුරා කොරෝනා ආසාදිතයන්ගේ සංඛ්‍යාව මේ වනවිට හයකෝටි හැත්තෑ නවලක්ෂ 3,753 දක්වා ඉහළ ගොස් තිබෙනවා.\nමරණ සංඛ්‍යාවද පහළොස් ලක්ෂ 49,617 ක් ලෙසයි දැක්වෙන්නේ.\nගතවූ පැය විසි හතරේ වැඩිම ආසාදිතයන් සහ මරණ සංඛ්‍යාවක් තවදුරටත් ඇමරිකාවෙන් වාර්තාවනවා.\nඒ අනුව එරටින් නව මරණ 1,439 ක් සහ  නව ආසාදිතයන් එක්ලක්ෂ 81,438 ක් වාර්තාවී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/256542/ෆයිසර්-එන්නත-බ්‍රිතාන්‍ය-වැසියන්ට-ලබාදීම-හෙට-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=149"
}