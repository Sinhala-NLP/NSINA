{
       "Source": "hirunews",
       "Timestamp": "Thursday, 07 May 2015 - 10:45",
       "Headline": "Update: ප්‍රධාන පක්ෂ දෙකට බහුතර බලය හිමි නොවන ලකුණු",
       "News Content": "මෙවර මහ මැතිවරණයෙන් තෝරාගන්නේ බ්‍රිතාන්‍යයේ 56 වෙනි පාර්ලිමේන්තුවයි. එරට ප්‍රධාන දේශපාලන පක්ෂ දෙක වන කන්සර්වේටිව් සහ කම්කරු පක්ෂයට මහ මැතිවරණයේදී පැහැදිළි බහුතර බලයක් හිමිකරගැනීමට අවස්ථාවක් හිමි නොවන බවයි ජනමත සමීක්ෂණවලින් අනාවරණ වී ඇත්තේ. ඒ අනුව ප්‍රධාන පක්ෂ දෙකටම සමස්ත ඡන්ද ප්‍රමාණයෙන් සියයට 35 බැගින් හිමිවනු ඇති බව එම සමීක්ෂන වාර්තාවේ දැක්වෙනවා. මෙවර බ්‍රිතාන්‍ය මහ මැතිවරණයේදී පාලක කන්සර්වේටිව් පක්ෂයේ අගමැති අපේක්ෂකයා ලෙස ඬේවිඞ් කැමරන් ඉදිරිපත්ව සිටින අතර එඞ් මිලිබෑන්ඞ් කම්කරු පක්ෂයෙන් මැතිවරණයට ඉදිරිපත්ව තිබෙනවා.\nUpdate : Thursday, 07 May 2015 - 12:35 PM\n--------------------------------------------------------------------\nබ්‍රිතාන්‍ය මැතිවරණය අද -ශ්‍රී  ලාංකිකයින් තිදෙනෙක්  සටනේ\nබ්‍රිතාන්‍ය මහ මැතිවරණය පැවැත්වීම සඳහා මේ වනවිට සියලූ කටයුතු සූදානම් කර ඇති  බව විදෙස් වාර්තා පවසනවා. මන්ත්‍රීවරුන් 650 ක් තෝරාගැනීම සඳහා අද (07) පැවැත්වෙන මැතිවරණයේදී ඡන්දය ප්‍රකාශ කිරීම සඳහා සුදුසුකම් ලබා ඇති ඡන්ද දායකයින් සංඛ්‍යාව මිලියන 50 ක්. ඒ සඳහා ඡන්ද මධ්‍යස්ථාන 50 000 කට වැඩි සංඛ්‍යාවක් පිහිටුවා ඇති බවයි විදෙස් වාර්තා වැඩිදුරටත් සඳහන් කළේ.\nමෙවර බ්‍රිතාන්‍ය මහ මැතිවරණයට ශ්‍රී ලාංකිකයින්  තුන්දෙනෙක් ඉදිරිපත්වී තිබෙනවා. ලිබරල් ප්‍රජාතන්ත්‍රවාදී පක්ෂයෙන් චමිලා ප්‍රනාන්දු ඉදිරිපත්ව සිටින අතර උමා කුමරන් ඉදිරිපත්ව ඇත්තේ කම්කරු පක්ෂයෙන්. එමෙන්ම කන්සර්වේටිව් පක්ෂයේ අපේක්ෂකයෙකු ලෙස රනිල් ජයවර්ධන බ්‍රිතාන්‍ය මහ මැතිවරණයට තරඟ කරනු ඇති.\nඡන්දය ප්‍රකාශ කිරීම  ආරම්භ වන්නේ පෙරවරු 07 ට. එනම් ශ්‍රී ලංකාවේ වේලාවෙන් පෙරවරු 11.30 ට.",
       "URL": "https://www.hirunews.lk/108969/ප්‍රධාන-පක්ෂ-දෙකට-බහුතර-බලය-හිමි-නොවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=736"
}