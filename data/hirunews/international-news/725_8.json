{
       "Source": "hirunews",
       "Timestamp": "Saturday, 20 June 2015 - 13:31",
       "Headline": "ලෝකය විනාශයක් අභියස",
       "News Content": "අපේ මහපොළොව නව විනාශකාරී යුගයකට එළඹී ඇති බව ඇමරිකානු විශ්වවිද්‍යාල තුනක් මගින් සිදුකළ නවතම අධ්‍යයනයකදී හෙළි වී තිබෙනවා. ස්ටැන්ෆෝඞ්, ප්‍රින්ස්ටන් සහ බර්ක්ලේ විශ්වවිද්‍යාල මගින් සිදුකළ මෙම අධ්‍යයනයෙන් අනාවරණ වී ඇත්තේ කොඳුඇට පෙළක් සහිත සත්ත්වයින් මිහිපිටින් අතුරුදන්වීම සාමාන්‍ය ප්‍රමාණයට වඩා 114%ක වේගයකින් සිදුවන බවයි. මිනිස් සංහතිය ද මෙලෙස අභාවයට යන සත්ත්ව විශේෂයන්ට ඇතුළත් වන බවයි පර්යේෂකයන් සදහන් කළේ.\nදැන් මිහිපිට සිදුවන්නේ පෘතුවිය මත සිදුවූ 6 වන මහා විනාශකාරී යුගයයි. අවසන් වරට එවැන්නක් වාර්තා වූයේ මීට වසර මිලියන 65කට පෙර දැවැන්ත ඩයිනසෝරයන් මිහිපිටින් තුරන් කරමින්. 1900 වසරෙන් පසු කොඳුඇට පෙළ සහිත සත්ත්ව විශේෂ 400කට අධික සංඛ්‍යාවක් මිහිපිටින් තුරන් වී ඇති බව අධ්‍යයනයේදී හෙළි වී ඇති කරුණක්. එවැන්නක් සිදුවීමට සාමාන්‍යයෙන් වසර දස දහසක් පමණ ගත වනවා. සෑම වසරකදීම සත්ත්ව විශේෂ 50ක් පමණ විනාශ මුඛයට ළං වන බව පර්යේෂණය සිදුකළ විද්‍යාඥයන් පෙන්වා දෙනවා.",
       "URL": "https://www.hirunews.lk/111779/ලෝකය-විනාශයක්-අභියස",
       "Category": "International News",
       "Parent URL": "https://www.hirunews.lk/international-news.php?pageID=725"
}