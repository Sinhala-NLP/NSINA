{
       "Source": "hirunews",
       "Timestamp": "Sunday, 13 September 2015 - 12:04",
       "Headline": "ජපාන ගංවතුරෙන් 16ක් අතුරුදන් (සංවේදී දර්ශන අඩංගුය)",
       "News Content": "ජපානය පුරා පසුගිය සතියේ ඇති වූ ධාරානිපාත වර්ෂාවෙන් සහ ජලගැලීම් වලින් අතුරුදන් වූ පුද්ගලයන් 16 දෙනෙකු සෙවීමේ කටයුතු තවදරටත් සිදුකෙරෙන බව විදෙස් වාර්තා සඳහන් කළා. ජපාන - කියෝඩෝ ප්‍රවෘත්ති සේවාව සඳහන් කළේ ජල ගැලීම් වලින් සහ නායයාම් හේතුවෙන් පුද්ගලයන් තුන්දෙනෙකු මියගොස් 27 දෙනෙකුට තුවාල සිදුවූ බවයි.\nගංගා පිටාර ගැලීම හේතුවෙන් අවතැන් වූ පිරිස් මුදා ගැනීම සඳහා හෙලිකොප්ටර් යානා ද යොදා ගැණුනා. ජලය බැස යාම ආරම්භ වුවත්, අවතැන් ජනතාවට නිවෙස් වෙත යාමට තවත් කාලයක් ගත වනු ඇති.\nමේ අතර, ජපානයේ - ටෝකියෝ බොක්ක කේන්ද්‍ර කොට ගෙන ඊයේ රික්ටර් පරිමාණයේ 5.4 ක භූ කම්පනයක් සිදුවුණා. එමගින් ගොඩනැගිලි කිහිපයකට සුළු හානි සිදුවූ අතර උමං දුම්රිය ගමනාගමනය ද තාවකාලිකව අත්හිටවනු ලැබුවා.\n(ජපාන ගංවතුර - පහත වීඩියෝවේ සංවේදී දර්ශන අඩංගුය)",
       "URL": "https://www.hirunews.lk/116488/ජපාන-ගංවතුරෙන්-16ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=705"
}