{
       "Source": "hirunews",
       "Timestamp": "Friday, 10 June 2016 - 14:29",
       "Headline": "කාන්තාවක් ස්නානය කරන වීඩියෝවක් අන්තර්ජාලයට එක්කල තරුණයාට ලැබුනු දඩුවම",
       "News Content": "කාන්තාවක් ස්නානය කරන ආකාරය රහසින් වීඩියෝ කර එය අන්තර්ජාලයට එක්කල පුද්ගලයකු කාන්තාවගේ ඥාතීන් විසින් ඝාතනය කර තිබෙනවා.\nමෙම සැකකරු එම කාන්තාවගේ අසල්වැසි නිවසක පදිංචිවී සිටි අයෙක් බවටයි හෙළිවී ඇත්තේ.\nසැකකරු ඇය නාන ආකාරය රහසින් වීඩියෝකර ඇයගේ දුරකථන අංකය ද සමග ෆේස් බුක් පිටුවක ප්‍රසිද්ධියට පත්කර තිබෙනවා.\nඒ අදාළ වීඩියෝව ප්‍රසිද්ධියට පත් නොකිරීමට නම් සැකකරුගේ යෝජනාවන්ට එකගවන ලෙසට කල ප්‍රකාශ ඇය ප්‍රතික්ෂේප කිරීමෙන් අනතුරුවයි.\nපසුව අදාළ වීඩියෝව ඉවත් කරන ලෙසට එම කාන්තාවගේ සැමියා මෙන්ම ඥාතීන් මෙම පුද්ගලයාට බලකර තිබෙනවා.\nඒ අදාළ වීඩියෝව ෆේස් බුක් සමාජ මාධ්‍ය ජාලයේ ප්‍රසිද්ධියට පත් කිරීමෙන් පසු එම කාන්තාවගේ දුරකථනයට නිරන්තරයෙන් ඇමතුම් ගලා ඒමත් සමගයි.\nකෙසේවෙතත් එම වීඩියෝව ලබාගත් අසල්වාසී තරුණයා එය ප්‍රතික්ෂේප කර තිබෙනවා.\nඅනතුරුවයි කාන්තාවගේ ඥාතීන් සැකකරු ඝාතනය කර ඇත්තේ.\nඑම තරුණයා සිය මිත්තණිය සමගින් නිවසේ පදිංචිව සිට ඇති අතර ඔහුගේ වයස අවුරුදු 29 ක්.\nසිද්ධියට සම්බන්ධ සැකකරුවන් හඳුනාගෙන තිබෙනවා. චෙන්නායි ආරක්ෂක අංශ මේ සම්බන්ධයෙන් විමර්ශණ මෙහෙයවනවා.",
       "URL": "https://www.hirunews.lk/135204/කාන්තාවක්-ස්නානය-කරන-වීඩියෝවක්-අන්තර්ජාලයට-එක්කල-තරුණයාට-ලැබුනු-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=625"
}