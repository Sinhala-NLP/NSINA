{
       "Source": "hirunews",
       "Timestamp": "Tuesday, 02 May 2017 - 9:06",
       "Headline": "වායු කැළඹීමකින් ගුවන් මගීන් 27 දෙනෙකුට තුවාල",
       "News Content": "පැහැදිලි අහසේ හදිසියේ මතු වූ වායු කැළඹීමක් නිසා රුසියාවේ මොස්කව් සිට තායිලන්තයේ බැංකොක් බලා පැමිණි ගුවන් යානයක මගීන් 27 දෙනෙකුට තුවාල සිදුවී තිබෙනවා.\nඅනපේක්ෂිත අන්දමින් වායු කැළඹීම ඇති වූ නිසා ගුවන් යානය දෝලනය වීමට පටන් ගෙන ඇති අතර, ඒ පිළිබද මගීන්ට කලින් අනතුරු ඇගවීමක් සිදුකිරීමට හැකි වී නැහැ.\nවිශේෂයෙන් ආරක්ෂිත අසුන් පටි පැළඳ නොසිටි මගීන්ටයි මෙහිදී වැඩි වශයෙන් අනතුරු සිදුවී ඇත්තේ.\nඇතැමුන් අස්ථි බිදීම්වලට ලක්වී ඇති අතර, 3 දෙනෙකුට ශල්‍යකර්ම කිරීමට සිදුව තිබෙනවා.\nඒරොෆ්ලොට් ගුවන් සේවයට අයත් මෙම බෝයිං යානයේ මගීන් 313 දෙනෙකු ගමන් කර ඇති අතර, තුවාල ලැබූ මගීන් ඇතුළත් කෙරුණේ බැංකොක් නුවර රෝහලකටයි.",
       "URL": "https://www.hirunews.lk/160408/වායු-කැළඹීමකින්-ගුවන්-මගීන්-27-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=485"
}