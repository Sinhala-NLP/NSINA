{
       "Source": "hirunews",
       "Timestamp": "Saturday, 25 March 2017 - 8:13",
       "Headline": "මොසුල් ප්‍රහාරයෙන් සිවිල් වැසියන් 200ක් මිය ගිය බවට තොරතුරු",
       "News Content": "ඉරාකයේ මොසුල් නගරයට ඇමරිකාව ප්‍රමුඛ සන්ධානය එල්ල කළ ගුවන් ප්‍රහාරයකින් සිවිල් වැසියන් 200කට ආසන්න පිරිසක් ජීවිතක්ෂයට පත්වී ඇති බවට තොරතුරු ලැබී ඇතැයි එක්සත් ජාතීන්ගේ සංවිධානය ප්‍රකාශ කළා.\nකෙසේ නමුත්, මෙම ප්‍රහාරය එල්ල වූ නිශ්චිත වේලාව සම්බන්ධයෙන් ජගත් සංවිධානය සදහන් කර නැහැ.\nමොසුල් නගරය අයි.එස්. සංවිධානයෙන් මුදා ගැනීම සඳහා ඉරාක හමුදා මේ වන විට දැවැන්ත මෙහෙයුමක් දියත් කර තිබෙනවා.\nඇමරිකානු ගුවන් ප්‍රහාර දියත් කරන්නේ ඊට සහයක් වශයෙන්. සිවිල් වැසියන් මිය ගිය බවට පළ වන වාර්තා පිළිබදව පරීක්ෂණයක් ආරම්භ කර ඇති බවයි ඇමරිකාව ප්‍රකාශ කළේ.",
       "URL": "https://www.hirunews.lk/157664/මොසුල්-ප්‍රහාරයෙන්-සිවිල්-වැසියන්-200ක්-මිය-ගිය-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=501"
}