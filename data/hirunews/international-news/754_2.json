{
       "Source": "hirunews",
       "Timestamp": "Tuesday, 03 March 2015 - 10:45",
       "Headline": "ෆිදෙල් කස්ත්‍රෝගේ විප්ලවකාරී ආදරවන්තිය මිය යයි",
       "News Content": "කියුබාවේ විප්ලවීය නායක ෆිදෙල් කස්ත්‍රෝ තම විප්ලවය දියත් කළ සමයේ සිට ආදරවන්තිය වූ නටාලියා රෙවුලෙටා වයස අවුරුදු 89ක්ව සිටියදී හවානා නුවර දී ඊයේ මිය ගියා. තරුණ විප්ලවකාරිනියක ලෙස 1952 වසරේදී කස්ත්‍රෝ හඳුනා ගත් නටාලියා ඇගේ බැංකු ගිණුමේ සියලූ මුදල් සහ ස්වර්ණාභරණ විකුණා විප්ලවය සඳහා කස්ත්‍රෝට මුදල් ලබාදී තිබෙනවා. ඒ වන විට ඇය තමාට වඩා 20 වසරක් වැඩිමහල් ශල්‍ය වෛද්‍යවරයෙකු සමග විවාහ වී සිටි අතර කස්ත්‍රෝගේ සම්බන්ධයෙන් දියණියක් ද බිහි කළා. කෙසේ නමුත්, ඇලීනා නමැති එම දියණිය ස්පාඤ්ඤ සංචාරක කාන්තාවක් ලෙස වෙස් වලාගෙන 1993 වසරේදී ඇමරිකාවේ පදිංචියට ගොස් තිබුණා. ඇගේ මව වන කස්ත්‍රෝගේ ආදරවන්තිය නටාලියා ඒ සමයේ කියුබාවේ සිටි ඉතා රූමත් කාන්තාවක ලෙසයි සැලකෙන්නේ.",
       "URL": "https://www.hirunews.lk/104667/ෆිදෙල්-කස්ත්‍රෝගේ-විප්ලවකාරී-ආදරවන්තිය-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=754"
}