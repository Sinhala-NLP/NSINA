{
       "Source": "hirunews",
       "Timestamp": "Friday, 23 January 2015 - 9:29",
       "Headline": "ඔබාමාගේ ඉන්දීය සංචාරයට විශේෂ ආරක්ෂාවක්.",
       "News Content": "ඉන්දීය ජනරජ දිනයේ ප්‍රධාන ආරාධිතයා ලෙස සහභාගි වීමට ලබන ඉරිදා ඉන්දියාවට පැමිණෙන ඇමෙරිකානු ජනාධිපති බැරැක් ඔබාමා වෙනුවෙන් නවදිල්ලි නුවර විශේෂ ආරක්ෂක වැඩපිළිවෙලක් දියත් කර තිබෙනවා. ජනරජ දින ආචාර පෙළපාලිය පැවැත්වෙන නවදිල්ලියේ රාජ්පාත් හි කිලෝමීටර් 300 ක ප්‍රදේශයක ගුවන් තහනම් කලාපයක් ප්‍රකාශයට පත් කර ඇති අතර, ජනරජ දිනය පැවැත්වෙන ජනවාරි 26 වැනිදා එය කිලෝමීටර් 450 ක විශ්කම්භයකින් යුත්, ගෝලීය ප්‍රදේශයක් ලෙස ව්‍යාප්ත කෙරෙනු ඇති. ඒ අනුව, එය පාකිස්ථාන සහ නේපාල දේශසීමා ආසන්නයටම ක්‍රියාත්මක වන බවයි ඉන්දීය මාධ්‍ය සඳහන් කළේ. අවසර පත්‍රයකින් සහ විශේෂ පරීක්ෂාවකින් තොරව කිසිදු පුද්ගලයෙකුට උත්සව භූමියට ඇතුළුවීම තහනම් කර ඇති අතර අවට ගොඩනැගිලිවල ස්නයිපර් වෙඩික්කරුවන් යෙදවීමට නියමිතයි.",
       "URL": "https://www.hirunews.lk/101812/ඔබාමාගේ-ඉන්දීය-සංචාරයට-විශේෂ-ආරක්ෂාවක්",
       "Category": "International News",
       "Parent URL": "https://www.hirunews.lk/international-news.php?pageID=766"
}