{
       "Source": "hirunews",
       "Timestamp": "Monday, 16 September 2013 - 7:57",
       "Headline": "ඉරානය, සිරියාව ආදර්ශයට ගත යුතුයි.",
       "News Content": "රසායනික අවි විනාශ කිරීම සම්බන්ධයෙන් සිරියාව පළකර ඇති එකඟතාවය ඉරානයද ආදර්ශයට ගතයුතු බව ඇමරිකානු ජනාධිපති බැරැක් ඔබාමා පවසනවා. ඇමරිකානු ජනාධිපතිවරයා සඳහන් කර ඇත්තේ සිරියාවේ රසායනික අවිවලට වඩා ඉරානයේ න්‍යෂ්ටික අවි බරපතල ගැටළුවක් බවයි. මෙම තත්ත්වය ඉරානය විසින් අවබෝධ කරගත යුතුව ඇති බව ඇමරිකානු ජනාධිපති බැරැක් ඔබාමා පෙන්වා දී තිබෙනවා. එමෙන්ම න්‍යෂ්ටික අවි සම්බන්ධයෙන් ඇමරිකානු ජනාධිපතිවරයා සහ ඉරාන ජනාධිපති හසන් රවුහානි ලිපි මගින් මේ වනවිටත් සිය අදහස් හුවමාරු කරගෙන ඇති බවයි විදෙස් මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/67279/ඉරානය-සිරියාව-ආදර්ශයට-ගත-යුතුයි",
       "Category": "International News",
       "Parent URL": "https://www.hirunews.lk/international-news.php?pageID=803"
}