{
       "Source": "hirunews",
       "Timestamp": "Tuesday, 08 September 2020 - 14:42",
       "Headline": "ගිලන් රථ රියදුරෙකු කොවිඩ් 19 ආසාදිත තරුණියක් අපයෝජනයට ලක්කරයි",
       "News Content": "කොවිඩ් 19 ආසාදිත තරුණියක් රෝහලක් වෙත රැගෙන යන අතුරතුර ගිලන් රථයේ රියදුරා විසින් අපයෝජනයට ලක් කිරීමේ සිද්ධියක් ඉන්දියාවේ කේරළ ප්‍රාන්තයෙන් වාර්තා වනවා.\nඥාති නිවසක නිරෝධායනය වෙමින් සිට ඇති තරුණිය පසුගිය සෙනසුරාදා කොවිඩ් ආසාදිත බවට තහවුරුවීම හේතුවෙන් තවත් කාන්තාවකගේ ද සහය ඇතිව රෝහලක් වෙත මෙම ගිලන් රථයෙන් රැගෙන ගොස් තිබෙනවා.\nඑහිදී රියදුරු, සහයට පැමිණි කාන්තාව රෝහලක් වෙත භාර දී වින්දිත තරුණිය පාලු ස්ථානයකට රැගෙන ගොස් අපයෝජනයට ලක්කර ඇති බවයි ඉන්දීය මාධ්‍ය වාර්තා කළේ.\nමෙම සිද්ධිය මුල්කර ගනිමින් ඉන්දියාවේ නගර කිහිපයක විරෝධතා පැවැත්වෙනවා.",
       "URL": "https://www.hirunews.lk/249719/ගිලන්-රථ-රියදුරෙකු-කොවිඩ්-19-ආසාදිත-තරුණියක්-අපයෝජනයට-ලක්කරයි",
       "Category": "International News",
       "Parent URL": "https://www.hirunews.lk/international-news.php?pageID=165"
}