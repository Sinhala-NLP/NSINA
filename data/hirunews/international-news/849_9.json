{
       "Source": "hirunews",
       "Timestamp": "Friday, 12 April 2013 - 8:36",
       "Headline": "බැරැක් ඔබාමාගෙන් උතුරු කොරියාවට අවවාදයක්.",
       "News Content": "උතුරු කොරියාව විසින් සිදුකරන ප්‍රකෝපකාරී ක්‍රියාවන් නතර කිරීම සඳහා සිය බලය සහ හැකියාවන් යොදවන ලෙස ඇමරිකාව චීනයෙන් ඉල්ලා සිටිනවා. ඒ වෙනුවෙන් උතුරු කොරියානු බලධාරීන් සමග චීනය කඩිනම් සාකච්ඡා අරඹනු ඇති බවයි ඇමරිකානු රාජ්‍ය ලේකම් ජෝන් කෙරී පවසන්නේ. උතුරු කොරියාව විසින් ඇමරිකාවට සහ දකුණු කොරියාවට න්‍යෂ්ටික ප්‍රහාරයක් එල්ල කරන බවට තර්ජනය කිරීම හේතුවෙන් කොරියානු අර්ධද්වීපයේ ඇතිවී තිබෙන්නේ දැඩි උණුසුම්කාරී තත්ත්වයක්. කෙසේ නමුත් උතුරු කොරියාවේ  ඕනෑම තර්ජනයකට මුහුණදීමට ඇමරිකාව සූදානම් බවයි ජනාධිපති බැරැක් ඔබාමා අනතුරු ඇඟවූයේ. ඇමරිකානු ජනතාව ආරක්ෂා කිරීම වෙනුවෙන් තමන්  ඕනෑම පියවරකට සූදානම් බවත් ඔහු ප්‍රකාශ කළා.",
       "URL": "https://www.hirunews.lk/57009/බැරැක්-ඔබාමාගෙන්-උතුරු-කොරියාවට-අවවාදයක්",
       "Category": "International News",
       "Parent URL": "https://www.hirunews.lk/international-news.php?pageID=849"
}