{
       "Source": "hirunews",
       "Timestamp": "Sunday, 24 January 2021 - 8:47",
       "Headline": "මොස්කව් විරෝධතාවලදී 2500ක් අත්අඩංගුවට",
       "News Content": "ජනපති පූටින්ගේ ප්‍රබල විවේචකයෙකු මෙන්ම ප්‍රතිවාදී දේශපාලනඥයෙකු වන ඇලෙක්සි නවාල්නි නිදහස් කරන ලෙස ඉල්ලා මොස්කව් අගනුවර ඇතුළු නගර රැසක ඊයේ පැවති විරෝධතා රැලිවලදී 2500 කට අධික පිරිසක් අත්අඩංගුවට ගෙන තිබෙනවා.\nවිෂ ශරීරගත වී ජර්මනියේදී ප්‍රතිකාර ලබා නැවත රුසියාවට පැමිණි අවස්ථාවේ නවාල්නි අත්අඩංගුවට ගැනුණු අතර, ඔහු චෝදනා කළේ ජනපති පූටින් විසින් තමා ඝාතනය කිරීමේ සැලසුමක් ක්‍රියාත්මක කළ බවයි.\nඊයේ පැවති විරෝධතාවලදී නවාල්නිගේ ආධාරකරුවන් පොලිසිය විසින් දැඩි බලයක් යොදා වෑන් රථවලට නංවා ඉවතට රැගෙන ගිය බව සඳහන්.\nනවාල්නිගේ බිරිඳ යූලියාද මෙලෙස අත්අඩංගුවට ගැනුණු අතර, පසුව ඇය මුදාහරිනු ලැබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/260553/මොස්කව්-විරෝධතාවලදී-2500ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=140"
}