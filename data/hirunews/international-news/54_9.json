{
       "Source": "hirunews",
       "Timestamp": "Sunday, 10 April 2022 - 15:28",
       "Headline": "කොරෝනා සීමාවන් ගැන ඇමරිකානු ප්‍රකාශයට චීනයේ විරෝධය",
       "News Content": "ෂැංහයි නුවර කේන්ද්‍ර කොටගෙන පැතිරුනු නව කොරෝනා රැල්ල මර්දනය කිරීමට චීන බලධාරීන් ගනු ලබූ දැඩි පියවර ඇමරිකාව විසින් විවේචනය කිරීම පිළිබඳව චීනය ප්‍රතිචාර දක්වා තිබෙනවා.\nඇමරිකානු රාජ්‍ය දෙපාර්තමේන්තුව ෂැංහයි නුවර ඇමරිකානු කොන්සල් කාර්යාලයේ නිලධාරීන් සහ පවුල්වල සාමාජිකයන්ට ඉන් නික්මෙන ලෙස දැනුම් දුන්නේ කොරෝනා ව්‍යාප්තිය මෙන්ම එය මැඩලීමට චීනය ගෙන ඇති දැඩි සීමාවන් විවේචනයට ලක් කරමින්.\nඑහෙත් චීන විදේශ අමාත්‍යාංශය කියා සිටියේ ඇමරිකාව විසින් තම රටට එරෙහිව පදනම් විරහිත චෝදනා එල්ල කරන බවයි.\nෂැංහයි නුවර දැන් මුහුණදෙන්නේ 2019 වසර අගදී වූහාන් නුවරින් ඇරඹුනු කොරෝනා වසංගතයේ දරුණුතම ව්‍යාප්තියටයි.\nඅදත් ෂැංහයි නුවරින් නව කොරෝනා ආසාදිතයන් 25,000 ක් හඳුනාගෙන තිබෙනවා.",
       "URL": "https://www.hirunews.lk/301648/කොරෝනා-සීමාවන්-ගැන-ඇමරිකානු-ප්‍රකාශයට-චීනයේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=54"
}