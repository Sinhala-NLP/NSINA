{
       "Source": "hirunews",
       "Timestamp": "Thursday, 15 August 2013 - 8:26",
       "Headline": "අතිශයින් සතුටුයි - ෆිදෙල් ක්‍රස්ත්‍රෝ.",
       "News Content": "කියුබානු විප්ලවයේ නියමුවා වන එරට හිටපු ජනාධිපති ෆිදෙල් ක්‍රස්ත්‍රෝ තම ජීවිතය පිළිබඳ අතිශයින් සතුටට පත්වන බව ප්‍රකාශ කර තිබෙනවා. පසුගිය අඟහරුවාදා යෙදී තිබුණු ඔහුගේ 87 වැනි උපන්දින සැමරුමෙන් පසුව පුවත්පතක් සමග සාකච්ඡාවකට එක්වෙමින් ක්‍රස්ත්‍රෝ මේ බව සඳහන් කළා. 2006 වසරේදී තමන් දැඩි ලෙස රෝගාතුර වීමත් සමගම සිය සොහොයුරා වන රාවුල් ක්‍රස්ත්‍රෝට පාලන බලය ලබාදීමට ගත් තීරණයද ඔහු එහිදී සිහිපත් කර තිබෙනවා. කෙසේ වෙතත්, තමන්ට ඇතිවු රෝගී තත්ත්වය හේතුවෙන් 2006 සිට මෙතුවක් කල් ජීවත්වීමට හැකිවීම පිළිබඳව තමන් පුදුම වන බවයි ෆිදෙල් ක්‍රස්ත්‍රෝ පවසන්නේ. 1959 කියුබාවේ ජනාධිපතිවරයා ලෙස පත්වු ෆිදෙල් ක්‍රස්ත්‍රෝ වසර 47 ක් එරට පාලනය කළා.",
       "URL": "https://www.hirunews.lk/65104/අතිශයින්-සතුටුයි-ෆිදෙල්-ක්‍රස්ත්‍රෝ",
       "Category": "International News",
       "Parent URL": "https://www.hirunews.lk/international-news.php?pageID=813"
}