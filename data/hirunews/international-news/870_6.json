{
       "Source": "hirunews",
       "Timestamp": "Saturday, 19 January 2013 - 19:33",
       "Headline": "ඉන්දීය පෙර පාසල් දැරියක් බස් රථයක් තුළදී අපයෝජනයට.",
       "News Content": "ඉන්දියාවේ මුම්බායි නුවරදී වයස අවුරුදු 04 ක පමණ පෙර පාසල් දැරියක් අපයෝජනයට ලක්කර තිබෙනවා. පෙර පාසලට ගොස් නැවත සිය නිවස වෙත පැමිණෙමින් සිටියදී අදාළ ළමයින් ප්‍රවාහනය කළ බස් රථයේ සහයකයා වූ 35 හැවිරිදි පුද්ගලයෙකු විසින් මෙම අපයෝජනය සිදුකර ඇති බවටයි ඉන්දීය මාධ්‍ය වාර්තා කරන්නේ. කෙසේ වෙතත්, ඉන්දීය පොලිසිය පවසන්නේ එවැනි අපයෝජනයක් සිදුවී නොමැති බවයි. නමුත් ඇය පරීක්ෂාවට ලක්කළ වෛද්‍යවරුන් පෙන්වා දී ඇත්තේ මෙම දැරිය අපයෝජනයට ලක්ව ඇති බවයි. කෙසේ වෙතත්, සිද්ධියට සම්බන්ධ සැකකරු පොලිසිය විසින් අත්අඩංගුවට ගෙන තිබෙනවා.\nමීට පෙර ද, දිල්ලි නුවර බස් රථයකදී දූෂණයට ලක්වී සිංගප්පූරු රෝහලක ප්‍රතිකාර ලබමින් සිටියදී මියගිය 23 හැවිරිදි ඉන්දීය වෛද්‍ය ශිෂ්‍යාව පිළිබඳව ද ඉන්දියාව තුළ මහත් කථාබහක් ඇතිවුණා. ඉන් දින කිහිපයකට පසු ඉන්දියාවේ පන්ජාබ් ප්‍රාන්තයේදී තවත් 29 හැවිරිදි කාන්තාවක්ද සමූහ දූෂණයකට ලක්ව තිබුණේ බස් රථයකින් ගමන් කරමින් සිටියදීයි.",
       "URL": "https://www.hirunews.lk/51733/ඉන්දීය-පෙර-පාසල්-දැරියක්-බස්-රථයක්-තුළදී-අපයෝජනයට",
       "Category": "International News",
       "Parent URL": "https://www.hirunews.lk/international-news.php?pageID=870"
}