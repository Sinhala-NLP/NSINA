{
       "Source": "hirunews",
       "Timestamp": "Sunday, 05 May 2019 - 9:57",
       "Headline": "ෆොනී සුළි සුළඟින් බංග්ලාදේශයේ නිවාස දහසක් විනාශයට පත්වේ",
       "News Content": "දකුණු ඉන්දියාවේ ඔඩීෂා, ආන්ද්‍ර ප්‍රදේශ් සහ බටහිර බෙංගාල ප්‍රාන්තවලට ඉමහත් හානියක් සිදුකළ ෆොනී චන්ඩ මාරුතය හේතුවෙන් බංග්ලාදේශයේ නිවාස දහසකට අධික සංඛ්‍යාවක් විනාශයට පත්වී තිබෙනවා.\nඑහි වෙරළාසන්න ගම්මාන රැසක් ජලයෙන් යටවී ඇති අතර ජීවිත හානි 5 ක්ද වාර්තාවන බවයි විදෙස් ප්‍රවෘත්ති සේවා සඳහන් කළේ.\nතවත් 63 දෙනෙකු තුවාල ලබා තිබෙනවා.\nබංග්ලාදේශ කාලණ විද්‍යා දෙපාර්තමේන්තුවේ අධ්‍යක්ෂවරයා සඳහන් කළේ දස ලක්ෂයකට අධික පිරිසක් ආරක්ෂිත ස්ථාන කරා ඉවත් කරගත් අතර, විශාල හානියක් සිදුවීමේ අවදානම මේ වනවිට පහව ගොස් ඇති බවයි.",
       "URL": "https://www.hirunews.lk/215775/ෆොනී-සුළි-සුළඟින්-බංග්ලාදේශයේ-නිවාස-දහසක්-විනාශයට-පත්වේ",
       "Category": "International News",
       "Parent URL": "https://www.hirunews.lk/international-news.php?pageID=269"
}