{
       "Source": "hirunews",
       "Timestamp": "Tuesday, 16 July 2019 - 7:52",
       "Headline": "ලොව පුරා මිලියන 821කි සාගින්නේ",
       "News Content": "ලොව පුරා මිලියන 821ක් ජනතාව පසුගිය වසරේදී සාගින්නෙන් පීඩා විදි බව ජගත් සංවිධාන වාර්තාවකින් හෙළිවනවා.\nඒ, සාගින්නෙන් පීඩා විදින ලෝක ජන කොටස වර්ධනය වූ අඛණ්ඩ තුන් වන වසරයි.\nවසර ගණනාවක් තිස්සේ අඩුවෙමින් පැවති මන්දපෝෂණය 2015 වසරේ සිට නැවතත් ඉහළ යමින් පවතින බව එම වාර්තාව මගින් අනාවරණ කරනවා.\nලෝක කාලගුණ වෙනස සහ යුද්ධය ඊට ප්‍රධාන හේතුවයි.\nඅප්‍රිකාවේ ජනගහනයෙන් සියයට 20ක් මන්දපෝෂණයෙන් පෙළෙන අතර ආසියාකරයේ සියයට 12ක් සහ ලතින් ඇමරිකානු හා කැරිබියානු කලාපයේ සියයට 7ක් මන්දපෝෂණයට ගොදුරු වී තිබෙනවා.\nමෙම තත්ත්වය යටතේ වසර 2030 වන විට ලෝකයෙන් සාගින්න තුරන් කිරීම සඳහා වූ තිරසර සංවර්ධන ඉලක්කය සපුරා ගත නොහැකි වනු ඇති බවයි ජගත් සංවිධාන වාර්තාව පෙන්වා දෙන්නේ.\nඅදාළ වාර්තාව ඉදිරිපත් කරමින් ලෝක ආහාර වැඩසටහනේ ප්‍රධානී ඬේවිඞ් බීස්ලි, සඳහන් කළේ ආහාර සුරක්ෂිතතාවයෙන් තොරව ලෝකයේ සාමය හෝ ස්ථාවරභාවය අපේක්ෂා කළ නොහැකි බවයි.",
       "URL": "https://www.hirunews.lk/220394/ලොව-පුරා-මිලියන-821කි-සාගින්නේ",
       "Category": "International News",
       "Parent URL": "https://www.hirunews.lk/international-news.php?pageID=251"
}