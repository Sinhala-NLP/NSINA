{
       "Source": "hirunews",
       "Timestamp": "Wednesday, 18 January 2017 - 8:17",
       "Headline": "බොකෝහරාම් අන්තවාදීන්ට එල්ල කළ ප්‍රහාරයකින්, සරණාගතයින් 100ක් මරුට",
       "News Content": "නයිජීරියානු හමුදාවන්ට අයත් යානයක් අත්වැරදීමකින් සරණාගතයින් සිටින ස්ථානයකට බෝම්බ හෙලීම හේතුවෙන් පුද්ගලයින් 100 දෙනෙකු මිය ගොස් 200කට වැඩි පිරිසක් තුවාල ලබා ඇති බව විදෙස් මාධ්‍ය වාර්තා කළා.\nඊසානදිග නයිජීරියාවේ සටන් වැද සිටින බොකෝහරාම් අන්තවාදීන් ඉලක්ක කර මෙම ප්‍රහාරය එරට හමුදා විසින් එල්ල කර තිබෙනවා.\nකෙසේ වෙතත් ප්‍රහාරයෙන් සහන කටයුතුවල නිරත රතු කුරුස සාමාජිකයින් 6 දෙනෙකු ඇතුළු තවත් කිහිප දෙනෙකු මිය ගොස් ඇති බවටයි වාර්තා වන්නේ.\nනයිජීරියානු ජනාධිපති මොහාමදු බුහාරි කියා සිටියේ මෙම සිද්ධිය සම්බන්ධයෙන් සිය ශෝකය පළ කරන බවයි.\nමෙම අවස්ථාවේදී සන්සුන්ව කටයුතු කරන ලෙස ඔහු නයිජීරියානු ජනතාවගෙන් ඉල්ලීමක් කරනවා.",
       "URL": "https://www.hirunews.lk/152291/බොකෝහරාම්-අන්තවාදීන්ට-එල්ල-කළ-ප්‍රහාරයකින්-සරණාගතයින්-100ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=528"
}