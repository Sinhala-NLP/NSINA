{
       "Source": "hirunews",
       "Timestamp": "Monday, 28 October 2019 - 13:03",
       "Headline": "තමිල්නාඩු දරුවා බේරාගැනීමේ මෙහෙයුම් තවදුරටත්",
       "News Content": "තමිල්නාඩුවේ - නඩුකට්ටුපට්ටි ප්‍රදේශයේ අත්හැර දමන ලද අඩි 100 ක් පමණ ගැඹුරු නළ ළිඳක සිරවී සිටින දෙහැවිරිදි කුඩා දරුවා බේරාගැනීමේ මෙහෙයුම් අද තුන්වන දිනටත් ක්‍රියාත්මකයි.\nපසුගිය සිකුරාදා ඔහු නිවසට යාබදව සෙල්ලම් කරමින් සිටියදී මෙම ළිඳට වැටී ඇති බවයි විදෙස් වාර්තා සඳහන් කළේ. සිකුරාදා පස්වරු හයේ සිට ආරම්භ කළ මුදාගැනීමේ මෙහෙයුම් පැය 50 කටත් අධික කාලයක් පුරා ක්‍රියාත්මකයි.\nදරුවා වැටුණු නළ ලිඳට යාබදව උමං මාර්ගයක් තනා ඒ ඔස්සේ දරුවා මුදාගැනීමට සැළසුම් කර ඇති අතර, තමිල්නාඩු වාර්තා සඳහන් කළේ මේ වනවිට එම උමං මාර්ගය කැනීමේ කටයුතු අවසන් අදියරට පැමිණ ඇති බවයි.\nතමිල්නාඩු ප්‍රන්ත සෞඛ්‍ය හා පවුල් සුබසාධන අමාත්‍ය සී. විජයබාස්කර් සහ සංචාරක අමාත්‍ය එන්. නාගරාජන් මුදාගැනීමේ මෙහෙයුම් ආරම්භ කළ සිකුරාදා රාත්‍රියේ සිට එම ස්ථානයේ රැඳී සිටිනවා.\nඅඩි 68 ක් පමණ ගැඹුරු එම නළ ලිඳේ සිරවී සිටින සුජිත් විල්සන් නැමති එම දරුවා මේ වනවිට සිහිසුන් තත්ත්වයේ පසුවුවද ස්වසනය කරමින් සිටින බවයි ඉන්දීය වාර්තා සඳහන් කළේ.",
       "URL": "https://www.hirunews.lk/227139/තමිල්නාඩු-දරුවා-බේරාගැනීමේ-මෙහෙයුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=228"
}