{
       "Source": "hirunews",
       "Timestamp": "Sunday, 01 February 2015 - 9:47",
       "Headline": "බැලූනයෙන් ලෝක වාර්තාවක් තැබූ ඇමරිකානුවා සහ රුසියානුවා මෙක්සිකෝවට",
       "News Content": "හීලියම් වායුව පිරවූ බැලූනයක නැගී වැඩිම දුරක් ගමන් කිරීමේ නව ලෝක වාර්තාවක් පිහිටවූ ගුවන් නියමුවන් දෙදෙනා මේ වනවිට මෙක්සිකෝවට ළඟාවී තිබෙනවා. ඇමරිකානු ජාතික ට්‍රෝයි බ්‍රැඩ්ලි සහ රුසියානු ජාතික ලියොනිඞ් ටියුකෙට්යෙව් මෙලෙස මෙක්සිකෝවට ඔබ්බෙන් වූ මුහුදු තීරයට බැලූනය සුරක්ෂිතව පතිත කළ බව විදෙස් වාර්තා සඳහන් කළා. පසුගිය ඉරිදා ටූ ඊගල්ස් නමැති හීලියම් බැලූනයේ නැගී ජපානයෙන් නික්මුණු ඔවුන්  ඇමෙරිකාවට හෝ කැනඩාවට ගොඩබැසීමට අදහස් කළා. එහෙත්, අයහපත් කාලගුණ තත්ත්වය හේතුවෙන් ඔවුන්ගේ බැලූනය මෙලෙස මෙක්සිකෝවට ගොඩබස්සවා තිබෙනවා. ලෝක වාර්තාවක් පිහිටුවීමට මෙම ගුවන් නියමුවන් දෙදෙනා පැය 137 ක් තිස්සේ බැලූනයෙන් ගමන් කළ දුර සැතපුම් 5209 ක්.",
       "URL": "https://www.hirunews.lk/102456/බැලූනයෙන්-ලෝක-වාර්තාවක්-තැබූ-ඇමරිකානුවා-සහ-රුසියානුවා-මෙක්සිකෝවට",
       "Category": "International News",
       "Parent URL": "https://www.hirunews.lk/international-news.php?pageID=763"
}