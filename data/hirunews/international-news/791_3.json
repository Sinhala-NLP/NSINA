{
       "Source": "hirunews",
       "Timestamp": "Tuesday, 29 October 2013 - 8:04",
       "Headline": "යුරෝපා ගමන සහරාවෙන් නවතී.",
       "News Content": "බටහිර අප්‍රිකාවේ සිට සහරා කතර තරණය කරමින් යුරෝපය බලා යාමට උත්සාහ කළ  නීතිවිරෝධී සංක්‍රමණිකයින් පිරිසක් කාන්තාරයේ දී පිපාසයෙන් මිය ගොස් ඇතැයි වාර්තා වනවා. සහරා කතර අයත් නයිජර් දේශය හරහා ඔවුන් මෙලෙස උතුරු අප්‍රිකාවේ කෙළවර වෙත ගමන් කිරීමට උත්සාහ කළ බව සඳහන්. එතැන් සිට මධ්‍යධරණී මුහුද හරහා නීතිවිරෝධී සංක්‍රමණිකයන් යුරෝපයට ගමන් කරන්නේ මුහුදු මාර්ගයෙන්. මෙම සංක්‍රමණිකයන් පිරිස සහරා කාන්තාරය තරණය කළ වාහනයේ දෝෂයක් හේතුවෙන් පයින් ගමන් කිරීමට සිදුව ඇති බවයි විදෙස් වාර්තා සඳහන් කළේ. මෙහිදී මිය ගිය පුද්ගලයන් 5 දෙනෙකුගේ සිරුරු හමු වී ඇති අතර තවත් 35 දෙනෙකු පමණ අතුරුදන් වී සිටිනවා.",
       "URL": "https://www.hirunews.lk/70242/යුරෝපා-ගමන-සහරාවෙන්-නවතී",
       "Category": "International News",
       "Parent URL": "https://www.hirunews.lk/international-news.php?pageID=791"
}