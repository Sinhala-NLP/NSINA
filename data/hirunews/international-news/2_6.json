{
       "Source": "hirunews",
       "Timestamp": "Saturday, 23 September 2023 - 15:33",
       "Headline": "ඉතාලියේ හිටපු ජනපතිවරයෙක් දිවි සැරිය නිම කරයි",
       "News Content": "නූතන ඉතාලියේ දීර්ඝතම කාලයක් ජනාධිපති ධුරය දැරූ හිටපු කොමියුනිස්ට්වාදියෙකු ලෙස කටයුතු කළ ජෝර්ජියෝ නැපොලිටානෝ මිය ගොස් තිබෙනවා.\n2006 වසරේ සිට 2015 දක්වා කාලය තුළ ඔහු ඉතාලියේ ජනපති ලෙස කටයුතු කර ඇති බවයි වාර්තා වන්නේ.\nජෝර්ජියෝ නැපොලිටානෝ මිය යන විට 98 වැනි වියේ පසු වී ඇති අතර රෝමයේ රෝහලක ප්‍රතිකාර ලබමින් සිටිය ඔහු මිය ගිය බවයි විදෙස් මාධ්‍ය වාර්තා කරන්නේ.\n1925 දී නේපල්ස්හි උපත ලද නැපොලිටානෝ 1945 වසරේදී ඉතාලි කොමියුනිස්ට් පක්ෂයට බැඳී සිය දේශපාලන ජීවිතය ආරම්භ කර තිබෙනවා.\nඔහු ප්‍රථමයෙන් 1953 වසරේදී ඉතාලියේ නියෝජ්‍ය මන්ත්‍රී මණ්ඩලයට තේරී පත් වී ඇති අතර 1996 දක්වා සෑම මැතිවරණ ව්‍යාපාරයකදීම අපරාජිතව සිටීම විශේෂත්වයක්.",
       "URL": "https://www.hirunews.lk/349184/ඉතාලියේ-හිටපු-ජනපතිවරයෙක්-දිවි-සැරිය-නිම-කරයි",
       "Category": "International News",
       "Parent URL": "https://www.hirunews.lk/international-news.php?pageID=2"
}