{
       "Source": "hirunews",
       "Timestamp": "Sunday, 18 January 2015 - 20:21",
       "Headline": "මැනිලා නුවර දිව්‍ය පූජාවට මිලියන 6ක්.",
       "News Content": "ශුද්ධෝත්තම ෆ්‍රැන්සිස් පාප්වහන්සේගේ පිලිපීන සංචාරයේ අවසන් දිනය වන අද (18) මැනිලා නුවර දී පැවැති දිව්‍ය පූජාවට මිලියන 6ක් ඉක්ම වූ බැතිමතුන් පිරිසක් සහභාගි වී සිටිනවා. මැනිලා නුවර රිෂාල් උද්‍යානයේ පැවැත්වෙන මෙම දිව්‍ය පූජාවට සහභාගිවීමට පෙර පාප් වහන්සේ සැන්ටෝ තෝමස් විශ්වවිද්‍යාලයේ පැවති ආගමික නායකයින්ගේ සහ තරුණ සමුළුවකට ද අද උදෑසන සහභාගි වුණා. මීට 20 වසරකට පෙර දෙවන ජුවාම් පාවුළු පාප්වහන්සේ පිලිපීනයට පැමිණි අවස්ථාවේ මැනිලා නුවර පැවති දිව්‍ය පූජාවට මිලියන 5 ක ජනතාව සහභාගි වුණා.  පාප්වහන්සේ ඊයේ දිනයේදී හයියාන් සුළි සුළඟින් විනාශයට පත් ප්‍රදේශවල සංචාරයකද නිරතවුණා.",
       "URL": "https://www.hirunews.lk/101491/මැනිලා-නුවර-දිව්‍ය-පූජාවට-මිලියන-6ක්",
       "Category": "International News",
       "Parent URL": "https://www.hirunews.lk/international-news.php?pageID=767"
}