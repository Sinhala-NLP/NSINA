{
       "Source": "hirunews",
       "Timestamp": "Sunday, 23 June 2019 - 14:40",
       "Headline": "ඉතියෝපියාවේ හමුදා ප්‍රධානියා වෙඩි පහරින් මරුට",
       "News Content": "අප්‍රිකානු ඉතියෝපියානු රාජ්‍යයේ හමුදා ප්‍රධානී ජෙනරාල් සියරේ මෙකොනන්, අඩිස් අබාබා අගනුවර දී වෙඩි පහරට ලක්ව ජීවිතක්ෂයට පත්වී තිබෙනවා.\nඉතියෝපියාවේ උතුරුදිග අම්හාරා කලාපයේ කැරැල්ලක් මැඩ පැවැත්වීමට උත්සාහ කළ අවස්ථාවේ ඔහු මෙලෙස වෙඩි පහරට ගොදුරු වූ බවයි අග්‍රාමාත්‍ය අබි අහමඩ් එරට රාජ්‍ය රූපවාහිනිය ඔස්සේ ප්‍රකාශ කළේ.\nඅම්හාරා ප්‍රාන්තයේ ආණ්ඩුකාරවරයා ද මෙලෙස වෙඩි පහරින් මරුමුවට පත්වී ඇති බව සඳහන්.\nඉතියෝපියාවේ පසුගිය කාලය තුළ වර්ගවාදී ගැටුම් උත්සන්න වූ අතර, මේ වන විට දහස් සංඛ්‍යාත පිරිසක් අවතැන් වී සිටිනවා.",
       "URL": "https://www.hirunews.lk/218954/ඉතියෝපියාවේ-හමුදා-ප්‍රධානියා-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=255"
}