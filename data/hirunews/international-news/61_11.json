{
       "Source": "hirunews",
       "Timestamp": "Tuesday, 15 February 2022 - 8:29",
       "Headline": "යුක්රේනයේ සාමය ගැන, ඇමරිකානු සහ බ්‍රිතාන්‍ය නායකයන්ගෙන් අපේක්ෂා",
       "News Content": "යුක්රේන අර්බුදයට සාමකාමී රාජ්‍ය තාන්ත්‍රික විසදුමක් ලබා ගැනීම පිළිබද බලාපොරොත්තු තවමත් වියැකී නොමැති බව ඇමරිකානු සහ බි්‍රතාන්‍යය නායකයන් ප්‍රකාශ කළා.\nඑහෙත් බි්‍රතාන්‍ය අගමැති බොරිස් ජොන්සන් සමග විනාඩි 40ක දුරකථන සංවාදයක නිරත වූ ඇමරිකානු ජනාධිපති ජෝ බයිඩ්න් වැඩිදුරටත් කියා සිටියේ, තවමත් එහි අස්ථාවර තත්ත්වයක් පවතින බවයි.\nයුක්රේන දේශසීමාවේ 130,000ක පමණ හමුදා එක්රැස් කර සිටින රුසියාව ආක්‍රමණයකට සූදානම් වන බවට එල්ල වන චෝදනා ප්‍රතික්ෂේප කරනවා.\nඑහෙත් බෙලරූස් රාජ්‍යයේ ජීව උණ්ඩ යොදා ගනිමින් යුද අභ්‍යාසයක නිරත වූ ඔවුන්, යුක්රේන දේශසීමාවට බර අවි මෙන්ම ජංගම රෝහල් ඇතුළු වෛද්‍ය පහසුකම් පවා රැගෙන විත් ඇති අතර,මහා පරිමාණ යුද්ධයකට සූදානම් වන බවයි බටහිර ඔත්තු සේවා ප්‍රකාශ කළේ.\nඇමරිකානු සහ බි්‍රතාන්‍ය නායකයන් ඊයේ පැවැත්වූ දුරකථන සංවාදයෙන් අනතුරුව ඒකාබද්ධ නිවේදනයක් නිකුත් කළ අතර, එමගින් අවධාරණය කළේ යුක්රේනයේ රුසියානු ආක්‍රමණයක් සමස්ත ලෝකයට ම අහිතකර බලපෑමක් එල්ල කරනු ඇති බවයි.\nසාමකාමී විසදුමක් සදහා පවතින අවස්ථා අත්නොහරින ලෙස ජගත සංවිධාන මහලේකම් අන්තෝනියෝ ගුටේරස් ජාත්‍යන්තර ප්‍රජාවෙන් ඉල්ලා සිටියා.\nරුසියානු විදේශ අමාත්‍ය සර්ජි ලැවරොෆ් සදහන් කළේ, සාමකාමී එකඟතාවකට තවදුරටත් අවස්ථාවක් පවතින බවයි.",
       "URL": "https://www.hirunews.lk/297053/යුක්රේනයේ-සාමය-ගැන-ඇමරිකානු-සහ-බ්‍රිතාන්‍ය-නායකයන්ගෙන්-අපේක්ෂා",
       "Category": "International News",
       "Parent URL": "https://www.hirunews.lk/international-news.php?pageID=61"
}