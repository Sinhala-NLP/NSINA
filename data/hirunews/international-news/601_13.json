{
       "Source": "hirunews",
       "Timestamp": "Tuesday, 09 August 2016 - 8:16",
       "Headline": "ඩෙල්ටා ගුවන් සේවයේ පද්ධති දෝෂයක් නිසා ගුවන් මගීන් දහස් ගණනක් අතරමං",
       "News Content": "ලොව ගුවන් මගී ප්‍රවාහන අතින් තුන්වන තැන ගන්නා ඇමරිකාවේ ඩෙල්ටා ගුවන් සේවයේ ගුවන් ගමන් අත්හිටුවා තිබෙනවා.\nමේ නිසා එම ගුවන් සේවයේ මෙහෙයුම් ක්‍රියාත්මක වන ඇමරිකාවේ, ජපානයේ, ඉතාලියේ සහ එක්සත් රාජධානියේ ගුවන් මගීන් දහස් ගණනක් අතරමං වී ඇති බව විදෙස් වාර්තා සදහන් කළා.\nඊයේ සන්ධ්‍යාව වන විට ඩෙල්ටා ගුවන් සේවයේ ගුවන් ගමන් 740ක් අවලංගු කර තිබුණා.\nදෝෂය ඇති වී පැය 6කට පසු ගුවන් ගමන් ආරම්භ වුවද කලින් ප්‍රවේශ පත්‍ර ලබාගත් අය මුලින් ප්‍රවාහනය කිරීමට සිදුවීම හේතුවෙන් ගුවන් ගමන් ප්‍රමාදයක් පවතින බව සදහන්.\nවසරකට මගීන් මිලියන 180ක් ප්‍රවාහනය කරන ඇමරිකානු ඩෙල්ටා ගුවන් සේවයේ සේවක සංඛ්‍යාව 80,000කට අධිකයි.",
       "URL": "https://www.hirunews.lk/140154/ඩෙල්ටා-ගුවන්-සේවයේ-පද්ධති-දෝෂයක්-නිසා-මගීන්-දහස්-ගණනක්-අතරමං",
       "Category": "International News",
       "Parent URL": "https://www.hirunews.lk/international-news.php?pageID=601"
}