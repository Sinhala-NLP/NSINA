{
       "Source": "hirunews",
       "Timestamp": "Sunday, 04 October 2015 - 12:05",
       "Headline": "ජෙරුසලමේ දී  ඊශ්‍රායල ජාතිකයන් දෙදෙනෙකු ඝාතනය කරයි",
       "News Content": "ජෙරුසලම් නුවර - පැරණි නගරයේදී පලස්තීන ජාතිකයෙකු විසින් තියුණු ආයුධයකින් පහරදී ඊශ්‍රායල  ජාතිකයන් දෙදෙනෙකු ඝාතනය කර තිබෙනවා. ජෙරුසලම් පුරවරයේ යුදෙව් ජාතිකයන්ට පූජනීය වූ බටහිර පවුර වෙත ගමන් ගනිමින් සිටි පුද්ගලයන් දෙදෙනෙකු මෙලෙස ප්‍රහාරයට ලක්වූ බව වාර්තා වනවා.\nපලස්තීන ජාතිකයා පිහි පහරින් තවත් ඊශ්‍රායල  ජාතික කාන්තාවක සහ කුඩා ළමයෙකු තුවාල ලැබුවා. කෙසේ නමුත්, ප්‍රහාරකයා ද  පොලිස් වෙඩි පහරින් මරුමුවට පත්වූ බවයි ඊශ්‍රායල ප්‍රකාශ කළේ.\nප්‍රහාරය එල්ල කර ඇත්තේ පලස්තීන බටහිර ඉවුරේ රමල්ලා හි 19 හැවිරිදි තරුණයෙකු බව පසුව හඳුනා ගැණුනා. ඔහු ඉස්ලාමීය - ජිහාද් සන්නද්ධ කල්ලියේ සාමාජිකයෙකු බව සඳහන්.",
       "URL": "https://www.hirunews.lk/117797/ජෙරුසලමේ-දී-ඊශ්‍රායල-ජාතිකයන්-දෙදෙනෙකු-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=700"
}