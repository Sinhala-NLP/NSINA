{
       "Source": "hirunews",
       "Timestamp": "Sunday, 09 April 2017 - 11:09",
       "Headline": "බ්‍රිතාන්‍ය රජ කුමරුන් අද යුද සැමරුමක",
       "News Content": "බ්‍රිතාන්‍යයේ කිරුළ හිමි විලියම් කුමරු සහ හැරී කුමරු ඇතුලූ 25 000 ක් පමණ පිරිසක් අද උතුරුදිග ප්‍රංශයේ ඇරස් නගරයට එක්වන්නේ පළමුවන ලෝක යුද්ධයේ සමරුවකටයි.\nලෝක යුද්ධයේ ගමන් මග වෙනස් කළ සුප්‍රකට විමි කඳු ගැටයේ සිව් දින සටන 1917 වසරේ සිදුවූයේ මෙහිදියි.\nජර්මනිය විසින් උතුරුදිග ප්‍රංශයේ මෙම කොටස අත්පත් කරගෙන සිටි අතර ඔවුන්ගෙන් එය මුදාගැනීම සඳහා බ්‍රිතාන්‍ය ප්‍රමුඛ සන්ධාන හමුදා දැවැන්ත මෙහෙයුමක් දියත් කළා.\nමෙහෙයුමේදී ස්කොට්ලන්ත භටයන් 18 000 ක් ජීවිතක්ෂයට පත්ව තිබෙනවා.\n1917 වසරේ අප්‍රේල් 9 වනදා දියත් කෙරුණු එම විජයග්‍රාහී සටන සිහිපත් කිරීම සඳහා රජ කුමරුන් සමග බ්‍රිතාන්‍ය ආරක්ෂක ලේකම් ශ්‍රීමත් මයිකල් ෆැලන්ද අද ප්‍රංශයට පැමිණෙනු ඇති.",
       "URL": "https://www.hirunews.lk/158828/බ්‍රිතාන්‍ය-රජ-කුමරුන්-අද-යුද-සැමරුමක",
       "Category": "International News",
       "Parent URL": "https://www.hirunews.lk/international-news.php?pageID=495"
}