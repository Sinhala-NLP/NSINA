{
       "Source": "hirunews",
       "Timestamp": "Saturday, 09 September 2023 - 11:29",
       "Headline": "G20 සමුළුව සාර්ථකව ඇරඹෙයි",
       "News Content": "ප්‍රථම වරට දකුණු ආසියාවේ පැවැත්වෙන G20 සමුළුවට නායකයින් පැමිණීම මේ වනවිට ආරම්භ වී තිබෙනවා.\nලොව විශාලතම ආර්ථිකයන් හි නායකයින්ගේ එක්වීමෙන් නවදිල්ලියේ පැවැත්වෙන මෙම දෙදින රැස්වීම සඳහා ජෝ බයිඩ්න්, රිෂී සුනක් සහ එම්මානුවෙල් මැක්‍රොන් ඉන්දියාවට පැමිණ ඇති බවයි එරට මාධ්‍ය වාර්තා සඳහන් කළේ.\nකෙසේ වෙතත්, ලෝක බලවතුන් දෙදෙනෙකු වන චීන ජනාධිපති ෂී ජින් පින් සහ රුසියානු ජනාධිපති ව්ලැදිමීර් ඊට එක්ව නොමැති අතර, ඔවුන්ගේ නියෝජිතයින් ඒ වෙනුවෙන් පැමිණ තිබෙනවා.\nමෙම සමුළුවේ දී දේශගුණික විපර්යාස, ආහාර සුරක්ෂිතතාව, සහ දුප්පත් රටවල ණය ප්‍රතිව්‍යුහගත කිරීම ඇතුලු කරුණු රැසක් සම්බන්ධයෙන් සාකච්ඡා කිරීමට නියමිත බව සඳහන්.\nලබන වසරේ ඉන්දියාවේ මහ මැතිවරණයක් පැවැත්වීමට නියමිත අතර, මෙම සමුළුවේ සාර්ථකත්වය, ඉන්දීය අග්‍රාමාත්‍ය නරේන්ද්‍ර මෝදිට තම ප්‍රතිරූපය ඉහළ නංවා ගැනීමට ඉමහත් පිටුවහලක් වනු ඇති බවයි විදෙස් මාධ්‍ය වාර්තා පවසන්නේ.",
       "URL": "https://www.hirunews.lk/347685/g20-සමුළුව-සාර්ථකව-ඇරඹෙයි",
       "Category": "International News",
       "Parent URL": "https://www.hirunews.lk/international-news.php?pageID=7"
}