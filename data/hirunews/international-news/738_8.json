{
       "Source": "hirunews",
       "Timestamp": "Friday, 01 May 2015 - 13:00",
       "Headline": "නේපාල ගුර්කා සෙබලූන් 200 වන සංවත්සරය සමරයි",
       "News Content": "බ්‍රිතාන්‍ය හමුදාවේ ගුර්කා බලකාය පිහිටුවා වසර 200 ක් ගතවීම ලන්ඩනයේදී ඊයේ සමරනු ලැබුවා. ගුර්කා බලකාය නියෝජනය කරන නේපාල ගුර්කා ගෝත්‍රික සෙබලූන් ඊට එක්වූයේ සිය මව්රට මහා භූ කම්පනයකින් විපතට පත්වී සිටින මොහොතකයි. සමරුවේදී නේපාල ඛේදවාචකය ද සිහිපත් කෙරුණු බව සඳහන්. නේපාලයේ භූ කම්පන සහන මෙහෙයුම්වලට ද ගුර්කා සෙබලූන් එක්ව සිටිනවා. බ්‍රිතාන්‍යයේ රැජිනට අයත්, ගුර්කා බලකාය 1815 වසරේ පිහිටුවනු ලැබූයේ පළමුවන ලෝක යුද්ධයේදී බ්‍රිතාන්‍ය හමුදාවලට සහය වීමටයි. සටන්කාමීත්වය, පක්ෂපාතීභාවය සහ කුක්රී නමැති සාම්ප්‍රදායික පිහි භාවිතයෙන් දස්කම් දක්වන ගුර්කා ගෝත්‍රිකයන් 2700 ක් පමණ දැනටත් බ්‍රිතාන්‍ය හමුදාවට අනුබද්ධව සේවය කරනවා.",
       "URL": "https://www.hirunews.lk/108642/නේපාල-ගුර්කා-සෙබලූන්-200-වන-සංවත්සරය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=738"
}