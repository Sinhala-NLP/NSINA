{
       "Source": "hirunews",
       "Timestamp": "Friday, 15 January 2016 - 14:42",
       "Headline": "මියගිය පෙම්වතා සමග විවාහ වු තරුණියක් (ඡායාරූප)",
       "News Content": "තම මියගිය පෙම්වතා සමග විවාහ වු තරුණියක් පිළිබඳ තායිලන්තයෙන් වාර්තා වනවා.\nපෙම්වතාගේ අවමංගල්‍ය උත්සවයේදී ඇය ඔහු සමග විවාහ වී ඇති බවයි විදෙස් පුවත් සේවා පෙන්වා දෙන්නේ.\nඇයගේ පෙම්වතා මියගොස් ඇත්තේ හෘදයාබාධයක් හේතුවෙනුයි. මෙම අසාමාන්‍ය විවාහ උත්සවය පිළිබඳ අදාළ තරුණිය විසින් සමාජ මාධ්‍ය ඔස්සේ ප්‍රසිද්ධියට පත්කර තිබෙනවා.\nසිය පෙම්වතාට මීට පෙර කිසිදු රෝගී තත්වයක් නොතිබු අතර හදිසි හෘද්‍යාබාධයකින් ඔහු මරණයට පත්වු බවයි තරුණිය ප්‍රකාශකර ඇත්තේ.\nවිවාහ ගිවිසගත් පෙම්වතාගේ මරණය ඇය තුල හදිසි කම්පනයක් ද ඇතිකර තිබෙනවා.\nඇය පෙම්වතාගේ මළ සිරුර සමග විවාහ වුව ද එය තායිලන්ත නීතියට අනුව මෙන්ම සම්ප්‍රදාය විරෝධී කටයුත්තක් බවයි විදෙස් පුවත් සේවා පෙන්වා දෙන්නේ.",
       "URL": "https://www.hirunews.lk/124074/මියගිය-පෙම්වතා-සමග-විවාහ-වු-තරුණියක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=672"
}