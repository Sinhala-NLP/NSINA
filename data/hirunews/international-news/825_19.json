{
       "Source": "hirunews",
       "Timestamp": "Wednesday, 03 July 2013 - 13:09",
       "Headline": "බොලීවියානු ජනපතිගේ ගුවන් යානය හදිසියේ ගොඩබස්වයි.",
       "News Content": "බොලීවියානු ජනාධිපති ඊවෝ මොරාලිස්ට අයත් ගුවන් යානයක් මොස්කව් හි සිට සිය රට බලා පැමිණෙමින් සිටියදී හදිසියේ ඔස්ටි‍්‍රයාවට ගොඩ බස්වා තිබෙනවා. ඒ, ඇමරිකාවේ ඔත්තු සේවා ක්‍රියාකාරකම් ගැන හෙළිදරව් කළ එඞ්වඞ් ස්නෝඩන් එම ගුවන් යානයේ සිටින බවට ලැබුණු තොරතුරකට අනුවයි. එහෙත් ඔහු එම යානයේ ගමන් කර නැහැ. බොලීවියානු විදේශ අමාත්‍යාංශය සඳහන් කළේ මෙම යානයේ එරට ආරක්ෂක අමාත්‍යවරයා ගමන් කර ඇති බවයි. එඞ්වඞ් ස්නෝඩන් මෙම ගුවන් යානයේ ගමන් කරන බවට ලැබුණු තොරතුරුවලට අනුව ප්‍රංශය සහ පෘතුගාලය ඔවුන්ගේ ගුවන් තලය හරහා යාමට ඊට අවසර ලබාදුන්නේ නැහැ. මේ නිසයි මෙම ගුවන් යානය ඔස්ටි‍්‍රයාව වෙත හරවා යවනු ලැබුවේ.",
       "URL": "https://www.hirunews.lk/62272/බොලීවියානු-ජනපතිගේ-ගුවන්-යානය-හදිසියේ-ගොඩබස්වයි",
       "Category": "International News",
       "Parent URL": "https://www.hirunews.lk/international-news.php?pageID=825"
}