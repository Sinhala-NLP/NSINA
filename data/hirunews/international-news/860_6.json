{
       "Source": "hirunews",
       "Timestamp": "Thursday, 28 February 2013 - 13:13",
       "Headline": "ඇමරිකානු විදේශ ප්‍රතිපත්තිය නිවැරදි විය යුතුයි. - චක් හේගල්",
       "News Content": "ඇමරිකාවට බලහත්කාරයෙන් ලෝකයේ අනෙකුත් රටවල් පාලනය කළ නොහැකි බව එරට නව ආරක්ෂක ලේකම් චක් හේගල් පවසනවා. ඇමරිකානු නව ආරක්ෂක ලේකම්වරයා මේ බව සඳහන් කර ඇත්තේ ඊයේ සිය ධුරයේ වැඩ භාරගත් අවස්ථාවේදියි. ඇමරිකාව ලෝකයේ සුපිරි බලවතෙකු ලෙසයි සැළකෙන්නේ. කුමන බලවතෙකු වුවද තනිව තම පැවැත්ම ගෙන යා නොහැකියි. එය ඇමරිකාවටද පොදු කරුණක් බවයි ඇමරිකානු නව ආරක්ෂක ලේකම් චක් හේගල් පෙන්වා දී තිබෙන්නේ. ලෝකයේ අනෙකුත් රටවල් සමග සහයෝගයෙන් යුතුව කටයුතු කිිරීමට ඇමරිකාව අවධානය යොමු කළ යුතු බවද එරට නව ආරක්ෂක ලේකම් චක් හේගල් තවදුරටත් පෙන්වා දී තිබෙනවා.",
       "URL": "https://www.hirunews.lk/54291/ඇමරිකානු-විදේශ-ප්‍රතිපත්තිය-නිවැරදි-විය-යුතුයි-චක්-හේගල්",
       "Category": "International News",
       "Parent URL": "https://www.hirunews.lk/international-news.php?pageID=860"
}