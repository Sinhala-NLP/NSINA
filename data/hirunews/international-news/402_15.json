{
       "Source": "hirunews",
       "Timestamp": "Sunday, 21 January 2018 - 10:11",
       "Headline": "තුර්කියෙන් සිරියාවේ කුර්දි ඉලක්කවලට බෝම්බ ප්‍රහාර",
       "News Content": "සිරියානු දේශසීමා ප්‍රදේශයේ සිටින කුර්දි සන්නද්ධ කණ්ඩායම් වෙත තුර්කිය ගුවන් ප්‍රහාරයක් එල්ල කර තිබෙනවා.\nගුවන් ප්‍රහාරයෙන් පුද්ගලයන් 9 දෙනෙකු ජීවිතක්ෂයට පත්වූ බව සිරියාවේ කුර්දි සන්නද්ධ කණ්ඩායම් ප්‍රකාශ කළා.\nතුර්කි ගුවන් යානා මෙලෙස උතුරුදිග සිරියාවේ මෙහෙයුම්වල නිරතවීම සිරියානු රජය විසින්ද හෙළා දකිනු ලැබුවා.\nඑය ආක්‍රමණයක් ලෙසයි සිරියාව හැඳින්වූයේ.\nතුර්කිය ප්‍රහාර එල්ල කළ කුර්දි සන්නද්ධ කණ්ඩායම්වලට ඇමරිකාවේ සහය හිමිවනවා.\nමේ නිසා තුර්කි ගුවන් ප්‍රහාර ඇමරිකාව සහ තුර්කිය අතර රාජ්‍යතාන්ත්‍රික අර්බුදයකටද හේතුවිය හැකි බවයි විචාරකයන් පෙන්වා දෙන්නේ.",
       "URL": "https://www.hirunews.lk/181621/තුර්කියෙන්-සිරියාවේ-කුර්දි-ඉලක්කවලට-බෝම්බ-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=402"
}