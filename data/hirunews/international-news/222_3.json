{
       "Source": "hirunews",
       "Timestamp": "Thursday, 21 November 2019 - 16:19",
       "Headline": "ලැව්ගිනි නිසා සිඩ්නි සහ ඇඩිලේඩ් දුමාරයෙන් වැසේ",
       "News Content": "ඕස්ට්‍රේලියාවේ පැතිර යන ලැව්ගිනි වලින් පිටවන දුමාරය නිසා සිඩ්නි සහ ඇඩිලේඩ් යන ප්‍රධාන නගර දුමාරයෙන් වැසී ගොස් තිබෙනවා.\nමෙම නගරවල වායුගෝලයේ ගුණාත්මකභාවය මේ වනවිට අන්තරායකර මට්ටමට පැමිණ ඇති බවයි විදෙස් වාර්තා සඳහන් කළේ.\nපසුගිය මාසයේ හට ගත් ලැව්ගිනි  ඕස්ට්‍රේලියාවේ ප්‍රාන්ත හයටම බලපෑම් එල්ල කර ඇති අතර, විශාලම හානි සිදුව ඇත්තේ නිව් සවුත් වේල්ස් සහ ක්වින්ස්ලන්ත ප්‍රාන්තවලටයි.\nලැව්ගිනිවලට හසුවීමෙන් එම ප්‍රාන්තවල පුද්ගලයින් 6 දෙනෙකු මියගොස් තිබෙනවා.",
       "URL": "https://www.hirunews.lk/228695/ලැව්ගිනි-නිසා-සිඩ්නි-සහ-ඇඩිලේඩ්-දුමාරයෙන්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=222"
}