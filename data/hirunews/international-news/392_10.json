{
       "Source": "hirunews",
       "Timestamp": "Thursday, 22 February 2018 - 15:38",
       "Headline": "මොළයේ සිදු කළ විශ්මිත සැත්කම",
       "News Content": "ඉන්දියාවේ මුම්බායි නුවර රෝහලකදී විශ්මිත සැත්කමක් සිදුව ඇතැයි විදෙස් පුවත් සේවා අනාවරණ  කරනනවා.\nපසුගිය 14 වනදා මෙම සැත්කම සිදුකර ඇත්තේ 31 හැවිරිදි පුද්ගලයෙකුගේ මොළයේ තිබු ගෙඩියක් සාර්ථකව ඉවත් කිරීමයි.\nපැය 7 ක් පුරා සිදුකළ ශල්‍යකර්මයෙන් ඉවත් කෙරුනු ගෙඩියෙහි බර  කිලෝග්‍රෑම් 1.8 ක් වූ බව සඳහන්.\nඑය ලොව මෙතෙක් හමුවූ මොළයේ පැවති විශාලතම ගෙඩිය ලෙසටයි සැලකෙන්නේ.\nකෙසේවෙතත් සැත්කම සිදුවූ ආකාරය පිළිබඳ වෛද්‍යවරුන් මෙතෙක් අනාවරණ කර නැහැ.\nසැත්කම සාර්ථක ද යන්න මෙතෙක් නිශ්චිතව ප්‍රකාශ කිරීමට නොහැකි බවයි ඔවුන් සඳහන් කර ඇත්තේ.\nකෙසේවෙතත් රෝගියා අවදානම් තත්වයක නොමැති අතර සුව අතට පත්වීමේ ප්‍රමාදයක් පමණක් පවතින බව වෛද්‍යවරුන් පෙන්වාදී තිබෙනවා.\nමීට වසර 3 කට පමණ පෙර මෙම පුද්ගලයාගේ මොළයේ ගෙඩියක් හටගෙන ඇති අතර එය හිසෙන් පිටතට ද නෙරා විත් තිබුනා.\nඑහි බලපෑම මත ඔහුගේ ඇස් පෙනීම ද අහිමිව තිබු බවයි හෙළිවී ඇත්තේ.\nකෙසේවෙතත් ශල්‍යකර්මයෙන් පසු යළිත් පෙනීම ලැබෙනු ඇතැයි වෛද්‍යවරුන් විශ්වාසය පළකරනවා.",
       "URL": "https://www.hirunews.lk/184256/මොළයේ-සිදු-කළ-විශ්මිත-සැත්කම",
       "Category": "International News",
       "Parent URL": "https://www.hirunews.lk/international-news.php?pageID=392"
}