{
       "Source": "hirunews",
       "Timestamp": "Thursday, 16 April 2015 - 16:19",
       "Headline": "අසල්වැසියාගේ නගරයකට ඇඳිරි නීතිය පනවයි",
       "News Content": "ඉන්දියාවේ අග්‍රා නගරයේ මේ වන විට උත්සන්න වී ඇති ආගමික ගැටුම් හේතුවෙන් ඇඳිරි නීතිය පැනවීමට එරට පොලීසිය තීරණය කර තිබෙනවා.\nඅග්‍රා නගරයේ පිහිටි ක්‍රීස්තියානි දේවස්ථානයකට අද (16) උදෑසන එල්ල වූ ප්‍රහාරයත් සමඟයි මෙම ගැටුම් උත්සන්න වී ඇත්තේ.\nදේවස්ථානයට එල්ල වූ ප්‍රහාරයෙන් එහි තිබූ පිළිම කිහිපයකට ද හානි සිදුවී තිබෙනවා.\nප්‍රහාරයත් සමඟ කුපිත වූ ක්‍රීස්තියානි ජනතාව ප්‍රහාරයට සම්බන්ධ යැයි සැක කෙරෙන හින්දු අනුගාමිකයින්ගේ ව්‍යාපාරික ස්ථාන කිහිපයකට පහර දී ඇති බව සදහන්.\nමේ අතර ඉන්දීය මාධ්‍ය වාර්තා කළේ පසුගිය මාස කිහිපය තුළ ඉන්දියාවේ නගර කිහිපයක ක්‍රිස්තියානි දේවස්ථාන වෙත ප්‍රහාර එල්ල වූ බවයි.",
       "URL": "https://www.hirunews.lk/107666/අසල්වැසියාගේ-නගරයකට-ඇඳිරි-නීතිය-පනවයි",
       "Category": "International News",
       "Parent URL": "https://www.hirunews.lk/international-news.php?pageID=742"
}