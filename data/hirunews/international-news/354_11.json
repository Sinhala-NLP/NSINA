{
       "Source": "hirunews",
       "Timestamp": "Thursday, 05 July 2018 - 12:46",
       "Headline": "තායිලන්තයේ ලෙනක සිරවූ පාපන්දු ක්‍රීඩකයින්ට ජීවිත අවදානමක්",
       "News Content": "තායිලන්තයේ වන ගත ලෙනක් තුළ සති 2 කට ආසන්න කාලයක් අතරමංව සිටින යොවුන් පාපන්දු කණ්ඩායමේ ළමයින් 12 දෙනා සහ ඔවුන්ගේ පුහුණුකරු ඉක්මණින් මුදා නොගතහොත් ජීවිත අවදානම් තත්ත්වයක් උද්ගත වන බව විදෙස් මාධ්‍ය පවසනවා.\nඔවුන්ට ආහාර සහ වෛද්‍ය ප්‍රතිකාර ලබාදීමට මේ වනවිට පියවර ගෙන තිබුණත් ජල මට්ටම වැඩිවීමෙන් ඔවුන් දියේ ගිලීමේ හැකියාවක් පවතින බවයි එම වාර්තා පෙන්වා දෙන්නේ.\nඉදිරියේ එම ප්‍රදේශයට අධික වැසි ඇතිවිය හැකි බැවින් මේ නිසා ලෙනෙහි ජල මට්ටම ඉහළ යා හැකි බවට එරට කාලගුණ අංශ දැනුම් දී තිබෙනවා.",
       "URL": "https://www.hirunews.lk/194550/තායිලන්තයේ-ලෙනක-සිරවූ-පාපන්දු-ක්‍රීඩකයින්ට-ජීවිත-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=354"
}