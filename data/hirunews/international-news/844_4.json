{
       "Source": "hirunews",
       "Timestamp": "Tuesday, 30 April 2013 - 15:20",
       "Headline": "නෙදර්ලන්ත රැජින කිරුළ අතහරී.",
       "News Content": "නෙදර්ලන්තයට නව රජ කෙනෙකු අද පත්වුණා. ඒ, එරට බියටි‍්‍රස් රැජින එම තනතුරෙන් ඉල්ලා අස්වීමත් සමගයි. බියටි‍්‍රස් රැජිනගේ වැඩිමහල් පුතු වූ විලියම් ඇලෙක්සැන්ඩර් නෙදර්ලන්තයේ නව රජු ලෙස අද කිරුළ පැළඳුවේ ඇම්ස්ටර්ඩෑම් නුවර රජ මාළිගාවේ පැවති චාම් උත්සවයකදියි. නව රජුට එම තනතුර භාරදෙන අවස්ථාවේදී හිටපු රැජිනට සතුටු කඳුලූ වැගිරුණු බවයි විදෙස් වාර්තා සඳහන් කළේ. මෙම අවස්ථාව දැකබලාගැනීම සඳහා බ්‍රිතාන්‍යයේ කිරුළ හිමි චාල්ස් කුමරු ඇතුළු ලොව පුරා රටවල් කිහිපයක කිරුළ හිමි යොවුන් කුමාරවරුන් ඇම්ස්ටර්ඩෑම් නුවරට පැමිණ සිටියා. ඊට අමතරව රජ මාළිගාව ආසන්නයේ ඇති ඩෑම් චතුරශ්‍රයට රැස්ව සිටි 25 000 කට ආසන්න ජනතාවක් නව රජුට   සුබ පැතූ බවයි විදෙස් වාර්තා වැඩිදුරටත් සඳහන් කළේ.  46වන වියේ පසුවන විලියම් ඇලෙක්සැන්ඩර් මේ වනවිට යුරෝපයේ සිටින ලාබාලතම රජු ලෙසයි සැළකෙන්නේ.    වසර 33 ක් නෙදර්ලන්තයේ රැජින ලෙස කටයුතු කළ බියටි‍්‍රස් එම තනතුරෙන් ඉවත්වන විට ඇයගේ වයස අවුරුදු 75 ක්.",
       "URL": "https://www.hirunews.lk/58096/නෙදර්ලන්ත-රැජින-කිරුළ-අතහරී",
       "Category": "International News",
       "Parent URL": "https://www.hirunews.lk/international-news.php?pageID=844"
}