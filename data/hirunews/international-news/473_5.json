{
       "Source": "hirunews",
       "Timestamp": "Wednesday, 07 June 2017 - 18:16",
       "Headline": "FBI ආයතනයට නව ප්‍රධානියෙක්",
       "News Content": "අමරිකානු එෆ් බී අයි ආයතනයේ ප්‍රධානියා ලෙසට ක්‍රිස්ටෝපර් ව්‍රේ නම් කරන බව අමරිකා ජනාධිපති ඩොනල්ඩ් ට්‍රම්ප් පවසනවා.\nඒ අනුව එෆ් බී අයි ප්‍රධානියා ලෙසට මෙතෙක් කටයුතු කළ ජේම්ස් කොමේ අදාළ තනතුරින් නිල වශයෙන් ඉවත් කෙරෙනු ඇති.\nඅමරිකා ජනාධිපතිවරයා විසින් නම් කළ ක්‍රිස්ටෝපර් ව්‍රේ හිටපු සහාය නීතිපතිවරයෙකු ද වනවා.\n2016 මැතිවරණ සමයේදී එෆ් බී අයි ප්‍රධානියාගේ කටයුතු කිහිපයක් පිළිබඳව ද ඩොනල්ඩ් ට්‍රම්ප්ගේ දැඩි විවේචනයට ලක්වුනා.\nපසුගිය 9 වනදා සිට අදාළ තනතුර හිස්ව පැවතුනේ ඩොනල්ඩ් ට්‍රම්ප් විසින් ජේම්ස් කොමේට එල්ල කළ දැඩි බලපෑම් හේතුවෙන්.\nඅනතුරුව එෆ් බී අයි ප්‍රධානී නතුරට ට්‍රම්ප් පරිපාලනය විසින් නම් කිහිපයක් යෝජනා කළ අතර හිටපු ඩිමොක්‍රටික් පක්ෂ සාමාජිකයෙකු වු ජෝ ලිබර්මන් ද ඊට අයත්.",
       "URL": "https://www.hirunews.lk/163063/fbi-ආයතනයට-නව-ප්‍රධානියෙක්",
       "Category": "International News",
       "Parent URL": "https://www.hirunews.lk/international-news.php?pageID=473"
}