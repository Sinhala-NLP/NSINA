{
       "Source": "hirunews",
       "Timestamp": "Wednesday, 14 July 2021 - 12:52",
       "Headline": "අදානි සමූහය මුම්බායි ගුවන්තොටුපලේ පාලන බලය අත්කර ගනී",
       "News Content": "කොළඹ වරායේ නැගෙනහිර ජැටිය සහ පසුව බටහිර ජැටිය සංවර්ධනය සම්බන්ධයෙන් කියැවුණු ඉන්දීය අදානි සමූහය මුම්බායි ජාත්‍යන්තර ගුවන්තොටුපලේ පාලන බලය අත්පත් කරගෙන තිබෙනවා.\nඒ ගනුපති වෙන්කට ක්‍රිෂ්ණ රෙඩ්ඩි ගේ ජී.වී.කේ. සමූහයෙන් එහි බහුතර කොටස් මිලදී ගනිමින්. ඒ අනුව, අදානි ගුවන්තොටුපල හෝල්ඩින්ස් සමාගම ඉන්දියාවේ ගුවන්තොටුපල මෙහෙයුම් වලින් සියයට 25 ක් අත්කර ගන්නා අතර, ගුවන් භාණ්ඩ මෙහෙයුම් වලින් සියයට 33 ක් අත්කර ගනු ලබනවා.\nගෞතම් අදානිගේ, අදානි සමූහය මේ වනවිට ඉන්දියාවේ ගුවන්තොටුපල 8 ක පාලන බලය හිමිකරගෙන හෝ ඒවායේ සංවර්ධන කටයුතුවලට සම්බන්ධ වී සිටිනවා.\nලක්නව්, අහමදාබාද්, ජායිපූර්, ගුවහටි, මැංගලූරු සහ තිරුවානන්දපුරම් ගුවන්තොටුපල ද ඊට අයත්.",
       "URL": "https://www.hirunews.lk/276940/අදානි-සමූහය-මුම්බායි-ගුවන්තොටුපලේ-පාලන-බලය-අත්කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=106"
}