{
       "Source": "hirunews",
       "Timestamp": "Sunday, 20 March 2016 - 12:43",
       "Headline": "ඇමරිකා හමුදා කඳවුරු 5 කට පිලිපීනයේ එකඟත්වය",
       "News Content": "ඇමරිකානු යුද කඳවුරු 5 ක් සඳහා තම රට තුළ ඉඩකඩ ලබාදීමට පිලිපීනය එකඟත්වය පළකර තිබෙනවා.\nදෙරට අතර පසුගිය වසරේ ඇතිකරගත් ආරක්ෂක ගිවිසුමට අනුව එම කඳවුරු පිහිටුවීමටයි ඇමරිකාව සැළසුම් කර ඇත්තේ.\nඇමරිකානු නියෝජ්‍ය සහකාර ආරක්ෂක ලේකම්වරිය වන ඇමී සීරයිට් මේ බව ප්‍රකාශ කළේ වොෂිංටනයේදී සිකුරාදා ආරම්භ වූ ඇමරිකානු - පිලිපීන ද්විපාර්ශවික ක්‍රමෝපාය සංවාදයට එක්වෙමින්.\nමෙම ගිවිසුම ක්‍රියාවට නැංවීම සම්බන්ධයෙන් සාකච්ඡා කිරීම සඳහා ඇමරිකානු ආරක්ෂක ලේකම් ඈෂ් කාටර් ලබන මාසයේ පිලිපීනයේ සංචාරයක නිරතවීමට සූදානම් බවද ඇය සඳහන් කළා.",
       "URL": "https://www.hirunews.lk/128938/ඇමරිකා-හමුදා-කඳවුරු-5-කට-පිලිපීනයේ-එකඟත්වය",
       "Category": "International News",
       "Parent URL": "https://www.hirunews.lk/international-news.php?pageID=654"
}