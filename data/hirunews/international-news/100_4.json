{
       "Source": "hirunews",
       "Timestamp": "Sunday, 15 August 2021 - 15:20",
       "Headline": "තලෙයිබාන්වරුන් කාබුල් අගනුවරට ඇතුලු වෙයි",
       "News Content": "තලෙයිබාන් සන්නද්ධ කණ්ඩායම් සියලු දෙසින් කාබුල් අගනුවරට ඇතුලු වූ බව ඇෆ්ගනිස්තාන අභ්‍යන්තර කටයුතු අමාත්‍යංශය ප්‍රකාශ කළා. කෙසේ නමුත් එමගින් වැඩිදුර තොරතුරු අනාවරණ කර නැහැ.\nඇෆ්ගන් ජනාධිපති මැදුරේ ට්විටර් ගිණුමේ සඳහන් කර ඇත්තේ කාබුල් නුවර අවට ස්ථාන කිහිපයකින් වෙඩි හඬ ඇසුණු අතර ජාත්‍යන්තර පාර්ශව කරුවන්ගේ සහය ඇතිව අගනුවර පාලනය ඇෆ්ගන් රජයේ හමුදා සතුව පවතින බවයි.\nමේ අතර කාබුල් නුවර සිටින ඇමරිකානු රාජ්‍ය තාන්ත්‍රිකයන් තානාපති කාර්යාලයේ හෙලිකොප්ටර් යානයක් මගින් ඉවත් කරගත් බව වාර්තා වනවා.\nඇෆ්ගනිස්තානයේ භූමියෙන් විශාල ප්‍රදේශයක් අත්පත්කරගෙන සිටින තලෙයිබාන් සංවිධානය මීට පෙර ප්‍රකාශ කලේ කාබුල් නුවර බලය යොදා අල්වා ගැනීමේ අදහසක් නොමැති බවයි.",
       "URL": "https://www.hirunews.lk/279771/තලෙයිබාන්වරුන්-කාබුල්-අගනුවරට-ඇතුලු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=100"
}