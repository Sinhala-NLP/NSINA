{
       "Source": "hirunews",
       "Timestamp": "Friday, 16 January 2015 - 10:22",
       "Headline": "බටහිර පොප් ගායිකාවක් උඩු ගුවනට.",
       "News Content": "සුප්‍රකට බටහිර ගායිකා සාරා බ්‍රයිට්මන් අභ්‍යවකාශයේ දින 10 ක චාරිකාවක් සඳහා ලබන ඔක්තෝම්බර් මාසයේ ජාත්‍යන්තර ගගන මධ්‍යස්ථානය බලා නික්මෙනවා. රුසියානු - සෝයුස් යානයකින් ඇය එහි ළඟා වන අතර, සම්පූර්ණ චාරිකාව සඳහා වැය කරන මුදල ඇමෙරිකානු ඩොලර් මිලියන 52 ක්. පෘථිවියේ සිට කිලෝමීටර් 418 ක් ඈතින් ස්ථාන ගත කර ඇති අන්තර් ජාතික ගගන මධ්‍යස්ථානය වෙත යන 8 වන සංචාරකයා මෙන්ම, ප්‍රථම වෘත්තීමය ගායිකාව වන්නේ ඇයයි. රටවල් 15 ක දායකත්වයෙන් තනා ඇති ජාත්‍යන්තර ගගන මධ්‍යස්ථානය වෙත දැන් සංචාර සිදුකළ හැකි වන්නේ රුසියානු සෝයුස් යානා වලින් පමණයි. ඒ සඳහා භාවිත කෙරුණු ඇමෙරිකානු උඩු ගුවන් බස් රිය 2011 වසරේදී විශ්‍රාම ගන්වනු ලැබුවා.",
       "URL": "https://www.hirunews.lk/101336/බටහිර-පොප්-ගායිකාවක්-උඩු-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=768"
}