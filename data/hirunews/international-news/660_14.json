{
       "Source": "hirunews",
       "Timestamp": "Sunday, 28 February 2016 - 14:41",
       "Headline": "මාස 16 ක දරුවකුට ජීවිතාන්ත සිර දඩුවමක්",
       "News Content": "අධිකරණයට සිදුවු වැරදීමක් හේතුවෙන් වසර දෙකක් සිරගතවී සිටීමට සිදුවු මාස 16 ක් වයසැති දරුවකු පිළිබඳ පුවතක් ඊජිප්තුවේ කයිරෝ නුවරින් වාර්තා වනවා.\nඅහමඩ් මන්සූර් නම් වූ මේ කුඩා පිරිමි දරුවාව පොලිසිය විසින් සිය භාරයට ගෙන තිබුණේ 2014 වසරේ කයිරෝ නුවර පැවති උද්ඝෝෂණයක් අතරතුරයි.\nඑම උද්ඝෝෂණයේදී පුද්ගලයන් 3 දෙනෙකු මියගිය අතර රජයේ දේපළවලට සිදුවූ විශාල හානිය හේතුවෙන් උද්ඝෝෂණයේ නිරත වූ 115 දෙනෙකු අත්අඩංගුවට ගැනීමට පොලිසිය කටයුතු කර තිබුනා.\nඑම උද්ඝෝෂකයින් 115 දෙනා සමග මේ මාස 16 දරුවාද සිටි බවයි විදෙස් පුවත් සේවා සඳහන් කලේ.\nපසුව මෙම මාස 16 දරුවාව ජීවිතාන්තය දක්වා සිර ගත කිරීමට කයිරෝ නුවර අධිකරණයක් නියෝග කර තිබුනා.\nඑම නියෝගයත් සමග ඊජිප්තු අධිකරණයට ජාත්‍යන්තරයෙන්ද දැඩි විවේචන එල්ලවුණා.\nමෙම අවසනාවන්ත සිදුවීමෙන් වසර දෙකකට ආසන්න කාලයක් සිරගතව සිටි මෙම කුඩා දරුවාට මේවන විට විට වයස අවුරුදු 3 ක්.\nකෙසේ වෙතත් පසුගිය 23 වනදා මන්සූර් යළි නිදහස් කිරීමට අධිකරණය යළි පියවර ගෙන තිබෙනවා.\nඔහුට නිදහස ලබා දීමෙන් පසු පොලිසිය පවසා තිබුණේ අත්වැරැද්දකින් අනන්‍යතාව හෙළිකරගත නොහැකි වීම හේතුවෙන් මෙම දරුවා සිරගත කළ බවයි.\nමේ අතර දරුවා සිරගත කිරීමත් සමග පියාටද පොලිසියෙන් දැඩි තර්ජන එල්ලවීම හේතුවෙන් ඔහුද සැඟවී සිට තිබෙනවා.",
       "URL": "https://www.hirunews.lk/127344/මාස-16-ක-දරුවකුට-ජීවිතාන්ත-සිර-දඩුවමක්",
       "Category": "International News",
       "Parent URL": "https://www.hirunews.lk/international-news.php?pageID=660"
}