{
       "Source": "hirunews",
       "Timestamp": "Wednesday, 09 October 2013 - 19:41",
       "Headline": "චීන පොලිසියෙන් වෙඩි. ටිබෙටයේ 60 දෙනෙකුට තුවාල.",
       "News Content": "විරෝධතාකරුවන් පිරිසක් විසුරුවා හැරීමට යාමේදී චීන පොලීසිය එල්ල කළ වෙඩි ප්‍රහාරවලින් ටිබෙට් ජාතිකයින් 60 දෙනෙකු පමණ තුවාල ලබා තිබෙනවා. ටිබෙටයේ බීරු ප්‍රාන්තයේ මෙම විරෝධතාවය පැවතියේ මීට පෙර චීන පොලීසිය විසින් අත්අඩංගුවට ගනු ලැබූ ටිබෙට් ජාතිකයෙකු නිදහස් කරන ලෙස බලකරමින්. මිට පෙර අවස්ථා කිහිපයකදී චීන පොලීසිය සහ ටිබෙට් ජාතිකයින් අතර මෙවැනි ගැටුම් වාර්තාවුණා. ටිබෙටය චීනයේ කොටසක් බවට චීන රජය ප්‍රකාශ කළත් ටිබෙටයේ ලාමාවරුන්, ටිබෙටය වෙනම රාජ්‍යයක් බවට පත් කළයුතු බවට ප්‍රකාශ කරනවා.",
       "URL": "https://www.hirunews.lk/68971/චීන-පොලිසියෙන්-වෙඩි-ටිබෙටයේ-60-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=796"
}