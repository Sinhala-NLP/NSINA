{
       "Source": "hirunews",
       "Timestamp": "Wednesday, 23 December 2015 - 10:28",
       "Headline": "ප්‍රංශය තවත් ත්‍රස්ත ප්‍රහාරයක් වළකයි",
       "News Content": "ප්‍රංශයේ  ඕලීන්ස් ප්‍රදේශයේ හමුදා සහ පොලිස් බල ඇණිවලට ප්‍රහාරයක් එල්ල කිරීමට සැලසුම් කළ ත්‍රස්ත කණ්ඩායමක් වැළැක්වූ බව එරට අභ්‍යන්තර කටයුතු අමාත්‍යාංශය සඳහන් කළා.\nඒ සම්බන්ධයෙන් වයස අවුරුදු 20ක් සහ 24ක් වූ තරුණයන් දෙදෙනෙකු අත්අඩංගුවට ගෙන ඇති අතර, ඔවුන්ගෙන් ප්‍රශ්න කිරීම් තවදුරටත් සිදුවන බව සදහන්.\nඔවුන් සිරියාවේ සිටින ප්‍රංශ පුරවැසිභාවය සහිත පුද්ගලයෙකු සමඟ අදහස් හුවමාරු කර ගනිමින් සිටි බවයි අනාවරණ වී ඇත්තේ. පසුගිය මාසයේ ප්‍රංශයේ පැරිස් පුරවරයට එල්ල වූ ත්‍රස්ත ප්‍රහාරයෙන් පුද්ගලයන් 130 දෙනෙකු ජීවිතක්ෂයට පත්වුණා.\nකෙසේ නමුත් ප්‍රංශ අභ්‍යන්තර කටයුතු අමාත්‍යවරයා කියා සිටියේ මේ වසරේදී ත්‍රස්තවාදී කණ්ඩායම් තම රට තුළ සිදුකිරීමට සැලසුම් කළ ප්‍රහාර 10ක් පමණ වැළැක්වීමට හැකි වූ බවයි.",
       "URL": "https://www.hirunews.lk/122636/ප්‍රංශය-තවත්-ත්‍රස්ත-ප්‍රහාරයක්-වළකයි",
       "Category": "International News",
       "Parent URL": "https://www.hirunews.lk/international-news.php?pageID=678"
}