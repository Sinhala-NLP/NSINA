{
       "Source": "hirunews",
       "Timestamp": "Monday, 26 October 2015 - 15:25",
       "Headline": "ඇෆ්ගනිස්ථානයේ රික්ටර් මාපක 7.5ක ප්‍රබල භූ කම්පනයක්.- ඉන්දියාව සහ පාකිස්ථානයත් සෙලවෙයි",
       "News Content": "ඇෆ්ගනිස්ථානයේ ජාම් නගරය කේන්ද්‍ර කරගෙන අද ඇති වූ රික්ටර් පරිමාණයේ 7.5ක භූ කම්පනයේ බලපෑමෙන් ඉන්දියාවට සහ පාකිස්තානයට ද බලපෑම් ඇති වී තිබෙනවා. ඇෆ්ගනිස්ථානයේ ජීවිත හානි 20ක්් මේ වන විට වාර්තා වන අතර, පාකිස්තානයේ මිය ගිය සංඛ්‍යාව 40කට අධිකයි. ඉන්දියාවේ උත්තර් ප්‍රදේශ් ප්‍රාන්තයෙන් ද ජීවිත හානි 10ක් වාර්තා වුණා. භූ කම්පනයත් සමඟ ඇෆ්ගනිස්ථානයේ ටකාර් ප්‍රාන්තයේ ගොඩනැගිල්ලක් කඩා වැටීම නිසා බාලිකා පාසලක ඇති වූ තෙරපුමකින් ළමයින් 12 දෙනෙකු මිය ගොස් 25 දෙනෙකු තුවාල ලැබුවා.",
       "URL": "https://www.hirunews.lk/119125/ඇෆ්ගනිස්ථානයේ-රික්ටර්-මාපක-7-5ක-ප්‍රබල-භූ-කම්පනයක්-ඉන්දියාව-සහ-පාකිස්ථානයත්-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=695"
}