{
       "Source": "hirunews",
       "Timestamp": "Monday, 19 December 2016 - 7:50",
       "Headline": "ඇලෙප්පෝ නගරයෙන් සිවිල් වැසියන් ඉවත් කිරීම යළි ඇරඹේ",
       "News Content": "සිරියාවේ ඇලෙප්පෝ නුවර සිරවී සිටින සිවිල් වැසියන් ඉවත් කිරීමේ කටයුතු ජගත් සංවිධාන නිරීක්ෂකයන්ගේ සහභාගීත්වයෙන් මේ වනවිට ආරම්භ වී තිබෙනවා.\nඅවස්ථා කිහිපයකදී මේ පිළිබඳව ආරක්ෂක මණ්ඩලයට ඉදිරිපත් කර තිබූ යෝජනා  ඉවත දැමුණේ රුසියාව නිෂේධ බලය භාවිතා කිරීම හේතුවෙන්.\nකෙසේ වෙතත්  ඇලෙප්පෝ නුවර සිරවී සිටින සිවිල් වැසියන් ඉවත් කරගැනීමට ජගත් සංවිධාන නිරීක්ෂකයන් සහභාගි විය යුතු බවට අවසන්ව රට ආරක්ෂක මණ්ඩලය වෙත යෝජනාවක් ඉදිරිපත් කළේ ප්‍රංශයයි.\nඑම යෝජනාවට රුසියාවද එකඟතාව පළ කර තිබෙනවා. ඒ අනුව ඇලෙප්පෝ නුවර සිරවී සිටින සිවිල් වැසියන් ඉවත් කිරීමේ කටයුතු යළි ආරම්භ වී ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/150037/ඇලෙප්පෝ-නගරයෙන්-සිවිල්-වැසියන්-ඉවත්-කිරීම-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=544"
}