{
       "Source": "hirunews",
       "Timestamp": "Saturday, 11 March 2017 - 11:48",
       "Headline": "ඉන්දියාවේ ප්‍රාන්ත මැතිවරණ ප්‍රතිඵලවලින් මෝදි ඉදිරියෙන්",
       "News Content": "අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය උත්තර් ප්‍රදේශ් ප්‍රාන්තය ඇතුළු අද ප්‍රතිඵල නිකුත් කෙරෙන ප්‍රාන්ත මැතිවරණ ප්‍රතිඵලවලින් ඉදිරියෙන් සිටින බව ඉන්දීය මාධ්‍ය සඳහන් කළා.\nවඩාත් ජනාකීර්ණ සහ දේශපාලනමය වශයෙන් තීරණාත්මක උත්තර් ප්‍රදේශ් ප්‍රාන්තයේ ආසන 403ක් අතුරෙන් 296 කදීම ඉදිිරියෙන් සිටින්නේ මෝදිගේ භාරතීය ජනතා පක්ෂයයි.\nකොංග්‍රස් පක්ෂය එහි ප්‍රාදේශීය පක්ෂයක් සමඟ එක්ව තැනූ සන්ධානය ඉදිරියෙන් සිටින්නේ ආසන 78කදී පමණයි.\nඋත්තර්ඛාන්ද් ප්‍රාන්තයේ ආසන 70ක් අතුරෙන් 53කදීම භාරතීය ජනතා පක්ෂය ඉදිරියෙන් සිටිනවා.",
       "URL": "https://www.hirunews.lk/156595/ඉන්දියාවේ-ප්‍රාන්ත-මැතිවරණ-ප්‍රතිඵලවලින්-මෝදි-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=507"
}