{
       "Source": "hirunews",
       "Timestamp": "Sunday, 24 June 2018 - 8:07",
       "Headline": "සිම්බාබ්වේ ජනපති බෝම්බ ප්‍රහාරයෙන් දිවි ගළවා ගනී",
       "News Content": "බුලවායෝ නගරයේ ඊයේ පැවති ජන රැළියකදී සිම්බාබ්වේ නව ජනපති එමර්සන් මනන්ග්වා බෝම්බ ප්‍රහාරයකින් අසීරුවෙන් දිවි ගළවා ගත් බව විදෙස් වාර්තා සඳහන් කළා.\nජනපතිවරයා සිය ආධාරකරුවන් අමතා වේදිකාවෙන් නික්ම යද්දී පිපිරීම සිදුව ඇත්තේ ඔහුට ආසන්නයෙන්.\nකෙසේ නමුත් ජනපති මනන්ග්වාට ඉන් හානියක් සිදු නොවූ අතර ආරක්ෂකයන් විසින් ඔහු ඉවතට රැගෙන යනු ලැබුවා.\nසිද්ධියේදී පුද්ගලයන් 15 දෙනෙකු තුවාල ලැබූ අතර, ඉන් තුන්දෙනෙකුගේ තත්ත්වය බරපතල බව සඳහන්.\nකෙසේ නමුත් තුවාල ලැබූ සංඛ්‍යාව ඊට වඩා ඉහල අගයක් විය හැකි බවයි ඇතැම් මාධ්‍ය සඳහන් කළේ.\nජනපති මනන්ග්වා බලයට පැමිණියේ සිම්බාබ්වේ රාජ්‍යය දශක ගණනාවක් පාලනය කළ රොබට් මුගාබේ බලයෙන් පහකරමින්.",
       "URL": "https://www.hirunews.lk/193766/සිම්බාබ්වේ-ජනපති-බෝම්බ-ප්‍රහාරයෙන්-දිවි-ගළවා-ගනී",
       "Category": "International News",
       "Parent URL": "https://www.hirunews.lk/international-news.php?pageID=357"
}