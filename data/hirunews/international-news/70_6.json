{
       "Source": "hirunews",
       "Timestamp": "Saturday, 01 January 2022 - 11:24",
       "Headline": "ජම්මු කාශ්මීරයේ දේවස්ථානයක තෙරපීමකින් බැතිමතුන් 12ක් ජිවිතක්ෂයට",
       "News Content": "නව අවුරුදු උදාවේ දෙවියන් නමැදීමට ජම්මු කාශ්මීරයේ මාතා විෂ්ණෝදේවි දේවස්ථානයට පැමිණි බැතිමතුන් අතර සිදු වූ තෙරපීමකින්, පුද්ගලයින් 12 දෙනෙකු ජිවිතක්ෂයට පත් වී තිබෙනවා.\nතවත් 14 දෙනෙකු එහි දී තුවාල ලබා ඇති බවයි ඉන්දීය මාධ්‍ය සඳහන් කළේ.\nජම්මු කාශ්මීරයේ ටි්‍රකුටා කඳුකරයේ පිහිටි මෙම දේවස්ථානයට නව අවුරුදු උදාවේ දෙවියන් නැමදීමට බැතිමතුන් විශාල පිරිසක් පැමිණ ඇති අතර, ඇතැමුන් ඒ සඳහා අවසර ලබාගෙන නො මැති බව සඳහන්.\nපොලීසිය සඳහන් කළේ, ජිවිතාරක්ෂක මෙහෙයුම කඩිනමින් ක්‍රියාත්මක කළ අතර, රෝහල්ගත කෙරුණු ඇතැම් පුද්ගලයන්ගේ තත්ත්වය බරපතළ බවයි.",
       "URL": "https://www.hirunews.lk/292722/ජම්මු-කාශ්මීරයේ-දේවස්ථානයක-තෙරපීමකින්-බැතිමතුන්-12ක්-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=70"
}