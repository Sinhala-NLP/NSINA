{
       "Source": "hirunews",
       "Timestamp": "Sunday, 14 June 2015 - 8:59",
       "Headline": "සුඩාන ජනපති අත්අඩංගුවට ගන්නා ලෙසට ඉල්ලීමක්",
       "News Content": "සුඩාන ජනාධිපති ඔමාර් අල් බසීර් අත්අඩංගුවට ගන්නා ලෙස අන්තර්ජාතික අපරාධ අධිකරණය දකුණු අප්‍රිකාවෙන් ඉල්ලීමක් කර තිබෙනවා. සුඩාන ජනාධිපතිවරයා අප්‍රිකානු සමුළුවකට සහභාගිවීමට මේ වනවිට දකුණු අප්‍රිකාවේ ජොහැනස්බර්ග් නුවරට පැමිණ ඇති බව සඳහන්. එහිදී ඔහු අත්අඩංගුවට ගන්නා ලෙසයි ඉල්ලීම් ඉදිරිපත්වී ඇත්තේ. සුඩානයේ ඩාපූර් කලාපයේ  සිදුවූ යුද අපරාධ සම්බන්ධයෙන් සුඩාන ජනාධිපතිවරයාට එරෙහිව අන්තර්ජාතික අපරාධ අධිකරණයේ පරීක්ෂණයක් ක්‍රියාත්මක වුණා. කෙසේ වෙතත් විදෙස් මාධ්‍ය වාර්තා කළේ ජොහැනස්බර්ග් නුවරට පැමිණි සුඩාන ජනාධිපතිවරයා රාජ්‍ය තාන්ත්‍රිකයෙකු ලෙස දකුණු අප්‍රිකානු බලධාරීන් විසින් පිළිගත් බවයි.",
       "URL": "https://www.hirunews.lk/111355/සුඩාන-ජනපති-අත්අඩංගුවට-ගන්නා-ලෙසට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=727"
}