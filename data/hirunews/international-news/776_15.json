{
       "Source": "hirunews",
       "Timestamp": "Thursday, 19 December 2013 - 8:18",
       "Headline": "ඇමරිකාව, ඉන්දියාවට කණගාටුව පළ කරයි.",
       "News Content": "ඇමරිකානු රාජ්‍ය ලේකම් ජෝන් කෙරී ඉන්දියාව වෙත සිය කණගාටුව පළ කර තිබෙනවා. ඒ, ඉන්දියානු රාජ්‍ය තාන්ත්‍රික නිලධාරිනියක් ඇමරිකාවේ දී පසුගිය දා අත්අඩංගුවට ගැනීම සම්බන්ධයෙන්. ඇමරිකාවේ නිව්යෝක් නුවර පිහිටි ඉන්දියානු තානාපති කාර්යාලයේ සේවය කරන නිලධාරිනියක් මීට දින කිහිපයකට පෙර ඇමරිකානු ආරක්ෂක අංශ විසින් අත්අඩංගුවට ගත්තා. අත්අඩංගුවට පත්වීමෙන් අනතුරුව එම ඉන්දියානු නිලධාරිනියට විවිධ පීඩාවලට ලක්වීමට සිදුවූ බවයි විදෙස් මාධ්‍ය වාර්තා කළේ. ඒ පිළිබදව ඉන්දියාව විසින් ඇමරිකාව වෙත දැඩි ලෙස විරෝධය පළ කළා. ඊට ප්‍රතිචාර ලෙස ඇමරිකානු රාජ්‍ය ලේකම් ජෝන් කෙරී සදහන් කර ඇත්තේ මෙම රාජ්‍ය තාන්ත්‍රික නිලධාරිනිය අත්අඩංගුවට ගැනීමේ දී අත්වැරදීමක් සිදුව ඇති බවයි. ඒ පිළිබදව සිය කණගාටුව පළකරන බව ඇමරිකානු රාජ්‍ය ලේකම්වරයා සදහන් කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/73698/ඇමරිකාව-ඉන්දියාවට-කණගාටුව-පළ-කරයි",
       "Category": "International News",
       "Parent URL": "https://www.hirunews.lk/international-news.php?pageID=776"
}