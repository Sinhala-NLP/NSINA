{
       "Source": "hirunews",
       "Timestamp": "Wednesday, 02 February 2022 - 14:49",
       "Headline": "අමරිකාවෙන් රුසියාවට දූරකථන ඇමතුමක්",
       "News Content": "ප්‍රහාර එල්ල කිරීමේ සැලැස්මක් නොමැති නම් රුසියානු හමුදාව, යුක්රේන දේශසීමාවෙන් ඉවත් කර ගන්නා ලෙස අමරිකාව, රුසියාවට දැනුම් දී තිබෙනවා.\nඅමරිකානු රාජ්‍ය ලේකම් ඇන්තනී බ්ලින්කන්, රුසියානු විදේශ කටයුතු අමාත්‍යවරයාට දුරකථන ඇමතුමක් ලබාදී මේ බව දැනුම් දී ඇති බවයි විදෙස් මාධ්‍ය වාර්තා කළේ.\nවිනාඩි 30ක කාලයක් පැවති මෙම දුරකථන සංවාදයේ දී වැඩි වශයෙන් කතාබහට ලක් වී ඇත්තේ රුසියාව සහ යුක්රේනය අතර පවතින දේශසීමා අර්බුදයයි.\nමේ වන විට රුසියාව සිය හමුදා භටයින් ලක්ෂයක පිරිසක් යුක්රේන දේශ සීමාවේ ස්ථානගත කර තිබෙනවා.",
       "URL": "https://www.hirunews.lk/295958/අමරිකාවෙන්-රුසියාවට-දූරකථන-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=63"
}