{
       "Source": "hirunews",
       "Timestamp": "Tuesday, 07 May 2013 - 19:37",
       "Headline": "පාකිස්තානයේ හංගු නගරයේ බෝම්බ ප්‍රහාරයකින් 05 ක් මරුට.",
       "News Content": "වයඹ දිග පාකිස්තානයේ හංගු නගරයේ සිදුවු බෝම්බ ප්‍රහාරයකින් පුද්ගලයින් 05 දෙනෙකු ජීවිතක්ෂයට පත්ව තිබෙනවා. පාකිස්තාන මාධ්‍ය සඳහන් කළේ ජමායිට් උලමා ඊ ඉස්ලාම් ෆසල් පක්ෂයේ මැතිවරණ අපේක්ෂකයෙකු වන සයෙඞ් ජනන් ඉලක්ක කර මෙම බෝම්බ ප්‍රහාරය එල්ල වී ඇති බවට සැක කරන බවයි. කෙසේ වෙතත්, ප්‍රහාරයෙන් සයෙඞ් ජනන්ට සිදුවු හානිය පිළිබඳව මෙතෙක් වාර්තා වී නැහැ. ඊයේ (06) දිනයේ මෙවැනිම බෝම්බ ප්‍රහාරයක් පාකිස්තානයේ කුරාම් ප්‍රදේශයේදී ද එල්ල වූ අතර ඉන් මියගිය පුද්ගලයින්ගේ සංඛ්‍යාව 25 දක්වා ඉහළ ගොස් ඇති බවයි පාකිස්තාන මාධ්‍ය වැඩිදුරටත් සඳහන් කළේ. පාකිස්තානු මහ මැතිවරණය එළැඹෙන 11 වැනිදා පැවැත්වීමට නියමිතයි.",
       "URL": "https://www.hirunews.lk/58543/පාකිස්තානයේ-හංගු-නගරයේ-බෝම්බ-ප්‍රහාරයකින්-05-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=842"
}