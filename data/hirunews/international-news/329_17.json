{
       "Source": "hirunews",
       "Timestamp": "Friday, 28 September 2018 - 14:46",
       "Headline": "ඉන්දු - පාකිස්ථාන විදේශ ඇමති හමුව නවතී",
       "News Content": "නිව්යෝක් ජගත් මහා මණ්ඩල සමුළුවට සමගාමීව ඉන්දු - පාකිස්ථාන විදේශ අමාත්‍ය  හමුවක් පැවැත්වීමේ අවස්ථාව ඊයේ අහිමි වුණා.\nඒ ජගත් මහා මණ්ඩල සැසිවාරයට සමගාමීව සංවිධාන කර තිබූ සාර්ක් රටවල විදේශ අමාත්‍ය හමුවේදී ඉන්දියාව සහ පාකිස්ථානය එකිනෙකා මග හැරීම හේතුවෙන්.\nඑම රැස්වීම අමතමින් ඉන්දීය විදේශ කටයුතු ඇමතිනි සුෂ්මා ස්වරාජ් කියා සිටියේ සාමය සහ ආරක්ෂාව සදහා වාතාවරණයකින් තොරව කලාපීය සහයෝගිතාවක් ගොඩනැගිය නොහැකි බවයි.\nමෙමගින් ඉන්දීය විදේශ ඇමතිනි ඍජු ප්‍රහාරයක් එල්ල කළේ පාකිස්ථානයටයි. ඉන් අනතුරුව ඇය රැස්වීමෙන් නැගිට ගොස් තිබෙනවා.\nඉන් පසු රැස්වීමට පැමිණි පාකිස්ථාන විදේශ ඇමති ෂා මෙහෙමුද් කුරේෂි කියා සිටියේ එක් රටක හිතුවක්කාර ක්‍රියාවලියක් නිසා සාර්ක් සංවිධානය අනතුරට ලක්වී ඇති බවයි.",
       "URL": "https://www.hirunews.lk/200940/ඉන්දු-පාකිස්ථාන-විදේශ-ඇමති-හමුව-නවතී",
       "Category": "International News",
       "Parent URL": "https://www.hirunews.lk/international-news.php?pageID=329"
}