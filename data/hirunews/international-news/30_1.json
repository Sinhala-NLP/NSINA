{
       "Source": "hirunews",
       "Timestamp": "Saturday, 01 October 2022 - 16:59",
       "Headline": "උගන්ඩාවේදී එබෝලා වැළඳී වෛද්‍යවරයෙකු ජිවිතක්ෂයට",
       "News Content": "එබෝලා වෛරසය වැළඳුනු ටැන්සානියානු ජාතික වෛද්‍යවරයෙකු උගන්ඩාවේදී ජිවිතක්ෂයට පත්ව තිබෙනවා.\nනවතම එබෝලා වෛරස ව්‍යාප්තිය හමුවේ සෞඛ්‍ය සේවකයෙකු ජිවිතක්ෂයට පත්වූ පළමු අවස්ථාව මෙය බවයි උගන්ඩාවේ සෞඛ්‍ය අමාත්‍යවරිය වන ජේන් රූත් ප්‍රකාශ කළේ.\nප්‍රතිකාර සේවාවල නිරතව සිටියදී පසුගිය 26 වනදා මෙම වෛද්‍යවරයාට වෛසරය වැළදී ඇති බව අනාවරණ වී ඇති අතර, ඔහු ප්‍රතිකාර ලබමින් සිටියදී කම්පාලා නුවර දී ජිවිතක්ෂයට පත්වූ බවයි ඇය වැඩිදුරටත් කියා සිටියේ.\nඋගන්ඩාවේ එබෝලා වෛරස නවතම ව්‍යාප්තියේ හමුවේ පුද්ගලයින් 7 දෙනෙකු මේ දක්වා ජිවිතක්ෂයට පත්ව තිබෙනවා.",
       "URL": "https://www.hirunews.lk/316795/උගන්ඩාවේදී-එබෝලා-වැළඳී-වෛද්‍යවරයෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=30"
}