{
       "Source": "hirunews",
       "Timestamp": "Wednesday, 19 August 2015 - 19:47",
       "Headline": "බැංකොක් පිපිරීම පිටුපස කල්ලියක්",
       "News Content": "තායිලන්තයේ - බැංකොක් නුවර  එරවන් හින්දු ආරාමයේ සිදුවූ බෝම්බ පිපිරීම පිටුපස කල්ලියක් සිටින බවට  තායිලන්ත ආරක්ෂක අංශ සැක පළ කරනවා. පසුගිය සඳුදා සිදුවූ පිපිරීමෙන් පුද්ගලයින් විසිදෙනෙකු මියගිය අතර, ආරක්ෂිත කැමරා දර්ශන ඔස්සේ බෝම්බ පිපිරීම සිදුකළ පුද්ගලයා සම්බන්ධයෙන් දැනට තොරතුරු අනාවරණ වී තිබෙනවා. සැකකරු බෝම්බය සහිත ගමන් බෑගයක් සමඟ හින්දු ආරාමය වෙත ඇතුළු වන දර්ශන ඒවායේ ඇතුළත්. සැකකරුගේ හැඩරුව ඇතුළත් චිත්‍ර සටහනක්ද තායිලන්ත ආරක්ෂක අංශ විසින් මාධ්‍ය වෙත නිකුත් කර තිබෙනවා.",
       "URL": "https://www.hirunews.lk/115139/බැංකොක්-පිපිරීම-පිටුපස-කල්ලියක්",
       "Category": "International News",
       "Parent URL": "https://www.hirunews.lk/international-news.php?pageID=710"
}