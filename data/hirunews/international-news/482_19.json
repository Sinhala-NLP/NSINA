{
       "Source": "hirunews",
       "Timestamp": "Sunday, 07 May 2017 - 10:29",
       "Headline": "කෙට්ටු වෙන්න උත්සහකරන නිරූපිකාවන්ට නව නීතියක්",
       "News Content": "තම සෞඛ්‍යය පවා අනතුරේ හෙලමින් සිතාමතාම කෙට්ටු වීමට උත්සහ දරණ මෝස්‌තර නිරූපිකාවන් සේවයේ යෙදවීම තහනම් කිරීමේ නව නීතියක් ප්‍රංශයේ ක්‍රියාත්මක වන බව විදෙස් මාධ්‍ය වාර්තා කරනවා.\nඒ අනුව නිරූපිකාවන්ට සිය ශරීර සෞඛ්‍යය පිළිබඳ වෛද්‍ය වාර්තාවක් ලබා දීමට සිදුව තිබෙනවා.\nප්‍රංශ සෞඛ්‍ය අමාත්‍යාංශය පවසන්නේ මොස්තර නිරූපන ක්ෂේත්‍රයට පිවිසීමේ බලපොරෝතුවෙන් සිතාමතා කෙට්ටුවීම මගින් තරුණියන් සිය ශරීර සෞඛ්‍ය අනතුරේ හෙලීම වැළැක්වීමට මෙම නව නීතිය ගෙන ආ බවයි.\nමීට පෙර එරට බලධාරීන් නිරූපිකාවන්ට අවම ශරීර ස්කන්ධ දර්ශකයක් නියම කිරීමට උත්සහ ගැනුනද නිරූපන ක්ෂේත්‍රයෙන් එල්ල වූ විරෝධය හේතුවෙන් එම එය ව්‍යර්ථ වී ගොස් තිබෙනවා.\nනව නීතිය අනුව කිසියම් නිරූපිකාවකගේ බර, වයස සහ ශරීරයේ ස්වභාවය සලකා බලා ඇය ප්‍රමාණයට වඩා කෙට්ටුවී ඇති දැයි තීරණය කිරීමට වෛද්‍යවරුන්ට බලය පවරා ඇති බවයි වාර්තා වන්නේ.\nනව නීතිය උල්ලංඝණය කරන මෝස්‌තර නිරූපිකාවන් යුරෝ 75,000ක් දක්වා වූ දඩයකට සහ මාස හයක් දක්වා වූ සිරදඬුවමකට යටත් කළ හැකි බවයි එරට මාධ්‍ය වැඩිදුරටත් වාර්තා කරන්නේ.",
       "URL": "https://www.hirunews.lk/160784/කෙට්ටු-වෙන්න-උත්සහකරන-නිරූපිකාවන්ට-නව-නීතියක්",
       "Category": "International News",
       "Parent URL": "https://www.hirunews.lk/international-news.php?pageID=482"
}