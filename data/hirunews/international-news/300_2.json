{
       "Source": "hirunews",
       "Timestamp": "Saturday, 12 January 2019 - 12:04",
       "Headline": "නම වෙනස් කිරීමට මැසිඩෝනියානු පාර්ලිමේන්තුවේ අනුමැතිය",
       "News Content": "යුරෝපීය මැසිඩෝනියානු රාජ්‍යයේ නම උතුරුදිග මැසිඩෝනියා ජන රජය ලෙස වෙනස් කිරීමට එරට පාර්ලිමේන්තුවේ අනුමැතිය හිමි වී තිබෙනවා.\nඒ සඳහා ඊයේ පැවති ඡන්ද විමසීමේදී ආසන 120කින් යුත් පාර්ලිමේන්තුවේ තුනෙන් දෙක ඉක්ම වූ ප්‍රතිශතයක් එනම්, 81 දෙනෙකු ඊට සහය පළ කළා.\nපැරණි යුගෝස්ලාවියානු සමූහ ආණ්ඩුවක් වූ මැසිඩෝනියාව ඉන් වෙන්වීමේදී එම නම භාවිත කිරීමට ග්‍රීසිය විරෝධය දක්වනවා.\nමේ නිසා මැසිඩෝනියාවට, යුරෝපා සංගමයට සහ නේටෝ සංවිධානයට එක්වීමට ද නොහැකි වුණා.\nග්‍රීසිය එම නම භාවිතා කිරීමට විරෝධය දක්වන්නේ මැසිඩෝනියාව මහා ඇලෙක්සැන්ඩර් රජුගේ දිග් විජය පතල අධිරාජ්‍යයේ කේන්ද්‍රය ලෙස පැවතීම හේතුවෙන්.",
       "URL": "https://www.hirunews.lk/208047/නම-වෙනස්-කිරීමට-මැසිඩෝනියානු-පාර්ලිමේන්තුවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=300"
}