{
       "Source": "hirunews",
       "Timestamp": "Monday, 06 February 2017 - 13:19",
       "Headline": "ශෂිකලාගේ වත්කම් සම්බන්ධයෙන් නඩු තීන්දුව ලබන සතියේ",
       "News Content": "සිය වත්කම් සම්බන්ධයෙන් අභාවප්‍රාප්ත හිටපු තමිල්නාඩු මහඇමතිනි ජයලලිතා ජයරාම්ට හා ඇයගේ සමීපතම මිතුරිය වන ශෂිකලා නටරාජන්ට එරෙහිව ඉන්දීය ශ්‍රේෂ්ඨාධිකරණයේ ගොනුකර ඇති පෙත්සමේ තීන්දුව ලබන සතියේ ප්‍රකාශයට පත් කිරීමට නියමිතයි.\nආදායමට වඩා වත්කම් උපයාගැනීමේ චෝදනා මත 2014 වසරේදී ජයලලිතාට සහ ශෂිකලාට වසර 4 ක සිරද`ඩුවම් නියම වුණා.\nකෙසේ වෙතත්, කර්නාටක අධිකරණයක් විසින් ඔවුන් දෙදෙනා 2016 මැයි 11 වනදා එම චෝදනාවලින් නිදොස්කොට නිදහස් කළා.\nඉන් අනතුරුවයි මොවුන් දෙදෙනාට එරෙහිව ජනතා පක්ෂයේ නායක සුබ්‍රමනියම් සාමි යළි ශ්‍රේෂ්ඨාධිකරණය හමුවේ පෙත්සමක් ගොනු කළේ.\nකෙසේ වෙතත් ජයලලිතා ජයරාම්ගේ සමීපතම මිතුරිය වන ශෂිකලා නටරාජන් ඉදිරි දින කිහිපය තුළ තමිල්නාඩු මහ ඇමති ධුරයේ දිවුරුම්දීමටද නියමිතයි.",
       "URL": "https://www.hirunews.lk/153781/ශෂිකලාගේ-වත්කම්-සම්බන්ධයෙන්-නඩු-තීන්දුව-ලබන-සතියේ",
       "Category": "International News",
       "Parent URL": "https://www.hirunews.lk/international-news.php?pageID=521"
}