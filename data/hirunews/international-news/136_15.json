{
       "Source": "hirunews",
       "Timestamp": "Monday, 08 February 2021 - 15:04",
       "Headline": "මියන්මාර විරෝධතාකරුවන්ට ජල ප්‍රහාරයක්",
       "News Content": "මියන්මාරයේ හමුදා කුමන්ත්‍රණයට එරෙහිව නිපිඩෝ අගනුවරට රොක් වූ විරෝධතාකරුවන්ට එරට පොලීසිය විසින් ජල ප්‍රහාරයක් එල්ල කරනු ලැබුවා.\nහමුදාව විසින් ප්‍රජාතන්ත්‍රවාදී ලෙස තේරී පත් වූ රජයේ ප්‍රධානීන් අත්අඩංගුවට ගැනීමට එරෙහිවයි ඔවුන් මෙම විරෝධතාව දියත් කළේ.\nමියන්මාර ජාතික ප්‍රජාතන්ත්‍රවාදී ලීගයේ නායිකා අවුන්සාන් සුකී ඇතුළු නායකයන් නිදහස් කරන ලෙසත් ප්‍රජාතන්ත්‍රවාදය යළි ස්ථාපිත කරන ලෙසත් ඔවුන් ඉල්ලා සිටිනවා.\nහමුදා පාලනයට එරෙහිව මියන්මාරය පුරා මහා වැඩවර්ජනයක් ද දියත් කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/262025/මියන්මාර-විරෝධතාකරුවන්ට-ජල-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=136"
}