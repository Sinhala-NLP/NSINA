{
       "Source": "hirunews",
       "Timestamp": "Sunday, 06 November 2016 - 14:02",
       "Headline": "ඇෆ්ගන් යුද්ධයේ මොනාලිසා ඇෆ්ගනිස්ථානයට පිටුවහල් නොකෙරේ",
       "News Content": "ඇෆ්ගන් යුද්ධයේ මොනාලිසා යන  අන්වර්ථ නාමයෙන් හැඳින්වෙන කීර්තිමත් නැෂනල් ජියොග්‍රැෆික් පාරිසරික සඟරාවේ මුල් පිටුව සැරසූ කොළ පැහැ ඇස් සහිත ඇෆ්ගන් කාන්තාව පිටුවහල් නොකරන බව පාකිස්ථානය ප්‍රකාශ කළා.\n1979 වසරේ සෝවියට් දේශය, ඇෆ්ගනිස්ථානය ආක්‍රමණය කළ අවස්ථාවේ සරණාගත දැරියක ලෙස පාකිස්ථානයට පැමිණි ඇය ස්ටීව් මැකූරි නැමති ඡායාරූප ශිල්පියාගේ කාචයේ සටහන් වූයේ පාකිස්ථාන සරණාගත කඳවුරක සිටියදියි.\nෂර්බාට් ගුලා නැමති ඇයගේ රුව එදා මෙදාතුර සඟරා මුල් කවරයක වඩාත්ම ආකර්ශණීය සේයාරුවක් ලෙසයි සැළකෙන්නේ.\nදැන් විවාහක කාන්තාවක් වන ඇය පසුගියදා පාකිස්ථාන බලධාරීන් අත්අඩංගුවට ගත්තේ ව්‍යාජ පාකිස්ථාන ජාතික හැඳුනුම්පතකින් පෙනී සිටීම හේතුවෙන්.\nපාකිස්ථාන රජය ඇය පිටුවහල් කිරීමට මුලදී තීරණය කළද මානුෂීය හේතූන් මත ඇය තවදුරටත් රඳවාගැනීම සඳහා දැන් තීරණයකට එළඹී ඇති බව විදෙස් වාර්තා සඳහන්  කළා.",
       "URL": "https://www.hirunews.lk/146944/ඇෆ්ගන්-යුද්ධයේ-මොනාලිසා-ඇෆ්ගනිස්ථානයට-පිටුවහල්-නොකෙරේ",
       "Category": "International News",
       "Parent URL": "https://www.hirunews.lk/international-news.php?pageID=562"
}