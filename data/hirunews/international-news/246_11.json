{
       "Source": "hirunews",
       "Timestamp": "Saturday, 10 August 2019 - 11:08",
       "Headline": "ඉන්දියාවේ ජල ගැල්මෙන් ජීවිත හානි රැසක්",
       "News Content": "ඉන්දියාවේ මහාරාෂ්ට්‍ර, කේරළ, කර්ණාටක ඇතුළු ප්‍රාන්ත රැසක මේ වන විට දක්නට ලැබෙන ජල ගැල්මෙන් ජීවිත හානි රැසක් වාර්තා වන අතර ලක්ෂ සංඛ්‍යාත පිරිසක් අවතැන් වී තිබෙනවා.\nඉන්දීය යුද, ගුවන් සහ නාවික හමුදා ජීවිතාරක්ෂක කණ්ඩායම් 250ක් පමණ යොදවා ඇති අතර, කේරළ ප්‍රාන්තයෙන් පමණක් මරණ 48ක් පසුගිය දින 3 තුළ වාර්තා වුණා.\nඑහි ලක්ෂයකට අධික පිරිසක් ආරක්ෂිත ස්ථාන කරා රැගෙන ගොස් ඇති අතර, කොචින් ජාත්‍යන්තර ගුවන් තොටුපළ හෙට දක්වා වසා දමා තිබෙනවා.\nමුම්බායි සහ බැංගලෝර් යන නගර සම්බන්ධ කෙරෙන මහාමාර්ගය ජලයෙන් යට වී ඇති අතර, මහාරාෂ්ත්‍ර ප්‍රාන්තයෙන් ද ජීවිත හානි 29ක් වාර්තා වුණා.\nමීට අමතරව මධ්‍ය ප්‍රදේශ්, තමිල්නාඩු, ගෝව, ආන්ද්‍ර ප්‍රදේශ්, බටහිර බෙංගාලය, ගුජරාට් සහ ඔඩීෂා ප්‍රාන්තවල ද ජල ගැල්මෙන් ලක්ෂ සංඛ්‍යාත පිරිසක් අවතැන් වී තිබෙනවා.",
       "URL": "https://www.hirunews.lk/221934/ඉන්දියාවේ-ජල-ගැල්මෙන්-ජීවිත-හානි-රැසක්",
       "Category": "International News",
       "Parent URL": "https://www.hirunews.lk/international-news.php?pageID=246"
}