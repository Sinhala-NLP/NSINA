{
       "Source": "hirunews",
       "Timestamp": "Friday, 08 September 2017 - 11:08",
       "Headline": "Update : ලොවම කළඹමින් ජපානය සහ මෙක්සිකෝව සෙලවෙයි",
       "News Content": "මෙක්සිකෝවේ දකුණු වෙරළ ආසන්නයේ ප්‍රබල භූ කම්පනයක් සිදුවීමත් සමඟ සුනාම් අනතුරු ඇඟවීමක් නිකුත්කර තිබෙනවා.\nමෙලෙස මෙක්සිකෝව, ගොත්මාලාව, පැනමා, එල් සැල්වදෝරය, කොස්ටරිකා, නිකරගුවා, හොන්ඩුරාස්, ඉක්වදෝරය යන රටවල් වලට සුනාමි අනතුරු ඇඟවීමක් නිකුත් කර තිබෙනවා.\nඒ අනුව භූ කම්පනය සිදුවී පැය තුනකින් පමණ ඉහත සඳහන් රටවල් හි වෙරළ ආශ්‍රිතව සුනාමි තත්වයක් ඇතිවීමේ අවදානමක් පවතින බවයි ඔවුන් වැඩිදුරටත් පෙන්වා දෙන්නේ.\nඑක්සත් ජනපද භූ විද්‍යා සමීක්ෂණ ආයතනය ප්‍රකාශ කළේ අදාළ භූ කම්පනය රික්ටර් පරිමාණයේ 8.0 ක ප්‍රබලතාවකින් යුත් භූ කම්පනයක් බවයි.\nමෙය මෙක්සිකෝව සහ ගෝතමාලාව අතර වෙරල දේශසීමාවේ සිදුවී ඇති අතර දෙරටේ අගනුවරවල්වලට මෙහි කම්පනය දැනී ඇති බවයි විදෙස් මාධ්‍ය වාර්තා කරන්නේ.\nමේ අතර ජපානයට අයත් බොනින් දිවයින් ආශ්‍රිතව අද උදෑසන ප්‍රබල භූ කම්පනයක් සිදුවුණා.\nඑක්සත් ජනපද භූ විද්‍යා සමීක්ෂණ ආයතනය ප්‍රකාශ කළේ එය රික්ටර් පරිමාණයේ 6.1 ක ප්‍රබලතාවකින් යුත් භූ කම්පනයක් බවයි.\nපැසිෆික් සාගරයේ පිහිටි බොනින් දිවයින් පෙළට අයත් ෂිමෝඩා දිවයින ආසන්නයේ මුහුදු පතුලේ කිලෝමීටර 450 ක් ගැඹුරෙන් මෙම භූ කම්පනය සිදුව තිබෙනවා.\nකෙසේ නමුත් මේ නිසා සුනාමි අවදානමක් ප්‍රකාශයට පත්කර නැහැ.\n2011 වසරේ මාර්තු මාසයේ ජපානයට බලපෑ රික්ටර් පරිමාණයේ 9 ක භූ කම්පනයෙන් ඇතිවූ සුනාමි රළ පහර හේතුවෙන් න්‍යෂ්ටික බලාගාර පිපිරුමක්ද සිදුවූ අතර, එහිදී මියගිය හෝ අතුරුදන්වූ සංඛ්‍යාව 18 000 කට අධිකයි.\nUpdate : Friday, September 8, 2017 11.38\n-----------------------------------------------------\nමෙක්සිකෝවේ දකුණු වෙරළ ආසන්නයේ ප්‍රබල භූ කම්පනයක් සිදුව තිබෙනවා.\nඑක්සත් ජනපද භූ විද්‍යා සමීක්ෂණ ආයතනය ප්‍රකාශ කළේ එය රික්ටර් පරිමාණයේ 8.0 ක ප්‍රබලතාවකින් යුත් භූ කම්පනයක් බවයි.\nමෙය මෙක්සිකෝව සහ ගෝතමාලාව අතර වෙරල දේශසීමාවේ සිදුවී ඇති අතර දෙරටේ අගනුවරවල්වලට මෙහි කම්පනය දැනී ඇති බවයි විදෙස් මාධ්‍ය වාර්තා කරන්නේ.\nසුනාමි අවදානමක් සහ සිදුවී ඇති හානිය පිලිබඳ මෙතෙක් තොරතුරු අනාවරණය වී නෑ.\nමීට අමතරව ජපානයට අයත් බොනින් දිවයින් ආශ්‍රිතව අද උදෑසන ප්‍රබල භූ කම්පනයක් සිදුවුණා.\nඑක්සත් ජනපද භූ විද්‍යා සමීක්ෂණ ආයතනය ප්‍රකාශ කළේ එය රික්ටර් පරිමාණයේ 6.1 ක ප්‍රබලතාවකින් යුත් භූ කම්පනයක් බවයි.\nපැසිෆික් සාගරයේ පිහිටි බොනින් දිවයින් පෙළට අයත් ෂිමෝඩා දිවයින ආසන්නයේ මුහුදු පතුලේ කිලෝමීටර 450 ක් ගැඹුරෙන් මෙම භූ කම්පනය සිදුව තිබෙනවා.\nකෙසේ නමුත් මේ නිසා සුනාමි අවදානමක් ප්‍රකාශයට පත්කර නැහැ.\n2011 වසරේ මාර්තු මාසයේ ජපානයට බලපෑ රික්ටර් පරිමාණයේ 9 ක භූ කම්පනයෙන් ඇතිවූ සුනාමි රළ පහර හේතුවෙන් න්‍යෂ්ටික බලාගාර පිපිරුමක්ද සිදුවූ අතර, එහිදී මියගිය හෝ අතුරුදන්වූ සංඛ්‍යාව 18 000 කට අධිකයි.",
       "URL": "https://www.hirunews.lk/170420/update-ලොවම-කළඹමින්-ජපානය-සහ-මෙක්සිකෝව-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=441"
}