{
       "Source": "hirunews",
       "Timestamp": "Monday, 25 November 2019 - 13:18",
       "Headline": "විකිලීක්ස් නිර්මාතෘට අසාධ්‍ය බව වෛද්‍යවරු 60 දෙනෙකුගෙන් විවෘත ලිපියක්",
       "News Content": "විකිලීක්ස් නිර්මාතෘ ජූලියන් අසාන්ජ් බන්ධනාගාරය තුළදීම මරණයට පත්විය හැකි තරම් අසාධ්‍ය තත්වයක පසුවන බව සඳහන් කරමින් වෛද්‍යවරු 60 දෙනෙකු විවෘත ලිපියක් යොමු කර ඇති බව බ්‍රිතාන්යනයෙ ස්වදේශ කටයුතු ලේකම් ජැකී ස්මිත් ප්‍රකාශ කළා.\nඇමරිකාව, ඕස්ටේ්‍රලියාව, බි්‍රතාන්‍යය, ස්වීඩනය, ඉතාලිය, ජර්මනිය, ශ්‍රී ලංකාව සහ පෝලන්ත යන රටවල් නියෝජනය කරමින් වෛද්‍යවරු 60 දෙනෙකු මෙලෙස අදාළ ලිපිය යොමු කර ඇති බවයි ඇය ප්‍රකාශ කර ඇත්තේ.\nජූලියන් අසාන්ජ් මේ වනවිට ලන්ඩනයේ බෙල්මාෂ් බන්ධනාගාරයේ රඳවා සිටින අතර, ඔහු එම බන්ධනාගාරයෙන් විශ්වවිද්‍යාල ශික්ෂණ රෝහලක් වෙත මාරුකර යවන ලෙස අදාළ වෛද්‍යවරු එම ලිපිය මගින් ඉල්ලා ඇති බව සඳහන්.\nජූලියන් අසාන්ජ් පසුගිය අප්‍රේල් මාසයේදී බි්‍රතාන්‍යයේදි අත්අඩංගුවට ගනු ලැබුවේ ලන්ඩනයේ ඉක්වදෝර තානාපති කාර්යාලයේ රැකවරණය යටතේ වසර 7 ක් රැදී සිටීමෙන් පසුවයි.\nඔත්තු බැලීමේ චෝදනාව මත ඇමරිකාවද ජූලියන් අසාන්ජ්ට ඔහුට වසර 175 ක සිර දඬුවම් නියම කර ඇති අතර, බ්‍රිතාන්යනයෙන් පිටුවහල් කරන ලෙස ඉල්ලීමක්ද කර තිබුණා.",
       "URL": "https://www.hirunews.lk/228956/විකිලීක්ස්-නිර්මාතෘට-අසාධ්‍ය-බව-වෛද්‍යවරු-60-දෙනෙකුගෙන්-විවෘත-ලිපියක්",
       "Category": "International News",
       "Parent URL": "https://www.hirunews.lk/international-news.php?pageID=221"
}