{
       "Source": "hirunews",
       "Timestamp": "Thursday, 07 January 2016 - 16:17",
       "Headline": "ඉපැරණි උල්කාවක්  ඕස්ට්‍රේලියාවේ විලකින් මතුවෙයි",
       "News Content": "වසර බිලියන 4 යි දශම 5 ක් පමණ ඉපැරණි උල්කාපාතයක කොටසක්  ඕස්ට්‍රේලියාවේ විලක් අසබඩින් සොයාගෙන තිබෙනවා.\nනව අවුරුදු උදාවේදී මෙම සොයාගැනීම සිදුකර ඇත්තේ  ඕස්ට්‍රේලියානු කර්ටින් විශ්වවිද්‍යාලයේ භූ විද්‍යාඥයන් දෙදෙනෙකු විසින්.\nමෙම උල්කාශ්මය අඟහරු සහ බ්‍රහස්පති ග්‍රහයන්ට වඩා ඈත අභ්‍යාවකාශයෙන් පැමිණි එකක් බවටයි විශ්වාස කෙරෙන්නේ.\nඑය පෘථිවියටත් වඩා වයස්ගත උල්කාශ්මයක් වීම විශේෂත්වයක්. මීට වසර බිලියන 4 යි දශම 5 කට පමණ පෙර සූර්ය ග්‍රහ මණ්ඩලය නිර්මාණය වීමේදී ඇතිවූ අමුද්‍රව්‍ය පිළිබඳව මෙමඟින් අවබෝධයක් ලබාගැනීමට හැකිවනු ඇතැයි විශ්වාස කෙරෙනවා.",
       "URL": "https://www.hirunews.lk/123553/ඉපැරණි-උල්කාවක්-ඕස්ට්‍රේලියාවේ-විලකින්-මතුවෙයි",
       "Category": "International News",
       "Parent URL": "https://www.hirunews.lk/international-news.php?pageID=674"
}