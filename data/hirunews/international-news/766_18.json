{
       "Source": "hirunews",
       "Timestamp": "Tuesday, 20 January 2015 - 19:26",
       "Headline": "අයි.එස්. සටන්කාමීන් ජපානයෙන් මිලියන 200 ක වන්දියක් ඉල්ලයි.",
       "News Content": "ප්‍රාණ ඇපයේ තබාගෙන සිටින ජපාන ජාතිකයන් දෙදෙනා මුදාහැරීම සඳහා අයි.එස්. සටන්කාමීන් පැය 72 ක් ඇතුළත ඩොලර් මිලියන 200 ක කප්පම් මුදලක් ඉල්ලා තිබෙනවා. ජෙරුසලමේ සංචාරයක නිරත ජපාන අගමැති ෂින්සෝ අබේ මැද පෙරදිග කලාපයට ඩොලර් බිලියන 2 යි දශම 5 ක යුදමය නොවන ආධාර සහ අයි.එස්. සටන්කාමීන්ට එරෙහිව යුද මෙහෙයුම් දියත් කරන රටවල් සඳහා ඩොලර් මිලියන 200 ක ආධාර ලබාදෙන බවට ප්‍රකාශ කළා. එම ප්‍රකාශයෙන් පසුවයි සටන්කාමීන් මෙම ජපාන ජාතිකයන් දෙදෙනා ප්‍රාණ ඇපයට ගෙන ඇත්තේ. කෙසේ වෙතත් ජපාන අග්‍රාමාත්‍යවරයා ප්‍රකාශ කර ඇත්තේ  අයි.එස්. සටන්කාමින් ඉල්ලා ඇති කප්පම් මුදල  ලබා නොදෙන බවයි.",
       "URL": "https://www.hirunews.lk/101629/අයි-එස්-සටන්කාමීන්-ජපානයෙන්-මිලියන-200-ක-වන්දියක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=766"
}