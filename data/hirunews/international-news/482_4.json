{
       "Source": "hirunews",
       "Timestamp": "Tuesday, 09 May 2017 - 13:47",
       "Headline": "මැලේසියාවේ අයි.එස්. නායකයා සිරියාවේදී මරුට",
       "News Content": "අයි.එස්. සංවිධානයේ මැලේසියානු ප්‍රධානියා ලෙස සැලකෙන මුහම්මද් වොනදි මොහොමඩ් ජේඩි සිරියාවේ ගැටුමකින් මිය ගොස් ඇති බව මැලේසියානු පොලීසිය තහවුරු කළා.\nඑරට පොලිස් ප්‍රධානී ඛාලිඩ් අබු බකර් ප්‍රකාශ කළේ සිරියාවේ රඛා ප්‍රදේශයේදී පසුගිය අප්‍රේල් 29 වන දා ඇති වූ ගැටුමකදී ඔහු මිය ගොස් ඇති බවයි.\nඒ පිළිබද ඔත්තු සේවා වාර්තා ලැබී ඇති බවත්, මැලේසියානු පොලිස් ප්‍රධානියා සඳහන් කළා.\n27 හැවිරිදි මුහම්මද් වොනදි මිය ගිය බව ඔහුගේ බිරිඳ ෆේස්බුක් සමාජජාල වෙබ් අඩවිය වෙත ප්‍රකාශ කර තිබූ නමුදු මැලේසියානු බලධාරීන් ඒ පිළිබදව මුලදී පළ කළේ සැකයක්.",
       "URL": "https://www.hirunews.lk/160944/මැලේසියාවේ-අයි-එස්-නායකයා-සිරියාවේදී-මරුට",
       "Category": "International News",
       "Parent URL": "https://www.hirunews.lk/international-news.php?pageID=482"
}