{
       "Source": "hirunews",
       "Timestamp": "Friday, 07 April 2017 - 18:40",
       "Headline": "රුසියාවෙන් ඇමරිකාවට චෝදනා",
       "News Content": "ඇමරිකාව සිරියානු ගුවන් හමුදා කදවුරු වෙත අද එල්ල කළ කෲස් මිසයිල ප්‍රහාරය ආක්‍රමණයක් බව රුසියාව පවසනවා.\nමොස්කව් නුවර - ක්‍රෙම්ලිනයේ ප්‍රකාශකයෙකු සදහන් කළේ එය ඇමරිකානු - රුසියානු සබදතාවලට අහිතකර බලපෑමක් එල්ල කරන බවයි.\nසිරියානු රජය වෙත චෝදනා එල්ල වී ඇති රසායනික අවි ප්‍රහාරයට ප්‍රතිචාර දක්වමින් ඇමරිකාව, සිරියාවේ ඉලක්ක වෙත මෙම මිසයිල ප්‍රහාර එල්ල කළා.\nපෙන්ටගනය සදහන් කළේ මධ්‍යධරණී මුහුදේ ස්ථානගත කර තිබූ ඇමරිකානු යුද නෞකා මගින් ටොම්හෝක් වර්ගයේ කෲස් මිසයිල 50 ක් පමණ මෙලෙස සිරියානු ගුවන් කදවුරු වෙත එල්ල කළ බවයි.",
       "URL": "https://www.hirunews.lk/158728/රුසියාවෙන්-ඇමරිකාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=496"
}