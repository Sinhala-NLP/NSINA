{
       "Source": "hirunews",
       "Timestamp": "Friday, 13 November 2020 - 12:46",
       "Headline": "එල්.ටී.ටී.ඊ තහනම තවදුරටත් පවත්වාගෙන යන්නැයි ඉන්දියාව මහා බ්‍රිතාන්‍යයෙන් ඉල්ලයි",
       "News Content": "මහා බ්‍රිතාන්‍යය තුළ එල්.ටී.ටී.ඊ. සංවිධානයට පනවා ඇති තහනම තවදුරටත් පවත්වාගෙන යන ලෙස ඉන්දියාව, එරටින් ඉල්ලීමක් කර තිබෙනවා.\nමෙම සංවිධානය වසර 30 ක් තිස්සේ ශ්‍රී ලංකාවේ පැවති යුද්ධයට වගකිව යුතු කණ්ඩායම පමණක් නොව ඉන්දියාවේ හිටපු අග්‍රාමාත්‍ය රජීව් ගාන්ධි මෙන්ම ශ්‍රී ලංකාවේ හිටපු ජනාධිපති රණසිංහ ප්‍රේමදාස ඝාතනයටද වගකිව යුතු බවයි ඉන්දියාව ප්‍රකාශ කර ඇත්තේ.\nබ්‍රිතාන්‍යය තුළ එල්.ටී.ටී.ඊ. සංවිධානය තවදුරටත් ත්‍රස්ත සංවිධානයක් නොවන බවට එරට අධිකරණයක් මගින් පසුගිය මාසයේ නියෝගයක් ලබාදුන් අතර, ඒ සම්බන්ධයෙන් කරුණු දක්වමින් ඉන්දියාව මෙම ඉල්ලීම සිදුකර තිබෙනවා.\nමේ සම්බන්ධයෙන් ඉන්දීය මාධ්‍ය එරට වැඩබලන මහ කොමසාරිස් ජෑන් තොම්සන්ගෙන් විමසා ඇති අතර, ඔහු කියා සිටියේ මේ සම්බන්ධයෙන් ඉන්දීය රජයේ නියෝජිතයින් සමඟ සාකච්ඡා කළ බවයි.\nඒවා තනි කරුණක් ලෙස ගෙන හැර දැක්විය නොහැකි බව ඉන්දියාවේ වැඩබලන බ්‍රිතාන්‍යය මහ කොමසාරිස්වරයා සඳහන් කර තිබෙනවා.",
       "URL": "https://www.hirunews.lk/254619/එල්-ටී-ටී-ඊ-තහනම-තවදුරටත්-පවත්වාගෙන-යන්නැයි-ඉන්දියාව-මහා-බ්‍රිතාන්‍යයෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=153"
}