{
       "Source": "hirunews",
       "Timestamp": "Sunday, 09 January 2022 - 13:44",
       "Headline": "කාන්තා ක්‍රිකට් කණ්ඩායම මලයාසියාවට",
       "News Content": "ලබන 19 වන දා මලයාසියාවේදී ආරම්භවීමට නියමිත පොදුරාජ්‍ය මණ්ඩලය ක්‍රීඩා තරගාවලිය සඳහා සුදුසුකම් ලැබීමේ පන්දු වාර විස්ස ක්‍රිකට් තරගාවලියට සහභාගි වන ශ්‍රී ලංකා කාන්තා ක්‍රිකට් කණ්ඩායම අද (09) දහවල් දිවයිනෙන් පිටත්ව ගියා.\nසුදුසුකම් ලැබීමේ තරගාවලියේදී ශ්‍රී ලංකාව, ස්කොට්ලන්තය, කෙන්යාව, මලයාසියාව සහ බංග්ලාදේශය සමග තරග වැදීමට නියමිතයි.\nමේ අතර එක්දින තරගාවලිය සඳහා සහභාගිවන සිම්බාබ්වේ කණ්ඩායම හෙට (10) අලුයම දිවයිනට පැමිණීමට නියමිතව තිබෙනවා. අලුයම 1.45 ට පමණ ඔවුන් කටුනායක ගුවන් තොටුපලින් දිවයිනට පැමිණීමට නියමිත බවයි ගුවන් තොටුපල අප වාර්තාකරු ප්‍රකාශ කළේ.",
       "URL": "https://www.hirunews.lk/293454/කාන්තා-ක්‍රිකට්-කණ්ඩායම-මලයාසියාවට",
       "Category": "International News",
       "Parent URL": "https://www.hirunews.lk/international-news.php?pageID=68"
}