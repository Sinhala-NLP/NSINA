{
       "Source": "hirunews",
       "Timestamp": "Monday, 24 July 2017 - 12:02",
       "Headline": "නිදාගෙන සිටි සැමියාගේ රහසඟ කැපූ කාන්තාව",
       "News Content": "තම ස්වාමිපුරුෂයාගේ රහසඟ ප්‍රදේශය කපා එය තම මුදල් පසුබියේ දමාගෙන පොලීසය වෙත පැමිණි කාන්තාවක් පිළිබද පුවතක් ඉන්දියාවෙන් වාර්තා වනවා.\nඉන්දියාවේ තමිල්නාඩු ප්‍රාන්තයේ ජීවත්වන 29 හැවිරිදි කාන්තාවක් මෙලෙස 39 හැවිරිදි තම ස්වාමිපුරුෂයාගේ රහසඟ කපා ඇති බව සදහන්.\nමාස 08ක සිට අදාල ස්වාමිපුරුෂයා වෙනත් කාන්තාවක් සමඟ අනියම් සම්බන්ධතාවයක් පවත්වාගෙන ගොස් ඇති අතර ඒ හේතුවෙන් ඔහුගේ බිරිඳ තම දරුවන් සමඟ සිය දෙමව්පියන්ගේ නිවසට ගොස් තිබෙනවා.\nකෙසේ වෙතත් පසුගිය 17 වනදා එම කාන්තාව නැවතත් සිය සැමියාගේ නිවසට පැමිණෙන්නේ දරුවාගේ උපන්දිනය වෙනුවෙන්.\nඑහිදී තම දරුවා පවසා ඇත්තේ සියලු දේ අමතක කර දෙමව්පියන් නැවතත් එක්වන ලෙසටයි.\nඒ අනුව අදාල කාන්තාව තම සැමියාගේ නිවසේ නැවතීමට තීරණය කර ඇති අතර ඒ වනවිටත් ස්වාමිපුරුෂයා සිය අනියම් බිරිඳ සමග පැවැත්වූ සම්බන්ධතාවය පවත්වාගෙන ගොස් ඇති බවයි විදෙස් මාධ්‍ය වාර්තා කරන්නේ.\nකෙසේ වෙතත් පසුගිය 19 වනදා රාත්‍රියේ අදාල ස්වාමිපුරුෂයා මත්පැන් පානය කර නිවසට පැමිණ බිරිඳ සමඟ ගැටුමක් ඇති කරගෙන තිබෙනවා.\nගැටුමේ අනතුරුව අදාල පුද්ගලයා නින්දට ගොස් ඇති අතර පසුව අදාල කාන්තාව විසින් ඔහුගේ රහසඟ ප්‍රදේශය කපා ඇති බවයි වාර්තා වන්නේ.\nඅනතුරුව අදාල කාන්තාව එය තම මුදල් පසුම්බියේ දමාගෙන පොලිසිය වෙත ගොස් තම සැමියා වෙනත් කාන්තාවක් සමග අනියම් සබදතාවයක් පවත්වන බවත් බිමත්ව පැමිණ තමන් හට හිරිහැර කරන බවත් පවසා ඇති බවයි වාර්තා වන්නේ.\nඅධික ලෙස බීමත්ව සිටි ස්වාමිපුරුෂයා පසුව සිය ළමයා සමඟ රෝහලට ඇතුලත්ව ප්‍රතිකාර ලබන බව සදහන්.",
       "URL": "https://www.hirunews.lk/166631/නිදාගෙන-සිටි-සැමියාගේ-රහසඟ-කැපූ-කාන්තාව",
       "Category": "International News",
       "Parent URL": "https://www.hirunews.lk/international-news.php?pageID=457"
}