{
       "Source": "hirunews",
       "Timestamp": "Tuesday, 25 October 2016 - 14:15",
       "Headline": "චීනයේ පිපිරීමකින් ගොඩනැගිලි පෙළක් විනාශ වෙයි- දසදෙනෙක් මරුට",
       "News Content": "චීනයේ ගුවන්ෂි ප්‍රාන්තයේ යූ - ලින් නගරයේ ඊයේ (24)සිදුවූ දැවැන්ත පිපිරීමකින් එහි ගොඩනැගිලි රැසක් කඩාවැටී ඇති අතර, ජීවිත හානි 10 ක් වාර්තා වනවා.\nඑක් දෙමහල් ගොඩනැගිල්ලක් පිහිටි ස්ථානයේ විශාල ආවාටයක් දක්නට ලැබෙන බවයි විදෙස් වාර්තා සඳහන් කළේ.\nඅනවසරයෙන් ගබඩා කර තිබූ පුපුරණ ද්‍රව්‍ය තොගයක් මෙම පිපිරීමට හේතුව ලෙස සැලකෙනවා.\nජීවිතාරක්ෂක මෙහෙයුම තවදුරටත් ක්‍රියාත්මකයි.\nඊයේ මෙම පිපිරීම සිදුවු යූ - ලින් නගරයේ පසුගියදා බල්ලන්ගේ සහ බළලුන්ගේ මස් අනුභව කිරීමේ වාර්ෂික උත්සවය පැවැත්වුණේ සත්ව අවිහිංසා සංවිධානවල දැඩි විරෝධය මධ්‍යයේයි.\nදින 10 ක් තිස්සේ පැවැති එම උත්සවයේදී  බල්ලන් සහ බළලුන්  15000 ක් පමණ ඝාතනය කෙරුනු බව සඳහන්.",
       "URL": "https://www.hirunews.lk/146039/චීනයේ-පිපිරීමකින්-ගොඩනැගිලි-පෙළක්-විනාශ-වෙයි-දසදෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=567"
}