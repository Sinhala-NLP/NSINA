{
       "Source": "hirunews",
       "Timestamp": "Sunday, 27 November 2016 - 10:17",
       "Headline": "ඇමරිකානු ජනපතිවරණයේ ඡන්ද නැවත ගණන් කිරීමට හිලරිගෙන් නියෝජිතයෙක්",
       "News Content": "ඇමරිකානු ජනපතිවරණයේ විස්කොන්සින් ජනපදයේ ඡන්ද නැවත ගණන් කිරීමට හිලරි ක්ලින්ටන්ගේ නීතීඥවරයෙකුද එක්වන බව විදෙස් වාර්තා සඳහන් කළා.\nඩොනල්ඩ් ට්‍රම්ප් ජයග්‍රාහකයා වූ ඇමරිකානු ජනාධිපතිවරණයේ ප්‍රතිඵල මෙලෙස අභියෝගයට ලක්කර ඇත්තේ හරිත පක්ෂයේ අපේක්ෂිකාව වන ජිල් ස්ටේන් විසින්.\nඇය මිචිගන් සහ පෙන්සිල්වේනියා ජනපදවල ද ඡන්ද නැවත ගණන් කළ යුතු බව ප්‍රකාශ කළා.\nකෙසේ නමුත් ඇමරිකානු ජනාධිපතිවරණයේ ප්‍රතිඵල වෙනස්වීමට නම් එම ප්‍රාන්ත තුනේම ප්‍රතිඵලවලින් ට්‍රම්ප් පරාජය විය යුතු බව විචාරකයන් පෙන්වා දෙනවා.\nමෙවර ඇමරිකානු ජනාධිපතිවරණයේ ප්‍රතිඵල රුසියානු අනුග්‍රහයෙන් හැකර්වරුන් වෙනස් කර ඇද්ද යන්න පිළිබඳ සැකයක් මතුවන බවයි ඩිමොක්‍රටික් පක්ෂය ප්‍රකාශ කළේ.",
       "URL": "https://www.hirunews.lk/148416/ඇමරිකානු-ජනපතිවරණයේ-ඡන්ද-නැවත-ගණන්-කිරීමට-හිලරිගෙන්-නියෝජිතයෙක්",
       "Category": "International News",
       "Parent URL": "https://www.hirunews.lk/international-news.php?pageID=554"
}