{
       "Source": "hirunews",
       "Timestamp": "Tuesday, 10 July 2018 - 17:56",
       "Headline": "ගුහාවක සිරවූ පාපන්දු කණ්ඩායම බේරාගනී",
       "News Content": "තායිලන්තයේ ගුහාවක සිරවී සිටි පාපන්දු කණ්ඩායමේ සියලු සාමාජිකයින් සහ පුහුණුකරු මීට ටික වෙලාවකට පෙර මුදාගන්නට බේරාගැනීමේ කිමිඳුම් කණ්ඩායම් සමත්වුණා.\nසති දෙකක් පුරා ක්‍රියාත්මක වූ බේරාගැනීමේ මෙහෙයුම් නිමා වුනේ දරුවන් සියලුදෙනා සහ පුහුණුකරුට කිසිදු උපද්‍රවයකින් තොරව බේරාගනිමින්.\nකෙසේවෙතත් මේ මෙහෙයුම් අතරතුර ස්වේච්චාවෙන් ඉදිරිපත් වූ තායිලන්ත කිමිඳුම්කරුවකු මිය ගියා.\n'Tham Luang' ලෙන් සංකීර්ණයේ සිදු කෙරෙන බේරා ගැනීමේ මෙහෙයුම ජාත්‍යන්තර අවධානයට ලක්වු අතර ජාත්‍යන්තරයේ නමක් දිනා ඇති ඉහල සුදුසුකම් ලත් විශිෂ්ඨ ගනයේ කිමිඳුම් කරුවන් 50 දෙනකු පමණ මෙම බේරාගැනීමේ මෙහෙයුම් සදහා එක්වුණා.\nපසුගිය ජුනි 23 වෙනිදා ඇදහැළුණු ධාරානිපාත වර්ෂාව හමුවේ හටගත් ගංවතුරත් සමග ළමුන් සහ ඔවුන්ගේ පුහුණුකරු ලෙන් සංකීර්ණය තුළ සිරවිය.",
       "URL": "https://www.hirunews.lk/194913/ගුහාවක-සිරවූ-පාපන්දු-කණ්ඩායම-බේරාගනී",
       "Category": "International News",
       "Parent URL": "https://www.hirunews.lk/international-news.php?pageID=353"
}