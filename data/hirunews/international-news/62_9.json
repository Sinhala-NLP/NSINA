{
       "Source": "hirunews",
       "Timestamp": "Thursday, 10 February 2022 - 10:58",
       "Headline": "රුසියාව, බෙලරූස් රාජ්‍යය සමග දින 10ක යුද අභ්‍යාසයක",
       "News Content": "රුසියාව - බෙලරූස් රාජ්‍යය සමග යුද අභ්‍යාසයක නිරතවීමට තීරණය කර තිබෙනවා.\nවිදෙස් මාධ්‍ය වාර්තා කළේ දින 10ක කාලයක් අදාළ යුද අභ්‍යාස සිදුකිරීමට ඔවුන් සූදානම් වන බවයි.\nරුසියාව මෙම යුද අභ්‍යාසයට සූදානම් වන්නේ යුක්රේනය ආක්‍රමණය කිරීම සම්බන්ධයෙන් චෝදනා එල්ල වී ඇති පසුබිමකයි.\nමේ වන විටත් යුක්රේන දේශසීමා ආසන්නයේ රුසියානු භට පිරිස් ලක්ෂයක් පමණ රදවා ඇති බව විදෙස් මාධ්‍ය වාර්තා කළා.\nඇමරිකාව ඇතුළු බටහිර රටවල් ප්‍රකාශ කර ඇත්තේ, මෙම තත්ත්වය මත ඕනෑ ම අවස්ථාවක යුක්රේනයට ප්‍රහාරයක් එල්ල වීමේ අවදානමක් පවතින බවයි.\nකෙසේ වෙතත්, යුක්රේන අර්බුදය රාජ්‍ය තාන්ත්‍රිකව කළමනාකරණය කළ හැකි බව රුසියාවේ යුරෝපා සංගම් තානාපති ව්ලැඩ්මියර් ෂිසෝ පවසනවා.\nඔහු සඳහන් කළේ රුසියාවට, යුක්රේනය ආක්‍රමණය කිරීමේ අවශ්‍යතාවක් නොමැති බවයි.",
       "URL": "https://www.hirunews.lk/296641/රුසියාව-බෙලරූස්-රාජ්‍යය-සමග-දින-10ක-යුද-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=62"
}