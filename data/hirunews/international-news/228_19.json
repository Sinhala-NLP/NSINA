{
       "Source": "hirunews",
       "Timestamp": "Saturday, 26 October 2019 - 8:06",
       "Headline": "ලැව් ගිනි නිසා කැලිෆෝනියාවේ මිලියන සංඛ්‍යාත පිරිසක් අඳුරේ",
       "News Content": "ඇමරිකා එක්සත් ජනපදයේ කැලිෆෝනියා ප්‍රාන්තයේ පැතිර යමින් පවතින ලැව් ගිනි මැඩලීම තවමත් දුෂ්කර වී තිබෙනවා.\nනව ලැව් ගිනි ඇවිලෙන අතර, සුළඟ හේතුවෙන් ඒවා පැතිරෙමින් පවතින බවයි විදෙස් වාර්තා සඳහන් කළේ. මේ හේතුවෙන් ප්‍රාන්තයේ දිස්ත්‍රික්ක 36ක විදුලිය සැපයුම් විසන්ධි කිරීමට සිදුව ඇති බව විදුලි සැපයුම් සමාගම ප්‍රකාශ කළා.\nමේ නිසා මිලියන දෙකක් පමණ ජනතාවට විදුලිය ඇණහිට ඇති බව වාර්තා වනවා.\nලැව් ගිනි හේතුවෙන් කැලිෆෝනියාවේ 50,000කට පමණ නිවෙස්වලින් ඉවත්ව යාමට සිදුව ඇති අතර ලොස් ඇන්ජලීස් සහ සොනෝමා ප්‍රදේශවල හදිසි තත්ත්වයක් ද ප්‍රකාශයට පත් කර තිබෙනවා.",
       "URL": "https://www.hirunews.lk/227009/ලැව්-ගිනි-නිසා-කැලිෆෝනියාවේ-මිලියන-සංඛ්‍යාත-පිරිසක්-අඳුරේ",
       "Category": "International News",
       "Parent URL": "https://www.hirunews.lk/international-news.php?pageID=228"
}