{
       "Source": "hirunews",
       "Timestamp": "Wednesday, 09 January 2019 - 7:31",
       "Headline": "හීතෲ පැයකට නවතී",
       "News Content": "ලොව කාර්ය බහුලම ගුවන් තොටුපළවලින් එකක් වන ලන්ඩන් - හීතෲ ගුවන් තොටුපළ ඊයේ (08) දිනයේදී පැය එක හමාරකට අධික කාලයක් වසා දමා තිබෙනවා.\nවිදෙස් වාර්තා සඳහන් කළේ ගුවන් තොටුපළ ආසන්නයෙන් ඩ්‍රෝන් යානයක් පියාසර කිරීම ඊට හේතු වී ඇති බවයි.\nකවුරුන් විසින් එය ගුවන් ගත කළේ ද යන්න පිළිබද මෙතෙක් කරුණු අනාවරණ වී නැහැ.\nකෙසේ වෙතත්, ගුවන් තොටුපළේ ආරක්ෂාවට තර්ජනයක් වන බැවින් ඒ පිළිබදව විශේෂ පරීක්ෂණයක් ද ආරම්භ කර තිබෙනවා.\nමීට පෙර ද එංගලන්තයේ ගැට්වික් ගුවන් තොටුපළ කෙටි කාලයකට වසා දැමීමට පියවර ගත්තේ ද ඩ්‍රෝන යානයක් ඒ අසළින් පියාසර කිරීම හේතුවෙන්.",
       "URL": "https://www.hirunews.lk/207787/හීතෲ-පැයකට-නවතී",
       "Category": "International News",
       "Parent URL": "https://www.hirunews.lk/international-news.php?pageID=301"
}