{
       "Source": "hirunews",
       "Timestamp": "Saturday, 02 July 2022 - 14:28",
       "Headline": "මිසයිල ප්‍රහාරයෙන් යුක්රේනයේ මියගිය සංඛ්‍යාව ඉහළට",
       "News Content": "යුක්රේනයේ ඔඩෙසා නගරයේ මහල් 9කින් යුත් ගොඩනැගිල්ලකට රුසියාව එල්ල කළ මිසයිල ප්‍රහාරයකින් මියගිය සංඛ්‍යාව 21 දක්වා ඉහළ ගොස් තිබෙනවා.\nපෙරේදා (30) රාත්‍රියේ එල්ල වූ මෙම ප්‍රහාරයෙන් එහි සිටි තවත් පිරිසක් තුවාල ලබා තිබුණා.\nගොඩනැගිල්ලේ සුන්බුන්වලට යට වූ පිරිස් මුදාගැනීමේ මෙහෙයුම් තවමත් ක්‍රියාත්මකයි.\nයුක්රේන ජනාධිපති වොලඩිමියර් සෙලෙන්ස්කි මෙම ප්‍රහාරය හෙළා දකින බව ප්‍රකාශ කර තිබෙනවා.",
       "URL": "https://www.hirunews.lk/308827/මිසයිල-ප්‍රහාරයෙන්-යුක්රේනයේ-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=41"
}