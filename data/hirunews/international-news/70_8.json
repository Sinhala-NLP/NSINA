{
       "Source": "hirunews",
       "Timestamp": "Saturday, 01 January 2022 - 9:07",
       "Headline": "උතුරු කොරියානු නායකයා ආර්ථිකය ගැන කතා කරයි",
       "News Content": "සිය පාලනයේ දස වන අවුරුද්ද සලකුණු කරමින් උතුරු කොරියානු නායක කිම් ජොං අන් එරට ආර්ථිකය ගොඩනැගීම පිළිබඳව අදහස් පළ කළා.\nට්‍රැක්ටර් නිෂ්පාදන කම්හල් සහ පාසල් නිල ඇඳුම් පිළිබඳව ඔහු එහිදී සඳහන් කළේ, මෙතෙක් ජනප්‍රිය මාතෘකා වූ න්‍යෂ්ටික අවි සහ ඇමෙරිකා එක්සත් ජනපදය අමතක කරමින්.\n2022 වසරේ මූලික අරමුණ ආර්ථිකය සීඝ්‍ර වර්ධනයකට යොමු කිරීම සහ ජන ජීවිත ගොඩනැංවීම බව ඔහු සඳහන් කළේ, කොරියානු කම්කරු පක්ෂ මධ්‍යම කාරක සභාව අමතමින්.\n2011 වසරේ සිය පියාගේ අභාවයෙන් උතුරු කොරියාවේ නායකත්වය හිමිකර ගත් කිම් ජොං අන් පසුගිය නව වසර උදාවන්හිදී දේශපාලන ප්‍රකාශ සිදුකිරීම විශේෂත්වයක්.\nමේ අතර, දකුණු කොරියාව ගත වූ 2021 වසරේදී සියයට 25 යි දශම 8ක අපනයන වර්ධනයක් සලකුණු කර තිබෙනවා.\nඑමගින් ඔවුන් ඉපයූ ආදායම ඩොලර් බිලියන 644 යි දශම 5 යි 4 ක්.",
       "URL": "https://www.hirunews.lk/292713/උතුරු-කොරියානු-නායකයා-ආර්ථිකය-ගැන-කතා-කරයි",
       "Category": "International News",
       "Parent URL": "https://www.hirunews.lk/international-news.php?pageID=70"
}