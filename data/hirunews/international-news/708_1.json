{
       "Source": "hirunews",
       "Timestamp": "Sunday, 30 August 2015 - 14:57",
       "Headline": "චීන සිරකරුවන්ට සමාවක්",
       "News Content": "දෙවන ලෝක යුද්ධයේදී ජපානය පරාජය කොට මිත්‍ර හමුදා ලද ජයග්‍රහණයේ 70 වන සංවත්සරය නිමිත්තෙන් සිරගතව සිටින යුද ප්‍රවීනයන් රැසක් නිදහස් කිරීමට චීන ජනාධිපති ෂී ජින්පින් නියෝග කර තිබෙනවා. මෙය 1949 වසරේ මහජන චීන ජනරජය පිහිටුවීමෙන් පසු සිදු කෙරෙන 8 වන පොදු සමාව බවයි එරට මාධ්‍ය සඳහන් කළේ.\nචීනය අවසන් වරට එලෙස සිරකරුවන්ට සමාව ලබාදුන්නේ 1975 වසරේදියි.\nමේ අතර දෙවන ලෝක යුද ජයග්‍රහණය නිමිත්තෙන් ලබන බ්‍රහස්පතින්දා බීජිං නුවරදී දැවැන්ත හමුදා පෙළපාලියක් පැවැත්වෙන අතර එහිදී අධි තාක්ෂණික යුධෝපකරණ ද ප්‍රදර්ශනය කිරීමට නියමිතයි.",
       "URL": "https://www.hirunews.lk/115734/චීන-සිරකරුවන්ට-සමාවක්",
       "Category": "International News",
       "Parent URL": "https://www.hirunews.lk/international-news.php?pageID=708"
}