{
       "Source": "hirunews",
       "Timestamp": "Tuesday, 10 November 2015 - 10:21",
       "Headline": "ඡන්ද ප්‍රතිඵලය කුමක් වුවද - ව්‍යවස්ථාවට අනුව 25%ක්  හමුදාවට",
       "News Content": "මියන්මාර මැතිවරණයේ ප්‍රතිඵලවලට අනුව ඉදිරියෙන් පසුවන අවුන්සාන් සුකීගේ ප්‍රජාතන්ත්‍රවාදය සඳහා වූ ජාතික ලීගයේ ආධාරකරුවන් සිය ජයග්‍රහණය සමරමින් සිටිනවා.\nආධාරකරුවන් විශාල පිරිසක් අවුන්සාන් සුකීගේ නිවස ඉදිරිපිට රැදී සිටිමින් ජයඝෝෂා පවත්වනවා.\nදැනට ප්‍රකාශිත ප්‍රතිඵලවලට අනුව මියන්මාර පාර්ලිමේන්තුවේ ආසන 54න් 48ක ජයග්‍රහණය හිමිව ඇත්තේ අවුන්සාන් සුකීගේ ප්‍රජාතන්ත්‍රවාදය සඳහා වූ ජාතික ලීගයටයි.\nමුළු ආසන සංඛ්‍යාවෙන් සියයට 70ක් තම පක්ෂය ලබා ගන්නා බව  අවුන්සාන් සුකී විශ්වාසය කරයි.\nනිකුත් කළ ප්‍රථිපල මුල්  ආසන දොළහම ජය ගෙන ඇත්තේ විපක්ෂයයි.\nහමුදා සහය ලබන එක්සත් සහයෝගිතා වර්ධන පක්ෂය (USDP) 2011 පටන් මියන්මාරයේ පාලනය හිමි කර ගෙන සිටියා.\nඊට පෙර මියන්මාරයේ පැවතියේ හමුදා පාලනයක්.\nඡන්ද ප්‍රතිඵලය කෙසේ වෙතත් රටේ ව්‍යවස්ථාවට අනුව පාර්ලිමේන්තුවේ මුළු ආසන සංඛ්‍යාවෙන් සියයට 25ක් මියන්මාරයේ හමුදාවට වෙන් කර ඇත.\nඑම නිසා පාර්ලිමේන්තුවේ බහුතරය හිමි කර ගැනීමට නම් විපක්ෂයට අඩු තරමින් තුනෙන් දෙකක බලයක් හිමි විය යුතුයි.\nවිපක්ෂයට බලය හිමි වුවත් රටේ ව්‍යවස්ථාවට අනුව අවුන් සාන් ට ජනාධිපති පදවියට පත්විය නොහැකියි.",
       "URL": "https://www.hirunews.lk/119971/ඡන්ද-ප්‍රතිඵලය-කුමක්-වුවද-ව්‍යවස්ථාවට-අනුව-25ක්-හමුදාවට",
       "Category": "International News",
       "Parent URL": "https://www.hirunews.lk/international-news.php?pageID=690"
}