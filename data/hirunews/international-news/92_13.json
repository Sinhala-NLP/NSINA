{
       "Source": "hirunews",
       "Timestamp": "Sunday, 26 September 2021 - 10:08",
       "Headline": "ඉන්දීය අගමැති මෝදි ජගත් සංවිධාන මහා මණ්ඩලය අමතයි",
       "News Content": "තුන් දින නිල සංචාරයක් සඳහා අමෙරිකා එක්සත් ජනපදයට පැමිණි ඉන්දීය අග්‍රාමාත්‍ය නරේන්ද්‍ර මෝදි ඊයේ එක්සත් ජාතීන්ගේ මහා මණ්ඩලයේ 76 වන සැසිවාරය අමතමින් දේශනයක් ඉදිරිපත් කළා.\nඑහිදී ඔහු කියා සිටියේ දුම්රිය ස්ථානයක් අසල පිහිටි සිය පියාගේ තේ පැන් සැලට උදව් කළ කුඩා කොලු ගැටයෙකු සිව්වන වතාවටත් ජගත් සංවිධානය ඇමතීම සුවිශේෂී කරුණක් බවයි.\nඒ, ඉන්දීය අග්‍රාමාත්‍යවරයාගේ කුඩා අවදිය සහ දේශපාලන ගමන් මග පිළිබඳව සිහිපත් කරමින්.\nඉන්දියාවේ සවිමත් ප්‍රජාතන්ත්‍රවාදය එමඟින් පැහැදිලි වන්නේ යැයි අග්‍රාමාත්‍ය මෝදි වැඩිදුරටත් සඳහන් කළා.\nඉන්දීය අග්‍රාමාත්‍යවරයා සිය අමෙරිකානු චාරිකාවේදී ජනපති ජෝ බයිඩ්න් මෙන්ම ඕස්ට්‍රේලියා සහ ජපාන නායකයින් සමඟ සිව්කොන් සමුළුවකට එක්වුණා.",
       "URL": "https://www.hirunews.lk/283265/ඉන්දීය-අගමැති-මෝදි-ජගත්-සංවිධාන-මහා-මණ්ඩලය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=92"
}