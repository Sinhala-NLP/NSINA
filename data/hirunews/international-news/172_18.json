{
       "Source": "hirunews",
       "Timestamp": "Sunday, 26 July 2020 - 11:39",
       "Headline": "ඉන්දියාවේ දිනක කොරෝනා ආසාදිතයන් නැවතත් 48,000 ඉක්මවයි",
       "News Content": "අද උදෑසනින් අවසන් වූ පැය විසි හතර තුළ නව කොරෝනා වෛරස් ආසාදිතයන් 48,661ක් වාර්තාවීමත් සමඟ ඉන්දියාවේ සමස්ත කොරෝනා ආසාදිත සංඛ්‍යාව 1,385,522 දක්වා ඉහළ ගොස් තිබෙනවා.\nඉන්දියාවේ කොරෝනා ආසාදිත සංඛ්‍යාව ඊයේ 13 ලක්ෂය ඉක්මවා ගියේ ආසාදිතයන් 12 ලක්ෂය වාර්තා කර දින දෙකක් ඇතුළතයි.\nඊයේ දිනයේදීද තවත් පුද්ගලයන් 705 දෙනෙකු ජීවිතක්ෂයට පත්වීමත් සමඟ ඉන්දියාවේ සමස්ත කොරෝනා මරණ සංඛ්‍යාව 32,063ක් දක්වා ඉහළ ගියා.\nඉන්දීය සෞඛ්‍ය අමාත්‍යාංශය සඳහන් කළේ කොවිඩ් 19 පරීක්ෂණාගාර සංඛ්‍යාව මේ වනවිට 1301 දක්වා ඉහළ නැංවීමත් සමඟ ඊයේ දිනයේදී පමණක් එම පරීක්ෂාවන් හාරලක්ෂ 20,000 ක් සිදුකළ බවයි.\nපසුගිය ජනවාරි මාසයේ ඉන්දියාව සතුව පැවතුණේ එවැනි එක් පරීක්ෂණාගාරයක් පමණයි.",
       "URL": "https://www.hirunews.lk/246423/ඉන්දියාවේ-දිනක-කොරෝනා-ආසාදිතයන්-නැවතත්-48000-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=172"
}