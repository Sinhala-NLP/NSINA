{
       "Source": "hirunews",
       "Timestamp": "Saturday, 16 December 2017 - 10:29",
       "Headline": "රාහුල් ගාන්ධි අද වැඩ අරඹයි",
       "News Content": "ඉන්දියාවේ පැරණිතම මෙන්ම වැඩිම කලක් පාලනය බලය හෙඹවූ, නේරු - ගාන්ධි පරපුරේ උරුමයක් ලෙස සැලකෙන, කොංග්‍රස් පක්ෂයේ නායකයා ලෙස රාහුල් ගාන්ධි අද වැඩ අරඹනවා.\nඒ, වසර 19ක් තිස්සේ පක්ෂ සභාපති ධුරය හෙඹවූ සිය මව වන සෝනියා ගාන්ධි තනතුරෙන් විශ්‍රාම ගැනීමත් සමඟයි.\nරාහුල් ගාන්ධි පක්ෂ සභාපතිවරයා ලෙස නිතරඟයෙන් තෝරා පත් කර ගැනුණු බව පසුගිය සඳුදා ප්‍රකාශයට පත් කෙරුණා.\nකෙසේ නමුත්, රාහුල් ගාන්ධි පක්ෂ සභාපති ධුරයේ වැඩ අරඹන්නේ ගුජරාට් සහ හිමාචල් ප්‍රදේශ් ප්‍රාන්ත මැතිවරණවල ප්‍රතිඵල නිකුත් වීමට ආසන්නව තිබියදියි.\nඑම ප්‍රාන්ත දෙකෙන්ම කොංග්‍රස් පක්ෂය අභිබවා අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය ජයග්‍රහණය කරනු ඇතැයි අපේක්ෂා කෙරෙනවා.",
       "URL": "https://www.hirunews.lk/178518/රාහුල්-ගාන්ධි-අද-වැඩ-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=413"
}