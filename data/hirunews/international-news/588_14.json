{
       "Source": "hirunews",
       "Timestamp": "Thursday, 08 September 2016 - 14:59",
       "Headline": "ඔබාමාට වඩා පුටින් දක්ෂයි - ඩොනල්ඩ්  ට්‍රම්ප් කියයි",
       "News Content": "රුසියානු ජනාධිපති ව්ලැදිමීර් පුටින්, ජනාධිපති බැරැක් ඔබාමාට වඩා දක්ෂ පාලකයෙකු බව ඇමරිකානු ජනාධිපති ධුර රිපබ්ලිකන් අපේක්ෂක ඩොනල්ඩ්  ට්‍රම්ප් පවසනවා.\nවිශ්‍රාමික හමුදා නිලධාරීන්ගේ සංවාදයකට නිව්යෝක් නුවරදී සහභාගි වෙමිනුයි ඔහු මේ බව සඳහන් කර ඇත්තේ.\nව්ලැදිමීර් පුටින් ජනාධිපතිවරයාට රුසියාව පාලනය කිරීමේදී ඇති දක්ෂතාව ද ඩොනල්ඩ් ට්‍රම්ප් එහිදී අගය කර තිබෙනවා.\nතමන් බලයට පත්වුවහොත් රුසියානු ජනාධිපතිවරයා සමඟ එක්ව ලෝක සාමය වෙනුවෙන් පියවර රැසක් ගන්නා බවයි ඔහු එහිදී සඳහන් කර ඇත්තේ.",
       "URL": "https://www.hirunews.lk/142537/ඔබාමාට-වඩා-පුටින්-දක්ෂයි-ඩොනල්ඩ්-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=588"
}