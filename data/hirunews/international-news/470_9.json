{
       "Source": "hirunews",
       "Timestamp": "Friday, 16 June 2017 - 10:01",
       "Headline": "මැලේසියාවට ඔබ්බෙන් තෙල් නැවක් මුහුදුබත් වෙයි - 6 ක් අතුරුදන්",
       "News Content": "මැලේසියාවේ ජොහොර් ප්‍රදේශයට ඔබ්බෙන් වූ මුහුදු තීරයේදී තෙල් ප්‍රවාහනය කළ නෞකාවක් මුහුදුබත්වීමෙන් එහි කාර්ය මණ්ඩලයේ සිටි හයදෙනෙකු අතුරුදන්වී තිබෙනවා.\nඉක්වටෝරියල් ගිනියා රාජ්‍යයේ ලියාපදිංචි මෙම නෞකාවේ සිටි යාත්‍රිකයන් සියලූදෙනාම ඉන්දුනීසියානු ජාතිකයන් බව සඳහන්.\nමෙම තෙල් නෞකාව අතුරුදන්වී ඇති බවට සිංගප්පූරු වෙරළාරක්ෂක පොලීසිය දැනුම්දීමක් සිදුකර ඇති අතර, නෞකාව සමග සන්නිවේදන සබඳතා ගොඩනගාගැනීමට නොහැකිවූ බවයි මැලේසියානු රජය ප්‍රකාශ කළේ.\nපසුව එම ප්‍රදේශයේ පාවෙන තෙල් තට්ටුවක් නිරීක්ෂණය කිරීමෙන් නෞකාව ගිළුණු ස්ථානය සොයාගෙන තිබෙනවා.",
       "URL": "https://www.hirunews.lk/163676/මැලේසියාවට-ඔබ්බෙන්-තෙල්-නැවක්-මුහුදුබත්-වෙයි-6-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=470"
}