{
       "Source": "hirunews",
       "Timestamp": "Tuesday, 04 February 2020 - 9:55",
       "Headline": "චීනයෙන් පිටත දෙවන මරණය හොංකොංවලින් වාර්තා වෙයි",
       "News Content": "චීනයෙන් පිටත කොරෝනා වෛරසය ආසාදනය වීමෙන් සිදුවූ දෙවන මරණය හොංකොං වලින් වාර්තා වී තිබෙනවා.\nවෛරසය ආසාදනය වී රෝහල්ගතව ප්‍රතිකාර ලැබූ 39 හැවිරිදි අයෙක් මෙලෙස ජීවිතක්ෂයට පත්ව ඇති බවයි විදෙස් වාර්තා සඳහන් කළේ.\nමොහු පසුගිය ජනවාරි 21 වනදාට පෙර දිනෙක චීනයේ වූහාන් නගරයේ සංචාරය කර ඇති බව රෝහල් බලධාරීන් ප්‍රකාශ කර තිබෙනවා.\nචීනයෙන් පිටත කොරෝනා පළමු මරණය වාර්තා වූයේ පිලිපීනයෙන්.\nමේ වන විට කොරෝනා වෛරසය ආසාදනය වී මිය ගිය සංඛ්‍යාව 425 දක්වා ඉහළ ගොස් ඇති අතර, වෛරසය ආසාදිත බව තහවුරු වී ඇති පුද්ගලයන් සංඛ්‍යාව 20,400ක් වනවා.",
       "URL": "https://www.hirunews.lk/233670/චීනයෙන්-පිටත-දෙවන-මරණය-හොංකොංවලින්-වාර්තා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=201"
}