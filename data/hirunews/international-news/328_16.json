{
       "Source": "hirunews",
       "Timestamp": "Monday, 01 October 2018 - 17:55",
       "Headline": "වෛද්‍ය විද්‍යාව පිළිබඳ නොබෙල් ත්‍යාගය ඇමරිකානු සහ ජපාන විද්‍යාඥයන් දෙදෙනෙකුට",
       "News Content": "ප්‍රතිශක්තිකරණ පද්ධතියේ ක්‍රියාකාරීත්වය අධ්‍යයනය කිරීමෙන් පිළිකා රෝගයට නව ප්‍රතිකර්මයක් ඉදිරිපත් කළ ඇමරිකානු සහ ජපාන විද්‍යාඥයන් දෙදෙනෙකුට මෙවර වෛද්‍ය විද්‍යාව පිළිබඳ නොබෙල් ත්‍යාගය හිමි වී තිබෙනවා.\nප්‍රතිශක්තිකරණ පද්ධතියේ ෙසෙල මෙන්ම ඇතැම් පිළිකා ෙසෙල මගින් නිපද වූ ප්‍රෝටීන යොදාගෙන මෙම ප්‍රතිකර්මය නිර්මාණය කර ඇත්තේ ජේම්ස් ඇලිසන් සහ ටසුකු හොන්ජෝ යන විද්‍යාඥයන් දෙදෙනා විසින්.\nඔවුන්ට වෛද්‍ය විද්‍යාව පිළිබඳ නොබෙල් ත්‍යාගය ලෙස ඇමරිකානු ඩොලර් මිලියන 1.01ක් ලබන දෙසැම්බර් 10 වන දා පිරිනැමෙන්නේ ස්වීඩනයේ කාල් ගුස්ටාෆ් රජු වෙතින්.",
       "URL": "https://www.hirunews.lk/201156/වෛද්‍ය-විද්‍යාව-පිළිබඳ-නොබෙල්-ත්‍යාගය-ඇමරිකානු-සහ-ජපාන-විද්‍යාඥයන්-දෙදෙනෙකුට",
       "Category": "International News",
       "Parent URL": "https://www.hirunews.lk/international-news.php?pageID=328"
}