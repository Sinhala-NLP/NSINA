{
       "Source": "hirunews",
       "Timestamp": "Tuesday, 03 March 2020 - 9:02",
       "Headline": "සෞදි අරාබියෙනුත් කොරෝනා ආසාදිතයෙක් හමුවෙයි",
       "News Content": "සෞදි අරාබිය සිය ප්‍රථම කොරෝනා වෛරස් ආසාදිතයා හමුවූ බව ප්‍රකාශයට පත් කළා.\nසෞදි සෞඛ්‍ය අමාත්‍යාංශය කියා සිටියේ ඉරානයේ සිට බහරේනය හරහා පැමිණි සෞදි අරාබි ජාතිකයෙකුට මෙලෙස කොවිඩ් නයින්ටීන් වෛරසය ආසාදනය වී ඇති බවයි.\nචීනය හැරුණු කොට වැඩිම කොරෝනා වෛරස් මරණ සංඛ්‍යාවක් එනම් 66ක් වාර්තා වන්නේ ඉරානයෙන්.\nසෞදි අරාබියෙන් මෙලෙස ප්‍රථම කොරෝනා වෛරස් ආසාදිතයා හමුවී ඇත්තේ මැකා සහ මදීනා ශුද්ධ නගරවලට කොරෝනා වෛරස් ආසාදනය පවතින රටවලින් විදේශිකයන්ට පැමිණීම තහනම් කර තිබියදියි.",
       "URL": "https://www.hirunews.lk/235672/සෞදි-අරාබියෙනුත්-කොරෝනා-ආසාදිතයෙක්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=193"
}