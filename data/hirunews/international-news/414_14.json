{
       "Source": "hirunews",
       "Timestamp": "Sunday, 10 December 2017 - 8:10",
       "Headline": "නේපාල මැතිවරණයෙන් වාමාංශයට ජය අත්වන ලකුණු",
       "News Content": "නේපාලයේ නව ව්‍යවස්ථාව අනුව පැවැත්වෙන ප්‍රථම මහ මැතිවරණයේ ප්‍රතිඵල නිකුත්වීම දැන් ආරම්භ වී ඇති අතර, මෙතෙක් ප්‍රකාශයට පත්වී ඇති ආසන 80 කින් 63 ක්ම ජයග්‍රහණය කර ඇත්තේ මාවෝවාදීන් ඇතුළත් වාමාංශික සන්ධානයයි.\nසිවිල් යුද්ධය අවසන් වී රාජාණ්ඩු ක්‍රමයේ සිට ප්‍රජාතන්ත්‍රවාදයට අවතීර්ණ වන නේපාලයේ මෙම මැතිවරණය තීරණාත්මක සන්ධිස්ථානයක් ලෙසයි සැළකෙන්නේ.\nනේපාල මාවෝවාදීන්ගේ සිවිල් යුද්ධය 2006 වසරේදී අවසන් වූ අතර, වසර 239 ක් පැරණි එහි රාජාණ්ඩුව ඉන් වසර 2 කට පසු අවසන් කෙරුණා.\nනේපාල පාර්ලිමේන්තුවේ ආසන 165 ක් සඳහා ඍජු මැතිවරණයෙන් නියෝජිතයන් තෝරා පත් කර ගැනෙන අතර, තවත් ආසන 110 ක් සඳහා නියෝජිතයන් පත් කරගැනෙන්නේ සමානුපාතික නියෝජනයෙන්.",
       "URL": "https://www.hirunews.lk/178021/නේපාල-මැතිවරණයෙන්-වාමාංශයට-ජය-අත්වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=414"
}