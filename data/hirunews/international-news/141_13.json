{
       "Source": "hirunews",
       "Timestamp": "Saturday, 16 January 2021 - 10:27",
       "Headline": "පළමු කොරෝනා ආසාදිතයා හඳුනා ගැනීම අවිනිශ්චිතයි",
       "News Content": "ලොව මුලින්ම කොරෝනා වෛරසය ආසාදය වූ පුද්ගලයා ඇතැම්විට කිසිදා අනාවරණ කර ගැනීමට නොහැකිවනු ඇති බව ලෝක සෞඛ්‍ය සංවිධානය පවසනවා.\nකොරෝනා වෛරසයේ මූලාරම්භය පිළිබඳ සොයා බැලීම සඳහා චීනයේ වූහාන් නුවරට පැමිණි විශේෂඥ කණ්ඩායම ඒ බව ප්‍රකාශ කළා.\nපළමු කොරෝනා පොකුර 2019 වසරේ දෙසැම්බරයේ වාර්තා වූයේ වූහාන් නුවරින්.\nකොරෝනා වෛරසයට එරෙහි එන්නත්කරණ වැඩසටහන් දැන් ලොව පුරා රටවල් 46ක ආරම්භ වී ඇති අතර ඉන් 38 ක්ම ඉහළ ආදායම් ලබන රටවල්.\nලෝක සෞඛ්‍ය සංවිධානය ප්‍රකාශ කළේ ඉදිරි දින 100 තුළ ලොව සෑම රටකම කොරෝනා එන්නත්කරණ වැඩසටහන් ආරම්භ වනු දැකීම තම අපේක්ෂාව බවයි.",
       "URL": "https://www.hirunews.lk/259838/පළමු-කොරෝනා-ආසාදිතයා-හඳුනා-ගැනීම-අවිනිශ්චිතයි",
       "Category": "International News",
       "Parent URL": "https://www.hirunews.lk/international-news.php?pageID=141"
}