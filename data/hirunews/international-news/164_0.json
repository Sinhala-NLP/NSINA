{
       "Source": "hirunews",
       "Timestamp": "Thursday, 17 September 2020 - 21:02",
       "Headline": "ලෝක සෞඛ්‍ය සංවිධානයෙන් අනතුරු ඇඟවීමක්",
       "News Content": "ලබන ඔක්තෝම්බර් හා නොවැම්බර් මාසවලදී යුරෝපයේ දෛනික කොරෝනා මරණ සංඛ්‍යාවේ වැඩිවීමක් අපේක්ෂා කරන බව ලෝක සෞඛ්‍ය සංවිධානය පවසනවා.\nඑම සංවිධානයේ යුරෝපා ප්‍රධානී ඒ.එෆ්.පී. පුවත් සේවයට ප්‍රකාශ කර ඇත්තේ විශේෂයෙන් ස්පාඤ්ඤය සහ ප්‍රංශය තුළ මෙම තත්ත්වය දැකිය හැකි බවයි.\nමේ අතර, චීනයේ රසායනාගාරයකින් කොරෝනා වෛරසය බිහිවූ බවට චීන විද්‍යාඥවරියක් සිදුකළ ආන්දෝලනාත්මක අනාවරණය අද එරට ප්‍රමුඛතම විද්‍යාඥයන් ප්‍රතික්ෂේප කර තිබෙනවා.\nමේ වනවිට ලොව පුරා කොරෝනා අසාදිතයින් සංඛ්‍යාව තුන්කෝටි 73,744ක් දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ නව ලක්ෂ 45, 817 ක් ලෙසයි.",
       "URL": "https://www.hirunews.lk/250472/ලෝක-සෞඛ්‍ය-සංවිධානයෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=164"
}