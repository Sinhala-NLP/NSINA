{
       "Source": "hirunews",
       "Timestamp": "Sunday, 20 May 2018 - 8:50",
       "Headline": "කියුබාවේදී කඩාවැටුණු ගුවන් යානයේ කළු පෙට්ටිය සොයාගනී",
       "News Content": "කියුබාවේ හවානා අගනුවර හෝසේ - මාටි ජාත්‍යන්තර ගුවන් තොටුපළ අසළ දී අනතුරට ලක්වූ ගුවන් යානයේ කළු පෙට්ටිය සොයාගෙන තිබෙනවා.\nසිද්ධියෙන් මගීන් සහ කාර්ය මණ්ඩලය ඇතුලූ 110 දෙනෙකු මියගිය අතර, අනතුරෙන් පසු, දින දෙකක ශෝක කාලයක් ප්‍රකාශයට පත් කිරීමටද කියුබානු බලධාරීන් පියවර ගත්තා.\nමෙම ගුවන් යානය වසර 40 ක් පමණ පැරණි වුවත් එහි කළු පෙට්ටිය තොරතුරු ලබාගත හැකි තත්වයෙන් පවතින බවයි විදෙස් වාර්තා ප්‍රකාශ කළේ.\nකළු පෙට්ටිය හමුවීම තුලින් යානය අනතුරට ලක්වීමට හේතුව අනාවරණය කර ගැනීමට හැකිවනු ඇතැයි ආරක්ෂක අංශ විශ්වාසය පළකරනවා.\nයානයේ තිබු අනෙක් කළු පෙට්ටිය සොයා ගැනීමට විමර්ශණ ක්‍රියාත්මකයි.\nඑය කඩිනමින් සොයා ගැනීමට හැකිවනු ඇති බවටයි විමර්ශණ කණ්ඩායම් විශ්වාසය පළකරන්නේ.\nඊයේ සිදුවු මෙම ගුවන් අනතුර දශකයක පමණ කාලයකට පසු කියුබාවෙන් වාර්තාවු දරුණුතම ඛේදවාචකයක් ලෙසටයි සැලකෙන්නේ.\nමේ හේතුවෙන් එරට දින දෙකක ශෝක කාලයක් ද ප්‍රකාශයට පත්කර තිබෙනවා.",
       "URL": "https://www.hirunews.lk/191136/කියුබාවේදී-කඩාවැටුණු-ගුවන්-යානයේ-කළු-පෙට්ටිය-සොයාගනී",
       "Category": "International News",
       "Parent URL": "https://www.hirunews.lk/international-news.php?pageID=366"
}