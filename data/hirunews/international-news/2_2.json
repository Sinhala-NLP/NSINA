{
       "Source": "hirunews",
       "Timestamp": "Monday, 25 September 2023 - 10:08",
       "Headline": "නයිජර් රාජ්‍යයේ සිටින ප්‍රංශ රාජ්‍ය තාන්ත්‍රිකයන් සහ හමුදාව ඉවත් කර ගැනීමේ තීරණයක්",
       "News Content": "නයිජර් රාජ්‍යයේ සිටින සියලුම රාජ්‍ය තාන්ත්‍රිකයන් සහ හමුදාව ඉවත් කර ගැනීමට ප්‍රංශ ජනාධිපති එම්මානුවෙල් මැක්‍රොන් තීරණය කර තිබෙනවා.\nපසුගිය ජූලි මාසයේදී නයිජර් රාජ්‍යයේ හිටපු ජනාධිපති මොහොමඩ් බසූම් බලයෙන් පහ කර හමුදාව විසින් පාලනය සියතට ගැනීමට එරෙහිව ප්‍රංශය ඇතුළු රටවල් රැසක් සිය විරෝධය දක්වනු ලැබුවා.\nඉදිරි පැය කිහිපය තුළ නයිජර්හි සිටින සියලුම ප්‍රංශ රාජ්‍ය තාන්ත්‍රිකයන් ඉවත් කරගැනීමට නියමිත අතර 1,500 ක පමණ ප්‍රංශ සොල්දාදුවන් පිරිස ඉදිරි කාලසීමාව තුළදී ඉවත් කර ගනු ඇති බවයි විදෙස් වාර්තා සඳහන් කළේ.\nබටහිර අප්‍රිකාවට අයත් නයිජර් රාජ්‍යය අතීතයේ ප්‍රංශ යටත් විජිතයක්ව පැවතුණා.",
       "URL": "https://www.hirunews.lk/349314/නයිජර්-රාජ්‍යයේ-සිටින-ප්‍රංශ-රාජ්‍ය-තාන්ත්‍රිකයන්-සහ-හමුදාව-ඉවත්-කර-ගැනීමේ-තීරණයක්",
       "Category": "International News",
       "Parent URL": "https://www.hirunews.lk/international-news.php?pageID=2"
}