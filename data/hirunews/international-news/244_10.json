{
       "Source": "hirunews",
       "Timestamp": "Tuesday, 20 August 2019 - 7:59",
       "Headline": "ට්‍රම්ප්, මෝදි සහ ඉම්රාන් ඛාන් අමතයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප්, ඉන්දීය අග්‍රාමාත්‍ය නරේන්ද්‍ර මෝදි සහ පාකිස්තාන අග්‍රාමාත්‍ය ඉම්රාන් ඛාන් සමඟ ඊයේ දුරකථන සංවාදවල නිරත වී තිබෙනවා.\nඑහිදී ඉන්දියාව සහ පාකිස්තානය සමඟ වෙළඳ කටයුතු වර්ධනය කිරීම පිළිබදව සාකච්ඡා කළ අතර, කාශ්මීරය සම්බන්ධයෙන් පවතින විෂමතා දුරලීමට කටයුතු කරන ලෙස නායකයන් දෙදෙනාගෙන්ම ඉල්ලා සිටි බවයි ජනපති ට්‍රම්ප් පසුව ට්විටර් පණිවුඩයක් නිකුත් කරමින් ප්‍රකාශ කළේ.\nතමාගේ හොඳ මිතුරන් දෙදෙනෙකු වූ අගමැති මෝදි සහ අගමැති ඉම්රාන් ඛාන් සමඟ තීරණාත්මක අවස්ථාවක ඵලදායී සංවාදයක නිරත වූ බව ඔහු වැඩිදුරටත් කියා සිටියා.",
       "URL": "https://www.hirunews.lk/222566/ට්‍රම්ප්-මෝදි-සහ-ඉම්රාන්-ඛාන්-අමතයි",
       "Category": "International News",
       "Parent URL": "https://www.hirunews.lk/international-news.php?pageID=244"
}