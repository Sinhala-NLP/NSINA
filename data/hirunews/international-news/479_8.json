{
       "Source": "hirunews",
       "Timestamp": "Tuesday, 16 May 2017 - 8:36",
       "Headline": "ජගත් ආරක්ෂක මණ්ඩලය උතුරු කොරියාවට අනතුරු අඟවයි",
       "News Content": "උතුරු කොරියාව සිදුකළ නවතම මිසයිල අත්හදා බැලීම හෙළා දැකීමේ යෝජනාවක් එක්සත් ජාතීන්ගේ ආරක්ෂක මණ්ඩලය ඊයේ ඒකමතිකව සම්මත කර ගනු ලැබුවා.\nඑමෙන්ම තවදුරටත් මිසයිල හෝ න්‍යෂ්ටික අත්හදා බැලීම් සිදුනොකරන ලෙසටයි එමගින් අනතුරු ඇඟවූයේ.\nඋතුරු කොරියාවට එරෙහිව නව සම්බාධක පැනවීමට ද ආරක්ෂක මණ්ඩලයේ අනුමැතිය හිමි වී තිබෙනවා.\nපසුගිය ඉරිදා අත්හදා බැලූ නව මාදිලියේ මිසයිලය මගින් විශාල න්‍යෂ්ටික අවියක් එල්ල කළ හැකි බවයි උතුරු කොරියාව ප්‍රකාශ කළේ.\nකිලෝමීටර් 2000ක් තරම් අසාමාන්‍ය ඉහළකට ගමන් කළ එම මිසයිලය කිලෝමීටර් 700ක් ඈතින් ජපාන මුහුදට පතිත වුණා.\nඒ සම්බන්ධයෙන් ජගත් ආරක්ෂක මණ්ඩලයේ හදිසි රැස්වීමක් කැදවනු ලැබුවේ ජපානයේ සහ ඇමරිකා එක්සත් ජනපදයේ ඉල්ලීමෙන්.",
       "URL": "https://www.hirunews.lk/161429/ජගත්-ආරක්ෂක-මණ්ඩලය-උතුරු-කොරියාවට-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=479"
}