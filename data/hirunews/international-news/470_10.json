{
       "Source": "hirunews",
       "Timestamp": "Friday, 16 June 2017 - 11:25",
       "Headline": "ෆේස් බුක් ඔස්සේ ආගමකට අපහාස කළ අයෙකුට මරණ දඩුවම",
       "News Content": "ෆේස් බුක් ඔස්සේ අවමන් කෙරෙන ප්‍රකාශ සිදු කළ පුද්ගලයකුට පකිස්ථාන අධිකරණයක් විසින් මරණ දඩුවම නියමකර තිබෙනවා.\nමෙම පුද්ගලයා ඉස්ලාම් ආගමට අපහාස වන ආකාරයෙන් සමාජ මාධ්‍ය ඔස්සේ කරුණු දක්වා ඇති බවටයි අධිකරණයේදී හෙළිවී ඇත්තේ.\nෆේස් බුක් ඔස්සේ තවත් අයෙකු සමග ඉස්ලාම් ආගම සම්බන්ධයෙන් පැවති විවාදයකදී සැකකරු ආගමට අපහාස කළ බව සඳහන්.\nඅනතුරුව මෙම පුද්ගලයා ත්‍රස්තවාදී නියෝජිතයෙකු ලෙසට ද කටයුතු කර ඇතැයි ආරක්ෂක අංශ අනාවරණ කරගෙන තිබෙනවා.\nඑමෙන්ම සමාජ මාධ්‍ය ඔස්සේ මෙලෙස අවමන් කළ අයෙකුට පකිස්ථානය මරණ දඩුවම ලබාදුන් පළමු අවස්ථාව මෙය බව ද විදෙස් පුවත් සේවාවල දැක්වෙනවා.\nඑමෙන්ම පකිස්ථාන රජය ෆේස් බුක් සහ ගූගල් ඇතුලු සමාගම් කිහිපයකට ප්‍රකාශකර ඇත්තේ ආගම්වලට අපහාස වන ආකාරයෙන් ප්‍රකාශ පළ කරන පුද්ගලයන් පිළිබඳ අවධානයෙන් පසුවන ලෙසටයි.",
       "URL": "https://www.hirunews.lk/163674/ෆේස්-බුක්-ඔස්සේ-ආගමකට-අපහාස-කළ-අයෙකුට-මරණ-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=470"
}