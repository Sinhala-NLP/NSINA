{
       "Source": "hirunews",
       "Timestamp": "Saturday, 21 April 2018 - 11:03",
       "Headline": "රොහින්ග්‍යා සරණාගතයන් 80 ක් ඉන්දුනීසියාවට",
       "News Content": "මියන්මාරයේ - රකීනේ ප්‍රාන්තයෙන් නික්මුණු රොහින්ග්‍යා මුස්ලිම් සරණාගතයන් 80 දෙනෙකු ඉන්දුනීසියාවට මුහුදු මාර්ගයෙන් පැමිණ තිබෙනවා.\nඔවුන් දේශීය වශයෙන් නිපදවූ යාත්‍රාවක නැගී මෙලෙස සුමාත්‍රා දිවයිනේ - අචේ ප්‍රාන්තයට ඊයේ ළඟා  වූ බවයි විදෙස් වාර්තා සඳහන් කළේ.\nපසුගිය වසරේ ඇති වූ ගැටුම්වලින් අනතුරුව රොහින්ග්‍යා සරණාගතයන් 7 ලක්ෂයක් පමණ බංග්ලාදේශයට පලා ගියා.\nඑහෙත්, ඔවුන් දකුණු දෙසට ගමන්කොට අග්නි දිග ආසියාතික රටවල් වෙත පැමිණීම පසුගිය කාලය තුළ දක්නට ලැබුණේ විරල වශයෙන්.\nඒ තායිලන්තය විසින් රොහින්ග්‍යා සරණාගතයන් අනතුරුදායක ලෙස ආපසු හරවා යැවීමට ගනු ලැබූ තීරණය නිසයි.",
       "URL": "https://www.hirunews.lk/188891/රොහින්ග්‍යා-සරණාගතයන්-80-ක්-ඉන්දුනීසියාවට",
       "Category": "International News",
       "Parent URL": "https://www.hirunews.lk/international-news.php?pageID=374"
}