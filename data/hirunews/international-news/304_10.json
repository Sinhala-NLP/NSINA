{
       "Source": "hirunews",
       "Timestamp": "Saturday, 29 December 2018 - 10:10",
       "Headline": "ඉන්දුනීසියානු ගිනි කන්දේ තුනෙන් දෙකක් මුහුදට කඩාවැටේ",
       "News Content": "ජාවා සහ සුමත්‍රා දිවයින්වල සුනාමියක් ඇති කළ ඉන්දුනීසියානු සුන්ඩා සමුද්‍ර සන්ධියේ පිහිටි අනක් ක්‍රකටාවු ගිනි කන්දේ තුනෙන් දෙකක ප්‍රමාණයක් මුහුදට කඩාවැටී ඇති බව දැන් හෙළිවී තිබෙනවා.\nහදිසියේම එලෙස ගිනි කඳු පාෂාණ සහ අළු මුහුදට පතිත වීමෙන් විස්ථාපනය වූ ජල පහරයි සුනාමියක් නිර්මාණය කර ඇත්තේ.\nගිනි කන්දේ විශාල කොටසක් මෙලෙස මුහුදට කඩා වැටී ඇති බව විද්‍යාඥයන් තීරණය කර ඇත්තේ එහි චන්ද්‍රිකා ඡායාරූප පරීක්ෂාවට ලක් කිරීමෙන්.\nපසුගිය සෙනසුරාදා ඇතිවූ සුනාමියෙන් පුද්ගලයන් 400 කට වැඩි පිරිසක් ජීවිතක්ෂයට පත්වූ අතර, විසි දෙනෙකු තවදුරටත් අතුරුදන්ව සිටිනවා.\nඅවතැන්වූ සංඛ්‍යාව 40,000 කට අධිකයි.",
       "URL": "https://www.hirunews.lk/207028/ඉන්දුනීසියානු-ගිනි-කන්දේ-තුනෙන්-දෙකක්-මුහුදට-කඩාවැටේ",
       "Category": "International News",
       "Parent URL": "https://www.hirunews.lk/international-news.php?pageID=304"
}