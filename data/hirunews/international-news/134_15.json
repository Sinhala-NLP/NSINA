{
       "Source": "hirunews",
       "Timestamp": "Sunday, 21 February 2021 - 9:27",
       "Headline": "ඕස්ට්‍රේලියාවේ කොරෝනා එන්නත්කරණය ඇරඹේ",
       "News Content": "ඕස්ට්‍රේලියාවේ කොරෝනා එන්නත්කරණ වැඩසටහන අද ආරම්භ වූ අතර, අගමැති ස්කොට් මොරිසන්ද පළමු එන්නත් මාත්‍රාව මුලින්ම ලැබූ අය අතර වනවා.\nකෙසේ නමුත්, පළමු එන්නත් මාත්‍රාව ලබාදී ඇත්තේ දෙවන ලෝක යුද්ධයෙන් දිවි ගලවාගත් 84 හැවිරිදි ජේන් මැලිසියක් නැමැති කාන්තාවටයි.\nබටහිර ඕස්ට්‍රේලියාවේ සිඩ්නි නුවරදී එරට කොරෝනා එන්නත්කරණ වැඩසටහන මෙලෙස අද ආරම්භ වූ අතර, මාර්තු මාසය වනවිට මිලියන 04ක් වූ ඕස්ට්‍රේලියායානුවන්ට ෆයිසර් බයෝඑන්ටෙක් කොරෝනා එන්නත ලබාදීමට නියමිතයි.\nඑමෙන්ම, ඔක්තෝම්බර් මාසය වනවිට මිලියන 25 ක් වන සියලුම ඕස්ට්‍රේලියානුවන්ට කොරෝනා එන්නත් ලබාදීමටයි සැලසුම් කර ඇත්තේ.\nකොරෝනා වසංගතය බොහෝ දුරට පාලනය කළ ඕස්ට්‍රේලියාවේ සමස්ත කොරෝනා ආසාදිත සංඛ්‍යාව 29,000 කට අඩුවන අතර, එරට කොරෝනා මරණ සංඛ්‍යාව 909ක්.\nනවසීලන්තයද ෆයිසර් බයෝඑන්ටෙක් එන්නත යොදා ගනිමින් කොරෝනා එන්නත්කරණය ඊයේ ආරම්භ කළේ වෛද්‍ය වෘත්තිකයින් සහ කොරෝනා පාලන බලකායට ප්‍රමුඛත්වය ලබාදෙමින්.\nනවසීලන්තයේ කොරෝනා ආසාදිත සංඛ්‍යාව 2350 කට සීමා වන අතර, එරටින් වාර්තා වන කොරෝනා මරණ සංඛ්‍යාව 26ක්.",
       "URL": "https://www.hirunews.lk/263217/ඕස්ට්‍රේලියාවේ-කොරෝනා-එන්නත්කරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=134"
}