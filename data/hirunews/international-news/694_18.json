{
       "Source": "hirunews",
       "Timestamp": "Tuesday, 27 October 2015 - 8:14",
       "Headline": "මත්පෙති ටොන් දෙකක් සමඟ සෞදි රජකුමරෙකු ලෙබනනයේදී දැලේ",
       "News Content": "මත්පෙති ටොන් 2ක් සමඟ සෞදි අරාබියේ රජකුමරෙකු ඇතුළු 5 දෙනෙකු ලෙබනනයේ බීරූට් ගුවන් තොටුපළේදී අත්අඩංගුවට ගෙන තිබෙනවා. ඇම්ෆෙතමයින් නමැති මෙම මත්පෙති තොගය රජකුමරුගේ පෞද්ගලික ජෙට් යානයට පැටවීමට පෙරයි ලෙබනන පොලීසිය ඒවා සොයාගෙන ඇත්තේ. මෙම මත්පෙති සෞදි අරාබිය, ජෝර්දානය සහ සිරියාව යන මැදපෙරදිග රටවල ප්‍රචලිත බව සදහන්. මෙම මත්පෙති තොගය ලෙබනනයේදී මෙතෙක් හමුවූ විශාලතම මත් ද්‍රව්‍ය තොගය ලෙසයි එරට බලධාරින් ප්‍රකාශ කළේ.",
       "URL": "https://www.hirunews.lk/119146/මත්පෙති-ටොන්-දෙකක්-සමඟ-සෞදි-රජකුමරෙකු-ලෙබනනයේදී-දැලේ",
       "Category": "International News",
       "Parent URL": "https://www.hirunews.lk/international-news.php?pageID=694"
}