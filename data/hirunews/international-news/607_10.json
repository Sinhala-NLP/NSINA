{
       "Source": "hirunews",
       "Timestamp": "Thursday, 28 July 2016 - 10:02",
       "Headline": "පෘථිවිය මෙන් තෙගුණයක් විශාල සුලිකුණාටුවක්",
       "News Content": "සෞරග්‍රහ මණ්ඩලයේ විශාලතම ග්‍රහයා වන බ්‍රහස්පති මතුපිට පිහිටා ඇති රතු ලපයේ ඇතිවී වී තිබෙන කාලගුණික වෙනස්කම් හේතුවෙන් එහි උණුසුම සෙල්සියස් අංශක 1500 දක්වා ඉහළ ගොස් ඇති බව විදෙස් වාර්තා පවසනවා.\nපෘථිවියේ සිට අධෝරක්ත  දුරේක්ෂවලින් නිරීක්ෂණය කළ හැකි මහ රතු ලපය ලෙස හැඳින්වෙන මෙම ප්‍රදේශය පෘථිවිය මෙන් තුන් ගුණයක් විශාලත්වයෙන් යුක්තයි.\nමෙම ප්‍රදේශයේ නිරන්තරයෙන් ඇතිවන සුළි කුණාටු තත්ත්ව හේතුවෙන් එහි උනුසුම විටින් විට වෙනස් වන අතර මෙවර එහි දැඩි සුළි කුණාටු තත්වයක්  ඇති වී ඇති බවයි තාරකා විද්‍යාඥයන් සිදුකළ සමීක්ෂණයකින් හෙළිවී ඇත්තේ.\nසිදුකරන ලද නිරීක්ෂණවලදී එම රතු ලපය ඇති ප්‍රදේශවල පිපිරීම් සහ අකුණු ගැසීම් ද වැඩි වශයෙන් සිදුවන බවට හෙළිවී තිබෙනවා.\nචන්ද්‍රයා සහ සිකුරු හැරුණු කොට රාත්‍රි අහසේ දිප්තිමත්ම වස්තුව වන්නේ බ්‍රහස්පති ග්‍රහයායි.",
       "URL": "https://www.hirunews.lk/139201/පෘථිවිය-මෙන්-තෙගුණයක්-විශාල-සුලිකුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=607"
}