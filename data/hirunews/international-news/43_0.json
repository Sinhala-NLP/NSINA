{
       "Source": "hirunews",
       "Timestamp": "Saturday, 25 June 2022 - 13:34",
       "Headline": "නෝර්වේ රාජ්‍යයේ රාත්‍රී සමාජශාලාවක වෙඩි තැබීමකින් දෙදෙනෙකු මරුට",
       "News Content": "නෝර්වේ රාජ්‍යයේ රාත්‍රී සමාජ ශාලාවක් තුළ සිදු වූ වෙඩි තැබීමකින් පුද්ගලයින් දෙදෙනෙකු මියගොස් තවත් 14 දෙනෙකු තුවාල ලබා තිබෙනවා.\nරාත්‍රී සමාජශාලාවට කඩාවැදුණු තුවක්කුකරුවෙකු විසින් මෙම වෙඩි තැබීම සිදුකර ඇති අතර, වෙඩි තැබීමෙන් සුළු වේලාවකට පසු සැකකරු එරට ආරක්ෂක අංශ විසින් අත්අඩංගුවට ගෙන තිබෙනවා.\nමෙය අන්තවාදී ක්‍රියාවක් ද නැතහොත් වෙනත් හේතුවක් මත සිදු වූ වෙඩි තැබීමක් ද යන්න මේ දක්වා අනාවරණ වී නොමැති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/308147/නෝර්වේ-රාජ්‍යයේ-රාත්‍රී-සමාජශාලාවක-වෙඩි-තැබීමකින්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=43"
}