{
       "Source": "hirunews",
       "Timestamp": "Sunday, 12 November 2017 - 8:51",
       "Headline": "ජනපති ට්‍රම්ප්, පිලිපීන නායක ඩුටරෙට් හමුවෙයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ඊයේ ප්‍රථම වරට පිලිපීන ජනාධිපති රොද්‍රිගු ඩුටරෙට් හමුවුණා.\nඒ වියට්නාමයේ පැවැත්වෙන ආසියා පැසිෆික් ආර්ථික සමුළුවට සමගාමීවයි.\nඇමරිකානු ජනාධිපතිවරයා සමග පැවති කෙටි සාකච්ඡාව ඉතා උණුසුම් සුහදතාවකින් පැවති බවයි ජනාධිපති ඩුටරෙට්ගේ ප්‍රකාශකයෙකු සදහන් කළේ.\nආසියා පැසිෆික් ආර්ථික සමුළුවෙන් අනතුරුව පිලිපීන ජනාධිපතිවරයා මෙන්ම, ඇමරිකානු ජනාධිපති ඩොනල්ඞ් ට්‍රම්ප් ද පිලිපීනයේ මැනිලා නුවර පැවැත්වෙන ආසියාන් සමුළුව සදහා සහභාගි වනු ඇති.\nමතභේදකාරි පිලිපීන ජනාධිපති ඩුටරෙට්ගේ මත්ද්‍රව්‍ය විරෝධී වැඩපිළිවෙල හේතුවෙන් පසුගිය කාලය තුල පුද්ගලයන් 3900 ක් පමණ ජීවිතක්ෂයට පත්වුණා.\nඇතමුන් ඔහු හදුන්වන්නේ නැගෙනහිර ලෝකයේ ඩොනල්ඩ් ට්‍රම්ප් ලෙසයි.",
       "URL": "https://www.hirunews.lk/175820/ජනපති-ට්‍රම්ප්-පිලිපීන-නායක-ඩුටරෙට්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=422"
}