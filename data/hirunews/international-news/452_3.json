{
       "Source": "hirunews",
       "Timestamp": "Wednesday, 09 August 2017 - 16:18",
       "Headline": "ඉදිරි දින කිහිපයේදී සිදුවන දෙයක් ගැන විද්‍යාඥයන් හෙළි කරයි",
       "News Content": "ඉදිරි දින කිහිපය තුල උල්කාපාත වර්ෂාවක් දැක බලා ගැනීමට හැකියාවක් ලැබෙන බව විද්‍යාඥයන් පවසනවා.\nලබන 11 / 12 සහ 13 යන දිනවලදී මෙම උල්කාපාත වර්ෂාව පවතින බවයි ඔවුන් ප්‍රකාශකර ඇත්තේ.\nපැහැදිළි අහසක් පවතින්නේ නම් ලබන 12 වනදා මධ්‍යම රාත්‍රී 1 න් පසු මෙම උල්කා වර්ෂාව ඉතා හොඳින් දර්ශණය වනු ඇතැයි විද්‍යාඥයන් පෙන්වාදී තිබෙනවා.\nකෙසේවෙතත් ශ්‍රී ලංකාවට මෙය දර්ශණය වන්නේ ද යන්න මෙතෙක් ප්‍රකාශවී නැහැ.\nමේ අතර ලබන 21 වනදා අර්ධ සුර්යග්‍රහණයක් සිදුවන බවට ද විද්‍යාඥයන් අනාවරණ කර තිබෙනවා.\nඔවුන් පෙන්වා දෙන්නේ චන්ද්‍රග්‍රහණයක් සහ සුර්යග්‍රහණයක් එකම මාසයක් තුල සිදුවීම අතිශය දුලභ සිදුවීමක් බවයි.\nපසුගිය 7 වනදා චන්ද්‍රග්‍රහණයක් සිදුවු අතර එය ලංකාවේ ද ප්‍රදේශ රැසකට දර්ශණය වුනා.",
       "URL": "https://www.hirunews.lk/168018/ඉදිරි-දින-කිහිපයේදී-සිදුවන-දෙයක්-ගැන-විද්‍යාඥයන්-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=452"
}