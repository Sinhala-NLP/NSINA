{
       "Source": "hirunews",
       "Timestamp": "Friday, 03 July 2015 - 12:11",
       "Headline": "සිරියාවේ - ඇලෙප්පෝ නගරයට දැවැන්ත සන්නද්ධ ප්‍රහාරයක්",
       "News Content": "සිරියාවේ දෙවන විශාලතම නගරය වන ඇලෙප්පෝ වෙත සන්නද්ධ කැරලිකරුවන් දැවැන්ත ප්‍රහාරයක් ආරම්භ කර තිබෙනවා. ඒ සඳහා රොකට් වෙඩි සහ මිසයිල යොදා ගන්නා බවයි විදෙස් වාර්තා සඳහන් කළේ. 2012 වසරේ සිට කැරලිකරුවන් සහ රජයේ හමුදා අතර පාලනය හුවමාරු වූ ඇලෙප්පෝ නගරය අහිමි වුවහොත් එය ජනාධිපති බෂාර් අල් අසාද්ගේ රජයට දැවැන්ත පසුබෑමක් වනු ඇති. සිරියාවේ අල්කයිඩා ක්‍රියාකාරීන් වන අල්-නුස්රා කණ්ඩායම ඇතුළත් අන්සා ෂරියා නමැති සන්නද්ධ සන්ධානයයි ඇලෙප්පෝ වෙත දැන් ප්‍රහාර එල්ල කරන්නේ. 2011 වසරේ සිරියානු ගැටුම් ආරම්භ වූ දා පටන් මේ වනවිට පුද්ගලයන් 230,000 ක් පමණ ජීවිතක්ෂයට පත්වී තිබෙනවා.",
       "URL": "https://www.hirunews.lk/112549/සිරියාවේ-ඇලෙප්පෝ-නගරයට-දැවැන්ත-සන්නද්ධ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=722"
}