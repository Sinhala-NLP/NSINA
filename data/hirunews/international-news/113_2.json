{
       "Source": "hirunews",
       "Timestamp": "Wednesday, 02 June 2021 - 14:03",
       "Headline": "කොංගෝ රාජ්‍යයේ ගිනිකන්දක් ලක්ෂ පහකට පානීය ජලය අහිමි කරයි",
       "News Content": "කොංගෝ රාජ්‍යයේ නැගෙනහිර ප්‍රදේශයේ ගෝමා නගරයේ පිහිටි නිරා-ගොංගෝ ගිනිකන්ද විදාරණය වීමෙන් සිදුවූ හානියෙන් ලක්ෂ 5කට අධික ජනතාවකට පානීය ජලය නොමැති වී තිබෙනවා.\nවිදෙස් වාර්තා සඳහන් කළේ ගිනි කන්දෙන් පිටවන ලාවා හේතුවෙන් පසුගිය මැයි 22 වනදා සිට ගෝමා නගරයේ ගංඟා සහ නළ මාර්ග අවහිරව වී ඇති බවයි.\nඑමෙන්ම කොළරා වසංගත තත්වයක් ද එම ප්‍රදේශයෙන් වාර්තාවනවා. පුද්ගලයින් දහසකට වැඩි පිරිසක් තවමත් තම නිවෙස් වලට යාමට නොහැකිව අවතැන්ව සිටින අතර, ඔවුන්ට අවශ්‍ය හදිසි සහනාධාර ලබාදෙන ලෙසටයි ඉල්ලා ඇත්තේ.",
       "URL": "https://www.hirunews.lk/273174/කොංගෝ-රාජ්‍යයේ-ගිනිකන්දක්-ලක්ෂ-පහකට-පානීය-ජලය-අහිමි-කරයි",
       "Category": "International News",
       "Parent URL": "https://www.hirunews.lk/international-news.php?pageID=113"
}