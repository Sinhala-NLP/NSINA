{
       "Source": "hirunews",
       "Timestamp": "Sunday, 21 March 2021 - 14:47",
       "Headline": "ඕස්ට්‍රේලියාවේ වසර 50කින් දරුණුතම ජල ගැල්මක්",
       "News Content": "ඕස්ට්‍රේලියාවේ නැගෙනහිර වෙරළාසන්න කලාපයට දැන් ඇද හැලෙන මහ වැසි සමඟ ඇති වී තිබෙන ජල ගැල්ම වසර 50කින් දක්නට ලැබෙන තත්ත්වයක් බව නිව් සවුත් වේල්ස් ප්‍රාන්ත අග්‍රාමාත්‍යවරයා ප්‍රකාශ කළා.\nමිලියන 8ක ජනගහනයක් වෙසෙන ප්‍රාන්තයේ සිඩ්නි නුවරට වයඹ දෙසින් වූ පහත්බිම් ප්‍රදේශ ජල ගැල්මෙන් වැඩිම පීඩාවට පත්ව තිබෙනවා.\nමේ වන විට දහස් සංඛ්‍යාත පිරිසක් ආරක්ෂිත ස්ථාන කරා රැගෙන ගොස් ඇති අතර, ජීවිතාරක්ෂක මෙහෙයුම් තවදුරටත් ක්‍රියාත්මකයි.\nසිඩ්නි නුවර ඇතුළු ප්‍රාන්තයේ බොහෝ ප්‍රදේශවලට පැය 12ක කාලයක් තුළ මිලිමීටර් 100 සිට 300 දක්වා වැසි ඇද හැලී ඇති බව සඳහන්.\nඕස්ට්‍රේලියානු කාලගුණ අංශ ප්‍රකාශ කළේ තවදුරටත් තද වැසි සහ දැඩි සුළං අපේක්ෂා කරන බවයි.",
       "URL": "https://www.hirunews.lk/266061/ඕස්ට්‍රේලියාවේ-වසර-50කින්-දරුණුතම-ජල-ගැල්මක්",
       "Category": "International News",
       "Parent URL": "https://www.hirunews.lk/international-news.php?pageID=128"
}