{
       "Source": "hirunews",
       "Timestamp": "Tuesday, 29 May 2018 - 10:31",
       "Headline": "පාකිස්තානයට උණුසුම් වා දහරා",
       "News Content": "පාකිස්තානයේ කරච්චි නුවර කේන්ද්‍ර කොටගෙන දැඩි උණුසුම් වා දහරාවක් පැතිරෙන බව විදෙස් මාධ්‍ය වාර්තා කළා.\nඑහි උෂ්ණත්වය පසුගිය දින තුනේම සෙන්ටිගේ‍්‍රඩ් අංශක 40 ඉක්ම වූ අතර අද උෂ්ණත්වය සටහන් වන්නේ සෙන්ටිගේ‍්‍රඩ්  අංශක 45ක් ලෙසයි.\nඉදිරි දින දෙකේදීත් මෙලෙස කරච්චියේ උෂ්ණත්වය සෙන්ටිගේ‍්‍රඩ් අංශක 41ත්, 45ත් අතර පවතිනු ඇති බවයි එරට කාලගුණ විද්‍යා අංශ ප්‍රකාශ කළේ.\nදැඩි උණුසුම හේතුවෙන් කරච්චිවාසීන් රාත්‍රියේ එළිමහන්වල නිදා ගැනීමට හුරු වී ඇති අතර, සහන සංවිධාන මගින් මාර්ගයේ ගමන් ගන්නා පදිකයන්ට සහ පැදිකරුවන්ට ජලය විදීමට කටයුතු කර ඇති බව පාකිස්තාන මාධ්‍ය  සඳහන් කළා.",
       "URL": "https://www.hirunews.lk/191812/පාකිස්තානයට-උණුසුම්-වා-දහරා",
       "Category": "International News",
       "Parent URL": "https://www.hirunews.lk/international-news.php?pageID=364"
}