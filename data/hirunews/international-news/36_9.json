{
       "Source": "hirunews",
       "Timestamp": "Friday, 12 August 2022 - 16:21",
       "Headline": "නවදිල්ලිය මුව ආවරණ යළි අනිවාර්ය කරයි",
       "News Content": "කොරෝනා වසංගත ව්‍යාප්තිය සැළකිල්ලට ගනිමින් ඉන්දියාවේ අගනුවර වන නවදිල්ලියේ යළිත් මුව ආවරණ පැළඳීම අනිවාර්ය කර තිබෙනවා.\nඑසේ නොකරන පුද්ගලයින්ට ඉන්දීය රුපියල් 500 ක දඩ මුදලක් පැනවීමට කටයුතු කරන බවයි ඉන්දීය මාධ්‍ය වාර්තා කළේ.\nඉන්දියාවේ මේ වනවිට සීග්‍ර ලෙස පැතිර යන ඔමික්‍රොන් අනු ප්‍රභේදය හේතුවෙන් දෛනික කොරෝනා ආසාදිතයින් සංඛ්‍යාව ඉහළ ගොස් ඇති අතර, පසුගිය පැය විසි හතරේදී හඳුනාගත් කොරෝනා ආසාදිතයන් සංඛ්‍යාව 16,299 ක්.",
       "URL": "https://www.hirunews.lk/312556/නවදිල්ලිය-මුව-ආවරණ-යළි-අනිවාර්ය-කරයි",
       "Category": "International News",
       "Parent URL": "https://www.hirunews.lk/international-news.php?pageID=36"
}