{
       "Source": "hirunews",
       "Timestamp": "Friday, 30 September 2016 - 10:05",
       "Headline": "ඉල්ලීම් දිනා ගැනීමට මඩ නාගත් සුරූපිණිය (ඡායාරූප)",
       "News Content": "තම ගම් ප්‍රදේශයේ අබලන් වු මහාමාර්ග පිළිබඳ බලධාරීන්ගේ අවධානය යොමු කරවීම වෙනුවෙන් නිරූපන ශිල්පිණියක් ගත් ක්‍රියාමාර්ගයක් පිළිබඳ  විදෙස් මාධ්‍ය අනාවරණ කර තිබෙනවා.\nඒ ස්නානය කිරීමේදී කාන්තාවන් පළඳින හිස් වැස්මකින් සහ දිය රෙද්දකින් සැරසුනු මෙම නිරූපණ ශිල්පිණිය මාර්ගයේ මඩවල්වල බැස ස්නානය කිරීමෙනුයි.\nතායිලන්තයේ ටාක් ප්‍රදේශයේ කැඩී බිඳී ගිය මං මාවත් පිළිසකර කිරීමට බලධාරීන්ගෙන් කල ඉල්ලීම්වලට ප්‍රතිචාරයක් නොලැබීම හමුවේ ඇය මෙම පියවර ගෙන තිබෙනවා.\nතරුණිය දිය නෑමට යොදාගත් මඩ වලවල් මාර්ග අනතුරු රැසකට ද හේතුවු ඒවා බව සඳහන්.\nඇය දිය නෑමේදී ලබාගත් ඡායාරූප තායිලන්තයේ සහ චීනයේ සමාජ මාධ්‍ය ජාලාවල ඉහළ ජනප්‍රියතාවක් ද හිමිකරගෙන තිබෙනවා.\nනිරූපණ ශිල්පිණියගේ විරෝධතාවට සමගාමිව තායිලන්තයේ ප්‍රදේශ රැසක කාන්තාවන් ද මෙම විරෝධතාවට එක්ව ඇතැයි සඳහන්.\nඔවුන්ගේ විරෝධතාව හමුවේ බලධාරීන් පොරොන්දු  වී ඇත්තේ පවතින වර්ෂා තත්වය අවසන් වීමෙන් පසු මෙම මාර්ග පිළිසකර කර දෙන බවයි.",
       "URL": "https://www.hirunews.lk/144140/ඉල්ලීම්-දිනා-ගැනීමට-මඩ-නාගත්-සුරූපිණිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=579"
}