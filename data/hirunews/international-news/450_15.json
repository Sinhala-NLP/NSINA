{
       "Source": "hirunews",
       "Timestamp": "Sunday, 13 August 2017 - 9:25",
       "Headline": "පාකිස්ථානයේ ඉරණම වෙනස් කරන බව නවාස් ශරීෆ් කියයි",
       "News Content": "දුෂණ චෝදනා මත ශ්‍රේෂ්ඨාධිකරණ නියෝගයකට අනුව පාකිස්ථාන අගමැති ධුරයෙන් ඉවත් වූ නවාස් ශරීෆ් දින 4 ක් තිස්සේ ක්‍රියාත්මක වූ රථ පෙළපාලියකින් අනතුරුව, ඊයේ ලාහෝරයට ළගා වුණා.\nඉස්ලාමාබාද් අගනුවර සිට ලාහෝරය වෙත පැමිණෙන තෙක් ඔහු වටා දහස් සංඛ්‍යාත ආධාරකරුවන් එක්රැස් වූ අතර ලාහෝරයේ ඊයේ පැවති රැළියට අති විශාල ජනකායක් එක්වූ බවයි වාර්තා වන්නේ.\nඑහිදී ඔහු සදහන් කළේ තමා බලයෙන් පහ කළ ද පාකිස්ථානයේ ඉරණම වෙනස් කරනතුරු ජනතා සේවයේ නිරත වන බවයි.\nපාකිස්ථානය මිලියන 200 ඉක්මවූ එහි ජනතාවට හිමිවන අතර, තමා බලයෙන් පහ කළ සුළු පිරිසකගෙන් දේපලක් නොවන බවයි හිටපු අගමැති නවාස් ෂරීෆ් එහිදී කියා සිටියේ.",
       "URL": "https://www.hirunews.lk/168306/පාකිස්ථානයේ-ඉරණම-වෙනස්-කරන-බව-නවාස්-ශරීෆ්-කියයි",
       "Category": "International News",
       "Parent URL": "https://www.hirunews.lk/international-news.php?pageID=450"
}