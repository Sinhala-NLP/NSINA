{
       "Source": "hirunews",
       "Timestamp": "Saturday, 21 August 2021 - 11:04",
       "Headline": "සූවස් ඇළේ සිරවූ 'එවර් ගිවන්' යළි ගමන් අරඹයි",
       "News Content": "සූවස් ඇලේ සිරවීමෙන් නාවුක ක්‍ෂේත්‍රයට විශාල ආර්ථික පාඩුවක් සිදුකළ එවර් ගිවන් නෞකාව රතු මුහුද වෙත පිවිස ආසියාව බලා ගමන් ආරම්භ කළ බව විදෙස් මාධ්‍ය වාර්තා සඳහන් කළා.\nමෙම නෞකාව හේතුවෙන් ලොව නැගෙනහිර සිට බටහිර දෙසට ගමන් කිරීමට තිබූ කෙටිම සමුද්‍ර ගමන් මාර්ගය අවහිර වූයේ මාර්තු මාසයේදියි.\nදින හයක මෙහෙයුමකින් පසුවයි මෙම නෞකාව ඉවත් කරගැනීමට හැකිවුණා.\nඑහිදී එක් අයෙකු ද ජීවිතක්ෂයට පත්ව තිබුණා.\nකිලෝමීටර 193 ක් දිග සුවස් ඇළ ගමන් මාර්ගයේ හිමිකාර ඊජිප්තුව සමඟ එකඟතාවකට පැමිණීමෙන් පසු එවර් ගිවන් නෞකා සමාගම ඇමරිකන් ඩොලර් මිලියන 550ක වන්දි ගෙවීමකින් පසු නෞකාව නිදහස් කරගෙන තිබුණා.\nඅද වනවිට මීටර 400 ක් දිගැති ලොව විශාලතම නෞකාව බහලුම් 18,300 ක් සමගින් ආසියාව හරහා චීනය බලා ගමන් ආරම්භ කර ඇති බවයි විදෙස් මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/280245/සූවස්-ඇළේ-සිරවූ-එවර්-ගිවන්-යළි-ගමන්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=99"
}