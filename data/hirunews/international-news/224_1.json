{
       "Source": "hirunews",
       "Timestamp": "Tuesday, 12 November 2019 - 11:40",
       "Headline": "බංග්ලාදේශයේ දුම්රිය අනතුරකින් 15 දෙනෙකු ජීවිතක්ෂයට",
       "News Content": "නැගෙනහිර බංග්ලාදේශයේ කස්බා නගරය ආසන්නයේදී දුම්රිය දෙකක් ගැටීමෙන් පුද්ගලයන් 15 දෙනෙකු ජීවිතක්ෂයට පත්වි 58 දෙනෙකු තුවාල ලබා තිබෙනවා.\nඩකා අගනුවර වෙත ගමන් ගත් නගරාන්තර සීග්‍රගාමී දුම්රියක්, චිතගොං නගරය වෙත ගමන් ගත් දුම්රියක ගැටීමෙන් අද අලූයම මෙම අනතුර සිදුව ඇති බව සඳහන්.\nඑහිදී දුම්රියේ මැදිරි 3ක් පීලි පැනීමට ලක්ව ඇති අතර, අනතුරට හේතුව පිළිබදව පරීක්ෂණ පැවැත්වෙන බවයි බංග්ලාදේශ දුම්රිය බලධාරීන් ප්‍රකාශ කළේ.\nඅනතුරෙන් පසු ඩකා නුවරින් පිටතට ගමන් ගන්නා දුම්රිය සේවා අත්හිටුවා තිබෙනවා.",
       "URL": "https://www.hirunews.lk/228128/බංග්ලාදේශයේ-දුම්රිය-අනතුරකින්-15-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=224"
}