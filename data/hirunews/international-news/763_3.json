{
       "Source": "hirunews",
       "Timestamp": "Sunday, 01 February 2015 - 13:35",
       "Headline": "ඉන්දියාව චීනයට අත දිගු කරයි",
       "News Content": "සිව්දින නිල චාරිකාවක් සඳහා ඉන්දීය විදේශ කටයුතු ඇමතිනී සුෂ්මා ස්වරාජ් චීනයේ බීජිං නුවරට ඊයේ ළඟාවුණා. ඇය සිය සංචාරයේදී ජනාධිපති ෂී - ජින්පින් සහ චීන විදේශ අමාත්‍යවරයාද මුණගැසීමට නියමිතයි. ඉන්දියාවේ සිට ටිබෙටය වෙත දිවෙන දෙවැනි මාර්ගය විවෘත කිරීම පිළිබඳවද ඇය එහිදී චීන බලධාරීන් සමග සාකච්ඡා කරනු ඇති. චීනය, ඉන්දියාව සහ රුසියාව අතර ත්‍රෛපාර්ශවික සමුළුවටද ඉන්දීය විදේශ කටයුතු ඇමතිනිය සහභාගිවීමට නියමිතයි. සුෂ්මා ස්වරාජ් 2009 සිට 2013 දක්වා චීනයේ ඉන්දීය තානාපතිනිය ලෙසද කටයුතු කළා. ඉන්දීය විදේශ ඇමතිනිය චීනයට ගොස් ඇත්තේ ජනාධිපති ඔබාමාගේ ඉන්දීය සංචාරයෙන් දෙරට අතර පළුඳු වූ සබඳතා යථා තත්ත්වයට පත් කරගැනීමට බව දේශපාලන විචාරකයින්ගේ අදහසයි.",
       "URL": "https://www.hirunews.lk/102466/ඉන්දියාව-චීනයට-අත-දිගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=763"
}