{
       "Source": "hirunews",
       "Timestamp": "Monday, 03 February 2020 - 19:29",
       "Headline": "බ්‍රිතාන්‍යය, ත්‍රස්ත මර්දන නීති දැඩි කිරීමට සැරසේ",
       "News Content": "ඉස්ලාමීය අන්තවාදියෙකු විසින් ලන්ඩනයේදී එල්ල කළ පිහි ප්‍රහාරයෙන් අනතුරුව ත්‍රස්ත මර්දන නීති දැඩි කිරීම සඳහා බ්‍රිතාන්‍ය අගමැති බොරිස් ජොන්සන් කටයුතු කරමින් සිටින බව විදෙස් වාර්තා සඳහන් කළා.\nඑම ප්‍රහාරය එල්ල කළ 20 හැවිරිදි සුදේශ් අම්මාන් නැමැත්තා පසුව පොලිස් වෙඩි පහරින් ජීවිතක්ෂයට පත්වුණා.\nඔහු ඊට පෙර ත්‍රස්තවාදී චෝදනා මත සිර දඬුවම් විදි පුද්ගලයෙකු වන අතර, බන්ධනාගාරයෙන් නිදහස් කර ඇත්තේ පිහි ප්‍රහාරය එල්ල කිරීමට සතියකට පමණ පෙරයි.\nමේ හේතුවෙන් ත්‍රස්තවාදී චෝදනා ලැබූ පුද්ගලයන් මුදා හැරීම සඳහා වන නීති රීති සංශෝධනය කිරීම පිළිබද බ්‍රිතාන්‍යය අගමැතිවරයාගේ අවධානය යොමු වී තිබෙනවා.",
       "URL": "https://www.hirunews.lk/233637/බ්‍රිතාන්‍යය-ත්‍රස්ත-මර්දන-නීති-දැඩි-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=201"
}