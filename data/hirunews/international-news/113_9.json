{
       "Source": "hirunews",
       "Timestamp": "Monday, 31 May 2021 - 14:19",
       "Headline": "චීනයේ ද්විත්ව දරු උපත් ප්‍රතිපත්තිය වෙනස් වෙයි",
       "News Content": "චීන රජය අඹු සැමි යුවළකට දරුවන් තුන් දෙනෙකුට උපත ලබාදීම සඳහා අවසර ලබාදී තිබෙනවා.\nඒ, දරුවන් දෙදෙනෙකු පමණක් බිහි කිරීම සඳහා පැවති දැඩි නීතිමය ප්‍රතිපත්තිය අවසන් කරමින්.\nෂිංහුවා පුවත් සේවය වාර්තා කළේ ජනාධිපති ෂී - ජින්පින් විසින් දේශපාලන මණ්ඩල රැස්වීමකදී අදාළ ද්විත්ව දරු උපත් ප්‍රතිපත්තිය සංශෝධනය කිරීමට අවසර ලබාදුන් බවයි.\nචීනයේ ජනගහනය පාලනය කිරීම සඳහා පැවති එක් දරු ප්‍රතිපත්තිය අවසන් කරමින් දරුවන් දෙදෙනෙකුට උපත ලබාදීම සඳහා අවසර ලබාදුන්නේ 2016 වසරේදීයි.",
       "URL": "https://www.hirunews.lk/272966/චීනයේ-ද්විත්ව-දරු-උපත්-ප්‍රතිපත්තිය-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=113"
}