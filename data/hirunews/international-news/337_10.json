{
       "Source": "hirunews",
       "Timestamp": "Sunday, 02 September 2018 - 8:29",
       "Headline": "කටාරය වෙන් කිරීමට සෞදි අරාබිය ඇළක් කැපීමට සැරසේ",
       "News Content": "තම රට සමඟ පවතින රාජතාන්ත්‍රික අර්බුදය හේතුවෙන් කටාර් අර්ධද්වීපය වෙන් කිරීම සඳහා ඇළක් කැපීම පිළිබඳව සෞදි බලධාරින්ගේ අවධානය යොමුව තිබෙනවා.\nසෞදි අරාබියේ කිරුළ හිමි මොහොමඞ් බින් සල්මාන් කුමරුගේ ජ්‍යෙෂ්ඨ උපදේශකයෙකු වන සවුද් අල් කටානි ප්‍රකාශ කළේ එමඟින් කලාපයේ භූ විෂමතාවන් වෙනස්වනු ඇති බවයි.\nසෞදි අරාබිය සහ කටාරය අතර වසරකට අධික කාලයක් තිස්සේ දැඩි රාජතාන්ත්‍රික අර්බුදයක් පවතිනවා.\nමේ හේතුවෙන් සෞදි පාර්ශවය ගත් එක්සත් අරාබි එමීරය, බහරේනය සහ ඊජිප්තුව, කටාරය සමඟ සබඳතා අත්හරිනු ලැබුවා.\nකටාරය තම පසමිතුරු ඉරානයේ පාර්ශවය ගෙන ඇති බවටයි සෞදි අරාබිය චෝදනා නගන්නේ.",
       "URL": "https://www.hirunews.lk/198960/කටාරය-වෙන්-කිරීමට-සෞදි-අරාබිය-ඇළක්-කැපීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=337"
}