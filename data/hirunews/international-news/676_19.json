{
       "Source": "hirunews",
       "Timestamp": "Monday, 28 December 2015 - 16:00",
       "Headline": "පාකිස්ථාන අග්‍රාමාත්‍යවරයාත් ඉන්දියාවේ සංචාරයකට සූදානම් වෙයි",
       "News Content": "පාකිස්ථාන අග්‍රාමාත්‍ය නවාස් ෂරීෆ් ලබන වසරේදී මුල් කාර්තුව ඇතුළතදී ඉන්දියාවේ සංචාරයක නිරතවීමට නියමිත බව විදෙස් මාධ්‍ය වාර්තා කරනවා. පසුගියදා හදිසියේ පාකිස්ථානය වෙත පැමිණි ඉන්දීය අග්‍රාමාත්‍ය නරේන්ද්‍ර මෝදි කළ ආරාධනාවකට අනුව පාකිස්ථාන අග්‍රාමාත්‍යවරයාගේ මෙම සංචාරය සිදුවන බවයි වාර්තාවන්නේ.\nපාකිස්ථානය සහ ඉන්දියාව අතර පවතින දීර්ඝකාලීන දේශපාලන මතගැටුම් නිමා කිරීම සඳහා මේ වනවිට දෙපාර්ශවය අතර පවතින සාකච්ඡා සාර්ථකවෙමින් පවතින බව සඳහන්. දෙරට අතර ඇතිවූ දේශපාලන අර්බුද උත්සන්නවීම හේතුවෙන් ඉන්දු - පාකිස්ථාන ක්‍රිකට් තරඟ පවා අත්හිටුවීමට සිදුවුනා.",
       "URL": "https://www.hirunews.lk/122951/පාකිස්ථාන-අග්‍රාමාත්‍යවරයාත්-ඉන්දියාවේ-සංචාරයකට-සූදානම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=676"
}