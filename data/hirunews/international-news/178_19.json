{
       "Source": "hirunews",
       "Timestamp": "Sunday, 14 June 2020 - 10:23",
       "Headline": "චීනයේ කොරෝනා ආසාදිතයන්ගේ වර්ධනයක්",
       "News Content": "චීනයෙන් නව කොරෝනා වෛරස් ආසාදිතයන් 57 දෙනෙකු ඊයේ දිනය තුළ වාර්තාවී ඇති අතර, එය අප්‍රේල් 13 වනදායින් පසු දිනකදී වාර්තාවූ ඉහළම ආසාදිත සංඛ්‍යාවයි.\nචීන ජාතික සෞඛ්‍ය කොමිසම ප්‍රකාශ කළේ ඉන් 38 දෙනෙකුටම සමාජ ආශ්‍රිතව වෛරසය ආසාදනය වී ඇති අතර, ඒ අතුරෙන්ද 34 දෙනෙකු බීජිං අගනුවරින් වාර්තාවන බවයි.\nචීනයේ බීජිං අගනුවර තොග වෙළඳපොළකින් පසුගිය සතියේ නව කොරෝනා වෛරස් ආසාදිතයන් රැසක් වාර්තා වීමත් සමඟ නගරය සංචාරක කටයුතු සඳහා වසා දමනු ලැබුවා.\nමේ නිසා නගරයේ ක්‍රීඩා සහ වෙනත් ක්‍රියාකාරකම් ද නතර කිරීමට පියවර ගෙන තිබෙනවා.\nකොරෝනා වෛරස් ව්‍යාප්තිය පසුගිය වසරේ දෙසැම්බරයේ ආරම්භ වූයේ චීනයේ වූහාන් නගරයෙන්.\nබීජිං නුවරින් නව ආසාදිතයන් හමුවීම දෙවන කොරෝනා රැල්ලක අවදානමක් විය හැකි නිසා චීන බලධාරීන් ඒ පිළිබදව විශේෂ සැලකිල්ලකින් කටයුතු කරන බව සඳහන්.",
       "URL": "https://www.hirunews.lk/243011/චීනයේ-කොරෝනා-ආසාදිතයන්ගේ-වර්ධනයක්",
       "Category": "International News",
       "Parent URL": "https://www.hirunews.lk/international-news.php?pageID=178"
}