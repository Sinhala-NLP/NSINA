{
       "Source": "hirunews",
       "Timestamp": "Saturday, 28 March 2015 - 14:01",
       "Headline": "ප්‍රංශය, අයි.එස්.වරුන් ජාත්‍යන්තර අපරාධ අධිකරණය වෙත ගෙනයාමට සැරසේ",
       "News Content": "යුද අපරාධ සහ මානුසිකත්වයට එරෙහි අපරාධ සම්බන්ධයෙන් අයි.එස්. සංවිධානය අන්තර් ජාතික අපරාධ අධිකරණය වෙත ඉදිරිපත් කළ යුතු බව ප්‍රංශය පවසනවා. ප්‍රංශ විදේශ අමාත්‍ය ලෝරන්ස් ෆේබියස්, නිව්යෝක් නුවර ජගත් සංවිධාන මූලස්ථානයේදී ඊයේ ප්‍රකාශ කළේ එක්සත් ජාතීන්ගේ ආරක්ෂක මණ්ඩලය ඒ සඳහා පියවර ගත යුතු බවයි. ඉරාකයේ සහ සිරියාවේ විශාල ප්‍රදේශයක බලය අත්පත් කරගෙන සිටින අයි.එස්.වරුන් බටහිර සන්ධානය අද මුහුණ දෙන ප්‍රබලතම අභියෝගයයි. එමෙන්ම ඔවුන් ඉරාකයේ යසිදි ගෝත්‍රිකයන් ඇතුළු සුළු ජාතිකයන්ට එරෙහිව සමූල ඝාතක පියවර ගෙන තිබෙනවා. බටහිර මාධ්‍යවේදීන් ඇතුළු ප්‍රාණ ඇපකරුවන් ගෙළ සිඳ ඝාතනය කිරීම ද අයි.එස්.වරුන්ගේ සලකුණක්. මේ නිසා ඔවුන් යුද අපරාධ වෙනුවෙන් දඩුවම් ලැබිය යුතු බව ප්‍රංශයේ අදහසයි.",
       "URL": "https://www.hirunews.lk/106461/ප්‍රංශය-අයි-එස්-වරුන්-ජාත්‍යන්තර-අපරාධ-අධිකරණය-වෙත-ගෙනයාමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=747"
}