{
       "Source": "hirunews",
       "Timestamp": "Friday, 03 June 2016 - 9:38",
       "Headline": "දෙමාපියන් වනයේ අතරමං කල ජපාන දරුවා හමුවේ",
       "News Content": "දඩුවමක් ලෙස දෙමාපියන් විසින් ජපානයේ හොකයිඩෝ දිවයිනේ වනාන්තරයක අතරමං කළ හත් හැවිරිදි දරුවා සතියකට පමණ පසු ඊයේ නිරුපද්‍රිතව සොයා ගෙන තිබෙනවා.\nයමාටෝ ටනූකා නමැති මෙම දරුවා වනාන්තරය තුළ පිහිටි හමුදා කදවුරක සෙබලූන් විසින් ආහාරපාන ලබාදී වෛද්‍ය ප්‍රතිකාර සදහා රෝහල් ගත කර ඇති බවයි විදෙස් වාර්තා සදහන් කළේ.\nමෙම දරුවා සොයා ගැනීම සදහා ජීවිත ආරක්ෂක භටයින් විශාල සංඛ්‍යාවක් දැවැන්ත මෙහෙයුමක් දියත් කළා.\nසිය දරුවා වනයේ අතරමං වූ බව ඔහුගේ දෙමාපියන් මුලින් ප්‍රකාශ කළ ද ඔහු අතරමං කළ බව පසුව  පිළිගෙන තිබෙනවා.\nසිද්ධිය සම්බන්ධයෙන් දෙමාපියන් සමාව අයැද සිටිය ද නොසැලකිලිමත් ලෙස කටයුතු කිරීම පිළිබදව ඔවුන්ට එරෙහිව චෝදනා ගොනුකරන බව පොලිසිය සදහන් කළා.",
       "URL": "https://www.hirunews.lk/134672/දෙමාපියන්-වනයේ-අතරමං-කල-ජපාන-දරුවා-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=628"
}