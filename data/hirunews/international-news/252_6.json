{
       "Source": "hirunews",
       "Timestamp": "Wednesday, 10 July 2019 - 10:22",
       "Headline": "ඩෙන්මර්කය ඉන්ස්ටර්ග්‍රෑම් ගිණුම් නියාමනය කිරීමට සැරසේ",
       "News Content": "ඩෙන්මාර්ක රජය ප්‍රසිද්ධ පුද්ගලයින්ගේ ඉන්ස්ටර්ග්‍රෑම් ගිණුම් නියාමනය කිරීමට තීරණය කර තිබෙනවා.\nපසුගියදා එරට තුන්ලක්ෂ 36,000 ක පමණ ග්‍රාහකයින් පිරිසක් සිටින ඉන්ස්ටර්ග්‍රෑම් භාවිත කරන ප්‍රධාන පුද්ගලයෙකු සිය දිවි හානි කර ගන්නා බවට එහි සටහනක් තබා තිබීම ඊට හේතුව බවයි විදෙස් වාර්තා ප්‍රකාශ කළේ.\nඑම සටහන දින දෙකක් අදාළ ගිණුමෙහි තිබී ඇති අතර, පසුව ඒ සම්බන්ධයෙන් විමසා බැලීමේදී ඔහුගේ පවුලේ ඥාතීන් ප්‍රකාශ කර ඇත්තේ එම පුද්ගලයා සියදිවි හානිකර ගැනීමට උත්සාහ කර ඇති බවයි.\nඊට හේතුව මේ වනවිටත් අනාවරණ වී නොමැති අතර ඔහු මේ වනවිට රෝහලක ප්‍රතිකාර ලබන බව විදෙස් වාර්තා සදහන් කළා.",
       "URL": "https://www.hirunews.lk/220013/ඩෙන්මර්කය-ඉන්ස්ටර්ග්‍රෑම්-ගිණුම්-නියාමනය-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=252"
}