{
       "Source": "hirunews",
       "Timestamp": "Wednesday, 22 May 2013 - 8:42",
       "Headline": "ඉම්රාන් ඛාන් යළිත් ඇවිදී.",
       "News Content": "පාකිස්තානයේ දී මැතිවරණය අතරතුර අනතුරකට පත්ව රෝහල් ගත කෙරුණු හිටපු පාකිස්තාන ක්‍රිකට් නායක ඉම්රාන් ඛාන් යළිත් දෙපයින් ඇවිදින බව මාධ්‍ය වාර්තා කළා. මැතිවරණ වේදිකාවක් කඩා වැටීම හේතුවෙන් ඉම්රාන් ඛාන් තුවාල ලබා රෝහල් ගත කළ අතර එහිදී ඔහුගේ පිටකොන්දට හානි සිදුවුණා. සති දෙකක් පමණ ඔහු ඇද විවේකයෙන් ගත කළ අතර ඊයේ (21* දිනයේ ඉම්රාන් ඛාන් මීටර් 300ක් පමණ ඇවිද ඇති බවයි වාර්තා වන්නේ. ලබන සතිය වන විට ඔහුට සුවය ලබා රෝහලෙන් පිටත්ව යා හැකි බවට ඔහුගේ වෛද්‍යවරුන් ද මේ වන විට ප්‍රකාශ කර තිබෙනවා.",
       "URL": "https://www.hirunews.lk/59437/ඉම්රාන්-ඛාන්-යළිත්-ඇවිදී",
       "Category": "International News",
       "Parent URL": "https://www.hirunews.lk/international-news.php?pageID=838"
}