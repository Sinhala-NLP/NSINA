{
       "Source": "hirunews",
       "Timestamp": "Tuesday, 21 May 2019 - 9:14",
       "Headline": "ඉන්දුනීසියාවේ ජනාධිපති ලෙස ජොකෝ විඩෝඩෝ යළි පත්වෙයි",
       "News Content": "ඉන්දුනීසියාවේ ජනාධිපති ලෙස හිටපු ජනාධිපති ජොකෝ විඩෝඩෝ යළි තේරී පත්ව තිබෙනවා.\nපසුගිය මාසයේ පැවති ජනාධිපතිවරණයේ ප්‍රතිඵල අද දිනයේ නිකුත් වීමත් සමඟයි ඔහු මෙලෙස යළි ජනාධිපති ලෙස තේරී පත්වී ඇත්තේ.\nවිදෙස් මාධ්‍ය වාර්තා සඳහන් කළේ ප්‍රතිඵල අද දිනයේ නිකුත් වීමට නියමිතව තිබීම හේතුවෙන් රට තුළ කලහකාරී තත්ත්වයක් ඇති වීමේ ඉඩකඩ ද පැවති බවයි.\nඒ හේතුවෙන් ඉන්දුනීසියාවේ ජකර්තා අගනුවර 32,000කට ආසන්න ආරක්ෂක භට පිරිස් ද යෙදවීමට එරට රජය තීරණය කර තිබුණා.",
       "URL": "https://www.hirunews.lk/216787/ඉන්දුනීසියාවේ-ජනාධිපති-ලෙස-ජොකෝ-විඩෝඩෝ-යළි-පත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=264"
}