{
       "Source": "hirunews",
       "Timestamp": "Monday, 01 July 2013 - 16:58",
       "Headline": "ජිම් කෙළි මියයයි.",
       "News Content": "කරාතේ සටන් කලාවේ රජු ලෙස සැලකුණු බෲස්ලී සමඟ හොලිවුඞ් සිනමා තිරයේ රඟ පෑ ඇමරිකානු සටන් නළුවෙකු වන ජිම් කෙළී වයස 67 ක්ව සිටියදී, මියගොස් තිබෙනවා. බෲස්ලිගේ චිත්‍රපට අතුරින් ජනප්‍රිය වූ එන්ටර් ද ඩ‍්‍රැගන් චිත්‍රපටයේ ජිම් කෙළී බෲස්ලී සමඟ රඟපෑමෙන් ඉමහත් ජන ප්‍රසාදයට ලක් වුණා. ජිම් කෙළී පසුගිය සෙනෙසුරාදා කැලිෆෝනියාවේ පිහිටි ඔහුගේ නිවසේදී මියගොස් ඇත්තේ පිළිකා රෝගයක් හේතුවෙන්. කුංෆු සටන් කලාව ඇසුරෙන් නිමවූ චිත්‍රපට අතුරින් නිෂ්පාදිත හොඳම චිත්‍රපටය ලෙස සැලකෙන එන්ටර් ද ඩ‍්‍රැගන් 1973 වසරේ ප්‍රදර්ශන කෙරුණේ බෲස්ලී වයස 32 ක්ව සිටියදී මියගොස් දින කිහිපයකට පසුවයි.",
       "URL": "https://www.hirunews.lk/62142/ජිම්-කෙළි-මියයයි",
       "Category": "International News",
       "Parent URL": "https://www.hirunews.lk/international-news.php?pageID=826"
}