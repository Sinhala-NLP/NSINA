{
       "Source": "hirunews",
       "Timestamp": "Saturday, 12 January 2019 - 13:01",
       "Headline": "සෞදියෙන් පළා ආ යෞවනියට කැනඩාවේ රැකවරණ",
       "News Content": "සිය පවුලේ සාමාජිකයන් වෙතින් එල්ල වන පීඩාවන් නිසා තායිලන්තයට පළා ආ 18 හැවිරිදි සෞදි යෞවනිය රහාෆ් මොහොමඩ් අල්කුනන්ට කැනඩාවේ රැකවරණ හිමිව තිබෙනවා.\nපසුගිය සතියක පමණ කාලයක් ඇය බැංකොක් නුවර ගුවන් තොටුපළ ආසන්නයේ හෝටලයක රැදී සිටිමින් ජගත් සංවිධාන සරණාගතභාවය ලබා ගැනීමට සමත් වුණා.\nතායි බලධාරීන් ඇය කුවේටය වෙත පිටුවහල් කිරීමට උත්සාහ කළ ද එය සමාජ මාධ්‍ය මගින් ක්‍රියාත්මක කළ ප්‍රචාරක ව්‍යාපාරයක් හේතුවෙන් නතර කිරීමට හැකි වුණා.\nඒ අනුව රහාෆ් කැනඩාවේ ටොරෙන්ටෝ නුවර බලා නික්මුණු බවයි තායි බලධාරීන් ප්‍රකාශ කළේ.\nකෙසේ නමුත් ඇය එලෙස කැනඩාව බලා යාමට පෙර සිය ට්විටර් ගිණුම තාවකාලිකව අත්හිටුවා ඇත්තේ ඒ ඔස්සේ එල්ල වූ මරණ තර්ජන හේතුවෙන්.",
       "URL": "https://www.hirunews.lk/208052/සෞදියෙන්-පළා-ආ-යෞවනියට-කැනඩාවේ-රැකවරණ",
       "Category": "International News",
       "Parent URL": "https://www.hirunews.lk/international-news.php?pageID=300"
}