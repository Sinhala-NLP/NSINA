{
       "Source": "hirunews",
       "Timestamp": "Sunday, 24 March 2019 - 7:50",
       "Headline": "යුරෝපයෙන් වෙන්වන්න බ්‍රිතාන්‍යවාසීන් නව ජනමත විචාරණයක් ඉල්ලයි",
       "News Content": "බ්‍රිතාන්‍යය, යුරෝපා සංගමයෙන් වෙන්විය යුතුද යන්න තීරණය කිරීම සඳහා නව ජනමත විචාරණයක් ඉල්ලා ඊයේ ලන්ඩනයේ දැවැන්ත විරෝධතාවක් පැවැත්වුණා.\nඊට මිලියනයක් පමණ බ්‍රිතාන්‍යවාසීන් එක්වූ බවයි විදෙස් වාර්තා සඳහන් කළේ.\nබ්‍රිතාන්‍යය යුරෝපා සංගමයෙන් වෙන්විය යුතු බවට මීට පෙර පැවති ජනමත විචාරණයකදී තීරණය වූ අතර, ඒ අනුව වෙන්වීමේ බ්‍රික්සිට් ගිවිසුම අගමැතිනි තෙරේසා මේ විසින් පාර්ලිමේන්තුවට ඉදිරිපත් කරනු ලැබුවා.\nඊට අනුමැතිය ලබාදීම පාර්ලිමේන්තුව විසින් දෙවරක්ම ප්‍රතික්ෂේප කිරීමත් සමඟයි නව ජනමත විචාරණයක් ලබාගැනීම පිළිබඳ අදහස මතුව ඇත්තේ.\nබ්‍රිතාන්‍ය පාර්ලිමේන්තුව ඉදිරිපිටින් ගමන් ගත් විරෝධතාවයේදී ඊට එක්වූවන් හඩ නැගුවේ තීන්දු  ගැනීම සඳහා ජනතාවට ප්‍රමුඛත්වය ලබාදෙන ලෙසයි.",
       "URL": "https://www.hirunews.lk/213041/යුරෝපයෙන්-වෙන්වන්න-බ්‍රිතාන්‍යවාසීන්-නව-ජනමත-විචාරණයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=280"
}