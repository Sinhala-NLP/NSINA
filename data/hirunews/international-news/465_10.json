{
       "Source": "hirunews",
       "Timestamp": "Friday, 30 June 2017 - 13:55",
       "Headline": "ඉන්දියාවේ ජී.එස්.ටී. බදු ක්‍රමය අද සිට",
       "News Content": "ඉන්දියාවේ මෙතෙක් සිදුකළ දැවැන්තම බදු සංශෝධනය ලෙස සැලකෙන ජී.එස්.ටී හෙවත් භාණ්ඩ හා සේවා බද්ද අද සිට ක්‍රියාත්මකයි.\nනරේන්ද්‍ර මෝදි රජය සිදුකරන ආර්ථික ප්‍රතිසංස්කරණවලට සමගාමීව මෙම බදු ක්‍රමය හදුන්වාදෙන අතර, එමගින් මිලියන සංඛ්‍යාත පිරිසක් බදු රැහැනට හසුවන බව ඉන්දීය මාධ්‍ය සදහන් කළා.\nඉන්දියාවේ ස්වෛරීත්ව ණය වර්ගීකරණය ඉහළ නැංවීම සදහා රජයේ ආදායම් ඉහළ නැංවීම නව බදු ක්‍රමය හදුන්වාදීමේ අරමුණයි.\nකෙසේ නමුත් මෙම සංකීර්ණ බදු ක්‍රමයට ඉන්දියාව පුරා ව්‍යාපාරික ප්‍රජාවෙන් විරෝධයක් පළ වන බව සදහන්.",
       "URL": "https://www.hirunews.lk/164774/ඉන්දියාවේ-ජී-එස්-ටී-බදු-ක්‍රමය-අද-සිට",
       "Category": "International News",
       "Parent URL": "https://www.hirunews.lk/international-news.php?pageID=465"
}