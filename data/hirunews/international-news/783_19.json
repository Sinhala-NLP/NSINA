{
       "Source": "hirunews",
       "Timestamp": "Saturday, 23 November 2013 - 13:18",
       "Headline": "රුසියාව ජාත්‍යන්තර අධිකරණයට බෑ කියයි.",
       "News Content": "ආක්ටික් මුහුදේ රුසියානු තෙල් ළිංවලට විරෝධය පෑමට ගොස් අත්අඩංගුවට පත් ගී‍්‍රන්පීස් පාරිසරික සංවිධානයේ නෞකාව සහ එහි ක්‍රියාකාරීන් 30 දෙනෙකු මුදා හරින ලෙස හැම්බර්ග් ජාත්‍යන්තර නාවික අධිකරණය ඊයේ (22) නියෝග කළා. ජගත් සංවිධානයට සම්බන්ධ මෙම අධිකරණය සාමුද්‍රික නීතියට සම්බන්ධ බේරුම්කාර ආයතනයක් ලෙසයි සැලකෙන්නේ. ඔවුන් මුදා හැරීම වෙනුවෙන් යුරෝ මිලියන 3.6ක බැඳුම්කරයක් රුසියාවට ගෙවන ලෙස ද මෙම අධිකරණය විසින් පැමිණිල්ල ඉදිරිපත් කළ නෙදර්ලන්තයට නියෝග කර තිබෙනවා.\nනෙදර්ලන්ත ධජය සහිත ආක්ටික් සන්රයිස් නැමැති ග්‍රීන්පීස් නෞකාව පසුගිය සැප්තැම්බර් 19 වන දා ආක්ටික් මුහුදේ රුසියානු තෙල් අටොලූවක් අසළ දී අත්අඩංගුවට ගැනුණේ මුහුදු කොල්ලකෑමේ චෝදනාව මතයි. මෙහිදී අත්අඩංගුවට ගැනුණු ක්‍රියාකාරීන් 30 දෙනා රටවල් 18ක් නියෝජනය කරන අතර, මාධ්‍යවේදීන් දෙදෙනෙකු ද ඒ අතර සිටින බව සදහන්. කෙසේ නමුත්, මීට ප්‍රතිචාර දක්වමින් රුසියාව ප්‍රකාශ කළේ මෙම ජාත්‍යන්තර අධිකරණයට රුසියානු අධිකරණය වෙත බලපෑම් සිදුකළ නොහැකි බවයි.",
       "URL": "https://www.hirunews.lk/71956/රුසියාව-ජාත්‍යන්තර-අධිකරණයට-බෑ-කියයි",
       "Category": "International News",
       "Parent URL": "https://www.hirunews.lk/international-news.php?pageID=783"
}