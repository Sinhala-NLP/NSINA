{
       "Source": "hirunews",
       "Timestamp": "Tuesday, 23 April 2013 - 8:39",
       "Headline": "කැනඩාවටත් බෝම්බ තර්ජන.",
       "News Content": "ටොරොන්ටෝ ආසන්නයේ දී මගී දුම්රියක් පෙරළා මහා ජීවිත විනාශයක් සිදුකිරීමට සැලසුම් කළ අල්ඛයිඩා ආභාෂය සහිත පුද්ගලයන් දෙදෙනෙකු කැනේඩියානු පොලීසිය මගින් ඊයේ (22) අත්අඩංගුවට ගනු ලැබුවා. මොන්ටි‍්‍රයල් සහ ටොරොන්ටෝ හි දී අත්අඩංගුවට ගනු ලැබූ ඔවුන් අද (23) අධිකරණය වෙත ඉදිරිපත් කිරීමට නියමිතයි. මගී දුම්රිය පෙරළීම සඳහා ඔවුන් සැලසුම් කර ඇති ආකාරය කැනේඩියානු බලධාරීන් හෙළි කළේ නැහැ. ඔවුන් ඉරානයේ අල්ඛයිඩා ක්‍රියාකාරීන් සමග සබඳතා පවත්වන පුද්ගලයන් බවයි කැනඩාවේ සහකාර පොලිස් කොමසාරිස්වරයා සඳහන් කළේ. කෙසේ නමුත්, මෙම සිද්ධිය සම්බන්ධයෙන් ඉරාන රජය වෙත ඍජුව චෝදනා කිරීම සඳහා සාක්ෂි ඔවුන් සතුව නොමැති බව විදෙස් ප්‍රවෘත්ති සේවා සඳහන් කළා.",
       "URL": "https://www.hirunews.lk/57650/කැනඩාවටත්-බෝම්බ-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=846"
}