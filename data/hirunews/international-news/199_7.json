{
       "Source": "hirunews",
       "Timestamp": "Wednesday, 12 February 2020 - 9:13",
       "Headline": "සිංගප්පූරු සංචාර කල් දමන ලෙසට දකුණු කොරියාව සහ ඊශ්‍රායලය ජනතාවට දැනුම් දෙයි",
       "News Content": "කොවිඩ් - නයිටීන් හෙවත් කොරෝනා වෛරසය හේතුවෙන් සිංගප්පූරුවේ සංචාර කල් දමන ලෙසට දකුණු කොරියාව සහ ඊශ්‍රායලය එරට ජනතාවට දැනුම් දී තිබෙනවා.\nසිංගප්පුරුව තුළ වෛරසය ආසාදිත වූවන් 47 දෙනෙකු වාර්තා වන අතර ඉන් 7 දෙනෙකුගේ තත්ත්වය බරපතල බවයි විදෙස් මාධ්‍ය වාර්තා සඳහන් කළේ.\nමේ අතර, ජපානයේ යොකොහමා වරායට ඔබ්බෙන් නැංගුරම්ලා ඇති ඩයමන්ඞ් ප්‍රින්සස් නෞකාවේ සිටි පුද්ගලයින් 53 දෙනෙකු පරීක්ෂාවකට ලක් කර ඇති අතර ඉන් 39 දෙනෙකුට කොවිඩ් - නයිටීන් හෙවත් කොරෝනා වෛරසය වැළදී ඇති බවට තහවුරු වී තිබෙනවා.",
       "URL": "https://www.hirunews.lk/234249/සිංගප්පූරු-සංචාර-කල්-දමන-ලෙසට-දකුණු-කොරියාව-සහ-ඊශ්‍රායලය-ජනතාවට-දැනුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=199"
}