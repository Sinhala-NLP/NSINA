{
       "Source": "hirunews",
       "Timestamp": "Wednesday, 08 January 2020 - 14:59",
       "Headline": "ඉන්දියාවේ මැදිහත්වීම පිළිගන්නා බව ඉරානය කියයි",
       "News Content": "ඇමරිකාව සමඟ හටගෙන ඇති ගැටුම්කාරී තත්ත්වය සමනය කිරීමට ඉන්දියාව, මැදිහත්වන්නේ නම් එය පිළිගන්නා බව ඉරානය පවසනවා.\nඉන්දියාවේ ඉරාන තානාපතිවරයා මේ බව ප්‍රකාශ කර ඇති බවයි විදෙස් වාර්තාවල දැක්වෙන්නේ.\nඉරාන හමුදාපති ජෙනරාල් කසෙම් සොලෙයිමානි ඝාතනය කිරීමෙන් පසු ඉරාකයේ පිහිටි ඇමරිකානු යුද කඳවුරු වෙත ඉරානය ප්‍රහාර එල්ල කිරීමෙන් පසු ඔහු මේ බව ප්‍රකාශ කර තිබෙනවා.\nඉරානය යුද්ධය සඳහා කටයුතු නොකරන අතර, සාමය වෙනුවෙන් ඉන්දියාව යෝජනා කරන ඕනෑම පියවරකට එකඟවන බවද ඉරාන තානාපතිවරයා ප්‍රකාශ කර ඇති බව සඳහන්.",
       "URL": "https://www.hirunews.lk/231844/ඉන්දියාවේ-මැදිහත්වීම-පිළිගන්නා-බව-ඉරානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=208"
}