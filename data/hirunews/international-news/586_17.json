{
       "Source": "hirunews",
       "Timestamp": "Monday, 12 September 2016 - 19:34",
       "Headline": "වසර 39කට පසු සී - ෂෙල්ස් දිවයිනේ බල පෙරළියක්",
       "News Content": "1977 වසරේ සිට සී - ෂෙල්ස් රාජ්‍යයේ බලය හිමිකරගෙන සිටි පාලක පක්ෂය පරදවා එරට ප්‍රජාතන්ත්‍රවාදී පක්ෂය මහමැතිවරණයෙන් ජයග්‍රහණය කර තිබෙනවා.\nආසන 33කින් යුත් සී - ෂෙල්ස් පාර්ලිමේන්තුවේ ආසන 19ක් ප්‍රජාතන්ත්‍රවාදී විපක්ෂයට හිමි වූ අතර, ජනාධිපති ජේම්ස් මිචෙල්ගේ පාලක පක්ෂයට හිමි වූයේ ආසන 14ක් පමණයි.\nරට තුළ පවතින ආර්ථික අසමබරතාව පිළිබදව ජනතාවගේ අප්‍රසාදය මෙම මැතිවරණ ප්‍රතිඵලවලින් පැහැදිලි වන බවයි විචාරකයන් පෙන්වා දෙන්නේ.\nසී - ෂෙල්ස් නැගෙනහිර අප්‍රිකාවට ඔබ්බෙන් ඉන්දීය සාගරයේ පිහිටි දූපත් 115කින් සමන්විත දිවයින් පෙළක්.",
       "URL": "https://www.hirunews.lk/142817/වසර-39කට-පසු-සී-ෂෙල්ස්-දිවයිනේ-බල-පෙරළියක්",
       "Category": "International News",
       "Parent URL": "https://www.hirunews.lk/international-news.php?pageID=586"
}