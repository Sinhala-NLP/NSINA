{
       "Source": "hirunews",
       "Timestamp": "Friday, 04 August 2017 - 10:08",
       "Headline": "ට්‍රම්ප්ගේ ඉරණම විසදන්න ජූරි සභාවක්",
       "News Content": "පසුගිය ඇමරිකානු ජනාධිපතිවරණයේ ප්‍රතිඵලයට රුසියාව බලපෑමක් සිදුකළේ ද යන්න පිළිබද වැඩිදුර අධිකරණ විභාගයක් පැවැත්විය යුතු ද යන්න තීරණය කිරීම සදහා එක්සත් ජනපදයේ නීතිපති අංශ මහජන ජූරි සභාවක් කැදවීමට සූදානම් වනවා.\nමෙහිදී ජනාධිපති ට්‍රම්ප්ගේ පුතණුවන් පසුගිය වසරේදී රුසියානු නිතීඥවරියක හමුවීමේ සිද්ධිය විශේෂයෙන් සලකා බැලීමට නියමිතයි.\nජූරි සභාව තීරණය කරනු ඇත්තේ ඒ සම්බන්ධයෙන් අපරාධ නඩු විභාගයක් සදහා අධි චෝදනා ගොනුකළ යුතු ද යන්නයි.\nඔවුන් චෝදනා එල්ල ව ඇති පුද්ගලයන් වැරදිකරුවන් ද නැතිනම් නිර්දෝෂී පුද්ගලයින්ද යන්න තීරණය කරන්නේ නැහැ.\nජනාධිපති ට්‍රම්ප් දිගින් දිගටම කියා සිටියේ හිලරි ක්ලින්ටන් පැරදවීම සදහා තමා රුසියානු සහාය ලබා නොගත් බවයි.",
       "URL": "https://www.hirunews.lk/167595/ට්‍රම්ප්ගේ-ඉරණම-විසදන්න-ජූරි-සභාවක්",
       "Category": "International News",
       "Parent URL": "https://www.hirunews.lk/international-news.php?pageID=453"
}