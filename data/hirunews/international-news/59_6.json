{
       "Source": "hirunews",
       "Timestamp": "Friday, 25 February 2022 - 11:42",
       "Headline": "ඉන්දුනීසියාවේ භූ කම්පනයක්",
       "News Content": "ඉන්දුනීසියාවේ සුමාත්‍රා දිවයිනේ අද (25) උදෑසන භූ කම්පනයක් සිදුව තිබෙනවා.\nඑය, රික්ටර් පරිමාණයේ 6.2 ක ප්‍රබලතාවකින් යුක්ත බවයි එරට භූ විද්‍යා අංශ ප්‍රකාශ කළේ.\nඉන්දුනීසියාවේ බටහිර වෙරළ ආසන්නයේ කිලෝමීටර 10ක් ගැඹුරෙන් ගොඩබිම සිදු වූ මෙම භූ කම්පනය සිංගප්පූරුවේ සහ මැලේසියාවේ ඇතැම් ස්ථානවලට දැනී ඇති බව සඳහන්.\nගොඩබිම සිදුවන රික්ටර් පරිමාණයේ හය ඉක්මවන භූ කම්පන මගින් දැඩි හානි සිදුවිය හැකි බවයි භූ විද්‍යාඥයන් පෙන්වා දෙන්නේ. කෙසේ නමුත් අද වාර්තා වූ භූ කම්පනයෙන් සිදු වූ හානි පිළිබඳව තොරතුරු මෙතෙක් වාර්තා වී නැහැ.",
       "URL": "https://www.hirunews.lk/297993/ඉන්දුනීසියාවේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=59"
}