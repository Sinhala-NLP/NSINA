{
       "Source": "hirunews",
       "Timestamp": "Friday, 24 November 2017 - 10:19",
       "Headline": "ටෙස්ලා සමාගම තම ප්‍රථම විද්‍යුත් ට්‍රක් රථය එළිදක්වයි",
       "News Content": "පසුගිය සතියේ ටෙස්ලා සමාගම තම ප්‍රථම විද්‍යුත් ට්‍රක් රථය එළි දක්වා තිබෙනවා.\n'ටෙස්ලා සෙමි' නම් වූ මෙම ට්‍රක් රථයේ විශේෂත්වය වනුයේ එක් වරක් ආරෝපණය කිරීමෙන් පසු සැතපුම් 500 ක දුරක් ධාවනය කළ හැකි වීම බවයි විදෙස් මාධ්‍ය වාර්තා කරන්නේ\nඇමෙරිකාවේ 'සෙමි ට්‍රේලර් ට්‍රක්' ලෙස හඳුන්වන මෙම වාහනය 2019 දී නිෂ්පාදනය සදහා යොමු කිරීමට නියමිත බව ටෙස්ලා සමාගම පවසනවා.\nඑදා මෙදා තුර වේගයෙන්ම නිෂ්පාදනය කෙරුණු රථය මෙය බවයි ටෙස්ලා සමාගමේ ප්‍රධාන විධායක නිලධාරි එලොන් මස්ක් ප්‍රකාශ කර තිබෙන්නේ.\nඇමරිකාවේ ට්‍රක් රථයක ගෙන යා හැකි වැඩිම බර වන කිලෝග්රෑම් 36,287 (රාත්තල් 80,000) ක බර පටවා ගත් ටෙස්ලා සෙමි ට්‍රක් රිය තත්පර 20 දී පැයට කිලෝමීටර් 60 ක වේගයක් කරා ළඟා විය හැකි වනවා.\nකෙසේ වෙතත් එයට සරිලන බලයක් සහිත විද්‍යුත් කෝෂ සාධාරණ මිලකට නිෂ්පාදනය කිරීමට හැකි වේද යැයි විශේෂඥයින් සැක පහළ කර සිටිනවා.",
       "URL": "https://www.hirunews.lk/176812/ටෙස්ලා-සමාගම-තම-ප්‍රථම-විද්‍යුත්-ට්‍රක්-රථය-එළිදක්වයි",
       "Category": "International News",
       "Parent URL": "https://www.hirunews.lk/international-news.php?pageID=419"
}