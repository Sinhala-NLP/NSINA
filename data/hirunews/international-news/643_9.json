{
       "Source": "hirunews",
       "Timestamp": "Friday, 22 April 2016 - 11:24",
       "Headline": "දිනකට පැය 4 ක විදුලි කප්පාදුවක්",
       "News Content": "පැය 4 ක විදුලි කප්පාදුවක් සිදු කිරීමට වෙනිසියුලා රජය තීරණය කර තිබෙනවා.\nඒ බලශක්තිය ඉතිරිකර ගැනීමේ අරමුණින්. විදෙස් පුවත් සේවා පෙන්වා දෙන්නේ වෙනිසියුලාව මේවන විට දැඩි බලශක්ති අර්බුධයකට මුහුණපා ඇති බවයි.\nඒ අනුව ලබන සතියේ සිට දිනකට පැය 4 ක් එරට විදුලිය කපා හැරෙනු ඇති.\nමේවන විට වෙනිසියුලාව දැඩි නියගයකට ගොදුරුවී සිටිනවා.\nඒ හේතුවෙන් විදුලි බලාගාර රැසක උත්පාදන කටයුතු සීමා වී තිබෙනවා.\nකෙසේවෙතත් මෙම විදුලි කප්පාදුව සිදු කිරීමට නියමිතව ඇත්තේ දින 40 ක කාලයක් සඳහායි.\nඉන්ධන මිළ පහත වැටීමෙන් බලපෑම් එල්ලවු වෙනිසියුලා ආර්ථිකයට නියගයෙන් ද දැඩි බලපෑමක් සිදුව තිබෙනවා.\nකෙසේවෙතත් රාත්‍රී 8 ත් මධ්‍යම රාත්‍රියත් අතර කාලයේදී විදුලිය කප්පාදු නොකරන බවයි වෙනිසියුලා බලශක්ති අමාත්‍යංශය නිවේදනය කර ඇත්තේ.",
       "URL": "https://www.hirunews.lk/131442/දිනකට-පැය-4-ක-විදුලි-කප්පාදුවක්",
       "Category": "International News",
       "Parent URL": "https://www.hirunews.lk/international-news.php?pageID=643"
}