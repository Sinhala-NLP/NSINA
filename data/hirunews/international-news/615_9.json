{
       "Source": "hirunews",
       "Timestamp": "Wednesday, 06 July 2016 - 14:44",
       "Headline": "ඔස්කා පිස්ටෝරියස්ට නඩු තීන්දුව ලැබෙයි",
       "News Content": "සිය පෙම්වතියට වෙඩි තබා ඝාතනය කළ බවට චෝදනා එල්ලවී සිර දඩුවම් විඳිමින් සිටි දකුණු අප්‍රිකානු පැරා ඔලිම්පික් ශූර ඔස්කා පිස්ටෝරියස්ට වසර හයක සිර දඩුවමක් අද යළි නියම කෙරුණා.\nඒ, මිනීමරුම් චෝදනා යටතේ ඔහුට එරෙහිව දකුණු අප්‍රිකානු අධිකරණයක පවරා තිබූ නඩු විභාගයේදියි.\nමීට පෙර සාවද්‍ය මිනිස් ඝාතනයක් සිදුකිරීමේ චෝදනාව යටතේ නඩුව විභාග වූ අතර, ඒ අනුව ඔහුට වසර 5 ක සිර දඩුවම් නියම කර තිබුණා.\nඅනතුරුවයි අදාළ චෝදනා සංශෝධනය කර මිනීමැරුම් චෝදනා යටතේ ඔහුට එරෙහිව නඩු පවරනු ලැබුවේ.\nපරිවාස කාලයේදී බන්ධනාගාරය තුළ යහපත් කල්ක්‍රියාවෙන් පසුවීම නිසා ඔහුට මීට පෙර නිදහස හිමිවුණා.\nඑහෙත් ඊට පිස්ටෝරියස්ගේ මිය ගිය පෙම්වතිය වන රීවා ස්ටීන්කෑම්ප්ගේ දෙමාපියන්  දැඩි විරෝධයක් පළ කළා.\n2013 පෙබරවාරි මාසයේදීයි 29 හැවිරිදි පැරාලිම්පික් ශූරයා විසින් සිය පෙම්වතිය වෙඩි තබා ඝාතනය කරනු ලැබුවේ.\nඝාතනය සම්බන්ධයෙන් ඔස්කා පිස්ටෝරියස් වරද පිළිගත් අතර ඔහු ප්‍රකාශ කලේ කිසියම් පුද්ගලයකු අනවසරයෙන් ඇතුලු වු බවට සැක සිතා මෙලෙස වෙඩි තැබු බවයි.",
       "URL": "https://www.hirunews.lk/137347/ඔස්කා-පිස්ටෝරියස්ට-නඩු-තීන්දුව-ලැබෙයි",
       "Category": "International News",
       "Parent URL": "https://www.hirunews.lk/international-news.php?pageID=615"
}