{
       "Source": "hirunews",
       "Timestamp": "Tuesday, 04 August 2015 - 13:05",
       "Headline": "ඇමරිකානු ජනාධිපති බැරක් ඔබාමාගෙන් නව හරිත ප්‍රතිපත්තියක්",
       "News Content": "මිහිතලය උණුසුම්වීමට හේතු වන හරිතාගාර වායු නිකුත්වීම විශාල වශයෙන් කපා හැරීම පදනම් කරගත් නව හරිත ප්‍රතිපත්තියක් ඇමරිකානු ජනාධිපති බැරක් ඔබාමා ඊයේ (03) ප්‍රකාශයට පත් කළා. එහිදී ප්‍රථමවරට ඇමරිකානු තාප බලාගාරවලින් නික්මෙන අපවායු සීමා කිරීමක් ප්‍රකාශයට පත් කෙරුණා. ජනාධිපති ඔබාමාගේ නව හරිත ප්‍රතිපත්තියේ මූලිකාංගය වන්නේ වසර 2030 වන විට කාබන්ඩයොක්සයිඞ් වායුගෝලයට එක්වීම 2005 වසරේ පැවැති මට්ටමට ගෙන ඒමයි. ඒ සඳහා එම අපවායු නිකුත්වීම 32%කින් කපා හැරිය යුතුයි. ඇමරිකාවෙන් වායුගෝලයට එක්වන කාබන්ඩයොක්සයිඞ් ප්‍රමාණයෙන් 40%ක්ම නිකුත් වන්නේ එරට තාප බලාගාරවලින්. කෙසේ නමුත්, ජනාධිපති බැරක් ඔබාමාගේ මෙම හරිත ප්‍රතිපත්තිය විපක්ෂයේ විවේචනයට ලක්වී තිබෙනවා. ඔවුන් පෙන්වා දෙන්නේ නව පියවර ඇමරිකානු ආර්ථිකය මන්දගාමී කරනු ඇති බවයි.",
       "URL": "https://www.hirunews.lk/114322/ඇමරිකානු-ජනාධිපති-බැරක්-ඔබාමාගෙන්-නව-හරිත-ප්‍රතිපත්තියක්",
       "Category": "International News",
       "Parent URL": "https://www.hirunews.lk/international-news.php?pageID=713"
}