{
       "Source": "hirunews",
       "Timestamp": "Thursday, 14 April 2016 - 7:47",
       "Headline": "පිලිපීනයට සහ මියන්මාරය හෙලවෙයි",
       "News Content": "මියන්මාරයට සහ පිලිපීනයට භූ කම්පන දෙකක් සිදුවුණා.\nඇමරිකානු භූ විද්‍යා සමීක්ෂණ ආයතනය සඳහන් කළේ රික්ටර් මාපකයේ 6 යි දශම 9 ක අගයක් ගත් භූ කම්පනයක් මියන්මාරයට ඊයේ ඇති වූ බවයි.\nඑහි බලපෑම මියන්මාරයේ - යැන්ගොං නගරයට මෙන්ම බංගලිදේශයේ - ඩකා සහ ඉන්දියාවේ - ඇසෑම් ප්‍රාන්තයට ද දැනී තිබෙනවා.\nඑමෙන්ම, විදෙස් වාර්තා තවදුරටත් සදහන් කළේ භූ කම්පනයත් සමග ඉන්දියාවේ - කොල්කටාහි ගොඩනැගිලි ද සෙලවී ඇති බවයි.\nමේ අතර, පිලිපීනයට අද අලූයම් කාලයේ රික්ටර් මාපකයේ 5 යි දශම 9 ක අගයක් ගත් භූ කම්පනයක් සිදුවුණා.\nවිදෙස් වාර්තා සදහන් කළේ පිලිපීනයේ අගනුවර වන මැනිලා හි සිට කිලෝමීටර් 750 ක් දුරින් මෙම භූ කම්පනය සිදුව ඇති බවයි.\nමධ්‍යම ප්‍රමාණයේ ප්‍රබලත්වයෙන් යුත් මෙම භූ කම්පනයෙන් සිදුවූ හානි පිළිබඳව මෙතෙක් වාර්තා ලැබී නැහැ.",
       "URL": "https://www.hirunews.lk/130818/පිලිපීනයට-සහ-මියන්මාරය-හෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=646"
}