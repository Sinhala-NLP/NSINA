{
       "Source": "hirunews",
       "Timestamp": "Sunday, 01 September 2013 - 15:23",
       "Headline": "නෙල්සන් මැන්ඩෙලා රෝහලෙන් නික්මෙයි.",
       "News Content": "ප්‍රතිකාර ලබමින් සිටි දකුණු අප්‍රිකාවේ ප්‍රථම කළු ජාතික ජනාධිපති නෙල්සන් මැන්ඩෙලා රෝහලෙන් නික්මී අද (01) නිවස බලා පිටත්ව ගොස් තිබෙනවා.  විදෙස් මාධ්‍ය වාර්තා සදහන් කළේ  එරට ජනාධිපති මන්දිරය මගින් මේ බව තහවුරු කර ඇති බවයි.  දීර්ඝ කාලයක් රෝහල්ගතව සිටි 95 හැවිරිදි මැන්ඩෙලා අද රෝහලෙන් නික්මී ජොහැනස්බර්ග් නුවර පිහිටි නිවස බලා ගිය බවයි විදෙස් වාර්තා සදහන් කළේ. දකුණු අප්‍රිකාවේ හිටපු ජනාධිපතිවරයා ප්‍රිටෝරියා රෝහලක ප්‍රතිකාර ලබන්නේ පසුගිය ජුලි 8 වන දා සිටයි. මැන්ඩෙලා පෙනහළු ආබාධයකට ලක්ව සිටින අතර වර්ණභේදවාදී යුගයේ දශක 3කට ආසන්න කාලයක් සිර ගතව සිටි අවධියේ මොහුට එම රෝගී තත්ත්වය හට ගන්නට ඇතැයි සැලකෙනවා.   කෙසේ වෙතත්, හිටපු ජනාධිපති නෙල්සන් මැන්ඩලාට රෝහලෙන් ලබාදුන් ප්‍රතිකාර තවදුරටත් අඛණ්ඩව ලබාදීමටයි තීරණය කර ඇත්තේ.",
       "URL": "https://www.hirunews.lk/66291/නෙල්සන්-මැන්ඩෙලා-රෝහලෙන්-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=808"
}