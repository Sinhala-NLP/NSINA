{
       "Source": "hirunews",
       "Timestamp": "Thursday, 19 November 2015 - 9:36",
       "Headline": "IS තර්ජනයෙන් අමෙරිකාව හෙල්ලෙයි",
       "News Content": "ඇමරිකාවේ නිව්යෝක් නගරය ඇතුලූ සිරියාවට ප්‍රහාර එල්ල කරන සියලූම රටවල්වලට එරෙහිව ප්‍රහාර එල්ල කරන බව අයි.එස්. ත්‍රස්ත සංවිධානය අනතුරු අඟවනවා.\nඅන්තර්ජාලයට නවතම වීඩියෝ පටයක් නිකුත් කරමින් ඔවුන් සඳහන් කළේ තමන්ගේ මීළඟ ඉලක්කය ඇමරිකාවේ නිව්යෝක් නගරය බවයි.\nමේ අතර ඊයේ පැරීසියේ සිදුකළ පොලිස් මෙහෙයුම් අතරතුරදී බෝම්බයක් පුපුරුවා සියදිවි නසාගත් කාන්තාව ත්‍රස්ත ප්‍රහාරය සැළසුම් කළ ප්‍රධාන සැකකරුගේ ඥාති සහෝදරියක වන බව  නවතම විදෙස් වාර්තා පවසනවා.\nපැරිස් අගනුවරට එල්ලවූ ත්‍රස්ත ප්‍රහාරයට සම්බන්ධ සැකකරුවන් සෙවීම සඳහා  එරට පොලීසිය ඊයේ සිදුකළ මෙහෙයුමේදී තවත් සැකකරුවන් දෙදෙනෙකු ජීවිතක්ෂයට පත්වුණා.\nපැරිස් නගරයේ උතුර ප්‍රදේශයේ මෙම මෙහෙයුම දියත් කළේ පසුගියදා එල්ලවූ ප්‍රහාරයේ ප්‍රධාන සැකකරු වන බෙල්ජියම් ජාතිකයා කොටු කරගැනීම සඳහායි.",
       "URL": "https://www.hirunews.lk/120477/තර්ජනයෙන්-අමෙරිකාව-හෙල්ලෙයි",
       "Category": "International News",
       "Parent URL": "https://www.hirunews.lk/international-news.php?pageID=688"
}