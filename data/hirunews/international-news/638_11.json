{
       "Source": "hirunews",
       "Timestamp": "Wednesday, 04 May 2016 - 14:16",
       "Headline": "ඩයිනෝසර් ගැන අලුත්ම කථාවක්",
       "News Content": "මිහිමත ජීවත් වු ඩයිනෝසර් සත්වයන් මිහිමතින් තුරන් වී ගොස් ඇති ආකාරය පිළිබඳ නවතම අධ්‍යයනයකින් අනාවරණ වී තිබෙනවා.\nමීට පෙර විශ්වාස කෙරුනේ ඩයිනෝසර් සත්වයන් වඳවී යාම සිදුවුයේ මීට වසර මිලියන 66 කට පමණ පෙර උල්කාපාතයක් පෘථිවියේ ගැටීමෙන් හෝ කිසියම් ග්‍රාහකයක් ප්‍රථිවියේ ගැටීමෙන් බවයි.\nකෙසේවෙතත් නවතම අධ්‍යයනයකින් අනාවරණ වී ඇත්තේ එම ග්‍රාහක සහ උල්කාපාත ගැටීමට පෙර ඩයිනෝසර් සත්වයන් මිහිමතින් තුරන් වී ඇති බවයි.\nඑම සිදුවීමට වසර මිලියන ගණනකට පෙර ප්‍රාග් ඓතිහාසික සත්වයන් වඳවී ගොස් ඇති බවට එම අධ්‍යයනයේදී හෙළිව ඇතැයි සඳහන්ග මෙම විමර්ශණය සිදුකල විද්‍යාඥයන් ද ලැබුනු ප්‍රතිඵලය පිළිබඳ පුදුමයට පත්ව ඇති බවයි විදෙස් පුවත් සේවා පෙන්වා දෙන්නේ.\nකෙසේවෙතත් මිහිමත සිටි අවසන් ඩයිනෝසර් සත්වයාගේ මරණයට උල්කාපාතයක් හෝ ග්‍රහකයක් හේතු වන්නට ඇත්දැයි තවමත් විමර්ශණ සිදු කෙරෙමින් පවතින බව විමර්ශණකයන් පෙන්වාදී තිබෙනවා.\nඩයිනෝසර් සත්වයන්ගේ පොසිල සහ ඔවුන්ගේ නිජ භූමි ආශ්‍රිතවයි මෙම පරීක්ෂණ සිදුකර ඇත්තේ.",
       "URL": "https://www.hirunews.lk/132405/ඩයිනෝසර්-ගැන-අලුත්ම-කථාවක්",
       "Category": "International News",
       "Parent URL": "https://www.hirunews.lk/international-news.php?pageID=638"
}