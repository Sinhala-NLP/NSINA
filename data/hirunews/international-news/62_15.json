{
       "Source": "hirunews",
       "Timestamp": "Wednesday, 09 February 2022 - 10:31",
       "Headline": "රුසියාව යුද අභ්‍යාසයකට සැරසේ",
       "News Content": "රුසියානු යුද නැව් 6ක් යුද අභ්‍යාසයකට සූදානම් වනවා.\nයුක්රේන දේශසීමා ආසන්නයේ සිට ඒවා කළු මුහුද දෙසට යාත්‍රා කරමින් තිබෙන බවයි විදෙස් මාධ්‍ය වාර්තා කළේ.\nසිය රටෙහි යුද බලය පෙන්වීම සඳහා රුසියාව මෙය සිදු කරන අතර, පෙරේදා ප්‍රංශ ජනාධිපති එම්මානුවෙල් මැක්‍රොන් සමග පැවති සාකච්ඡාවේ දී යුදමය තත්ත්වයක් ඇති නොවන බවට රුසියානු ජනාධිපති ව්ලැදිමීර් පුටින් ප්‍රකාශයක් ද සිදු කරනු ලැබුවා.",
       "URL": "https://www.hirunews.lk/296550/රුසියාව-යුද-අභ්‍යාසයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=62"
}