{
       "Source": "hirunews",
       "Timestamp": "Sunday, 29 October 2017 - 9:00",
       "Headline": "වඳවීමේ තර්ජනයට මුහුණදෙන වන සතුන්ගේ ලැයිස්තුව දිගු වෙයි",
       "News Content": "පිලිපීනයේ පැවති එක්සත් ජාතීන්ගේ වන සත්ව සමුළුවේදී තවත් සත්ව විශේෂ 33 ක් මිහිපිටින් අතුරුදන්වීමේ තර්ජනයට මුහුණදෙන සතුන් ලෙස නම් කර තිබෙනවා.\nචිම්පන්සීන්, දිවියන් සහ ජිරාෆ් සත්වයන්ද මේ අනුව ජාත්‍යන්තර රතු ලැයිස්තුවට එක්වනු ඇති.\nලොව විශාලතම මත්ස්‍යා ලෙස සැළකෙන තල්මස් මෝරා ද මෙවර එම ලැයිස්තුවට ඇතුළත් කර තිබෙනවා.\nසංක්‍රමනික සත්ව විශේෂ පිළිබඳව සළකා බැලූනු මෙවර ලෝක වන සත්ව සමුළුවේදී දේශසීමා හරහා සංක්‍රමණය වන සතුන්ගේ සුරක්ෂිතතාව පිළිබඳව අදහස් පළවුණා.\nජගත් සංවිධාන සමුළුව පිලිපීනයේ දින 6 ක් තිස්සේ පැවති අතර එහිදී සාගර අපද්‍රව්‍ය, ශබ්ද දූෂණය සහ කාලගුණ වෙනස සංක්‍රමණික සත්ව විශේෂවලට බලපාන ආකාරය පිළිබඳව අවධානය යොමුවී තිබෙනවා.",
       "URL": "https://www.hirunews.lk/174704/වඳවීමේ-තර්ජනයට-මුහුණදෙන-වන-සතුන්ගේ-ලැයිස්තුව-දිගු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=426"
}