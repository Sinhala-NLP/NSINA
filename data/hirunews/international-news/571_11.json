{
       "Source": "hirunews",
       "Timestamp": "Sunday, 16 October 2016 - 9:29",
       "Headline": "පාකිස්ථානය ඉන්දියානු  ගුවන් ගමන් කපාහරී",
       "News Content": "පාකිස්ථාන ජාත්‍යන්තර ගුවන් සේවය කරච්චි නුවර සිට ඉන්දියාවේ නවදිල්ලි සහ මුම්බායි වෙත ක්‍රියාත්මක කරන ගුවන් ගමන් අත්හිටුවා තිබෙනවා.\nඒ, ප්‍රමාණවත් මගීන් සංඛ්‍යාවක් නොමැති බව පවසමින්.\nඉන්දියාව සහ පාකිස්ථානය අතර මේ වනවිට කාශ්මීරය මුල් කරගෙන පැන නැගී ඇත්තේ දැඩි උණුසුම් තත්ත්වයක්.\nඉන්දීය සෙබළුන් 19 දෙනෙකු මරුමුවට පත් කරමින් ඌරි ප්‍රදේශයට එල්ලවූ සන්නද්ධ ප්‍රහාරය එහි ආරම්භයයි.\nප්‍රහාරය සම්බන්ධයෙන් ඉන්දියාව පාකිස්ථානය කේන්ද්‍ර කොටගත් ත්‍රස්ත කණ්ඩායම්වලට චෝදනා එල්ල කළා.\nකරච්චියේ සිට ඉන්දියාවට ක්‍රියාත්මක කරන ගුවන් ගමන් කප්පාදු කල ද ලාහෝරයේ සිට නවදිල්ලියට තවදුරටත් මගී ගුවන් සේවා ක්‍රියාත්මක වන බවයි පාකිස්ථාන ජාත්‍යන්තර ගුවන් සේවය ප්‍රකාශ කළේ.",
       "URL": "https://www.hirunews.lk/145337/පාකිස්ථානය-ඉන්දියානු-ගුවන්-ගමන්-කපාහරී",
       "Category": "International News",
       "Parent URL": "https://www.hirunews.lk/international-news.php?pageID=571"
}