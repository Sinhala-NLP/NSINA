{
       "Source": "hirunews",
       "Timestamp": "Saturday, 20 May 2017 - 16:05",
       "Headline": "ඉරාකයේ කාර් බෝම්බ මාලාවකින් 50 කට අධික පිරිසක් මරුට",
       "News Content": "ඉරාකයේ සිදුවූ කාර් බෝම්බ ප්‍රහාර මාලාවකින් පුද්ගලයින් 50 කට අධික පිරිසක් මියගොස් තිබෙනවා.\nබැග්ඩෑඩ් සහ බස්රා යන නගර කේන්ද්‍ර කර ගනිමින් මෙම බෝම්බ පිපිරීම් සිදුව ඇති බවයි විදෙස් මාධ්‍ය වාර්තාවල දැක්වුණේ.\nබස්රා ප්‍රදේශයේ අධිවේගී මාර්ගයක මාර්ග බාධකයක් ආසන්නයේ එක් පිපිරීමක් සිදුව ඇති අතර ඊට කිලෝමීටරයක පමණ ඈතින් අනෙක් පිපිරීම සිදුව තිබෙනවා.\nඑහිදී පුද්ගලයින් 33 දෙනෙකු මියගොස් ඇති බව සදහන්.\nදකුණු දිග බැග්ඩෑඩ් නුවර මාර්ග බාධකයක් ආසන්නයේ සිදුවූ තවත් කාර් බෝම්බ ප්‍රහාරයකින් පුද්ගලයින් 19 දෙනෙකු මියගොස් ඇති අතර, 25 දෙනෙකු තුවාල ලබා ඇති බවයි විදෙස් මාධ්‍ය වාර්තාවල වැඩිදුරටත් සදහන් වන්නේ.",
       "URL": "https://www.hirunews.lk/161752/ඉරාකයේ-කාර්-බෝම්බ-මාලාවකින්-50-කට-අධික-පිරිසක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=477"
}