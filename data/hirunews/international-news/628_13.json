{
       "Source": "hirunews",
       "Timestamp": "Thursday, 02 June 2016 - 9:25",
       "Headline": "සෝමාලියාවේ බෝම්බ පිපිරීමකින් 10 දෙනෙකු මරුට",
       "News Content": "සෝමාලියාවේ මොගඩිෂූ අගනුවර ප්‍රධාන පෙළේ හෝටලයක් ඉදිරිපිට ඊයේ රාත්‍රියේ පුපුරා ගිය මෝටර් රථ බෝම්බයකින් පුද්ගලයන් 10 දෙනෙකු ජීවිතක්ෂයට පත්වී තිබෙනවා.\nඒ අතර මන්ත්‍රීවරුන් දෙදෙනෙකුද සිටින බව සඳහන්.\nඑරට ආරක්ෂක අංශ ප්‍රකාශ කළේ පිපිරීමෙන් තුවාල ලැබූ සංඛ්‍යාව 50 කට  ආසන්න බවයි. මන්ත්‍රීවරුන් හතරදෙනෙකුද එම පිරිස අතර සිටින බව ද විදෙස් වාර්තා සඳහන් කළා.\nමෙම මෝටර් රථ බෝම්බය පිපිරීමට පෙර  අවිගත් කණ්ඩායමක් හෝටලය දෙසට වෙඩි ප්‍රහාරයක්ද එල්ල තිබෙනවා.\nමෙම ප්‍රහාරයේ වගකීම අල් ෂබාබ් සන්නද්ධ කණ්ඩායම භාරගෙන ඇති බව සඳහන්.",
       "URL": "https://www.hirunews.lk/134579/සෝමාලියාවේ-බෝම්බ-පිපිරීමකින්-10-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=628"
}