{
       "Source": "hirunews",
       "Timestamp": "Thursday, 07 March 2013 - 11:53",
       "Headline": "ඊජිප්තු අධිකරණය මැතිවරණය කල් දමයි.",
       "News Content": "ජනාධිපති මොහොමඞ් මොර්සි රජය විසින් ප්‍රකාශයට පත් කර ඇති මහ මැතිවරණය අත්හිටුවීමට එරට අධිකරණය ඊයේ තීරණය කළා. කයිරෝ පරිපාලන අධිකරණය ඊයේ ප්‍රකාශ කළේ මහ මැතිවරණය පැවැත්වීම සඳහා ජනාධිපතිවරයා ගනු ලැබූ තීරණය එරට උත්තරීතර ව්‍යවස්ථාදායක අධිකරණය මගින් අනුමත විය යුතු බවයි. ලබන අප්‍රේල් 22 වැනිදා සිට ඊජිප්තු මහ මැතිවරණය පැවැත්වීමටයි ජනාධිපති මොර්සි සැළසුම් කර තිබුණේ. එම මැතිවරණය වර්ජනය කරන බව ඊජිප්තුවේ ප්‍රධාන විපක්ෂය දැනටමත් ප්‍රකාශ කර අවසන්.",
       "URL": "https://www.hirunews.lk/54723/ඊජිප්තු-අධිකරණය-මැතිවරණය-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=858"
}