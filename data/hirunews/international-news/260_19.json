{
       "Source": "hirunews",
       "Timestamp": "Sunday, 02 June 2019 - 13:01",
       "Headline": "ලෝක වෙළඳපොලේ තෙල් බැරලයක මිල ඩොලර් 100 දක්වා ඉහළ යාමේ අවදානමක්",
       "News Content": "ගල්ෆ් කලාපයේ යුද්ධයක් ඇවිලූනහොත් ලෝක වෙළඳපොලේ බොරතෙල් බැරලයක මිල ඇමරිකානු ඩොලර් 100 දක්වා ඉහළ යනු ඇතැයි ඉරානයේ ආධ්‍යාත්මික නායක අයතුල්ලා අලි කමේනි ප්‍රකාශ කළා.\nඑය ඇමරිකාවට, යුරෝපයට මෙන්ම ඇමරිකාවේ මිතුරු රටවල් වන ජපානය සහ දකුණු කොරියාවටද දැරිය නොහැකි තත්ත්වයක් බවයි ඉරාන රාජ්‍ය ප්‍රවෘත්ති සේවාව වෙත අදහස් දක්වමින් ඔහු සඳහන් කළේ.\nමේ වනවිට ගල්ෆ් කලාපයේ ඇමරිකානු යුද නෞකා සහ ප්‍රහාරක යානා රඳවා ඇති අතර, ඉරානය සහ ඇමරිකාව අතර පවතින්නේ දැඩි උණුසුම්කාරී තත්ත්වයක්.",
       "URL": "https://www.hirunews.lk/217572/ලෝක-වෙළඳපොලේ-තෙල්-බැරලයක-මිල-ඩොලර්-100-දක්වා-ඉහළ-යාමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=260"
}