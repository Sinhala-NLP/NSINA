{
       "Source": "hirunews",
       "Timestamp": "Sunday, 26 November 2017 - 9:57",
       "Headline": "ඉන්දුනීසියාවේ - අගන් ගිනිකන්ද පුපුරයි",
       "News Content": "ඉන්දුනීසියාවේ බාලි දිවයිනේ පිහිටි අගන් ගිනි කන්ද ඊයේ නැවතත් පිපිරීමට ලක්වූ බව එරට ජාතික ආපදා කළමනාකරණ ආයතනය ප්‍රකාශ කළා.\nකෙසේ නමුත් ඊයේ සන්ධ්‍යාවේ සිදුවූ පිපිරීමෙන් පසු මේ දක්වා භූ චලන කිසිවක් වාර්තාවී නොමැති බව එහි ප්‍රකාශකයෙකු කියා සිටියා.\nගිනි කඳු දුමාරය එහි මධ්‍ය ආවාටයේ සිට මීටර 1500 ක් පමණ ඉහළ අහසට විසුරුණු බව සඳහන්.\nගිනි කන්ද පිපිරීමෙන් අනතුරට ලක්විය හැකි කිලෝමීටර 6 ක පමණ වටප්‍රමාණයෙන් යුත් ප්‍රදේශයෙන් 25,000 කට අධික ජනතාව ඉවත් කරගෙන තිබෙනවා.\nආරක්ෂිත පියවරක් ලෙස බාලි දිවයින වෙත පැමිණෙන ජාත්‍යන්තර ගුවන් ගමන් කිහිපයක්ද ඊයේ අවලංගු කළ බව සඳහන්.",
       "URL": "https://www.hirunews.lk/176946/ඉන්දුනීසියාවේ-අගන්-ගිනිකන්ද-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=418"
}