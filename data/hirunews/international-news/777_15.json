{
       "Source": "hirunews",
       "Timestamp": "Sunday, 15 December 2013 - 9:32",
       "Headline": "ප්‍රංශ ගුවන් යානයකට බෝම්බ තර්ජන.",
       "News Content": "වෙනිසියුලාවේ කරකාස් නුවර සිට පැරීසිය බලා ගමන් කිරීමට නියමිතව තිබූ එයාර් ෆ‍්‍රාන්ස් ගුවන් සේවයට අයත් මගී ගුවන් යානයක බෝම්බයක් තිබෙන බවට තොරතුරු ලැබීම නිසා එම ගුවන් ගමන ඊයේ (14) රාත්‍රියේ තාවකාලිකව අත්හිටුවනු ලැබුවා. අදාළ බෝම්බ තර්ජනය පිළිබඳව ප්‍රංශ ඔත්තු සේවා මගින් දැනුම්දීමක් සිදුකළ බවයි වෙනිසියුලානු අධිකරණ අමාත්‍යවරයා සඳහන් කළේ. ආරක්ෂක පියවරක් ලෙස මගීන් සියල්ල යානයෙන් ඉවත් කෙරුණා. එය මුළුමනින්ම පරීක්ෂා කිරීමෙන් අනතුරුව ගුවන් ගමන ආරම්භ කිරීමට හැකිවනු ඇතැයි එරට බලධාරීන් ප්‍රකාශ කළා.",
       "URL": "https://www.hirunews.lk/73462/ප්‍රංශ-ගුවන්-යානයකට-බෝම්බ-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=777"
}