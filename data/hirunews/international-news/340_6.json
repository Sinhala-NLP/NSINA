{
       "Source": "hirunews",
       "Timestamp": "Thursday, 23 August 2018 - 14:39",
       "Headline": "තම 15 හැවිරිදි දැරිය ගණිකා සේවයේ යෙද වූ තරුණ මව",
       "News Content": "වයස අවුරුදු 15ක සිය දියණිය ලිංගික සේවය සදහා ලබා දී මුදල් ඉපයූ මවක් පිළිබද පුවතක් නවසීලන්තයේ ඕක්ලන්ඩ්වලින් වාර්තා වෙනවා.\nඅදාළ මව විසින් මෙය සිදු කර තිබෙන්නේ 2014 වර්ෂයේදීයි.\nKasmeer Lata නමැති 36 හැවිරිදි මවගේ දියණිය ඒ වනවිට වයස අවුරුදු 15වේ පසු වූ බවයි විදෙස් මාධ්‍ය වාර්තාකර තිබුණේ.\nමෙම මව විසින් තම දියණිය බලහත්කාරයෙන් දහස් තාවක් තරුණ, මහලු පිරිසට ලිංගික සේවය සදහා ලබා දී තිබෙන අතර 2015 වර්ෂයේදී ඇය ගැබ්ගෙන තිබෙනවා.\nඑම මව දියණියගේ ගැබ් ගැනීම, ගබ්සා කර තිබෙන අතර ඉන් මාස ගණනාවකට පසුව දියණියව ලිංගික සේවයට යෙදවීම හේතුවෙන් ඇය පොලිස් අත්අඩංගුවට ගෙන තිබෙන බව සදහන්.\nඑහිදී ඇයට දඩුවම් කිරීමටද එරට අධිකරණය තීරණය කර තිබෙනවා.\nඒ අනුව මේ වන විට ඇය සිරමැදිරියක ජීවත්වන අතර තවමත් තමන්ගේ දියණියට සිදු කළ අගතිය පිළිබද ඇයට කිසිදු තැකීමක් නොමැති බවයි විදෙස් මාධ්‍ය වාර්තා කළේ.\nඑම සිද්ධියට සම්බන්ධ නඩු වාර තවමත් පැවැත්වෙන අතර තවත් වර්ෂ හයක් හා මාස 11කට ඇයට සිරදඩුවම් නියම කිරීමට පසුගියදා එරට අධිකරණය තීරණය කළ බවද සඳහන්.\nඇය අධිකරණයට පවසා ඇත්තේ ගෙදර කුලිය හා ජිවත් වීම සදහා ප්‍රමාණවත් වත්කමක් නොමැති වීම හේතුවෙන් තමන්ගේ දියණිය එසේ ගණිකාවක් කළ බවයි.\nඑමෙන්ම ඇමරිකානු ඩොලර් 100,000කට තමන්ගේ දියණියගේ ශරීරය තරුණයින්ට අලෙවි කළ බවත් ඇය සඳහන් කර තිබෙනවා.",
       "URL": "https://www.hirunews.lk/198232/තම-15-හැවිරිදි-දැරිය-ගණිකා-සේවයේ-යෙද-වූ-තරුණ-මව",
       "Category": "International News",
       "Parent URL": "https://www.hirunews.lk/international-news.php?pageID=340"
}