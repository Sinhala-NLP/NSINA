{
       "Source": "hirunews",
       "Timestamp": "Sunday, 23 April 2017 - 17:17",
       "Headline": "ඇෆ්ගන් ප්‍රහාරයෙන් මියගිය පිරිස වෙනුවෙන් ශෝක දිනයක්",
       "News Content": "ඇෆ්ගනිස්තානයේ හමුදා කඳවුරකට පසුගිය සිකුරාදා (21) එල්ල වූ තාලිබාන් ප්‍රහාරයෙන් ජිවිතක්ෂයට පත් වූ ආරක්ෂක සාමාජිකයන් වෙනුවෙන් ජාතික ශෝක දිනයක් ප්‍රකාශයට පත්කර තිබෙනවා.\nඋතුරු දිග මසාර්-එ-ෂරීෆ් නගරය ආසන්නයේ පිහිටි කඳවුරට එල්ල වූ ප්‍රහාරයෙන් අවම වශයෙන් හමුදා සාමාජිකයන් 140 ජිවිතක්ෂයට පත්ව ඇති බව එරට බලධාරීන් පවසනවා.\nහමුදා කඳවුරට කඩා වැදුණු කැරලිකරුවන් සිකුරාදා යාඥා මෙහෙයට සහභාගී වී පිටව යමින් සිටි සහ ආපනශාලාවේ සිටි හමුදා සෙබලුන් වෙත වෙඩි තැබීමක් සිදුකරනු ලැබුවා.",
       "URL": "https://www.hirunews.lk/159806/ඇෆ්ගන්-ප්‍රහාරයෙන්-මියගිය-පිරිස-වෙනුවෙන්-ශෝක-දිනයක්",
       "Category": "International News",
       "Parent URL": "https://www.hirunews.lk/international-news.php?pageID=488"
}