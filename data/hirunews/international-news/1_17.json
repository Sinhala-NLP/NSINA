{
       "Source": "hirunews",
       "Timestamp": "Monday, 25 September 2023 - 22:35",
       "Headline": "ඉතාලි මාෆියා කණ්ඩායමේ නායකයා මියයයි",
       "News Content": "වසර 30කට වැඩි කාලයක් ඉතාලි මාෆියාව මෙහෙයවූ Udio Messina Tenaro වයස අවුරුදු 61 දී මිය ගොස් තිබෙනවා.\nඔහු ගෝලීය වශයෙන් සහ ඉතාලියේ වඩාත්ම ප්‍රසිද්ධ මාෆියා සංවිධානයේ නායකයා ලෙසයි සැලකෙන්නේ.\nවසර 30කට වැඩි කාලයක් තිස්සේ ලැයිස්තුවේ සිටි ඔහු පසුගිය ජනවාරි මාසයේදී අත්අඩංගුවට ගෙන ඇති බවයි විදෙස් මාධ්‍ය වාර්තා කරන්නේ.\nඉතාලි පොලිසිය පැවසුවේ අත්අඩංගුවට ගන්නා විට ඔහු පිළිකාවකින් පෙළෙමින් සිටි බවයි.\nබන්ධනාගාරයේ රඳවා සිටි ඔහු පසුව දැඩි ආරක්‍ෂාව යටතේ රෝහලට ඇතුළත් කර ප්‍රතිකාර ලබමින් සිටියදී මියගොස් තිබෙනවා.\nමිනීමැරුම්, මංකොල්ලකෑම්, මූල්‍ය වංචා, මත්ද්‍රව්‍ය ජාවාරම් ඇතුළු අපරාධ රැසකට ඔහුගේ සංවිධානය සම්බන්ධ බවයි වාර්තා වන්නේ.\nකෙසේ වෙතත් ඔහුගේ සංවිධානය මිය යන තුරුම ඔහුගේ නියෝග මත ක්‍රියාත්මක වී තිබීම ද විශේෂත්වයක්.",
       "URL": "https://www.hirunews.lk/349390/ඉතාලි-මාෆියා-කණ්ඩායමේ-නායකයා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=1"
}