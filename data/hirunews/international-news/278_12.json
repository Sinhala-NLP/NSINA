{
       "Source": "hirunews",
       "Timestamp": "Saturday, 30 March 2019 - 10:05",
       "Headline": "ඉන්දියාවේ අභ්‍යාවකාශ වැඩසටහන් මහජන ප්‍රදර්ශනයට",
       "News Content": "ඉන්දියාව විසින් අභ්‍යාවකාශ යානා සහ චන්ද්‍රිකා උඩු ගුවනට යවන ආකාරය මහජනතාවට දැක බලා ගැනීමට දැන් කටයුතු යොදා තිබෙනවා.\nඉන්දියාව සිය අභ්‍යාවකාශ ගමන් ක්‍රියාත්මක කරනු ලබන්නේ ආන්ද්‍ර ප්‍රදේශ් ප්‍රාන්තයේ බෙංගාල බොක්කට මුහුණලා පිහිටි ශ්‍රීහරිකොට දූපතේ සිටයි.\nමෙතෙක් එහි ගගන වැඩසටහන් නිරීක්ෂණය කිරීමට හැකි වූයේ විද්‍යාඥයන්ට සහ රජයේ නිලධාරීන්ට පමණයි.\nඑහෙත් ඉදිරියේදී මහජනතාවට එම අවස්ථා දැක බලා ගැනීම සඳහා එම දිවයිනේ යටිතල පහසුකම් සකස් කරමින් පවතින බව ඉන්දීය මාධ්‍ය වාර්තා කළා.",
       "URL": "https://www.hirunews.lk/213466/ඉන්දියාවේ-අභ්‍යාවකාශ-වැඩසටහන්-මහජන-ප්‍රදර්ශනයට",
       "Category": "International News",
       "Parent URL": "https://www.hirunews.lk/international-news.php?pageID=278"
}