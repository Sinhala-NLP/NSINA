{
       "Source": "hirunews",
       "Timestamp": "Wednesday, 23 February 2022 - 17:14",
       "Headline": "යුක්රේනයට හදිසි තත්ත්වයක් පැනවෙන ලකුණු",
       "News Content": "පවතින අර්බුදකාරි තත්ත්වය හමුවේ යුක්රේනය තුල හදිසි තත්ත්වයක් ප්‍රකාශයට පත් කිරීමේ සූදානමක් පවතින බව විදෙස් මාධ්‍ය වාර්තා කළා.\nඒ සඳහා එරට ආරක්ෂක කවුන්සිලයේ අනුමැතිය හිමිවී ඇති අතර එම යෝජනාව පාර්ලිමේන්තුවේ අනුමැතිය සඳහා යොමුකර ඇති බව සඳහන්.\nඑසේම, යුක්රේනයේ ඉහළම ආරක්ෂක නිලධාරියා වන ඔලෙක්සි ඩැලිලොව් උපුටා දක්වමින් විදෙස් වාර්තා සඳහන් කළේ ඩොනෙම්ස් හා ලුහාන්ස්ක් යන ප්‍රාන්තවලට අමතරව, යුක්රේනයේ සෙසු ප්‍රදේශ ඉලක්ක කරගෙන මෙම හදිසි තත්ත්වය පනවනු ඇති බවයි.\nඑම හදිසි තත්ත්වය දින 30ක් පමණ පැවතිය හැකි බවත්, එය තවදුරටත් දීර්ඝ විය හැකි බව සඳහන්.\nරුසියාව සහ යුක්රේනය අතර මෙලෙස අර්බුදකාරි තත්ත්වයක් පවතින අවස්ථාවේ පාකිස්ථාන අග්‍රාමාත්‍ය ඉම්රාන් ඛාන් අද රුසියාවේ දෙදින නිල සංචාරයක් ආරම්භ කළා.",
       "URL": "https://www.hirunews.lk/297846/යුක්රේනයට-හදිසි-තත්ත්වයක්-පැනවෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=59"
}