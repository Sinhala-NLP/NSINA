{
       "Source": "hirunews",
       "Timestamp": "Thursday, 22 August 2019 - 13:22",
       "Headline": "උතුරු කොරියා - ඇමරිකා සාකච්ඡා යළිත්?",
       "News Content": "න්‍යෂ්ටික අවි අත්හදාබැලීම නතරකිරීම සම්බන්ධයෙන් උතුරු කොරියාව සහ ඇමරිකාව අතර  සාකච්ඡා යළි ආරම්භ වනු ඇති බව දකුණු කොරියාව පවසනවා.\nවිදෙස් වාර්තා සඳහන් කළේ මීට පෙර පැවැත්වූ සාකච්ඡාවලට සාපේක්ෂව මෙම සාකච්ඡා සාර්ථකව සිදුවනු ඇති බවයි.\nඇමරිකාව සහ උතුරු කොරියාව අතර පළවන සාකච්ඡාව පසුගිය වසරේ ජූනි මස 12 වනදා සිංගප්පූරුවේදී පැවැත්වුණා.\nඅනතුරුව දෙවන වටයේ සාකච්ජා පසුගිය පෙබරවාරියේ වියට්නාමයේ හැනෝයි නුවරදි පැවැති අතර එය බිඳ වැටුණේ සම්බාධක ඉවත් කිරීම සඳහා ජනපති ට්‍රම්ප් එකඟත්වය පළ නොකිරීම හේතුවෙන්.",
       "URL": "https://www.hirunews.lk/222729/උතුරු-කොරියා-ඇමරිකා-සාකච්ඡා-යළිත්",
       "Category": "International News",
       "Parent URL": "https://www.hirunews.lk/international-news.php?pageID=244"
}