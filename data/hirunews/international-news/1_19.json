{
       "Source": "hirunews",
       "Timestamp": "Monday, 25 September 2023 - 18:56",
       "Headline": "චකී ඩෝල් හොල්මන් බෝනික්කා පොලිසිය අත්අඩංගුවට",
       "News Content": "‘චකී ඩෝල්’ නමැති හොල්මන් බෝනික්කෙකු පෙන්වා මහජනතාවට තර්ජනය කරමින් සිටි පුද්ගලයෙක් මෙක්සිකෝ පොලිසිය විසින් අත්අඩංගුවට ගන්නා අයුරු දැක්වෙන වීඩියෝවක් සමාජ මාධ්‍ය තුළ සංසරණ‍ය වෙනවා.\nමෙක්සිකෝවේ Coahuila ප්‍රාන්තයේ Monclova නගරයේ මීට දින කිහිපයකට පෙර, Carlos නැමති පුද්ගලයෙක් හොල්මන් බෝනික්කෙකු හා පිහියක් තබා වීසි කර පාරේ යන පදිකයින්ගෙන් මුදල් ලබා ගෙන ඇති බවයි වාර්තා වී ඇත්තේ.\nකෙසේ වෙතත් පොලිසියට ලද තොරතුරුවලට අනුව කාලෝස් (Carlos) අත්අඩංගුවට ගෙන තිබෙනවා.\nඔහු ළඟ තිබූ හොල්මන් බෝනික්කා ද මාංචු දමා අත්අඩංගුවට ගෙන ඇති බවයි වාර්තා වී ඇත්තේ.\nවිදෙස් මාධ්‍ය වාර්තා කරන්නේ මහජනතාව විසින් බෝනික්කාට මාංචු දමන ලෙස ඉල්ලා සිටීමෙන් පසුව, පොලිස් නිලධාරියෙකු බෝනික්කාට ද මාංචු දමා අත්අඩංගුවට ගත් බවයි.\nමෙසේ අත්අඩංගුවට ගත් බෝනික්කා ‘චයිල්ඩ්ස් ප්ලේ’ හොලිවුඩ් චිත්‍රපටයේ ‘චකී ඩෝල්’ නමින් හඳුන්වන බෝනික්කන් වර්ගයට අයත් බවද සඳහන්.",
       "URL": "https://www.hirunews.lk/349364/චකී-ඩෝල්-හොල්මන්-බෝනික්කා-පොලිසිය-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=1"
}