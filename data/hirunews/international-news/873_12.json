{
       "Source": "hirunews",
       "Timestamp": "Sunday, 06 January 2013 - 13:59",
       "Headline": "ටූනා මත්ස්‍යයෙකුට ඩොලර් 17 ලක්ෂයක්.",
       "News Content": "ජපානයේ - ටෝකියෝ නුවර සුකිජි මත්ස්‍ය වෙළඳ පොලේ වසරේ පළමු වෙන්දේසියේදී නිල් වරල් සහිත දැවැන්ත ටූනා මත්ස්‍යයෙකුට ඩොලර් මිලියන 1.7 ක මිලක් නියමවුණා. කිලෝ ග්‍රෑම් 222 ක් බරැති මෙම ටූනා මත්ස්‍යයා අල්වාගෙන ඇත්තේ ඊසාන දිග ජපාන වෙරළෙන්. කෙසේ නමුත් මත්ස්‍යයාගේ වටිනාකමට වඩා මෙම වෙන්දේසියේදී මිල නියම වන්නේ ප්‍රසිද්ධිය නිසා ලන්සු ඉදිරිපත් කරන පුද්ගලයන් නිසයි. මත්ස්‍යා මිලදීගෙන ඇත්තේ අවන්හල් ජාලයක හිමිකරුවෙකු වන කියෝෂි කිමූරා විසින්. ලෝකයේ නිල් වරල් සහිත ටූනා මත්ස්‍යයන්ගෙන් අඩක්ම පාරිභෝජනය කරන්නේ ජපන් ජාතිකයන්. වඳවීමේ තර්ජනයට ලක්ව ඇති මෙම මත්ස්‍ය දඩයම නතර කළ යුතු බවට පරිසරවේදීන් ඉල්ලා සිටිනවා.",
       "URL": "https://www.hirunews.lk/50933/ටූනා-මත්ස්‍යයෙකුට-ඩොලර්-17-ලක්ෂයක්",
       "Category": "International News",
       "Parent URL": "https://www.hirunews.lk/international-news.php?pageID=873"
}