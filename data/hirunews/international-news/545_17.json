{
       "Source": "hirunews",
       "Timestamp": "Saturday, 17 December 2016 - 9:04",
       "Headline": "IS නායකයාගේ ලන්සුව වැඩිවෙයි",
       "News Content": "ISIS හෙවත් ඉස්ලාමීය රාජ්‍ය සංවිධානයේ නායකයා ලෙස සැලකෙන අබු බකර් අල් බග්දාදිගේ හිසට ඩොලර් මිලියන 25ක ලන්සුවක් නියම කිරීමට ඇමරිකානු රාජ්‍ය දෙපාර්තමේන්තුව ඊයේ තීරණය කළා.\nඑය මීට පෙර ඔහු වෙනුවෙන් ප්‍රකාශිත ත්‍යාග මුදලට වඩා දෙගුණයකටත් වැඩි මුදලක්.\nඉරාකයේ සහ සිරියාවේ නාගරික ප්‍රදේශ ආශ්‍රිතව ක්‍රියාත්මක වන IS සංවිධානයේ නායක බග්දාදි, ජපානය, එක්සත් රාජධානිය සහ එක්සත් ජනපදය ඇතුළු රටවල වැසියන් ඇතුළු සිවිල් ප්‍රාණ ඇපකරුවන් සහ සිවිල් වැසියන් දහස් ගණනක් ඝාතනය කිරීම සම්බන්ධයෙන් වගකිව යුතු බවයි ඇමරිකානු රාජ්‍ය දෙපාර්තමේන්තුව ප්‍රකාශ කළේ.\nඉරාක ඔත්තු සේවාවලට අනුව 1971 වසරේ උපත ලබා ඇති බග්දාදි ඉස්ලාමීය අධ්‍යයනයන් පිළිබඳ ආචාර්ය උපාධියක් ලබා ඇති අතර, ඉරාක ටික්රික් විශ්වවිද්‍යාලයේ මහාචාර්යවරයෙකු ලෙස ද කටයුතු කර තිබෙනවා.",
       "URL": "https://www.hirunews.lk/149899/නායකයාගේ-ලන්සුව-වැඩිවෙයි",
       "Category": "International News",
       "Parent URL": "https://www.hirunews.lk/international-news.php?pageID=545"
}