{
       "Source": "hirunews",
       "Timestamp": "Saturday, 09 November 2019 - 10:03",
       "Headline": "ජනපති ට්‍රම්ප්ට බර්ලින් තාප්පයෙන් ටොන් 2.7ක කුට්ටියක්",
       "News Content": "නිරවි යුද්ධයේ නිමාව සලකුණු කරමින් නැගෙනහිර සහ බටහිර ජර්මන් රාජ්‍යයන් එක් කළ බර්ලින් තාප්පය බිද දැමීමේ 30 වන සමරුව අදට යෙදී තිබෙනවා.\nඒ නිමිත්තෙන් බර්ලින් නුවර විශේෂ උත්සව සංවිධානය කර ඇති අතර, විවෘත සමාජය නම් වූ රාජ්‍ය නොවන සංවිධානයක් මගින් ඇමරිකානු ජනපති ඩොනල්ඞ් ට්‍රම්ප් වෙත එහි සිහිවටනයක් යැවීමට ද අමතක කර නැහැ.\nතාප්ප බිද දමා ලෝකය එක්සත් කිරීමට ජෝන් එෆ් කෙනඩිගේ සිට රොනල්ඞ් රේගන් දක්වා ජනපතිවරුන් කටයුතු කළ බවයි එම සිහිවටනය සමඟ ජනපති ට්‍රම්ප් වෙත යැවූ ලිපියේ දැක්වෙන්නේ.\nඑමෙන්ම කිසිදු තාප්පයක් සදාකල් නොපවතින බවත් එමගින් සිහිපත් කර තිබෙනවා. එය ඇමරිකාව සහ මෙක්සිකෝව අතර දේශසීමාවේ තාප්පයක් ඉදිකිරීමට සැරසෙන ජනපති ට්‍රම්ප් වෙත සිදුකළ සරදමක් බවයි විදෙස් වාර්තා සඳහන් කළේ.\nබර්ලින් තාප්පය බිද දැමීමේ 30 වන සමරුව නිමිත්තෙන් ජනපති ට්‍රම්ප් වෙත යවා ඇත්තේ එම තාප්පයේ ඉතිරි වූ ටොන් 2.7ක් බරැති කොටසක්.",
       "URL": "https://www.hirunews.lk/227937/ජනපති-ට්‍රම්ප්ට-බර්ලින්-තාප්පයෙන්-ටොන්-2-7ක-කුට්ටියක්",
       "Category": "International News",
       "Parent URL": "https://www.hirunews.lk/international-news.php?pageID=225"
}