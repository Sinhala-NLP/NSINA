{
       "Source": "hirunews",
       "Timestamp": "Sunday, 19 November 2017 - 8:39",
       "Headline": "සිම්බාබ්වේ ජනතාව, වෙනස සමරයි",
       "News Content": "වසර 37 ක් සිම්බාබ්වේ පාලකයා වූ රොබට් මුගාබේ නිවාස අඩස්සියට ගෙන හමුදාව රටේ පාලනය සියතට ගැනීම එරට ජනතාව ඊයේ සමරනු ලැබුවා.\nඒ, හරාරේ අගනුවර පැවති දැවැන්ත රැළියකට එක්වෙමින්.\nඒ සඳහා දහස් ගණන් සිම්බාබ්වේ ජනතාව ජනාධිපති මුගාබේගේ නිවහන සහ කාර්යාලය ආසන්නයට රොක්වූ අතර, ඔවුන් පාලනය කිරීමට හමුදාව පියවර ගත්තා.\nමුගාබේ පාලනය මෙතෙක් නිල වශයෙන් අවසන් නොවූවත් ඒ සඳහා සියලූ කටයුතු සිදුවෙමින් පැවතීම සිම්බාබ්වේ ජනතාවට අස්වැසිල්ලක් වී තිබෙනවා.\nනිදහසේ සිය මතය ප්‍රකාශ කිරීම සඳහා ඊයේ සංවිධාන කෙරුණු රැළියට හමුදාවේ මෙන්ම පාලක සානු පී.එෆ්. පක්ෂයේද අනුග්‍රහය හිමිවූයේ ඒ නිසයි.\nඔවුන් ජනාධිපති මුගාබේට ඉල්ලා අස්වී විශ්‍රාම ගන්නා ලෙස හඩ නැගූ බව විදෙස් වාර්තා සඳහන් කළා.",
       "URL": "https://www.hirunews.lk/176378/සිම්බාබ්වේ-ජනතාව-වෙනස-සමරයි",
       "Category": "International News",
       "Parent URL": "https://www.hirunews.lk/international-news.php?pageID=421"
}