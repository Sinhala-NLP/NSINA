{
       "Source": "hirunews",
       "Timestamp": "Saturday, 29 June 2019 - 13:03",
       "Headline": "චීනය සමඟ ඓතිහාසික ගිවිසුමකට, ට්‍රම්ප් සූදානම්",
       "News Content": "ජපානයේ ඔසාකා නුවර පැවැත්වෙන ජී - 20 නායක සමුළුවේදී ඇමරිකානු ජනාධිපති ඩොනල්ඩ් ට්‍රම්ප් සහ චීන ජනාධිපති ෂී - ජින්පින් අතර හමුවක් අද උදෑසන සිදුවණා.\nමෙම හමුව දෙස සියල්ලන්ගේ අවධානය යොමු වූයේ දෙරට අතර වෙළද යුද්ධය උත්සන්නව පැවතීම හේතුවෙන්.\nඑහිදී ජනපති ට්‍රම්ප් ප්‍රකාශ කර ඇත්තේ චීනය සමඟ ඓතිහාසික එකඟතාවකට එළඹීමට තමන් සූදානම් බවයි.\nඑය දෙපාර්ශවයටම සාධාරණ ගිවිසුමක් විය යුතු බව ඔහු අවධාරණය කළා.\nඑකිනෙකාට එරෙහිව තීරු බදු ඉහළ නංවමින් ගැටුම්කාරී ලෙස කටයුතු කිරීමට වඩා සංවාදය තුළින් ගැටළු විසදිය හැකි බවයි චීන ජනාධිපති ෂී - ජින්පින් එහිදී ප්‍රකාශ කර ඇත්තේ.\nසාකච්ඡාව අවසානයේ ඇමරිකානු ජනාධිපති ඩොනල්ඩ් ට්‍රම්ප් කියා සිටියේ දෙපාර්ශවය අතර සංවාදය ප්‍රතිඵලදායක වූ බවයි.\nවෙළද ගිවිසුමකට පැමිණීමට නොහැකි වුවහොත් චීන ආයනය සඳහා තවදුරටත් තීරු බදු ඉහළ නංවන බවට ජනපති ට්‍රම්ප් මීට පෙර ප්‍රකාශ කර තිබුණා.\nකෙසේ නමුත්, චීන ෂිංහුවා ප්‍රවෘත්ති සේවය සඳහන් කළේ චීන ආනයන සඳහා නව තීරු බදු පැනවීමට කටයුතු නොකරන බව අද පැවති හමුවේදී ජනපති ට්‍රම්ප්, චීන ජනාධිපති ෂී - ජින්පින් වෙත පවසා ඇති බවයි.",
       "URL": "https://www.hirunews.lk/219328/චීනය-සමඟ-ඓතිහාසික-ගිවිසුමකට-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=254"
}