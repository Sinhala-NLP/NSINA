{
       "Source": "hirunews",
       "Timestamp": "Friday, 13 January 2017 - 9:57",
       "Headline": "රජීව් ඝාතකයන්ට රැකවරණ දුන් රංගනාත් මියයයි",
       "News Content": "1991 වසරේදී ඝාතනයට ලක්වු ඉන්දියාවේ හිටපු අග්‍රාමාත්‍ය රජීව් ගාන්ධිගේ ඝාතකයන්ට රැකවරණ ලබාදුන් ජේ.රංගනාත් නැමැත්තා බැංගලෝර් හිදී ඊයේ මියගොස් තිබෙනවා.\nමියයන විට ඔහු 60 වන වියේ පසුවු අතර, රජීව් ඝාතකයන් වූ සිවරාසන්, සුභා සහ තවත් පස් දෙනෙකුට ඔහු රැකවරණ ලබාදී තිබුණේ බැංගලෝරය ආසන්නයේ පිහිටි කෝනනකුන්ටේ ප්‍රදේශයේ නිවසකයි.\nරංගනාත්, රජීව් ගාන්ධි ඝාතන නඩු විභාගයේ 26 වන සැකකරුද ඔහුයි. 1999 වසරේදී රංගනාත් ඇතුළු සැකකරුවන් 19 දෙනෙකු නිදහස් කෙරුණා.",
       "URL": "https://www.hirunews.lk/151952/රජීව්-ඝාතකයන්ට-රැකවරණ-දුන්-රංගනාත්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=531"
}