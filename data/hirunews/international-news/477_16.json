{
       "Source": "hirunews",
       "Timestamp": "Sunday, 21 May 2017 - 7:35",
       "Headline": "ට්‍රම්ප් සෞදියේ කඩු සරඹයක",
       "News Content": "සිය ප්‍රථම විදෙස් සංචාරය ලෙස සෞදි අරාබියට පැමිණි ඇමරිකානු ජනාධිපති ඩොනල්ඩ් ට්‍රම්ප් ඊයේ තවත් සාම්ප්‍රදායික නොවන පියවරකට එළඹුනා.\nඒ, රියාද් නුවරදී ඔහු වෙනුවෙන් සෞදි ජාතිකයන් පැවැත්වූ සාම්ප්‍රදායික කඩු සරඹ සංදර්ශනයකදී නර්තනයට එක්වීමෙන්.\nජනාධිපති ට්‍රම්ප් සමග ඔහුගේ බිරිඳ මෙලානියා ට්‍රම්ප් සහ දියණිය ඉවන්කාද එක්වූ අතර, ඔවුන් සෞදියට පැමිණෙන විදේශිකයන් පැළඳිය යුතු හිස් ආවරණ පැළඳ නොසිටීම විශේෂත්වයක්.\nසෞදි අරාබිය සමග ජනාධිපති ට්‍රම්ප්ගේ නියෝජිතයන් ගිවිසුම් රැසකට එළඹුණු අතර ඩොලර් බිලියන 110 කට වඩා වටිනා යුධෝපකරණ සෞදිය වෙත ලබාදීම ඉන් ප්‍රධාන එකඟත්වයක්.",
       "URL": "https://www.hirunews.lk/161786/ට්‍රම්ප්-සෞදියේ-කඩු-සරඹයක",
       "Category": "International News",
       "Parent URL": "https://www.hirunews.lk/international-news.php?pageID=477"
}