{
       "Source": "hirunews",
       "Timestamp": "Monday, 20 December 2021 - 9:40",
       "Headline": "මලයාසියාවේ ජලගැලීම්වලින් දහස් ගණනක් අවතැන්",
       "News Content": "මලයාසියාවේ ප්‍රාන්ත හතක ජලගැලීම්වලින් අවතැන්වූ පුද්ගලයන් 30,000ක් මුදාගැනීමට එරට ආරක්ෂක අංශ කටයුතු කර තිබෙනවා.\nඒ සඳහා පොලිසිය, හමුදාව සහ ආපදා අංශවල  66,000 කට අධික පිරිසක් එක්ව සිටි බවයි විදෙස් මාධ්‍ය වාර්තා සඳහන් කළේ.\nඑරට ධනවත්ම සහ ජනාකීර්ණ ප්‍රාන්තය වන සෙලන්ගෝර් ද, ජලයෙන් යටව ඇති අතර, එහි 15,000 කට අධික පිරිසක් සහන මධ්‍යස්ථාන 100ක් වෙත යොමුකර තිබෙනවා.\nමේ දිනවල අග්නිදිග ආසියාවට මෝසම් වර්ෂාව ලැබෙමින් පවතින අතර, වසර ගණනකින් මලයාසියාව මුහුණදුන් දරුණුතම ජල ගැලීම් තත්වය මෙය බවයි විදෙස් මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/291581/මලයාසියාවේ-ජලගැලීම්වලින්-දහස්-ගණනක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=73"
}