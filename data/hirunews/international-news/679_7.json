{
       "Source": "hirunews",
       "Timestamp": "Sunday, 20 December 2015 - 8:28",
       "Headline": "බලය මුළුමනින් පෙන්නුවේ නැහැ",
       "News Content": "සිරියාවේදී මෙතෙක් තම බලය මුළුමනින්ම ප්‍රදර්ශනය නොකළ බව රුසියානු ජනාධිපති ව්ලැදිමීර් පුටින් පවසනවා.\nඑහිදී තමන්ට තවත් බොහෝදෑ කළ හැකි අතර අවශ්‍ය වුවහොත් එම විකල්පයන් ද භාවිත කිරීමට සූදානම් බවයි රුසියානු ජනාධිපතිවරයා කියා සිටියේ.\nජනාධිපති පුටින් මේ බව සඳහන් කළේ සිරියානු සාම සැලැස්ම සදහා එක්සත් ජාතීන්ගේ ආරක්ෂක මණ්ඩලයේ අනුමැතිය හිමිවී දිනකට පසුවයි.\nදැනට පස්වන වසරට එළඹ ඇති සිරියානු සිවිල් යුද්ධයෙන් දෙලක්ෂ 50,000 ක් පමණ ජීවිතක්ෂයට පත්ව ඇති අතර, මිලියන සංඛ්‍යාත සිරියානුවන් අවතැන්වී සිටිනවා.\nජගත් ආරක්ෂක මණ්ඩලය අනුමත කළ සාම සැලැස්මට අනුව, සිරියානු රජය සහ විපක්ෂ කණ්ඩායම් අතර සාකච්ඡා ලබන වසර මුලදී ආරම්භ කෙරෙන අතර මාස 6 ක් තුළ ඒකාබද්ධ රජයක් පිහිටුවීමට නියමිතයි.",
       "URL": "https://www.hirunews.lk/122432/බලය-මුළුමනින්-පෙන්නුවේ-නැහැ",
       "Category": "International News",
       "Parent URL": "https://www.hirunews.lk/international-news.php?pageID=679"
}