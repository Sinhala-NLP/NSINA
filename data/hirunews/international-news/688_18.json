{
       "Source": "hirunews",
       "Timestamp": "Tuesday, 17 November 2015 - 9:45",
       "Headline": "ඇමරිකාව, සිරියානු සරණාගතයින් ප්‍රතික්ෂේප කරයි",
       "News Content": "ප්‍රංශයේ පැරිස් නුවරට එල්ල වූ ත්‍රස්ත ප්‍රහාරයට පැමිණි එක් ත්‍රස්තවාදියෙකු සිරියානු සරණාගතයෙකුවීම හේතුවෙන් සිරියානුවන්ට තම රට තුළ රැකවරණ ලබාදීම ඇමරිකාව ප්‍රතික්ෂේප කරනු ඇතැයි වාර්තා වනවා.\nමේ සම්බන්ධයෙන් තීරණය කරනු ලබන්නේ ඇමරිකාවේ ප්‍රාන්ත රජයන්. දැනටමත් ඇලබාමා, ටෙක්සාස්, ෆ්ලොරිඩා ඇතුළු ප්‍රාන්ත 17ක් සිරියානු සරණාගතයන්ට තම ප්‍රාන්තය තුළ රැකවරණ ලබාදීම ප්‍රතික්ෂේප කර ඇති බවයි විදෙස් වාර්තා සඳහන් කළේ.\nසිරියානු යුද්ධයෙන් පළා යන සරණාගතයන් දස දහසකට ඉදිරි වසර තුළ දී රැකවරණ ලබාදීමට ඇමරිකාව මීට පෙර ප්‍රතිඥා ලබාදුන්නා.",
       "URL": "https://www.hirunews.lk/120345/ඇමරිකාව-සිරියානු-සරණාගතයින්-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=688"
}