{
       "Source": "hirunews",
       "Timestamp": "Saturday, 10 June 2017 - 12:55",
       "Headline": "තෙරේසා මේ, සුළුතර ආණ්ඩුවක් පිහිටුවීමට සූදානමින්",
       "News Content": "පසුගිය දා පැවැත්වුණු මහ මැතිවරණයේදී බහුතර බලයක් ලබා ගැනීමට නොහැකි වුවත් සුළුතර ආණ්ඩුවක් පිහිටුවීමට සූදානමින් සිටින බව බ්‍රිතාන්‍ය අගමැතිනී තෙරේසා මේ පවසනවා.\nඇය මේ බව ප්‍රකාශයට පත් කර ඇත්තේ බ්‍රිතාන්‍ය මහරැජිණ මුණ ගැසීමෙන් අනතුරුවයි.\nබ්‍රිතාන්‍ය මහමැතිවරණයේ ප්‍රතිඵලවලට අනුව අගමැතිනී තෙරේසා මේ, ගේ පාලක කන්සර්වේටිව් පක්ෂයට ආණ්ඩුවක් පිහිටුවීම සඳහා බහුතර බලය අහිමි වුණා.\nබ්‍රිතාන්‍ය ක්‍රමවේදයට අනුව යම් පක්ෂයක් ආණ්ඩුවක් පිහිටුවීමට නම් පහළ මන්ත්‍රී මණ්ඩලයේ ආසන 650න් 326ක බලය තහවුරු කර ගත යුතු නමුත්, කන්සර්වේටිව් පක්ෂයට දිනා ගත හැකි වූයේ ආසන 315ක් පමණයි.\nකම්කරු පක්ෂය ආසන 261ක බලය තහවුරු කර ගත්තා.\nඒ අනුව නව ආණ්ඩුවක් පිහිටුවීමට නම් ප්‍රධාන දේශපාලන පක්ෂ දෙකට සුළුතර පක්ෂවල සහය ලබාගැනීමට සිදුවනවා.\nඅගමැතිනී තෙරේසා මේ, නියමිත කාලයට වසර 03කට පෙර මහමැතිවරණය කැදවනු ලැබුවේ බ්‍රිතාන්‍ය යුරෝපා සංගමයෙන් ඉවත්වීමේ ක්‍රමවේදය අවශ්‍ය බව පවසමින්.",
       "URL": "https://www.hirunews.lk/163243/තෙරේසා-මේ-සුළුතර-ආණ්ඩුවක්-පිහිටුවීමට-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=472"
}