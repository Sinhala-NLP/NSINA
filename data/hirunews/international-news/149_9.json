{
       "Source": "hirunews",
       "Timestamp": "Tuesday, 08 December 2020 - 9:56",
       "Headline": "පාප්වහන්සේ මාර්තු මාසයේ ඉරාකයට",
       "News Content": "ශූද්ධෝත්තම ප්‍රැන්සිස් පාප්වහන්සේ ලබන මාර්තු මාසයේ ඉරාකයේ ඓතිහාසික සංචාරයකට එක්වන බව වතිකානය නිවේදනය කරනවා.\n83 හැවිරිදි වියේ පසුවන පාප්වහන්සේ දීර්ඝ කාලයක සිට මැදපෙරදිග සංචාරය කිරීමේ කැමැත්තෙන් පසුවුවද කොරෝනා වසංගත තත්වය හමුවේ එය සිදු කිරීමට නොහැකි වුණා.\nමාර්තු පස්වනදා සිට අටවනදා දක්වා ශුද්ධෝත්තම ප්‍රැන්සිස් පාප්වහන්සේ ඉරාකයේ සංචාරය කිරීමට නියමිත අතර, රෝමානු කතෝලික ප්‍රධානියෙකු ඉරාකයේ සංචාරයක නිරතවන පළමු අවස්ථාව මෙය වනවා.\nඑමෙන්ම කොරෝනා වසංගතය තත්වය ඇතිවීමෙන් පසු පාප් වහන්සේ සිදුකරන පළමු විදේශ සංචාරය මෙය වීමද විශේෂත්වයක්.\nඉරාකයේ කතෝලිකයන් මිලියනයකට අධික පිරිසක් ජීවත්වූ අතර, පසුගිය දශක දෙක තුළ සීග්‍රයෙන් එරට කතෝලික ජනගහණය පහත වැටී ඇති බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/256551/පාප්වහන්සේ-මාර්තු-මාසයේ-ඉරාකයට",
       "Category": "International News",
       "Parent URL": "https://www.hirunews.lk/international-news.php?pageID=149"
}