{
       "Source": "hirunews",
       "Timestamp": "Friday, 31 March 2017 - 10:45",
       "Headline": "ස්කොට්ලන්තය නැවතත් බ්‍රි‍තාන්‍යයෙන් වෙන්වීමේ උත්සාහයක",
       "News Content": "ස්කොට්ලන්තය, මහා බ්‍රිතාන්‍යයෙන් වෙන් විය යුතු ද යන්න පිළිබද නැවතත් ජනමත විචාරණයක් පැවැත්වීම සදහා වූ නිල ඉල්ලීමට එරට අග්‍රාමාත්‍යවරිය වන නිකොලා ස්ටර්ජන් ඊයේ අත්සන් තැබුවා.\nදෙවන ජනමත විචාරණය සදහා ස්කොට්ලන්ත පාර්ලිමේන්තුව ඊයේ අනුමැතිය ලබාදුන්නේ ඡන්ද 69ට 59 ක් ලෙසින්.\nකෙසේ නමුත්, බ්‍රිතාන්‍යය, යුරෝපා සංගමයෙන් වෙන් වීමේ ක්‍රියාවලිය අවසන් වනතුරු එවැනි ජනමත විචාරණයක් පැවැත්විය නොහැකි බව බ්‍රිතාන්‍ය අගමැතිනි තෙරේසා මේ දැනටමත් ප්‍රකාශ කර තිබෙනවා.\nඑක්සත් රාජධානිය යුරෝපා සංගමයෙන් වෙන් වීමට කැමැත්ත පළ කළ ද, ඒ සදහා වූ ජනමත විචාරණයේදී ස්කොට්ලන්තවාසීන් සියයට 68 ක් ප්‍රකාශ කළේ යුරෝපා සංගමයේ තවදුරටත් රැදී සිටිය යුතු බවයි.",
       "URL": "https://www.hirunews.lk/158172/ස්කොට්ලන්තය-නැවතත්-බ්‍රි‍තාන්‍යයෙන්-වෙන්වීමේ-උත්සාහයක",
       "Category": "International News",
       "Parent URL": "https://www.hirunews.lk/international-news.php?pageID=499"
}