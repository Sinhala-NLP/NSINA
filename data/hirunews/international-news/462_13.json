{
       "Source": "hirunews",
       "Timestamp": "Friday, 07 July 2017 - 15:32",
       "Headline": "මංගල දිනයේ දී අවාසනාවන්ත ලෙස ජීවිතයෙන් සමුගත් මනාල යුවල",
       "News Content": "සිය මංගල දිනයේදී ජිවිතයෙන් සමුගත් විවාහක යුවලක් පිළිබදව විදෙස් මාධ්‍ය වාර්තා කරනවා.\nමෙලෙස තම මංගල දිනයේදී ජීවතක්ෂයට පත්ව ඇත්තේ බ්‍රසීල ජාතික යුවලක් බවයි වාර්තා වන්නේ.\nඔවුන්ගේ විවාහ මංගල දිනයේ තම සැමියා පුදුම කිරීමේ බලාපොරොත්තුවෙන් මනාලිය විසින් ගුවන් සවාරියක් සුදානම් කර තිබෙනවා.\nඑහිදී විවාහක යුවලට අමතරව එම අවස්ථාවේ ඡායාරූප ලබා ගැනීම සදහා ඡායාරූප ශිල්පිනියක්ද ඒ සදහා එක්ව ඇති බවයි වාර්තා වන්නේ.\nඑම ඡායාරූප ශිල්පිනිය මස 06ක ගැබිණියක් බවද සදහන්.\nගුවන් සවාරියයේ යෙදෙන අතරතුර අයහපත් කාලගුණයත් සමඟ හෙළිකොප්ටර් යානය කාර්මික දෝෂයකට ලක්වීමෙන් මෙම අනතුර සිදුව තිබෙනවා.\nඑරට මාධ්‍ය වාර්තා කරන්නේ අනතුරෙන් 05 දෙනෙකු ජිවිතක්ෂයට පත්ව ඇති බවයි.\nබ්‍රසීලයේ සෝවෝ පාළුවෝ සිට රෝමමීර් ද නාසිමෙන්ටෝ සිල්වා දක්වා ගුවනින් ගමන් කරන අතරතුරයි ඔවුන් මෙලෙස අවාසනාවන්ත ඉරණමට ගොදුරු වී ඇත්තේ.\nකෙසේ වෙතත් අනතුර සිදුවන අවස්ථාව  ඡායාරූප ශිල්පිනියගේ කැමරාවේ සටහන් වී තිබුණා.",
       "URL": "https://www.hirunews.lk/165324/මංගල-දිනයේ-දී-අවාසනාවන්ත-ලෙස-ජීවිතයෙන්-සමුගත්-මනාල-යුවල",
       "Category": "International News",
       "Parent URL": "https://www.hirunews.lk/international-news.php?pageID=462"
}