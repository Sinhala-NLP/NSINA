{
       "Source": "hirunews",
       "Timestamp": "Friday, 13 May 2016 - 12:40",
       "Headline": "හිටපු ජනපතිනිය ඉවත් කිරීමට එරෙහිව බ්‍රසීලයේ විරෝධතා",
       "News Content": "බ්‍රසීල ජනපතිනි ඩිල්මා රූසෙෆ් බලයෙන් පහ කිරීමේ දෝෂාභියෝග ක්‍රියාවලියට එරෙහිව එරට ජනයා සාවෝ - පොලෝ අගනුවර ඊයේ විරෝධතාවල නිරත වුණා.\nඔවුන් වර්තමාන වැඩබලන ජනාධිපති මිචෙල් ටෙමර් ගේ බලකොටුව සිය විරෝධතා සදහා තෝරා ගෙන ඇති බවයි විදෙස් වාර්තා සදහන් කළේ.\nඔවුන් කියා සිටියේ තමන් වැඩබලන ජනාධිපතිවරයාගේ රජය පිළිනොගන්නා බවයි.\nජනතා ඡන්දයෙන් තේරී පත් නොවූ රජයකට ගරු කළ නොහැකි බවත් ඔවුන් කියා සිටියා.\nහිටපු ජනපතිනි ඩිල්මා රූසෙෆ් ට බලය අහිමිවූයේ එරට සෙනෙට් සභාව බදාදා සම්මත කළ යෝජනාවකින්.\nඇයට එරෙහි දෝෂාභියෝගය විභාග කිරීම සදහා සෙනෙට් සභිකයන් 55 ට 20ක් ලෙස කැමැත්ත පළ කළා.\nකෙසේ නමුත් එය කුමන්ත්‍රණයක් ලෙස හැදින්වූ හිටපු ජනපතිනිය යුක්තිය උදෙසා සටන් කරන බව කියා සිටිනවා.\nදැන් බලයට පත්වී සිටින්නේ ජනාධිපතිනි රූසෙෆ්ගේ පාලනයේ උප ජනාධිපතිවරයා ලෙස කටයුතු කළ පුද්ගලයායි.\nවැඩබලන ජනපති පදවියට පත් මිචෙල් ටෙමර් ඊයේ නව අමාත්‍ය මණ්ඩලයක් ද පත් කළ අතර හිටපු මහබැංකු අධිපතිවරයා මුදල් අමාත්‍යවරයා ලෙස පත් කර තිබෙනවා.\nරටේ ආර්ථිකය ගොඩගැනීම තම ප්‍රමුඛ කාර්යය බවයි ඔහු සදහන් කළේ.",
       "URL": "https://www.hirunews.lk/133104/හිටපු-ජනපතිනිය-ඉවත්-කිරීමට-එරෙහිව-බ්‍රසීලයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=635"
}