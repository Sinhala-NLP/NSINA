{
       "Source": "hirunews",
       "Timestamp": "Thursday, 24 June 2021 - 15:16",
       "Headline": "ජපානය, ඇමරිකාව සමඟ ශ්‍රී ලංකා නාවික හමුදාව බහුපාර්ශවීය නාවික අභ්‍යාසයක",
       "News Content": "ජපාන ස්වයං ආරක්ෂක සාගරික බලකාය සහ ඇමරිකානු නාවික හමුදා මෙරට නාවික හමුදාව සමඟ එක්ව පවත්වන බහුපාර්ශවීය නාවික අභ්‍යාසයේ සමාරම්භය අද සිදුවුණා.\nඒ, මාර්ගගත ක්‍රමවේදයට අනුව ත්‍රිකුණාමලය නාවික තටාකාංගනයේදීයි.\nමෙම නාවික අභ්‍යාසයේ වරාය අදියර මාර්ගගත ක්‍රමවේදයට අනුව අද සහ හෙට පැවැත්වෙන අතර, මුහුදු අදියර අනිද්දා සිට 30 වනදා දක්වා ත්‍රිකුණාමලයට ඔබ්බෙන් නැගෙනහිර මුහුදු තීරයේදී පැවැත්වීමට කටයුතු සූදානම් කර තිබෙනවා.\nමෙහි සමාප්තිය මාර්ගගත ක්‍රමවේදයට අනුව ලබන 30 වනදා ත්‍රිකුණාමලය නාවික තටාකාංගනයේදී පවත්වන බවයි නාවික හමුදාව ප්‍රකාශ කළේ.",
       "URL": "https://www.hirunews.lk/275231/ජපානය-ඇමරිකාව-සමඟ-ශ්‍රී-ලංකා-නාවික-හමුදාව-බහුපාර්ශවීය-නාවික-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=108"
}