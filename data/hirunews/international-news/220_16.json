{
       "Source": "hirunews",
       "Timestamp": "Tuesday, 26 November 2019 - 8:24",
       "Headline": "මිහිතලය උණුසුම් කරන හරිතාගාර වායු, වාර්තාගත මට්ටමකට",
       "News Content": "මිහිතලයේ උණුසුමට හේතු වන වායුගෝලයේ හරිතාගාර වායු එක්රැස් වීම පසුගිය වසරේදී වාර්තාගත ඉහළ මට්ටමකට පැමිණ ඇති බව ලෝක කාලගුණ විද්‍යා සංවිධානය පවසනවා.\nඑමගින් පෙන්වා දෙන්නේ වායුගෝලයේ කාබන් ඩයොක්සයිඞ් ඇතුළු හරිතාගාර වායු 1990 දශකයේ සිට සියයට 43කින් ඉහළ ගොස් ඇති බවයි.\nඑමෙන්ම, කාර්මිකකරණයට පෙර පැවති මට්ටම මෙන් සියයට 147 ගුණයකින් උණුසුම් කාරක වායු මට්ටම ඉහළ ගොස් තිබෙනවා. වායුගෝලයේ පවතින හරිතාගාර වායුවලින් හතරෙන් එකක් සාගර මගින් ද ඊට සමාන ප්‍රමාණයක් මහපොළොව සහ එහි ශාඛ මගින් ද අවශෝෂණය කර ගනු ලබනවා.\nඑම සංසිද්ධිවලින් අනතුරුව ද වායුගෝලයේ හරිතාගාර වායු මට්ටම කැපී පෙනෙන ලෙස ඉහළ ගොස් ඇති බවයි ලෝක කාලගුණ විද්‍යා සංවිධානය සඳහන් කළේ. දැන් පවතින මට්ටමින් වායුගෝලයේ කාබන් ඩයොක්සයිඞ් ප්‍රතිශතයක් පැවති බවට විශ්වාස කෙරෙන්නේ වසර මිලියන 3 සිට 5 දක්වා කාලයේදියි.\nඑවකට මිහිතලයේ උෂ්ණත්වය මීට වඩා සෙල්සියස් අංශක දෙකකින් හෝ 3කින් පමණ ඉහළ මට්ටමකින් පැවති අතර, සාගර ජල මට්ටම ද මීටර් 10 සිට\n20ක් දක්වා ඉහළ මට්ටමක පැවති බවයි විශ්වාස කෙරෙන්නේ.",
       "URL": "https://www.hirunews.lk/229000/මිහිතලය-උණුසුම්-කරන-හරිතාගාර-වායු-වාර්තාගත-මට්ටමකට",
       "Category": "International News",
       "Parent URL": "https://www.hirunews.lk/international-news.php?pageID=220"
}