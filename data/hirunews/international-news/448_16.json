{
       "Source": "hirunews",
       "Timestamp": "Saturday, 19 August 2017 - 11:20",
       "Headline": "බාසිලෝනා ප්‍රහාරයේ ප්‍රධාන සැකකරු තවමත් නිදැල්ලේ",
       "News Content": "ස්පාඤ්ඤයේ බාසිලෝනා නුවර රම්බ්ලස් සංචාරක නිකේතන ප්‍රදේශයේ ජනතාව වෙත ට්‍රක් රථයක් පදවා 13 දෙනෙකු ඝාතනය කිරීමේ සිද්ධියේ ප්‍රධාන සැකකරු පොලිස් වෙඩි පහරින් මිය ගිය පුද්ගලයා නොවන බව එරට පොලීසිය දැන් ප්‍රකාශ කරනවා.\nකෙසේ නමුත්, මව්සා අවුකර්බීර් නැමැති මොහු ඇතුළු කම්බ්‍රිල්ස් ප්‍රදේශයේදී පොලිස් වෙඩි පහරින් මිය ගිය සැකකරුවන් 5 දෙනාම සිද්ධියට සම්බන්ධ පුද්ගලයන් බවටයි විශ්වාස කෙරෙන්නේ.\nඑහෙත් ට්‍රක් රථය පැදවූ තැනැත්තා මොරොක්කෝවේ උපත ලැබූ යූනෙස් අබුයාකුම් නැමැත්තා ලෙස දැන් නම් කර තිබෙනවා.\n22 හැවිරිදි මොහු සිද්ධියෙන් පසු දිව ගොස් අතුරුදන්ව තිබුණා.\nතවමත් නිදැල්ලේ සිටින එම සැකකරු සොයා ස්පාඤ්ඤ පොලීසිය දැවැන්ත මෙහෙයුමක් ආරම්භ කර ඇති බව සඳහන්.",
       "URL": "https://www.hirunews.lk/168829/බාසිලෝනා-ප්‍රහාරයේ-ප්‍රධාන-සැකකරු-තවමත්-නිදැල්ලේ",
       "Category": "International News",
       "Parent URL": "https://www.hirunews.lk/international-news.php?pageID=448"
}