{
       "Source": "hirunews",
       "Timestamp": "Sunday, 07 June 2020 - 19:48",
       "Headline": "වොෂින්ටන් අගනුවර විරෝධතාකරුවන්ගෙන් පිරෙයි",
       "News Content": "නිරායුද කළු ජාතික ජෝර්ජ් ෆ්ලොයිඞ්ගේ ඝාතන සිද්ධියෙන් පසු ඇමරිකාව පුරා 12 වන දිනටත් විරෝධතා ක්‍රියාත්මක වුණේ වොෂින්ටන් අගනුවර වීථි විරෝධතාකරුවන්ගෙන් පිරී ඉතිරී යමින්.\nමේ අතර, ඇමරිකාවේ පැවැත්වෙන විරෝධතාවලට සහය පළ කරමින් ලන්ඩනයේ ද දැවැන්ත විරෝධතා පැවති අතර පොලීසිය සහ විරෝධතාකරුවන් අතර ඇති වූ ගැටුම්වලදී පොලිස් නිලධාරීන් 10 දෙනෙකු තුවාල ලැබුවා.\nඑහිදී විරෝධතාකරුවන් 14 දෙනෙකු අත්අඩංගුවට ගෙන ඇති බවයි එරට වාර්තා සඳහන් කළේ.\nජර්මනියේ බර්ලින් අගනුවර ද කළු ඇඳුමෙන් සැරසුණු පිරිස් නිහඬ විරෝධතාවන්හි නිරත වූයේ වාර්ගිකත්වයට සහ පොලීසියට එරෙහිව විරෝධය පළ කරමින්.\nඕස්ට්‍රේලියාවේ සිඞ්නි ඇතුළු නගර කිහිපයක ද විරෝධතා පැවති අතර, 20,000කට අධික පිිරිසක් ඒ සඳහා එක්ව සිටි බව සඳහන්.",
       "URL": "https://www.hirunews.lk/242516/වොෂින්ටන්-අගනුවර-විරෝධතාකරුවන්ගෙන්-පිරෙයි",
       "Category": "International News",
       "Parent URL": "https://www.hirunews.lk/international-news.php?pageID=179"
}