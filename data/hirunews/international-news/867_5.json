{
       "Source": "hirunews",
       "Timestamp": "Wednesday, 30 January 2013 - 8:11",
       "Headline": "විශ්වරූපම් ඉන්දීය තහනම ඉවතට.",
       "News Content": "මතභේදයට ලක් වූ 'විශ්වරූපම්' චිත්‍රපටය සඳහා පනවා තිබූ ඉන්දීය තහනම ඉවත් කිරීමට චෙන්නායි මහාධිකරණය ඊයේ (29) නියෝගයක් නිකුත් කළා. දකුණු ඉන්දීය සුපිරි නළු කමලා හසන් ප්‍රධාන චරිතය නිරූපණය කරමින් අධ්‍යක්ෂණය කළ 'විශ්වරූපම්' චිත්‍රපටය ඉන්දියාව තුළ ප්‍රදර්ශනය කිරීමට පසුගිය 24 වැනිදා  තහනමක් පැනවුණා. ජාතිවාදී හැගීම් ඉස්මතු වන ආකාරයේ දර්ශන මෙම චිත්‍රපටය තුළ අන්තර්ගත වන බව සදහන් කරමිනුයි මෙම චිත්‍රපටය ප්‍රදර්ශනය තහනම් කෙරුණේ. හින්දු - මුස්ලිම් අන්තවාදී ගැටුමක් මෙම චිත්‍රපටයට තේමාව වී තිබෙනවා. විශ්වරූපම් චිත්‍රපටය ශ්‍රී ලංකාව තුළ ද ප්‍රදර්ශනය කිරීම පසුගිය දා තහනම් කළා.",
       "URL": "https://www.hirunews.lk/52387/විශ්වරූපම්-ඉන්දීය-තහනම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=867"
}