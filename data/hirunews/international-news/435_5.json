{
       "Source": "hirunews",
       "Timestamp": "Friday, 29 September 2017 - 7:49",
       "Headline": "උතුරු කොරියාවට එල්ල කරන තර්ජන ගැන IS නායකයාගෙන් හඬ පටයක්",
       "News Content": "බටහිර රටවල් විසින් කිහිපවිටක්ම මියගිය බවට ප්‍රකාශ කළ ඉස්ලාමීය රාජ්‍ය හෙවත් අයි.එස්. සංවිධානයේ නායක අබු බකර් අල් බග්ඩාඩි ගේ හඩපටයක් ඊයේ (28) නිකුත් කර තිබෙනවා.\nඅයි.එස්.සංවිධානය මගින් අන්තර්ජාලයට මුදාහල එම හඩපටය මගින් අයි.එස්.නායකයා ජපානයට සහ ඇමරිකා එක්සත් ජනපදයට උතුරු කොරියාව එල්ල කරන තර්ජන ගැන ද සිහිපත් කර ඇති බව සදහන්.\nඅයි.එස්. නායක බග්ඩාඩිගේ හිසට ඇමරිකාව විසින් ඩොලර් මිලියන 25 ක ලන්සුවක් ඉදිරිපත් කර ඇති අතර පසුගිය 2014 වසරේ ජූලි මාසයෙන් පසු ඔහු ජනතාව අතර පෙනී සිටියේ නැහැ.\nඅවසන් වරට අයි.එස් නායකයා වීඩියෝ පටයක් නිකුත් කළේ ඉරාකයේ මොසුල් නුවර අත්පත් කර ගැනීමෙන් අනතුරුවයි.",
       "URL": "https://www.hirunews.lk/172110/උතුරු-කොරියාවට-එල්ල-කරන-තර්ජන-ගැන-නායකයාගෙන්-හඬ-පටයක්",
       "Category": "International News",
       "Parent URL": "https://www.hirunews.lk/international-news.php?pageID=435"
}