{
       "Source": "hirunews",
       "Timestamp": "Monday, 04 December 2017 - 13:50",
       "Headline": "තීරණාත්මක යුද අභ්‍යාසයක් අද කොරියානු අර්ධද්වීපයේ ඇරඹේ",
       "News Content": "ඇමරිකා එක්සත් ජනපදය සහ දකුණු කොරියාව ඒකාබද්ධව පවත්වන දැවැන්තම යුද අභ්‍යාසය අද ආරම්භ වනවා.\nඒ සඳහා එෆ්. 22 වර්ගයේ නවීනතම ජෙට් ප්‍රහාරක යානා ඇතුලූ ගුවන් යානා 230 ක් එක්වන බවයි විදෙස් වාර්තා සඳහන් කළේ.\nඋතුරු කොරියාව මෙම යුද අභ්‍යාසය හඳුන්වන්නේ දැඩි ප්‍රකෝපකාරී ක්‍රියාවක් ලෙසයි.\nඑමෙන්ම මෙමඟින් න්‍යෂ්ටික යුද්ධයක් ඇරඹීමේ අවදානමක් පවතින බවට ඇමරිකානු මහජන නියෝජිතයන් පවා අනතුරු අඟවා තිබෙනවා.\nඇමරිකා එක්සත් ජනපදය සහ දකුණු කොරියාව මෙම පස්දින ඒකාබද්ධ යුද අභ්‍යාසය අරඹන්නේ උතුරු කොරියාව නවතම අන්තර් මහද්වීපික බැලස්ටික් මිසයිලය අත්හදා බලා දින 5 කට පසුවයි.",
       "URL": "https://www.hirunews.lk/177562/තීරණාත්මක-යුද-අභ්‍යාසයක්-අද-කොරියානු-අර්ධද්වීපයේ-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=416"
}