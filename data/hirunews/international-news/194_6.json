{
       "Source": "hirunews",
       "Timestamp": "Sunday, 01 March 2020 - 9:29",
       "Headline": "මොහිදීන් යාසින් මැලේසියාවේ නව අගමැති ලෙස දිවුරුම් දෙයි",
       "News Content": "මොහිදීන් යාසින් මැලේසියාවේ නව අග්‍රාමාත්‍යවරයා ලෙස අද දිවුරුම් දුන්නා.\nඒ, සතියක් පුරා එරට පැවති දේශපාලන අර්බුදය නව මගකට යොමු කරමින්.\nමැලේසියානු රජ මැදුර නිවේදනය කළේ මුහයිද්දීන් යාසින් පාර්ලිමේන්තුවේ බහුතර ප්‍රසාදය ලබාගත හැකි අපේක්ෂකයා බවයි.\n94 හැවිරිදි අග්‍රාමාත්‍ය මහතිර් මොහොමඩ් පසුගිය සතියේ ඉල්ලා අස්වූ අතර, ඔහුගෙන් පසු අන්වර් ඊබ්‍රාහිම් අග්‍රාමාත්‍ය ධුරයට පත්වනු ඇති බවටයි විශ්වාස කෙරුණේ.\nමොහිදීන් යාසින් අග්‍රාමාත්‍යවරයා ලෙස පත්වීම හිටපු අගමැති මහතීර් මොහොමඩ් මැලේසියාවේ දේශපාලන බල අරගලයෙන් පරාජය වීමක් ලෙස ඇතමුන් හඳුන්වනවා.\nනව අගමැතිවරයා හෙට දිනයේ මැලේසියා පාර්ලිමේන්තුවේදී සිය බහුතරය පෙන්විය යුතු අතර, එසේ කිරීමට අපොහොසත් වුවහොත් මැතිවරණයකට යාම හැර වෙනත් විකල්පයක් නොමැති බව හිටපු අගමැති මහතිර් මොහොමඞ් ප්‍රකාශ කළා.",
       "URL": "https://www.hirunews.lk/235540/මොහිදීන්-යාසින්-මැලේසියාවේ-නව-අගමැති-ලෙස-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=194"
}