{
       "Source": "hirunews",
       "Timestamp": "Sunday, 14 April 2013 - 16:39",
       "Headline": "නේපාල ජාතික රූපවාහිනි වැඩසටහන මෙහෙයවන්නෙකුගෙන් ලෝක වාර්තාවක්.",
       "News Content": "නේපාලයේ රූපවාහිනි වැඩසටහන් නිවේදකයෙකු ලොව දීර්ඝතම රූපවාහිනි වැඩසටහන මෙහෙයවමින් නව ලෝක වාර්තාවක් පිහිටුවා තිබෙනවා. පැය 62 ක කාලයක් මෙලෙස රූපවාහිනි වැඩසටහනක් මෙහෙයවීමෙන් නව ලෝක වාර්තාව තබා ඇත්තේ රාබී ලමිචාන් නමැති නේපාල ජාතික රූපවාහිනි නිවේදකයෙකු විසින්. බුදු රජාණන් වහන්සේ උත්පත්තිය ලැබුවේ නේපාලයේ ද යන්න සාකච්ඡා කිරීම සඳහා පැවති මෙම රූපවාහිනි වැඩසටහනට නේපාලයේ දේශපාලඥයින්, මාධ්‍යවේදීන් මෙන්ම, විද්වතුන් ද සහභාගි වී තිබෙනවා. මීට පෙර පැය 52 ක කාලයක් දීර්ඝතම රූපවාහිනි වැඩසටහන මෙහෙයවමින් මෙම ලෝක වාර්තාවට හිමිකම් කියනු ලැබුවේ යුක්රේන ජාතික රූපවාහිනි වැඩසටහන් නිවේදකයින් දෙදෙනෙකු විසින්.",
       "URL": "https://www.hirunews.lk/57159/නේපාල-ජාතික-රූපවාහිනි-වැඩසටහන-මෙහෙයවන්නෙකුගෙන්-ලෝක-වාර්තාවක්",
       "Category": "International News",
       "Parent URL": "https://www.hirunews.lk/international-news.php?pageID=848"
}