{
       "Source": "hirunews",
       "Timestamp": "Monday, 12 October 2015 - 15:03",
       "Headline": "එක අතක බිරිඳගේ ඔළුව, අනෙත් අතේ පොරවක්",
       "News Content": "තම බිරිඳගේ කඳින් වෙන්වූ හිසක් එක් අතක සහ අනෙක් අතෙහි පොරවක්ද රැගෙන, ඉන්දියාවේ පූනේ නගරයේ සැරිසරමින් සිටි පුද්ගලයෙකු එරට පොලීසිය විසින් අත්අඩංගුවට ගෙන ඇති බව විදෙස් මාධ්‍ය වාර්තා කරනවා.\nමෙසේ අත්අඩංගුවට ගෙන ඇත්තේ පූනේ නගරයේ මුරකරුවකු ලෙස සේවය කළ රාමු චවාන් නම් 60 හැවිරිදි පුද්ගලයෙකුයි.\n45 හැවිරිදි සෝනුබායි නම්වූ රාමු චවාන්ගේ බිරිඳ තම දියණියගේ සැමියා සමඟ අනියම් සම්බන්ධයක් පවත්වන බවට  රාමු චවාන් දිගින් දිගටම සැක කර ඇති අතර මේ නිසා ඔහු බිරිඳ සමග දිගින් දිගටම ගැටුම් ඇති කරගෙ තිබෙනවා.\nපසුගිය සිකුරාදා උදෑසන සිදුවූ අඬ දබරයකින් අනතුරුව රාමු චවාන් පොරවකින් බිරිඳගේ ගෙල සිඳ ඇති අතර පසුව ඔහු  එක් අතකින් සිය බිරිඳගේ ලේ වැගිරෙන හිසත් අනෙක් අතින් ඝාතනය සඳහා යොදාගත් පොරවත් අතින් ගෙන මහමඟ ඇවිද යනු දුටු පූනේ වැසියෙක් මේ පිළිබඳව පොලිසියට කළ පැමිණිල්ලකින් පසු රාමු චවාන්  අත්අඩංගුවට ගෙන තිබෙනවා.\nමේ වන විට පොලිස් අත්අඩංගුවේ පසුවන රාමු චවාන්ගෙන් ප‍‍්‍රශ්න කිරීම සිදුවන බව පූනේ පොලිස් ආරංචි මාර්ග සඳහන් කර තිබේ. සැකකරු කිසිදු ආකාරයක මානසික ව්‍යාධියකින් පෙළෙන බවක් මෙතෙක් අනාවරණය වී නොමැති අතර මනුෂ්‍ය ඝාතන චෝදනාවක් මත ඔහු අත්අඩංගුවට ගෙන ඇති බව වාර්තාවේ.",
       "URL": "https://www.hirunews.lk/118346/එක-අතක-බිරිඳගේ-ඔළුව-අනෙත්-අතේ-පොරවක්",
       "Category": "International News",
       "Parent URL": "https://www.hirunews.lk/international-news.php?pageID=698"
}