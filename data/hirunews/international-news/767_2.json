{
       "Source": "hirunews",
       "Timestamp": "Tuesday, 20 January 2015 - 9:28",
       "Headline": "හාවුන් මෙන් පැටවුන් බෝ කිරීම කිතුදහම නොවේ - ශුද්ධෝත්තම ෆ්‍රැන්සිස් පාප් වහන්සේ.",
       "News Content": "කිතුදහම කෘතිම උපත් පාලන ක්‍රම ප්‍රතික්ෂේප කළ ද දෙමාපියන් වගකීමෙන් යුතුව කටයුතු කළ යුතු බව ශුද්ධෝත්තම ෆ්‍රැන්සිස් පාප් වහන්සේ ප්‍රකාශ කළා. ශ්‍රී ලංකාවේ සහ පිලිපීනයේ සංචාරයෙන් අනතුරුව නැවතත් රෝමයට පැමිණි පාප් වහන්සේ කියා සිටියේ කිසිදු කතෝලික බැතිමතෙකුගෙන් හාවුන් පැටවුන් බිහි කරන්න්නා සේ දරුවන් බිහි කිරීම අපේක්ෂා නොකරන බවයි. දෙමාපියභාවය, වගකීම සමඟ බැදී තිබෙන කරුණක් බව ද ශුද්ධෝ්ත්තම පාප් වහන්සේ අවධාරණය කළා. කෙසේ නමුත්, කිසිදු පිටස්තර පාර්ශවයක් වෙනත් රටක අනන්‍යතාවට පටහැනි අයුරින් මතවාද පැටවීමට උත්සාහ නොකළ යුතු බවයි පාප් වහන්සේ පෙන්වා දුන්නේ.",
       "URL": "https://www.hirunews.lk/101590/හාවුන්-මෙන්-පැටවුන්-බෝ-කිරීම-කිතුදහම-නොවේ-ශුද්ධෝත්තම-ෆ්‍රැන්සිස්-පාප්-වහන්සේ",
       "Category": "International News",
       "Parent URL": "https://www.hirunews.lk/international-news.php?pageID=767"
}