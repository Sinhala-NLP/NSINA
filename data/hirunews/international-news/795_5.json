{
       "Source": "hirunews",
       "Timestamp": "Tuesday, 15 October 2013 - 19:29",
       "Headline": "පිලිපීනයේ භූමිකම්පාවෙන් මියගිය සංඛ්‍යාව 85 ක්.",
       "News Content": "මධ්‍යම පිලිපීනයේ සංචාරක කර්මාන්තයට ප්‍රසිද්ධ දුපත් 3 ක අද (15) සිදුවූ ප්‍රබල භූ චලනයෙන් මියගිය පුද්ගලයින් සංඛ්‍යාව මේ වනවිට 85 දක්වා ඉහළ ගොස් තිබෙනවා. රික්ටර් පරිමාණයේ ඒකක 7.2ක ප්‍රබලත්වයෙන් යුත් මෙම භූ චලනයෙන් වැඩිම හානි සිදුවී ඇත්තේ පිලිපීනයේ දෙවන විශාලම නගරය වන සීබු නගරයටයි. එහි ගොඩනැගිලි රැසක් කඩාවැටී ඇති අයුරු විදෙස් මාධ්‍ය අද වාර්තා කළා. මේ වනවිට භූ කම්පනයෙන් පුද්ගලයින් 100 කට අධික සංඛ්‍යාවකට තුවාල සිදුවී ඇති අතර මියගිය පුද්ගලයින්ගේ සංඛ්‍යාව තවදුරටත් ඉහළ යා හැකි බවයි විදෙස් වාර්තා කියා සිටියේ.",
       "URL": "https://www.hirunews.lk/69344/පිලිපීනයේ-භූමිකම්පාවෙන්-මියගිය-සංඛ්‍යාව-85-ක්",
       "Category": "International News",
       "Parent URL": "https://www.hirunews.lk/international-news.php?pageID=795"
}