{
       "Source": "hirunews",
       "Timestamp": "Monday, 20 May 2019 - 9:26",
       "Headline": "චීනයේ ඇමරිකානු තානාපති ටිබෙටයේ සංචාරයකට සූදානම්",
       "News Content": "චීනයේ ඇමරිකානු තානාපති ටෙරී බ්‍රෑන්ස්ටඩ් සංචාරයක් සඳහා මෙම සතියේ  ටිබෙටය වෙත යාමට නියමිතයි.\nඔහු දින 6 ක කාලයක් එහි රැදී සිටිනු ඇති බවයි ඇමරිකානු තානාපති කාර්යාල මාධ්‍ය ප්‍රකාශකවරයා සඳහන් කළේ.\n2015 වසරෙන් පසු ඇමරිකානු තානාපතිවරයෙක් ටිබෙටයේ සංචාරයකට එක්වන පළමු අවස්ථාව මෙයයි.\nඇමරිකාව සහ චීනය අතර වෙළඳ යුද්ධයක් නිර්මාණය වෙමින් පවතින පසුබිමක චීනයේ ඇමරිකානු තානාපතිවරයා මෙම සංචාරය සිදුකිරීමද විශේෂත්වයක්.",
       "URL": "https://www.hirunews.lk/216720/චීනයේ-ඇමරිකානු-තානාපති-ටිබෙටයේ-සංචාරයකට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=265"
}