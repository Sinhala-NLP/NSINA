{
       "Source": "hirunews",
       "Timestamp": "Friday, 22 October 2021 - 13:18",
       "Headline": "චීන ආක්‍රමණයකදී තායිවානය රැකගන්නා බව ඇමරිකාව කියයි",
       "News Content": "චීනය විසින් සිය රටේ ප්‍රාන්තයක් ලෙස සළකන තායිවාන දිවයින ආක්‍රමණය කළහොත් එය, රැකගැනීම සඳහා ඉදිරිපත් වන බව ඇමරිකානු ජනාධිපති ජෝ බයිඩ්න් ප්‍රකාශ කළා.\nඑය, ඇමරිකාව අනුමත කරන එක් චීනයක් සඳහා වන ප්‍රතිපත්තියෙන් නික්මීමක් ලෙසයි විචාරකයන් හැඳින්වූයේ.\nකෙසේ නමුත් තායිවානය ආක්‍රමණයකින් මුදාගැනීම එම ප්‍රතිපත්තියෙන් ඉවත්වීමක් නොවන බව ධවල මන්දිරය පසුව සඳහන් කළා.\nචීන යුද ගුවන් යානා තායිවාන ගුවන් තලය ආක්‍රමණය කිරීම පසුගිය කාලය තුළම වාර්තාවුණා.",
       "URL": "https://www.hirunews.lk/285724/චීන-ආක්‍රමණයකදී-තායිවානය-රැකගන්නා-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=86"
}