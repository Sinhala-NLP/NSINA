{
       "Source": "hirunews",
       "Timestamp": "Friday, 23 August 2019 - 14:12",
       "Headline": "කාශ්මීරයේ ආරක්ෂක විධි විධාන දැඩි කෙරේ",
       "News Content": "බෙදුම්වාදී කණ්ඩායම් විසින් විරෝධතා රැලි සංවිධාන කිරීමත් සමඟ ඉන්දු - කාශ්මීරයේ අගනුවර වන ශ්‍රී නගර් හි ආරක්ෂාව දැඩි කිරීමට ඉන්දීය රජය පියවර ගෙන තිබෙනවා.\nමුස්ලිම් බහුතරයක් වෙසෙන ජම්මු කාශ්මීරයේ ප්‍රාන්ත තත්ත්වය ඉවත් කොට මධ්‍යම රජයේ පාලනය යටතට ගැනීමෙන් පසු එහි පවතින්නේ දැඩි උණුසුම් වාතාවරණයක්.\nදැඩි රැකවල් යොදා තිබුණද එක්සත් ජාතීන්ගේ නියෝජිත කාර්යාලය වෙත අද විරෝධතා පාගමනක් සංවිධාන කර ඇති බවට ඊයේ රාත්‍රියේ එහි පෝස්ටර් අලවා තිබූ සඳහන්.\nඒ අනුව එහි අද අමතර භට පිරිස් යොදවා පොලිස් මුර සංචාර ඉහළ නංවා ඇති අතර, ඇඳිරි නීතිය පැනවූ බවට පොලිස් රථවල ශබ්ද විකාශන යන්ත්‍රවලින් දැනුම් දුන් බවයි විදෙස් වාර්තා සඳහන් කළේ.\nපසුගිය අගෝස්තු 05 වැනිදා සිට කාශ්මීරයට සන්නිවේදන සහ සංචාර සීමාවන් පනවා ඇති අතර, ප්‍රාදේශීය දේශපාලනඥයන් රැසක් තවදුරටත් නිවාස අඩස්සියේ පසුවනවා.",
       "URL": "https://www.hirunews.lk/222803/කාශ්මීරයේ-ආරක්ෂක-විධි-විධාන-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=243"
}