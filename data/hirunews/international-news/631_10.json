{
       "Source": "hirunews",
       "Timestamp": "Wednesday, 25 May 2016 - 17:14",
       "Headline": "දියණිය දුෂණය කරන්න හැදු පියාට මව දුන් දඩුවම",
       "News Content": "සිය දියණිය දුෂණය කිරීමට උත්සාහ කල ස්වාමියා බිරිඳ විසින් විසින් ඝාතනය කර තිබෙනවා.\nඒ ඉන්දියාවේ බිහාර් ප්‍රාන්තයේදීයි.\n40 හැවිරිදි සිය ස්වාමියා දියණිය දුෂණය කිරීමට උත්සාහ කරනු දුටු කාන්තාව ඔහුට පොරොවකින් පහරදී මෙලෙස ඝාතනය කර ඇති බවයි ඉන්දීය පුවත් සේවාවල දැක්වෙන්නේ.\nඝාතනයෙන් අනතුරුව ඇය සිය දරුවන් ද රැගෙන පොලිසියට පැමිණ භාරවී තිබෙනවා.\nපොලිස් භාරයට පත්වු 35 හැවිරිදි කාන්තාව ප්‍රකාශකර ඇත්තේ පියාගෙන් දියණිය ආරක්ෂා කර ගැනීම වෙනුවෙන් මෙම පියවර ගත් අතර දියණිය රැක ගැනීම තම වගකීමක් ද වන බවයි.\nඑමෙන්ම තමා කටයුතු කල ආකාරය නිවැරදි බව ද ඇය සඳහන් කර තිබෙනවා.\nමාධ්‍යවේදීන් හමුවේ මෙම කාන්තාව ප්‍රකාශකර ඇත්තේ දියණිය දුෂණය කිරීමට උත්සාහ කල සැමියා ඝාතනය කිරීම පිළිබඳ කිසිසේත් පසුතැවිලි නොවන බවයි.\nතමාට ලැබෙන ඕනෑම දඩුවමක් පිළිගැනීමට සුදානම් බවයි මෙම කාන්තාව ප්‍රකාශකර ඇත්තේ.\nපියාගෙන් සිදුවන හිංසන පිළිබඳ දියණිය තමා දැනුවත් කර තිබු බැවින් ඒ සම්බන්ධයෙන් අවධානයෙන් සිටිමේදී මෙම සිදුවීම අනාවරණ කර ගැනීමට හැකිවු බව ද ඇය පෙන්වාදී තිබෙනවා.\nකෙසේවෙතත් බිහාර් ප්‍රාන්ත පොලිසිය සඳහන් කර ඇත්තේ ඇය ඝාතනයක් සිදුකර ඇති බැවින් ඊට එරෙහිව නීතිමය පියවර ගැනීමට සිදුවන බවයි.",
       "URL": "https://www.hirunews.lk/134015/දියණිය-දුෂණය-කරන්න-හැදු-පියාට-මව-දුන්-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=631"
}