{
       "Source": "hirunews",
       "Timestamp": "Sunday, 01 March 2020 - 13:13",
       "Headline": "තායිලන්තයේ ප්‍රථම කොරෝනා වෛරස් මරණය වාර්තාවෙයි",
       "News Content": "තායිලන්තයේ ප්‍රථම කොරෝනා වෛරස් මරණය අද වාර්තාවුණා.\nඑරට රෝග පාලන දෙපාර්තමේන්තුවේ අධ්‍යක්‍ෂවරයා කියා සිටියේ 35 හැවිරිදි මෙම පුද්ගලයා මීට පෙර කොවිඩ් - 19 වෛරසයට ආසාදනය වී නොමැති බව පරීක්ෂණවලදී අනාවරණ වූ බවයි.\nකෙසේ නමුත් ඩෙංගු රෝගයට ගොදුරුවී ඇති ඔහු පසුව කොරෝනා වෛරසය හේතුවෙන් මියගොස් ඇති බව අනාවරණ වී තිබෙනවා.\nතායිලන්ත ජාතික බෝවන රෝග කමිටුව ප්‍රකාශ කළේ ඔහුගේ මරණයට නියම හේතුව තහවුරු කරගැනීම සඳහා තවදුරටත් පරීක්ෂණ පැවැත්වෙන බවයි.\nමේ අතර කොරෝනා වෛරසයේ බලපෑම හේතුවෙන් ජනයා නොමැති වීථිවල අද පැවති ටෝකියෝ මැරතන් ධාවන තරගය ජයග්‍රහණය කිරීමට ඉතියෝපියාවේ බිර්හානු ලෙගෙසේ සමත්වුණා.\n30,000 කට අධික ආධුනික ධාවකයන් සහභාගි වූ මෙම තරගය නැරඹීම සඳහා වීථිවලට එක් නොවන ලෙස ජපාන රජය එරට වැසියන්ගෙන් ඉල්ලීමක් කර තිබුණා.",
       "URL": "https://www.hirunews.lk/235555/තායිලන්තයේ-ප්‍රථම-කොරෝනා-වෛරස්-මරණය-වාර්තාවෙයි",
       "Category": "International News",
       "Parent URL": "https://www.hirunews.lk/international-news.php?pageID=194"
}