{
       "Source": "hirunews",
       "Timestamp": "Saturday, 13 June 2015 - 13:59",
       "Headline": "හිලරි ක්ලින්ටන් අද ජනාධිපතිවරණ සටන අරඹයි",
       "News Content": "ඇමරිකාවේ ප්‍රථම ජනාධිපතිනිය වීමේ බලාපොරොත්තුවෙන් ඩිමොක්‍රටික් පක්ෂයේ ජනාධිපති ධුර අපේක්ෂකත්වය සඳහා හිලරි ක්ලින්ටන් අද සිය ප්‍රචාරක ව්‍යාපාරය ආරම්භ කරනවා. ඒ සඳහා නිව්යෝක් නුවර අද පැවැත්වෙන රැළියේදී ඇය ඉලක්ක කරගෙන ඇත්තේ ඇමරිකානු මධ්‍යම පාන්තික ජනතාවයි. හිලරි ක්ලින්ටන්ගේ සමාරම්භක ප්‍රචාරක රැළිය සඳහා ඇගේ සැමියා වන හිටපු ජනාධිපති බිල් ක්ලින්ටන් සහ දියණිය චෙල්සි ක්ලින්ටන් ද එක්වනු ඇති. ඇමරිකාවේ හිටපු රාජ්‍ය ලේකම්වරියක වන 67 හැවිරිදි හිලරි ක්ලින්ටන් නිව්යෝක් ප්‍රාන්තය නියෝජනය කරමින් ඇමරිකානු සෙනෙට් සභාවේ වසර 8ක් කටයුතු කළා.",
       "URL": "https://www.hirunews.lk/111321/හිලරි-ක්ලින්ටන්-අද-ජනාධිපතිවරණ-සටන-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=727"
}