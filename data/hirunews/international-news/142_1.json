{
       "Source": "hirunews",
       "Timestamp": "Thursday, 14 January 2021 - 16:09",
       "Headline": "සත්ව සිතුවම් සහිත ලොව පැරණිතම ලෙනක් ඉන්දුනීසියාවෙන් හමුවෙයි",
       "News Content": "ලොව පැරණිතම සත්ව සිතුවමක් ඇති ලෙනක් ඉන්දුනීසියාවෙන් සොයා ගැනීමට පුරාවිද්‍යාඥයන් සමත්වී තිබෙනවා.\nඌරෙකුගේ සිතුවමක් එහි ඇඳ ඇති අතර එය වසර 45000ක් පමණ පැරණි බවටයි සැලකෙන්නේ.\nඅඳුරු රතු පැහැයකින් එය වර්ණ ගන්වා ඇති අතර එය ඌරාගේ සැබෑ ශරීර ප්‍රමාණයටම ඇඳ තිබීම විශේෂත්වයක්.\nඉන්දුනීසියාවේ සුලවෙසි දූපත් ප්‍රදේශයේ ගුහාවකින් සොයාගත් මෙම සිතුවම තුලින් අදාළ දූපත් ප්‍රදේශයේ වසර දහස් ගණනකට පෙර මිනිසුන් පදිංචිව සිටි බවට ද මෙමගින් සාක්ෂි මතුවන බවයි අදාළ පුරාවිද්‍යාඥයන් පෙන්වා දෙන්නේ.\nඑමෙන්ම නවීණ ආකාරයෙන් සිතුවම ඇඳ ඇති අතර සිතුවම් කිරීමට අවශ්‍ය සියලු උපකරණ අතීත මිනිසා සතුව පැවති බව මෙමගින් හෙළිවන බව ද ඔවුන් සඳහන් කර තිබෙනවා.",
       "URL": "https://www.hirunews.lk/259707/සත්ව-සිතුවම්-සහිත-ලොව-පැරණිතම-ලෙනක්-ඉන්දුනීසියාවෙන්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=142"
}