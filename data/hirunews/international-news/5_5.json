{
       "Source": "hirunews",
       "Timestamp": "Thursday, 14 September 2023 - 20:58",
       "Headline": "ලිබියාවේ ගංවතුර මරණ 20,000ක් බවට ඇස්තමේන්තුවක්",
       "News Content": "ලිබියාවට බලපෑ දරුණු ගංවතුර හේතුවෙන් නැගෙනහිර ඩර්නා නගරයේ පුද්ගලයන් 18,000 ත් 20,000 ත් පිරිසක් ජීවිතක්ෂයට පත්ව ඇති බවට තක්සේරු කර තිබෙනවා.\nඑහි නගරාධිපතිවරයා සඳහන් කර ඇත්තේ වේලි දෙකක් කඩා යාමෙන් ඒ අවට ජනාවාස මුළුමනින්ම විනාශ වී ඇති බවයි.\n“ඩැනියෙල්ස්” සුළි කුණාටුව හේතුවෙන් ඇති වූ ධාරාණිපාත වර්ෂාව හමුවේ මෙම දරුණු ගංවතුර සහ ජල ගැලීම් තත්ත්වය හට ගෙන තිබෙනවා.\nඑක්සත් ජාතින්ගේ ලෝක කාලගුණ විද්‍යා සංවිධානයේ ප්‍රධානී පෙටේරි ටාලාස් පවසන්නේ මෙම ගංවතුරෙන් සිදුවූ බොහෝ මරණ වළක්වා ගත හැකිව තිබූ බවයි.",
       "URL": "https://www.hirunews.lk/348291/ලිබියාවේ-ගංවතුර-මරණ-20000ක්-බවට-ඇස්තමේන්තුවක්",
       "Category": "International News",
       "Parent URL": "https://www.hirunews.lk/international-news.php?pageID=5"
}