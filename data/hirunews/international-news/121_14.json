{
       "Source": "hirunews",
       "Timestamp": "Wednesday, 21 April 2021 - 9:01",
       "Headline": "කළු ජාතිකයෙකු ඝාතනය කළ ඇමරිකානු, පොලිස් නිලධාරියා වරදකරු වෙයි",
       "News Content": "මින්නියාපොලිස් ප්‍රදේශයේදී ජෝජ් ෆ්ලොයිඩ් නැමති නැමති කළු ජාතිකයා දණහිසෙන් සිරකොට ඝාතනය කිරීමේ සිද්ධියට ඩෙරික් චෝවින්ග් නැමති සුදු ජාතික පොලිස් නිලධාරියා වරදකරු කර තිබෙනවා. ඒ, 12 දෙනෙකුගෙන් සමන්විත එරට ජුරියක් විසින්.\nකෙසේ වෙතත්, මොහුට මෙතෙක් දඩුවම් නියම කර නොමැති අතර, විචාරකයින් සදහන් කළේ මෙම පොලිස් නිලධාරියාට දීර්ඝ කාලයක් සිර දඩුවම් විදීමට සිදුවනු ඇති බවයි.\nමෙම සිද්ධියේ වින්දිතයන්ට සාධාරණය ඉටුවීම පිළිබදව සතුටු වන බවයි ඇමරිකානු ජනාධිපති ජෝ බයිඩ්න් කියා සිටියේ.\nමින්නියාපොලිස් හිදී ජෝජ් ෆ්ලොයිඩ් නැමති කළු ජාතිකයා සුදු ජාතික පොලිස් නිලධාරියෙකු විසින් දණහිසෙන් සිරකොට ඝාතනය කර තිබුණේ පසුගිය වසරේ මැයි මස 25 වන දායි.\nමෙම සිද්ධියෙන් පසුව ඇමරිකාව තුළ කළු ජාතිකයන්ට සිදුවන හිරිහැර සම්බන්ධයෙන් විරෝධතා රැල්ලක් ක්‍රියාත්මක වුණා.",
       "URL": "https://www.hirunews.lk/269044/කළු-ජාතිකයෙකු-ඝාතනය-කළ-ඇමරිකානු-පොලිස්-නිලධාරියා-වරදකරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=121"
}