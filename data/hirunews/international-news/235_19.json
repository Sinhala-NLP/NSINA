{
       "Source": "hirunews",
       "Timestamp": "Monday, 23 September 2019 - 17:03",
       "Headline": "ඇමරිකානු හමුදාවල ගල්ෆ් මෙහෙයුමට බ්‍රිතාන්‍යයත් එක්වීමේ සූදානමක්",
       "News Content": "සෞදි අරාබියේ ආරක්ෂාව සුරක්ෂිත කිරිම සඳහා ඇමරිකාව ගල්ෆ් කලාපයේ දියත් කරන හමුදා මෙහෙයුම් වලට එක්වීම පිළිබඳව බ්‍රිතාන්‍යය ද සලකා බලමින් සිටින බව එරට අග්‍රාමාත්‍ය බෝරිස් ජොන්සන් පවසනවා.\nඑමෙන්ම සෞදි අරාබියේ තෙල් පිරිපහදු සංකිර්ණ වලට එල්ල වූ ඩ්‍රෝන ප්‍රහාරය සම්බන්ධයෙන් ඔහු සෘජුවම චෝදනා කළේ ඉරානයටයි.\nප්‍රහාරයේ වගකීම යේමනයේ හවුති කැරළිකරුවන් භාර ගත්ත ද, සෞදි අරාබිය සහ ඇමරිකාව ද ඒ පිළිබඳව ඉරානයට චෝදනා කළා.\nඊට ප්‍රතිචාර දක්වමින් ඇමරිකානු භට පිරිස් සෞදි අරාබිය යැවීමට ද පෙන්ටගනය තීරණය කර තිබෙනවා.",
       "URL": "https://www.hirunews.lk/224863/ඇමරිකානු-හමුදාවල-ගල්ෆ්-මෙහෙයුමට-බ්‍රිතාන්‍යයත්-එක්වීමේ-සූදානමක්",
       "Category": "International News",
       "Parent URL": "https://www.hirunews.lk/international-news.php?pageID=235"
}