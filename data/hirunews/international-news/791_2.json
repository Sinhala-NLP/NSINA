{
       "Source": "hirunews",
       "Timestamp": "Tuesday, 29 October 2013 - 9:23",
       "Headline": "මාලදිවයිනේ ඉන්දියානු මහකොමසාරිස්ට ප්‍රහාරයක්.",
       "News Content": "මාලදිවයිනේ  ඉන්දීය මහකොමසාරිස් රජීව් ශහරේගේ මෝටර් රථයට මාලේ නුවර දී ඊයේ (28)  ප්‍රහාරයක් එල්ල වී තිබෙනවා. මහකොමසාරිස් කාර්යාලය ඉදිරිපිට දී එල්ල වූ  මෙම ප්‍රහාරයෙන් මෝටර් රථයට අලාභ හානි සිදුව ඇති අතර, මහකොමසාරිස්වරයාට  හානියක් සිදුව නැහැ. සිද්ධිය පිළිබදව මාලදිවයින් ජනාධිපති මොහොමඞ් වහීඞ්ගේ  ප්‍රකාශකයෙකු කණගාටුව පළ කර ඇති අතර ඒ පිළිබද පොලිස් පරීක්ෂණයක් ද ආරම්භ  වී තිබෙනවා. මාලදිවයිනේ වත්මන් පාලනය ඉන්දීය රජය විසින් පසුගිය දා විවේචනය  කළේ එහි ජනාධිපතිවරණය පමා කිරීම හේතුවෙන්. ඊයේ ඇති වූ සිද්ධිය මාලදිවයිනේ  අස්ථාවර දේශපාලන තත්ත්වය පිළිබඳ සලකුණක් ලෙසයි විචාරකයන් පෙන්වා දෙන්නේ.",
       "URL": "https://www.hirunews.lk/70253/මාලදිවයිනේ-ඉන්දියානු-මහකොමසාරිස්ට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=791"
}