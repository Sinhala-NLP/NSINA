{
       "Source": "hirunews",
       "Timestamp": "Saturday, 15 June 2019 - 11:35",
       "Headline": "වායු චණ්ඩ මාරුතය නැවතත් ගුජරාටය දෙසට හැරේ",
       "News Content": "මේ වසරේ ඉන්දියාවට හමන දෙවන චණ්ඩ මාරුතය වන 'වායු' ගත වූ පැය 48 තුළ එහි දිශාව වෙනස් කොට බටහිර ඉන්දියාවේ ගුජරාට් ප්‍රාන්තය වෙත යොමු වී තිබෙනවා.\nඒ, සුළි සුළඟින් ප්‍රාන්තයට හානියක් සිදුනොවන බවට ප්‍රධාන අමාත්‍ය විජේ රූපානි ප්‍රකාශ කර පැය කිහිපයකින් අනතුරුවයි.\nවායු සුළි සුළඟ ගුජරාට් ප්‍රාන්තයට යොමු වන බව කලින් ප්‍රකාශ වූ අතර ඒ අනුව වෙරළාසන්න ප්‍රදේශවල තුන්ලක්ෂයකට අධික පිරිසක් ඉවත් කර ගැනුණා.\nවෙරළාරක්ෂක යුද, ගුවන්, නාවික සහ දේශසීමා බලකා සෙබලුන් ද සීරුවෙන් තැබුණේ ජාතික ආපදා තත්ත්වයකට මුහුණදීම සඳහායි.\nකෙසේ නමුත්, සුළි සුළඟ දිශාව වෙනස් කොට ප්‍රාන්තය මඟහැර යන බව කාලගුණ අංශ පසුව ප්‍රකාශ කළා.\nඑහෙත් දැන් එය නැවතත් භ‍්‍රමණය වී ගුජරාට් ප්‍රාන්තය දෙසට යොමු විය හැකි බව සඳහන්.\nඒ අනුව එය සඳුදා හෝ අඟහරුවාදා ගුජරාට් ප්‍රාන්තයේ කුච් ප්‍රදේශයට කඩා වැදීමට ඉඩ ඇති බවයි නවතම වාර්තා පෙන්වා දෙන්නේ.",
       "URL": "https://www.hirunews.lk/218443/වායු-චණ්ඩ-මාරුතය-නැවතත්-ගුජරාටය-දෙසට-හැරේ",
       "Category": "International News",
       "Parent URL": "https://www.hirunews.lk/international-news.php?pageID=258"
}