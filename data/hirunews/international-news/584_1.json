{
       "Source": "hirunews",
       "Timestamp": "Monday, 19 September 2016 - 12:49",
       "Headline": "නිව්යෝක් ප්‍රහාරයට පස්දෙනෙකු අත්අඩංගුවට",
       "News Content": "ඇමරිකාවේ - නිව්යෝක් හි සිදුවූ පිපිරීම සම්බන්ධයෙන් සැකපිට පුද්ගලයින් පස්දෙනෙකු අත්අඩංගුවට ගෙන තිබෙනවා.\nඑරට එෆ්.බී.අයි. ආයතනය මගින් අදාළ සැකකරුවන් බෲක්ලින් සහ ටැසන් දූපත යා කෙරෙන පාලම ආසන්නයේදී මොවුන් අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\nනිව්යෝක් අගනුවර මැන්හැට්න් හි සිදුවූ පිපිරීමෙන් පුද්ගලයින් 29 දෙනෙකු තුවාල ලැබුවා.\nපිපිරීම කවුරුන් විසින් සිදුකළේද යන්න මෙතෙක් අනාවරණය වී නැහැ.\nපසුගිය සෙනසුරාදා රාත්‍රියේ පුපුරා ගිය බෝම්බය තියුණු යකඩ කැබලි පිරවූ පීඩන උඳුනක් භාවිතයෙන් සකස් කළ එකක් බවත්, ඊට යාබදව හමුවූ අනෙක් සැකකටයුතු පාර්සලයද ඒ ආකාරයෙන්ම සැකසූ බෝම්බයක් බවත් මේ වනවිට අනාවරණය වී තිබෙනවා.\n2013 වසරේදී බොස්ටන් මැරතන් තරඟය ඉලක්ක කරගනිමින් පුපුරා හැරි බෝම්බයද ඒ ආකාරයෙන් පීඩන උඳුනක් භාවිතයෙන් සැකසූ එකක් බවයි පරීක්ෂණවලදී හෙළිවී ඇත්තේ.\nවිදෙස් මාධ්‍ය වාර්තා සඳහන් කළේ නිව්යෝක් නගරයේ ආරක්ෂාව සඳහා දහසක අමතර භට පිරිස් යොදවා ඇති බවයි.",
       "URL": "https://www.hirunews.lk/143314/නිව්යෝක්-ප්‍රහාරයට-පස්දෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=584"
}