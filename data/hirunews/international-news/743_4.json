{
       "Source": "hirunews",
       "Timestamp": "Tuesday, 14 April 2015 - 13:45",
       "Headline": "සුනාමියක්  බිලියන 744 ක් අරන් යයි",
       "News Content": "බටහිර දිග ජපානයේ න්‍යෂ්ටික බලාගාර යළි ආරම්භ කිරීම ආරක්ෂක හේතූන් මත නතර කළ යුතුද යන්න එරට අධිකරණය හෙට (15) තීරණය කරනවා. 2011 වසරේ ෆුකුෂිමා බලාගාරය අනතුරට ලක්වීමෙන් පසු වසා දමා තිබූ බලාගාර යළි ආරම්භ කිරීමට හැකිවන්නේ එම තීන්දුවෙන් අනතුරුවයි. අධිකරණය ඊට එරෙහි තීන්දුවක් ලබාදුනහොත් එය න්‍යෂ්ටික බලය වර්ධනය කළ යුතු බව පවසන අගමැති ෂින්සෝ අබේ ලබන පරාජයක් ලෙසයි සැළකෙන්නේ. මීට වසර 4 කට පෙර භූ කම්පනයකින් සහ සුනාමියකින් අනතුරුව සිදුවූ ෆුකුෂිමා අනතුරෙන් සිදුවූ පාඩුව යෙන් බිලියන 744 ක්. කෙසේ නමුත් මෙහි නැවතත් භූ කම්පන සහ සුනාමි ඇතිවීමේ අවදානමයි අධිකරණය විශේෂයෙන් සළකා බලනු ඇත්තේ.",
       "URL": "https://www.hirunews.lk/107534/සුනාමියක්-බිලියන-744-ක්-අරන්-යයි",
       "Category": "International News",
       "Parent URL": "https://www.hirunews.lk/international-news.php?pageID=743"
}