{
       "Source": "hirunews",
       "Timestamp": "Saturday, 02 May 2015 - 15:38",
       "Headline": "රුසියාව පරාජවෙයි",
       "News Content": "යේමනයේ කඩිනම් සටන් විරාමයක් ඇති කළ යුතු බවට රුසියාව ඉදිරිපත් කළ යෝජනාවට එක්සත් ජාතීන්ගේ ආරක්ෂක මණ්ඩලය ඊයේ (01) අනුමැතිය ලබානොදුන් බව වාර්තා වනවා. සෞදි අරාබිය  ප්‍රමුඛ ගල්ෆ් රටවල් යේමනයේ හවුති කැරළිකරුවන් ඉලක්ක කරගෙන එල්ල කරන ගුවන්  ප්‍රහාර හේතුවෙන් එහි ඉන්ධන, ආහාර සහ ඖෂධ සැපයුම් මුළුමනින්ම පාහේ අඩාල වී ඇති බව සදහන්. ගුවන්  ප්‍රහාර සහ ගැටුම් හේතුවෙන් ඒඞ්න් නගරයේ පුද්ගලයන් 47 දෙනෙකු ජීවිතක්ෂයට පත්වී තිබෙනවා. යේමනය පිළිබඳ සාකච්ඡා  කිරීමට ජගත් ආරක්ෂක මණ්ඩලය ඊයේ රැස්වුණේ රුසියාවේ ඉල්ලීමක් මතයි.\nජගත් සංවිධාන මහලේකම් බෑන් කී මූන් එහිදී  ප්‍රකාශ කළේ ඉන්ධන හිඟය හේතුවෙන් යේමනයේ ජාත්‍යන්තර සහන සේවා ද ඉදිරි දින කිහිපය තුළදී අඩාල විය හැකි බවයි. කෙසේ නමුත්, සටන් විරාමයක් සඳහා රුසියාව කළ ඉල්ලීමට සහාය දැක්වීම ජගත් ආරක්ෂක මණ්ඩලය  ප්‍රතික්ෂේප කර ඇත්තේ ඉරානය රුසියාවේ හිතවතෙකු බැවින් බවයි විදෙස් විචාරකයන් සදහන් කළේ. යේමනයේ හවුති කැරළිකරුවන්ට සහාය වන  ප්‍රධාන පාර්ශවයක් වන්නේ ඉරානයයි.",
       "URL": "https://www.hirunews.lk/108710/රුසියාව-පරාජවෙයි",
       "Category": "International News",
       "Parent URL": "https://www.hirunews.lk/international-news.php?pageID=737"
}