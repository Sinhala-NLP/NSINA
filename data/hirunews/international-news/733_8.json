{
       "Source": "hirunews",
       "Timestamp": "Tuesday, 19 May 2015 - 10:15",
       "Headline": "සරාගී බොලිවූඩ් නිළියක් සිය දිවි හානි කර ගනී",
       "News Content": "බොලිවුඩ් නිළියක් හා නිරුපිකාවක් ලෙස ප්‍රසිද්ධියට පත් ඉන්දියානු නිළි ෂිකා ජොශි  (Shikha Joshi)සිය දිවි හානි කර ගෙන තිබෙනවා. ඉන්දීය මාධ්‍ය අනාවරණය කළේ පසුගිය සෙනසුරාදා පස්වරුවේ සිය නිවසේදීම ඇය සියදිය හානි කරගෙන ඇති බවයි.\nපසුගිය කාලයේ ආන්දෝලනයට ලක්වූ බී.ඒ පාස් චිත්‍රපටයේ ශිල්පා ෂුක්ලා සමඟ ප්‍රධාන භුමිකාවක් නිරුපණය කළ ජොශි මිය යන විට 40 වන වියේ පසුවුණා. සිය නිවසේ නාන කාමරය තුළ ගෙළ තියුණු ආයුධයකින් කපා ගෙනයි ෂිකා ජොශි සියදිවි හානි කරගෙන තිබෙන්නේ.\nඇය අසාධ්‍ය තත්වයෙන් රෝහලට ඇතුලත් කරන අවස්ථාවේ ඇගේ මිතුරිය වෙත ඇය පවසා ඇත්තේ රූපලාවන්‍ය සම්බන්ධ වෛද්‍යවරයෙකු විජේ ශර්මා ඇයට බොහෝ සෙයින් කරදර කළ බවයි.\nෂිකා ජොශි අවසන් මොහාතේ පවසන ලද සියලුදේ ඇගේ මිතුරිය විසින් සිය ජංගම දුරකතනයේ පටිගතකොටගෙන තිබෙනවා.\nෂිකා ජොශි ජීවිතක්ෂයට පත්වන අවස්ථාව ප්‍රකාශ කළ වෛද්‍ය විජේ ශර්මා සම්බන්ධයෙන් වන නඩුවක් මේ වන විට එරට අධිකරණයෙන් විභාගයට ගැනෙමින් පවතිනවා. ඒ  2011 වසරේදි ෂිකා ජොශි අපයෝජනය කිරීම සම්බන්ධයෙන්. අදාළ වර්ෂයේදි ෂිකා ජොශි වෛද්‍ය විජේ ශර්මාගෙන් සිය පපුව සම්බන්ධයෙන් පරීක්ෂණයක් සිදුකිරීමට ගොස් සිටි අවස්ථාවේදි, ඇයව අපයෝජනයට ලක් කළ බව පවසමින් ෂිකා පොලීසියට කළ පැමිණිල්ලක් සම්බන්ධයෙන් අදාළ වෛද්‍යවරයා අත්අඩංගුවට ගනු ලැබුවා.\nෂිකා ජොශි  (Shikha Joshi) රඟපෑ BA PASS හින්දි චිත්‍රපටයේ පූර්ව ප්‍රචාරක වීඩියෝව පහතින් බලන්න....",
       "URL": "https://www.hirunews.lk/109757/සරාගී-බොලිවූඩ්-නිළියක්-සිය-දිවි-හානි-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=733"
}