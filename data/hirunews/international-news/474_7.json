{
       "Source": "hirunews",
       "Timestamp": "Saturday, 03 June 2017 - 17:22",
       "Headline": "චීනයේ කෘත්‍රිම දිවයින් ගැන ඇමරිකාවෙන් අනතුරු ඇඟවීමක්",
       "News Content": "චීනය විසින් දකුණු චීන මුහුදේ නිර්මාණය කර ඇති කෘත්‍රිම දිවයින් හමුදාකරණය කිරීම පිළිගත නොහැකි බව ඇමරිකාව පවසනවා.\nසිංගප්පූරුවේ පැවැත්වෙන ෂැංග්‍රිලා ආරක්ෂක සංවාද සමුළුවට එක්වෙමින් ඇමරිකානු ආරක්ෂක ලේකම් ජේම්ස් මැතිස් අද මේ බව සඳහන් කළා.\nදකුණු චීන මුහුදේ සම්පත් බහුල දිවයින් පෙළ තමන්ට හිමි බවයි චීනය පවසන්නේ.\nඑහෙත් ඊට පිලිපීනය, වියට්නාමය,  බෲනායි, මැලේසියාව සහ තායිවානය ඇතුලූ රටවල් රැසක් හිමිකම් කියනවා. චීනය මුහුද ගොඩකර කෘත්‍රිම දිවයින් නිර්මාණය කර  ඇත්තේ ඒ ආසන්නයෙන්.",
       "URL": "https://www.hirunews.lk/162759/චීනයේ-කෘත්‍රිම-දිවයින්-ගැන-ඇමරිකාවෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=474"
}