{
       "Source": "hirunews",
       "Timestamp": "Friday, 24 February 2017 - 10:54",
       "Headline": "ට්‍රම්ප්ගේ සංක්‍රමණික ප්‍රතිපත්තියට මෙක්සිකෝවෙන් විරෝධය",
       "News Content": "නීතිවිරෝධී ලෙස ඇමරිකාවේ රැදි සිටින මෙක්සිකෝ ජාතිකයන් පිටුවහල් කිරීමටත් දේශසීමාව හරහා පවුරක් ගොඩනැගීමටත් ජනාධිපති ඩොනල්ඩ් ට්‍රම්ප් දරණ උත්සාහයට මෙක්සිකෝවේ විරෝධය පළ වනවා.\nඇමරිකානු රාජ්‍ය ලේකම් රෙක්ස් ටිලර්සන් ඊයේ මෙක්සිකෝවට පැමිණියේ දෙරට අතර පැන නැගී ඇති රාජ්‍ය තාන්ත්‍රික අර්බුදය සමනය කිරීමේ අරමුණින්.\nකෙසේ නමුත්, ඒකාබද්ධ මාධ්‍ය හමුවේදී මෙක්සිකෝ විදේශ අමාත්‍යවරයා ප්‍රකාශ කළේ ජනාධිපති ට්‍රම්ප්ගේ සංක්‍රමණික ප්‍රතිපත්තිය සම්බන්ධයෙන් මෙක්සිකෝ ජනතාව නොසතුටට පත්ව ඇති බවයි.\nජනාධිපති ට්‍රම්ප් බලයට පත්වීමෙන් පසු මෙක්සිකෝව සහ ඇමරිකානු එක්සත් ජනපදය අතර සබඳතා ඉතා දුර්වල තත්ත්වයකට පත්ව තිබෙනවා.",
       "URL": "https://www.hirunews.lk/155331/ට්‍රම්ප්ගේ-සංක්‍රමණික-ප්‍රතිපත්තියට-මෙක්සිකෝවෙන්-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=513"
}