{
       "Source": "hirunews",
       "Timestamp": "Wednesday, 29 May 2013 - 9:05",
       "Headline": "රෝස පැහැති බැලූන්වලට තලෙයිබාන්වරුන් එරෙහි වෙයි.",
       "News Content": "ඇෆ්ගනිස්ථානයේ කාබුල් නුවර රෝස පැහැති බැලූන් යොදාගෙන සිදුකළ ප්‍රවර්ධන ව්‍යාපෘතියකට තලෙයිබාන් සංවිධානය විරෝධය පළ කර තිබෙනවා. සිය වෙබ් අඩවිය හරහා ඔවුන් පවසන්නේ මෙම බැලූන් ව්‍යාපෘතියෙන් හිජාබ් සංස්කෘතියට හානි සිදුවන බවයි. බටහිර රටවල් විවිධ උපක්‍රම ඔස්සේ ඇෆ්ගනිස්ථානය තුළ බටහිර සංස්කෘතිය පෝෂණය කිරීමට කටයුතු කරන බවයි තලෙයිබාන් සංවිධානය පවසන්නේ. මෙවැනි ක්‍රියාවන්ට සම්බන්ධ වූ පුද්ගලයින්ට දැඩි දඩුවම් පමුණුවන බව ද එම සංවිධානය අනතුරු අගවනවා. රෝස පැහැති බැලූන යොදාගෙන එරට තරුණ සංවිධානයක් විසින් සිදුකළ මෙම ව්‍යාපෘතියට ඇෆ්ගන් රජයේ අනුග්‍රහය ද හිමිව තිබෙනවා.",
       "URL": "https://www.hirunews.lk/59892/රෝස-පැහැති-බැලූන්වලට-තලෙයිබාන්වරුන්-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=836"
}