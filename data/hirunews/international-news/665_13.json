{
       "Source": "hirunews",
       "Timestamp": "Saturday, 13 February 2016 - 8:15",
       "Headline": "සිරියාව එක්සේසත් කරන බව ජනපති අසාද් කියයි",
       "News Content": "මුළු සිරියාවම යළි එක්සේසත් කිරීමට තමන්ට හැකියාවක් ඇති බව සිරියානු ජනාධිපති බෂාර් අල් අසාද් ඊයේ ප්‍රකාශ කළා.\nප්‍රංශ ප්‍රවෘත්ති සේවාව සමඟ සම්මුඛ සාකච්ඡාවකට එක්වෙමින් සිරියානු නායකයා කියා සිටියේ කලාපීය බලවතුන්ගේ බලපෑම හේතුවෙන් එම ක්‍රියාවලිය පමා විය හැකි බවයි.\nඑහෙත් කැරළිකරුවන් පරාජය කිරීමට සියලූ බලයන් යොදවන බව ද ඔහු අවධාරණය කළා.\nසිරියානු නායකයා මේ බව කියා සිටියේ සිරියානු රජයේ හමුදා සහ කැරළිකරුවන් අතර සටන් විරාමයක් ප්‍රකාශයට පත් කොට පැය 24ක් ගතවීමට පෙරයි.\nකෙසේ නමුත්, සටන් විරාමය යනු ත්‍රස්තවාදීන්ට එරෙහි සටන නතර කිරීමක් නොවන බව ජනාධිපති අසාද් අවධාරණය කරනු ලැබුවා.\nසිරියානු කැරළිකරුවන්ට තුර්කියේ සහ සෞදි අරාබියේ සහාය ලැබෙන බවට ද ඔහු මෙහිදී චෝදනාවක් එල්ල කළා.",
       "URL": "https://www.hirunews.lk/126133/සිරියාව-එක්සේසත්-කරන-බව-ජනපති-අසාද්-කියයි",
       "Category": "International News",
       "Parent URL": "https://www.hirunews.lk/international-news.php?pageID=665"
}