{
       "Source": "hirunews",
       "Timestamp": "Thursday, 09 April 2015 - 16:21",
       "Headline": "ත්‍රස්ත මෙහෙයුම්වලට ස්වීඩන් හමුදාවේත් සහය",
       "News Content": "අයි.එස්. සටන්කාමීන්ට එරෙහිව සිදුකරන මෙහෙයුම් සඳහා ඉරාක හමුදාවට සහය ලබාදීමට ස්වීඩන රජය තීරණය කර තිබෙනවා. ඒ අනුව ස්වීඩන හමුදාවේ සෙබළුන් 35 දෙනෙකුගෙන් සමන්විත හමුදා ඛණ්ඩයක් උතුරු ඉරාකය වෙත යැවීමටයි තීරණය කර ඇත්තේ. ඔවුන් අයි.එස්. සටන්කාමීන්ට එරෙහිව මෙහෙයුම් ක්‍රියාත්මක කරන ඉරාක හමුදාවන්ට උපදේශන සේවාවන් සපයනු ඇති. කෙසේ වෙතත්, ස්වීඩන විදේශ කටයුතු අමාත්‍යාංශය පවසන්නේ ඉරාකයේ යුද ගැටුම් දරුණු වුවහොත් සෙබළුන් සංඛ්‍යාව 120 දක්වා ඉහළ නැංවීමට බලාපොරොත්තු වන බවයි.",
       "URL": "https://www.hirunews.lk/107239/ත්‍රස්ත-මෙහෙයුම්වලට-ස්වීඩන්-හමුදාවේත්-සහය",
       "Category": "International News",
       "Parent URL": "https://www.hirunews.lk/international-news.php?pageID=744"
}