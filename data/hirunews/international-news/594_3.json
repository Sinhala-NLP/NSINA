{
       "Source": "hirunews",
       "Timestamp": "Friday, 26 August 2016 - 14:02",
       "Headline": "නේපාලයේ බස් රථයක් ගංගාවකට පෙරලී 20 දෙනෙකු මරුට",
       "News Content": "නේපාලයේ - කත්මන්ඩු නුවරට කිලෝමීටර් 120 ක් පමණ බටහිර දෙසින් වූ ප්‍රදේශයකදී බස් රථයක් ගංගාවකට පෙරලී එහි සිටි පුද්ගලයන් 20 දෙනෙකු ජීවිතක්ෂයට පත්වී තිබෙනවා.\nකඳු ප්‍රදේශයක් හරහා ගමන් කරද්දී බස් රථය මීටර් 100 ක් පමණ ගැඹුරු ප්‍රපාතයකට ඇද වැටී ත්‍රිෂූලි ගංගාවට පතිත වී තිබෙනවා.\nඑහිදී බේරා ගත් පුද්ගලයන් 17 දෙනෙකු රෝහල් ගත කර ඇති බවයි විදෙස් වාර්තා සඳහන් කළේ. පටු මාර්ග සහ දුර්වල වාහන නඩත්තුව හේතුවෙන් නේපාලයේ මෙවැනි අනතුරු නිරන්තරයෙන් වාර්තා වනවා. මේ මස මුලදී ද නැගෙනහිර නේපාලයේ බස් රථයක් ප්‍රපාතයකට පෙරලීමෙන් පුද්ගලයන් 33 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/141522/නේපාලයේ-බස්-රථයක්-ගංගාවකට-පෙරලී-20-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=594"
}