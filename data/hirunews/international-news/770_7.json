{
       "Source": "hirunews",
       "Timestamp": "Wednesday, 07 January 2015 - 12:55",
       "Headline": "එබෝලා වලට එරෙහිව නව බෙහෙතක්.",
       "News Content": "එබෝලා රෝගයට එරෙහිව නව ඖෂධයක් ලයිබීරියාවේ වෛද්‍ය මධ්‍යස්ථානයක පරීක්ෂා කරමින් තිබෙන බව ඔක්ස්ෆර්ඞ් විශ්වවිද්‍යාලය පවසනවා. බ්‍රින්සි ඩොෆෝවිර් නමැති මෙම ඖෂධය එබෝලා රෝගීන් හට ලබාදෙමින් මෙලෙස පරීක්ෂා කෙරෙන අතර, ඇතැම් එබෝලා රෝගීන් එම පරීක්ෂණය සඳහා සහභාගි වීම ප්‍රතික්ෂේප කර ඇති බවයි වාර්තා වන්නේ. කෙසේ වෙතත්, ඔක්ස්ෆර්ඞ් විශ්වවිද්‍යාලයේ විද්‍යාඥයන් පිරිසක් පවසන්නේ නව ඖෂධයේ ප්‍රතිඵල ඉදිරි මාස කිහිපය තුළ තීරණය කළ හැකි බවයි. මේ අතර, 2015 වසරේදී එබෝලා වසංගතය ලෝකයෙන් තුරන් කිරීමට තවත් පියවර රැසක් ගෙන ඇති බව ලෝක සෞඛ්‍ය සංවිධානය ප්‍රකාශ කළා. එබෝලා හේතුවෙන් බටහිර අප්‍රිකාවේ පමණක් මේ වනවිට 8000 කට වැඩි පිරිසක් ජීවිතක්ෂයට පත්වී තිබෙනවා.",
       "URL": "https://www.hirunews.lk/100807/එබෝලා-වලට-එරෙහිව-නව-බෙහෙතක්",
       "Category": "International News",
       "Parent URL": "https://www.hirunews.lk/international-news.php?pageID=770"
}