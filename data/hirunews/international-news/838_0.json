{
       "Source": "hirunews",
       "Timestamp": "Wednesday, 22 May 2013 - 17:12",
       "Headline": "ඊශ්‍රායලයෙන් සිරියාවට අනතුරු ඇඟවීමක්.",
       "News Content": "ඊශ්‍රායලය, සිරියාවට අනතුරු ඇඟවීමක් සිදුකර තිබෙනවා. විදෙස් වාර්තා සඳහන් කළේ ඊශ්‍රායලය සහ සිරියාව අතර ගෝලාන් කඳුකර ප්‍රදේශයේ පවතින දේශසීමාවේදී ඊයේ ගැටුමක් සිදුව ඇති බවයි. ඊශ්‍රායල හමුදාවට අයත් ජිප් රථයක් ගෝලාන් කඳුකර ප්‍රදේශයේ ගමන් කරමින් සිටියදී සිරියානු හමුදාවේ නිලධාරින් විසින් වෙඩි තබා තිබෙනවා. එහිදී දෙපාර්ශවය අතර වෙඩි හුවමාරු සිදුව ඇති බවයි විදෙස් වාර්තා පවසන්නේ. කෙසේ වෙතත්, ගැටුමෙන් දෙපාර්ශයේම කිසිවෙකුටත් ජිවිත හානි සිදුවී නොමැති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/59468/ඊශ්‍රායලයෙන්-සිරියාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=838"
}