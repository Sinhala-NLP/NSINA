{
       "Source": "hirunews",
       "Timestamp": "Tuesday, 15 October 2013 - 13:15",
       "Headline": "ඉරාන න්‍යෂ්ටික සාකච්ඡා ඇරඹේ.",
       "News Content": "ඉරානයේ මතභේදකාරී න්‍යෂ්ටික වැඩපිළිවෙල සම්බන්ධයෙන්, ලෝක බලවතුන් සහ ඉරානය අතර දෙදින සාකච්ඡා වටයක්, ජිනිවා නුවර දී අද (15) ආරම්භ වනවා. එහිදී විශාල ප්‍රගතියක් අපේක්ෂා නොකළ ද, ඉරානයේ නව ජනාධිපති හසන් රවුහානිට බටහිර රටවල ප්‍රතිචාරය එමගින් පිළිබිඹු වනු ඇති. ඉරානය සමඟ මෙම සාකච්ඡාවට එක්වන්නේ බ්‍රිතාන්‍යය, චීනය, ප්‍රංශය, රුසියාව, ඇමරිකා එක්සත් ජනපදය සහ ජර්මනියයි. ඉරාන සාකච්ඡා කණ්ඩායම මෙහෙය වනු ලබන්නේ ඇමරිකානු අධ්‍යාපනය ලැබූ රාජතාන්ත්‍රිකයෙකු වන ජාවඞ් සරිෆ් විසින්. ඉරානය යුරේනියම් න්‍යෂ්ටික ඉන්ධන නිස්සාරණය නතර කරන්නේ නම්, ඊට එරෙහිව පනවා ඇති සම්බාධක ඉවත් කිරීම පිළිබද සලකා බැලිය හැකි යැයි බටහිර රටවල් ප්‍රකාශ කරනවා.",
       "URL": "https://www.hirunews.lk/69324/ඉරාන-න්‍යෂ්ටික-සාකච්ඡා-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=795"
}