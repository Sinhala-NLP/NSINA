{
       "Source": "hirunews",
       "Timestamp": "Sunday, 14 June 2015 - 12:16",
       "Headline": "ත්‍රස්ත ප්‍රහාරයකින් ඇෆ්ගනිස්ථානයේ පොලිස් නිලධාරීන් විස්සක් මරුට",
       "News Content": "ඇෆ්ගනිස්ථානයේ - හෙල්මන්ඞ් ප්‍රාන්තයේ පොලිස් මුරපොල කිහිපයකට තලේබාන් සටන්කාමීන් එල්ලකළ ප්‍රහාරයකින් පොලිස් නිලධාරීන් 20 දෙනෙකු ජීවිතකක්ෂයට පත්ව තිබෙනවා. විදෙස් වාර්තා සඳහන් කළේ මෙම ප්‍රහාරය සඳහා සටන්කාමීන් විස්සත් 25 ත් අතර සංඛ්‍යාවක් පැමිණ ඇති බවයි. ප්‍රහාරයෙන් අනතුරුව පොලිස් මුරපොලවල තිබූ බර අවි රැසක් සටන්කාමීන් අත්පත් කරගෙන තිබෙනවා. පසුගිය වසරේ ඇමරිකානු සහ නේටෝ හමුදා ඇෆ්ගනිස්ථානයෙන් ඉවත්වීමත් සමඟ තලේබාන් සටන්කාමීන් එල්ල කරන  මෙවැනි ප්‍රහාර සීග්‍ර ලෙස ඉහළ ගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/111360/ත්‍රස්ත-ප්‍රහාරයකින්-ඇෆ්ගනිස්ථානයේ-පොලිස්-නිලධාරීන්-විස්සක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=727"
}