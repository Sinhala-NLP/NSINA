{
       "Source": "hirunews",
       "Timestamp": "Sunday, 17 January 2016 - 12:30",
       "Headline": "ඔබාමාගේ සාක්කුවේ බුදු පිළිමයක්",
       "News Content": "අමරිකා ජනාධිපති බැරක් ඔබාමා සිය කලිසම් සාක්කුවේ රැගෙන යන ද්‍රව්‍ය පිළිබඳ විශේෂ හෙළිදරව්වක් සිදුකර තිබෙනවා.\nඒ සම්මුඛ සාකච්ඡාවකට එක්වෙමින්.\nඔහු එහිදී පෙන්වා දුන්නේ තම ජීවිතයේදී විවිධ පුද්ගලයන් ලබාදුන් ත්‍යාග කලිසම් සාක්කුවේ දමා රැගෙන යන බවයි.\nඑම සිහිවටන ද්‍රව්‍ය සිය කලිසම් සාක්කුවෙන් පිටතට රැගෙන පෙන්වු ජනාධිපති ඔබාමා සඳහන් කලේ ආශීර්වාද පිණිස සහ සිහිවටන වශයෙන් තමාට මෙම ද්‍රව්‍ය ලැබුනු බවයි.\nශුද්ධෝත්තම ෆ්‍රැන්සිස් පාප් වහන්සේ ලබාදුන් කිතුණු නවගුණ වැලක් / බෞද්ධ භික්ෂුන් වහන්සේ නමක් ලබාදුන් කුඩා බුදු පිළිමයක් කාන්තාවක් ලබාදුන් හනුමාන් පිළිරුවක් සහ ඉතියෝපියා සංචාරයකදී ලැබුනු කුරුසයක් ද ඒ අතර  වනවා.\nඅන්ධ විශ්වාසයෙන් නොව තමාට හමුවු විවිධ පුද්ගලයන් තමා පිළිබඳ තැබු විශ්වාසය සිහි වීම වෙනුවෙන් එම සිහිවටන සාක්කුවේ තබාගෙන සිටින බවයි අමරිකා ජනාධිපතිවරයා කියාසිටියේ.\nතමාට විඩාව දැනුනු අවස්ථාවක හෝ අධෛර්යයට පත්වු අවස්ථාවක තමා මෙම සිහිවටන සමග කටයුතු කරන ආකාරය ඔබාමා පැහැදිළි කලේ මෙලෙසින්.\nමට විඩාව දැනුනු අවස්ථාවක හෝ අධෛර්යයට පත්වු අවස්ථාවක මම මගේ සාක්කුව දෙසට අත යොමු කරලා කියනවා ඔව් මට මේකෙන් ජය ගන්න පුලුවන්. මට විශේෂ අවස්ථාවක් ලබාදී තිබෙනවා මිනිසුන්ට බලපාන ගැටලු විසඳීම සඳහා කටයුතු කරන්න. ඒ නිසා යළිත් මම මගේ රාජකාරියට යා යුතුයි.\nඔබාමා සිය සාක්කුවේ ඇති දෑ පිළිබඳ පැහැදිළි කල ආකාරය පහත වීඩියෝවේ දැක්වෙනවා.\nමෙම වීඩියෝවේ 44 වන විනාඩියේ සිට එය නරඹන්න.",
       "URL": "https://www.hirunews.lk/124177/ඔබාමාගේ-සාක්කුවේ-බුදු-පිළිමයක්",
       "Category": "International News",
       "Parent URL": "https://www.hirunews.lk/international-news.php?pageID=672"
}