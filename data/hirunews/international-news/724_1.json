{
       "Source": "hirunews",
       "Timestamp": "Thursday, 25 June 2015 - 13:48",
       "Headline": "නවසීලන්ත පාර්ලිමේන්තු ගොඩනැගිල්ල මත නැගී විරෝධතාවක්",
       "News Content": "ග්‍රීන්පීස් පාරිසරික සංවිධානයේ ක්‍රියාකාරීන් හතරදෙනෙකු අද නවසීලන්ත පාර්ලිමේන්තු ගොඩනැගිල්ලේ වහලය මත නැගී විරෝධතාවක් ආරම්භ කළා. ඒ, ප්‍රතිචක්‍රීයකරණ බලශක්තිය භාවිතයට සහ කාලගුණ වෙනස පිළිබඳ ප්‍රතිචාර දැක්වීමට රජය අපොහොසත්වී සිටින බවට චෝදනා කරමින්. විරෝධතාකරුවන් පාර්ලිමේන්තු ගොඩනැගිල්ලේ වහලයේ විරෝධතා බැනරයක්ද සවිකර තිබෙනවා. මෙම සිද්ධියත් සමඟ නවසීලන්ත පාර්ලිමේන්තුවේ ආරක්ෂාව පිළිබඳ ඇගයීමක් සිදු කිරීමටද එරට රජය තීරණය කර තිබෙනවා. එමෙන්ම විරෝධතාකරුවන් ඔවුන් විසින්ම පාර්ලිමේන්තු වහලයෙන් බැසගත යුතු බවයි ආරක්ෂක අංශ දැනුම්දී ඇත්තේ.",
       "URL": "https://www.hirunews.lk/112081/නවසීලන්ත-පාර්ලිමේන්තු-ගොඩනැගිල්ල-මත-නැගී-විරෝධතාවක්",
       "Category": "International News",
       "Parent URL": "https://www.hirunews.lk/international-news.php?pageID=724"
}