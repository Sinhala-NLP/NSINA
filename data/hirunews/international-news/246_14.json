{
       "Source": "hirunews",
       "Timestamp": "Friday, 09 August 2019 - 11:17",
       "Headline": "පුටින් බලයට පැමිණ 20 වසරක් සපිරේ",
       "News Content": "රුසියානු ජනාධිපති වැලිදිමීර් පුටින් එරට නායකත්වයට පැමිණ අදට 20 වසරක් සපිරෙනවා.\nහිටපු ජනාධිපති බෝරිස් යෙල්සින් විසින් එවකට රුසියානු ඔත්තු සේවාවේ ප්‍රධානියා වූ පුටින් වැඩබලන අග්‍රාමාත්‍යවරයා ලෙස පත් කරන ලද්දේ 1999 වසරේ අගෝස්තු 9 වන දායි.\nඑතැන් පටන් රුසියානු ජනාධිපතිවරයා ලෙස සහ නැවතත් අග්‍රාමාත්‍යවරයා ලෙස මෙන්ම ව්‍යවස්ථාව වෙනස් කිරීමෙන් පසු යළි ජනාධිපති ධුරයට පත්වූ ඔහු එරට අසහාය නායකයා ලෙස කටයුතු කරනවා.\n2000 වසරේ සියයට 84ක මහජන ප්‍රසාදයක් හිමි කර ගත් රුසියානු නායකයාගේ ජනප්‍රියත්වය ඉන් පසු කිසිදා සියයට 60ට වඩා අඩු නොවූ බවයි රුසියානු මාධ්‍ය සඳහන් කළේ.\nකෙසේ නමුත්, පුටින්ගේ පාලනය යටතේ ක්‍රයිමියාව ඈදා ගැනීම සහ යුක්රේනය සමඟ සබදා පළුදු වීම ආදී හේතුන් මත රුසියාව සහ බටහිර ලෝකය අතර දැන් දුරස්ථ බවක් වර්ධනය වෙමින් පවතිනවා.",
       "URL": "https://www.hirunews.lk/221874/පුටින්-බලයට-පැමිණ-20-වසරක්-සපිරේ",
       "Category": "International News",
       "Parent URL": "https://www.hirunews.lk/international-news.php?pageID=246"
}