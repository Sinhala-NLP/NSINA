{
       "Source": "hirunews",
       "Timestamp": "Wednesday, 25 September 2013 - 12:57",
       "Headline": "පාකිස්ථානයේ භූ කම්පනයෙන් දූපතක් මතුවේ.",
       "News Content": "බටහිර පාකිස්තානයේ බලූකිස්තාන් ප්‍රාන්තයේ ඊයේ (24) ඇති වූ භූ කම්පනයෙන් මිය ගිය සංඛ්‍යාව 208 දක්වා ඉහළ ගොස් තිබෙනවා. රික්ටර් පරිමාණයේ ඒකක 7.7 ක අගයක් ගත් මෙම භූ කම්පනය වයඹදිග බලූකිස්තානයේ - අවරාන් ප්‍රදේශයේ දී හටගත් බවයි විදෙස් වාර්තා සදහන් කළේ. මෙම භූ කම්පනයේ බලපෑම් කරච්චිය, හයිද්‍රාබාද් සහ ඉන්දියාවේ අගනුවර වන නවදිල්ලියට ද දැනී තිබෙනවා. භූ කම්පනයේ බලපෑමෙන් බලූකිස්ථානයේ - ග්වාඩා හි පිහිටි වරායක් ආසන්නයේ කුඩා දූපතක් ද මතුව තිබෙනවා. එය අඩි 30 ක් පමණ උස බවයි විදෙස් වාර්තා සඳහන් කළේ. බලූකිස්ථාන ප්‍රාන්තයේ අඩු ජනගහනයක් සිටින බැවින් භූ කම්පනයේ බලපෑම අවම වී ඇති බව එම වාර්තා වැඩිදුරටත් ප්‍රකාශ කළා.",
       "URL": "https://www.hirunews.lk/67962/පාකිස්ථානයේ-භූ-කම්පනයෙන්-දූපතක්-මතුවේ",
       "Category": "International News",
       "Parent URL": "https://www.hirunews.lk/international-news.php?pageID=800"
}