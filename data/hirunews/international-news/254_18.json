{
       "Source": "hirunews",
       "Timestamp": "Friday, 28 June 2019 - 8:58",
       "Headline": "ජනපති ට්‍රම්ප්ට අධිකරණයේදී පසුබෑමක්",
       "News Content": "ඇමරිකා එක්සත් ජනපදයේ ලබන වසරේ පැවැත්වෙන ජන සංගණනයේදී තමා ඇමරිකානු පුරවැසියෙක් ද යන්න විමසිය යුතු බවට ට්‍රම්ප් පරිපාලනය ඇතුළත් කර ඇති ප්‍රශ්නය ඉවත් කළ යුතු යැයි එරට ශ්‍රේෂ්ඨාධිකරණය තීන්දු කර තිබෙනවා.\nඑය උපක්‍රමීය ලෙස සුළු ජාතීන් තෝරා ගැනීම සඳහා යොදා ඇති ප්‍රශ්නයක් ලෙසටයි ශ්‍රේෂ්ඨාධිකරණය හඳුන්වා ඇත්තේ.\nඑමෙන්ම, මිලියන 6.5ක් පමණ වන සංක්‍රමණිකයන් මෙම ප්‍රශ්නය නිසා සංගණනයෙන් වැළකී සිටිනු ඇති බව ඇමරිකානු ජන සංගණනය පිළිබද විශේෂඥයන් ද ප්‍රකාශ කළා.\n1950 වසරේ සිට ඇමරිකාවේ පැවති ජන සංගණනවලට පුරවැසිභාවය පිළිබද ප්‍රශ්නයක් ඇතුළත් කර නැහැ.\nකෙසේ නමුත් අමැරිකානු ශ්‍රේෂ්ඨාධිකරණයේ තින්දුව ජනපති ට්‍රම්ප්ගේ දැඩි දෝෂ දර්ශනයට ලක්වූ අතර, ඔහු එය හැදින්වූයේ හාස්‍ය ජනක තීරණයක් බවයි.",
       "URL": "https://www.hirunews.lk/219254/ජනපති-ට්‍රම්ප්ට-අධිකරණයේදී-පසුබෑමක්",
       "Category": "International News",
       "Parent URL": "https://www.hirunews.lk/international-news.php?pageID=254"
}