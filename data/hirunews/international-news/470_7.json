{
       "Source": "hirunews",
       "Timestamp": "Friday, 16 June 2017 - 13:13",
       "Headline": "අයි එස් නායකයා මියගියේ ද යන්න සෙවීමට රුසියාවෙන් විමර්ශණ",
       "News Content": "තම ගුවන් ප්‍රහාරයකින් සිරියාවේදී අයි එස් සංවිධානයේ නායක අබු බකාර් අල් බග්ඩාඩි මියගියේ ද යන්න තහවුරු කර ගැනීමට රුසියානු ආරක්ෂක අමාත්‍යංශය විමර්ශණයක් ආරම්භ කර තිබෙනවා.\nපසුගිය මැයි 28 වනදා එල්ල කළ ගුවන් ප්‍රහාරයකින් අයි එස් නායකයා මියයන්නට ඇති බවටයි රුසියාව විශ්වාසය පළකරන්නේ.\nරුසියාව ආරම්භ කළ විමර්ශනයට අදාළව උතුරු සිරියාවේ අයි එස් බලකොටුවකදී එහි සාමාජිකයන් හමුවීමට ද නියමිතයි.\nඅයි එස් නායකයා මියගිය බවට මීට පෙර වාර්තා රැසක් පළවී තිබුනා.\nමෑත කාලීනව අබු බකාර් අල් බග්ඩාඩි  නිශ්චිතව සිටින ස්ථානයක් පිළිබඳ තොරතුරු වාර්තාවී තිබුනේ නැහැ.\nකෙසේවෙතත් අමරිකානු ඒකාබද්ධ හමුදා ඉරාකයේ මෝසුල් නුවර අත්පත් කර ගැනීමේ මෙහෙයුම් ආරම්භ කිරීමට පෙර ඔහු මෝසුල් නුවර සිටි බවටයි අනාවරණ වී තිබුනේ.\nපසුගිය මැයි 28 වන දා මෙම ප්‍රහාරය එල්ල කර ඇත්තේ එහි පැවැති අයි.එස්. සංවිධානයේ ඉහළ පෙළේ රැස්වීමක් ඉලක්ක කරගෙනයි.\nඑහිදී බග්ඩාඩි ඇතුළු අයි.එස්. සාමාජිකයන් 330 දෙනෙකු පමණ ජීවිතක්ෂයට පත්වන්නට ඇතැයි විශ්වාස කෙරෙනවා.\nරුසියානු ප්‍රහාරය එල්ල වූ රඛා සැලකෙන්නේ අයි.එස්. සංවිධානය ගොඩනගන ඉස්ලාමීය රාජ්‍යයේ අගනුවර ලෙසයි.",
       "URL": "https://www.hirunews.lk/163692/අයි-එස්-නායකයා-මියගියේ-ද-යන්න-සෙවීමට-රුසියාවෙන්-විමර්ශණ",
       "Category": "International News",
       "Parent URL": "https://www.hirunews.lk/international-news.php?pageID=470"
}