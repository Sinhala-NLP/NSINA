{
       "Source": "hirunews",
       "Timestamp": "Thursday, 20 October 2016 - 19:10",
       "Headline": "නවාස් ශරීෆ්ට නොතීසි",
       "News Content": "පැනමා පත්‍රිකා හරහා හෙළි වූ මූල්‍ය වංචාවක් සම්බන්ධයෙන් චෝදනා එල්ල වී ඇති පාකිස්ථාන අගමැති නවාස් ශරීෆ්ට අධිකරණය හමුවේ පෙනී සිටින ලෙස එරට ශ්‍රේෂ්ඨාධිකරණය නොතීසි නිකුත් කර තිබෙනවා.\nපාකිස්ථානයේ විපක්ෂයේ දේශපාලන නායකයෙකු වන හිටපු ක්‍රිකට් නායක ඉම්රාන් ඛාන් විසින් ගොනුකර තිබූ පෙත්සමක් සලකා බැලීමෙන් අනතුරුවයි මෙලෙස නොතීසි නිකුත් කර ඇත්තේ.\nපාකිස්ථාන අග්‍රාමාත්‍යවරයාට අමතරව, ඔහුගේ පවුලේ සාමාජිකයින් ද අදාළ චෝදනාව සම්බන්ධයෙන් අධිකරණයේ පෙනී සිටින ලෙස නොතීසි නිකුත් කර ඇති බව සදහන්.",
       "URL": "https://www.hirunews.lk/145702/නවාස්-ශරීෆ්ට-නොතීසි",
       "Category": "International News",
       "Parent URL": "https://www.hirunews.lk/international-news.php?pageID=569"
}