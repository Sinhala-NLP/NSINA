{
       "Source": "hirunews",
       "Timestamp": "Thursday, 22 July 2021 - 7:53",
       "Headline": "අඟහරුගේ පළමු පස් පිඬ ගැනීමට සැරසේ",
       "News Content": "නාසා ආයතනය විසින් අඟහරු ග්‍රහයා මත ගොඩබස්සවන ලද පර්සිෆියරන්ස් රෝවර් යානය මගින් එහි පළමු පාෂාණ සාම්පලය ලබාගැනීමට සූදානම් වනවා. පසුගිය පෙබරවාරි 18 වනදායි අගහරු ග්‍රහයාගේ ජෙසෙරෝ ආවාටයට මෙම යානය ගොඩ බස්සවනු ලැබුවේ.\nමෙතෙක් චන්ද්‍රිකා ඡායාරූප මගින් ලබාගත් දත්ත අනුව කළකට පෙර විලක්ව පැවති ස්ථානයකින් මෙලෙස පාෂාණ කොටස් ලබාගන්නා බවයි විදෙස් වාර්තා සඳහන් කළේ.\nපෙබරවාරි 18 වන දින අඟහරු මත ගොඩබැස්සවූ ස්ථානයේ සිට කිලෝමීටරයක් ඉදිරියෙන් මෙම පාෂාණ කොටස් ලබාගැනීමට නියමිතයි.\nඑමඟින් අඟහරු ග්‍රහයා මත ජීවය පවතීද යන්න නිශ්චිත වශයෙන් නිගමනය කළ හැකි බවයි විද්‍යාඥයන් ප්‍රකාශ කළේ.",
       "URL": "https://www.hirunews.lk/277662/අඟහරුගේ-පළමු-පස්-පිඬ-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=104"
}