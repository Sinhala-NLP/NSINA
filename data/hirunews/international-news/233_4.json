{
       "Source": "hirunews",
       "Timestamp": "Monday, 07 October 2019 - 8:12",
       "Headline": "ඇමරිකාවේ අවන්හලක වෙඩි තැබීමකින් 4 ක් මරුට",
       "News Content": "ඇමරිකාවේ කැන්සාස් නගරයේ අවන්හලක් තුළ සිදුවූ වෙඩි තැබීමකින් පුද්ගලයින් හතරදෙනෙකු ජීවිතක්ෂයට පත්ව තවත් පස්දෙනෙකු තුවාල ලබා තිබෙනවා.\nපුද්ගලයන් පිරිසක් අතර ඇතිවූ මත ගැටුමකින් අනතුරුව අවන්හලෙන් පිටව ගිය දෙදෙනෙකු යළි තුවක්කු රැගෙන පැමිණ මෙම වෙඩි තැබීම සිදුකර ඇති බවයි විදෙස් වාර්තා සඳහන් කළේ.\nඅද අලුයම 1.30ට පමණ වෙඩි තැබීම සිදුවන අවස්ථාවේ පුද්ගලයන් 40 දෙනෙකු පමණ අවන්හල තුළ සිට තිබෙනවා. විදෙස් වාර්තා සඳහන් කළේ වෙඩි තැබීමට සම්බන්ධ පුද්ගලයන් දෙදෙනා පලා ගොස් ඇති අතර, ඔවුන් අත්අඩංගුවට ගැනීම සඳහා විමර්ශන ආරම්භ කර ඇති බවයි.",
       "URL": "https://www.hirunews.lk/225745/ඇමරිකාවේ-අවන්හලක-වෙඩි-තැබීමකින්-4-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=233"
}