{
       "Source": "hirunews",
       "Timestamp": "Monday, 26 August 2019 - 11:07",
       "Headline": "මෝදි සහ ට්‍රම්ප් අතර හමුවක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදි ඇමරිකානු ජනාධිපති ඩොනල්ඞ් ට්‍රම්ප් අද හමුවීමට නියමිතයි.\nප්‍රංශයේ පැවැත්වෙන ජී හත සමුළුවේ දෙවන සැසිවාරයට සමගාමීව මෙම හමුව පැවැත්වෙන බවයි විදෙස් වාර්තා සඳහන් කළේ.\nඉන්දීය අග්‍රාමාත්‍යවරයා සහ ඇමරිකානු ජනාධිපතිවරයා මෙම වසරේ හමුවන දෙවන අවස්ථාව මෙය වන අතර, ඉන්දීය ආණ්ඩුක්‍රම ව්‍යවස්ථාවේ 370 වන වගන්තියෙන් ජම්මු කාශ්මීර ප්‍රදේශයට ලබාදී තිබූ විශේෂ තත්ත්වයන් ඉවත් කිරීමට මෝදි පියවර ගැනීමෙන් අනතුරුව ට්‍රම්ප් හමුවන පළමු අවස්ථාව මෙයයි.",
       "URL": "https://www.hirunews.lk/222981/මෝදි-සහ-ට්‍රම්ප්-අතර-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=242"
}