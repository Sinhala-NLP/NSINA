{
       "Source": "hirunews",
       "Timestamp": "Thursday, 07 December 2017 - 13:30",
       "Headline": "පුටින් යළි ජනපති සටනට",
       "News Content": "රුසියානු ජනාධිපති ව්ලැදිමීර් පුටින් ලබන වසරේ පැවැත්වෙන ජනාධිපතිවරණයට තරඟ කරමින් තවත් ධූර කාලයක් බලයේ රැදී සිටීමට සූදානම් ප්‍රකාශයට පත් කර තිබෙනවා.\nඒ රුසියාවේ වොල්ගා නගරයේ මෝටර් රථ නිෂ්පාදන කර්මාන්තශාලාවක සේවකයන් අමතමින්.\n2000 වසරේ සිට බලයේ සිටින පුටින් වරෙක එරට ජනාධිපතිවරයා ලෙස මෙන්ම තවත් වරක අගමැතිවරයා ලෙසද කටයුතු කළා.\nඒ අනුව එළඹෙන මාර්තු මාසයේ පැවැත්වෙන රුසියානු ජනාධිපතිවරණයෙන් පුටින් ජයගතහොත් වසර 2024 දක්වා බලයේ රැදී සිටීමට ඔහුට හැකියාව පවතිනවා.\nමේ අතර ජාත්‍යන්තර මාධ්‍ය සහ දේශපාලන විචාරකයන් පෙන්වා දෙන්නේ මෙම මැතිවරණයෙන් පහසු ජයක් ලැබීමට පුටින්ට හැකි වනු ඇති බවයි.\nබොහෝ රුසියානුවන් අතර අතිශය ජනප්‍රිය චරිතයක් වන පුටින් ලෝකයේ වඩාත් බලගතු නායකයෙකු ලෙසද පිළිගැනීමට ලක්ව සිටිනවා.",
       "URL": "https://www.hirunews.lk/177827/පුටින්-යළි-ජනපති-සටනට",
       "Category": "International News",
       "Parent URL": "https://www.hirunews.lk/international-news.php?pageID=415"
}