{
       "Source": "hirunews",
       "Timestamp": "Saturday, 25 December 2021 - 15:03",
       "Headline": "ග්‍රීක මුහුදේ සංක්‍රමණික යාත්‍රාවක් පෙරළී 16 දෙනෙකු ජීවිතක්ෂයට",
       "News Content": "ඒජියන් මුහුදේ පිහිටි පාරෝස් ග්‍රීක දිවයිනට ඔබ්බෙන් සංක්‍රමණික යාත්‍රාවක් පෙරළී ඊයේ රාත්‍රී සිදුවූ අනතුරකින් පුද්ගලයන් 16 දෙනෙකු ජීවිතක්ෂයට පත්ව තිබෙනවා.\nග්‍රීක වෙරළාරක්ෂකයන් සඳහන් කළේ ජීවිත ආරක්ෂක මෙහෙයුම් සඳහා ගුවන් සහයද ලබා ගැනෙන බවයි.\nතුර්කියේ සිට ඉතාලිය බලා ගමන් ගනිමින් තිබූ යාත්‍රාවක් මෙලෙස අනතුරට ලක්වී ඇති අතර, සංක්‍රමණිකයන් එහි ගමන් ගෙන ඇත්තේ ජීවිතාරක්ෂක කබා ඇතුලු ආරක්ෂිත උපක්‍රම නොමැතිවයි.\nඑහි ගමන්ගත් 90 දෙනෙකු බේරාගැනීමට හැකිව තිබෙනවා.\nග්‍රීසිය, සංක්‍රමණිකයන් නීතිවිරෝධී ලෙස යුරෝපයට ඇතුලුවීම සඳහා යොදාගන්නා පිවිසුමක් ලෙසයි සැලකෙන්නේ.",
       "URL": "https://www.hirunews.lk/292100/ග්‍රීක-මුහුදේ-සංක්‍රමණික-යාත්‍රාවක්-පෙරළී-16-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=71"
}