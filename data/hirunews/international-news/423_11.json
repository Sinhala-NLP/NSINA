{
       "Source": "hirunews",
       "Timestamp": "Friday, 10 November 2017 - 7:25",
       "Headline": "යේමනය ලොව දරුණුතම සාගතය අභියස",
       "News Content": "මිලියන සංඛ්‍යාත යේමන ජනතාව දශක ගණනාවකින් ලොව දරුණුතම සාගතය අභියස සිටින බවට එක්සත් ජාතීන්ගේ සංවිධානය අනතුරු අගවනවා.\nඑහි මානුෂීය කටයුතු පිළිබද සහකාර රාජ්‍ය ලේකම් මාර්ක් ලොව්කොක් සෞදි අරාබිය ඇතුළු රටවලින් ඉල්ලා සිටියේ යේමනයට එරෙහි සම්බාධක ඉවත් කරන ලෙසටයි.\nයේමනයේ - හවුති කැරලිකරුවන් රියාද් නුවර වෙත එල්ල කළ මිසයිල ප්‍රහාරයකින් පසු සෞදි අරාබිය යේමනය සමග ගුවනින්, ගොඩබිමින් සහ මුහුදින් පවතින මාර්ග සියල්ල වසා දැමුවා.\nජාත්‍යන්තර රතු කුරුසිය සදහන් කළේ කොළරා වසංගතයට මුහුණදෙන නව ලක්ෂයක් මණ වූ යේමන ජනතාවට පිරිසිදු පානීය ජලය සැපයීමට අවශ්‍ය ක්ලෝරීන් පෙති තොගයක් ද මේ නිසා රට තුළට ගෙන ඒමට නොහැකි වී ඇති බවයි.",
       "URL": "https://www.hirunews.lk/175672/යේමනය-ලොව-දරුණුතම-සාගතය-අභියස",
       "Category": "International News",
       "Parent URL": "https://www.hirunews.lk/international-news.php?pageID=423"
}