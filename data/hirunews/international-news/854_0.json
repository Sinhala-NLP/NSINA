{
       "Source": "hirunews",
       "Timestamp": "Monday, 25 March 2013 - 11:04",
       "Headline": "සිරියානු විපක්ෂ නායකවරයා ඉල්ලා අස්වෙයි.",
       "News Content": "සිරියාවේ විපක්ෂ නායක අහමඞ් මෝස් අල්කටීන් එම තනතුරෙන් ඉල්ලා අස්වී තිබෙනවා. විදෙස් වාර්තා සඳහන් කළේ සිරියාවේ පවතින යුදමය තත්ත්වය මැඩපැවැත්වීම සඳහා ජාත්‍යන්තර රටවල් සහය පළ නොකිරීමට විරෝධය පළ කරමින් ඔහු මෙම තනතුරෙන් ඉල්ලා අස්වී ඇති බවයි. කෙසේ වෙතත්, එරට විපක්ෂය ඔහුගේ ඉල්ලා අස්වීම භාර නොගෙන එය ප්‍රතික්ෂේප කර ඇති බව විදෙස් වාර්තා කියා සිටියා. සිරියානු විපක්ෂ නායක අහමඞ් මෝස් මේ වනවිටත් තම ෆේස් බුක් වෙබ් අඩවිය හරහාද තමන් එම ධුරයෙන් ඉල්ලා අස්වූ බවට ප්‍රකාශ කර තිබෙනවා.",
       "URL": "https://www.hirunews.lk/55915/සිරියානු-විපක්ෂ-නායකවරයා-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=854"
}