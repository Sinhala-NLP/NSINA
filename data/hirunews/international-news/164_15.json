{
       "Source": "hirunews",
       "Timestamp": "Sunday, 13 September 2020 - 17:35",
       "Headline": "ඕස්ට්‍රේලියාවේ විරෝධතා දැක්වූ 74ක් අල්ලයි",
       "News Content": "ඕස්ට්‍රේලියාවේ මෙල්බන් නගරයේ කොරෝනා වෛරසයේ ව්‍යාප්තිය පාලනය සඳහා පැනවූ සීමාවන්ට එරෙහිව විරෝධය පළ කළ 74 දෙනෙකු අත්අඩංගුවට ගෙන තිබෙනවා.\nතවත් 176 දෙනෙකුට දඩ නියම කර ඇති බවයි විදෙස් වාර්තා සඳහන් කළේ.\nමේ අතර, කොරෝනා වෛරසයේ සීමාවන්ට විරෝධය පළ කරමින් ඊශ්‍රායල කැබිනට් අමාත්‍යවරයෙකු ද සිය ධුරයෙන් ඉල්ලා අස්වී තිබෙනවා.\nඑරට නිවාස අමාත්‍ය යාකෝව් ලිට්ස්මන් එලෙස ඉල්ලා අස්වී ඇත්තේ යුදෙව් ආගමික සැමරුම් වලට අදාළ නිවාඩු ලබාදීම වැළැක්වීමට ගත් තීරණය සාධාරණ නොවන බවට පවසමින්.\nලොවපුරා කොරෝනා ආසාදිත සංඛ්‍යා මේ වනවිට දෙකෝටි අසූනව ලක්ෂ 67,294 දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ නව ලක්ෂ 25,080 ක් ලෙසයි.",
       "URL": "https://www.hirunews.lk/250115/ඕස්ට්‍රේලියාවේ-විරෝධතා-දැක්වූ-74ක්-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=164"
}