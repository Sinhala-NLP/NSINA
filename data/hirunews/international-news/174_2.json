{
       "Source": "hirunews",
       "Timestamp": "Saturday, 18 July 2020 - 16:24",
       "Headline": "ඕස්ට්‍රේලියානු පාර්ලිමේන්තුව කල් දැමේ",
       "News Content": "කොරෝනා වෛරසය ව්‍යාප්තවීමත් සමග  ඕස්ට්‍රේලියානු අග්‍රාමාත්‍ය ස්කොට් මොරිසන් එරට පාර්ලිමේන්තු සැසිවාරය කල් දැමීමට පියවර ගෙන තිබෙනවා.\nඕස්ට්‍රේලියානු අග්‍රාමාත්‍යවරයා එරට කතානායකවරයා දැනුම් දී ඇත්තේ අගෝස්තු මස 4 වනදා ආරම්භ වීමට නියමිතව තිබූ සති දෙකක පාර්ලිමේන්තු සැසිවාරය කල් දැමීමට පියවර ගන්නා ලෙසයි.\nඅග්‍රාමාත්‍යවරයාගේ මෙම ඉල්ලීම එරට විපක්ෂ නායකවරයා ද අනුමත කර ඇති බවයි විදෙස් මාධ්‍ය වාර්තා කළේ.\nඒ අනුව, මීළඟ පාර්ලිමේන්තු සැසිවාරය අගෝස්තු මස 24 වනදා ආරම්භ කිරීමටයි සැලසුම් කර ඇත්තේ.",
       "URL": "https://www.hirunews.lk/245828/ඕස්ට්‍රේලියානු-පාර්ලිමේන්තුව-කල්-දැමේ",
       "Category": "International News",
       "Parent URL": "https://www.hirunews.lk/international-news.php?pageID=174"
}