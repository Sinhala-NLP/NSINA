{
       "Source": "hirunews",
       "Timestamp": "Sunday, 07 August 2016 - 10:07",
       "Headline": "ඇමරිකාව න්‍යෂ්ටික ප්‍රහාරයකට සැරසෙන බවට උතුරු කොරියාවෙන් චෝදනා.",
       "News Content": "ඇමරිකා එක්සත් ජනපදය පූර්ව සලකුණකින් තොරව තම රට වෙත න්‍යෂ්ටික ප්‍රහාරයක් එල්ල කිරීමට සූදානම් වන බවට උතුරු කොරියාව චෝදනා කරනවා.\nඇමරිකාව සිය බී - 1 වර්ගයේ බෝම්බ ප්‍රහාරක යානා පැසිෆික් සාගරයේ ගුවාම් හි ස්ථානගත කරන බව ඊයේ ප්‍රකාශ කළා.\nදශකයකට පමණ පසුවයි ඇමරිකාව න්‍යෂ්ටික අවි රැගෙන යා හැකි එම ප්‍රහාරක යානා ආසියා පැසිෆික් කලාපයේ ස්ථාන ගත කරන්නේ.\nකෙසේ නමුත්, බී - 52 ප්‍රහාරක යානා සමග හුවමාරුවක් ලෙස එම යානා යොදවන බව ඇමරිකානු පෙන්ටගනය ප්‍රකාශ කළා.\nපසුගිය ජනවාරියේදී උතුරු කොරියාව සිය 4 වන න්‍යෂ්ටික පිපිරවීම සිදුකිරීමත් සමග කොරියානු අර්ධද්වීපයේ පවතිින්නේ උණුසුම් තත්ත්වයක්.\nදකුණු කොරියාව සහ ඇමරිකා එක්සත් ජනපදය අතර වාර්ෂික ඒකාබද්ධ ගීත අභ්‍යාසය ද මේ මස අගදී පැවැත්වීමට නියමිතයි.\nඑමෙන්ම, දකුණු කොරියාවේ ඇමරිකානු - තාඞ් මිසයිිල ආරක්ෂණ පද්ධතියක් සවි කිරීම පිළිබදව ද උතුරු කොරියාව උදහස්ව සිටිනවා.\nමේ හේතුවෙන් උතුරු කොරියාව සහ බටහිර ලෝකය අතර පසමිතුරු බව තවදුරටත් උත්සන්න වනු ඇති බවයි ආරක්ෂක විචාරකයන් පෙන්වා දෙන්නේ.",
       "URL": "https://www.hirunews.lk/140005/ඇමරිකාව-න්‍යෂ්ටික-ප්‍රහාරයකට-සැරසෙන-බවට-උතුරු-කොරියාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=602"
}