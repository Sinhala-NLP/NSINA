{
       "Source": "hirunews",
       "Timestamp": "Tuesday, 28 March 2017 - 13:07",
       "Headline": "න්‍යෂ්ටික අවි හරණ සාකච්ඡාවලින් ඇමරිකාව ඉවත් වෙයි",
       "News Content": "ලොව රටවල් 100කට වැඩි සංඛ්‍යාවකගේ සහභාගීත්වයෙන් න්‍යෂ්ටික අවි හරණ සාකච්ඡා ජගත් සංවිධානයේදී ඊයේ ආරම්භ වුණා.\nන්‍යෂ්ටික අවි භාවිතය වැළැක්වීමේ නීතිමය බැදීමක් සහිත සම්මුතියක් ඇති කරලීම එහි අරමුණයි.\nඑහෙත් ලොව විශාලතම න්‍යෂ්ටික බලවතා වන ඇමරිකා එක්සත් ජනපදය සමුළුව ආරම්භයේදීම සාකච්ඡාවලින් ඉවත්වීම විශේෂත්වයක්.\nජනපති ට්‍රම්ප්ගේ පරිපාලනය නියෝජනය කරන ඇමරිකා එක්සත් ජනපදයේ ජගත් සංවිධාන තානාපතිනිය නිකී හාලේ කියා සිටියේ මෙවැනි සම්මුතිකයක් සැකසීම ප්‍රායෝගික නොවන බවයි.\nඋතුරු කොරියාව වැනි රටකින් එල්ල වන න්‍යෂ්ටික තර්ජන හමුවේ මෙවැනි සම්මුතියක් ක්‍රියාත්මක කරලීම ආරක්ෂක අවදානමක් බව ඇය සදහන් කළා. රුසියාව සහ චීනයේ ජගත් සංවිධාන තානාපතිවරුන් ද ඊයේ මෙම සමුළුවට එක්වී නැහැ.",
       "URL": "https://www.hirunews.lk/157918/න්‍යෂ්ටික-අවි-හරණ-සාකච්ඡාවලින්-ඇමරිකාව-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=500"
}