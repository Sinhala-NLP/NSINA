{
       "Source": "hirunews",
       "Timestamp": "Saturday, 30 June 2018 - 10:26",
       "Headline": "ලෙනක අතුරුදන් වූ තායි යොවුන් පාපන්දු කණ්ඩායම සොයා තවදුරටත් මෙහෙයුම්",
       "News Content": "උතුරුදිග තායිලන්තයේ චියංරායි ප්‍රදේශයේ වනගත ලෙනක අතුරුදන් වූ යොවුන් පාපන්දු කණ්ඩායමක සාමාජිකයන් 12 දෙනෙකු සහ ඔවුන්ගේ පුහුණුකරු සොයා තවදුරටත් මෙහෙයුම් සිදුකරන අතර ඒ සඳහා බ්‍රිතාන්‍ය සහ ඇමරිකානු හමුදා සාමාජිකයන් ද එක්ව සිටිනවා.\nතායිලන්තයේ දෙවන දීර්ඝතම ලෙන ලෙස හැදින්වෙන මෙහි යොවුන් පාපන්දු  ක්‍රීඩකයන් අතුරුදන් වූයේ පසුගිය සෙනසුරාදා දිනයේදියි.\nඔවුන් පැමිණි පාපැදි ලෙන්දොර තිබූ අතර, හදිසියේම ඇති වූ වර්ෂාව නිසා ලෙන තුළට ජලය ගැලීමෙන් ඔවුන් එහි අතරමං වී ඇති බවටයි විශ්වාස කෙරෙන්නේ.\nඩ්‍රෝන, පොලිස් සුනඛයන් සහ කිමිදුම්කරුවන් යොදා පරීක්ෂාවන් සිදුකළ ද මෙතෙක් ඔවුන් පිළිබද තොරතුරක් ලැබී නැහැ.\nජලය පිරුණු ලෙන තුළට ගමන් කිරීමේ අවදානම සහ එහි අඳුරු ස්වභාවය නිසා පරීක්ෂණ මෙහෙයුම් දුෂ්කර වී ඇති බව සදහන්.",
       "URL": "https://www.hirunews.lk/194210/ලෙනක-අතුරුදන්-වූ-තායි-යොවුන්-පාපන්දු-කණ්ඩායම-සොයා-තවදුරටත්-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=355"
}