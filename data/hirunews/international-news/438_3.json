{
       "Source": "hirunews",
       "Timestamp": "Tuesday, 19 September 2017 - 8:18",
       "Headline": "මරියා ප්‍රචණ්ඩ මාරුතයක් වී කැරිබියානු දිවයින් අභියස",
       "News Content": "අත්ලාන්තික් සාගරයේ හට ගත් මරියා සුළි කුණාටුව අතිශය ප්‍රබල චණ්ඩ මාරුතයක් බවට පත්වී කැරිබියානු කලාපයේ ලීවර්ඩ් දිවයින් ආසන්නයේ පවතින බව විදෙස් වාර්තා සඳහන් කළා.\nඑය ඉදිරි පැය කිහිපය තුළ ඇමරිකානු සහ බ්‍රිතාන්‍ය වර්ජින් දිවයින් වෙත ද ළඟා වනු ඇති.\nමරියා චණ්ඩ මාරුතය කලාපයට ඉමහත් හානියක් සිදුකළ ඉර්මා චණ්ඩ මාරුතය ගමන් ගත් පථය ඔස්සේම හමනු ඇතැයි ඇමරිකානු කාලගුණ විද්‍යා අංශ ප්‍රකාශ කළා.\nබටහිර ඉන්දීය කොදෙව් දිවයින් පෙළක් ද මෙම චණ්ඩ මාරුතය හමන පථයේ පිහිටා ඇති අතර, පසුගිය දා ඒ හරහා හැමූ ඉර්මා සුළි සුළඟින් පුද්ගලයන් 37 දෙනෙකු ජීවිතක්ෂයට පත්වුණා.\nමරියා චණ්ඩ මාරුතය මේ වන විට සුළි සුළඟක් වර්ධනය විය හැකි ප්‍රචණ්ඩතම තත්ත්වය වන 5 වන ගණයේ මාරුතයක් ලෙස නම් කර ඇති අතර, ඇමරිකානු වර්ජින් දිවයින්වල හදිසි තත්වයක් ප්‍රකාශයට පත් කිරීමට ද ජනාධිපති ට්‍රම්ප් පියවර ගත්තා.",
       "URL": "https://www.hirunews.lk/171261/මරියා-ප්‍රචණ්ඩ-මාරුතයක්-වී-කැරිබියානු-දිවයින්-අභියස",
       "Category": "International News",
       "Parent URL": "https://www.hirunews.lk/international-news.php?pageID=438"
}