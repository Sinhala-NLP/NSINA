{
       "Source": "hirunews",
       "Timestamp": "Monday, 29 April 2013 - 8:48",
       "Headline": "ආර්ථික අර්බුදයෙන් මිදීමට ග්‍රීසියේ රැකියා කප්පාදුවක්.",
       "News Content": "ග්‍රීසියේ ඇති වී ඇති ආර්ථික අර්බුදය මඟ හරවා ගැනීම සඳහා එරට පාර්ලිමේන්තුව විසින් නව තීරණයක් ගෙන තිබෙනවා. විදෙස් වාර්තා පෙන්වා දෙන්නේ විවිධ ක්ෂේත්‍රවල රැකියා අවස්ථා 15,000ක් පමණ කප්පාදු කිරීමට තීරණය කර ඇති බවයි. පසුගිය කාලය පුරා ග්‍රීසිය දැඩි මූල්‍ය අර්බුදයකට මුහුණ පා සිටිනවා. මේ හේතුවෙන් ඔවුන් ජාත්‍යන්තර මූල්‍ය අරමුදලෙන් ද ණය ලබා ගත්තා. මෙම රැකියා අවස්ථා කප්පාදු කිරීම ජාත්‍යන්තර මූල්‍ය අරමුදලෙන් පනවා ඇති එක් කොන්දේසියක් මත සිදුකර ඇති බවයි විදෙස් මාධ්‍ය වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/58006/ආර්ථික-අර්බුදයෙන්-මිදීමට-ග්‍රීසියේ-රැකියා-කප්පාදුවක්",
       "Category": "International News",
       "Parent URL": "https://www.hirunews.lk/international-news.php?pageID=844"
}