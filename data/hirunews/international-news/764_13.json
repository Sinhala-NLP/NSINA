{
       "Source": "hirunews",
       "Timestamp": "Tuesday, 27 January 2015 - 8:47",
       "Headline": "ඉන්දියාවේ ආයෝජනයට තවමත් බාධා පවතින බව ඔබාමා කියයි.",
       "News Content": "ඉන්දියාව තුළ ව්‍යාපාරික කටයුතු සිදුකිරීමේදී තවදුරටත් බාධා පවතින බව ඇමරිකානු ජනාධිපති බැරක් ඔබාමා පවසනවා. සිය ඉන්දීය චාරිකාවේ තවත් පියවරක් ලෙස දෙරටේ ව්‍යාපාරික ප්‍රජාව අමතමින් ඔහු මේ බව ප්‍රකාශ කළා. එම බාධක තුරන් කිරීමට කටයුතු කරන ලෙස ජනාධිපති ඔබාමා ඉන්දීය අග්‍රාමාත්‍ය මෝදිගෙන් ඉල්ලා සිටි බව සදහන්.\nඇමරිකානු ජනාධිපතිවරයා තවදුරටත් සදහන් කළේ ඇමරිකාව, ඉන්දියාවෙන් ආනයනය කරන්නේ තම ආනයනයන්ගෙන් 2%ක් පමණක් බවයි. එමෙන්ම ඉන්දියාවට අපනයනය කරන්නේ ඇමරිකානු නිෂ්පාදනවලින් 1%ක්. ඇමරිකාව සහ ඉන්දියාව අතර ද්වි පාර්ශවික වෙළදාම ඩොලර් බිලියන 100ක් වන අතර චීනය සහ ඇමරිකාව අතර එම වෙළද ගනුදෙනුවල වටිනාකම ඩොලර් බිලියන 560ක්. දෙරට අතර වෙළදාම පුළුල් කිරීමේ හැකියාව එමගින් පැහැදිලි වන්නේ යැයි ජනාධිපති ඔබාමා පෙන්වා දුන්නා.",
       "URL": "https://www.hirunews.lk/102110/ඉන්දියාවේ-ආයෝජනයට-තවමත්-බාධා-පවතින-බව-ඔබාමා-කියයි",
       "Category": "International News",
       "Parent URL": "https://www.hirunews.lk/international-news.php?pageID=764"
}