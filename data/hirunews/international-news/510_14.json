{
       "Source": "hirunews",
       "Timestamp": "Friday, 03 March 2017 - 13:54",
       "Headline": "අයි.එස් සංවිධානයේ සමූහ මිනී වලක් ඉරාකයෙන් හමුවේ (ඡායාරූප)",
       "News Content": "අයි.එස්. සංවිධානයේ ඉරාකයේ මොසුල් නුවර පවත්වාගෙන ගිය සමූහ මිනී වළක් පිළිබද තොරතුරු විදෙස් මාධ්‍ය අද හෙළිදරව් කළා.\nමෙම ප්‍රදේශය පසුගිය වසර දෙකහමාරක කාලය තුළ අයි.එස්.සංවිධානය යටතේ පැවති අතර දැන් නැවතත් ඉරාක හමුදා බලය තහවුරු කරගෙන තිබෙනවා.\nමෙහි අඩි 100 ක් පමණ පළල දැවැන්ත ආවාටයක් සමූහ මිනිවලක් ලෙස භාවිත කර ඇති බවයි හෙලිදරව් වී ඇත්තේ.\nමොසුල් ගුවන්තොටුපලට සැතපුම් 5 ක් පමණ නිරිත දෙසින් පිහිටි මෙම සමූහ මිනීවලට අයි.එස්.සංවිධානය ඝාතනය කරන පුද්ගලයින්ගේ සිරුරු දමා ඇති බව සදහන්.\nකෙසේ නමුත්, ඔවුන් එලෙස ඝාතනය කළ පුද්ගලයන්ගේ සංඛ්‍යාව මෙතෙක් අනාවරණ වී නැහැ.",
       "URL": "https://www.hirunews.lk/155956/අයි-එස්-සංවිධානයේ-සමූහ-මිනී-වලක්-ඉරාකයෙන්-හමුවේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=510"
}