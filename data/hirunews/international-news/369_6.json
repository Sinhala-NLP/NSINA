{
       "Source": "hirunews",
       "Timestamp": "Tuesday, 08 May 2018 - 12:02",
       "Headline": "දිල්ලියට ධූලි කුණාටු",
       "News Content": "ඉන්දියාවේ නවදිල්ලි නගරයට ඊයේ (07) රාත්‍රියේ හැමූ ධූලි කුණාටුවකින් හානි රැසක් සිදුව ඇති බව වාර්තා වනවා.\nඒ සමඟම ධාරානිපාත වර්ෂාවක් ද ඇති වී තිබෙන බව සඳහන්.\nසුළි කුණාටුවෙන් ගස් ඉදිරී විදුලි සැපයුම්වලට බාධා එල්ල වී ඇති අතර, දිල්ලියේ පාසල් තාවකාලිකව වසා දමා ඇත්තේ අනතුරු වළක්වා ගැනීමේ අරමුණෙන්.\nදකුණු ඉන්දියාවේ තමිල්නාඩු සහ කේරළ ප්‍රාන්තවලට ද සුළි කුණාටු තත්ත්වයක් බලපැවැත්විය හැකි අතර, ඇතැම් ස්ථානවල පැයට කිලෝමීටර් 90 ඉක්මවූ සුළං ප්‍රවාහයක් ඇතිවිය හැකි බවයි ඉන්දීය කාලගුණ අංශ ප්‍රකාශ කළේ.",
       "URL": "https://www.hirunews.lk/190240/දිල්ලියට-ධූලි-කුණාටු",
       "Category": "International News",
       "Parent URL": "https://www.hirunews.lk/international-news.php?pageID=369"
}