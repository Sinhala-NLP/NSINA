{
       "Source": "hirunews",
       "Timestamp": "Saturday, 22 August 2020 - 17:03",
       "Headline": "රුසියානු විපක්ෂ නායකයා ජර්මනියට පැමිණෙයි",
       "News Content": "ප්‍රතිකාර සඳහා ගිලන් ගුවන් යානයකින් ජර්මනිය වෙත නික්මුණු රුසියානු විපක්ෂ නායක ඇලෙක්සි නවාල්නි මේ වනවිට ජර්මනියේ - බර්ලින් නුවර - චැරිටි රෝහල වෙත රැගෙනවිත් තිබෙනවා.\nඅභ්‍යන්තර ගුවන් ගමනකදී විෂ ශරීරගතවී විසඥ තත්වයට පත්වූ ඔහුගේ තත්ත්වය ස්ථාවර බවයි විදෙස් මාධ්‍ය වාර්තා කළේ.\nසයිබීරියාවේ ඔම්ස්ක් නුවර සිට 44 හැවිරිදි නවාල්නි රැගත් යානයෙන් ඔහුගේ බිරිඳද බර්ලිනය බලා පැමිණ තිබෙනවා.\nජනාධිපති ව්ලැදිමීර් පුටින් දැඩි සේ විවේචනයට ලක් කරන දූෂණ විරෝධී නීතිඥයෙකු වන නවාල්නි මීට පෙර ද කායික ප්‍රහාර කිහිපයකටම මුහුණදුන් අයෙක්.\nරුසියානු ගුවන් තොටුපලකදී ඔහුට වස මිශ්‍ර තේ පානය කිරීමට ලබාදී ඇති බවයි විශ්වාස කෙරෙන්නේ.",
       "URL": "https://www.hirunews.lk/248388/රුසියානු-විපක්ෂ-නායකයා-ජර්මනියට-පැමිණෙයි",
       "Category": "International News",
       "Parent URL": "https://www.hirunews.lk/international-news.php?pageID=168"
}