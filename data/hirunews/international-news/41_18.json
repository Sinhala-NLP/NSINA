{
       "Source": "hirunews",
       "Timestamp": "Thursday, 30 June 2022 - 13:47",
       "Headline": "බ්‍රිතාන්‍යයෙන් යුක්‍රේනයට පවුම් බිලියනයක යුද ආධාර",
       "News Content": "රුසියානු යුද තත්ත්වය හමුවේ යුක්රේනයට සහාය දක්වමින් මහා බ්‍රිතාන්‍ය පවුම් බිලියනයක යුද ආධාර ලබාදීමට තීරණය කර තිබෙනවා.\nමෙම ආධාර සඳහා නව ගුවන් ආරක්ෂක පද්ධති ද, ඇතුළත් බවයි දැක්වෙන්නේ.\nයුක්රේනයේ යුදමය තත්ත්වය වර්ධනය වන්නට පත්වූ දා සිට මේ දක්වා එරටට බ්‍රිතාන්‍ය විසින් පවුම් බිලියන 2.3ක සහයෝගයන් ලබා දී තිබෙනවා.\nබ්‍රිතාන්‍ය මෙලෙස යුද උපකරණ සඳහා පැකේජයක් අනුමත කළේ රුසියානු මිසයිල ප්‍රහාරයක් යුක්රේනයේ වෙළෙඳ සංකීර්ණයකට එල්ලවීම සහ ජී - 7 සමුළුවේ සාකච්ඡා සැලකිල්ලට ගනිමින්.\nමෙම පැකේජය සඳහා ගුවන් නිරීක්ෂණ පද්ධතීන් සහ යුක්රේන හමුදා සඳහා අත්‍යවශ්‍ය වන නම් සඳහන්නොකළ නව විද්‍යුත් උපකරණ ද ඇතුළත්.",
       "URL": "https://www.hirunews.lk/308626/බ්‍රිතාන්‍යයෙන්-යුක්‍රේනයට-පවුම්-බිලියනයක-යුද-ආධාර",
       "Category": "International News",
       "Parent URL": "https://www.hirunews.lk/international-news.php?pageID=41"
}