{
       "Source": "hirunews",
       "Timestamp": "Friday, 22 February 2013 - 8:25",
       "Headline": "ජපන් අගමැති ඇමෙරිකානු ජනපති මුණ ගැසේ.",
       "News Content": "ජපාන අගමැති ෂිංශෝ අබේ ඇමෙරිකාවේ එක්සත් ජනපදයේ නිල සංචාරයක නිරත වනවා. එහිදී ඇමෙරිකානු ජනාධිපති බරැක් ඔබාමා සමඟ ද්වීපාර්ශවික සාකච්ඡා පැවැත්වෙන අතර දෙරට අතර පවතින ආරක්ෂක සහයෝගිතාවය පිළිබඳව වැඩිදුරටත් සාකච්ඡා කෙරෙන බවයි විදෙස් මාධ්‍ය පෙන්වා දෙන්නේ. චීනය සමඟ ඇති දූපත් ගැටලූව, උතුරු කොරියාවේ න්‍යෂ්ටික ගැටලූව මෙහිදී අවධානය යොමුවනු ඇති. ජපාන අගමැතිවරයා, ඇමෙරිකානු ජනාධිපති බරැක් ඔබාමා වොෂිංටනයේදී අද මුණ ගැසීමට නියමිතයි. කෙසේ වුවත් ඇමෙරිකානු ජනාධිපති බරැක් ඔබාමාගේ පාලන කාලය තුළ ඔහු හමුවන පස්වන ජපාන අගමැතිවරයා වන්නේ ෂිංශෝ අබේ වීම විශේෂත්වයක්.",
       "URL": "https://www.hirunews.lk/53874/ජපන්-අගමැති-ඇමෙරිකානු-ජනපති-මුණ-ගැසේ",
       "Category": "International News",
       "Parent URL": "https://www.hirunews.lk/international-news.php?pageID=862"
}