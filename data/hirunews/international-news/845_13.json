{
       "Source": "hirunews",
       "Timestamp": "Thursday, 25 April 2013 - 10:15",
       "Headline": "දකුණු කොරියාවෙන් උතුරු කොරියාවට ඇරයුම්.",
       "News Content": "සාකච්ඡා මාර්ගයෙන් ගැටළුව විසඳා ගැනීමට දකුණු කොරියාව - උතුරු කොරියාවට ඇරයුම් කර තිබෙනවා. විදෙස් මාධ්‍ය වාර්තා සඳහන් කළේ උතුරු කොරියාව සාකච්ඡා මාර්ගයෙන් ගැටළුව විසඳා ගැනීමට අකමැති වුවහොත් ඉදිරියට දැඩි ක්‍රියාමාර්ග ගන්නා බවයි දකුණු කොරියාව සඳහන් කර ඇත්තේ. උතුරු කොරියානු හා දකුණු කොරියානු දේශ සීමාවේ පවතින කයිසෝන් වෙළඳ කලාපය සම්බන්ධයෙන් දෙරට අතර ගැටළු ඇතිවී තිබෙනවා. උතුරු කොරියාව විසින් පසුගියදා මෙම වෙළඳ කලාපය වසා දැමුවා. දකුණු කොරියාවට අයත් කර්මාන්ත ශාලා 123 ක් මෙම කයිසෝන් වෙළඳ කලාපයේ පිහිටා තිබූ බවයි විදෙස් මාධ්‍ය වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/57766/දකුණු-කොරියාවෙන්-උතුරු-කොරියාවට-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=845"
}