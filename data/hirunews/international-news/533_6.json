{
       "Source": "hirunews",
       "Timestamp": "Monday, 09 January 2017 - 10:24",
       "Headline": "ඔබාමාගෙන් ට්‍රම්ප්ට අවවාදයක්",
       "News Content": "ව්‍යාපාරයක් මෙන් රටක් පාලනය කිරීමෙන් වළකින්නැයි ඇමරිකානු ජනාධිපති බැරැක් ඔබාමා නව ජනාධිපති ඩොනල්ඩ් ට්‍රම්ප් වෙත ප්‍රකාශයක් කර තිබෙනවා.\nඔහු මේ බව සඳහන් කර ඇත්තේ විදෙස් ප්‍රවෘත්ති සේවාවක් වෙත සාකච්ඡාවක් ලබාදෙමින්.\nවිශේෂයෙන් ඇමරිකාවේ ආයතන කෙරෙහි නව ජනාධිපතිවරයා ගරු කළ යුතු බවයි බැරැක් ඔබාමා එමඟින් සඳහන් කළේ.\nඇමරිකාවේ මූල්‍ය ආයතන කෙරෙහි ලොවම බලා සිටින බව ප්‍රකාශ කර ඇති බැරැක් ඔබාමා එම ආයතන සම්බන්ධයෙන් ප්‍රකාශ නිකුත් කිරීමේදී නව ජනාධිපතිවරයා දැඩි අවධානය යොමු කළ යුතු බවද කියා සිටියා.",
       "URL": "https://www.hirunews.lk/151624/ඔබාමාගෙන්-ට්‍රම්ප්ට-අවවාදයක්",
       "Category": "International News",
       "Parent URL": "https://www.hirunews.lk/international-news.php?pageID=533"
}