{
       "Source": "hirunews",
       "Timestamp": "Friday, 10 March 2017 - 8:55",
       "Headline": "දකුණු කොරියානු ජනපතිනියගේ දෝෂාභියෝගයට අධිකරණය එකග වෙයි",
       "News Content": "දුෂණ චෝදනා එල්ල වී ඇති දකුණු කොරියාවේ ජනපතිනි පාර්ක් ගුවෙන් හේ සිය තනතුරෙන් ඉවත් කිරීමට දකුණු කොරියානු අධිකරණය අද තීන්දු කළා.\nඑරට ප්‍රථම ජනාධිපතිනිය මෙන්ම, මෙලෙස බලයෙන් ඉවත් කෙරුණු ප්‍රථම ප්‍රජාතන්ත්‍රවාදී ලෙස තේරී පත් වූ නායිකාව ද ඇයයි.\nඇයට එරෙහිව නඩු පැවරීමට නොහැකිවන පරිදි පැවති ජනාධිපති වරප්‍රසාද ද අධිකරණය අද ඉවත් කළා.\nමෙලෙස ජනාධිපතිනියගේ දෝෂාභියෝගය සම්පූර්ණ වීම නිසා දකුණු කොරියාවට මැයි මාසය වනවිට නව ජනාධිපතිවරයෙකු තෝරා පත් කර ගත යුතු වනවා.",
       "URL": "https://www.hirunews.lk/156505/දකුණු-කොරියානු-ජනපතිනියගේ-දෝෂාභියෝගයට-අධිකරණය-එකග-වෙයි",
       "Category": "International News",
       "Parent URL": "https://www.hirunews.lk/international-news.php?pageID=508"
}