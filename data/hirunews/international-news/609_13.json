{
       "Source": "hirunews",
       "Timestamp": "Saturday, 23 July 2016 - 16:07",
       "Headline": "මියුනිච් ප්‍රහාරකයා ගැන තොරතුරු රැසක් හෙළිවේ",
       "News Content": "මියුනිච් නුවර සිදුවූ වෙඩි තැබීම සිදුකළ තරුණයා සම්බන්ධයෙන් මේ වනවිට තොරතුරු රැසක් අනාවරණ වී තිබෙනවා.\nඔහු ඉස්ලාමීය සංවිධානයකට සම්බන්ධ බවට මෙතෙක් තොරතුරු අනාවරණ වී නොමැති බවයි ජර්මන් ආරක්ෂක අංශ ප්‍රකාශ කළේ.\nකෙසේ වෙතත් මෙම තරුණයා සමූහ ඝාතන සිද්ධීන් සම්බන්ධයෙන් අවධානය යොමු කළ අයෙකු බව ඔහුගේ නිවස පරීක්ෂා කළ ජර්මන් පොලීසිය සඳහන් කරනවා.\nඇමරිකාවේ අවස්තා කිහිපයකදී සිදුවූ මෙවැනි ඝාතන සිද්ධීන් පිළිබඳ තොරතුරු ඔහු කලක සිට එක් රැස් කර තිබුණා.\nඊයේ රාත්‍රියේ මියුනිච් නුවර සාප්පු සංකීර්ණයකට කඩා වැදුණු මෙම තරුණයා එල්ල කළ ප්‍රහාරයෙන් 9 දෙනෙකු මිය ගොස් තවත් 21 දෙනෙකු තුවාල ලැබුවා.",
       "URL": "https://www.hirunews.lk/138801/මියුනිච්-ප්‍රහාරකයා-ගැන-තොරතුරු-රැසක්-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=609"
}