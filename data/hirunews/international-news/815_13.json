{
       "Source": "hirunews",
       "Timestamp": "Wednesday, 07 August 2013 - 11:33",
       "Headline": "නයිරෝබි ගුවන්තොටුපලේ ගින්නක්.",
       "News Content": "කෙන්යාවේ - නයිරෝබි නුවර ජාත්‍යන්තර ගුවන්තොටුපලේ මේ වනවිට ගින්නක් හට ගෙන තිබෙනවා. විදෙස් වාර්තා සඳහන් කළේ ගින්නෙන් ගොඩනැගිල්ලකට හානි සිදුව ඇති බවයි. මේ හේතුවෙන් ගුවන් මෙහෙයුම් තාවකාලිකව අත්හිටුවීමට ද නයිරෝබි ගුවන්තොටුපලේ බලධාරින් පියවර ගෙන තිබෙනවා. ගින්න නිවාදැමීම සඳහා එරට ගිනි නිවීම් අංශ ක්‍රියාකරමින් සිටින බවයි වාර්තා වන්නේ. ගින්නෙන් සිදුවූ හානි පිළිබඳව මෙතෙක් නිල තොරතුරු වාර්තා වී නැහැ.",
       "URL": "https://www.hirunews.lk/64586/නයිරෝබි-ගුවන්තොටුපලේ-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=815"
}