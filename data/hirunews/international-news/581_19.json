{
       "Source": "hirunews",
       "Timestamp": "Saturday, 24 September 2016 - 12:59",
       "Headline": "න්‍යෂ්ටික අවි බලය නංවන බව උතුරු කොරියාව, ජගත් සංවිධානයට කියයි",
       "News Content": "සිය රටේ ආරක්ෂාව තහවුරු කිරීම සඳහා න්‍යෂ්ටික අවි පිළිබඳ විශ්වාසය තැබීමට සිදුව ඇති බව උතුරු කොරියානු විදේශ කටයුත අමාත්‍යවරයා ඊයේ එක්සත් ජාතීන්ගේ මහා මණ්ඩලය අමතමින් ප්‍රකාශ කළා.\nඋතුරු කොරියානු විදේශ ඇමති රි - යොං හෝ එහිදී වැඩිදුරටත් සදහන් කළේ උතුරු කොරියානු න්‍යෂ්ටික අවි ශක්තිය ප්‍රමාණාත්මකව සහ ගුණාත්මකව ඉහළ නැංවීම සඳහා පියවර ගන්නා බවයි.\nඋතුරු කොරියාව මෙලෙස ජාත්‍යන්තර තලයේදී සිය න්‍යෂ්ටික වැඩසටහන පිළිබදව නිළ ප්‍රකාශයක් සිදුකළේ එරට 5 වන න්‍යෂ්ටික අත්හදා බැලීමට එරෙහිව නව සම්බාධක පැනවීම සඳහා ජගත් ආරක්ෂක මණ්ඩලය කටයුතු කරමින් සිටියදියි.\nඋතුරු කොරියාව සිදුකළ න්‍යෂ්ටික අත්හදා බැලීම් එරට අසල්වාසීන් වන ජපානය සහ දකුණු කොරියාව ජගත් මහ මණ්ඩලයේදී හෙළා දකිනු ලැබුවා.\nඑමෙන්ම දකුණු කොරියානු විදේශ අමාත්‍යවරයා ඉල්ලා සිටියේ ආරක්ෂක මණ්ඩල සම්මුතීන්වලට ගරු නොකිරීම නිසා උතුරු කොරියාවේ ජගත් සංවිධාන සාමාජිකත්වය අහෝසි කළ යුතු බවයි.\nඑහෙත් එවැනි පියවරක් චීනය නිශේධ බලය යොදා පරාජය කරනු ඇතැයි විචාරකයන් පෙන්වා දෙනවා.",
       "URL": "https://www.hirunews.lk/143719/න්‍යෂ්ටික-අවි-බලය-නංවන-බව-උතුරු-කොරියාව-ජගත්-සංවිධානයට-කියයි",
       "Category": "International News",
       "Parent URL": "https://www.hirunews.lk/international-news.php?pageID=581"
}