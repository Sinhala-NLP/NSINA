{
       "Source": "hirunews",
       "Timestamp": "Wednesday, 30 August 2023 - 19:12",
       "Headline": "ප්‍රථම වරට ඉස්ලාමීය බැංකු සඳහා අවසර ලැබෙයි",
       "News Content": "දෙවසරක නියමු වැඩසටහනක කොටසක් ලෙස රුසියාව ප්‍රථම වරට ඉස්ලාමීය බැංකු සඳහා අවසර ලබාදී තිබෙනවා.\nඑළඹෙන සැප්තැම්බර් 1 වැනිදා සිට මෙය ක්‍රියාත්මක වන බවයි විදෙස් මාධ්‍ය වාර්තාකොට සිටියේ.\nරුසියානු ජනාධිපති ව්ලැඩිමීර් පුටින් විසින් ශක්‍යතා අධ්‍යනයකින් අනතුරුව පසුගිය අගෝස්තු 4 වෙනිදා මේ සඳහා අත්සන් තබා ඇති අතර මින් පෙරද රුසියාවේ ඉස්ලාමීය මූල්‍ය ආයතන පවත්වා ගෙන ගොස් තිබුණද, ඒ සඳහා නීතිමය අවසරයක් නොතිබු බවයි වාර්තා වෙන්නේ.\nඒ අනුව මෙම නියමු වැඩසටහන Tatarstan, Bashkortostan, Chechnya සහ Dagestan ප්‍රදේශ වල පවත්වා ගෙන යන අතර එහිදී මෙම වැඩසටහන සාර්ථක බව ඔප්පු වුවහොත්, රටේ සෙසු ප්‍රදේශවලට හඳුන්වා දීමට සැලසුම් කර ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/346634/ප්‍රථම-වරට-ඉස්ලාමීය-බැංකු-සඳහා-අවසර-ලැබෙයි",
       "Category": "International News",
       "Parent URL": "https://www.hirunews.lk/international-news.php?pageID=10"
}