{
       "Source": "hirunews",
       "Timestamp": "Thursday, 01 December 2016 - 12:59",
       "Headline": "ට්‍රම්ප්,පාකිස්ථානයේ සහයට එයි",
       "News Content": "පාකිස්ථානය මුහුණදෙන  ඕනෑම අභ්‍යන්තර ගැටළුවකට සහයෝගය ලබාදීම සඳහා සූදානම් බව ඇමරිකානු නව ජනාධිපති ඩොනල්ඩ් ට්‍රම්ප් ප්‍රකාශ කළා.\nපාකිස්ථානු අග්‍රාමාත්‍ය නවාස් ෂරීෆ් දුරකථනය ඔස්සේ ට්‍රම්ප්ට සුබපැතීම සඳහා සම්බන්ධ වූ අවස්ථාවේදියි ඔහු මෙම සහතිකය ලබාදී ඇත්තේ.\nමෙහිදී ඇමරිකානු නව ජනාධිපතිවරයා වැඩිදුරටත් පවසා ඇත්තේ පාකිස්ථානු අග්‍රාමාත්‍ය නවාස් ෂරීෆ් ආසියානු දේශපාලනයේ දැවැන්ත පුද්ගලයෙකු බවයි.\nඇමරිකාව සමඟ පවතින ද්විපාර්ශවීය සබඳතා තවදුරටත්  පුළුල් කිරීමට සූදානම් බවද මෙම සංවාදයේදී පාකිස්ථානු අග්‍රාමාත්‍යවරයා සඳහන් කර තිබෙනවා.",
       "URL": "https://www.hirunews.lk/148728/ට්‍රම්ප්පාකිස්ථානයේ-සහයට-එයි",
       "Category": "International News",
       "Parent URL": "https://www.hirunews.lk/international-news.php?pageID=552"
}