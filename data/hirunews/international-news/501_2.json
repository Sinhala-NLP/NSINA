{
       "Source": "hirunews",
       "Timestamp": "Sunday, 26 March 2017 - 16:32",
       "Headline": "දික්කසාද වන අඹු සැමියන්ට ලැබෙන අමුතුම ආකාරයේ වරප්‍රසාදය",
       "News Content": "සිය සංචාරක හෝටලය මධුසමය ගතකර වසරක් තුළ දික්කසාදවන අඹුසැමියන් සිටී නම් ඔවුන් විසින් වැය කරන ලද මුදල් ආපසු ලබා දෙන හෝටල් ජාලයක් පිළිබඳව ස්වීඩනයෙන් වාර්තා වනවා.\nThe Countryside Hotels නම් හෝටල් ජාලය මෙම වෙනස්ම ක්‍රියාව සිදුකරන බවයි වාර්තා වන්නේ.\nවිවාහක අඹු සැමියන්ට එක්ව කාලය ගත කිරීමට මෙන්ම බිදුණු සබඳතා යළි ගොඩනගා ගැනීම ගැනීම සඳහා අවස්ථාවක් සැලසීමේ අරමුණින් මෙම ක්‍රියාමාර්ගය ගෙන ඇති බවයි විදෙස් මාධ්‍ය වාර්තා කරන්නේ.\nසිය නිකේතනයක කෙටි දිනක් විවේක ගන්නා අඹුසැමියන් සඳහා වගකීම් සහතිකයක්ද ලබා දෙන බව The Countryside Hotels හෝටල් ජාලය පවසනවා.\nවිවාහක යුවල වසරක් තුළ දික්කසාද වන්නේ නම් සිය නිකේතනයක දින දෙකක් ගත කිරීම සඳහා වැය කරන ලද මුදල ආපසු ලබා දෙන බව හෝටල් ජාලය වැඩිදුරටත් සදහන් කරනවා.",
       "URL": "https://www.hirunews.lk/157765/දික්කසාද-වන-අඹු-සැමියන්ට-ලැබෙන-අමුතුම-ආකාරයේ-වරප්‍රසාදය",
       "Category": "International News",
       "Parent URL": "https://www.hirunews.lk/international-news.php?pageID=501"
}