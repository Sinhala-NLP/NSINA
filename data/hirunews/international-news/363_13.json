{
       "Source": "hirunews",
       "Timestamp": "Friday, 01 June 2018 - 10:16",
       "Headline": "ඇමරිකාව සහ යුරෝපය අතර වෙළඳ යුද්ධයක්",
       "News Content": "යුරෝපා සංගමය, කැනඩාව සහ මෙක්සිකෝවෙන් ආනයනය කරන ලද වානේ සහ ඇලූමිනියම් සදහා ට්‍රම්ප් පරිපාලනය විසින් පනවා ඇති විශාල බදු අද සිට ක්‍රියාත්මක වීමත් සමග නව වෙළද යුද්ධයක් පැන නැගී තිබෙනවා.\nප්‍රංශ ජනාධිපති එම්මානුවෙල් මැක්‍රොන් ඇමරිකානු ජනාධිපති ඩොනල්ඞ් ට්‍රම්ප් වෙත දුරකථන ඇමතුමක් ලබාදී ප්‍රකාශ කර ඇත්තේ එම බදු නීතිවිරෝධී බවයි.\nයුරෝපා සංගමය ඊට නිසි ප්‍රතිචාර දක්වනු ඇති බව ඔහු සදහන් කර තිබෙනවා.\nකැනේඩියානු අග්‍රාමාත්‍ය ජස්ටින් ටෲඩෝ කියා සිටියේ ට්‍රම්ප් පරිපාලනය පැනවූ බදු සිය රටේ ජාතික ආරක්ෂාවට තර්ජනයක් බවයි.\nඇමරිකාවට ආනයනය කරන වානේ සදහා සියයට 25 ක බද්දක් සහ ඇලූමිනියම් සඳහා සියයට 10 ක බද්දක් අද සිට ක්‍රියාත්මක කිරීමටයි ට්‍රම්ප් පරිපාලනය පියවර ගෙන තිබුණේ.",
       "URL": "https://www.hirunews.lk/192056/ඇමරිකාව-සහ-යුරෝපය-අතර-වෙළඳ-යුද්ධයක්",
       "Category": "International News",
       "Parent URL": "https://www.hirunews.lk/international-news.php?pageID=363"
}