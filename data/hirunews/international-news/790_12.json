{
       "Source": "hirunews",
       "Timestamp": "Wednesday, 30 October 2013 - 10:26",
       "Headline": "බංග්ලාදේශයේ උද්ඝෝෂණ අතරතුර ඇතිවු ගැටුම්වලින් සිව් දෙනෙකු මරුට.",
       "News Content": "බංග්ලාදේශයේ අග්‍රාමාත්‍ය ෂීක් හෂීනාට සිය ධුරයෙන් ඉවත්වන ලෙස බලකරමින් ඊයේ (29) පැවති විරෝධතා අතරතුර පුද්ගලයන් සිව් දෙනෙකු මියගොස් තිබෙනවා. විදෙස් වාර්තා සඳහන් කළේ බංග්ලාදේශයේ විවිධ ක්ෂේත්‍රයන්හි නිරත වෘත්තිකයන් රැසක් මෙම විරෝධතා සඳහා එක්ව සිටි බවයි. මෙම විරෝධතා බංග්ලාදේශය පුරා මේ වනවිට ක්‍රියාත්මකයි. උද්ඝෝෂකයන් ඉල්ලා සිටින්නේ අග්‍රාමාත්‍යවරියට සිය ධුරයෙන් ඉවත් වී එරට පාලනය අන්තර්වාර රජයකට පවරන ලෙසයි.",
       "URL": "https://www.hirunews.lk/70327/බංග්ලාදේශයේ-උද්ඝෝෂණ-අතරතුර-ඇතිවු-ගැටුම්වලින්-සිව්-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=790"
}