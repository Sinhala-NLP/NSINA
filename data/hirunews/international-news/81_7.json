{
       "Source": "hirunews",
       "Timestamp": "Saturday, 13 November 2021 - 13:12",
       "Headline": "ඇමරිකානු - චීන නායක සමුළුවක් ලබන සඳුදා",
       "News Content": "ඇමරිකානු ජනාධිපති ජෝ බයිඩ්න් සහ චීන ජනාධිපති ෂී ජින්පින් අතර, අතත්‍ය සමුළුවක් අනිද්දා පැවැත්වෙනවා.\nධවල මන්දිරය මෙන්ම චීනයද මාර්ගගත ක්‍රමයට මෙම සමුළුව පැවැත්වෙන බව තහවුරු කළා.\nඇමරිකානු - චීන නායකයන් අතර මෙම සංවාදය සිදුවන්නේ තායිවානය, මානව හිමිකම් සහ වෙළෙඳාම පිළිබඳ ද්විපාර්ශවික සහ රාජතාන්ත්‍රික ගැටලු රැසක් පැන නැගී තිබියදියි.\nලොව විශාලතම ආර්ථිකයන් හිමි ඇමරිකාව සහ චීනය අතර සබඳතා මෑත කාලයේ විශේෂයෙන් දුර්වල වූයේ තායිවානය, පදනම් කරගෙනයි.\nචීන යුද ගුවන් යානා ඔවුන් තම රටේ ප්‍රාන්තයක් ලෙස සළකන තායිවානයේ ගුවන් තලය පසුගිය කාලය තුළ කිහිපවතාවක්ම උල්ලංඝනය කළා.",
       "URL": "https://www.hirunews.lk/287888/ඇමරිකානු-චීන-නායක-සමුළුවක්-ලබන-සඳුදා",
       "Category": "International News",
       "Parent URL": "https://www.hirunews.lk/international-news.php?pageID=81"
}