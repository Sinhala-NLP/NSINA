{
       "Source": "hirunews",
       "Timestamp": "Saturday, 18 July 2020 - 14:04",
       "Headline": "ඉන්දියාවට ඇමරිකානු මගී ගුවන් ගමන් 23 වන දා සිට නැවතත්",
       "News Content": "ඇමරිකාව සහ ඉන්දියාව අතර මගී ගුවන් ගමන් ලබන 23 වන දා සිට යළි ආරම්භ කිරීම සඳහා ඉන්දීය රජයේ අනුමැතිය හිමි වී තිබෙනවා.\nඑක්සත් ජනපද ප්‍රවාහන දෙපාර්තමේන්තුව සඳහන් කළේ ඒ අනුව ඉන්දියානු ගුවන් සේවාවන්ට ද දෙරට අතර මගී ගුවන් සේවා ක්‍රියාත්මක කිරීමට අනුමැතිය හිමි වන බවයි.\nසිය ජාත්‍යන්තර සිවිල් ගුවන් සේවා මෙහෙයුම් තවදුරටත් පුළුල් කිරීමේ අරමුණෙන් ඇමරිකා එක්සත් ජනපදය, එක්සත් අරාබි එමීරය, ප්‍රංශය සහ ජර්මනිය සමඟ ඇතැම් ගුවන් සේවා ක්‍රියාත්මක කිරීමට සූදානම් බව ඉන්දීය සිවිල් ගුවන් සේවා අමාත්‍යාංශය සඳහන් කළා.",
       "URL": "https://www.hirunews.lk/245823/ඉන්දියාවට-ඇමරිකානු-මගී-ගුවන්-ගමන්-23-වන-දා-සිට-නැවතත්",
       "Category": "International News",
       "Parent URL": "https://www.hirunews.lk/international-news.php?pageID=174"
}