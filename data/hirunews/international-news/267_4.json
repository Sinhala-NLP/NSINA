{
       "Source": "hirunews",
       "Timestamp": "Tuesday, 14 May 2019 - 7:48",
       "Headline": "මරියානා ආගාධයේත් ප්ලාස්ටික් අපද්‍රව්‍ය",
       "News Content": "ලොව ගැඹුරුම ස්ථානය ලෙස සැලකෙන පැසිෆික් සාගරයේ පිහිටි මරියානා ආගාධය පත්ලේ ද ප්ලාස්ටික් අපද්‍රව්‍ය හමුවී තිබෙනවා.\nඒ, වාර්තාගත ලෙස ආගාධයේ අඩි 35,849ක පත්ලට කිමිදුණු ඇමරිකානු ගවේෂක වික්ටර් වෙස්කෝවෝගේ නිරීක්ෂණයෙන්.\nවිශේෂ සබ්මැරීන යාත්‍රාවකින් මරියානා ආගාධය පත්ලට කිමිදුණු ඔහු නව මුහුදු ජීවි විශේෂ කිහිපයක් ද සොයාගෙන ඇති බව සඳහන්.\nඑවරස්ට් කඳු මුදුනටත් වඩා මීටර් 2146ක් ගැඹුරු මරියානා ආගාධය 1960 වසරේදී මුල්වරට ගවේෂණය කෙරුණු අතර, 2012 වසරේ සිනමා අධ්‍යක්ෂ ජේම්ස් කැමරන් විසින් ද ගවේෂණය කළා.\nනවතම ගවේෂණයේදී වික්ටර් වෙස්කොවෝ විසින් පොලිතින් බෑගයක් සහ රස කැවිළි එතූ පොලිතින් ද සොයාගෙන ඇති අතර එය ප්ලාස්ටික් අපද්‍රව්‍ය මෙතෙක් හමුවූ ගැඹුරුතම ස්ථානයයි.",
       "URL": "https://www.hirunews.lk/216333/මරියානා-ආගාධයේත්-ප්ලාස්ටික්-අපද්‍රව්‍ය",
       "Category": "International News",
       "Parent URL": "https://www.hirunews.lk/international-news.php?pageID=267"
}