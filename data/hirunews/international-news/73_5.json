{
       "Source": "hirunews",
       "Timestamp": "Monday, 20 December 2021 - 10:17",
       "Headline": "හෙරොයින් කිලෝ 77ක් සමඟ පාකිස්ථාන යාත්‍රාවක් ඉන්දීය මුහුදු සීමාවේදී අල්ලයි",
       "News Content": "හෙරොයින් කිලෝ 77ක් ප්‍රවාහනය කරමින් තිබූ පාකිස්ථාන යාත්‍රාවක් ඉන්දීය මුහුදු සීමාවේදී ඉන්දීය වෙරළාරක්ෂක නිලධාරීන් සහ එරට මත්ද්‍රව්‍ය නාශක කාර්යාංශයේ නිලධාරීන් සිය භාරයට ගෙන තිබෙනවා.\nයාත්‍රාවේ සිටි පුද්ගලයින් හයදෙනෙකුද එහිදි අත්අඩංගුවට ගෙන ඇති අතර, මත්ද්‍රව්‍ය තොගයේ වටිනාකම ඉන්දීය රුපියල් කෝටි 400ක් පමණ වන බවයි වාර්තාවන්නේ.\nඅත්අඩංගුවට ගත් පිරිස ගුජරාට ත්‍රස්ත විමර්ශන ඒකකයට භාරදීමට නියමිතයි.",
       "URL": "https://www.hirunews.lk/291586/හෙරොයින්-කිලෝ-77ක්-සමඟ-පාකිස්ථාන-යාත්‍රාවක්-ඉන්දීය-මුහුදු-සීමාවේදී-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=73"
}