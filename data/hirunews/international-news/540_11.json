{
       "Source": "hirunews",
       "Timestamp": "Monday, 26 December 2016 - 8:11",
       "Headline": "චිලී භූ කම්පනයත් සමඟ නිකුත් කළ සුනාමි අවදානම ඉවතට",
       "News Content": "පැසිෆික් සාගරයේ ඇතිවූ ප්‍රබල භූ කම්පනයකින් අනතුරුව චිලී රාජ්‍යයේ දකුණු ප්‍රදේශයට ඊයේ නිකුත් කර තිබූ සුනාමි අවදානම මේ වනවිට ඉවත් කර තිබෙනවා.\nචිලෝ ප්‍රදේශයට බලපෑ මෙම භූ කම්පනය රික්ටර් මාපකයේ 7.7 ක් ලෙසයි සටහන්වී තිබුණේ.\nමෙම භූ කම්පනයත් සමඟ එම ප්‍රදේශයේ පදිංචිකරුවන් 4000 ක් පමණ නිවාසවලින් ඉවත් කිරීමට චිලී බලධාරීන් පියවර ගත් බවයි විදෙස් වාර්තා සඳහන් කළේ.\nකෙසේ වෙතත් මෙම භූ කම්පනයෙන් සිදුවූ ජීවිත හානි පිළිබඳ මේ වනතුරුත් තොරතුරු වාර්තාවී නොමැති අතර හානි සිදුවී තිබූ මහාමාර්ග සහ පාලම් කිහිපයක ඡායාරූප ජාත්‍යන්තර මාධ්‍ය පළ කර තිබුණා.",
       "URL": "https://www.hirunews.lk/150581/චිලී-භූ-කම්පනයත්-සමඟ-නිකුත්-කළ-සුනාමි-අවදානම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=540"
}