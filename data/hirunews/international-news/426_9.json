{
       "Source": "hirunews",
       "Timestamp": "Monday, 30 October 2017 - 13:43",
       "Headline": "උතුරු කොරියාව ගෝලීය තර්ජනයක්, නේටෝ ප්‍රධානී",
       "News Content": "උතුරු කොරියාව ගෝලීය තර්ජනයක් බවට පත්ව ඇතැයි නේටෝ සංවිධානයේ ප්‍රධානී ජෙන්ස් ස්ටෝල්ටන්බර්ග් ප්‍රකාශ කළා.\nසිය ජපාන සංචාරය අතරතුරයි ඔහු මෙලෙස උතුරු කොරියාව සම්බන්ධයෙන් අදහස් පළ කර ඇත්තේ.\nනේටෝ ප්‍රධානියා සිය සංචාරයේදී ජපාන අග්‍රාමාත්‍ය ෂින්සෝ අබේ සහ එරට ආරක්ෂක අමාත්‍යවරයා හමුවීමට නියමිතයි.\nඋතුරු කොරියාවේ ප්‍රකෝපකාරී හැසිරීම් සම්බන්ධයෙන් තම සංවිධානය විමසිල්ලෙන් පසුවන බව ජපාන මාධ්‍ය අමතමින් නේටෝ ප්‍රධානියා ප්‍රකාශ කර තිබෙනවා.\nමේ අතර උතුරු කොරියාව සිදුකරන න්‍යෂ්ටික ප්‍රහාරවල බලපෑම ක්‍රම ක්‍රමයෙන් වර්ධනය වන බව ඇමෙරිකානු රාජ්‍ය ලේකම් ජෝන් මැටිස් ප්‍රකාශ කර තිබෙනවා.\nඇමෙරිකානු ආරක්ෂක ලේකම්වරයා මේ බව ප්‍රකාශ කර ඇත්තේ සිය දකුණු කොරියා සංචාරය අතරතුරදීයි.\nමේ අතර එහිදී අනතුරු ඇඟවීමක් කළ ඇමෙරිකානු ආරක්ෂක ලේකම්වරයා වැඩිදුරටත් සඳහන් කලේ උතුරු කොරියාව න්‍යෂ්ටික අවි ආයුද යොදාගැනීමට කටයුතු කළහොත් ඊට දැවැන්ත හමුදාමය ප්‍රතිචාරයක් දක්වන බවයි.",
       "URL": "https://www.hirunews.lk/174799/උතුරු-කොරියාව-ගෝලීය-තර්ජනයක්-නේටෝ-ප්‍රධානී",
       "Category": "International News",
       "Parent URL": "https://www.hirunews.lk/international-news.php?pageID=426"
}