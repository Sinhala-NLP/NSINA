{
       "Source": "hirunews",
       "Timestamp": "Friday, 10 December 2021 - 17:58",
       "Headline": "අභාවප්‍රාප්ත ඉන්දීය හමුදා ප්‍රධානියාගේ අවසන් කටයුතු දිල්ලියේදී",
       "News Content": "තමිල්නාඩුවේ හෙලිකොප්ටර් අනතුරකින් ජිවිතක්ෂයට පත්වූ ඉන්දීය හමුදා මාණ්ඩලික ප්‍රධානී ජෙනරාල් බිපින් රාවත් සහ ඔහුගේ බිරිඳගේ අවසන් කටයුතු දිල්ලියේ බ්‍රාර් ආදාහනාගාරයේදී පූර්ණ හමුදා ගෞරවාචාර මධ්‍යයේ අද(10)දින සිදුකෙරුණා.\nඔහුගේ දේහයට වෙඩි මුර 17කින් සමාචාර පිරිනැමූ අතර, ආරක්ෂක හමුදා සාමාජිකයන් 800 ක ගෞරවාචාර පෙළපාලියක් ද පැවැත්වුණා.\nතමිල්නාඩුවේ සිට දේහය නවදිල්ලිය වෙත ඊයේ රාත්‍රියේ ගුවන් මගින් රැගෙන එනු ලැබුවා.\nඉන්දීය හමුදා ප්‍රධානියාගේ දේහය පිළිබඳ අවසන් කටයුතු සඳහා එරට දේශපාලන පක්ෂ ප්‍රධානීන් මෙන්ම ශ්‍රී ලංකාව, භූතානය, නේපාලය සහ බංග්ලාදේශය යන රටවල හමුදා ප්‍රධානීන් ද එක්වුණා.",
       "URL": "https://www.hirunews.lk/290623/අභාවප්‍රාප්ත-ඉන්දීය-හමුදා-ප්‍රධානියාගේ-අවසන්-කටයුතු-දිල්ලියේදී",
       "Category": "International News",
       "Parent URL": "https://www.hirunews.lk/international-news.php?pageID=75"
}