{
       "Source": "hirunews",
       "Timestamp": "Saturday, 04 January 2020 - 13:58",
       "Headline": "3500ක අතිරේක ඇමරිකානු හමුදා මැදපෙරදිගට",
       "News Content": "ඉරානයේ ඉහළම හමුදා ප්‍රධානියා වූ ජෙනරාල් කාසෙම් සොලෙයිමානි ඇමරිකානු ඩ්‍රෝන් ප්‍රහාරයකින් ජීවිතක්ෂයට පත්වීමෙන් පසු ඇති වී තිබෙන උණුසුම්කාරී වාතාවරණය මැද 3500ක අතිරේක හමුදා බල ඇණියක් මැදපෙරදිග යැවීමට පෙන්ටගනය තීරණය කර තිබෙනවා.\nබැග්ඩෑඩයේ ඇමරිකානු තානාපති කාර්යාලය ඉරාන හිතවාදී සටන්කාමීගේ ප්‍රහාරයට ලක්වීමෙන් අනතුරුවයි ඇමරිකාව එම ප්‍රහාරය එල්ල කළේ.\nඑම පියවර නව යුද්ධයක ආරම්භයක් නොව,  යුද්ධයක් වැළැක්වීම බව ප්‍රහාරයට අණ දුන් ඇමරිකානු ජනාධිපති ඩොනල්ඞ් ට්‍රම්ප් ප්‍රකාශ කළා.\nඔහු ජනරාල් සොලෙයිමානි හැදින්වූයේ මැදපෙරදිග පමණක් නොව නවදිල්ලිය සහ ලන්ඩනය වැනි දුරස්ථ ප්‍රදේශවල ද ත්‍රස්ත මෙහෙයුම් දියත් කළ පුද්ගලයෙකු ලෙසයි.",
       "URL": "https://www.hirunews.lk/231571/3500ක-අතිරේක-ඇමරිකානු-හමුදා-මැදපෙරදිගට",
       "Category": "International News",
       "Parent URL": "https://www.hirunews.lk/international-news.php?pageID=210"
}