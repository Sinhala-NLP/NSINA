{
       "Source": "hirunews",
       "Timestamp": "Thursday, 18 July 2013 - 9:38",
       "Headline": "උතුරු කොරියාවෙන් පැනමාවට ඉල්ලීමක්.",
       "News Content": "කියුබාවේ සිට පැනමා ඇළ හරහා ගමන් කිරීමේදී අත්අඩංගුවට ගැණුනු සිය නෞකාව සහ කාර්ය මණ්ඩලය නිදහස් කරන ලෙස උතුරු කොරියාව පැනමාවෙන් ඉල්ලීමක් කර තිබෙනවා. මෙම නෞකාවේ සීනි තොග සමඟ ආයුධ තොගයක් ද තිබී සොයා ගැණුනා. ඒවා කියුබාවේ සිට අලූත්වැඩියාව සඳහා උතුරු කොරියාවට යැවුණු ඒවායි. කෙසේ නමුත්, උතුරු කොරියාවට එරෙහි ආයුධ සම්බාධක පැනවී ඇති හෙයින් මෙම නෞකාව නිරීක්ෂණය කරන ලෙස පැනමාව ජගත් සංවිධානයෙන් ඉල්ලා තිබෙනවා. නෞකාවේ තිබූ ආයුධ තමන් සතු ඒවා බව කියුබාව පිළිගත්තා.",
       "URL": "https://www.hirunews.lk/63265/උතුරු-කොරියාවෙන්-පැනමාවට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=821"
}