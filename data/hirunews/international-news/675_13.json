{
       "Source": "hirunews",
       "Timestamp": "Sunday, 03 January 2016 - 13:25",
       "Headline": "ඇමරිකාවත්, ජනපති පුටින්ගේ  සතුරෙකු වෙයි",
       "News Content": "ඇමරිකා එක්සත් ජනපදය රුසියාවේ ජාතික ආරක්ෂාවට තර්ජනයක් බව ජනාධිපති ව්ලැදිමීර් පුටින් ප්‍රථම වරට ප්‍රකාශයට පත් කර තිබෙනවා.  රුසියානු ෆෙඩරේෂනයේ නව ආරක්ෂක ක්‍රමෝපාය එළිදක්වමින් ජනාධිපති පුටින් එම ප්‍රකාශය සිදුකර ඇත්තේ නව අවුරුදු උදාවට සමගාමීවයි.\nඑමෙන්ම එය ජනාධිපති මෙද්වදෙව් 2009 වසරේ ඉදිරිපත් කළ රුසියානු ආරක්ෂක ක්‍රමෝපාය නැවත සැකසීමක්ද වනවා.\nනේටෝ සංවිධානයේ පුළුල්වීමද රුසියාවේ ආරක්ෂාවට තර්ජනයක් බව ජනාධිපති පුටින් මීට පෙර ප්‍රකාශ කළා. 2014 වසරේ පැන නැගුණු යුක්රේන අර්බුදයෙන්  අනතුරුවයි ඇමරිකාව සහ බටහිර ලෝකය අතර සබඳතා පළුදුවීම ආරම්භ වූයේ.",
       "URL": "https://www.hirunews.lk/123308/ඇමරිකාවත්-ජනපති-පුටින්ගේ-සතුරෙකු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=675"
}