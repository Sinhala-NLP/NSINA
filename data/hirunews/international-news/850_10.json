{
       "Source": "hirunews",
       "Timestamp": "Sunday, 07 April 2013 - 14:33",
       "Headline": "මන් මෝහන් සිං ඉන්දීය අධිකරණ පද්ධතිය අමතයි.",
       "News Content": "දිල්ලියේ බස් රථයකදී වෛද්‍ය ශිෂ්‍යාවක දූෂණය කර මරණයට පත් කිරීමේ සිද්ධිය තුළින් ඉන්දියාවේ අධිකරණ පද්ධතිය යළි ඇගයීමට ලක් කිරීමේ අවශ්‍යතාවය මතුකළ බව ඉන්දීය අග්‍රාමාත්‍ය ආචාර්ය මන් මෝහන් සිං පවසනවා. නවදිල්ලි නුවරදී ඉන්දීය අගවිනිසුරු අල්තමාස් කබීර් ඇතුලූ විනිසුරුවන් සහ ප්‍රාන්ත ප්‍රධාන අමාත්‍යවරුන් අමතමින් අද ඔහු මේ බව කියා සිටියා. සම්මන්ත්‍රණය සංවිධාන කෙරුණේ ඉන්දීය අධිකරණ පද්ධතිය අද මුහුණපාන ගැටළු පිළිබඳව සාකච්ඡා කිරීමටයි. එහිදී ප්‍රාන්ත ආණ්ඩු සමග සම්බන්ධීකරණයෙන් නීතිය පසිඳලීමට ගතයුතු පියවර සාකච්ඡා කෙරෙනවා. මෙහිදී සියලූම පුද්ගලයන්ගේ ගෞරවනීයත්වය රැකෙන පරිදි මානව හිමිකම් සුරැකෙන අධිකරණ පද්ධතියක් සැකසිය යුතු බවයි ඉන්දීය අගමැතිවරයා අවධාරණය කළේ.",
       "URL": "https://www.hirunews.lk/56729/මන්-මෝහන්-සිං-ඉන්දීය-අධිකරණ-පද්ධතිය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=850"
}