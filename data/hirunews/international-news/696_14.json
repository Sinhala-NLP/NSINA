{
       "Source": "hirunews",
       "Timestamp": "Monday, 19 October 2015 - 10:04",
       "Headline": "පිලිපීනයට බලපා ඇති කොප්පු සුළි සුළං හේතුවෙන් ප්‍රදේශ කිහිපයකට ජල ගැලීම්",
       "News Content": "පිලිපීනයට බලපා ඇති කොප්පු සුළි සුළං තත්ත්වය නිසා එරට ප්‍රදේශ කිහිපයකට නායයෑමේ සහ ජලගැලීමේ අවදානමක් මතුව තිබෙනවා. පැයට කිලෝමීටර් 200ක වේගයෙන් හමා ආ කොප්පු සුළි සුළඟින් හේතුවෙන් මේ වනවිට එක් පුද්ගලයෙකු මියගොස් තවත් පුද්ගලයන් කිහිපදෙනකු අතුරුදන්වී ඇති බවයි විදෙස් වාර්තා සඳහන් කළේ. සුළිසුළඟ හේතුවෙන් පිලිපීනයේ උතුරුදිග ප්‍රදේශ වෙත සිදු කෙරෙන ගුවන් ගමන් 30 ක් පමණ අවලංගු කර ඇති අතර, මගී යාත්‍රා සේවාද අත්හිටුවා ඇති බව සදහන්. එමෙන්ම වෙරළාසන්න ප්‍රදේශවල ජනතාව සුළි සුළඟට පෙර ඉවත් කරගැනුනු අතර, දැනට සුළිසුළඟින් අවතැන්වූ සංඛ්‍යාව දස දහසකට අධිකයි.",
       "URL": "https://www.hirunews.lk/118708/පිලිපීනයට-බලපා-ඇති-කොප්පු-සුළි-සුළං-හේතුවෙන්-ප්‍රදේශ-කිහිපයකට-ජල-ගැලීම්",
       "Category": "International News",
       "Parent URL": "https://www.hirunews.lk/international-news.php?pageID=696"
}