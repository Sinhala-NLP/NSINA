{
       "Source": "hirunews",
       "Timestamp": "Sunday, 20 December 2020 - 20:25",
       "Headline": "කොරෝනා නව ප්‍රභේදය පාලනය කළ නොහැකි බව බ්‍රිතාන්‍යය කියයි",
       "News Content": "එන්නත් ලබා ගන්නාතුරු බ්‍රිතාන්‍යය පුරා සීග්‍රයෙන් පැතිර යන කොරෝනා නව ප්‍රභේදය පාලනය කිරීමට අසීරු බව එරට සෞඛ්‍ය අමාත්‍ය මැට් හැන්කොක් පවසනවා.\nඔහු කියා සිටියේ මෙම නව ප්‍රභේදය හේතුවෙන් බ්‍රිතාන්‍යයට පනවනු ලැබූ නව සංචරණ සීමා තවත් කෙටි කාලයක් ක්‍රියාත්මක වනු ඇති බවයි.\nකෙසේ වෙතත්, මෙම නව වෛරස් ප්‍රභේදය සම්බන්ධයෙන් බ්‍රිතාන්‍යය බලධාරීන් සමඟ දැඩි අවධානයකින් කටයුතු කරන බවයි ලෝක සෞඛ්‍ය සංවිධානය කියා සිටියේ.\nමෙම නව ප්‍රභේදය සීග්‍රයෙන් පැතිර ගියද එය මීට පෙර පැවති ප්‍රභේදයන්ට වඩා දරුණු බවට වාර්තා වී නොමැති බවද ඔවුන් ප්‍රකාශ කළා.",
       "URL": "https://www.hirunews.lk/257501/කොරෝනා-නව-ප්‍රභේදය-පාලනය-කළ-නොහැකි-බව-බ්‍රිතාන්‍යය-කියයි",
       "Category": "International News",
       "Parent URL": "https://www.hirunews.lk/international-news.php?pageID=146"
}