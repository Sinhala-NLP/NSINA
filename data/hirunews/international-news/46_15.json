{
       "Source": "hirunews",
       "Timestamp": "Monday, 06 June 2022 - 10:12",
       "Headline": "තහනම නොතකා සැමරුම් කළ හයදෙනෙකු හොංකොං හි දී අත්අඩංගුවට",
       "News Content": "හොංකොං හි ටියෙන්මාන් චතුරශ්‍රයේ විරෝධතා මර්දනය සැමරීමට කටයුතු කළ පුද්ගලයින් හයදෙනෙකු අත්අඩංගුවට ගෙන තිබෙනවා.\n1989 වසරේ ටියෙන්මාන් චතුරශ්‍රයේදී ප්‍රජාතන්ත්‍රවාදී උද්ඝෝෂකයන් මර්දනය සමරමින් සෑම වසරකම සැමරුම් උත්සව පවත්වනු ලබන්නේ ජූනි 4 වනදායි.\nඑහෙත් 2020 වසරේ සිට හොංකොං පරිපාලනය විසින් එම සැමරුම් තහනම් කර ඇති බවයි විදෙස් වාර්තා සඳහන් කළේ.\nමෙවර ද එලෙස සැමරුම් පැවැත්වීමට එරෙහිව පනවා තිබූ තහනම සහ බාධා නොතකා ඇතැම් පිරිස් ටියෙන්මාන් චතුරශ්‍රයට රැස්ව තිබුණා.",
       "URL": "https://www.hirunews.lk/306346/තහනම-නොතකා-සැමරුම්-කළ-හයදෙනෙකු-හොංකොං-හි-දී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=46"
}