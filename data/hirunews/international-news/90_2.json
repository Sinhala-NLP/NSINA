{
       "Source": "hirunews",
       "Timestamp": "Friday, 08 October 2021 - 8:27",
       "Headline": "ඉන්දියාව ලබන 15 වැනි දා සිට විදෙස් සංචාරකයින්ට විවෘත වෙයි",
       "News Content": "වසර එකහමාරකට පමණ පසු ලබන 15 වැනි දා සිට ඉන්දියාව විදෙස් සංචාරකයින් සඳහා විවෘත වනවා.\nකොරෝනා වෛරස් ගෝලීය වසංගතය හේතුවෙන් පසුගිය වසරේ මාර්තු මාසයේ සිට ඉන්දියාවේ දැඩි නිරෝධායන සීමාවන් ක්‍රියාත්මක වුණා.\nඑහෙත් ආසාදිතයින් සහ මරණ සංඛ්‍යාව අඩුවීමත්, එන්නත්කරණ ක්‍රියාවලියත් හේතුවෙන් එරට විදෙස් සංචාරකයින් සඳහා යළි විවෘත කිරීමටයි මෝදි රජය තීරණය කර ඇත්තේ.\nආසියාවේ 03 වන විශාලතම ආර්ථිකය හිමි ඉන්දියාවේ ප්‍රධාන විදේශ විනිමය ආදායම් මාර්ගයක් වන්නේ සංචාරක කර්මාන්තයයි. 2019 වසරේදී ඉන්දියාවට පැමිණි විදෙස් සංචාරකයින් සංඛ්‍යාව එක්කෝටි නවලක්ෂ 30,000 ක්.",
       "URL": "https://www.hirunews.lk/284403/ඉන්දියාව-ලබන-15-වැනි-දා-සිට-විදෙස්-සංචාරකයින්ට-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=90"
}