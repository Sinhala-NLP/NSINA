{
       "Source": "hirunews",
       "Timestamp": "Tuesday, 29 October 2013 - 13:19",
       "Headline": "ඔත්තු බැලූ බව ඇමරිකාව පිළි ගනී.",
       "News Content": "ඇමරිකානු ජාතික ආරක්ෂක ඒජන්සිය මගින් විදේශ රාජ්‍ය නායකයන් සහ ආයතනවල ඔත්තු බැලූ බව ඔබාමා පරිපාලනය විසින් දැන් පිළිගෙන තිබෙනවා. ධවල මන්දිරය ප්‍රකාශ කළේ ඇමරිකාවේ ඔත්තු වැඩසටහන පූර්ණ ඇගයීමකට ලක් කෙරෙන බවයි. කෙසේ නමුත්, ජර්මන් නායිකාවගේ ජංගම දුරකථනයට ඇමරිකාව සවන් දුන් බව හෙළිවීමෙන් පසු එහි යැවුණු යුරෝපා සංගම් නියෝජිතයා ඇමරිකානු ඔත්තු සේවා වැඩසටහන හැදින්වූයේ විශ්වාසය බිදලන්නක් බවයි. ජනාධිපති බැරක් ඔබාමා සිය රහස් ඔත්තු සේවා ඒජන්සියේ ක්‍රියාකාරකම් නොදැන සිටි බව යුරෝපය පිළිනොගන්නා කරුණක්. කෙසේ නමුත් ඇමරිකානු ඔත්තු සේවා ප්‍රධානියා එක්සත් ජනපද මහජන නියෝජිත මණ්ඩලය හමුවේ අද (29) කරුණු ඉදිරිපත් කිරීමට නියමිතයි.",
       "URL": "https://www.hirunews.lk/70263/ඔත්තු-බැලූ-බව-ඇමරිකාව-පිළි-ගනී",
       "Category": "International News",
       "Parent URL": "https://www.hirunews.lk/international-news.php?pageID=791"
}