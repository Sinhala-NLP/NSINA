{
       "Source": "hirunews",
       "Timestamp": "Monday, 15 May 2017 - 12:44",
       "Headline": "ප්‍රංශ නව ජනාධිපතිවරයා සිය පළමු කාර්යභාරයට සැරසේ",
       "News Content": "ප්‍රංශයේ නව ජනාධිපතිවරයාගේ පළමු රාජකාරිය වන අගමැතිවරයෙකු තේරීම අද දිනයේ සිදු කෙරෙනවා.\nලබන මාසයේ සිදුකිරීමට නියමිත පාර්ලිමේන්තු ඡන්දය හේතුවෙන් අදාළ තේරීම අතිශය වැදගත් වනු ඇති බවයි විදෙස් මාධ්‍ය වාර්තා සඳහන් කළේ.\nප්‍රංශ ජනාධිපතිවරයා විසින් මධ්‍ය දක්ෂිණාංශික රිපබ්ලිකන් පාක්ෂිකයෙකු වන එඩ්වාඩ් පිලිපේ අග්‍රාමාත්‍යවරයා ලෙස පත් කරනු ඇති බවටයි මත පළව ඇත්තේ.\nඅග්‍රාමාත්‍යවරයා පත් කිරීමෙන් අනතුරුව ප්‍රංශ ජනාධිපති එම්මානුවෙල් මැකොන්, ජර්මන් චාන්සලර් ඇන්ජලා මර්කල් හමුවීමට ද නියමිතව තිබෙනවා.",
       "URL": "https://www.hirunews.lk/161381/ප්‍රංශ-නව-ජනාධිපතිවරයා-සිය-පළමු-කාර්යභාරයට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=479"
}