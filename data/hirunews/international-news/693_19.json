{
       "Source": "hirunews",
       "Timestamp": "Thursday, 29 October 2015 - 19:44",
       "Headline": "අග්නිදිග ආසියානු ලැව්ගිනි දුමාරය මැකේ",
       "News Content": "වැසි සහ සුළං පැමිණීමත් සමඟ අග්නිදිග ආසියාව පුරා පැතිර තිබූ ලැව් ගිනි දුමාරය මැකී යමින් පවතින බව විදෙස් වාර්තා සඳහන් කළා. ඉන්දුනීසියාවේ සුමාත්‍රා සහ කලිමන්තාන් ප්‍රදේශවල ලැව් ගිනි හේතුවෙන් මෙම දුමාරය මලයාසියාව, පිලිපීනය සහ තායිලන්තය තෙක්ම පැතිර ගියා. එල්නිනෝ සංසිද්ධිය හේතුවෙන් නියඟය දිගු කලක් පැවතීම සහ වැසි පමාවීම නිසා මෙම ලැව් ගිනි දුමාරය එය පැතිරුණු රටවල එදිනෙදා ජීවිතයට බලපෑම් එල්ල කළා. කෙසේ නමුත්, දැන් වැසි සමය ආරම්භ වී ඇති බැවින් ලැව් ගිනි දුමාරයේ අනතුරුදායක බව ඉවත්ව ගොස් ඇති බවයි ඉන්දුනීසියානු ආපදා අංශ ප්‍රකාශ කළේ.",
       "URL": "https://www.hirunews.lk/119320/අග්නිදිග-ආසියානු-ලැව්ගිනි-දුමාරය-මැකේ",
       "Category": "International News",
       "Parent URL": "https://www.hirunews.lk/international-news.php?pageID=693"
}