{
       "Source": "hirunews",
       "Timestamp": "Sunday, 07 June 2020 - 10:19",
       "Headline": "කොරෝනා වෛරසයෙන් ලෝක ආර්ථිකයට දැවැන්ත හානියක්",
       "News Content": "කොරෝනා වෛරස් ගෝලීය වසංගතය හේතුවෙන් ලොව පුරා මිලියන 60 ක් ජනතාව අන්තදුගී භාවයට පත්වනු ඇති බව ලෝක බැංකු ප්‍රධානී ඩේවිඩ් මල්පාස් පවසනවා.\nබිලියන සංඛ්‍යාත ලෝක ජනතාවගේ දෛනික ජන ජීවිතයට එමඟින් දැඩි බලපෑමක් එල්ල කරන බවයි ඔහු සඳහන් කළේ.\nලෝක බැංකුව මගින් අන්තදුගී භාවය ලෙස නිර්ණය කරනු ලබන්නේ එක් පුද්ගලයෙකු දිනකට ඇමරිකානු ඩොලර් 1.90 කට අඩු මුදලකින් ජීවත්වන තත්ත්වයක්.\nබී.බී.සී. ගුවන් විදුලිය සමඟ සාකච්ඡාවට එක්වූ ලෝක බැංකු ප්‍රධානියා වැඩිදුරටත් සඳහන් කළේ කොරෝනා වෛරසයෙන් ලෝක ආර්ථිකයට සිදුවන හානිය අවම වශයෙන් දශකයක කාලයක් පවතිනු ඇති බවයි.",
       "URL": "https://www.hirunews.lk/242476/කොරෝනා-වෛරසයෙන්-ලෝක-ආර්ථිකයට-දැවැන්ත-හානියක්",
       "Category": "International News",
       "Parent URL": "https://www.hirunews.lk/international-news.php?pageID=179"
}