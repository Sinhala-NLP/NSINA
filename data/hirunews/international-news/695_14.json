{
       "Source": "hirunews",
       "Timestamp": "Friday, 23 October 2015 - 13:07",
       "Headline": "චීන ජනපති ෂී ජින් පින් අද බ්‍රිතාන්‍ය පාපන්දු පුරවරයේ",
       "News Content": "චීන ජනාධිපති ෂී ජින් පින් අද (23) සිය බ්‍රිතාන්‍ය සංචාරය අවසන් කරමින් පා පන්දු ක්‍රීඩාවට ප්‍රසිද්ධියක් උසුලන මැන්චෙස්ටර් නගරයේ චාරිකාවක නිරත වනවා. දින 3 ක් තිස්සේ ඔහු බ්‍රිතාන්‍ය අග්‍රාමාත්‍ය ඬේවිඞ් කැමරන් ඇතුළු එරට නායකයන් සමඟ සාකච්ඡා රැසකට සහභාගි වුණා. මැන්චෙස්ටර් නගරයේ ප්‍රධාන පාපන්දු ක්‍රිීඩා සමාජ දෙක අතර, අද පැවැත්වෙන තරඟයකදී චීන ජනාධිපතිවරයා එම කණ්ඩායම්වල ක්‍රීඩකයන් ද මුණ ගැසීමට නියමිතයි. ජනාධිපති ෂී ජින් පින් වෙනුවෙන් ලන්ඩනයේදී, දෙවන එලිසබෙත් මහරැජින ද විශේෂ සාදයක් පවත්වනු ලැබුවා. මෙම සංචාරයේදී චීනය සහ බ්‍රිතාන්‍ය අතර ඩොලර් බිලියන 60 කට වැඩි ආයෝජන ගිවිසුම්වලට අත්සන් තැබුණා.",
       "URL": "https://www.hirunews.lk/118954/චීන-ජනපති-ෂී-ජින්-පින්-අද-බ්‍රිතාන්‍ය-පාපන්දු-පුරවරයේ",
       "Category": "International News",
       "Parent URL": "https://www.hirunews.lk/international-news.php?pageID=695"
}