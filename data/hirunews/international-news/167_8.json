{
       "Source": "hirunews",
       "Timestamp": "Saturday, 29 August 2020 - 16:18",
       "Headline": "ජනපති පුටින්ට එරෙහිව රුසියානු නගරයක විරෝධතාවක්",
       "News Content": "රුසියාවේ නැගෙනහිර ප්‍රදේශයේ පිහිටි නගරයක් වන කබ්රොව්ස්ක් නගරයේ ජනතාව වීදි බසිමින් එරට ජනාධිපති ව්ලැදිමිර් පුටින්ට එරෙහිව විරෝධතාවක් ආරම්භ කර තිබෙනවා.\nඒ රුසියානු විපක්ෂ නායකවරයාට විෂ ශරීරගත කිරීමේ සිද්ධියට සහ කලාපීය ජනප්‍රිය ආණ්ඩුකාරවරයා අභූත චෝදනාවකට අත්අඩංගුවට ගෙන ඇති බව පවසමින්.\nසයිබීරියාවේ - ටොම්ස්ක් නගරයේ සිට මොස්කව් වෙත ගුවන් මගින් ගමන් කරමින් සිටියදී විපක්ෂ නායක ඇලෙක්සි නවාල්නි හදිසියේ රෝගාතුර වී විසඥ බවට පත්වුණා.\nඔහුට ගුවන්තොටුපලේදී විෂ සහිත තේ කෝප්පයක් ලබා දුන් බවටයි විශ්වාස කෙරෙන්නේ.\nමේ වනවිට රුසියානු විපක්ෂ නායකයා ජර්මනියේ ප්‍රතිකාර ලබමින් සිටිනවා.\nකබ්රොව්ස්ක් නගරයේ විරෝධතාකරුවන් ජනපති පුටින්ට ද තේ කෝප්පයක් පානය කරන ලෙස හඬ නැගූ අතර, පීඩනය සහ ඒකාධිපතිවාදය හෙළා දකින බව ප්‍රකාශ කළා.",
       "URL": "https://www.hirunews.lk/248920/ජනපති-පුටින්ට-එරෙහිව-රුසියානු-නගරයක-විරෝධතාවක්",
       "Category": "International News",
       "Parent URL": "https://www.hirunews.lk/international-news.php?pageID=167"
}