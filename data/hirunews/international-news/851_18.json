{
       "Source": "hirunews",
       "Timestamp": "Tuesday, 02 April 2013 - 8:17",
       "Headline": "මියන්මාරයේ පාසලක ගින්නකින් 13 දෙනෙකු මිය යයි.",
       "News Content": "මියන්මාරයේ රැන්ගූන් අගනුවර මුස්ලිම් පාසලක අද (02) ඇති වූ ගින්නකින් ළමයින් ඇතුළු 13 දෙනෙකු ජීවිතක්ෂයට පත්වී තිබෙනවා. විදුලි කාන්දුවක් මෙම ගින්නට හේතු වී ඇති බව මියන්මාර පොලිස් නිලධාරීන් ප්‍රකාශ කළා. එය කිසියම් අපරාධයක් නිසා සිදුවූ බවට සාක්ෂි නොමැති බවයි ඔවුන් වැඩිදුරටත් සදහන් කළේ. ළමයින් වැඩි පිරිසක් මෙහිදී දිවි ගලවා ගැනීමට සමත් වුණා. මියන්මාරයේ බෞද්ධ සහ මුස්ලිම් ජන කොටස් අතර ගැටුම්කාරී වාතාවරණය පසුගිය කාලය තුළ උත්සන්න වීම හේතුවෙන් මෙම ගින්න පිළිබද ආරම්භයේ දී සැකයක් මතු වුණා. පසුගිය මාර්තු 20 වැනිදා සිට මේ දක්වා මියන්මාරයේ ආගමික ගැටුම්වලින් පුද්ගලයන් 40 දෙනෙකු ජීවිතක්ෂයට පත්වුණා. ඇතැම් ප්‍රදේශවල ඇදිරි නීතිය පවා පනවා තිබෙනවා.",
       "URL": "https://www.hirunews.lk/56393/මියන්මාරයේ-පාසලක-ගින්නකින්-13-දෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=851"
}