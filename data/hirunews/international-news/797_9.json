{
       "Source": "hirunews",
       "Timestamp": "Sunday, 06 October 2013 - 13:18",
       "Headline": "ඇමරිකාව, රාජ්‍ය සේවකයන් යළි කැඳවයි.",
       "News Content": "අය වැය සම්මත කරගැනීමට නොහැකිව ඇමරිකානු රජයේ මූල්‍ය පරිපාලන කටයුතු අඩාලවී දැන් දින 5 ක් ගතවනවා. මේ අතර රජය අකර්මන්‍යවීම නිසා වැටුප් රහිත නිවාඩු යැවූ රාජ්‍ය සේවකයන් යළි කැඳවීමට ඔබාමා පරිපාලනය තීරණය කර තිබෙනවා. ඇමරිකානු ආරක්ෂක ලේකම් චක් හේගල් ප්‍රකාශ කළේ පෙන්ටගනය ඇතුලූ ආරක්ෂක දෙපාර්තමේන්තුවේ සේවකයන් හාරලක්ෂයක් ලබන සතියේ සේවයට පැමිණෙනු ඇති බවයි. අයවැය අනුමත නොකළද ආරක්ෂක සේවකයන්ට වැටුප් ගෙවීම සඳහා රිපබ්ලිකන්වරුන් සහ ඩිමොක්‍රටික් නියෝජිතයන් අතර එකඟත්වයක් ඇතිවීම ඊට හේතුවයි.\nකෙසේ නමුත් සමස්ත අයවැයට එකඟවීමට රිපබ්ලිකන්වරුන් තවමත් සූදානම් නැහැ. ඇමරිකානු අයවැය අර්බුදයට හේතුවී ඇත්තේ සියල්ලන්ට සහනදායී සෞඛ්‍ය සේවාවක් සහ ඔබාමාගේ සැළසුම්වලට විපක්ෂය එරෙහිවීමයි. ආණ්ඩුව තවදුරටත් අඩපණවීම වැළැක්වීම සඳහා ඔබාමාගේ රජයෙන් නව ප්‍රවේශයක් ඉදිරිපත් විය යුතු බව ඔවුන් කියා සිටිනවා.",
       "URL": "https://www.hirunews.lk/68747/ඇමරිකාව-රාජ්‍ය-සේවකයන්-යළි-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=797"
}