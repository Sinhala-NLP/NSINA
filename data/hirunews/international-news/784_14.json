{
       "Source": "hirunews",
       "Timestamp": "Thursday, 21 November 2013 - 9:07",
       "Headline": "රුසියාව පැරණි ගුවන් යානා ඉවත් කිරීමට සැරසෙයි.",
       "News Content": "මගීන් 50 දෙනෙකු මරුමුවට පත් කරමින් පසුගියදා සිදුවූ ගුවන් අනතුරෙන් පසු 20 වසරකට වඩා පැරණි ගුවන් යානා භාවිතයෙන් ඉවත් කිරීමට රුසියාව සැරසෙනවා. පසුගිය ඉරිදා රුසියාවේදී අනතුරට ලක්වූ බෝයිං 734 වර්ගයේ ගුවන් යානය වසර 23 ක් පැරණි යානයක්. මේ නිසා වසර විස්සකට වඩා පැරණි සිවිල් ගුවන් යානා වාණිජ ගුවන් ගමන් සඳහා යොදා නොගැනීමටයි රුසියානු පාර්ලිමේන්තුවට යෝජනාවක් ඉදිරිපත් වී ඇත්තේ. එම යෝජනාව ඉදිරිපත් කරනු ලැබූයේ පාලක එක්සත් රුසියානු පක්ෂය විසින්. ගුවන් සේවාවන්ට සිය යානා පෙළ සකස් කර ගැනීමට ඉඩ සලසමින් 2017 වසරේ සිට මෙම පියවර ක්‍රියාවට නැංවීමට අපේක්ෂිතයි.",
       "URL": "https://www.hirunews.lk/71802/රුසියාව-පැරණි-ගුවන්-යානා-ඉවත්-කිරීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=784"
}