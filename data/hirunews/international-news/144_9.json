{
       "Source": "hirunews",
       "Timestamp": "Friday, 01 January 2021 - 16:58",
       "Headline": "ඉන්දියාවේ නව කොරෝනා වෛරස් ප්‍රභේදය ආසාදනය වුවන් 29ක්",
       "News Content": "සීඝ්‍රයෙන් පැතිරෙන නව කොරෝනා වෛරස් ප්‍රභේදය ආසාදනය වූ තවත් 4 දෙනෙකු අද දිනයේ සොයා ගැනීමත් සමග ඉන්දියාවේ එම කොරෝනා ප්‍රභේදය ආසාදනය වූ සංඛ්‍යාව 29 දක්වා ඉහළ ගොස් තිබෙනවා.\nඉන්දීය සෞඛ්‍ය අමාත්‍යාංශය ප්‍රකාශ කළේ ඔවුන් සියලුදෙනා වෙන් වූ රෝහල් පරිශ්‍රයක නිරෝධායනයට ලක් කර ඇති බවයි.\nබ්‍රිතාන්‍යයෙන් මුල් වරට හඳුනා ගැණුනු නව කොරෝනා වෛරස් ප්‍රභේදය මේ වනවිට යුරෝපීය රටවල් රැසකට මෙන්ම කැනඩාව, ජපානය සහ සිංගප්පූරුව දක්වාම ව්‍යාප්ත වී තිබෙනවා.\nඉන්දියාවේ සමස්ත කොරෝනා ආසාදිතයන් සංඛ්‍යාව මේ වනවිට එක්කෝටි දෙලක්ෂ 86,000 ඉක්මවා ඇති අතර මරණ සංඛ්‍යාව එක්ලක්ෂ 49,000කට අධිකයි.",
       "URL": "https://www.hirunews.lk/258503/ඉන්දියාවේ-නව-කොරෝනා-වෛරස්-ප්‍රභේදය-ආසාදනය-වුවන්-29ක්",
       "Category": "International News",
       "Parent URL": "https://www.hirunews.lk/international-news.php?pageID=144"
}