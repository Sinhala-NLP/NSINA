{
       "Source": "hirunews",
       "Timestamp": "Monday, 25 March 2013 - 15:43",
       "Headline": "ඉන්දීය ශිෂ්‍යයෙක් සොයා එෆ්.බී.අයි. පරීක්ෂණ.",
       "News Content": "ඇමරිකාවේ අධ්‍යාපනය ලබන ඉන්දියානු ශිෂ්‍යයෙකු සොයා එෆ්.බී.අයි හෙවත් ඇමරිකානු ෆෙඩරල් විමර්ශන ඒකකය විශේෂ පරීක්ෂණයක් ආරම්භ කර තිබෙනවා. ඇමරිකාවේ රෝඞ් දිවයින ආශ්‍රිතව බ්‍රවුන් විශ්වවිද්‍යාලයේ ඉගෙනුම ලබන 22 හැවිරිදි සුනිල් ත්‍රිපති නම් ශිෂ්‍යයා සොයායි මෙම පරීක්ෂණය පැවැත්වෙන්නේ. පසුගිය 16 වැනිදා සිට මෙම ඉන්දියානු සිසුවා අතුරුදන් වී තිබෙනවා. මේ වන විට එම ශිෂ්‍යයා සොයා ගැනීම සඳහා ෆේස් බුක් වෙබ් පිටුවක් ද නිර්මාණය කර ඇති බවටයි ඉන්දීය මාධ්‍ය වාර්තා කළේ. අතුරුදන් වූ එම ශිෂ්‍යයා සොයා කඩිනම් පියවර ගන්නා ලෙස ඉන්දියන් රජය ඇමරිකාවෙන් රාජ්‍යතාන්ත්‍රික ඉල්ලීමක් කර ඇති බව ද එරට මාධ්‍ය වැඩිදුරටත් පවසනවා.",
       "URL": "https://www.hirunews.lk/55938/ඉන්දීය-ශිෂ්‍යයෙක්-සොයා-එෆ්-බී-අයි-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=853"
}