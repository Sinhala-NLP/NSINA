{
       "Source": "hirunews",
       "Timestamp": "Saturday, 18 February 2023 - 13:24",
       "Headline": "ගත වූ දින 48 තුළ ඇමරිකාවේ සමූහ වෙඩි තැබීම් 73ක්",
       "News Content": "නව වසර ආරම්භවී ගතවූ දින 48 තුළ ඇමරිකාවේ සමූහ වෙඩි තැබීම් 73 ක් සිදුව ඇති බව ඇමරිකානු ජනාධිපති ජෝ බයිඩ්න් පවසනවා.\nතුවක්කු ප්‍රචන්ඩත්වය මේ වනවිට වසංගතයක්වී ඇති අතර, වෙඩි තැබීම් නැවැත්වීමට සිතුවිලි සහ යාඥා පමණක් ප්‍රමාණවත් නොවන බවයි ජනාධිපතිවරයා ප්‍රකාශ කරන්නේ.\nඔහු මේ බව කියා සිටියේ මිචිගන් ප්‍රාන්තයේ විශ්වවිද්‍යාලයක වෙඩි තැබීමකින් තුන් දෙනෙකු මියයාමේ සිද්ධියෙන් පසු ඊයේ මාධ්‍ය වෙත අදහස් දක්වමින්.\nඇමරිකානු ලේඛනාගාරයේ දත්තවලට අනුව පසුගිය වසරේ ඇමරිකාවේ ගිනි අවි ආශ්‍රිත මරණ 44,000 සිදුව ඇති අතර, ඉන් අඩක් පමණ ඝාතන සිද්ධීන්.",
       "URL": "https://www.hirunews.lk/327695/ගත-වූ-දින-48-තුළ-ඇමරිකාවේ-සමූහ-වෙඩි-තැබීම්-73ක්",
       "Category": "International News",
       "Parent URL": "https://www.hirunews.lk/international-news.php?pageID=17"
}