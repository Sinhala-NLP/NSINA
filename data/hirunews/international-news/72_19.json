{
       "Source": "hirunews",
       "Timestamp": "Tuesday, 21 December 2021 - 10:29",
       "Headline": "ඇමරිකාවේ පළමු ඔමික්‍රොන් මරණය එන්නත් නො ලැබූ අයෙක්",
       "News Content": "ඇමරිකා එක්සත් ජනපදයෙන් වාර්තා වූ ප්‍රථම ඔමික්‍රොන් මරණය ටෙක්සාසයේ එන්නත්කරණය නො ලැබූ අයෙකු බව ප්‍රාන්ත සෞඛ්‍ය දෙපාර්තමේන්තුව සඳහන් කළා.\nඅවුරුදු 50ත්, 60ත් අතර වයසැති මෙම පුද්ගලයා කොවිඩ් ආසාදනයේ දරුණු රෝග තත්ත්වයන් හේතුවෙන් මිය ගිය බවයි එමගින් ප්‍රකාශ කළේ.\nඑමෙන්ම ගත වූ සතිය තුළ ද ඇමරිකාවේ නව කොරෝනා ආසාදිතයන් අතරින් ඔමික්‍රොන් ප්‍රභේදය ආසාදනය වූවන්ගේ ප්‍රතිශතය 3% සිට 73% දක්වා ඉහළ ගොස් තිබෙනවා.\nමේ අතර, මෙරට බූස්ටර් හෙවත් වර්ධක කොරෝනා එන්නත් මාත්‍රාව ලබාදුන් සංඛ්‍යාව 2659,638 දක්වා ඉහළ ගියා.\nඒ ඊයේ තවත් 144,982කට තුන් වැනි මාත්‍රාව ලෙස ෆයිසර් එන්නත ලබාදීමත් සමඟ යි.",
       "URL": "https://www.hirunews.lk/291689/ඇමරිකාවේ-පළමු-ඔමික්‍රොන්-මරණය-එන්නත්-නො-ලැබූ-අයෙක්",
       "Category": "International News",
       "Parent URL": "https://www.hirunews.lk/international-news.php?pageID=72"
}