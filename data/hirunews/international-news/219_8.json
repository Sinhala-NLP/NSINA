{
       "Source": "hirunews",
       "Timestamp": "Sunday, 01 December 2019 - 8:29",
       "Headline": "ලන්ඩන් බ්‍රිජ් ප්‍රහාරයේ වගකීම අයි.එස්. භාර ගනී",
       "News Content": "කළු සිකුරාදා සුප්‍රකට ලන්ඩන් පාලම මත සිදුවූ ත්‍රස්ත ප්‍රහාරය සිය අනුගාමිකයෙකු විසින් සිදුකරන ලද බව අයි.එස්. සංවිධානය නිවේදනය කළා.\nඔවුන් සිය අල් අමාක් ප්‍රවෘත්ති සේවය ඔස්සේ එලෙස ප්‍රකාශ කළද ඒ සඳහා සාක්ෂි ඉදිරිපත් කර නැහැ.\nතම සංවිධානයට එරෙහිව සටන් වදින රටවලට ප්‍රතිප්‍රහාර එල්ල කරන ලෙස සිදුකළ ඉල්ලීම මත උස්මාන් ඛාන් එම ප්‍රහාරය එල්ල කර ඇති බවයි අයි.එස්. සංවිධානය කියා සිටියේ.\n28 හැවිරිදි උස්මාන් ඛාන්, ලන්ඩන් පාලම මත එල්ල කළ පිහි ප්‍රහාරයෙන් පුද්ගලයන් දෙදෙනෙකු ජීවිතක්ෂයට පත්වූ අතර, තවත් තුන්දෙනෙකු තුවාල ලැබුවා.\nපසුව ඔහුද පොලිස් වෙඩි පහරින් මරුමුවට පත්වුණා.",
       "URL": "https://www.hirunews.lk/229326/ලන්ඩන්-බ්‍රිජ්-ප්‍රහාරයේ-වගකීම-අයි-එස්-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=219"
}