{
       "Source": "hirunews",
       "Timestamp": "Tuesday, 06 June 2017 - 9:31",
       "Headline": "කටාර් අර්බුදය විසදීමට කුවේටයේ සහය",
       "News Content": "සෞදි අරාබිය ඇතුළු ගල්ෆ් කලාපයේ රටවල් 6ක් තම රට සමඟ සබඳතා අත්හැරීමට හේතු පැහැදිලි නැතැයි කටාර් විදේශ අමාත්‍ය මොහොමඩ් බින් අබ්දුල්රහමාන් ප්‍රකාශ කළා.\nකෙසේ නමුත්, තත්ත්වය සමනය කිරීම සඳහා කුවේට් එමීර්වරයා අද සෞදි අරාබිය බලා නික්මෙන බවයි ඔහු කටාර් රජයේ සම්පත් දායකත්වයෙන් ක්‍රියාත්මක වන අල්ජසීරා රූපවාහිනියට ප්‍රකාශ කළේ.\nසෞදි අරාබිය, කටාරය සමඟ විරසකවීමට එක් හේතුවක් වන්නේ ඔවුන් යේමනයේ හවුති කැරළිකරුවන්ට සහය පළ කිරීමයි.\nසෞදි අරාබිය එරට බලයෙන් පහ කළ ජනාධිපතිවරයා යළි බලයට ගෙන ඒමට උත්සාහයක නිරත වනවා.",
       "URL": "https://www.hirunews.lk/162934/කටාර්-අර්බුදය-විසදීමට-කුවේටයේ-සහය",
       "Category": "International News",
       "Parent URL": "https://www.hirunews.lk/international-news.php?pageID=473"
}