{
       "Source": "hirunews",
       "Timestamp": "Wednesday, 27 March 2019 - 7:37",
       "Headline": "ඇල්ජීරියානු ජනපතිට ධුරයෙන් ඉවත් වන ලෙසට හමුදා ප්‍රධානියා දැනුම් දෙයි",
       "News Content": "ඇල්ජීරියාවේ ජනාධිපති අබ්දිලාසීස් බුටෙෆ්ලිකාට සිය ධුරයෙන් ඉවත් වන ලෙස එරට හමුදා ප්‍රධානී ලුතිනන් ජෙනරාල් අහමඞ් ගයිඞ් සාලා දැනුම් දී තිබෙනවා.\nජනාධිපතිවරයාට එරෙහිව රට තුළ පවතින විරෝධතා මෙම තත්ත්වයට හේතු වී තිබෙනවා.\nඑරට රූපවාහිනී නාලිකාවක් වෙත ප්‍රකාශයක් ලබාදෙමින් හමුදා ප්‍රධානියා ප්‍රකාශ කර ඇත්තේ ව්‍යවස්ථාව උල්ලංගණය නොවන ආකාරයෙන් පවතින අර්බුදය විසදා ගත යුතු බවටයි.\nජනාධිපතිවරයාට එරෙහිව රට තුළ දැවැන්ත විරෝධතා ව්‍යාපාරයක් ආරම්භ වූයේ 5 වන වතාවටත් ජනාධිපති ධුරය සඳහා තරඟ වැදීමට ඔහු සූදානම් වීමත් සමඟයි.",
       "URL": "https://www.hirunews.lk/213245/ඇල්ජීරියානු-ජනපතිට-ධුරයෙන්-ඉවත්-වන-ලෙසට-හමුදා-ප්‍රධානියා-දැනුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=279"
}