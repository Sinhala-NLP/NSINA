{
       "Source": "hirunews",
       "Timestamp": "Sunday, 07 August 2016 - 14:30",
       "Headline": "අග්නිදිග ආසියාවට අයි.එස්. තර්ජන",
       "News Content": "අයි.එස්. සංවිධානය අග්නිදිග ආසියාවේ සිය බලය පැතිරවීමට උත්සාහ කරනු ඇති බවට මලයාසියාව අනතුරුව ඇඟවීමක් කළා.\nඑරට නියෝජ්‍ය අග්‍රාමාත්‍ය අහමඞ් ෂාහිඞ් හමිඩි මේ බව ප්‍රකාශ කළේ සිංගප්පූරුවේ නාවුක තොටුපලකට මිසයිල ප්‍රහාරයක් එල්ල කිරීමට සැළසුම් කළ ඉන්දුනීසියානු ජාතිකයන් හයදෙනෙකු අත්අඩංගුවට ගැනීම පිළිබඳව අදහස් පළ කරමින්.\nඉන්දුනීසියාවේ අන්තවාදී ඉස්ලාමීය සන්නද්ධ කණ්ඩායම් අයි.එස්. සංවිධානය සමඟ එක්ව කටයුතු කිරීමේ අවස්ථාව පවතින බව මලයාසියානු නියෝජ්‍ය අග්‍රාමාත්‍යවරයා පෙන්වා දෙනවා.\n2002 වසරේ ඉන්දුනීසියානු - බාලි දිවයිනට ත්‍රස්ත ප්‍රහාරයක් එල්ල කළ ජෙමා ඉස්ලාමියා සංවිධානයේ නායක අබු බකර්ගේ අනුගාමිකයන් පිළිබඳවයි ඔහු මෙලෙස විශේෂයෙන් සඳහන් කර  ඇත්තේ.",
       "URL": "https://www.hirunews.lk/140025/අග්නිදිග-ආසියාවට-අයි-එස්-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=602"
}