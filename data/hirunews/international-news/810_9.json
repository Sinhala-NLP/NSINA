{
       "Source": "hirunews",
       "Timestamp": "Sunday, 25 August 2013 - 10:03",
       "Headline": "මුම්බායි මාධ්‍යවේදිනිය දුෂණයේ හතරවන සැකකරුත් අත්අඩංගුවට.",
       "News Content": "මුම්බායි නුවරදී පසුගිය බ්‍රහස්පතින්දා සන්ධ්‍යාවේ ඡායාරූප මාධ්‍යවේදිනියක් සමූහ දුෂණයට ලක් කිරීම සම්බන්ධයෙන් අවශ්‍යව සිටි සැකකරුවන් පස්දෙනාගෙන් සිව්වැන්නාද මුම්බායි පොලීසිය විසින් අත්අඩංගුවට ගෙන තිබෙනවා. පළමු සැකකරු පසුගිය සිකුරාදා අත්අඩංගුවට ගැනුනු අතර ඉන් අනතුරුව තවත් සැකකරුවන් දෙදෙනෙකු අත්අඩංගුවට ගැනීමට හැකිවුණා. මුම්බායි නුවර අත්හැර දමන ලද ගොඩනැගිල්ලක් තුළදී මෙම මාධ්‍යවේදිනිය සමූහ දුෂණයට ලක් කළ පිරිස අතුරෙන් එක් අයෙකු බාල වයස්කාරයෙකු බව පෙන්වීමට ඔවුන්ගේ පවුලේ සාමාජිකයන් උත්සාහ කර ඇති බව සඳහන්. එහෙත් පොලිස් වාර්තාවලින් හෙළිවී ඇත්තේ ඔහු 19 හැවිරිදි පුද්ගලයෙකු බවයි.",
       "URL": "https://www.hirunews.lk/65790/මුම්බායි-මාධ්‍යවේදිනිය-දුෂණයේ-හතරවන-සැකකරුත්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=810"
}