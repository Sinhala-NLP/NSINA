{
       "Source": "hirunews",
       "Timestamp": "Thursday, 04 July 2019 - 7:22",
       "Headline": "රුසියානු සබ්මැරීනය පුපුරායාම රාජ්‍ය රහසක් පුටින් කියයි",
       "News Content": "න්‍යෂ්ටික බලයෙන් ක්‍රියාත්මක කුඩා සබ්මැරීනයක් ගිනි ගැනීමට හේතුව රාජ්‍ය රහසක් බව රුසියානු ජනාධිපති ව්ලැදිමීර් පුටින් පවසනවා.\nකෙසේ වෙතත්  එම අනතුරෙන් මියගිය පුද්ගලයන්ගේ නම් සහ ඡායාරූප රුසියානු ආරක්ෂක අමාත්‍යාංශය මගින් ප්‍රසිද්ධ කර ඇති බවයි විදෙස් මාධ්‍ය වාර්තා කළේ.\nපසුගිය පළමුවනදා මෙලෙස න්‍යෂ්ටික බලයෙන් ක්‍රියාත්මක රුසියානු සබ්මැරීනයක් ගිනිගැනීමට ලක්වූ අතර, ඉන් රුසියානු ආරක්ෂක අංශ සාමාජිකයන් 14 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/219613/රුසියානු-සබ්මැරීනය-පුපුරායාම-රාජ්‍ය-රහසක්-පුටින්-කියයි",
       "Category": "International News",
       "Parent URL": "https://www.hirunews.lk/international-news.php?pageID=253"
}