{
       "Source": "hirunews",
       "Timestamp": "Friday, 28 June 2013 - 16:24",
       "Headline": "කෙවින් රඞ්ගෙන් ජුලියාගේ නියෝජිතයන්ට ආරාධනා.",
       "News Content": "ඕස්ට්‍රේලියානු නව අග්‍රාමාත්‍ය කෙවින් රඞ් සිය රජය සමග එක්ව කටයුතු කිරීමට හිටපු අග්‍රාමාත්‍ය ජුලියා ගිලාඞ්ගේ කැබිනට් මණ්ඩලය නියෝජනය කළ සාමාජිකයන්ට ද ආරාධනා කර තිබෙනවා.  ඕස්ට්‍රේලියාව තවදුරටත් ඉදිරියට ගෙන යාමට පුළුල් වැඩපිළිවෙලක් ක්‍රියාත්මක කිරීමට අපේක්ෂා කරන බව විදෙස් මාධ්‍ය වෙත සදහන් කර ඇති කෙවින් රඞ් ඒ සඳහා සියලූ පාර්ශවයන්ගේ සහයෝගය අපේක්ෂා කරන බව පවසා ඇති බව සඳහන්. පසුගිය දා  ඕස්ට්‍රේලියානු කම්කරු පක්ෂයේ ව්‍යවස්ථාවට අනුව පක්ෂ නායකත්වය සඳහා ජන්දයක් පැවැති අතර, එහිදී අගමැති ජුලියා ගිලාඞ් පරදා කෙවින් රඞ් පක්ෂ නායකත්වය හිමි කර ගත්තා. ඒ සමගම ජුලියා ගිලාඞ් සිය අග්‍රාමාත්‍ය ධුරයෙන් ද ඉවත් වූ අතර,  ඕස්ට්‍රේලියාවේ නව අග්‍රාමාත්‍යවරයා ලෙස කෙවින් රඞ් තේරී පත්වුණා.",
       "URL": "https://www.hirunews.lk/61949/කෙවින්-රඞ්ගෙන්-ජුලියාගේ-නියෝජිතයන්ට-ආරාධනා",
       "Category": "International News",
       "Parent URL": "https://www.hirunews.lk/international-news.php?pageID=827"
}