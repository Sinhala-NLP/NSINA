{
       "Source": "hirunews",
       "Timestamp": "Wednesday, 06 January 2016 - 19:48",
       "Headline": "අල්කයිඩා සිරකඳවුරු  පුපුරුවා හරිනවාලූ",
       "News Content": "අල්කයිඩා ත්‍රස්තවාදීන් රඳවා සිටින සෞදි අරාබියේ සිර කඳවුරු පුපුරුවා හරින බවට අයි එස් සටන්කාමීන් අනතුරු ඇඟවීමක් සිදුකර තිබෙනවා.\nසෞදි අරාබිය විසින් ෂියා මුස්ලිම් ආගමික නායකයෙකු වන වන ෂෙයික් නිමර් අල් නිමියර්ට සහ තවත් පුද්ගලයින් 47 දෙනෙකුට එරෙහිව මරණ දඩුවම ක්‍රියාත්මක කිරීමෙන් අනතුරුවයි අයි.එස්. සටන්කාමීන් මෙම අනතුරු ඇඟවීම සිදුකර ඇත්තේ.\nඅල්කයිඩා ත්‍රස්ත සංවිධානය සහ අයි.එස්. සටන්කාමීන් සැළකෙන්නේ පසමිතුරන් ලෙසයි.\nඑහෙත් සිරකරුවන් මුදාගැනීම සඳහා තම සංවිධානය ඕනෑම අවස්ථාවකදී කටයුතු කරන බවයි අයි.එස්. සටන්කාමීන් අනතුරු අඟවා ඇත්තේ.",
       "URL": "https://www.hirunews.lk/123502/අල්කයිඩා-සිරකඳවුරු-පුපුරුවා-හරිනවාලූ",
       "Category": "International News",
       "Parent URL": "https://www.hirunews.lk/international-news.php?pageID=674"
}