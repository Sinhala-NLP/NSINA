{
       "Source": "hirunews",
       "Timestamp": "Tuesday, 24 September 2013 - 12:19",
       "Headline": "මාලදිවයින් ජනාධිපතිවරණ දෙවන වටය කල් යයි.",
       "News Content": "සැප්තැම්බර් 28 වන සෙනසුරාදා පැවැත්වීමට නියමිත මාලදිවයින් ජනාධිපතිවරණයේ දෙවන වටය කල් දමන ලෙස එරට ශ්‍රේෂ්ඨාධිකරණය නියෝගයක් නිකුත් කළා. පළමු වටයේදී මොහොමඞ් නෂීඞ් සියයට 45ක ඡුන්ද ප්‍රතිශතයක් ලබා ගත් අතර එම ප්‍රතිඵලයට එරෙහිව තුන්වන ස්ථානය ලබා ගත් කසීම් ඊබ්‍රාහිම් නැමැති අපේක්ෂකයා විසින් පෙත්සමක් ගොනු කළා. මාලදිවයින් ශ්‍රේෂ්ඨාධිකරණය එරට මැතිවරණ කොමිසම වෙත නියෝග කර ඇත්තේ අදාළ පෙත්සමේ තීන්දුව ලබාදෙන තුරු ජනාධිපතිවරණයේ දෙවන වටය නොපවත්වන ලෙසයි. මාලදිවයින් ව්‍යවස්ථාවට අනුව ජනාධිපතිවරණයේ පළමු වටයේ දී කිසිදු අපේක්ෂකයෙකු සියයට 50ක ඡුන්ද ප්‍රතිශතයක් ලබා ගැනීමට අපොහොසත් වුවහොත් එහි දෙවන වටයක් පැවැත්විය යුතුයි.",
       "URL": "https://www.hirunews.lk/67877/මාලදිවයින්-ජනාධිපතිවරණ-දෙවන-වටය-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=801"
}