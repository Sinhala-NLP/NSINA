{
       "Source": "hirunews",
       "Timestamp": "Wednesday, 01 May 2019 - 15:22",
       "Headline": "ඉන්දියාවේ බෝම්බ පිපිරීමක්",
       "News Content": "ඉන්දියාවේ මහාරාෂ්ඨ ප්‍රාන්තයේදී සිදුවු බෝම්බ ප්‍රහාරයකින් එරට ආරක්ෂක අංශ සාමාජිකයින් 16 දෙනෙකු ජීවිතක්ෂයට පත්ව තිබෙනවා.\nමහාරාෂ්ඨ ප්‍රාන්තයේ ගඩ්චිරොලි දිස්ත්‍රික්කයේදී ආරක්ෂක අංශ ගමන් කළ වාහනයක් ඉලක්ක කර මාවෝවාදී කැරළිකරුවන් විසින් මෙම බෝම්බ ප්‍රහාරය එල්ල කර ඇති බවයි විදෙස් වාර්තාවල දැක්වෙන්නේ.\nප්‍රහාරයට සමගාමීව කැරළිකරුවන් කුර්කේඩා ප්‍රදේශයේ රථවාහන 25 කට ගිනි තබා ඇතැයිද සඳහන්.\nපසුගිය වසරේ අප්‍රේල් 22 වනදා ඉන්දියානු ආරක්ෂක අංශ මාවෝවාදී කැරළිකරුවන් ඉලක්ක කර එල්ල කළ ප්‍රහාරයකින් 40 දෙනෙකු ජීවිතක්ෂයට තිබෙනවා.\nඊට ප්‍රතිචාර දක්වමින් මෙම ප්‍රහාරය එල්ල කර ඇති බවයි විදෙස් වාර්තාවල වැඩිදුරටත් දැක්වෙන්නේ.",
       "URL": "https://www.hirunews.lk/215537/ඉන්දියාවේ-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=270"
}