{
       "Source": "hirunews",
       "Timestamp": "Friday, 17 July 2015 - 14:00",
       "Headline": "පෘථිවියෙන් එහා ජීවයේ පැවැත්ම ගැන නව බලාපොරොත්තුවක්",
       "News Content": "බ්‍රහස්පති ග්‍රහයාට බෙහෙවින් සමාන නව ග්‍රහලෝකයක් සොයා ගැනීමත් සමඟ අපේ සූර්යග්‍රහ මණ්ඩලයට සමාන තවත් ග්‍රහ මඩුලූ පවතින බව තහවුරු වන්නේ යැයි තාරකා විද්‍යාඥයන් පිරිසක් පෙන්වා දෙනවා. ක්ෂර පථයේ කෙළවර පෘථිවයට ආලෝක වර්ෂ 200 ක් ඈතින් බ්‍රහස්පතිගේ මෙම නිවුන් සොහොයුරා සොයා ගෙන ඇති අතර එය සූර්්‍යයෙකු වටා පරිභ්‍රමණය වන්නේ අපේ ග්‍රහ මණ්ඩලයේ බ්‍රහස්පතිට සමාන දුරකින්. ඝණ වායු වලින් සැදුණු බ්‍රහස්පති වැනි ග්‍රහයෙකු පැවතීම සූර්්‍යග්‍රහ මණ්ඩලයක ජීවයේ පැවැත්මට හිතකර තත්ත්වයක් ලෙසයි සැලකෙන්නේ. ජීවය පවතින ග්‍රහලෝකය උල්කාෂ්ම සහ අනෙකුත් ආකාශ වස්තූන්ගෙන් ඈත් කර තැබීමට මෙවැනි වායුන්ගෙන් පිරුණු ග්‍රහලෝක සමත්. එමගින් පෘථිවියේ ඩයිනසෝරයන් අතුරුදන් කළ ආකාරයේ දැවැන්ත උල්කාපාත පතිත වීම වැළැක්වෙනවා. නව සූර්ය ග්‍රහ මණ්ඩලය සොයා ගෙන ඇත්තේ දකුණු ඇමෙරිකාවේ චිලී දේශයේ ස්ථාපිත කර ඇති ප්‍රබල දුරේක්ෂයක් ආධාරයෙන්.",
       "URL": "https://www.hirunews.lk/113324/පෘථිවියෙන්-එහා-ජීවයේ-පැවැත්ම-ගැන-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=718"
}