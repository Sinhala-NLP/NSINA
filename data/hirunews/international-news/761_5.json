{
       "Source": "hirunews",
       "Timestamp": "Sunday, 08 February 2015 - 9:11",
       "Headline": "දිල්ලි මැතිවරණයේදී මෝදිට පසුබෑමක්",
       "News Content": "ඊයේ පැවති දිල්ලි ප්‍රාන්ත මැතිවරණයෙන් දූෂණය පිටුදැකීම තේමාව කරගත් ආම් ආද්මි පක්ෂයේ නායක අරවින්ද් කෙජ්රිවාල් පැහැදිළි ජයග්‍රහණයක් ලබා ඇති බව සමීක්ෂණවලින් හෙළිවී තිබෙනවා. එහිදී ඔහුගේ පක්ෂයට ප්‍රාන්ත රජයක් පිහිටුවීමට හැකියාවක් ලැබෙන පරිදි ආසන 42 ක් වත් හිමිවනු ඇති බවයි විශ්වාස කෙරෙන්නේ. මෙම මත සමීක්ෂණ පිළිබඳව අදහස් දක්වමින් අරවින්ද් කෙජ්රිවාල් ප්‍රකාශ කළේ දිල්ලි ජනතාව කුලය සහ ආගම දේශපාලනය සඳහා යොදාගැනීම ප්‍රතික්ෂේප කර ඇති බවයි. එමෙන්ම දිල්ලි ප්‍රාන්ත මැතිවරණය පසුගිය වසරේ බලයට පැමිණි අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය ලැබූ ප්‍රථම පසුබෑම ලෙස සැළකෙනවා. දිල්ලි ප්‍රාන්ත මැතිවරණයේ නිල ප්‍රතිඵල ලබන අඟහරුවාදා නිකුත් කිරීමට නියමිතයි.",
       "URL": "https://www.hirunews.lk/102908/දිල්ලි-මැතිවරණයෙන්-මෝදිට-පසුබෑමක්",
       "Category": "International News",
       "Parent URL": "https://www.hirunews.lk/international-news.php?pageID=761"
}