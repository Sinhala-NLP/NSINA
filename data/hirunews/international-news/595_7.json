{
       "Source": "hirunews",
       "Timestamp": "Tuesday, 23 August 2016 - 11:05",
       "Headline": "තුර්කියෙන් අයි.එස්. ඉලක්කවලට බෝම්බ ප්‍රහාර",
       "News Content": "උතුරුදිග සිරියාවේ අයි.එස්. ඉලක්ක වෙත තුර්කිය ගුවන් ප්‍රහාර දියත් කර තිබෙනවා.\nඑමෙන්ම කුර්දි කැරළිකාර කණ්ඩායම් ද තුර්කියේ ඉලක්කයක් වී ඇති බව විදෙස් වාර්තා සදහන් කළා.\nතුර්කිය මෙලෙස අයි.එස්. ඉලක්ක වෙත ප්‍රහාර දියත් කර ඇත්තේ තුර්කියේ ගාසියන්ටෙප් ගම්මානයේ මංගල්‍ය උත්සවයකට මරාගෙන මැරෙන බෝම්බ ප්‍රහාරයක් එල්ල වීමෙන් අනතුරුවයි.\nබාල වයස්කාර මරාගෙන මැරෙන බෝම්බකරුවෙකු යොදාගෙන එල්ල කළ බවට සැලකෙන එම ප්‍රහාරයේදී පුද්ගලයන් 50කට වැඩි පිරිසක් ජීවිතක්ෂයට පත්වුණා.\nමේ අතර, තුර්කියේ සහාය ලබන 1500ක් පමණ වන සිරියානු කැරළිකාර කණ්ඩායමක් තුර්කියේ සිට අයි.එස්. ඉලක්ක වෙත ගොඩබිම් ප්‍රහාරයක් ද දියත් කිරීමට සූදානම් වන බව සදහන්.",
       "URL": "https://www.hirunews.lk/141288/තුර්කියෙන්-අයි-එස්-ඉලක්කවලට-බෝම්බ-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=595"
}