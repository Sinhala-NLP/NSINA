{
       "Source": "hirunews",
       "Timestamp": "Tuesday, 04 June 2019 - 16:03",
       "Headline": "දිල්ලියේ කුණු කන්ද ටජ්මහල් අභිබවයි",
       "News Content": "ඉන්දියාවේ - නවදිල්ලි අගනුවරට අයත් ගාසිපූර්හි පිහිටි දැවැන්ත කුණු කන්ද ලබන වසර වනවිට සුප්‍රකට ටජ්මහල් ගොඩනැගිල්ල අභිබවා අහසට නැගෙනු ඇතැයි විශ්වාස කෙරෙනවා.\nපාපන්දු ක්‍රීඩාපිටි 40ක පමණ වපසරියකින් යුත් මෙම කුණු කන්ද මේ වනවිට මීටර් 65 ක උසකින් යුක්ත බවයි නැගෙනහිර දිල්ලි ප්‍රදේශයේ ඉංජිනේරු අධිකාරි අරුන් කුමාර් ප්‍රකාශ කළේ.\nවත්මන් වේගයෙන් වර්ධනය වුවහොත් එය, ලබන වසර වනවිට මීටර් 73 ක් උසැති ටාජ් මහල ද අභිබවා ඉහළට නැගෙනු ඇතැයි අපේක්ෂිතයි.\n1984 වසරේදී ආරම්භ කෙරුණු දිල්ලියේ ගාසිපූර් කුණුකන්ද 2002 වසර වනවිට එහි උපරිම ධාරිතාව ඉක්මවා ගිය ද තවමත් දිනපතා ඊට ටොන් 2000 ක පමණ කුණු එක්රැස් වනවා.",
       "URL": "https://www.hirunews.lk/217701/දිල්ලියේ-කුණු-කන්ද-ටජ්මහල්-අභිබවයි",
       "Category": "International News",
       "Parent URL": "https://www.hirunews.lk/international-news.php?pageID=260"
}