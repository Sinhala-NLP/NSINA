{
       "Source": "hirunews",
       "Timestamp": "Thursday, 14 March 2013 - 18:51",
       "Headline": "ඉතාලි තානාපතිවරයාට ඉන්දියාවෙන් නික්මීම තහනම්.",
       "News Content": "කේරළයේ ධීවරයන් දෙදෙනෙකු වෙඩි තබා ඝාතනය කළ බවට චෝදනා ලැබූ ඉතාලි මැරීන් භටයන් දෙදෙනා නඩු විභාගය සඳහා නැවත ඉන්දියාවට පැමිණෙන තුරු එරට සිටින ඉතාලි තානාපතිවරයාට ඉන්දියාවෙන් නික්මීම ඉන්දීය ශ්‍රේෂ්ඨාධිකරණය තහනම් කර තිබෙනවා. මෙම ඉතාලි නාවික භටයන් නැවත ඉන්දියාවට භාර දෙන බවට සහතික වන ලෙසයි ඉන්දීය ශ්‍රේෂ්ඨාධිකරණය ඉතාලි රජයෙන් ඉල්ලා සිටින්නේ. ඉතාලියේ පසුගියදා පැවති මැතිවරණයේදී ඡන්දය ප්‍රකාශ කිරීම සඳහා චූදිත මැරීන් භටයන් දෙදෙනාට සති දෙකක කාලයක් නැවත ඉතාලිය වෙත යාමට අවසර ලබාදී තිබුණා. එහෙත්, මෙය ජාත්‍යන්තර මුහුදේ සිදුවූ සිද්ධියක් බැවින් නඩු විභාගය සිය රට තුළ පැවැත්විය යුතු බව පවසන ඉතාලිය මැරීන් භටයන් නැවතත් ඉන්දියාවට එවීම ප්‍රතික්ෂේප කළා.",
       "URL": "https://www.hirunews.lk/55203/ඉතාලි-තානාපතිවරයාට-ඉන්දියාවෙන්-නික්මීම-තහනම්",
       "Category": "International News",
       "Parent URL": "https://www.hirunews.lk/international-news.php?pageID=856"
}