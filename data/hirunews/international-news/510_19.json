{
       "Source": "hirunews",
       "Timestamp": "Friday, 03 March 2017 - 9:12",
       "Headline": "මෙවර නොබෙල් සාම තෑග්ගට තියුණු තරගයක්",
       "News Content": "2017 වසරේ නොබෙල් සාම ත්‍යාගය සදහා අයදුම්කරුවන් සහ සංවිධාන 318 දෙනෙකුගේ නම් ඉදිරිපත් වී ඇති බව නෝර්වේහි නොබෙල් ත්‍යාග කමිටුව ප්‍රකාශ කළා.\nසිරියාවේ සුදු හිස් වැසුම් ව්‍යාපාරය, ඇමරිකානු ජනාධිපති ඩොනල්ඞ් ට්‍රම්ප් සහ ශුද්ධෝත්තම ෆ්‍රැන්සිස් පාප්වහන්සේගේ නම ද ඒ අතර වන බවයි ඔස්ලෝ නුවරින් ඊයේ නිකුත් වූ නිවේදනයක දැක්වෙන්නේ.\nඊට අමතරව, සෞදි රජයට සමාජජාල වෙබ් අඩවි වලින් අභියෝග කිරීම නිසා සිරගත වී සිටින රයිෆ් බදාවි, ඇමරිකානු ඔත්තු සේවා රහස් හෙළිදරව් කළ එඞ්වඩ් ස්නෝඩන් ද ඒ අතර සිටින බව සදහන්.\n1901 වසරේ දී නොබෙල් සාම ත්‍යාගය පිරිනැමීම ආරම්භ වූ දා පටන් ඒ සදහා දෙවනුව වැඩිම පිරිසක් නම් කර ඇත්තේ මේ වසරේදීයි.\nපසුගිය 2016 වසරේ ඒ සදහා වැඩිම අයදුම් ප්‍රමාණයක් එනම්, 376 ක් ඉදිරිපත් වූ අතර, එහිදී ජයග්‍රාහකයා වූයේ කොලොම්බියානු ජනාධිපති හුවාන් මනුවෙල් සන්ටෝස්.\nඒ එරට අඩසිය වසක් පැවති සිවිල් යුද්ධය අවසන් කිරීමේ සාම ගිවිසුමකට එළඹීම හේතුවෙන්.",
       "URL": "https://www.hirunews.lk/155926/මෙවර-නොබෙල්-සාම-තෑග්ගට-තියුණු-තරගයක්",
       "Category": "International News",
       "Parent URL": "https://www.hirunews.lk/international-news.php?pageID=510"
}