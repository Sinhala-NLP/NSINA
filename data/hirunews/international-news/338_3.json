{
       "Source": "hirunews",
       "Timestamp": "Friday, 31 August 2018 - 8:06",
       "Headline": "බ්‍රහස්පතිගේ ජලය ඇති බව හෙළි කර ගනී",
       "News Content": "අප සූර්යග්‍රහ මණ්ඩලයේ විශාලතම ග්‍රහ ලෝකය වන බ්‍රහස්පතිගේ විශාල රතු ලපය තුළ ජලය පවතින බව නාසා විද්‍යාඥයන් අනාවරණ කරගෙන තිබෙනවා.\nනාසා ආයතනයේ ජූනෝ ගවේෂණ යානය බ්‍රහස්පතිගේ එම දැවැන්ත රතු ලපය වැසී ඇති වලාකුළු නිරීක්ෂණයෙන් මෙම තොරතුරු අනාවරණ කරගෙන ඇති බව සදහන්.\nජූනෝ යානය මගින් එවන ලද තොරතුරු දත්ත විශ්ලේෂණය කළ ඇමරිකාවේ මේරීලෑන්ඞ් හි නාසා අභ්‍යවකාශ මධ්‍යස්ථානයේ විද්‍යාඥයන් ප්‍රකාශ කළේ එහි ගැඹුරු වලාකුළු වල ජලයේ රසායනික සංඝටක පවතින බවයි.\nඊට අමතරව, කාබන්මොනොක්සයිඞ් වැනි ඔක්සිජන් සහිත වායු එහි පවතින අතර, බ්‍රහස්පති ග්‍රහයා තුළ හිරුගේ මෙන් නව ගුණයක ඔක්සිජන් පවතින බව අනාවරණ වී ඇති කරුණක්.\nබ්‍රහස්පති වටා පරිභ‍්‍රමණය වන චන්ද්‍රයන් බොහෝමයක් අයිස් වලින් වැසී පවතින අතර, බ්‍රහස්පති තුළ ජලය පැවතීමට එය ද සාක්ෂියක් ලෙස විද්‍යාඥයන් පෙන්වා දෙනවා.\nබ්‍රහ්සපති ග්‍රහයා තුළ කෙතරම් ජලය පවතින්නේ ද යන්න අනාවරණ කර ගැනීම නාසා විද්‍යාඥයන්ගේ මීළග ඉලක්කයයි.\nඑමගින් බ්‍රහස්පති නිර්මාණය වී ඇති ආකාරය හෙලිදරව් කර ගැනීමට හැකිවනු ඇති බව ඔවුන් විශ්වාස කරනවා.",
       "URL": "https://www.hirunews.lk/198822/බ්‍රහස්පතිගේ-ජලය-ඇති-බව-හෙළි-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=338"
}