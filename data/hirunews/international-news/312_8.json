{
       "Source": "hirunews",
       "Timestamp": "Saturday, 01 December 2018 - 16:21",
       "Headline": "ට්‍රම්ප් - කිම්ජොං අන් හමුවක් යළි සිදුවන ලකුණු",
       "News Content": "උතුරු කොරියානු නායක කිම්ජොං අන් යළි හමුවීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් තහවුරු කර තිබෙනවා.\nඒ ආර්ජන්ටිනාවේ, බුවනෝස් - අයර්ස් නුවර පැවැත්වෙන ජී - 20 සමුළුවට සමගාමීව දකුණු කොරියානු ජනාධිපති මූන් ජෝ ඉන් හමුවූ අවස්ථාවේදීයි.\nඋතුරු කොරියාවේ පූර්ණ සහ තහවුරු කළ න්‍යෂ්ටික අවිහරණයක් ඇමරිකාවේ අපේක්ෂා වන අතර ඒ සදහා කැපවී සිටින බවයි ජනපති ට්‍රම්ප් එහිදී පවසා ඇත්තේ.\nපසුගිය ජුනි මාසයේ සිංගප්පූරුවේ පැවති සමුළුවේ පසු විපරමක් සිදුකිරීම ද අවශ්‍යතාවක්.\nඑහෙත්, එවැනි දෙවැනි සමුළුවක් පැවැත්වීමේ අභිලාෂය ජනපති ට්‍රම්ප් පළ කළේ යැයි දකුණු කොරියානු නායකයා කියා සිටියා.",
       "URL": "https://www.hirunews.lk/205296/ට්‍රම්ප්-කිම්ජොං-අන්-හමුවක්-යළි-සිදුවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=312"
}