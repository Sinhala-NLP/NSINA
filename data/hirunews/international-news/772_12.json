{
       "Source": "hirunews",
       "Timestamp": "Tuesday, 31 December 2013 - 17:51",
       "Headline": "මන්මෝහන් සිං අගමැති ධුරයෙන් ඉවත්වන්නේ නැහැ. එරට අගමැති කාර්යාලය පවසයි.",
       "News Content": "ඉන්දීය අග්‍රාමාත්‍ය ආචාර්ය මන්මෝහන් සිංගේ ප්‍රධානත්වයෙන් පැවැත්වෙන මාධ්‍ය හමුවකදී ඔහු සිය ධුරයෙන් ඉවත්වීම සම්බන්ධයෙන් ප්‍රකාශයක් නිකුත් කිරීමට නියමිත බවට පළවන වාර්තා එරට අගමැති කාර්යාලය ප්‍රතික්ෂේප කරනවා. කොංග්‍රස් පක්ෂයේ නැගී එන නායකයා ලෙස හැඳින්වෙන රාහුල් ගාන්ධිට අග්‍රාමාත්‍ය ධුරය ලබාදෙමින් මන්මෝහන් සිං සිය ධුරයෙන් ඉල්ලා අස්වන බවට  ලබන සිකුරාදා පැවැත්වෙන මාධ්‍ය හමුවකදි ප්‍රකාශ කිරීමට නියමිත බව ඉන්දීය පුවත්පත් කිහිපයක් අද වාර්තා කර තිබුණා. මීට ප්‍රතිචාර දක්වමින් ඉන්දීය අග්‍රාමාත්‍ය කාර්යාලය පවසන්නේ රජය තුළ හෝ කොංග්‍රස් පක්ෂය තුළ හෝ අග්‍රාමාත්‍ය ධුරය වෙනස්වීම සම්බන්ධයෙන් කිසිදු සාකච්ඡාවක් මෙතෙක් සිදුවී නොමැති බවයි.",
       "URL": "https://www.hirunews.lk/74504/මන්මෝහන්-සිං-අගමැති-ධුරයෙන්-ඉවත්වන්නේ-නැහැ-එරට-කාර්යාලය-පවසයි",
       "Category": "International News",
       "Parent URL": "https://www.hirunews.lk/international-news.php?pageID=772"
}