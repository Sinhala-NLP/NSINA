{
       "Source": "hirunews",
       "Timestamp": "Thursday, 04 July 2013 - 12:55",
       "Headline": "ඊජිප්තු ජනපතිගේ අනුගාමිකයන් 300 කට වරෙන්තු.",
       "News Content": "ඊජිප්තු හමුදා එරට බලය අත්පත්කරගැනීමත් සමග ජනාධිපති මොහොමඞ් මෝර්සි ගේ මුස්ලිම් සහෝදරත්වයේ පක්ෂයට අයත් රූපවාහිනී නාලිකා කිහිපයක බලය හමුදාව යටතට ගෙන තිබෙනවා. විදෙස් වාර්තා සඳහන් කළේ එහි සේවය කළ ප්‍රධානීන් කිහිපදෙනෙකුද හමුදා භාරයේ රඳවාගෙන ඇති බවයි. ඊට අමතරව මුස්ලිම් සහෝදරත්වයේ පක්ෂයේ නායකයන් 300 කට පමණ හමුදාව විසින් අත්අඩංගුවට ගැනීමේ නියෝගද ප්‍රකාශයට පත්කර තිබෙනවා.\nඊයේ රාත්‍රියේ ඊජිප්තු හමුදා එරට පාලන බලය අත්පත් කරගැනීමත් සමග තහීර් චතුරශ්‍රය අවට කඳවුරු බැඳගෙන සිටින ආණ්ඩු විරෝධී උද්ඝෝෂකයන් ප්‍රීතිඝෝෂා පවත්වන බවයි විදෙස් වාර්තා සඳහන් කළේ. හමුදාව බලය තහවුරු කරගැනීමත් සමග ජනාධිපති මොහොමඞ් මෝර්සි ඇතුලූ රජයේ ඉහළ පෙළේ නිලධාරීන් තිදෙනෙකු හමුදා භාරයට ගෙන ඇති අතර එරට පාලන කටයුතු මෙහෙයවීම තාවකාලිකව සිදුකරනු ලබන්්නේ අගවිනිසුරුවරයා විසින්.",
       "URL": "https://www.hirunews.lk/62342/ඊජිප්තු-ජනපතිගේ-අනුගාමිකයන්-300-කට-වරෙන්තු",
       "Category": "International News",
       "Parent URL": "https://www.hirunews.lk/international-news.php?pageID=825"
}