{
       "Source": "hirunews",
       "Timestamp": "Friday, 21 July 2017 - 8:33",
       "Headline": "ආම්ස්ට්‍රෝං සදෙන් ධූලි එක්රැස් කළ බෑගයට ඩොලර් මිලියන 1.8 ක්",
       "News Content": "සදමත ප්‍රථමයෙන් පා තැබූ ඇමරිකානු ගගනගාමී නීල් ආම්ස්ට්‍රෝන් සද මතුපිටින් පස් සහ ධූලි එක්රැස් කිරීමට භාවිත කළ බෑගය නිව්යෝක් නුවර ඊයේ පැවති වෙන්දේසියකදී ඇමරිකානු ඩොලර් මිලියන 1 යි දශම 8 කට අලෙවි වී තිබෙනවා.\nඇපලෝ 11 යානයෙන් සද වෙත රැගෙන ගිය එම බෑගයේ සද ධූලි තවමත් පවතින අතර එය වෙන්දේසි කර ඇත්තේ 1969 සිදුවූ ප්‍රථම සද ගමනේ 48 වැනි සැමරුම නිමිත්තෙන්.\nමීට පෙර එම බෑගය 2015 වසරේදී නීතිඥයෙකු විසින් මිලදී ගෙන තිබුණේ ඇමරිකානු ඩොලර් 995 ක මුදලකටයි.\nඇපලෝ 11 සද ගමනට අයත් සියළු දෑ ලොව විශාලතම කෞතුකාගාරය වන ඇමරිකාවේ ස්මිත්සෝනියන් කෞතුකාගාරයේ තැන්පත් කර ඇති අතර වෙන්දේසි කළ බෑගය පෞද්ගලික හිමිකරුවෙකු අතට පත්වී ඇත්තේ ලේඛන ගත කිරීමේ අත්වැරැද්දකින්.\nපසුව එය අත්පත් කර ගැනීම සදහා නාසා ආයතනය දැරූ නීතිමය උත්සාහය සාර්ථක වූයේ නැහැ.",
       "URL": "https://www.hirunews.lk/166396/ආම්ස්ට්‍රෝං-සදෙන්-ධූලි-එක්රැස්-කළ-බෑගයට-ඩොලර්-මිලියන-1-8-ක්",
       "Category": "International News",
       "Parent URL": "https://www.hirunews.lk/international-news.php?pageID=458"
}