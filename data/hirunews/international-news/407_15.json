{
       "Source": "hirunews",
       "Timestamp": "Friday, 05 January 2018 - 13:54",
       "Headline": "මරණයට බිය නොවන්න - චීන ජනපතිගෙන් ප්‍රබල ඉල්ලීමක්",
       "News Content": "යුද්ධයක් සඳහා නිරන්තරයෙන් සූදානම්ව සිටින ලෙසත්, රට රැක ගැනීම සඳහා දිවි පිදීමට බිය නොවන ලෙසත් චීන ජනාධිපති ෂී ජින් පින් එරට හමුදාවෙන් ප්‍රබල ඉල්ලීමක් කළා.\nඋතුරුදිග චීනයේ හෙබෙයි ප්‍රාන්තයේ චීන මහජන විමුක්ති හමුදා මූලස්ථානයේ සංචාරයක නිරත වෙමින් ඔහු මේ බව ප්‍රකාශ කර තිබෙනවා.\nචීන ජනපතිවරයා එහිදී දහස් සංඛ්‍යාත යුද බලඇණියක් පරීක්ෂාවට ලක් කළ බවයි ෂිංහුවා ප්‍රවෘත්ති සේවය සඳහන් කළේ.\nදශක ගණනාවකින් චීනයෙන් බිහි වූ ප්‍රබලතම නායකයා ලෙස සැලකෙන ජනාධිපති ෂී ජින් පින් අවධාරණය කළේ 2050 වනවිට චීනය ලොව සුපිරි හමුදාවක් බවට පත්කරන බවයි.",
       "URL": "https://www.hirunews.lk/180254/මරණයට-බිය-නොවන්න-චීන-ජනපතිගෙන්-ප්‍රබල-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=407"
}