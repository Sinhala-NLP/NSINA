{
       "Source": "hirunews",
       "Timestamp": "Wednesday, 28 July 2021 - 10:32",
       "Headline": "ඉන්දියාවේ මාර්ග අනතුරකින් 18 දෙනෙකු ජිවිතක්ෂයට",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ ලක්නව් අගනුවරට කිලෝමීටර් 28 ක් ඈතින් වූ බරබනාකි ප්‍රදේශයේදී බස් රථයක්, ට්‍රක් රථයක ගැටීමෙන් පුද්ගලයින් 18 දෙනෙකු ජිවිතක්ෂයට පත්වී තිබෙනවා.\nබිහාර් ප්‍රාන්තයේ වැසියන්වන කම්කරුවන් පිරිසක් මෙම අනතුරට මුහුණදී ඇති අතර ඔවුන් පන්ජාබ් සහ හර්යානා ප්‍රාන්තවල සේවයේ නිරතව සිටි අයයි.\nනැවත බිහාරයට පැමිණෙමින් සිටින විට රාත්‍රියේ බස් රථය අක්‍රිය වීම නිසා ඔවුන් එය ඉදිරිපිට මහාමාර්ගයේ නිදාගෙන තිබෙනවා.\nපිටුපසින් පැමිණි ට්‍රක් රථයක් බස් රථය ඉදිරියට තල්ලු කර ඇත්තේ එම කම්කරුවන් පිරිස අනතුරට ලක් කරමින්. තුවාල ලැබූ පිරිසක් රෝහල් ගත කර ඇති අතර ආපදා කණ්ඩායම් විසින් බස් රථයට යටවී මියගිය පුද්ගලයන්ගේ සිරුරු ඉවත් කර ගනු ලැබුවා.\nඅනතුර සිදුවන අවස්ථාවේ මෙම  බස් රථය තුළ මගින් 140 ගමන් ගෙන ඇති බවයි වාර්තා වන්නේ",
       "URL": "https://www.hirunews.lk/278211/ඉන්දියාවේ-මාර්ග-අනතුරකින්-18-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=103"
}