{
       "Source": "hirunews",
       "Timestamp": "Friday, 28 June 2019 - 11:08",
       "Headline": "ඩොනල්ඩ් ට්‍රම්ප්ට ඉරානයෙන් ප්‍රතිචාර",
       "News Content": "ඉරානය සහ ඇමරිකාව අතර යුද්ධයක් කෙටි කාලයකින් අවසන් වේ යැයි සිතීම මිරිගුවක් බව ඉරාන විදේශ අමාත්‍ය මොහොමඞ් ජාවඩ් සරිෆ් පවසනවා.\nඔහු මේ බව ප්‍රකාශ කර ඇත්තේ ඉරානය සමඟ ඇති වන යුද්ධයක් දිගු කලක් නොපවතිනු ඇති බවට ඇමරිකානු ජනාධිපති ඩොනල්ඩ් ට්‍රම්ප් සිදුකළ ප්‍රකාශයකට ප්‍රතිචාර දක්වමින්.\nඑමෙන්ම, ඉරාන විදේශ අමාත්‍යවරයා ට්විටර් පණිවුඩයක් නිකුත් කරමින් කියා සිටියේ දෙරට අතර යුද්ධයක් ආරම්භ කරන්නා, එය අවසාන කරන්නා නොවනු ඇති බවයි.\nඉරාන රජයේ ඉහළම රාජ්‍ය තාන්ත්‍රික නිලධාරියා මේ බව ප්‍රකාශ කළේ ජනපති ට්‍රම්ප් ඉරානයට එරෙහිව නේටෝ සංවිධානය සමඟ සන්ධානයක් ගොඩනැගීමට කටයුතු කරමින් සිටින අවස්ථාවකයි.",
       "URL": "https://www.hirunews.lk/219266/ඩොනල්ඩ්-ට්‍රම්ප්ට-ඉරානයෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=254"
}