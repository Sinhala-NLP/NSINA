{
       "Source": "hirunews",
       "Timestamp": "Friday, 11 January 2013 - 13:46",
       "Headline": "ඇෆ්ගනිස්ථානයට ඇමරිකාවෙන් සහතිකයක්.",
       "News Content": "ඇෆ්ගනිස්ථානයේ යොදවා ඇති සියලූම ඇමරිකානු සහ නේටෝ හමුදා 2014 වසරේ ඉවත්කර ගැනීමෙන් පසුවද එරට ආරක්ෂාව වෙනුවෙන් කැපවී කටයුතු කරන බව ඇමරිකා එක්සත් ජනපදය ප්‍රකාශ කළා. ඇමරිකාවේ සංචාරයක නිරත වන ඇෆ්ගන් ජනාධිපති හමීඞ් කර්සායි වෙත මෙම සහතිකය ලබාදුන්නේ ඇමරිකානු ආරක්ෂක ලේකම් ලියොන් පැනෙටා විසින්. වසර 10 කට අධික කාලයක් ඇමරිකානු හමුදා ඇෆ්ගනිස්ථානයේ රැඳී සිටි අතර, එමඟින් ඇෆ්ගන්වරුන්ට ස්වාධීනව නැගී සිටීමට පදනම සකස් කර ඇති බවයි ඔහු සඳහන් කළේ. කෙසේ නමුත්, අවසානයේ තමන් විසින් පාලනය මෙන්ම ආරක්ෂාව සලසා ගන්නා රටක් බවට ඇෆ්ගනිස්ථානය පත්වනු ඇතැයි ඇමරිකානු ආරක්ෂක ලේකම්වරයා විශ්වාසය පළ කළා.",
       "URL": "https://www.hirunews.lk/51249/ඇෆ්ගනිස්ථානයට-ඇමරිකාවෙන්-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=872"
}