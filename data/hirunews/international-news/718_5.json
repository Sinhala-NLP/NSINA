{
       "Source": "hirunews",
       "Timestamp": "Saturday, 18 July 2015 - 14:34",
       "Headline": "ලැව්ගිනි මහාමාර්ගවලටත් පැතිරේ",
       "News Content": "කැලිෆෝනියාවේ සීග්‍රයෙන් පැතිර යන ලැව්ගිනි එම ප්‍රදේශයේ මහාමාර්ග ආසන්නයට ව්‍යාප්ත වීමත් සමග මාර්ගයේ ගමන් ගත් මෝටර්  රථ සහ ට්‍රක් රථ කිහිපයක් ගිනිගෙන විනාශ වී තිබෙනවා. කැලිෆෝනියාව සහ ලාස්වේගාස් ප්‍රදේශ යා කරන මාර්ගයට මෙලෙස ගින්නෙන් බලපෑම් වී ඇති අතර, මාර්ගයේ ගමන් ගත් සිය ගණනක් පිරිස් ගින්න හේතුවෙන් සිය මෝටර් රථ මාර්ගයේම අතහැර දමා පලාගොස් තිබෙනවා.\nවිදෙස් මාධ්‍ය වාර්තාවල දැක්වුණේ අදාළ ප්‍රදේශයේ වාහන 70 කට අධික ප්‍රමාණයක් එලෙස අතහැර දමාගොස් ඇති බවයි. ප්‍රදේශයේ පවතින සුළං තත්ත්වය නිසා ගින්න සීග්‍රයෙන් ව්‍යාප්ත වන අතර, ගින්න මැඩලීමට ගොඩබිම් සහ ගුවන් මගින් ගිනි නිවන ඒකකය දැඩි ප්‍රයත්නයක් දරමින් සිටින බවයි විදෙස් වාර්තාවල දැක්වෙන්නේ.",
       "URL": "https://www.hirunews.lk/113401/ලැව්ගිනි-මහාමාර්ගවලටත්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=718"
}