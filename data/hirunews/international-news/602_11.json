{
       "Source": "hirunews",
       "Timestamp": "Sunday, 07 August 2016 - 9:53",
       "Headline": "බෙල්ජියමේ තවත් අන්තවාදී ප්‍රහාරයක්",
       "News Content": "බෙල්ජියමේ චාලෙරෝයි නගරයේ සේවයේ නිරතව සිටි පොලිස් නිලධාරිනියන් දෙදෙනෙකු අන්තවාදී ප්‍රහාරයකින් තුවාල ලබා තිබෙනවා.\nඊයේ එල්ලවූ මෙම ප්‍රහාරය ඉස්ලාමීය අන්තවාදියෙකු විසින් එල්ල කරන්නට ඇති බවයි සැළකෙන්නේ.\nමොහු තියුණු ආයුධයකින් පොලිස් නිලධාරිනියන්ට පහරදී ඇති අතර පසුව ඔහු පොලිස් වෙඩි පහරින් ජීවිතක්ෂයට පත්වුණා.\nප්‍රහාරයට පෙර ඔහු දෙවියන් ශ්‍රේෂ්ඨයි යනුවෙන් හඩ නගා ඇති බව සඳහන්.\nබෙල්ජියම පසුගිය කාලය තුළ අන්තවාදී ප්‍රහාර රැසකට මුහුණදුන් අතර, පසුගිය මාර්තු මාසයේ බ්‍රසල්ස් ගුවන් තොටුපලට සහ උමං දුම්රියපලට එල්ලවූ ත්‍රස්ත ප්‍රහාරයෙන් පුද්ගලයන් 32 කු ජීවිතක්ෂයට පත්වුණා.",
       "URL": "https://www.hirunews.lk/140002/බෙල්ජියමේ-තවත්-අන්තවාදී-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=602"
}