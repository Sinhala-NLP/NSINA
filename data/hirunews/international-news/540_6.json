{
       "Source": "hirunews",
       "Timestamp": "Monday, 26 December 2016 - 14:42",
       "Headline": "ඉන්දියාව අග්නි 5 අත්හදා බලයි",
       "News Content": "පාකිස්තානය, යුරෝපය හෝ චීනය ඉලක්ක කරගෙන කිලෝමීටර් 5000ක් දුරට කිලෝග්‍රෑම් දහසක් බර න්‍යෂ්ටික අවියක් එල්ල කළ හැකි අග්නි 5, බැලිස්ටික් මිසයිලය ඉන්දියාව අද සාර්ථක ලෙස අත්හදා බලනු ලැබුවා.\nදකුණු ඉන්දියාවේ ඔඩීෂා වෙරළට ඔබ්බෙන් වූ කලාම් දිවයිනේ සිට මීටර් 17ක් උසැති ටොන් 50ක් බරැති මෙම නවීනතම මිසයිලය යොමු කළ බවයි ඉන්දීය ආරක්ෂක පර්යේෂණ සංවර්ධන සංවිධානය සඳහන් කළේ.\nමෙය ඉන්දියාව 1989 වසරේ ආරම්භ කළ අග්නි මිසයිල වැඩසටහන යටතේ මෙතෙක් අත්හදා බැලු වැඩිම දුරකට එල්ල කළ හැකි න්‍යෂ්ටික හැකියාවක් සහිත මිසයිලයි.\nකිලෝමීටර් 8000 සිට දස දහසක් දක්වා දුරකට ගොඩබිම සිට මෙන්ම මුහුදු පත්ලේ සබ්මැරීනයක සිට හෝ එල්ල කළ හැකි අග්නි 6 මිසයිල ඉන්දීය ආරක්ෂක පර්යේෂණ සංවිධානයේ මීළඟ ඉලක්කයි.",
       "URL": "https://www.hirunews.lk/150609/ඉන්දියාව-අග්නි-5-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=540"
}