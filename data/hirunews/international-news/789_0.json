{
       "Source": "hirunews",
       "Timestamp": "Monday, 04 November 2013 - 17:43",
       "Headline": "ඇමෙරිකානු නාවික රහස් ලබා ගන්නා අයුරු හෙළි වෙයි.",
       "News Content": "ඇමෙරිකානු නාවික හමුදාවේ නෞකා මාර්ග පිළිබඳ රහස් තොරතුරු ලබා ගැනීම සඳහා ආසියානු ජාලයක් ක්‍රියාත්මක වී ඇති බව ඇමෙරිකානු අධිකරණයකදී හෙළිදරව් වුණා. සිංගප්පූරුව හරහා ක්‍රියාත්මක වන මලයාසියානු ව්‍යාපාරික ජාලයක් මෙලෙස නාවික තොරතුරු ලබා ගැනීමට ආසියානු සම්භවයක් සහිත ඇමෙරිකානුවන් යොදා ගෙන තිබෙනවා. ඉන් එක් පුද්ගලයෙක් ඇමෙරිකානු කාන්තාවක විසින් හදාවඩා ගත් කාම්බෝජ ළමයෙකු බව සඳහන්. පසුව ඔහු ඇමෙරිකානු නාවික හමුදාවට එක්වී තිබෙනවා. මොහු ඇමෙරිකානු නාවික හමුදා ප්‍රධානීන්ගෙන් තොරතුරු ලබාගෙන ඇත්තේ ගණිකාවන් සහ සුප්‍රකට ගායිකාවකගේ සංදර්ශනවල ප්‍රවේශපත්‍ර ලබාදීමෙන්.",
       "URL": "https://www.hirunews.lk/70691/ඇමෙරිකානු-නාවික-රහස්-ලබා-ගන්නා-අයුරු-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=789"
}