{
       "Source": "hirunews",
       "Timestamp": "Friday, 11 August 2017 - 9:02",
       "Headline": "ඩොනල්ඩ් ට්‍රම්ප්, පුටින්ට තුති පුදයි",
       "News Content": "ඇමරිකානු රාජ්‍ය තාන්ත්‍රිකයින් 775 දෙනෙකු රුසියාවෙන් පිටුවහල් කිරීමට පියවර ගැනීම පිළිබදව ඇමරිකානු ජනාධිපති ඩොනල්ඩ් ට්‍රම්ප් රුසියානු ජනපති ව්ලැදිමීර් පුටින් වෙත ස්තූතිය පළ කර තිබෙනවා.\nඇමරිකානු නායකයා සදහන් කර ඇත්තේ එම පියවර මගින් තම රජයේ වියදම් කැපී පෙනෙන ලෙස අඩු කර ගැනීමට හැකිවී ඇති බවයි.\nරජයේ වියදම් අඩු කර මුදල් ඉතිරි කිරීම තම රජයේ ප්‍රතිපත්තිය බවයි ජනාධිපති ට්‍රම්ප් ප්‍රකාශ කර ඇත්තේ.\nකෙසේ නමුත් ඔහුගේ මෙම ප්‍රකාශය රුසියානු ජනාධිපතිවරයා වෙත සැබෑ ලෙස ස්තූති කිරීමක් ද නැතහොත් ඔහුට කළ සමච්චලයක් ද යන්න පැහැදිලි නොමැති බවයි විදෙස් වාර්තා සදහන් කළේ.",
       "URL": "https://www.hirunews.lk/168149/ඩොනල්ඩ්-ට්‍රම්ප්-පුටින්ට-තුති-පුදයි",
       "Category": "International News",
       "Parent URL": "https://www.hirunews.lk/international-news.php?pageID=451"
}