{
       "Source": "hirunews",
       "Timestamp": "Wednesday, 17 July 2013 - 18:59",
       "Headline": "බංග්ලාදේශ ඉස්ලාමීය නායකයෙකුට මරණ දඬුවම.",
       "News Content": "බංග්ලාදේශයේ ප්‍රමුඛ පෙළ ඉස්ලාමීය දේශපාලනඥයෙකු වන අලි අසාන් මොහොමඞ් මුජහිඞ්ට එරට අධිකරණයක් විසින් මරණ දඬුවම ලබා දී තිබෙනවා. විදෙස් මාධ්‍ය වාර්තා කළේ 1971 වසරේදී පාකිස්තානය සමග කළ නිදහස් සටනේදී ඔහු සිදුකළ අපරාධ සම්බන්ධයෙන් මෙලෙස ඔහුට මරණ දඬුවම ලබාදී ඇති බවයි. එම වකවානුව තුළ ඔහු සන්නද්ධ කල්ලියකට නායකත්වය දෙමින් බංග්ලාදේශ නිදහස් සටනේ නායකයන් සහ විද්වතුන් ඝාතනය කළ බවට ඔහුට චෝදනා එල්ල වී තිබුණා. එමෙන්ම සමූල ඝාතන චෝදනා සහ වධ හිංසා පැමිණවීමේ චෝදනාද ඔහුට එල්ල වී තිබූ බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/63229/බංග්ලාදේශ-ඉස්ලාමීය-නායකයෙකුට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=821"
}