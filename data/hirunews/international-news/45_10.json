{
       "Source": "hirunews",
       "Timestamp": "Monday, 13 June 2022 - 9:30",
       "Headline": "ඉන්දියාව පළමුවරට ගොම අපනයනය කරයි",
       "News Content": "ඉන්දියාව පළමුවරට ගොම මෙට්‍රික් ටොන් 192 ක් කුවේට් රාජ්‍යය වෙත අපනයනය කිරීමට සැළසුම් කර තිබෙනවා.\nකාබනික වගාවන් සඳහා ගොම බහුලව භාවිත කෙරෙන අතර, කුවේටයෙන් ලද ඇණවුමක් අනුවයි මෙම ගොම තොගය අපනයනය කිරීමට සැළසුම් කර ඇත්තේ.\nඒ අනුව අනිද්දා (15) එම ගොමවල පළමු තොගය, කනක්පුර දුම්රිය ස්ථානයේ සිට ගුජරාටයේ මුන්ද්‍රා වරාය වෙත රැගෙන යාමට නියමිත අතර, පසුව එහි සිට නැව්ගත කිරීමට සැළසුම් කර තිබෙනවා.\nඉන්දියාවේ ගවයින් මිලියන 300 ක් සිටින අතර, එම සතුන්ගෙන් සෑම දිනකම ලැබෙන ගොම ප්‍රමාණය ටොන් ලක්ෂ 30 ක්.\nඉන්දියාවේ 2020 - 2021 වසරේ සත්ව නිෂ්පාදන අපනයනයෙන් උපයා ඇති ආදායම ඉන්දීය රුපියල් කෝටි විසි හත්දහස් 155 ක් වන අතර, මෑතක සිට කාබනික වගාවන්ට යොමුවීමේ ප්‍රවණතාව හමුවේ ගොම අපනයනයටද වැඩි ඉල්ලුමක් පවතින බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/306990/ඉන්දියාව-පළමුවරට-ගොම-අපනයනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=45"
}