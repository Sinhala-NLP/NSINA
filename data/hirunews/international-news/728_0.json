{
       "Source": "hirunews",
       "Timestamp": "Wednesday, 10 June 2015 - 19:05",
       "Headline": "කර්නැක් විහාරය අසල බෝම්බ පිපිරීමක්",
       "News Content": "ඊජිප්තුවේ සුප්‍රකට කර්නැක් විහාරය අසල බෝම්බ පිපිරීමක් සිදුව තිබෙනවා. විදෙස් වාර්තා සඳහන් කළේ අද (10) සිදුවූ පිපිරීමෙන් තුන්දෙනෙකු ජීවිතක්ෂයට පත්ව තවත් තුන්දෙනෙකු තුවාල ලබා ඇති බවයි. පිපිරීම  සිදුවන අවස්ථාවේදී සංචාරකයින් විශාල පිරිසක්ද කර්නැක් විහාරය නැරඹීම සඳහා පැමිණ සිටි බව විදෙස් වාර්තා අනාවරණය කළා. ඊජිප්තුවේ ක්‍රියාත්මක ජිහාඞ් කැරළිකරුවන් පිපිරිම සිදුකරන්නට ඇති බවටයි සැක කෙරෙන්නේ.",
       "URL": "https://www.hirunews.lk/111135/කර්නැක්-විහාරය-අසල-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=728"
}