{
       "Source": "hirunews",
       "Timestamp": "Monday, 21 January 2013 - 10:15",
       "Headline": "ඇෆ්ගනිස්ථානයේ කාබූල් නගරයේ පොලිස් ස්ථානයකට මරාගෙන මැරෙන ප්‍රහාරයක්.",
       "News Content": "ඇෆ්ගනිස්ථානයේ කාබූල් නගරයේ පිහිටි පොලිස් ස්ථානයකට මීට ස්වල්ප මොහොතකට පෙර මරාගෙන මැරෙන බෝම්බ ප්‍රහාරයක් එල්ල වී තිිබෙනවා. එම පොලිස් ස්ථානයට වෙඩික්කරුවෙක් ඇතුල්වී පළමුවෙන් වෙඩි තබා තිබෙන අතර පසුව ඔහු මරාගෙන මැරෙන බෝම්බ ප්‍රහාරයක් එල්ල කර ඇති බවයි විදෙස් වාර්තා පෙන්වා දෙන්නේ. කෙසේ වුවත් මෙම පොලිස් ස්ථානයට බෝම්බ ප්‍රහාරයක් එල්ල කරන බවට ඇෆ්ගනිස්ථාන මාධ්‍ය වෙත ප්‍රහාරයට විනාඩි කිහිපයකට පෙර ජංගම දුරකථන ඔස්සේ කෙටි පණිවුඩයක් ලැබී තිබෙනවා. ප්‍රහාරයේ වගකීම මෙතෙක් කිසිවෙක් භාරගෙන නැහැ.",
       "URL": "https://www.hirunews.lk/51819/ඇෆ්ගනිස්ථානයේ-කාබූල්-නගරයේ-පොලිස්-ස්ථානයකට-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=869"
}