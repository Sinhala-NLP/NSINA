{
       "Source": "hirunews",
       "Timestamp": "Friday, 10 May 2019 - 10:54",
       "Headline": "ඩොලර් බිලියන 200ක චීන භාණ්ඩවලට ඇමරිකාවෙන් සියයට 25ක තීරු බදු",
       "News Content": "ඇමරිකානු වේලාවෙන් ඊයේ මැදියම් රැයේ සිට බල පැවැත්වෙන පරිදි චීනයෙන් ආනයනය කරනු ලබන ඇමරිකානු ඩොලර් බිලියන 200ක් වටිනා භාණ්ඩ සඳහා සියයට 25ක තීරු බදු පනවා තිබෙනවා.\nජනපති ට්‍රම්ප් විසින් ප්‍රකාශයට පත් කළ මෙම බදු වැඩි කිරීම නැවැත්වීම සඳහා ඇමරිකානු - චීන වෙළඳ නියෝජිතයන් දැරූ උත්සාහය සාර්ථක වී නැහැ.\nඅදාළ බදු වැඩි කිරීමට දැඩි ප්‍රතිචාරයක් දක්වන බවයි චීනය කියා සිටියේ.\nඑමෙන්ම මෙම පියවර මාස 10ක් තිස්සේ පවතින ඇමරිකානු - චීන වෙළඳ යුද්ධය උත්සන්න වීමක් ලෙසයි සැලකෙන්නේ.",
       "URL": "https://www.hirunews.lk/216112/ඩොලර්-බිලියන-200ක-චීන-භාණ්ඩවලට-ඇමරිකාවෙන්-සියයට-25ක-තීරු-බදු",
       "Category": "International News",
       "Parent URL": "https://www.hirunews.lk/international-news.php?pageID=268"
}