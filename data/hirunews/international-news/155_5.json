{
       "Source": "hirunews",
       "Timestamp": "Friday, 06 November 2020 - 11:06",
       "Headline": "ඉන්දියාවේ කොරෝනා ආසාදිතයන් අසූහතර ලක්ෂය ඉක්මවයි",
       "News Content": "අද(06) උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් 47,638 ක් වාර්තා වී ඇති අතර ඒ අනුව, එරට මුළු ආසාදිත සංඛ්‍යාව අසූහතර ලක්ෂ 11,000 දක්වා ඉහළ යනවා.\nඑමෙන්ම, ඉන්දියාවේ කොරෝනා මරණ සංඛ්‍යාව ද මේ වනවිට එක්ලක්ෂ 25,000 දක්වා ඉහළ ගොස් තිබෙනවා.\nමහාරාෂ්ට්‍ර, කර්නාටක, ආන්ද්‍ර ප්‍රදේශ්, තමිල්නාඩු සහ උත්තර් ප්‍රදේශ් ප්‍රාන්තවලින් ඉන්දියාවේ කොරෝනා ආසාදිතයින් වැඩි සංඛ්‍යාවක් වාර්තා වන බවයි එරට මාධ්‍ය සඳහන් කළේ.\nඉන්දියාවේ සුවය ලැබූ කොරෝනා ආසාදිතයින් සංඛ්‍යාව හැත්තෑහත් ලක්ෂ 66,000 ඉක්මවා ඇති අතර, දැනට ප්‍රතිකාර ලබන සංඛ්‍යාව පන්ලක්ෂ 20,000 ක්.\nමේ අතර, කොරෝනා වෛරස් ව්‍යාප්තිය ඉහළ මට්ටමක පවතින බ්‍රිතාන්‍යය,ප්‍රංශය, බෙල්ජියම, පිලිපීනය සහ ඉන්දියාවෙන් කිසිවෙකු තම රට වෙත පැමිණීම චීනය ඊයේ සිට තාවකාලිකව අත්හිටුවා තිබෙනවා.",
       "URL": "https://www.hirunews.lk/254125/ඉන්දියාවේ-කොරෝනා-ආසාදිතයන්-අසූහතර-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=155"
}