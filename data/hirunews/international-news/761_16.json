{
       "Source": "hirunews",
       "Timestamp": "Friday, 06 February 2015 - 16:14",
       "Headline": "ජූලියන් අසාන්ජ්ගේ රැකවරණයට පවුම් මිලියන 10 ක්",
       "News Content": "ලන්ඩනයේ ඉක්වදෝර තානාපති කාර්යාලයේ දේශපාලන රැකවරණ ලබමින් පසුවන විකීලීක්ස් නිර්මාතෘ ජූලියන් අසාන්ජ්ට රැකවරණ ලබාදීම සඳහා බ්‍රිතාන්‍ය රජයට පවුම් මිලියන 10 ක් වැයවී ඇති බව හෙළි වී තිබෙනවා. 2012 වසරේ ජුනි මාසයේ සිට 2014 ඔක්තෝම්බරය දක්වා ලන්ඩනයේ ඉක්වදෝර තානාපති කාර්යාලයට පැය 24 පුරා ආරක්ෂාව සලසනු ලැබූයේ ස්කොට්ලන්ඩ් යාඩ් පොලිසිය මගින්. ඒ සඳහා පවුම් මිලියන 7 යි දශම 3 ක් සහ අතිකාල වශයෙන් පවුම් මිලියන 1 යි දශම 8 ක් වැය වී ඇති බවයි වාර්තා වන්නේ. ඇමෙරිකානු ආරක්ෂක තොරතුරු ප්‍රසිද්ධියට පත් කිරීම හේතුවෙන් එරටට අවශ්‍යව සිටින ජූලියන් අසාන්ජ්ට ස්වීඩනයේ කාන්තා අපහරණ චෝදනාවක් ද එල්ල වී තිබෙනවා. කෙසේ නමුත්, එම චෝදනා දේශපාලන හේතුන් මත ගොනුකරන ලද ඒවා බවයි දැනට දින 950 කට වැඩි කාලය්ක ඉක්වදෝර තානාපති කාර්යාලයේ රැදී සිටින ජූලියන් අසාන්ජ් ප්‍රකාශ කළේ.",
       "URL": "https://www.hirunews.lk/102808/ජූලියන්-අසාන්ජ්-ට-රැකවරණ-දෙන්න-බ්‍රිතාන්‍යයට-පවුම්-මිලියන-10-ක්",
       "Category": "International News",
       "Parent URL": "https://www.hirunews.lk/international-news.php?pageID=761"
}