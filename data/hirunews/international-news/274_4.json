{
       "Source": "hirunews",
       "Timestamp": "Tuesday, 16 April 2019 - 12:00",
       "Headline": "ඇමරිකාවේ ටෝනේඩෝ සුළි කුණාටුවලින් 08 දෙනෙකු මියයයි",
       "News Content": "ඇමරිකා එක්සත් ජනපදයේ දකුණු දිග ප්‍රාන්තවලට බලපා ඇති ටෝනේඩෝ සුළි කුණාටු වැලක් හේතුවෙන් පුද්ගලයන් 08 දෙනෙකු ජීවිතක්ෂයට පත් වී තවත් විශාල පිරිසක් තුවාල ලබා තිබෙනවා.\nටෝනේඩෝ සුළි කුණාටු 11 ක් පමණ ටෙක්සාස්, මිසිසිපි සහ ලුවිසියානා ප්‍රාන්තවලට බලපා ඇති අතර, ටෙක්සාසයේ ගොඩනැගිලි 60ක් පමණ මුළුමනින්ම විනාශ වී ඇති බව සඳහන්.\nමෙම ප්‍රාන්තවලට මෙන්ම ඇමරිකානු නැගෙනහිර වෙරළාසන්නයේ පිහිටි ඔහායෝ, දකුණු කැරොලයිනා සහ වර්ජිනියා ප්‍රාන්තවලටද ටෝනේඩෝ සුළි කුණාටු අවදානම් නියෝග නිකුත් කෙරුණා.\nඇතැම් ස්ථානවල ජල ගැලීම් වාර්තා වන අතර, සුන්බුන් අතර සිරවූ පුද්ගලයින් මුදා ගැනීමට දැඩි පරිශ්‍රමයක් යෙදීමට සිදුවූ බව විදෙස් වාර්තා සඳහන් කළා.",
       "URL": "https://www.hirunews.lk/214556/ඇමරිකාවේ-ටෝනේඩෝ-සුළි-කුණාටුවලින්-08-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=274"
}