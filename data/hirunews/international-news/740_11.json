{
       "Source": "hirunews",
       "Timestamp": "Friday, 24 April 2015 - 15:26",
       "Headline": "හබල් දුරේක්ෂය 25 වන උපන්දිනය සමරයි",
       "News Content": "විශ්වයේ ග්‍රහලෝක සහ තාරකා මණ්ඩල පිළිබඳ ගවේෂණ පවත්වන ඇමෙරිකානු හබල් දුරේක්ෂය 25 වන උපන්දිනය අද සමරනවා. 1990 වසරේ අප්‍රේල් 24 වනදා ඩිස්කවරි උඩුගුවන් බස්රිය මගින් අභ්‍යවකාශයට රැගෙන ගිය හබල් දුරේක්ෂය එය නිමිත්තෙන් විශේෂ ඡායාරූපයක් ද නිකුත් කළා.\nවෙස්ටර්ලන්ඞ් - 2 ලෙස හඳුන්වාදී ඇති යොවුන් තාරකා 3000කින් පමණ සමන්විත තරු පොකුරක් එම ඡායාරූපයේ දැක්වෙනවා. පෘථිවියේ සිට ආලෝක වර්ෂ 20,000 ක් ඈතින් පිහිටි කැරීනා තාරකා මණ්ඩලයයි හබල් දුරේක්ෂය මගින් එලෙස සේයාරූ ගත කර ඇත්තේ. දුරේක්ෂයට 1993 වසරේ දී අභ්‍යවකාශගාමීන් උඩුගුවනේ ඇවිදිමින් අලූත්වැඩියාවක් ද සිදුකළා.",
       "URL": "https://www.hirunews.lk/108212/හබල්-දුරේක්ෂය-25-වන-උපන්දිනය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=740"
}