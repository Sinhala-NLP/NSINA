{
       "Source": "hirunews",
       "Timestamp": "Sunday, 12 February 2017 - 8:23",
       "Headline": "පාකිස්ථානයෙන් ඩොනල්ඩ් ට්‍රම්ප්ට සුහඳ සබඳතාවකට ඇරයුම්",
       "News Content": "පාකිස්ථාන අග්‍රාමාත්‍ය නවාස් ෂරිෆ්ගේ විදේශ කටයුතු පිළිබඳ උපදේශක සර්ටාජ් අසීස් ඇමරිකා එක්සත් ජනපදයේ නව ජනාධිපති ඩොනල්ඩ් ට්‍රම්ප් සමඟ ඊයේ දුරකථන සංවාදයක නිරතවී තිබෙනවා.\nඑය පාකිස්ථානය, නව ඇමරිකානු නායකයා සමඟ පවත්වන ලද ප්‍රථම සංවාදයයි.\nඑහිදී ඇමරිකාව සමඟ යහපත් දිගුකාලීන මිතුරු සබඳතාවක් පවත්වාගැනීමට පාකිස්ථානය අදහස් කරන බවයි සර්ටාජ් අසීස්, ට්‍රම්ප් ජනාධිපතිවරයා වෙත පවසා ඇත්තේ.\nඇෆ්ගනිස්ථානයේ තත්ත්වය, ත්‍රස්තවාදය මුලිනුපුටා දැමීම සහ වෙළඳාම වැඩිදියුණු කිරීම පාකිස්ථානයේ සහ ඇමරිකා එක්සත් ජනපදයේ පොදු අරමුණු  බව ඔහු පවසා තිබෙනවා.",
       "URL": "https://www.hirunews.lk/154267/පාකිස්ථානයෙන්-ඩොනල්ඩ්-ට්‍රම්ප්ට-සුහඳ-සබඳතාවකට-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=519"
}