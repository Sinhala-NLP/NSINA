{
       "Source": "hirunews",
       "Timestamp": "Tuesday, 04 June 2013 - 12:48",
       "Headline": "උතුරු කොරියාව යළි ක්‍රියාත්මක වෙයි.",
       "News Content": "උතුරු කොරියාව විසින් වසා දමා තිබූ සිය න්‍යෂ්ටික බලාගාරයක් යළි ක්‍රියාත්මක කිරීමට පියවර ගනිමින් සිටින බව ඇමරිකාව පවසනවා. යොන්බියොන් හි පිහිටි මෙම බලාගාරය උතුරු කොරියාව විසින් 2007 වසරේ දී වසා දමනු ලැබුයේ, ආධාර වෙනුවෙන් න්‍යෂ්ටික වැඩසටහන් නතර කිරීම සඳහා ඇමරිකාව සමග ඇති කර ගත් එකඟතාවක් අනුවයි. කොරියානු අර්ධ ද්වීපයේ උණුසුම් තත්ත්වයක් හට ගැනීමත් සමග බලාගාරය යළි ක්‍රියාත්මක කරන බව උතුරු කොරියාව පසුගිය අප්‍රේල් මාසයේ දී නිවේදනය කළා. ඇමරිකානු ආරක්ෂක විශේෂඥයන් දැන් පවසන්නේ ඉදිරි මාස දෙක තුළ ඔවුන් එය ක්‍රියාත්මක කිරීමට පියවර ගනු ඇති බවයි. උතුරු කොරියාවේ චන්ද්‍රිකා ඡායාරූපවලින් එය තහවුරු වන්නේ යැයි ඔවුන් ප්‍රකාශ කළා.",
       "URL": "https://www.hirunews.lk/60275/උතුරු-කොරියාව-යළි-ක්‍රියාත්මක-වෙයි",
       "Category": "International News",
       "Parent URL": "https://www.hirunews.lk/international-news.php?pageID=834"
}