{
       "Source": "hirunews",
       "Timestamp": "Saturday, 15 April 2017 - 14:21",
       "Headline": "ඇමරිකානු මව් බෝම්බයෙන් මියගිය සංඛ්‍යාව 90 දක්වා ඉහළ යයි",
       "News Content": "අයි.එස්. සංවිධානයේ උමං ප්‍රවාහන පද්ධතියක් ඉලක්ක කරගෙන ඇමරිකාව බ්‍රහස්පතින්දා හෙළන ලද මව් බෝම්බයෙන් මියගිය සංඛ්‍යාව 90 දක්වා ඉහළ ගොස් ඇතිි බව විදෙස් වාර්තා සඳහන් කළා.\nඇෆ්ගනිස්ථානය සහ පාකිස්ථානය අතර දේශසීමාවේ නන්ගර්හාර් ප්‍රාන්තයේ අචින් දිස්ත්‍රික්කයේ පිහිටි උමං සංකීර්ණයක් ඉලක්ක කරගත් මෙම ප්‍රහාරයෙන් සිවිල් වැසියන්ට හානි සිදුව නොමැති බවයි ඇමරිකාව සඳහන් කළේ.\nඑය අචින් ප්‍රදේශයේ ආණ්ඩුකාරවරයාද සනාථ කරන බව බී බී සී ප්‍රවෘත්ති සේවය කියා සිටියා.\nකෙසේ නමුත් අයි.එස්. සංවිධානය කියා සිටියේ ප්‍රහාරයෙන් තම සංවිධානයට කිසිදු හානියක් සිදුව නොමැති බවයි.\nඇමරිකාව සතු න්‍යෂ්ටික නොවන විශාලතම බෝම්බය වන මෙම දැවැන්ත බෝම්බය අඩි 30 ක් දිගැති වන අතර කිලෝග්‍රෑම් 9800 ක බරකින් යුක්තයි.",
       "URL": "https://www.hirunews.lk/159240/ඇමරිකානු-මව්-බෝම්බයෙන්-මියගිය-සංඛ්‍යාව-90-දක්වා-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=493"
}