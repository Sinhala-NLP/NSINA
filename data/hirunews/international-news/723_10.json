{
       "Source": "hirunews",
       "Timestamp": "Saturday, 27 June 2015 - 10:48",
       "Headline": "නිව්යෝක් බන්ධනාගාරයෙන් පළා ගිය රැදවියෙකු වෙඩි පහරින් මරුට",
       "News Content": "ඇමරිකාවේ නිව්යෝක් නුවර බන්ධනාගාරයේ උමඟක් හාරා පසුගිය ජුනි 05 වන දා පැන ගිය දරුණු අපරාධකරුවන් දෙදෙනා අතරින් එක් අයෙකු ඇමරිකානු පොලිස් වෙඩි ප්‍රහාරයකින් ඊයේ ජීවිතක්ෂයට පත්වුණා. රිචඞ් මැට් නමැති 49 හැවිරිදි මෙම පුද්ගලයා ඇමරිකාව සහ කැනඩාව අතර දේශසීමා ප්‍රදේශයේදී මෙලෙස පොලිස් වෙඩි පහරට ලක්වී තිබෙනවා. මැලෝන් නගරය ආසන්නයේ කැළෑබද ප්‍රදේශයකදී මොහු කොටු කර ගැනීමට හැකි වූයේ පොලිස් සුනඛයන් ද යොදා ගනිමින් සිදුකළ දැවැන්ත මෙහෙයුමකින් අනතුරුවයි. කෙසේ නමුත්, මොහු සමඟ බන්ධනාගාරයෙන් පැන ගිය ඬේවිඞ් ස්වීට් නමැති 35 හැවිරිදි අනෙක් රැදවියා අත්අඩංගුවට ගැනීම සඳහා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/112191/නිව්යෝක්-බන්ධනාගාරයෙන්-පළා-ගිය-රැදවියෙකු-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=723"
}