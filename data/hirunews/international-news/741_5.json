{
       "Source": "hirunews",
       "Timestamp": "Tuesday, 21 April 2015 - 13:12",
       "Headline": "ජපානයෙ කෝච්චියක් ලෝක වාර්තාවක් තියයි",
       "News Content": "විද්‍යුත් චුම්බක බලය ආධාරයෙන් ක්‍රියාත්මක වන ජපානයේ මෙග්ලෙව් දුම්රිය අද (21) දුම්රිය වේග පිළිබඳ නව ලෝක වාර්තාවක් පිහිටුවීමට සමත් වුණා.\nඑම දුම්රිය ෆූජි කඳුකරය ආසන්නයේ පැයට කිලෝමීටර් 603ක වේගයෙන් ගමන් කොට එම වාර්තාව පිහිටුවා තිබෙනවා.\nමීට පෙර පැයට කිලෝමීටර් 590ක වේගයෙන් දුම්රිය ධාවනය කර ලෝක වාර්තාවක් පිහිටුවා තිබුණේ ද ජපානයයි.\nමෙම අධිවේගී දුම්රිය ටෝකියෝ සහ නගෝයා නගර අතර වසර 2027 සිට මගීන් සඳහා හඳුන්වා දීමට අපේක්ෂිතයි. කෙසේ නමුත්, එම මගී දුම්රිය ගමන් කරනු ඇත්තේ පැයට කිලෝමීටර් 505ක උපරිම වේගයකින්.",
       "URL": "https://www.hirunews.lk/107999/ජපානයෙ-කෝච්චියක්-ලෝක-වාර්තාවක්-තියයි",
       "Category": "International News",
       "Parent URL": "https://www.hirunews.lk/international-news.php?pageID=741"
}