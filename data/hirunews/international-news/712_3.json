{
       "Source": "hirunews",
       "Timestamp": "Monday, 10 August 2015 - 16:25",
       "Headline": "කොටි දඩයක්කරුවන් 6ක් පොලිස් වෙඩි පහරින් මරුට",
       "News Content": "ලොව විශාලතම කඩොලාන වනාන්තරය වන බංග්ලාදේශයේ සුන්දරබාන් වනයේ කොටින් දඩයම් කරමින් සිටි පුද්ගලයන් 6 දෙනෙකු එරට පොලීසිය සමඟ ඇති වූ වෙඩි හුවමාරුවකදී මිය ගොස් තිබෙනවා. මොවුන් ළඟ තිබී මෑතකදී මරා දැමූ කොටින් තුන්දෙනෙකුගේ සම් ද සොයා ගැනුණු බවයි විදෙස් වාර්තා සඳහන් කළේ. නිරිතදිග බංග්ලාදේශයේ ඉන්දියාව තෙක් පැතිරෙන සුන්දර්බාන් වනාන්තරයේ සිටින බෙංගාල ව්‍යාඝ්‍රයන්ගේ සංඛ්‍යාව පසුගිය වසර 10 තුළ 440ක සිට 100 දක්වා අඩු වී තිබෙනවා. ආසියාකරයේ වාජීකරණ ඖෂධ නිපදවීමට සහ සම් ලබා ගැනීමට මෙම සත්ත්වයන් දඩයම් කිරීම ඔවුන්ගේ ගහණය මෙලෙස අඩුවීමට හේතුවයි.",
       "URL": "https://www.hirunews.lk/114671/කොටි-දඩයක්කරුවන්-6ක්-පොලිස්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=712"
}