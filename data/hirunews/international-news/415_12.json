{
       "Source": "hirunews",
       "Timestamp": "Thursday, 07 December 2017 - 12:02",
       "Headline": "ට්‍රම්ප්ගේ තීරණයට සෞදි අරාබියේ විරෝධය",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ඊශ්‍රායලයේ අගනුවර ජෙරුසලම ලෙස පිළිගන්නා බවට සිදුකළ නිල නිවේදනය සම්බන්ධයෙන් සෞදි රජය විරෝධය පළ කර තිබෙනවා.\nප්‍රකාශයක් සිදුකරමින් සෞදි බලධාරීන් ප්‍රකාශ කර ඇත්තේ ඇමරිකානු ජනාධිපතිවරයාගේ ක්‍රියාව පදනම් විරහිත බවයි.\nමේ අතර පලස්තීන විරෝධතාකරුවන් ද ජනාධිපති ට්‍රම්ප්ගේ ඡායාරූප පුළුස්සමින් ඊට විරුද්ධත්වය පළ කර ඇති බව විදෙස් මාධ්‍ය වාර්තා සඳහන් කළා.\nකෙසේ වෙතත් ට්‍රම්ප්ගේ එම තීරණයට ඊශ්‍රායල අග්‍රාමාත්‍ය බෙන්ජමින් නෙතන්යාහු සිය ප්‍රසාදය පළ කර තිබෙනවා.",
       "URL": "https://www.hirunews.lk/177810/ට්‍රම්ප්ගේ-තීරණයට-සෞදි-අරාබියේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=415"
}