{
       "Source": "hirunews",
       "Timestamp": "Tuesday, 06 September 2022 - 13:50",
       "Headline": "කැනඩාවේ දහ දෙනෙකු ඝාතනය කළ සැකකරුවෙකුගේ සිරුර හමුවේ",
       "News Content": "කැනඩාවේ - සස්කචෙවාන් ප්‍රදේශයේදී පුද්ගලයින් 10 දෙනෙකුට පිහියෙන් ඇණ ඝාතනය කළ සැන්ඩර්සන් සහෝදරයින් දෙදෙනාගේ එක් අයෙකුගේ සිරුර පොලීසිය සොයා ගෙන තිබෙනවා.\nපසුගිය ඉරිදා තියුණු ආයුධවලින් පහර දී මෙම ඝාතන සිදුකර තිබූ අතර, තවත් 18 දෙනෙකු එහි දී තුවාල සිදු කර තිබුණා.\nඩේමියන් සැන්ඩර්සන් නමැති 31 හැවිරිදි සැකකරුගේ සිරුර මෙලෙස සොයා ගෙන ඇති අතර, සිද්ධියේ අනෙක් සැකකරු වන ඔහුගේ සහෝදරයා මෙම ඝාතනය සිදු කරන්නට ඇති බවට පොලීසිය සැක කරනවා.",
       "URL": "https://www.hirunews.lk/314691/කැනඩාවේ-දහ-දෙනෙකු-ඝාතනය-කළ-සැකකරුවෙකුගේ-සිරුර-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=33"
}