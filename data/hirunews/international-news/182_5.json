{
       "Source": "hirunews",
       "Timestamp": "Tuesday, 12 May 2020 - 14:30",
       "Headline": "ඉන්දීය අගමැති මෝදි අද නැවතත් ජාතිය අමතයි",
       "News Content": "කොවිඩ් 19 ගෝලීය වසංගතය හේතුවෙන් පැනවුණු නිරෝධායන සීමාවන් තවදුරටත් දීර්ඝ කරන්නේ ද යන්න පිළිබඳව ඉන්දීය අග්‍රාමාත්‍ය නරේන්ද්‍ර මෝදි අද ජාතිය අමතා, ප්‍රකාශයක් කිරීමට නියමිතයි.\nපසුගිය මාර්තු මාසය අවසානයේ වසා දැමුණු ඉන්දියාව දැන් ක්‍රමයෙන් විවෘත වෙමින් පැවතුණ ද, නිරෝධායන සීමාවන්, මැයි 17 වනදා දක්වා දීර්ඝ කරනු ලැබුවා.\nඅගමැති මෝදි අද ප්‍රකාශ කරනු ඇත්තේ ඉන් ඔබ්බට ද එම සීමාවන් ක්‍රියාත්මක වන්නේ ද යන්න පිළිබඳවයි.\nඉන්දියාවේ කොරෝනා වෛරස් ආසාදනය වූ සංඛ්‍යාව මේ වනවිට 70,000 ඉක්මවා ඇති අතර, මරණ සංඛ්‍යාව 2300 කට ආසන්නයි.",
       "URL": "https://www.hirunews.lk/240579/ඉන්දීය-අගමැති-මෝදි-අද-නැවතත්-ජාතිය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=182"
}