{
       "Source": "hirunews",
       "Timestamp": "Tuesday, 27 September 2016 - 14:47",
       "Headline": "මෙගී සුළි සුළඟින් තායිවානය අඩපණ වෙයි",
       "News Content": "සති දෙකක් ඇතුළත හමා එන තුන් වන සුළි සුළඟට පෙරාතුවම තායිවානයේ නැගෙනහිර ප්‍රදේශයේ ජන ජීවිතය අඩපණ වී ඇති බව විදෙස් වාර්තා සදහන් කළා.\nමෙගී සුළි සුළඟ අද දින තායිවානයට ළඟා වනු ඇතැයි අපේක්ෂා කෙරෙනවා.\nඑහෙත් ඊට පෙර සිටම ප්‍රචණ්ඩ සුළං රැළි මෙන්ම ධාරාණිපාත වර්ෂාවක් ද තායිවාන දිවයිනේ බොහෝ ප්‍රදේශවලට ලැබෙන බව සදහන්.\nඅවදානම් සහිත ප්‍රදේශවල සිටින පුද්ගලයන් දහස් ගණනක් ආරක්ෂිත ස්ථාන වෙත ඉවත් කර ගැනුණා.\nනිවාස 36,000කට පමණ මේ වන විට විදුලිය ඇණහිට තිබෙනවා.\nතායිවානයේ අභ්‍යන්තර සහ ජාත්‍යන්තර ගුවන් ගමන් 575ක් ද අද දිනයේ අවලංගු කෙරුණු බවයි එරට බලධාරීන් ප්‍රකාශ කළේ.",
       "URL": "https://www.hirunews.lk/143941/මෙගී-සුළි-සුළඟින්-තායිවානය-අඩපණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=580"
}