{
       "Source": "hirunews",
       "Timestamp": "Monday, 12 January 2015 - 8:51",
       "Headline": "ප්‍රංශ රැළියට මිලියන 3 ක ජනකායක්.",
       "News Content": "ත්‍රස්තවාදයට විරෝධය පළ කරමින් ප්‍රංශයේ පැරිස් අගනුවරට මිලියන 3 කට අධික ජනකායක් පැමිණ ඇති බව විදෙස් වාර්තා පවසනවා. මේ අතර රාජ්‍ය නායකයින් 40 දෙනෙකුගේ සහභාගීත්වයෙන් ත්‍රස්තවාදයට විරෝධය පළ කරමින් පා ගමනක්ද සංවිධාන කර ඇති බවයි විදෙස් වාර්තා සඳහන් කළේ.\nපැරීසියේ දින 03 ක් තුළ එල්ල වූ ත්‍රස්ත ප්‍රහාරවලට සහ වර්ගවාදයට එරෙහිව විරෝධතා රැළි රැසක් ද ප්‍රංශය පුරා පසුගිය දිනවල සංවිධාන කර තිබුණා. පැරිස් නුවර මාධ්‍ය ආයතනයකට සහ යුදෙව් වෙළඳ සංකීර්ණයකට එල්ල වූ ත්‍රස්ත ප්‍රහාරවලින් පුද්ගලයන් 17 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/101073/ප්‍රංශ-රැළියට-මිලියන-3-ක-ජනකායක්",
       "Category": "International News",
       "Parent URL": "https://www.hirunews.lk/international-news.php?pageID=769"
}