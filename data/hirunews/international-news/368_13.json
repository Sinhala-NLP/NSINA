{
       "Source": "hirunews",
       "Timestamp": "Thursday, 10 May 2018 - 20:54",
       "Headline": "උතුරු කොරියා සහ අමරිකානු නායකයන් අතර සාකච්ඡාවට දින නියම වෙයි",
       "News Content": "උතුරු කොරියානු නායක කිම් ජෝන් අන් සමග ජුනි මස 12 වනදා සිංගප්පූරුවේ දී සාකච්ඡා කරන බව අමරිකා ජනාධිපති ඩොනල්ඩ් ට්‍රම්ප් හෙළිකර තිබෙනවා.\nසාකච්ඡා පැවැත්වෙන දිනය ගැන ඔහු ප්‍රකාශයක් කළ පළමු අවස්ථාව මෙයයි.\nදෙපාර්ශවය අතර පැවැත්වෙන සාකච්ඡාවල පළමු වටය පැවැත්වීම සිංගප්පූරුව තෝරාගෙන තිබෙනවා.\nසිය ට්විටර් ගිණුම ඔස්සේ සටහනක් තබමින් ඩොනල්ඩ් ට්‍රම්ප් මෙය ප්‍රකාශයට පත්කර ඇතැයි සඳහන්.\nඔහු එහි වැඩිදුරටත් දක්වා ඇත්තේ මෙම සාකච්ඡාව ලෝක සාමය සඳහා ඉතා සුවිශේෂී අවස්ථාවක් කර ගැනීමට දෙපාර්ශවයම උත්සාහ කරන බවයි.",
       "URL": "https://www.hirunews.lk/190457/උතුරු-කොරියා-සහ-අමරිකානු-නායකයන්-අතර-සාකච්ඡාවට-දින-නියම-වෙයි",
       "Category": "International News",
       "Parent URL": "https://www.hirunews.lk/international-news.php?pageID=368"
}