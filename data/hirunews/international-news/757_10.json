{
       "Source": "hirunews",
       "Timestamp": "Saturday, 21 February 2015 - 10:24",
       "Headline": "ලිබියාවේ අයි.එස්. ප්‍රහාරවලින් 40ක් මිය යයි",
       "News Content": "අයි.එස්. සන්නද්ධ කණ්ඩායම් ලිබියාවේ සිය මෙහෙයුම් උත්සන්න කර තිබෙනවා. ඊයේ (20) ඔවුන් නැගෙනහිර ලිබියාවේ අල් - කුබා ප්‍රදේශයේ දී බෝම්බ ප්‍රහාර 3ක් එල්ල කළ අතර එහිදී පුද්ගලයන් 40කට වැඩි පිරිසක් ජීවිතක්ෂයට පත්වුණා. ඉන්ධන පිරවුම්හලක් පොලිස් ස්ථානයක් සහ ලිබියානු පාර්ලිමේන්තුවේ කථානායක නිවහන ද මෙම බෝම්බ ප්‍රහාරයට ගොදුරු වී තිබෙනවා. ඊජිප්තු ගුවන් ප්‍රහාරවලට ප්‍රතිචාරයක් ලෙස මෙම බෝම්බ ප්‍රහාර එල්ල කළ බවයි අයි.එස්. කැරළිකරුවන් ප්‍රකාශ කළේ.",
       "URL": "https://www.hirunews.lk/103931/ලිබියාවේ-අයි-එස්-ප්‍රහාරවලින්-40ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=757"
}