{
       "Source": "hirunews",
       "Timestamp": "Saturday, 18 March 2017 - 14:23",
       "Headline": "ජයලලිතාගේ රහසිගත පුත්‍රයා අද චෙන්නායි පොලීසියට",
       "News Content": "තමිල්නාඩුවේ හිටපු මහඇමතිනී ජයලලිතා ජයරාම්ගේ පුත්‍රයෙකු බව කියන 32 හැවිරිදි ජේ. ක්‍රිෂ්ණමූර්ති නමැති අයෙකුට චෙන්නායි පොලිස් කොමසාරිස්වරයා හමුවේ පෙනී සිටින ලෙස මදුරාසි මහාධිකරණය ඊයේ නියෝගයක් නිකුත් කළා.\nමොහු ප්‍රකාශ කර ඇත්තේ තමා තෙලෙගු සිනමා නළුවෙකු වූ ශෝබන් බාබු සහ ජයලලිතාගේ පුත්‍රයා බවයි.\nපසුව ජයලලිතා විසින් තමා වසන්තාමනි නමැති කාන්තාවගේ භාරයට පත් කළ බවත් ඔහු ප්‍රකාශ කර තිබෙනවා.\nඑසේ භාරකාරත්වය පැවරූ සහතිකයක් ද මොහු විසින් ඉදිරිපත් කර ඇති අතර, එහි සාක්ෂියට අත්සන් තබා ඇත්තේ ජයලලිතාගේ පූර්වාදර්ශකයා ලෙස සැලකෙන එම්.ජී. රාමචන්ද්‍රන් හෙවත් එම්.ජී.ආර්. විසින්.\nකෙසේ නමුත්, අදාළ ලිපි ලේඛන ව්‍යාජ බව ඔප්පු වුවහොත් මොහු අත්අඩංගුවට ගැනීමට සිදුවන බවයි මදුරාසි මහාධිකරණය දන්වා ඇත්තේ.",
       "URL": "https://www.hirunews.lk/157162/ජයලලිතාගේ-රහසිගත-පුත්‍රයා-අද-චෙන්නායි-පොලීසියට",
       "Category": "International News",
       "Parent URL": "https://www.hirunews.lk/international-news.php?pageID=504"
}