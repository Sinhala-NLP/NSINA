{
       "Source": "hirunews",
       "Timestamp": "Monday, 19 September 2016 - 18:59",
       "Headline": "රුසියානු මහමැතිවරණයෙන් පුටින්ගේ පක්ෂයට ජය",
       "News Content": "ආසන 450 කින් සමන්විත රුසියානු පාර්ලිමේන්තුවට නියෝජිතයන් පත් කර ගැනීම සඳහා පැවති මැතිවරණයේදී ජනාධිපති ව්ලැදිමීර් පුටින්ගේ එක්සත් රුසියානු පක්ෂයට පැහැදිලි ජයග්‍රහණයක් හිමිවී තිබෙනවා.\nමුළු ඡන්ද සංඛ්‍යාවෙන් සියයට 93 ක් ගණන් කර අවසන් වූ පසු සියයට 54 යි දශම 2 ක ඡුන්ද ප්‍රතිශයක් පුටින්ගේ පක්ෂයට හිමිව තිබූ අතර, ඒ අනුව අවම වශයෙන් හිමිවන ආසන සංඛ්‍යාව 343 ක්.\nකොමියුනිස්ට් පක්ෂයට සහ ජාතිකවාදී පක්ෂයට හිමිව ඇත්තේ සියයට 13 බැගින් වූ ඡන්ද ප්‍රතිශතයක්.\nකෙසේ නමුත්, මෙවර රුසියානු පාර්ලිමේන්තු මැතිවරණයේදී ඡුන්දය ප්‍රකාශ කර ඇත්තේ මුළු ඡන්දදායකයන්ගෙන් සියයට 47 ක ප්‍රතිශතයක් පමණයි.",
       "URL": "https://www.hirunews.lk/143347/රුසියානු-මහමැතිවරණයෙන්-පුටින්ගේ-පක්ෂයට-ජය",
       "Category": "International News",
       "Parent URL": "https://www.hirunews.lk/international-news.php?pageID=583"
}