{
       "Source": "hirunews",
       "Timestamp": "Friday, 21 April 2017 - 6:26",
       "Headline": "පැරිස් නුවරට ත්‍රස්ත ප්‍රහාරයක්",
       "News Content": "ප්‍රංශයේ පැරස් නුවරට එල්ලවු ත්‍රස්ත ප්‍රහාරයකින් පොලිස් නිලධාරියෙකු ජීවිතක්ෂයට පත්ව තිබෙනවා.\nප්‍රහාරයට පැමිණි පුද්ගලයා ද මරණයට පත්ව ඇති බවයි විදෙස් පුවත් සේවා සඳහන් කළේ.\nමෙහිදී වෙඩි ප්‍රහාරයක් එල්ලවී ඇතැයි අනාවරණ වී ඇති අතර තවත් පිරිසක් ප්‍රහාරයෙන් තුවාල ලබා තිබෙනවා.\nප්‍රහාරයට පැමිණි සැකකරු මියගොස් ඇත්තේ ආරක්ෂක අංශ එල්ල කළ ප්‍රති ප්‍රහාරවලින්.\nප්‍රංශ ජනාධිපති නිකලස් හොලාන්ද් ප්‍රකාශ කළේ මෙය ත්‍රස්ත ප්‍රහාරයක් ලෙසට සලකන බවයි.\nමෙම ප්‍රහාරය තම සාමාජිකයකු විසින් එල්ල කළ බවට අයි එස් සංවිධානය සඳහන් කර තිබෙනවා.\nඅයි.එස්. සංවිධානය 2015 වසරේ සිට පැරීසියට එල්ල කළ ප්‍රහාරවලින් මියගිය සංඛ්‍යාව 238 ක්.\nප්‍රංශ ජනාධිපතිවරණයේ පළමු වටයේ ඡන්ද විමසීම ලබන ඉරිදා පැවැත්වීමට ඇති අවස්ථාවක මෙම ප්‍රහාරය එල්ලවීම විශේෂත්වයක්.\nමෙවර ජනාධිපතිවරණ අපේක්ෂකයන්ගේ මැතිවරණ වේදිකාවේ අවධානයට ලක්වු ප්‍රධාන කරුණක් වුයේ ද අයි එස් සංවිධානය සහ එහි ත්‍රස්ත ක්‍රියාවන් මැඩ පැවැත්වීම පිළිබඳවයි.",
       "URL": "https://www.hirunews.lk/159618/පැරිස්-නුවරට-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=490"
}