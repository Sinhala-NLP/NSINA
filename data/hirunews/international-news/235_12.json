{
       "Source": "hirunews",
       "Timestamp": "Wednesday, 25 September 2019 - 19:32",
       "Headline": "බ්‍රිතාන්‍ය මන්ත්‍රිවරුන් යළි පාර්ලිමේන්තුවට පැමිණේ",
       "News Content": "පාර්ලිමේන්තුව අත්හිටුවීමට බ්‍රිතාන්‍ය අගමැති බොරිස් ජොන්සන් ගත් තීරණය වළක්වමින් එරට ශ්‍රේෂ්ඨාධිකරණය නිකුත් කළ නියෝගයත් සමඟ බ්‍රිතාන්‍ය පාර්ලිමේන්තුවේ මන්ත්‍රීවරුන් අද පෙරවරුවේ සිට යළි පාර්ලිමේන්තුවට පැමිණෙමින් සිටිනවා.\nබ්‍රිතාන්‍ය අගමැතිවරයාද එක්සත් ජාතීන්ගේ සංවිධාන මූලස්ථානය වෙත යාමට සැළසුම් කළ ගමන අත්හිටුවා පාර්ලිමේන්තුවට පැමිණෙමින් සිටින බවයි විදෙස් වාර්තාවල දැක්වෙන්නේ.\nකෙසේ වෙතත් එරට විපක්ෂයේ මන්ත්‍රීවරුන් පවසන්නේ බොරිස් ජොන්සන් බ්‍රිතාන්‍ය අග්‍රාමාත්‍ය ධුරයෙන් ඉල්ලා අස්විය යුතු බවයි.",
       "URL": "https://www.hirunews.lk/225004/බ්‍රිතාන්‍ය-මන්ත්‍රිවරුන්-යළි-පාර්ලිමේන්තුවට-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=235"
}