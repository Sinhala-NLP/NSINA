{
       "Source": "hirunews",
       "Timestamp": "Saturday, 04 January 2020 - 23:00",
       "Headline": "ඕස්ට්‍රේලියාවේ ලැව්ගිනි නිසා ජීවිතයෙන් වන්දි ගෙවන අසරණ සතුන්ගේ සංවේදී ඡායාරූප ලෝකයේම අවධානයට ලක්වෙයි",
       "News Content": "සති ගණනාවක් තිස්සේ ඕස්ට්‍රේලියාවට බලපා ඇති ලැව් ගිනි හේතුවෙන් වන සතුන් බොහෝ ප්‍රමාණයක් මියගොස් තිබෙනවා.\nඑමෙන්ම වනාන්තර රැසක් විනාශයට පත්වූ අතර විශාල ජනතාවක් ද අවතැන් වුණා.\nඕස්ට්‍රේලියාවට බලපා ඇති මෙම ලැව් ගිනි මැඩ පැවැත්වීම සඳහා එරට ගිනි නිවන භටයන් දිවා රෑ නොබලා වෙහෙසෙන බව විදෙස් මාධ්‍ය වාර්තා කරනවා.\nලැව්ගිනි හේතුවෙන් එරට වනාන්තරවල මෙන්ම මිනිසුන් අතර ද වාසය කරන සතුන් රැසක් මියගොස් තිබෙනවා..\nඑරට සහන සේවකයින් සහ ගිනි නිවන භටයින් දිවා රෑ නොබලා වෙහෙසෙමින් ගිනි දැල් නිවා දැමීමටත් අහිංසක සතුන් බේරා ගැනීමටත් කටයුතු කරනවා.\nගිනි දැල්වලට පුළුස්සා දැමිය නොහැකි වූ මනුස්සකම නිසා අසරණ සතුන් බේරා ගත් අවස්තාවල ඡායාරූප මෙන්ම ලැව් ගිනි හේතුවෙන් අවතැන් වූ සතුන්ගේ සහ මිය ගිය සතුන්ගේද සංවේදී ඡායාරූප පෙළක් අන්තර්ජාලයේ හුවමාරු වනවා.",
       "URL": "https://www.hirunews.lk/231595/ඕස්ට්‍රේලියාවේ-ලැව්ගිනි-නිසා-ජීවිතයෙන්-වන්දි-ගෙවන-අසරණ-සතුන්ගේ-සංවේදී-ඡායාරූප-ලෝකයේම-අවධානයට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=209"
}