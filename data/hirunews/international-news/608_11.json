{
       "Source": "hirunews",
       "Timestamp": "Monday, 25 July 2016 - 17:03",
       "Headline": "ඇෆ්ගනිස්ථානයේ යුද්ධයෙන් ළමයින් මිය යාම ඉහළට",
       "News Content": "2009 වසරෙන් පසු වසරේ මුල් අර්ධය තුළ ඇෆ්ගනිස්ථානයේ ළමයින් වැඩිම පිරිසක් යුද්ධයෙන් මිය ගොස් ඇත්තේ මේ වසරේදී බව ජගත් සංවිධානය පවසනවා.\nමේ වසරේ මුල් අර්ධය තුළ ඇෆ්ගනිස්ථානයේ යුද ගැටුම්වලින් සිවිල් වැසියන් 1601ක් ජීවිතක්ෂයට පත්වී ඇති අතර, ඉන් 388ක් ළමයින්. පසුගිය සෙනසුරාදා කාබුල් නුවරට එල්ල වූ දැවැන්ත බෝම්බ ප්‍රහාරයෙන් පමණක් පුද්ගලයන් 80 දෙනෙකු මිය ගියා.\nහසාරා සුළු ජන කොටස පැවැත්වූ විරෝධතාවකට එල්ල වූ එම ප්‍රහාරයේ වගකීම අයි.එස්. සංවිධානය භාරගෙන තිබෙනවා.",
       "URL": "https://www.hirunews.lk/138961/ඇෆ්ගනිස්ථානයේ-යුද්ධයෙන්-ළමයින්-මිය-යාම-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=608"
}