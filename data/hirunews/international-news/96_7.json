{
       "Source": "hirunews",
       "Timestamp": "Thursday, 09 September 2021 - 14:15",
       "Headline": "තලේබාන් සංවිධානය විදේශිකයින්ට නික්මීමට අවසර දෙයි",
       "News Content": "ඇෆ්ගනිස්ථානයේ තවදුරටත් රැඳී සිටින විදේශිකයින්ට එරටින් නික්මීම සඳහා තලේබාන් රජය අවසර ලබා දී තිබෙනවා.\nකාබුල් ගුවන් තොටුපොළ තලේබාන් සංවිධානය විසින් අත්පත් කර ගැනීමෙන් පසු එහි සිට ජාත්‍යන්තර ගුවන් යානා නික්මීමක් සිදුවූයේ නැහැ.\nඑහෙත් ඔවුන් ඒ සඳහා අවසර ලබාදීමෙන් පසු අමෙරිකානුවන් 200කට වැඩි සංඛ්‍යාවක් සහ තවත් විදේශිකයින් පිරිසක් අද ගුවන් මඟින් කාබුල් නුවරින් නික්මෙන බව විදෙස් වාර්තා සඳහන් කළා.\nපසුගිය අගෝස්තු 15 වැනි දා සිට අමෙරිකානු හමුදා කාබුල් නුවරින් නික්මෙන තුරු ඇෆ්ගනිස්ථාන සිවිල් වැසියන් ඇතුළු එක්ලක්ෂ 24,000කට අධික පිරිසක් ඉවත් කර ගැනුණා.",
       "URL": "https://www.hirunews.lk/281782/තලේබාන්-සංවිධානය-විදේශිකයින්ට-නික්මීමට-අවසර-දෙයි",
       "Category": "International News",
       "Parent URL": "https://www.hirunews.lk/international-news.php?pageID=96"
}