{
       "Source": "hirunews",
       "Timestamp": "Monday, 06 July 2015 - 15:02",
       "Headline": "නයිජීරියාවේ බෝම්බ ප්‍රහාරවලින් 44 දෙනෙකු මරුට",
       "News Content": "මධ්‍යම නයිජීරියාවේ ජොස් නගරය කේන්ද්‍ර කරගෙන ඊයේ රාත්‍රියේ එල්ල වූ බෝම්බ ප්‍රහාර දෙකකින් පුද්ගලයන් 44 දෙනෙකු ජීවිතක්ෂයට පත්වී තිබෙනවා. නගරයේ අවන්හලක් සහ දේවස්ථානයක් මෙම ප්‍රහාරයට ඉලක්ක වුණා. ප්‍රහාරය සම්බන්ධයෙන් මෙතෙක් කිසිවෙකු වගකීම භාරගෙන නැතත් එය බොකෝ හරාම් සන්නද්ධ කණ්ඩායම්වල ප්‍රහාරයක් ලෙසයි සැලකෙන්නේ. සාමාන්‍යයෙන් ඔවුන් ක්‍රියාත්මක වන්නේ ඊසානදිග නයිජිරියාවේ වුවත් දැන් රටේ අනෙකුත් ප්‍රදේශවල ද ප්‍රහාර එල්ල කරන බවයි විදෙස් වාර්තා සදහන් කළේ. ඊයේ එල්ල වූ ප්‍රහාරවලදී තුවාල ලැබූ තවත් 47 දෙනෙකු රෝහල්ගත කර තිබෙනවා.",
       "URL": "https://www.hirunews.lk/112725/නයිජීරියාවේ-බෝම්බ-ප්‍රහාරවලින්-44-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=721"
}