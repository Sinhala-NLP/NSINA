{
       "Source": "hirunews",
       "Timestamp": "Monday, 02 September 2013 - 16:22",
       "Headline": "හිටපු ඉන්දීය හමුදාපති දේශපාලනයට ?",
       "News Content": "භාරතීය ජනතා පක්ෂයේ ඉල්ලීම පරිදි ඉදිරි මැතිවරණයේදී කොංග්‍රස් නායිකා සෝනියා ගාන්ධිට එරෙහිව රේ - බරෙලි අසුනට තරඟ කිරීමට අදහස් නොකරන බව හිටපු ඉන්දීය හමුදාපති වී.කේ.සිං පවසනවා. හිටපු හමුදාපතිවරයා දේශපාලනයට පිවිසීම සම්බන්ධයෙන් එන්.ඩී.ටී.වී ප්‍රවෘත්ති සේවාව කළ විමසීමකදි ඔහු පවසා ඇත්තේ ඉන්දියාව පුරා හමුදා සාමාජිකයන් අතර, එකමුතුවක් ඇතිකරලීම තම අභිප්‍රාය බවයි. එය තීරණාත්මක දේශපාලන බලවේගයක් විය හැකි බවත් ඔහු සඳහන් කළා. මහත්මා ගාන්ධිගේ ප්‍රතිපත්ති අනුව යන අන්නා හසාරේගේ දූෂණ විරෝධී ව්‍යාපාරය ඔහුගේ පැසසුමට ලක්වී තිබෙනවා. මේ අතර, පසුගිය කොංග්‍රස් සභා වාරයේදී හදිසියේ අසනීප වූ කොංග්‍රස් නායිකා සෝනියා ගාන්ධි වැඩිදුර වෛද්‍ය ප්‍රතිකාර සඳහා අද ඇමෙරිකා එක්සත් ජනපදය බලා යාමට නියමිතයි.",
       "URL": "https://www.hirunews.lk/66357/හිටපු-ඉන්දීය-හමුදාපති-දේශපාලනයට",
       "Category": "International News",
       "Parent URL": "https://www.hirunews.lk/international-news.php?pageID=807"
}