{
       "Source": "hirunews",
       "Timestamp": "Thursday, 17 November 2016 - 15:59",
       "Headline": "රුසියානු පොලිස් නිලධාරිනියන්ගේ තරගය",
       "News Content": "රුසියාවේ පොලිස් නිලධාරිනියන් වෙනුවෙන් විශේෂිත  තරගයක් සංවිධාන කිරීමට එරට බලධාරීන් කටයුතු කර තිබෙනවා.\nපොලිස් නිලධාරිනියන් වෙනුවෙන් පැවැත්වෙන විලාසිතා තරගයක් වන මෙය සංවිධාන කර ඇත්තේ සේවයේ නිරතවන තරුණ නිලධාරිනියන් වෙනුවෙනුයි.\nමෙම තරගය වෙනුවෙන් රුසියාවේ සියලු පොලිස් ස්ථානවලින් ඉල්ලුම් පත් දහස් ගණනක් ලැබෙමින් පවතින බවයි සංවිධායකන් ප්‍රකාශකර ඇත්තේ.\nතරගයේ අරමුණ කාන්තාවන්ට ශක්තිමත්ව කටයුතු කිරීමට මෙන්ම රූපයෙන් අලංකාර වීමට ද හැකි බව පෙන්වීම බව ද සංවිධායකයන් සඳහන් කර තිබෙනවා.\nපොලිස් නිලධාරිනියන්ගෙන් ලැබුනු ඉල්ලුම් පත් අතරින් එම පිරිසගේ විවිධ ඉරියව් ඇතුලත් ඡායාරූප කිහිපක් මේවන විට අන්තර්ජාලයට එක්ව තිබෙනවා.",
       "URL": "https://www.hirunews.lk/147750/රුසියානු-පොලිස්-නිලධාරිනියන්ගේ-තරගය",
       "Category": "International News",
       "Parent URL": "https://www.hirunews.lk/international-news.php?pageID=558"
}