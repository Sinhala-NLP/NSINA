{
       "Source": "hirunews",
       "Timestamp": "Monday, 11 September 2023 - 20:19",
       "Headline": "බෝට්ටුවක් පෙරළීමෙන් 26 දෙනෙක් මරුට",
       "News Content": "උතුරු නයිජීරියාවේ මොක්වා පළාත් පාලන ප්‍රදේශයේ ජෙබ්බා සහ කයින්ජි වේල්ල අතර ජීවත් වන කාන්තාවන් සහ ළමුන් ඇතුළු මගීන් 100කට අධික සංඛ්‍යාවක් රැගෙන යමින් සිටි බෝට්ටුවක් පෙරළීමෙන් අවම වශයෙන් පුද්ගලයින් 26 දෙනෙකු මියගොස් තිබෙනවා.\nමෙම අවස්ථාවේ බොහෝ මගීන් තම ගොවිපලවලට පැමිණීම සඳහා අදාළ බෝට්ටුවෙන් වේල්ල තරණය කරමින් සිටි බවයි විදෙස් මාධ්‍ය වාර්තා කරන්නේ.\nකෙසේ වෙතත් අනතුරට පත් වූවන්ගෙන් 30කට වැඩි පිරිසක් බේරාගෙන ඇති බව ද සඳහන්.\nනයිජර් ප්‍රාන්ත හදිසි කළමනාකරණ ඒජන්සිය ,සමුද්‍ර පොලිසිය සහ ප්‍රාදේශීය කිමිදුම්කරුවන් එක්ව ඒකාබද්ධව ගලවා ගැනීමේ මෙහෙයුමක් ක්‍රියාත්මක කර තිබෙනවා.\nකෙසේ වෙතත් අනතුරට හේතුව මෙතෙක් අනාවරණය වී නැහැ.",
       "URL": "https://www.hirunews.lk/347954/බෝට්ටුවක්-පෙරළීමෙන්-26-දෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=6"
}