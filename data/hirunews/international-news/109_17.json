{
       "Source": "hirunews",
       "Timestamp": "Saturday, 19 June 2021 - 14:11",
       "Headline": "ආසියාවේ චීන සංවර්ධන ව්‍යාපෘතිවල පාරිසරික බලපෑම යළි සළකා බැලීමට තීරණයක්",
       "News Content": "ආසියාවේ සිය ව්‍යාපෘතිවල පාරිසරික බලපෑම යළි සළකා බැලීමට චීනය තීරණය කර තිබෙනවා.\nචීනයේ එක් තීරයක් - එක් මාවතක් හෙවත් බෙල්ට් ඇන්ඩ් රෝඩ් ඉනිටියේෂිව් වැඩසටහන යටතේ රටවල් 60කට අධික සංඛ්‍යාවක චීන ව්‍යාපෘති ක්‍රියාත්මක වනවා.\nචීන විශේෂඥයන් සිදුකළ අධ්‍යයනයකදී අනාවරණ වී ඇත්තේ ඉරානය සහ ඇෆ්ගනිස්ථානය වැනි රටවල පවතින පාරිසරික සාධක හේතුවෙන් එම ව්‍යාපෘති එතරම් ප්‍රතිලාභදායී නොවන බවටයි.\nමේ හේතුවෙන් දකුණු සහ ගිනිකොණදිග ආසියානු රටවල ව්‍යාපෘතිවල පාරිසරික බලපෑම පිළිබද යළිත් සලකා බැලෙන බවයි විදෙස් වාර්තා පෙන්වා දෙන්නේ.\nපසුගියදා පැවති ජී - 07 සමුළුවේදී ද චීනයේ මෙම සංවර්ධන ව්‍යාපෘතිවල පවතින පාරිසරික බලපෑම් සම්බන්ධයෙන් විවේචන එල්ලවුණා.",
       "URL": "https://www.hirunews.lk/274738/ආසියාවේ-චීන-සංවර්ධන-ව්‍යාපෘතිවල-පාරිසරික-බලපෑම-යළි-සළකා-බැලීමට-තීරණයක්",
       "Category": "International News",
       "Parent URL": "https://www.hirunews.lk/international-news.php?pageID=109"
}