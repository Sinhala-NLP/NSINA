{
       "Source": "hirunews",
       "Timestamp": "Monday, 28 August 2017 - 14:25",
       "Headline": "මියන්මාරයේ මුස්ලිම්වරුන් දහස් ගණනක් බංග්ලාදේශයට පලා යයි",
       "News Content": "මියන්මාරයේ රඛීනේ ප්‍රාන්තයේ මුස්ලිම්වරුන් දහස් ගණනක් බංග්ලාදේශ දේශසීමා ප්‍රදේශයට පලායමින් සිටින බව විදෙස් මාධ්‍ය වාර්තා වාර්තා කළා.\nඑරට ක්‍රියාත්මක රොහින්ග්‍යා සන්නද්ධ කණ්ඩායම් පොලිස් ස්ථානවලට පහරදීමත් සමග මියන්මාර හමුදා ඔවුන්ට එරෙහිව මෙහෙයුම් දියත් කිරීම ඊට හේතුවයි.\nමෙලෙස පැමිණෙන පිරිස් නැවත හරවා යැවීමට බංග්ලාදේශ බලධාරීන් කටයුතු කර ඇති අතර, 4000 කට ආසන්න පිරිසක් දේශසීමාවෙන් බංග්ලාදේශයට ඇතුලූවී ඇති බවයි විදෙස් මාධ්‍ය වාර්තා කළේ.\nරෝහින්ග්‍යා සන්නද්ධ කණ්ඩායම් මියන්මාරයේ පොලිස් ස්ථාන 50 කට පමණ සිකුරාදා පහර දුන් අතර, ඉන් අනතුරුවයි ගැටුම උත්සන්න වූයේ.\nබෞද්ධ බහුතරයක් වෙසෙන මියන්මාරයේ බංග්ලාදේශ දේශසීමාව ආසන්නයේ පිහිටි රඛීනේ ප්‍රාන්තයේ බහුතරයක් රොහින්ග්‍යා මුස්ලිම්වරුන්.",
       "URL": "https://www.hirunews.lk/169590/මියන්මාරයේ-මුස්ලිම්වරුන්-දහස්-ගණනක්-බංග්ලාදේශයට-පලා-යයි",
       "Category": "International News",
       "Parent URL": "https://www.hirunews.lk/international-news.php?pageID=445"
}