{
       "Source": "hirunews",
       "Timestamp": "Saturday, 12 December 2015 - 15:32",
       "Headline": "මාස 6 ක අභ්‍යවකාශ චාරිකාව (ඡායාරූප)",
       "News Content": "අන්තර් ජාතික ගගන මධ්‍යස්ථානයේ මාස 6කට ආසන්න කාලයක් රැදී සිටි ඇමරිකානු, රුසියානු සහ ජපාන ගගනගාමීන් තුන්දෙනෙකු ඊයේ (11) නැවතත් පෘථිවියට ළඟා වුණා.\nඔවුන් රුසියානු, සෝයුස් යානයකින් කසකස්ථානයේ රුසියානු ගගන මධ්‍යස්ථානය වෙත පැමිණි බවයි විදෙස් වාර්තා සඳහන් කළේ.\nමෙම ගගනගාමීන් තුන්දෙනා යහපත් සෞඛ්‍ය තත්වයෙන් පසුවන බව සඳහන්.\nඔවුන් රැඳී සිටි විශේෂිත කුටීරය පතිතවන ප්‍රදේශයට හෙලිකොප්ටර් යානා 4 ක් ද වහාම පැමිණ ඇත්තේ ගගනගාමීන්ට අවශ්‍ය පහසුකම් සැලසීම සඳහායි. ඒ ඔවුන් ගොඩබසිනු ලැබු ප්‍රදේශයේ පැවති ශීතාධික කාලගුණය සහ තද සුළං තත්වය හේතුවෙනුයි.\nකෙසේ නමුත්, ඇමරිකානු සහ රුසියානු ගගනගාමීන් දෙදෙනෙකු තවදුරටත් ජාත්‍යන්තර ගගන මධ්‍යස්ථානයේ රැදී සිටින අතර, ඔවුන් පෘථිවියට පැමිණෙන්නේ වසරක අභ්‍යාවකාශ චාරිකාවක් නිම කිරීමෙන් අනතුරුවයි.\nමේ අතර බ්‍රිතාන්‍ය ජාතිකයකු ද ඇතුලු තවත් ගගනගාමීන් තුන්දෙනෙකු ලබන අගහරුවාදා ජාත්‍යන්තර අභ්‍යවකාශ මධ්‍යස්ථානය බලා පිටත්වීමට නියමිතයි.",
       "URL": "https://www.hirunews.lk/121910/මාස-6-ක-අභ්‍යවකාශ-චාරිකාව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=681"
}