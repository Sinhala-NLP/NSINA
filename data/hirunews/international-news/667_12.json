{
       "Source": "hirunews",
       "Timestamp": "Friday, 05 February 2016 - 10:37",
       "Headline": "ලොව උසම ඔරලෝසු කණු ඉන්දියාව උස්සයි",
       "News Content": "මීටර් 96ක් උසැති ලන්ඩනයේ සුප්‍රකට බිග්බෙන් ඔරලෝසු කුළුණ සහ බර්මින්හැම් හි මීටර් 100 ක් උසැති  ඕල්ඩ්  ජෝ ඔරලෝසු කුළුණ අභිබවා ලොව උසම ඔරලෝසු කුළුණ තැනීමට ඉන්දියාව සැලසුම් කර තිබෙනවා. මීටර් 135 ක් එනම් අඩි 443 ක් උසැති මෙම කුළුණ තැනීමට සැලසුම් කර ඇත්තේ දකුණු ඉන්දියාවේ කර්නාටක ප්‍රාන්තයේ මයිසෝර් නුවරයි.\nඩොලර් මිලියන 10ක් වැයකොට මාස 20කින් අවසන් කෙරෙන මෙම ඔරලෝසු කුළුණ ගිනස් වාර්තා පොතට ඇතුළත් කිරීම සඳහා දැනටමත් අයදුම්පතක් යොමුකර තිබෙනවා.\nඉන්දීය ඔරලෝසු කුළුණ පැරණි සාම්ප්‍රදායික මුහුණත්වලින් සමන්විත වුවත් නවීන ඩිජිටල් තාක්ෂණය මගින් ක්‍රියාත්මක කිරීමටයි සැලසුම් කර ඇත්තේ.\n1859 වසරේ විවෘත කෙරුණු ලන්ඩනයේ - බිග්බෙන් ඔරලෝසු කුළුණ ටොන් 13ක් බරැති සීනුවකින් සමන්විතයි.\nසුප්‍රකට බිග්බෙන් ඔරලෝසු කුළුණ\nබර්මින්හැම් හි ඕල්ඩ්  ජෝ ඔරලෝසු කුළුණ",
       "URL": "https://www.hirunews.lk/125498/ලොව-උසම-ඔරලෝසු-කණු-ඉන්දියාව-උස්සයි",
       "Category": "International News",
       "Parent URL": "https://www.hirunews.lk/international-news.php?pageID=667"
}