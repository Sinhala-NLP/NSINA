{
       "Source": "hirunews",
       "Timestamp": "Tuesday, 29 December 2020 - 9:14",
       "Headline": "අමෙරිකානුවන්ට ඩොලර් 2000 ක කොරෝනා සහන චෙක්පතක්",
       "News Content": "කොරෝනා වසංගතයෙන් පීඩාවට පත්වූ අමෙරිකානුවන්ට ඩොලර් 2000 ක සහනාධාර චෙක්පතක් ලබාදීම සඳහා එරට කොංග්‍රස් මණ්ඩලයේ අනුමැතිය හිමිවුණා.\nඩිමොක්‍රටික් පක්ෂයට බලය හිමි කොංග්‍රස් මණ්ඩලය ඒ සඳහා 275 කට 134 ක් ලෙස අනුමැතිය ලබාදුන් අතර, එය දැන් රිපබ්ලිකන් බලය සහිත සෙනෙට් මණ්ඩලයේ අනුමැතියට යොමු කෙරෙනවා.\nකොරෝනා සහන පැකේජය ඇතුළත් මූල්‍ය වියදම් කෙටුම්පතට ජනපති ට්‍රම්ප් අවසන් මොහොතේ අත්සන් තැබූ අතර, එහි සඳහන් වූයේ ඩොලර් 600 ක සහනාධාර චෙක්පතක් අමෙරිකානුවන්ට ලබාදීමටයි. එය ඩොලර් 2000 දක්වා ඉහළ නැංවිය යුතු බවට යෝජනා කළේද ජනපති ට්‍රම්ප් විසින්.",
       "URL": "https://www.hirunews.lk/258217/අමෙරිකානුවන්ට-ඩොලර්-2000-ක-කොරෝනා-සහන-චෙක්පතක්",
       "Category": "International News",
       "Parent URL": "https://www.hirunews.lk/international-news.php?pageID=145"
}