{
       "Source": "hirunews",
       "Timestamp": "Tuesday, 15 November 2016 - 8:21",
       "Headline": "ඩොනල්ඩ් ට්‍රම්ප් පුටින් සමඟ සංවාදයක",
       "News Content": "ඇමරිකානු ජනාධිපති ධුරයට පත්ව සිටින ඩොනල්ඩ් ට්‍රම්ප් සහ රුසියානු ජනාධිපති ව්ලැදිමීර් පුටින් අතර දුරකථන සංවාදයක් ඊයේ පවත්වා තිබෙනවා.\nඑහිදී ඇමරිකානු - රුසියානු සබඳතා යථා තත්ත්වයට පත් කිරීම පිළිබදව අදහස් හුවමාරු වූ බවයි ක්‍රෙම්ලියනය සඳහන් කළේ.\nඩොනල්ඩ් ට්‍රම්ප්ගේ මැතිවරණ වැඩසටහන සාර්ථක කර ගැනීම සඳහා ජනාධිපති පුටින් සුබ පැතූ බවත් එමගින් නිකුත් කළ නිවේදනයේ සඳහන්.\nජනාධිපතිවරණ මැතිවරණ ප්‍රචාරක ව්‍යාපාරයේදී ඩොනල්ඩ් ට්‍රම්ප් සදහන් කළේ රුසියාව සමඟ ශක්තිමත් සබඳතාවක් අපේක්ෂා කරන බවයි.\nවිශේෂයෙන් සිරියාවේ නායකත්වය පෙරළා දැමීමට වඩා IS සංවිධානය පරාජය කළ යුතු බව ඩොනල්ඩ් ට්‍රම්ප් එහිදී කියා සිටියා.\nජනාධිපතිවරණ ප්‍රචාරක ව්‍යාපාරය අතරතුර විකිලීක්ස් හෙළිදරව් කළේ සිරියානු යුද්ධය හිලරි ක්ලින්ටන්ගේ සහ ජනාධිපති බැරක් ඔබාමාගේ නිර්මාණයක් බවයි.\nමේ අතර, ඩොනල්ඩ් ට්‍රම්ප්ගේ නායකත්වය යටතේ නේටෝ සංවිධානය කෙරෙහි ඇමරිකාවේ කැපවීම වෙනස් නොවනු ඇති බව ජනාධිපති බැරක් ඔබාමා ප්‍රකාශ කර තිබෙනවා.",
       "URL": "https://www.hirunews.lk/147557/ඩොනල්ඩ්-ට්‍රම්ප්-පුටින්-සමඟ-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=559"
}