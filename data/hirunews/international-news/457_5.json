{
       "Source": "hirunews",
       "Timestamp": "Tuesday, 25 July 2017 - 12:01",
       "Headline": "ඉන්දීය ජනපති අද දිවුරුම් දෙයි",
       "News Content": "රාම් නාත් කෝවින්ද් ඉන්දියාවේ 14 වන ජනාධිපතිවරයා ලෙස අද දිවුරුම් දෙනවා.\nමුලින්ම දිල්ලියේ මහත්මා ගාන්ධි පිළිරුවට පුෂ්පෝපහාර දක්වන ඔහු පසුව රාෂ්ඨ‍්‍රපති භවන් වෙත ගොස් වත්මන් ජනපති ප්‍රනාබ් මුකර්ජි මුණ ගැසෙනවා.\nඔවුන් දෙදෙනා ඉන් අනතුරුව ඉන්දීය පාර්ලිමේන්තුව වෙත ගමන් කරන අතර, එහිදී රාම් නාත් කෝවින්ද් ඉන්දීය අගවිනිසුරුවරයා ඉදිරියේ නව ජනාධිපතිවරයා ලෙස දිවුරුම් දීමට නියමිතයි.\nනව ජනාධිපතිවරයා වෙනුවෙන් ආචාර වෙඩිමුර 21 ක් ද පැවැත්වෙන අතර ඉන් පසුව ඔහු ජනාධිපතිවරයා ලෙස සිය ප්‍රථම දේශනය පවත්වනු ඇති.",
       "URL": "https://www.hirunews.lk/166718/ඉන්දීය-ජනපති-අද-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=457"
}