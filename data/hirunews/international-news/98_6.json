{
       "Source": "hirunews",
       "Timestamp": "Tuesday, 31 August 2021 - 10:30",
       "Headline": "ඊයම් මිශ්‍ර පෙට්‍රල් භාවිතයෙන් ලොව සියලු ම රටවල් ඉවත් වෙයි",
       "News Content": "ඊයම් මිශ්‍ර පෙට්‍රල් භාවිතයෙන් සියලු ම රටවල් මේ වනවිට ඉවත් වී ඇති බවට එක්සත් ජාතීන්ගේ පරිසර වැඩසටහන පවසනවා.\nවිෂ සහිත පෙට්‍රල් භාවිතයෙන් හෘදරෝග, පිළිකා සහ අංශභාගය වැනි රෝග ඇතිවන අතර, එමඟින් පසුගිය සියවස තුළ පස, ජලය, වාතය දූෂණය වීමට හේතු වූ බවයි එම වැඩසටහන පෙන්වා දී ඇත්තේ.\nසංවර්ධිත රටවල් ඊයම් මිශ්‍ර පෙට්‍රල් භාවිතය නතර කිරීමට පියවර ගනු ලැබුවේ 1980 වසරේ සිටයි.\nඑය ක්‍රම ක්‍රමයෙන් ලොව පුරා රටවල් අනුගමනය කළ අතර, අවසන් වරට ඇල්ජීරියාව පසුගිය ජුලි මාසයේ දී එම ඉන්ධන භාවිතය අතහැර දමනු ලැබුවා.\nමෙම ක්‍රියාවලිය තුළින් ලොව දරුවන් සහ වැඩිහිටි ජනගහණයෙන් මිලියනයකගේ පමණ ජීවිත ආරක්ෂා වූ බවයි ඒ සම්බන්ධයෙන් අදහස් දක්වමින් එක්සත් ජාතීන්ගේ සංවිධාන මහ ලේකම් අන්තෝනියෝ ගුටේරස් ප්‍රකාශ කළේ.",
       "URL": "https://www.hirunews.lk/281003/ඊයම්-මිශ්‍ර-පෙට්‍රල්-භාවිතයෙන්-ලොව-සියලු-ම-රටවල්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=98"
}