{
       "Source": "hirunews",
       "Timestamp": "Thursday, 25 June 2015 - 10:59",
       "Headline": "අඟහරු මත දිස්වූ පිරමීඩය",
       "News Content": "ඇමරිකානු නාසා කියුරියෝසිටි ගවේෂන යානය මගින් ඡායාරූප ගතකළ අඟහරු මත දිස්වන පිරමීඩාකාර ව්‍යුහය පිළිබඳ පිටසක්වල ජීවීන් පිළිබඳ උනන්දුවක් දක්වන පිරිස් විවිධ මත පළ කරනවා. නාසා ආයතනය පවා ප්‍රකාශ කළේ එය කුමක්ද යන්න පිළිබඳව තවදුරටත් පරීක්ෂණ පැවැත්වෙන බවයි. රතු ග්‍රහයා මත දිස්වන මෙම පිරමීඩය විශාල කන්දක් විය හැකි බවද නාසා විද්‍යාඥයන් කියා සිටියා. කෙසේ නමුත් අඟහරු මත හෙළිදරව් නොවූ ශිෂ්ඨාචාරයක් පවතින බවට එය සළකුණක් විය හැකි බවයි ඇතමුන් පවසන්නේ. පිටසක්වල ජීවින් පිළිබඳ තරයේ විශ්වාස කරන එක් කණ්ඩායමක් ප්‍රකාශ කළේ 1968 වසරේදී පමණ අඟහරු මත මිනිසා ආරක්ෂිතව ගොඩබැස ඇති බවයි. එය නාසා ආයතනය සඟවාගෙන සිටින කරුණක් බවද ඔවුන් ප්‍රකාශ කළා. කෙසේ නමුත් නාසා ආයතනය සඳහන් කළේ පෘථිවියට පැමිණෙන පිටසක්වල ජීවින් පිළිබඳ තොරතුරු වසන් කරන බවටද මීට පෙර මෙලෙස තමන්ට වෙත පදනම් විරහිත චෝදනා එල්ලවූ බවයි.  අඟහරු මත ජීවය පවතින බවට මීට දශක කිහිපයකට ඉහතදීද ඉමහත් ආන්දෝලනයක් පැවතුණා.",
       "URL": "https://www.hirunews.lk/112069/අඟහරු-මත-දිස්වූ-පිරමීඩය",
       "Category": "International News",
       "Parent URL": "https://www.hirunews.lk/international-news.php?pageID=724"
}