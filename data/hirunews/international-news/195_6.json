{
       "Source": "hirunews",
       "Timestamp": "Friday, 28 February 2020 - 8:09",
       "Headline": "සිරියානු ගුවන් ප්‍රහාරවලින් තුර්කි සෙබලුන් 29 දෙනෙකු මරුට",
       "News Content": "වයඹදිග සිරියාවේ ඉඞ්ලිබ් ප්‍රාන්තයේ කැරළි කණ්ඩායම්වලට එරෙහිව සිරියානු හමුදා එල්ල කළ ගුවන් ප්‍රහාරවලින් තුර්කි හමුදා සෙබලුන් 29 දෙනෙකු ජීවිතක්ෂයට පත්ව තිබෙනවා.\nසිරියානු රජයේ හමුදා මෙම ගුවන් ප්‍රහාර දියත් කරන්නේ රුසියානු හමුදාවල සහය ලබමින්.\nතුර්කියේ කැරළි කණ්ඩායම්වලට තුර්කිය සහය දක්වනවා.\nසිරියාවේ බොහෝ ප්‍රදේශ මේ වන විට සියතට ගැනීමට ජනාධිපති බෂාර් අල් අසාද්ගේ රජයේ හමුදා සමත්ව සිටින අතර, කැරළිකරුවන් අත පවතින ප්‍රධාන බලකොටුවක් වන්නේ ඉඞ්ලිබ් ප්‍රාන්තයයි.\nකෙසේ නමුත් සිය ගුවන් ප්‍රහාරවලින් තුර්කි හමුදාවලට සිදුවූ හානිය පිළිබදව සිරියානු රජය මෙතෙක් නිළ ප්‍රකාශයක් සිදුකර නැහැ.\nඑමෙන්ම, තුර්කි හමුදා සිරියානු ඉලක්ක වෙත ප්‍රහාර එල්ල කිරීම ආරම්භ කර ඇති අතර, තුර්කි ජනාධිපති අර්ඩවාන් සිය ආරක්ෂක මණ්ඩලයේ රැස්වීමක් අන්කාරා නුවර කැදවා තිබෙනවා.",
       "URL": "https://www.hirunews.lk/235389/සිරියානු-ගුවන්-ප්‍රහාරවලින්-තුර්කි-සෙබලුන්-29-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=195"
}