{
       "Source": "hirunews",
       "Timestamp": "Sunday, 25 August 2013 - 15:10",
       "Headline": "මුම්බායි මාධ්‍යවේදිනිය දූෂණයේ අවසන් සැකකරුත් අත්අඩංගුවට.",
       "News Content": "මුම්බායි නුවරදී පසුගිය බ්‍රහස්පතින්දා සන්ධ්‍යාවේ ඡායාරූප මාධ්‍යවේදිනියක් සමූහ දූෂණයට ලක් කිරීම සම්බන්ධයෙන් අවශ්‍යව සිටි අවසාන සැකකරු ද මේ වනවිට පොලිසිය විසින් අත්අඩංගුවට ගෙන තිබෙනවා. විදෙස් මාධ්‍ය වාර්තා කරන්නේ නවදිල්ලි නුවර රැදී සිටියදී මෙම පුද්ගලයා අද (25) අත්අඩංගුවට ගෙන ඇති බවයි. පළමු සැකකරු සිකුරාදා අත්අඩංගුවට ගැණුනු අතර ඉන් අනතුරුව තවත් සැකකරුවන් දෙදෙනෙකු අත්අඩංගුවට ගැනීමට හැකිවුණා. සිද්ධියට අදාළ තවත් සැකකරුවෙකු අද දිනයේදී අත්අඩංගුවට ගත්තා. මෙම මාධ්‍යවේදිනිය සමූහ දූෂණයකට ලක්වූයේ රාජකාරි අවස්ථාවකට සහභාගිවීම අතරතුරයි.",
       "URL": "https://www.hirunews.lk/65825/මුම්බායි-මාධ්‍යවේදිනිය-දූෂණයේ-අවසන්-සැකකරුත්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=810"
}