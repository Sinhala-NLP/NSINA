{
       "Source": "hirunews",
       "Timestamp": "Tuesday, 01 March 2016 - 9:56",
       "Headline": "රියදුරකු නොමැති රථයක් අනතුරක",
       "News Content": "රියදුරන් නොමැතිව ධාවනය කිරීම සඳහා ගූගල් සමාගම නිෂ්පාදනය කළ මෝටර් රථයක් ඇමරිකාවේ කැලිෆෝනියා ප්‍රාන්තයේ දී අනතුරකට මුහුණ දී තිබෙනවා.\nඑම මෝටර් රථය බස් රථයක ගැටීමෙන් මෙම අනතුර සිදුවී ඇති අතර එහිදී කිසිවෙකු තුවාල ලබා නැහැ.\nරියදුරන් නොමැති ගූගල් මෝටර් රථ මීට පෙර ද අනතුරුවලට මුහුණ දී ඇතත් එය තවත් වාහනයක මෙලෙස ගැටී ඇත්තේ ප්‍රථම වතාවටයි.\nකෙසේ නමුත් ගූගල් මෝටර් රථයේ පරිගණක සංඥාව නොතකා බස් රථය ඉදිරියට ධාවනය වී ඇත්ද යන්න මේ වන විට පරීක්ෂණ පැවැත්වෙනවා.\nපසුගිය පෙබරවාරි 14 වන දා ආදරවන්තයින්ගේ දිනයේදී සිදුවූ මෙම අනතුර පිළිබඳව මාධ්‍ය වෙත තොරතුරු හෙළි කර ඇත්තේ ඊයේ දිනයේදියි.",
       "URL": "https://www.hirunews.lk/127481/රියදුරකු-නොමැති-රථයක්-අනතුරක",
       "Category": "International News",
       "Parent URL": "https://www.hirunews.lk/international-news.php?pageID=660"
}