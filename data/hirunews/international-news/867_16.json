{
       "Source": "hirunews",
       "Timestamp": "Monday, 28 January 2013 - 7:35",
       "Headline": "බ්‍රසීලයේ සමාජ ශාලා ගින්නෙන් මියගිය සංඛ්‍යාව 233 දක්වා ඉහළට.",
       "News Content": "දකුණුදිග බ්‍රසීලයේ සැන්ටා මරියා නගරයේ රාත්‍රී සමාජ ශාලාවක ඊයේ ඇතිවූ ගින්නෙන් මියගිය සංඛ්‍යාව 233 ක් බව එරට පොලීසිය ප්‍රකාශ කළා. සමාජ ශාලාවේ සංගීත කණ්ඩායම ගිනි කෙළි සංදර්ශනයක් ඇරඹීමත් සමග ඇතිවූ ගින්නෙන් කලබලයට පත් පිරිස් ඉන් ඉවතට යාමට උත්සාහ කළද විෂ වායු ආඝ්‍රාණයෙන් බොහෝ දෙනෙකු මියගියා.  ආරක්ෂකයන් දොරටු ආවරණය කිරීමද මරණ සංඛ්‍යාව ඉහළ යාමට හේතුවක්.  ක්‍රීඩාගාරයක තාවකාලිකව තබා ඇති මෘත ශරීර ලබාගැනීම සඳහා පැමිණි ඔවුන්ගේ නෑ හිතවතුන් එහි වැළපෙමින් සිටි බව විදෙස් වාර්තා සඳහන් කළා. මෙම ඛේදවාචකය හේතුවෙන් බ්‍රසීලයේ පැවැත්වෙන 2014 ලෝක කුසලාන පාපන්දු තරඟාවලියට පෙර දින 500 සලකුණු කරමින් බ්‍රසීලියා අගනුවර පැවැත්වීමට සංවිධානය කර තිබූ උත්සවයද කල්දමා තිබෙනවා.",
       "URL": "https://www.hirunews.lk/52257/බ්‍රසීලයේ-සමාජ-ශාලා-ගින්නෙන්-මියගිය-සංඛ්‍යාව-233-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=867"
}