{
       "Source": "hirunews",
       "Timestamp": "Thursday, 21 September 2017 - 15:10",
       "Headline": "රෝහින්ග්යා මුස්ලිම්වරුන්ට තවත් ගැටළුවක්",
       "News Content": "රොහින්ග්‍යා මුස්ලිම්වරුන්ට ආධාර රැගෙන යමින් තිබූ රතු කුරුස සංවිධානයට අයත් රථයක් අනතුරකට ලක්වීමෙන් පුද්ගලයින් 9 දෙනෙකු ජීවිතක්ෂයට පත්ව තිබෙනවා.\nබංග්ලාදේශයේ - කෝබසාර් නගරයේදී මෙම අනතුර සිදුව ඇති අතර, තවත් පුද්ගලයින් දස දෙනෙකු තුවාල ලබා ඇති බවයි විදෙස් මාධ්‍ය වාර්තා සඳහන් කළේ.\nරතු කුරුස සංවිධානයේ ප්‍රකාශකයෙකු සඳහන් කර ඇත්තේ රථය පාලනය කර ගැනීමට රියදුරාට නොහැකිවීම හේතුවෙන් මෙම අනතුර සිදුව ඇති බවයි.\nමේ අතර මියන්මාරයේ සිටින රෝහින්ග්යා සරණාගතයන්ට ආධාර රැගෙන යමින් තිබු රථයකට ද අද පහරදීමක් සිදුව තිබුනා.\nඑම ආධාර තොගය ද ජාත්‍යන්තර රතු කුරුස සංවිධානයට අයත් ඒවා බවයි විදෙස් පුවත් සේවා සඳහන් කළේ.\nකිසියම් කඩාකප්පල්කාරී පිරිසක් මෙම පිරිසට ආධාර ලැබීම මගහැරවීම සඳහා මෙම පහරදීම සිදුකරන්නට ඇති බවටයි සැක කෙරෙන්නේ.\nමෙම තත්වය මත රෝහින්ග්යා සරණාගතයන්ට ආධාර ලැබීම පිළිබඳ ගැටලුවක් ද මතුව තිබෙනවා.",
       "URL": "https://www.hirunews.lk/171468/රෝහින්ග්යා-මුස්ලිම්වරුන්ට-තවත්-ගැටළුවක්",
       "Category": "International News",
       "Parent URL": "https://www.hirunews.lk/international-news.php?pageID=437"
}