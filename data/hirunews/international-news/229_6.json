{
       "Source": "hirunews",
       "Timestamp": "Thursday, 24 October 2019 - 12:47",
       "Headline": "දකුණු කොරියානු ගොඩනැගිලි ඉවත් කරන්න කිම් ජොං අන්ගෙන් නියෝගයක්",
       "News Content": "දකුණු කොරියානුවන් විසින් උතුරු කොරියාව තුල ඉදිකර ඇති සියලූම හෝටල් සහ ගොඩනැගිලි කඩා ඉවත් කරන බව එරට නායක කිම් ජොං අන් ප්‍රකාශ කළා.\nමෙම ගොඩනැගිලි නියමිත ප්‍රමිතියට අනුව ඉදි කර නොමැති බවටයි ඔහු කියා සිටියේ. එමෙන්ම අන්තර් කොරියානු සහයෝගීතාව සංකේතවත් කරමින් උතුරු කොරියාව තුල ඉදිකර ඇති දකුණු කොරියානු නිවාඩු නිකේතනයද කඩා ඉවත් කරන ලෙසටයි නියෝග කර ඇත්තේ.\nකෙසේ වෙතත් විදෙස් විචාරකයන් සඳහන් කළේ මෙය ගොඩනැගිලිවල ප්‍රමිතිය පිළිබඳ ගැටළුවක් නොව දෙරට අතර ඇති මතභෝදාත්මක තත්ත්වයේ ප්‍රතිඵලයක් බවයි.",
       "URL": "https://www.hirunews.lk/226890/දකුණු-කොරියානු-ගොඩනැගිලි-ඉවත්-කරන්න-කිම්-ජොං-අන්ගෙන්-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=229"
}