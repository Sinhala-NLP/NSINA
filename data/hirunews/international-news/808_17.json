{
       "Source": "hirunews",
       "Timestamp": "Friday, 30 August 2013 - 13:27",
       "Headline": "ඇමෙරිකාව සිරියාවට පහරදීමට සන්ධානයක් සොයයි.",
       "News Content": "සිරියානු අර්බුදයට ප්‍රතිචාර දැක්වීම සඳහා ජාත්‍යන්තර සංවිධානයක් ගොඩනැගීමේ සාකච්ඡා තවදුරටත් ක්‍රියාත්මක බව එක්සත් ජනපද ආරක්ෂක ලේකම් චක් හේගල් ප්‍රකාශ කළා. සිරියාව විසින් රසායනික අවි ප්‍රහාරයක් එල්ල කළ බව තහවුරු කිරීමට සාක්ෂි පවතින බවයි ඔහු යළි කියා සිටියේ. බ්‍රිතාන්‍ය පාර්ලිමේන්තුව විසින් සිරියාවට එරෙහි හමුදාමය ක්‍රියාමාර්ග ප්‍රතික්ෂේප කිරීමෙන් අනතුරුවයි ඇමෙරිකාව ඒ පිළිබඳ අදහස් දක්වා ඇත්තේ. අගමැති ඬේවිඞ් කැමරන්ගේ රජය විසින් ඒ සඳහා ඉදිරිපත් කළ යෝජනාව බ්‍රිතාන්‍ය පාර්ලිමේන්තුවේදී ඡුන්ද 285 ට 272 ක් ලෙස ඊයේ පරාජයට පත් වුණා. එය 1782 වසරෙන් පසු බ්‍රිතාන්‍ය අගමැතිවරයෙකු යුද්ධය සම්බන්ධයෙන් යෝජනාවකින් පාර්ලිමේන්තු ඡන්ද විමසීමකදී පරාජයට පත්වූ ප්‍රථම අවස්ථාවයි. කෙසේ නමුත්, ඇමෙරිකාව ප්‍රකාශ කළේ ජගත් සංවිධාන ආරක්ෂක මණ්ඩලයේ අනුමැතියකින් තොරව වුවද, සිරියාවට එරෙහි ප්‍රහාරයකට අවකාශ පවතින බවයි.",
       "URL": "https://www.hirunews.lk/66171/ඇමෙරිකාව-සිරියාවට-පහරදීමට-සන්ධානයක්-සොයයි",
       "Category": "International News",
       "Parent URL": "https://www.hirunews.lk/international-news.php?pageID=808"
}