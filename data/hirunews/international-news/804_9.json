{
       "Source": "hirunews",
       "Timestamp": "Friday, 13 September 2013 - 11:08",
       "Headline": "දිල්ලි සමූහ දූෂණයේ වරදකරුවන්ට දඬුවම් නියම කිරීම අද",
       "News Content": "පසුගිය වසරේ දෙසැම්බරයේ දිල්ලියේ බස් රථයක් තුළදී වෛද්‍ය ශිෂ්‍යාවක සමූහ දූෂණයකට ලක් කර ඝාතනය කිරීම සම්බන්ධයෙන් වරදකරුවන් වූ පුද්ගලයන් 4 දෙනාට දඬුවම් නියම කිරීම අද සිදුවනවා. ඔවුන් සියලූ චෝදනා සම්බන්ධයෙන් වරදකරුවන් ලෙස පසුගිය අඟහරුවාදා තීන්දු කෙරුණා. දිල්ලි අධිකරණය වෙතින් රජයේ නීතීඥයන් ඉල්ලා සිටියේ මොවුන්ට මරණ දඬුවමට වඩා ලිහිල් දඬුවමක් ලබානොදිය යුතු බවයි. කෙසේ නමුත්, නඩු තීන්දුවට එරෙහිව මොවුන් දැනටමත් අභියාචනයක් ඉදිරිපත් කර ඇති බව සඳහන්.",
       "URL": "https://www.hirunews.lk/67116/දිල්ලි-සමූහ-දූෂණයේ-වරදකරුවන්ට-දඬුවම්-නියම-කිරීම-අද",
       "Category": "International News",
       "Parent URL": "https://www.hirunews.lk/international-news.php?pageID=804"
}