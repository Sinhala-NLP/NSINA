{
       "Source": "hirunews",
       "Timestamp": "Saturday, 09 November 2013 - 8:48",
       "Headline": "හයියාන් සුළි සුළඟින් පිලිපීනයේ 100ක් මරුට.",
       "News Content": "පිලිපීනයට දැන් බලපා ඇති ප්‍රබලතම චණ්ඩ මාරුතයක් වන හයියාන් සුළි සුපිරි සුළඟින් අවම වශයෙන් පුද්ගලයන් 100 දෙනෙකු මිය ගොස් ඇති බව එරට රජයේ ප්‍රකාශකයෙකු සදහන් කළා. පැයට කිලෝමීටර් 320ක් දක්වා වේගයක් සහිත මෙම සුළි සුළඟ මේ වසරේ වාර්තා වූ දරුණුතම චණ්ඩ මාරුතයයි. සුළි සුළඟ නිසා මධ්‍යම පිලිපීනයේ දූපත්වලට දැවැන්ත හානියක් සිදුව ඇති අතර, ප්‍රතිඵලය දැන ගැනීමට තවත් දින කිහිපයක් ගත වනු ඇතැයි විශ්වාස කෙරෙනවා. පිලිපීනයේ මිලියන 12ක් පමණ ජනතාවට හයියාන් සුළි සුළඟ බලපා ඇති බව සදහන්.",
       "URL": "https://www.hirunews.lk/71026/හයියාන්-සුළි-සුළඟින්-පිලිපීනයේ-100ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=787"
}