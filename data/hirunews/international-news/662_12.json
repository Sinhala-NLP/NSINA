{
       "Source": "hirunews",
       "Timestamp": "Tuesday, 23 February 2016 - 9:07",
       "Headline": "කුල ගැටුමක් නිසා දිල්ලියේ කෝටියකට ජල සැපයුම නවතී",
       "News Content": "යාබද හර්යානා ප්‍රාන්තයේ ජැට් කුලගෝත්‍රිකයන් දිල්ලියට ජලය සපයන මුනාක් ඇල මාර්ගයට හානි කිරීම හේතුවෙන් ඉන්දියාවේ දිල්ලි ප්‍රාන්තයේ කෝටිය ඉක්ම වූ ජන කොටසකට ජල සැපයුම් නතර වී තිබෙනවා.\nතමන්ට ද කුලහීන ජන කොටස් සඳහා වෙන් කළ රැකියා කෝටාව ලබාදෙන ලෙස ඉල්ලමින් හර්යානා ජැට් ගෝත්‍රිකයින් විරෝධතාවල නිරත වන්නේ එහි පනවා ඇති ඇඳිරි නීතිය ද නොතකමින්.\nඔවුන්ගේ ඉල්ලීම ඉටු කළ හැකි ද යන්න පිළිබඳව සොයා බැලීම සඳහා මධ්‍යම රජය පත් කළ කමිටුව අද රැස්වීමට නියමිතයි.\nජල සැපයුම් යථා තත්ත්වයට පත් කිරීමට දින කිහිපයක් ගත විය හැකි බව සදහන්.\nඑහෙත් දිල්ලි බලධාරීන් ප්‍රකාශ කළේ අද දිනයේදී ඇල මාර්ගය යළි විවෘත කිරීමට හැකි වනු ඇති බවයි.",
       "URL": "https://www.hirunews.lk/126931/කුල-ගැටුමක්-නිසා-දිල්ලියේ-කෝටියකට-ජල-සැපයුම-නවතී",
       "Category": "International News",
       "Parent URL": "https://www.hirunews.lk/international-news.php?pageID=662"
}