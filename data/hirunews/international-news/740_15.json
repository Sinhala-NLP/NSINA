{
       "Source": "hirunews",
       "Timestamp": "Friday, 24 April 2015 - 9:47",
       "Headline": "චාල්ස් සහ හැරී ගලිපොලි සියවන සංවත්සරයට",
       "News Content": "පළමුවන ලෝක යුද්ධයේදී ජර්මනිය සමඟ  එක්ව සටන් කළ ඔටෝමාන් අධිරාජ්‍යයේ හමුදා වෙතින්  ඕස්ට්‍රේලියානු සහ නවසීලන්ත හමුදා දරුණු පරාජයකට ලක්වූ ගලිපොලි සටන සැමරීම අද (24) තුර්කියේදී සිදුවනවා. එම සටනේදී ඒකාබද්ධ සන්ධානයේ හමුදා සෙබළුන් එක්ලක්ෂ 41,000 ක් මියගිය අතර  ඕස්ට්‍රේලියානු සහ නවසීලන්ත හමුදා සෙබළුන් දස දහසක්ද ඊට ඇතුළත්. 1915 අප්‍රේල් මාසයේදී ඒකාබද්ධ හමුදා සිය මෙහෙයුම් දියත් කළේ වර්තමානයේ බටහිර දිග තුර්කියට අයත්, ඔටෝමාන් අධිරාජ්‍යයේ ගලිපොලි අර්ධද්වීපයටයි. මියගිය සෙබළුන් අනුස්මරණය කිරීමේ අවස්ථාවට බ්‍රිතාන්‍යයේ කිරුළ හිමි චාල්ස් කුමරු සහ හැරී කුමරු ද සහභාගි වනවා. මෙවර ගලිපොලි සටනේ සියවන සංවත්සරය බැවින් ඒ සඳහා සැමරුම් උත්සව මාලාවක් පැවැත්වීමට නියමිතයි.",
       "URL": "https://www.hirunews.lk/108185/චාල්ස්-සහ-හැරී-ගලිපොලි-සියවන-සංවත්සරයට",
       "Category": "International News",
       "Parent URL": "https://www.hirunews.lk/international-news.php?pageID=740"
}