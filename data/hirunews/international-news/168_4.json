{
       "Source": "hirunews",
       "Timestamp": "Sunday, 23 August 2020 - 9:08",
       "Headline": "මහත්මාගාන්ධි තුමන්ගේ උපැස් යුවළ පවුම් 260,000කට වෙන්දේසි වෙයි",
       "News Content": "අවිහිංසාවාදය තුළින් ඉන්දීය නිදහස් සටන ජයගත් මෝහන්දාස් ගාන්ධි හෙවත් මහත්මා ගාන්ධි තුමන්ගේ සුප්‍රකට ගෝලාකාර රන් ආලේපිත උපැස් යුවල බ්‍රිතාන්‍යයේ පැවති වෙන්දේසියකදී පවුම් 260,000 කට අලෙවි වී තිබෙනවා.\nඑය ඇමරිකානු ඩොලර් තුන්ලක්ෂ 40,000ක් හෝ රුපියල් හයකෝටි 25 ලක්ෂයකට ආසන්න මුදලක්.\nමහත්මා ගාන්ධි තුමන්ගේ උපැස් යුවළ බ්‍රිතාන්‍යයේ බ්‍රිස්ටල් හි වෙන්දේසි පොලක් වෙත ලබාදී ඇත්තේ බ්‍රිතාන්‍යවාසියෙකු විසින්.\nඔහුට එය ලබාදුන් ඔහුගේ මාමා 1920 - 30 දශකවල දකුණු අප්‍රිකාවේ බ්‍රිටිෂ් පෙට්‍රෝලියම් ආයතනයේ සේවය කළ තැනැත්තෙක්.\nඔහුට මහත්මා ගාන්ධි තුමන් විසින්ම එම උපැස් යුවළ ලබාදී ඇති බව සඳහන්.\nගාන්ධිතුමන් තමන්ට උදව් කළ හෝ ආධාර ඇවසි අයට තමන් පරිහරණය කළ වටිනාදෑ ලබාදුන් බව ප්‍රකට කරුණක්.",
       "URL": "https://www.hirunews.lk/248432/මහත්මාගාන්ධි-තුමන්ගේ-උපැස්-යුවළ-පවුම්-260000කට-වෙන්දේසි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=168"
}