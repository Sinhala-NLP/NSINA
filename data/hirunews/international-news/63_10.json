{
       "Source": "hirunews",
       "Timestamp": "Friday, 04 February 2022 - 11:38",
       "Headline": "අද රුසියානු - චීන ජනපති හමුවක්",
       "News Content": "චීන ජනාධිපති ෂී ජින්පින් සහ රුසියානු ජනාධිපති ව්ලැදිමීර් පුටින් අතර හමුවක් බීජිං නුවරදී අද (04) සිදුවනවා.\nනායකයන් දෙදෙනා මෙලෙස මුහුණට මුහුණ හමුවන්නේ වසර දෙකකට පසුවයි.\nබීජිං ශීත ඍතු ඔලිම්පික් උළෙලේ සමාරම්භක උත්සවය සඳහා සහභාගිවීමටයි රුසියානු නායකයා චීනයට පැමිණෙන්නේ.\nඔලිම්පික් උළෙල ආරම්භවීමට පෙර ජනපති ෂී ජින්පින් සහ ජනාධිපති ව්ලැදිමීර් පුටින් අතර හමුව සිදුවන අතර, යුක්රේනයේ උණුසුම් වාතාවරණය හමුවේ ඒ පිළිබඳ විශේෂ අවධානයක් යොමුවනවා.\nවූහාන් නුවරින් ආරම්භ වූ ගෝලීය වසංගතය හේතුවෙන් චීන ජනාධිපති ෂී ජින්පින් 2020 වසරෙන් පසු රටින් නික්මී නැහැ.\nඇමරිකාව, බ්‍රිතාන්‍ය ඇතුලු බටහිර රටවල් රැසක් බීජිං ශීත ඍතු ඔලිම්පික් උළෙල රාජ්‍ය තාන්ත්‍රික ලෙස වර්ජනය කරනවා.\nඑහෙත් ඊජිප්තු ජනාධිපති අබ්දෙල් ෆටා අල් සිසී, සෞදි අරාබියේ මොහොමඩ් බින් සල්මාන් කුමරු ඇතුලු ලෝක නායකයන් 21 දෙනෙකු ඊට සහභාගි වීමට නියමිතයි.",
       "URL": "https://www.hirunews.lk/296132/අද-රුසියානු-චීන-ජනපති-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=63"
}