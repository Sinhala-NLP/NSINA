{
       "Source": "hirunews",
       "Timestamp": "Friday, 15 October 2021 - 11:18",
       "Headline": "බිල් ක්ලින්ටන් රෝහල්ගත කෙරෙයි",
       "News Content": "ඇමරිකානු හිටපු ජනාධිපතිවරයෙකු වූ බිල් ක්ලින්ටන් හදිසියේ මතු වූ රෝගී තත්ත්වයක් නිසා රෝහල්ගත කර ඇති බව වාර්තා වෙනවා.\n75 වැනි වියේ පසුවන ඔහු මෙලෙස රෝහල්ගත කර ඇත්තේ, රුධිර ආසාදනයක් නිසා බව ඔහුගේ පවුලේ ආරංචි මාර්ග මඟින් වාර්තා වෙනවා.\nකෙසේ වෙතත් හිටපු ජනාධිපතිවරයාගේ සෞඛ්‍ය තත්ත්වය සම්බන්ධයෙන් මෙතෙක් වැඩිදුර තොරතුරු වාර්තා වී නෑ.\nහිටපු ජනාධිපතිවරයා මෙලෙස හදිසි ප්‍රතිකාර සඳහා ඇතුළත් කර ඇත්තේ, කැලිෆෝනියා විශ්වවිද්‍යාලයේ වෛද්‍ය පීඨය මඟින් පරිපාලනය වන 'අර්වින්' වෛද්‍ය මධ්‍යස්ථානයට යි.",
       "URL": "https://www.hirunews.lk/285054/බිල්-ක්ලින්ටන්-රෝහල්ගත-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=88"
}