{
       "Source": "hirunews",
       "Timestamp": "Sunday, 01 January 2017 - 9:28",
       "Headline": "සිරියානු සටන් විරාමයට ජගත් සංවිධානයේ අනුමැතිය",
       "News Content": "රුසියාව සහ තුර්කිය එක්වී සිරියාවේ දැන් ඇතිකර තිබෙන සටන් විරාමය සඳහා එක්සත් ජාතීන්ගේ ආරක්ෂක මණ්ඩලය ඊයේ අනුමැතිය ලබාදුන්නා.\nසිරියානු ජනාධිපති බෂාර් අල් අසාද්ගේ රජය සහ කැරළිකරුවන් අතර මෙම සටන් විරාමය ක්‍රියාත්මක වන්නේ  ලබන මස සාම සාකච්ඡා ආරම්භ කිරීමේ අරමුණින්.\nරුසියාව ජනාධිපති අසාද්ගේ රජයටත් තුර්කිය කැරළිකාර කණ්ඩායම්වලටත් සහය දක්වන අතර සටන් විරාමය බොහෝදුරට ක්‍රියාත්මක වන බවයි වාර්තාවන්නේ.\nඒ සඳහා එක්සත් ජාතීන්ගේ ආරක්ෂක මණ්ඩලය වෙත රුසියාව විසින් ඊයේ ඉදිරිපත් කළ යෝජනාව සම්මත කළ ආරක්ෂක මණ්ඩල සාමාජිකයන් කියාසිටියේ සිරියාවේ සාමය වෙනුවෙන් තම සහය හිමිවන බවයි.",
       "URL": "https://www.hirunews.lk/151021/සිරියානු-සටන්-විරාමයට-ජගත්-සංවිධානයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=537"
}