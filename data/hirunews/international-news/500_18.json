{
       "Source": "hirunews",
       "Timestamp": "Monday, 27 March 2017 - 6:53",
       "Headline": "වයසට යෑම වැළැක්වීමට නව ඖෂධයක්",
       "News Content": "වයස්ගත වීම වැළැක්වීම සඳහා නව ඖෂධයක් සොයාගැනීමට විද්‍යාඥයන් පිරිසක් සමත්ව සිටිනවා.\nමෙම නව ඖෂධය මඟින් හානි වූ DNA අණු නැවත ප්‍රකෘතිමත් කෙරෙන අතර අඟහරු ග්‍රහයා වෙත යන නාසා ගගනගාමීන් සූර්ය විකිරණවලින් ආරක්ෂා ගැනීමටත් මෙම නව ඖෂධයට හැකියාව පවතින බවයි වාර්තා වන්නේ.\nපර්යේෂකයන් මීයන් යොදාගනිමින් මෙම නව ඖෂධය අත්හදා බලා ඇති අතර එහිදි නව ඖෂධය වයස් ගතවීම නිසා හෝ විකිරණවලට නිරාවරණය වීම නිසා\nහානිවන DNA අණුව සෘජුවම නැවත පිළිසකර කරන බව අනාවරණය වී තිබෙනවා.\nමාස හයක කාලයක් සදහා මෙම  ඖෂධය මිනිසුන්ට ලබා දී පර්යේෂණ සිදුකිරීමට නියමිත අතර එය සාර්ථක වුවහොත් වසර තුනත් හතරත් අතර කාලයකදී මෙම නව ඖෂධය වෙළෙඳපොළට නිකුත් කළ හැකි බව පර්යේෂකයන් පවසනවා.\nනව ඖෂධය සොයාගැනීම සම්බන්ධයෙන් නාසා ආයතනයේ අවධානයට ද යොමු ව ඇති බව සදහන්.\nමෙම වසරේදී බ්‍රිගහම් සහ බොස්ටන් හි පිහිටි කාන්තා රෝහල් වලදී  මිනිසුන් යොදාගෙන මෙම නව සොයාගැනීම අත්හදා බැලීමට නියමිතයි.",
       "URL": "https://www.hirunews.lk/157791/වයසට-යෑම-වැළැක්වීමට-නව-ඖෂධයක්",
       "Category": "International News",
       "Parent URL": "https://www.hirunews.lk/international-news.php?pageID=500"
}