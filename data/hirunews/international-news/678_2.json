{
       "Source": "hirunews",
       "Timestamp": "Thursday, 24 December 2015 - 13:38",
       "Headline": "රෝහලක ගින්නක් - 25 ක් මරුට - තවත් 100කට තුවාල",
       "News Content": "සෞදි අරාබියේ රෝහලක ඇතිවු ගින්නකින් පුද්ගලයන් 25 දෙනෙකු මියගොස් තිබෙනවා.\nතවත් 100 කට වැඩි පිරිසක් තුවාල ලබා ඇති බවයි විදෙස් පුවත් සේවාවල දැක්වෙන්නේ.\nරෝහලේ හදිසි ප්‍රතිකාර ඒකකයෙන් ආරම්භ වු ගින්න මාතෘ ඒකකය ඇතුලුව රෝහල් පරිශ්‍රය පුරා පැතිරී ගොස් ඇතැයි සඳහන්.\nමේවන විට ගින්න මැඩපවත්වා ඇති අතර තුවාල ලැබුවන් සහ රෝහලේ නේවාසිකව සිටි රෝගීන් ප්‍රදේශයේ වෙනත් රෝහල් වෙත මාරුකර යවා තිබෙනවා.\nගින්නට හේතුව සොයා සෞදි බලධාරීන් විශේෂ විමර්ශණයක් ආරම්භ කර තිබෙනවා.",
       "URL": "https://www.hirunews.lk/122713/රෝහලක-ගින්නක්-25-ක්-මරුට-තවත්-100කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=678"
}