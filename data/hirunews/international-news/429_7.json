{
       "Source": "hirunews",
       "Timestamp": "Sunday, 22 October 2017 - 9:45",
       "Headline": "අයි.එස්. සංවිධානයට එරෙහි ජයග්‍රහණය අත ළඟ - ජනපති ට්‍රම්ප් කියයි",
       "News Content": "සිරියාවේ රඛා නගරය යළි අත්පත් කර ගැනීමත් සමඟ අයි.එස්. සංවිධානයට එරෙහි ජයග්‍රහණය ආසන්න වී ඇති බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඑමෙන්ම එය සිරියාවේ සාමය උදෙසා පදනම සැකසීමක් ලෙසයි ඇමරිකානු නායකයා සඳහන් කළේ.\nසිරියානු ජනතාව අපේක්ෂා කරන දේශපාලන පරිවර්තනයක් සඳහා සහයවීමට ඇමරිකාව සූදානම් බවත්, ඔහු වැඩිදුරටත් සඳහන් කළා.\nඇමරිකාවේ සහය ලබන කුර්දි හමුදා අයි.එස්. සංවිධානය සතුව පැවති රඛා නගරය පසුගිය දා අත්පත් කර ගත්තා.\nඑය සිරියාවේ අයි.එස්. සංවිධානය සතුව තිබූ අවසන් ප්‍රධාන බලකොටුවයි.",
       "URL": "https://www.hirunews.lk/174117/අයි-එස්-සංවිධානයට-එරෙහි-ජයග්‍රහණය-අත-ළඟ-ජනපති-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=429"
}