{
       "Source": "hirunews",
       "Timestamp": "Friday, 09 December 2016 - 14:30",
       "Headline": "කොරියානු ජනපතිනියට එරෙහි දෝෂාභියෝගය සම්මතයි",
       "News Content": "දූෂණ චෝදනා එල්ල වී ඇති කොරියානු ජනාධිපතිනි පාක් ගුවෙන් හේ ට එරෙහිව ඉදිරිපත් කළ දෝෂාභියෝගය  එරට පාර්ලිමේන්තුවේදී අද සම්මත වුණා.\nඒ් අනුව දෝෂාභියෝගයට පක්ෂව ඡන්ද 234 ක් සහ විපක්ෂව ඡන්ද 56 ක් ලැබී තිබෙනවා.\nමෙහිදී ඇය නියෝජනය කරන පක්ෂයේ ඇතැම් පිරිස්ද ඇයට විරුද්ධව ඡන්දය ප්‍රකාෂ කර අැති බවයි විදෙස් මාධ්‍ය වාර්තා කළේ.\nඇයට එරෙහිව පසුගිය දිනවල දැවැන්ත විරෝධතා රැළි සෝල් අගනුවර පැවැත්වුණා.\nකොරියානු ජනපතිනියගේ සමීපතම තැනැත්තියක විසින් ජනපතිනියගේ සම්බන්ධතා උපයෝගි කරගෙන විවිධ මූල්‍ය දූෂණ සිදුකළ බවටයි චෝදනා එල්ල වී ඇත්තේ.\nකෙසේ නමුත්, ඉල්ලා අස්වීම ප්‍රතික්ෂේප කළ කොරියානු ජනාධිපතිනිය ප්‍රකාශ කළේ එම තීරණය තමා පාර්ලිමේන්තුව වෙත භාර දෙන බවයි.\nදෝෂාභියෝගය සම්මත වීමට නම් ඊට කොරියානු පාර්ලිමේන්තුවේ තුනෙන් දෙකක සංඛ්‍යාවක් ඊට කැමැත්ත ප්‍රකාශ කළ යුතුයි.",
       "URL": "https://www.hirunews.lk/149311/කොරියානු-ජනපතිනියට-එරෙහි-දෝෂාභියෝගය-සම්මතයි",
       "Category": "International News",
       "Parent URL": "https://www.hirunews.lk/international-news.php?pageID=549"
}