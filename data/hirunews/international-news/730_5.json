{
       "Source": "hirunews",
       "Timestamp": "Monday, 01 June 2015 - 13:33",
       "Headline": "දැඩි උණුසුමක් පැවති ඉන්දියාවේ ප්‍රදේශ කිහිපයකට වැසි",
       "News Content": "ඉන්දියාවේ දැන් පවතින දැඩි උණුසුම් කාලගුණයට යම් සහනයක් ලබාදෙමින් ප්‍රදේශ කිහිපයකට වැසි පතිතවූ බව එරට මාධ්‍ය වාර්තා ප්‍රකාශ කළා. විදෙස් වාර්තා සඳහන් කළේ දැඩි උණුසුම් කාලගුණයක් පවතින ආන්ද්‍ර, තෙලංගනා සහ දිල්ලි යන ප්‍රාන්තවල ඇතැම් ප්‍රදේශවලට අකුණු සහිත වැසි පතිතවී ඇති බවයි. මේ දිනවල ඉන්දියාවට බලපා ඇති දැඩි උණුසුම් කාලගුණය හේතුවෙන් මියගිය සංඛ්‍යාව 2200 ඉක්මවනවා. වසර විස්සකට පසුයි ඉන්දියාව මෙවැනි දරුණු ඛේදවාචකයකට මුහුණ දී ඇත්තේ. වැසි ඇද හැලූනද ඉදිරි දින කිහිපය තුළත් ඉන්දියාවේ උෂ්ණත්වය සෙල්සියස් අංශක 45 ක මට්ටමක පවතිනු ඇති බව එරටින් ලැබෙන වාර්තා තවදුරටත් සඳහන් කළා.",
       "URL": "https://www.hirunews.lk/110571/දැඩි-උණුසුමක්-පැවති-ඉන්දියාවේ-ප්‍රදේශ-කිහිපයකට-වැසි",
       "Category": "International News",
       "Parent URL": "https://www.hirunews.lk/international-news.php?pageID=730"
}