{
       "Source": "hirunews",
       "Timestamp": "Saturday, 02 June 2018 - 14:47",
       "Headline": "සෞදි අරාබියේ අමාත්‍ය මණ්ඩල සංශෝධනයක්",
       "News Content": "සිය රටේ ප්‍රතිරූපය පිළිබඳ දැවැන්ත වෙනසක් අභියස සිටින සෞදි අරාබියේ අමාත්‍ය මණ්ඩල සංශෝධනයක් අද ප්‍රකාශයට පත් කරනු ලැබුවා.\nසෞදියේ ඔටුන්න හිමි කුමරු ලෙස මොහොමඩ් බින් සල්මාන් කුමරු නම් කිරීමෙන් පසු එහි සිදුකෙරෙන දෙවන කැපී පෙනෙන වෙනස මෙයයි.\nසල්මාන් කුමරු සිය පිය රජු යටතේ සෞදි උප අග්‍රාමාත්‍යවරයා ලෙස ද කටයුතු කරනවා.\nඔහු විසින් අද ප්‍රකාශයට පත් කළ සංශෝධනයට අනුව, කම්කරු, ඉස්ලාමීය කටයුතු සහ සංස්කෘතික අමාත්‍ය ධුර වෙනස් කර තිබෙනවා.\nසෞදියේ ශුද්ධවූ මැකා නගරයට වාර්ෂිකව හජ් වන්දනාවේ පැමිණෙන බැතිමතුන් පිළිබඳ සලකා බැලීමට රාජකීය කොමිසමක් පත් කෙරෙන අතර, එහි සභාපති ධුරය සල්මාන් කුමරු විසින් දරනු ඇති.",
       "URL": "https://www.hirunews.lk/192157/සෞදි-අරාබියේ-අමාත්‍ය-මණ්ඩල-සංශෝධනයක්",
       "Category": "International News",
       "Parent URL": "https://www.hirunews.lk/international-news.php?pageID=363"
}