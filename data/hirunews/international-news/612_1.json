{
       "Source": "hirunews",
       "Timestamp": "Sunday, 17 July 2016 - 8:45",
       "Headline": "සමාජ මාධ්‍ය තුළ ජනප්‍රිය වූ තරුණියක් ඝාතනය කෙරේ",
       "News Content": "සමාජ මාධ්‍ය තුළින් ආන්දෝලනාත්මක  ඡායාරූප  හා vedio දර්ශන පළ කළ තරුණියක් ඝාතනය කර තිබෙනවා.\nපකිස්ථානයේ පන්ජාබි ප්‍රදේශයේ ජීවත් වූ 26 හැවිරිදි මෙම තරුණිය සිය සහෝදරයා විසිනුයි ඝාතනය කර ඇත්තේ්.\nමෙම තරුණිය ඇයගේ ආන්දෝලනාත්මක ඡායාරූප මෙන්ම වීඩියෝ සමාජ මාධ්‍ය ඔස්සේ ප්‍රසිද්ධියට පත් කිරීම සම්බන්ධයෙන්  ජනප්‍රියත්වයට පත්ව සිටියා.\nතරුණිය පළ කරන ලද  ඡායාරූප අතර මුස්ලිමි පූජකවරයකු සමග ගත්  ඡායාරූපයක් ද වූ බව සදහන්.\nඅදාළ තරුණියගේ මව්පියන් ප්‍රකාශකර ඇත්තේ සහෝදරයා සමග ඇතිවු මතබේධයකින් අනතුරුව ඔහු සිය සහෝදරියගේ ගෙල මිරිකා ඝාතනය කර ඇති බවයි.\nවිප්ලවකාරී සෙල්ෆි ඡායාරූප හේතුවෙන් සාමාජජාල වෙබ් අඩවිවල ජනප්‍රිය වූ ඇය සිය පවුලට අගෞරවයක් කර ඇති බව පවසමින් සහෝදරයා මෙම ඝාතනය සිදුකර ඇති බව සඳහන්.\nතමාට එල්ලවූ තර්ජන හේතුවෙන් ඇය සිය පදිංචිය පන්ජාබයේ සිට කරච්චියට වෙනස් කරනු ලැබූයේ මෑතකදියි.\nමෙම ඝාතනයට අදාළ සැකකාර සහෝදරයා මෙතෙක් ආරක්ෂක අංශ විසින් අත්අඩංගුවට ගෙන නැහැ.\nකෙසේවෙතත් ඔහුගේ දෙමව්පියන් පොලිස් භාරයට ගෙන ඇති බවයි විදෙස් පුවත් සේවාවල දැක්වෙන්නේ.\nවිදෙස් පුවත් සේවා පෙන්වා දෙන්නේ ආගමට පටහැනි ක්‍රියා සිදු කරන කාන්තාවන් ඝාතනය කිරීම පකිස්ථානයේ නිරන්තරයෙන් සිදුවන්නක් බවයි.\nඇගේ ඝාතනය හෙළා දකින සිනමා අධ්‍යක්‍ෂ ෂර්මීන් ඔබයිඩ් චිනෝයි කියා සිටියේ පාකිස්ථානයේ කිසිදු කාන්තාවක් ආරක්ෂිත නොවන බවයි.\nෂර්මීන් ඔබයිඞ්ගේ අ ගර්ල් ඉන් ද රිවර් චිත්‍රපටයට මේ වසරේ ඔස්කාර් සම්මානයද හිමිවුණා.\nඑම චිත්‍රපටයෙන් කියවෙන්නේද මිනිසත් බවේ අයිතීන් අහිමිවී ඇති පාකිස්ථාන කාන්තා පරපුර පිළිබඳවයි.",
       "URL": "https://www.hirunews.lk/138213/සමාජ-මාධ්‍ය-තුළ-ජනප්‍රිය-වූ-තරුණියක්-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=612"
}