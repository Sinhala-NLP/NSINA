{
       "Source": "hirunews",
       "Timestamp": "Wednesday, 26 June 2013 - 13:20",
       "Headline": "චීන ගඟනගාමීන් මහ පොලොවට.",
       "News Content": "චීනයේ දෙවන ගගනගාමිනිය ඇතුළු අභ්‍යාවකාශයේ දින 15 ක් ගත කළ චීන ගගනගාමීන් තුන් දෙනෙකු අද නැවතත් මහ පොලොවට පැමිණුණා. ෂෙන්ෂූ දහය අභ්‍යාවකාශ යානයෙන් උඩුගුවනට ගිය ඔවුන් චීනය විසින් කක්ෂගත කර ඇති ටියන්ගොන් එක මධ්‍යස්ථානය සමග එක්වී පර්යේෂණවල නිරත වුණා. ෂෙන්ෂූ දහය චාරිකාව චීනය අභ්‍යාවකාශයට මිනිසෙකු යවා ගතවු වසර 10 තුළ ක්‍රියාත්මක වූ පස්වන චාරිකාවයි. චීන ගගනගාමීන් රැගත් යානය ඉනර් මොංගෝලියා කලාපයේ තණ බිමක් වෙත ගොඩබස්සවන අයුරු එරට රාජ්‍ය රූපවාහිණිය මගින් විකාශය කළා. මෙම චාරිකාවට එක්වු නී හයිෂෙන්ග් වැඩිම කාලයක් එනම් පැය 470 ක් උඩු ගුවනේ ගතකර ඇති ගගනගාමීයා බවට පත්වුණා. එමෙන්ම, චීනයේ දෙවන ගගනගාමිනිය වන වෑන් යැපින් අභ්‍යාවකාශයේ සිට දේශනයක් පැවැත්වු ප්‍රථම චීන ජාතිකයා බවට පත්වූයේද මෙම චාරිකාවේදීයි.",
       "URL": "https://www.hirunews.lk/61788/චීන-ගඟනගාමීන්-මහ-පොලොවට",
       "Category": "International News",
       "Parent URL": "https://www.hirunews.lk/international-news.php?pageID=828"
}