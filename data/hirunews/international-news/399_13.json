{
       "Source": "hirunews",
       "Timestamp": "Tuesday, 30 January 2018 - 13:01",
       "Headline": "මැලේසියාව ‘‘පද්මාවත්’’ තහනම් කරයි",
       "News Content": "මුස්ලිම් - හින්දු සහ සම්බන්ධය නිරූපණය කරන ඓතිහාසික වෘත්තාන්තයක් පදනම් කර ගත් පද්මාවත් චිත්‍රපටය මැලේසියාව විසින් එරට ප්‍රදර්ශනය කිරීම තහනම් කර තිබෙනවා.\nඉන්දීය සම්භවයක් සහිත විශාල ජනකොටසක් වෙසෙන මැලේසියාව හින්දි චිත්‍රපට සදහා ප්‍රධාන වෙළදපොලක් ලෙසයි සැලකෙන්නේ.\nකෙසේ නමුත්, මුස්ලිම් බහුතරයක් වෙසෙන මැලේසියාවේ චිත්‍රපට පාලක මණ්ඩලය ප්‍රකාශ කර ඇත්තේ මෙම චිත්‍රපටය ඉස්ලාම් දහමට සංවේදි වන බැවින් ප්‍රදර්ශනය සදහා අනුමත කළ නොහැකි බවයි.\nමැලේසියාවේ චිත්‍රපට පාලක මණ්ඩලයට පුළුල් බලතල හිමිවන අතර, එහි තීන්දු අධිකරණය ඉදිරියේ හෝ අභියෝග කළ හැකි වන්නේ නැහැ.\nපද්මාවත් චිත්‍රපටය මැලේසියාව විසින් මෙලෙස තහනම් කළ ද එය ප්‍රදර්ශනයේ මුල් දින 3 තුළ ඉන්දීය රුපියල් කෝටි 56 කට වැඩි ප්‍රමාණයක් උපයා තිබෙනවා.",
       "URL": "https://www.hirunews.lk/182409/මැලේසියාව-පද්මාවත්-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=399"
}