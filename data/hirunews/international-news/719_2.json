{
       "Source": "hirunews",
       "Timestamp": "Thursday, 16 July 2015 - 8:37",
       "Headline": "ඉරානය සමඟ අත්සන් කළ ගිවිසුම ගැන කථා කරන ඔබාමා",
       "News Content": "ඉරානය සමඟ අත්සන් කළ න්‍යෂ්ටික ගිවිසුම පිළිබඳව ලොව පුරා ජනතාවගෙන් සියයට 99ක් තමා ගත් තීරණය සමග සිටින බව ඇමරිකානු ජනාධිපති බැරැක් ඔබාමා පවසනවා. තම තීරණය හෙළා දකින ලද පුද්ගලයන්ට අභියෝගයක් ඉදිරිපත් කළ ඇමරිකානු ජනාධිපතිවරයා හැකිනම් මීට වඩා ඵලදායී විසඳුමක් ඉදිරිපත් කරන ලෙස ඉල්ලා සිටියා. ඉරානය සමඟ අත්සන් කළ නව න්‍යෂ්ටික ගිවිසුම ලබන සතියේ ජගත් ආරක්ෂක මණ්ඩලයට ඉදිරිපත් කිරීමට නියමිතයි. එහිදී එය සම්මත වුවහොත් ඉරානයට පනවා ඇති සම්බාධක අවම වන අතර ඊට ප්‍රතිචාර ලෙස ඉරානය සිය න්‍යෂ්ටික ක්‍රියාකාරකම් අවම කරනු ඇති.",
       "URL": "https://www.hirunews.lk/113237/ඉරානය-සමඟ-අත්සන්-කළ-ගිවිසුම-ගැන-කථා-කරන-ඔබාමා",
       "Category": "International News",
       "Parent URL": "https://www.hirunews.lk/international-news.php?pageID=719"
}