{
       "Source": "hirunews",
       "Timestamp": "Friday, 06 November 2020 - 17:02",
       "Headline": "ජෝ බයිඩ්න් ජයග්‍රහණයට ළං වෙයි",
       "News Content": "ඇමෙරිකානු ජනාධිපතිවරණයේ තවදුරටත් ඡන්ද ගණන් කරමින් පවතින තීරණාත්මක ප්‍රාන්තයක් වන ජෝර්ජියාවේ ජනපති ට්‍රම්ප් අභිබවා ඉදිරියට පැමිණීමට ඩිමොක්‍රටික් අපේක්ෂක ජෝ බයිඩ්න් සමත් වුණා.\nජෝ බයිඩ්න් මේ වනවිට ජයග්‍රහණය සඳහා අවශ්‍ය කොට්ඨාශ නියෝජිත ඡන්ද 270 න් 264 ක් හිමිකරගෙන සිටින අතර ජෝර්ජියා ප්‍රාන්තය ද  හිමිවුවහොත් ඔහුගේ නියෝජිත ඡන්ද සංඛ්‍යාව 286 දක්වා ඉහළ යනු ඇති.\nජනපති ට්‍රම්ප්ට තවදුරටත් ජයග්‍රහණය ගැන බලාපොරොත්තු තබා ගැනීම අසීරු වන්නේ ඔහුට ඒ සඳහා ජෝර්ජියා සහ පෙන්සිල්වේනියා යන ප්‍රාන්ත දෙකම ජයග්‍රහණය කළ යුතු බැවින්.\nකෙසේ නමුත්, ඇමරිකානු ජනපතිවරණයේ ප්‍රාන්ත 50 න් මෙතෙක් නිල ප්‍රතිඵල ලැබී ඇත්තේ 11ක පමණයි.\nප්‍රාන්ත 6 ක ඡන්ද ගණන් කිරීම් තවදුරටත් සිදුවනවා.",
       "URL": "https://www.hirunews.lk/254157/ජෝ-බයිඩ්න්-ජයග්‍රහණයට-ළං-වෙයි",
       "Category": "International News",
       "Parent URL": "https://www.hirunews.lk/international-news.php?pageID=155"
}