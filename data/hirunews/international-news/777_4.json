{
       "Source": "hirunews",
       "Timestamp": "Tuesday, 17 December 2013 - 8:40",
       "Headline": "හාවඞ් විශ්වවිද්‍යාලයේ බෝම්බ බියක්.",
       "News Content": "ඇමරිකා එක්සත් ජනපදයේ මැසචුසෙට් හි කීර්තිමත් හාවඞ් විශ්වවිද්‍යාලයේ ශාලාවක බෝම්බ ඇති බවට ලැබුණු තොරතුරක් මත ඊයේ එහි දැවැන්ත පරීක්ෂාවක් සිදුකෙරුණා. මේ නිසා ඊයේ පැවැති අවසන් වසරේ විභාග ද තාවකාලිකව අත්හිටුවීමට සිදුවූ බව සදහන්. විශ්වවිද්‍යාල පොලීසිය සහ ආරක්ෂක අංශ එහි ශිෂ්‍යයන් ඉවත් කොට මෙම පරීක්ෂාව සිදුකර තිබෙනවා. කෙසේ නමුත්, විශ්වවිද්‍යාල පරිශ්‍රයේ තිබී පුපුරණ ද්‍රව්‍ය කිසිවක් හමු නොවූ අතර, එහි බෝම්බ පවතින බවට ලැබී ඇත්තේ සාවද්‍ය තොරතුරක් බවයි දැන් විශ්වාස කෙරෙන්නේ. විශ්වවිද්‍යාල කටයුතු දැන් යළි ආරම්භ වී තිබෙනවා.",
       "URL": "https://www.hirunews.lk/73571/හාවඞ්-විශ්වවිද්‍යාලයේ-බෝම්බ-බියක්",
       "Category": "International News",
       "Parent URL": "https://www.hirunews.lk/international-news.php?pageID=777"
}