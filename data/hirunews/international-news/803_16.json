{
       "Source": "hirunews",
       "Timestamp": "Sunday, 15 September 2013 - 14:36",
       "Headline": "ලොව වයස්ගතම මිනිසා මියයයි.",
       "News Content": "ලෝකයේ වයස්ගතම මිනිසා ලෙස ගිනස් වාර්තා පොතට ඇතුළත්ව සිටි ඇමරිකාවේ නයගරා දිය ඇල්ල ආසන්නයේ වාසය කරන 112 හැවිරිදි සලූස්ටියානෝ සන්චෙස් පසුගිය සිකුරාදා මියගිය බව වාර්තාවනවා. 1901 වසරේ ජූනි 8 වැනිදා ස්පාඤ්ඤයේ උපත ලැබූ සන්චෙස් ස්වෝත්සාහයෙන් සංගීතය උගත් පුද්ගලයෙකු වන අතර 1920 වසරේ ඇමරිකාවට පැමිණ පතල් කම්කරුවෙකු ලෙස සේවය කර තිබෙනවා. සන්චෙස් ලොව වයස්ගතම මිනිසා බවට පත්වූයේ එම වාර්තාව ඉසිලූ 116 හැවිරිදි ජපානයේ ජිරොමන් කිමූරා පසුගිය ජූනි මාසයේදී මියයාමෙන් අනතුරුවයි. කෙසේ නමුත් ලොව දැනට ජීවත්ව සිටින වයස්ගතම තැනැත්තා හෝ තැනැත්තිය ලෙස ගිනස් වාර්තා පොතේ සඳහන් වන්නේ කාන්තාවක්. ඇය ජපානයේ 115 හැවිරිදි මිසාවෝ ඔකාවා.",
       "URL": "https://www.hirunews.lk/67250/ලොව-වයස්ගතම-මිනිසා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=803"
}