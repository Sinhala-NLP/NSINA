{
       "Source": "hirunews",
       "Timestamp": "Saturday, 07 October 2017 - 15:09",
       "Headline": "ඩෙන්මාර්ක මාධ්‍යවේදීනියකගේ හිස සහ දෙපා සොයා ගැනේ",
       "News Content": "නිවසේදී නිෂ්පාදනය කරන ලද සබ්මැරීනයක අත්හදා බැලීමේ චාරිකාවක නිරතව සිටියදී ජීවිතක්ෂයට පත්වූ ඩෙන්මාර්ක මාධ්‍යවේදිනියකගේ හිස සහ දෙපා එරට ආරක්ෂක විසින් සොයා ගෙන තිබෙනවා.\nඅදාළ සබ්මැරීනය නිෂ්පාදනය කළ පුද්ගලයා සමග ඇය එම චාරිකාවට එක්ව තිබූ අතර එහිදී සබ්මැරීනය මුහුදුබත් වීමෙන් පසු එය නිෂ්පාදනය කළ පුද්ගලයා ගලවා ගැනීමට එරට ආරක්ෂක අංශ කටයුතු කර තිබුණා.\nකෙසේ වෙතත්, ඩෙන්මාර්ක පොලිසිය විසින් ඔහුට එරෙහිව එම මාධ්‍යවේදීනිය ඝාතනය කිරීමේ චෝදනා ගොනුකර තිබෙනවා.\nමීට පෙර එම මාධ්‍යවේදිනියගේ ශරීරයේ අනෙකුත් කොටස් කෝපන්හේගන් නුවර වෙරළට ගොඩගසා තිබියදී සොයා ගෙන තිබූ බවයි විදෙස් වාර්තා සදහන් කළේ.\nඇයගේ මරණයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/172848/ඩෙන්මාර්ක-මාධ්‍යවේදීනියකගේ-හිස-සහ-දෙපා-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=432"
}