{
       "Source": "hirunews",
       "Timestamp": "Saturday, 03 October 2015 - 16:21",
       "Headline": "බංග්ලාදේශයේදී තවත් විදේශිකයෙකු ඝාතනයට ලක්වේ",
       "News Content": "බංග්ලාදේශයේ - ඩකා අගනුවරට කිලෝමීටර් 335 ක් උතුරෙන් වූ රන්ග්පූර් නගරයේදී ජපාන ජාතිකයෙකු අද (03)  උදෑසන වෙඩි තබා ඝාතනය කර තිබෙනවා. ජපාන ජාතිකයා බංග්ලාදේශයේ උපත ලැබූවෙකු බව සඳහන්. 65 හැවිරිදි හෝෂි කුනියෝ නමැති මොහු වෙඩි පහරට ලක්වීමෙන් පසු රෝහල් ගත කිරීමේදී මියගිය බවයි විදෙස් වාර්තා සඳහන් කළේ.\nමෙම සිද්ධිය වාර්තා වන්නේ බංග්ලාදේශයේ ආහාර සුරක්ෂිතතා ව්‍යාපෘතියක නිරත වූ ඉතාලි ජාතිකයෙකු වෙඩි තබා ඝාතනය කර සතියක් ගතවීමට පෙරයි. එම ඉතාලි ජාතිකයා ඝාතනය කළේ තමන් බව අයි.එස්. සංවිධානය ප්‍රකාශ කළා. එය අයි.එස්. සන්නද්ධ කල්ලිය බංග්ලාදේශයේදී සිදුකළ ප්‍රථම ඝාතනය ලෙසයි සැලකෙන්නේ.",
       "URL": "https://www.hirunews.lk/117765/බංග්ලාදේශයේදී-තවත්-විදේශිකයෙකු-ඝාතනයට-ලක්වේ",
       "Category": "International News",
       "Parent URL": "https://www.hirunews.lk/international-news.php?pageID=700"
}