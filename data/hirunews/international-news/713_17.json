{
       "Source": "hirunews",
       "Timestamp": "Wednesday, 05 August 2015 - 8:30",
       "Headline": "Update : ඉන්දියාවේ දුම්රිය අනතුරෙන් මිය ගිය සංඛ්‍යාව 28 දක්වා ඉහළට",
       "News Content": "ඉන්දියාවේ මධ්‍ය ප්‍රදේශ් හිදී සිදුවූ දුම්රිය අනතුරෙන් පුද්ගලයින් 28 දෙනෙකු මිය ගොස් 40 දෙනෙකු තුවාල ලබා තිබෙනවා. ගං වතුර හේතුවෙන් කැඞී ගිය පාලමක් මතින් ගමන් ගත් දුම්රිය දෙකක් ගඟකට වැටීමෙන් මෙම අනතුර සිදුව ඇති බවයි එන්.ඞී.ටී.වී. පුවත් සේවය මීට පෙර වාර්තා කළේ. කෙසේ වෙතත්, පසුව එම පුවත් සේවය අදාළ වාර්තාව වෙනස් කළ අතර, එහි දැක්වුණේ දුම්රිය දෙක ගං වතුරට හසුවීමෙන් මෙම අනතුර සිදුවූ බවයි. මේ දිනවල ඉන්දියාවට බලපා ඇති ගං වතුර හේතුවෙන් පුද්ගලයන් 178 දෙනෙකු මිය ගොස් මිලියන 10ක් පමණ පීඩාවට පත්ව සිටිනවා.\nUpdate : Wednesday, 05 August 2015 - 13:29\n------------------------------\nඉන්දියාවේ දුම්රිය දෙකක් ගඟකට වැටේ - 27ක් මරුට\nඉන්දියාවේ මධ්‍ය ප්‍රදේශ් හිදී සිදුවූ දුම්රිය අනතුරෙන් පුද්ගලයින් 27 දෙනෙකු මිය ගොස් 40 දෙනෙකු තුවාල ලබා තිබෙනවා. ගං වතුර හේතුවෙන් කැඞී ගිය පාලමක් මතින් ගමන් ගත් දුම්රිය දෙකක් ගඟකට වැටීමෙන් මෙම අනතුර සිදුව ඇති බවයි එන්.ඞී.ටී.වී. පුවත් සේවය මීට පෙර වාර්තා කළේ. කෙසේ වෙතත්, දැන් එම පුවත් සේවය සිය වාර්තාව වෙනස් කර ඇති අතර, එහි දැක්වෙන්නේ දුම්රිය දෙක ගං වතුරට හසුවීමෙන් මෙම අනතුර සිදුව ඇති බවයි. අනතුරෙන් පුද්ගලයින් 300ක් පමණ මේ වන විට බේරාගෙන තිබෙනවා. මේ දිනවල ඉන්දියාවට බලපා ඇති ගං වතුර හේතුවෙන් පුද්ගලයන් 178 දෙනෙකු මිය ගොස් මිලියන 10ක් පමණ පීඩාවට පත්ව සිටිනවා.",
       "URL": "https://www.hirunews.lk/114358/ඉන්දියාවේ-දුම්රිය-දෙකක්-ගඟකට-වැටේ-27ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=713"
}