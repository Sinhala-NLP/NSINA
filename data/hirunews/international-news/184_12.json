{
       "Source": "hirunews",
       "Timestamp": "Sunday, 19 April 2020 - 14:08",
       "Headline": "නයිජීරියානු ජනපතිගේ කාර්ය මණ්ඩල ප්‍රධානියා කොරෝනා වෛරසයෙන් මරුට",
       "News Content": "නයිජීරියානු ජනාධිපති මුහම්මදු බුහාරිගේ කාර්ය මණ්ඩල ප්‍රධානී අබා කයාරි කොරෝනා වෛරසය ආසාදනය වීමෙන් ජීවිතක්ෂයට පත්වී තිබෙනවා.\n67 හැවිරිදි කයාරි නයිජීරියානු ජනාධිපතිවරයාගේ සමීපතමයෙකු ලෙස සැලකෙන අතර, පසුගිය වසරේ නැවත තේරී පත්වීමෙන් පසු ජනාධිපති බුහාරි අමාත්‍යවරුන්ට දැනුම් දුන්නේ සියළු සන්නිවේදන ඔහු හරහා සිදුකරන ලෙසයි.\nදියවැඩියාව ඇතුළු වෙනත් සෞඛ්‍ය  ගැටළු වලට ද මුහුණ දුන් නයිජීරියානු ජනාධිපති කාර්ය මණ්ඩල ප්‍රධානියාට කොරෝනා වෛරසය ආසාදනය වී ඇති බව වාර්තා වූයේ පසුගිය මාර්තු 24වන දායි.\nනයිජීරියාවේ කොරෝනා වෛරස් ආසාදිතයන් 543 දෙනෙකු වාර්තා වී ඇති අතර, එරට සිදුවී ඇති කොරෝනා මරණ සංඛ්‍යාව 19ක්.\nඅප්‍රිකානු මහද්වීපයේ කොරෝනා වෛරස් ව්‍යාප්තිය යුරෝපයට සාපේක්ෂව අඩු මට්ටමක පැවතුණ ද ලෝක සෞඛ්‍ය සංවිධානය අනතුරු අගවා සිටියේ අප්‍රිකාව කොරෝනා වෛරස් ව්‍යාප්තියේ මීළඟ කේන්ද්‍රය විය හැකි බවටයි.",
       "URL": "https://www.hirunews.lk/238973/නයිජීරියානු-ජනපතිගේ-කාර්ය-මණ්ඩල-ප්‍රධානියා-කොරෝනා-වෛරසයෙන්-මරුට",
       "Category": "International News",
       "Parent URL": "https://www.hirunews.lk/international-news.php?pageID=184"
}