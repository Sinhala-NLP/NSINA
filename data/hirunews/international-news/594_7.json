{
       "Source": "hirunews",
       "Timestamp": "Friday, 26 August 2016 - 10:03",
       "Headline": "බොලිවියාවේ අමාත්‍යවරයෙකු පැහැර ගෙන ගොස් ඝාතනය කෙරේ",
       "News Content": "ලතින් ඇමරිකානු බොලිවියා රාජ්‍යයේ නියෝජ්‍ය අභ්‍යන්තර කටයුතු අමාත්‍ය රොඩල්ෆෝ ඉලනේස් වර්ජනයේ නිරත පතල්කරුවන් විසින් පැහැර ගෙන ගොස් ඝාතනය කර තිබෙනවා.\nඑය කුරිරු මිලේච්ඡ ඝාතනයක් ලෙසයි බොලිවියානු රජය ප්‍රකාශ කළේ.\nවර්ජනයේ නිරත පතල් කම්කරුවන් පැන්ඩියුරෝ ප්‍රදේශයේ මහා මාර්ගය අවහිර කරමින් විරෝධතාවල නිරත වන අතර ඔවුන් අමාත්‍යවරයා මුදා හැරීම සදහා කොන්දේසි ඉදිරිපත් කර තිබුණා.\nකෙසේ නමුත් ඊයේ පස්වරුවේ ඔහු ඝාතනය කර ඇත්තේ අමාත්‍යවරයා මුදා ගැනීම සදහා පොලිසිය මැදිහත්වීමත් සමගයි.\nපතල්කරුවන් දෙදෙනෙකු ද ගැටුමේදී ජීවිතක්ෂයට පත්වුණා.",
       "URL": "https://www.hirunews.lk/141505/බොලිවියාවේ-අමාත්‍යවරයෙකු-පැහැර-ගෙන-ගොස්-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=594"
}