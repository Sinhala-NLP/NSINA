{
       "Source": "hirunews",
       "Timestamp": "Thursday, 25 February 2021 - 14:25",
       "Headline": "අන්ත දුගීභාවය තුරන් කල බව චීන ජනපති කියයි",
       "News Content": "මහජන චීනය අන්ත දුගීභාවය තුරන් කරමින් මානව විශ්මයක් නිර්මාණය කළ බව චීන ජනාධිපති ෂී ජින් පින් ප්‍රකාශ කළා.\nබීජිං නුවර අද පැවති උත්සවයකදී ඔහු ඒ සඳහා දායක වූ ප්‍රජා නායකයන් වෙත සම්මාන පුද කිරීමට ද එක්වුණා.\nලොව අන් කිසිදු රටක් මෙතරම් කෙටි කාලයක් තුලදී අන්ත දුගීභාවය තුරන් කිරීමට සමත් නොවූ අතර, චීන අත්දැකීම සංවර්ධනය වෙමින් පවත්නා අනෙකුත් රටවල් සමඟ බෙදා ගැනීමට සූදානම් බවයි ජනපති ෂී ජින් පින් සඳහන් කළේ.\nචීනයේ සියලුම වැසියන් අන්ත දුගීභාවයේ සීමාව වන දිනකට ඩොලර් 1 යි 90 ක ආදායම් සාමාන්‍යය අභිබවා දැන් ඩොලර් 2 යි 30 ක අවම දෛනික ආදායමක් ලබනවා.\nචීනය 70 දශකයේ වෙළඳපොල ප්‍රතිසංස්කරණ හඳුන්වාදීමෙන් පසු මිලියන 800 ක ජනතාව අන්ත දුගීභාවයෙන් මුදා ඇති බව ලෝක බැංකුව ද පිළිගෙන ඇති කරුණක්.",
       "URL": "https://www.hirunews.lk/263655/අන්ත-දුගීභාවය-තුරන්-කල-බව-චීන-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=134"
}