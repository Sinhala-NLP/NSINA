{
       "Source": "hirunews",
       "Timestamp": "Saturday, 16 October 2021 - 9:07",
       "Headline": "නොවැම්බර් 08 වනදා සිට ඇමරිකාවට එන්න දොර ඇරෙන පිරිස් මෙන්න",
       "News Content": "පූර්ණ එන්නත්කරණය ලැබූ විදේශීය සංචාරකයන් සඳහා ඇමරිකා එක්සත් ජනපදයේ දේශසීමා නොවැම්බර් 08 වනදා සිට විවෘත කෙරෙන බව ධවල මන්දිරය ඊයේ නිවේදනය කළා.\nඒ සඳහා ඇමරිකාවට ඇතුලුවීමට පැය 72 කට පෙර සිදුකළ කොරෝනා පරීක්ෂණයකින් ආසාදිතයෙකු නොවන බව තහවුරු විය යුතුයි.\nමෙම තීරණය ප්‍රකාශයට පත් කෙරුණේ පසුගිය වසර මුලදී ඇමරිකාව හඳුන්වාදුන් දැඩි සීමාවන් ලිහිල් කිරීමේ පියවරක් ලෙසින්.\nනව තීරණය ඇමරිකාව සංචාරක තහනමක් පනවා තිබූ යුරෝපා සංගමයට අයත් රටවල් 26 මෙන්ම එක්සත් රාජධානිය, බ්‍රසීලය, චීනය, ඉන්දියාව, ඉරානය, අයර්ලන්තය සහ දකුණු අප්‍රිකාව සඳහා බලපැවැත්වෙනු ඇති.",
       "URL": "https://www.hirunews.lk/285142/නොවැම්බර්-08-වනදා-සිට-ඇමරිකාවට-එන්න-දොර-ඇරෙන-පිරිස්-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=88"
}