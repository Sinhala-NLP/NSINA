{
       "Source": "hirunews",
       "Timestamp": "Sunday, 28 June 2015 - 14:22",
       "Headline": "ඉන්දියාවේ භූ කම්පනය භූතානයටත් දැනේ",
       "News Content": "ඊසාන දිග ඉන්දියාවේ ඇසෑම් ප්‍රාන්තයේ අද (28) උදෑසන සිදුවූ භූ කම්පනය අසල්වැසි භූතානයට දැනී ඇති බව ඉන්දීය මාධ්‍ය සඳහන් කළා. ඉන්දියාවේ ඇසෑම් සහ බටහිර බෙංගාල ප්‍රාන්තවලට රික්ටර් පරිමාණයේ 5.6ක ප්‍රබලතාවකින් යුත් මෙම භූ කම්පනය බලපා තිබෙනවා. භූ කම්පනයේ කේන්ද්‍රය පිහිටි කොක්රාජ්හාර් ප්‍රදේශයේ දුම්රිය ස්ථානය අසල පැරණි තාප්පයක් කඩා වැටීමෙන් පුද්ගලයන් 3 දෙනෙකු තුවාල ලැබුවා. එහිදී තුවාල ලබා ඇත්තේ පදික වේදිකාවේ වෙළඳාම් කළ එළවළු වෙළෙන්දන්. භූ කම්පනය නිසා අසෑමයේ - චිරාන් ප්‍රදේශයේ පිහිටි ඉපැරණි සිංහ මූර්තියක් කඩා වැටුණු බව ද ඉන්දීය මාධ්‍ය වැඩිදුරටත් සඳහන් කළා.",
       "URL": "https://www.hirunews.lk/112253/ඉන්දියාවේ-භූ-කම්පනය-භූතානයටත්-දැනේ",
       "Category": "International News",
       "Parent URL": "https://www.hirunews.lk/international-news.php?pageID=723"
}