{
       "Source": "hirunews",
       "Timestamp": "Wednesday, 27 February 2013 - 9:32",
       "Headline": "ඉතාලි මීළග ආණ්ඩුව පිහිටුවන්නේ විකට රංගන ශිල්පියෙක්.",
       "News Content": "ඉතාලියේ මීළඟ ආණ්ඩුව පිහිටුවන පුද්ගලයා විකට රංගන ශිල්පියෙකු බවට පත්ව ඇතැයි විදෙස් වාර්තා සඳහන් කළා. මේ වන විට නිකුත්ව ඇති ඡන්ද ප්‍රතිඵල අනුව ලියුගි බර්සානිගේ මධ්‍යම වාමාංශික පක්ෂය හා සිල්වියෝ බර්ලස්කෝනිගේ දක්ෂිණාංශික පක්ෂය අතර ඇත්තේ කරට කර ප්‍රතිඵලයක්. ඒ හේතුවෙන් පක්ෂ දෙකටම ආණ්ඩුවක් පිහිටුවීමේ හැකියාවක් නොමැති බවයි වාර්තා වන්නේ. බෙපේ ග්‍රීලෝගේ, ෆයිව්ස්ටාර් සංවිධානයේ සහාය ආණ්ඩු බලය පිහිටුවීමට අනිවාර්ය සාධකයක් බවට පත්ව තිබෙනවා. ඒ අනුව රංගන ශිල්පී බෙපේ ග්‍රීලෝගේ තම සහාය පළ කරන්නේ කුමන කණ්ඩායමකට ද යන්න මෙතෙක් ප්‍රකාශ කර නොමැති අතර ඔහු පවසන්නේ කුමන පාර්ශවයකට සහාය දැක්වුවද ආණ්ඩුවේ දෙවැනි ස්ථානය තම පාර්ශවයට හිමි විය යුතු බවයි.",
       "URL": "https://www.hirunews.lk/54195/ඉතාලි-මීළග-ආණ්ඩුව-පිහිටුවන්නේ-විකට-රංගන-ශිල්පියෙක්",
       "Category": "International News",
       "Parent URL": "https://www.hirunews.lk/international-news.php?pageID=860"
}