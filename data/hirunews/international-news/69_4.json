{
       "Source": "hirunews",
       "Timestamp": "Friday, 07 January 2022 - 8:05",
       "Headline": "රුසියානු හමුදා ඛණ්ඩයක් කසක්ස්ථානයට",
       "News Content": "ඉන්ධන මිල ඉහළ නැංවීමට එරෙහි ව පැනනැගී ඇති ආණ්ඩු විරෝධී උද්ඝෝෂණ මර්දනය කිරීම සඳහා කසක්ස්ථාන රජයේ ඉල්ලීම මත රුසියානු හමුදා ඛණ්ඩයක් එහි පැමිණ ඇති බව වාර්තා වනවා.\nඑරට විශාලතම නගරය වන අල්මාටි වෙතින් වෙඩි හඬ ඇසුණු අතර, විරෝධතාකරුවන් පිරිසක් මියගොස් ඇති බව ද සඳහන්.\nකසක්ථානයේ රුසියානු හිතවාදී ජනාධිපති කසායම් ටොකයෙව් ප්‍රකාශ කළේ, විදේශ බලවේග මගින් තම රට තුළ විරෝධතා මෙහෙයවන බවයි.\nකසක්ස්ථානය, රුසියාවේ රැකවරණය ලබන ආරක්ෂක ගිවිසුම් සංවිධානයට අයත් රටක්.",
       "URL": "https://www.hirunews.lk/293255/රුසියානු-හමුදා-ඛණ්ඩයක්-කසක්ස්ථානයට",
       "Category": "International News",
       "Parent URL": "https://www.hirunews.lk/international-news.php?pageID=69"
}