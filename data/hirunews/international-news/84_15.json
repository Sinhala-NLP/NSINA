{
       "Source": "hirunews",
       "Timestamp": "Friday, 29 October 2021 - 8:05",
       "Headline": "ආසියාවේ විශාලතම මත්ද්‍රව්‍ය තොගය ලාඕසයෙන්",
       "News Content": "ආසියාකරයෙන් මෙතෙක් හමු වූ විශාලතම මත්ද්‍රව්‍ය තොගය ලාඕසයේ පොලිසිය විසින් වටලා ඇති බව ජගත් සංවිධානය පවසනවා.\nමත්ද්‍රව්‍ය සහ අපරාධ පිළිබඳ එක්සත් ජාතීන්ගේ කාර්යාලයේ අග්නිදිග ආසියානු කලාපීය නියෝජිත ජෙරමි ඩග්ලස් කියා සිටියේ,මෙතම් - ෆෙටමින් හෙවත් අයිස් මත්පෙති මිලියන 55ක් සහ ක්‍රිස්ටල් මෙත් ටොන් 1.5ක් මෙලෙස සොයාගෙන ඇති බවයි.\nතායිලන්ත සහ මියන්මාර දේශසීමා කරගත් බොකියෝ ප්‍රදේශයේදී ට්‍රක් රථයකින් මෙම මත්ද්‍රව්‍ය තොගය සොයාගෙන ඇති බව සඳහන්.\nමෙම ප්‍රදේශය බොහෝ කළක සිට මත්ද්‍රව්‍ය නිෂ්පාදනය කරන රන් ත්‍රිකෝණයට අයත්.\nලාඕස පොලීසිය මෑතකදී මෙම ප්‍රදේශයේ සිදුකළ තවත් මෙහෙයුම් දෙකකින් ඇම්ෆෙටමින් මත්පෙති මිලියන 16 ක්ද සොයාගනු ලැබුවා.\nමියන්මාරයේ ෂාන් ප්‍රාන්තයේ  පවතින කළහකාරී තත්වය හේතුවෙන් රන් ත්‍රිකෝණයේ මත්ද්‍රව්‍ය නිෂ්පාදනය පසුගිය කාලය තුළ ශීඝ්‍රයෙන් ඉහළ ගොස් තිබෙනවා.\nචීනය, ලාඕසය සහ තායිලන්තය අතර පිහිටි මත්ද්‍රව්‍ය ජාවාරම්කරුවන්ගේ පාරාදීසය මෙලෙස රන් ත්‍රිකෝණය ලෙස හැඳින්වෙනවා.",
       "URL": "https://www.hirunews.lk/286357/ආසියාවේ-විශාලතම-මත්ද්‍රව්‍ය-තොගය-ලාඕසයෙන්",
       "Category": "International News",
       "Parent URL": "https://www.hirunews.lk/international-news.php?pageID=84"
}