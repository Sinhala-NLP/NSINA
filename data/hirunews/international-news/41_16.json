{
       "Source": "hirunews",
       "Timestamp": "Friday, 01 July 2022 - 7:22",
       "Headline": "ඇමරිකානු ශ්‍රේෂ්ඨාධිකරණයෙන් ඓතිහාසික තීන්දුවක්",
       "News Content": "හරිතාගාර වායු විමෝචනය අවම කිරීමේ බලය ඇමරිකා එක්සත් ජනපද පරිසර ආරක්ෂණ ඒජන්සියට අහිමි වී තිබෙනවා.\nඒ එරට ශ්‍රේෂ්ඨාධිකරණය ලබාදුන් ඓතිහාසික තීන්දුවක් සමඟින්.\nඒ අනුව ජනාධිපති ජෝ බයිඩ්න්ගේ දේශගුණ සැලසුම්වල පසුබෑමක් සිදු වන බවයි විදෙස් මාධ්‍ය වාර්තා කළේ.\nකෙසේ වෙතත් මෙම තීන්දුව මඟින් පරිසර සංරක්ෂණයට එල්ල වන බලපෑම වැඩිවන බව යි ඇමරිකානු ජනාධිපතිවරයා පෙන්වා දී ඇත්තේ.\nඑමෙන්ම පරිසරයට එල්ල වන බලපෑම් අවම කිරීම සඳහා තමන් ගන්නා ක්‍රියාමාර්ග අත්නොහරින බව ද ඇමරිකානු ජනාධිපතිවරයා සඳහන් කර තිබෙනවා.\nශ්‍රේෂ්ඨාධිකරණයේ මෙම නඩුව ගොනුකර තිබුණේ, බටහිර වර්ජිනියා ප්‍රාන්තය සහ තවත් ප්‍රාන්ත 18ක මහා පරිමාණ ගල්අඟුරු සමාගම් කිහිපයක් විසින්.",
       "URL": "https://www.hirunews.lk/308686/ඇමරිකානු-ශ්‍රේෂ්ඨාධිකරණයෙන්-ඓතිහාසික-තීන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=41"
}