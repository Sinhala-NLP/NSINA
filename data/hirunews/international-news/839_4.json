{
       "Source": "hirunews",
       "Timestamp": "Sunday, 19 May 2013 - 13:02",
       "Headline": "මියන්මාර ජනපති ඇමෙරිකාවට.",
       "News Content": "මියන්මාර ජනාධිපති තෙයින් සෙයින් ඊයේ සිය ඇමරිකානු සංචාරය ආරම්භ කළා. වසර 50කට පසු ඇමරිකාවේ සංචාරයක නිරතවන ප්‍රථම මියන්මාර නායකයා ඔහුයි. හිටපු හමුදා ජනරාල් තෙයින් සෙයින්ට ඇමරිකාවේ සංචාරයක් සඳහා ආරාධනා ලැබුණේ මියන්මාරයේ දේශපාලන ප්‍රතිසංස්කරණ ආරම්භ කිරීමත් සමගයි. වොෂිංටනයේදී ඔහු ජනාධිපති බැරැක් ඔබාමා ඇතුලූ ඇමරිකානු නායකයන් සමග සාකච්ඡා කරනු ඇති. මියන්මාර නායකයෙකු අවසන් වරට ධවල මන්දිරයට පිවිසුණේ 1966 වසරේදියි. ඉන්පසු දශක ගණනාවක් මියන්මාරයේ පාලනය හමුදා නායකයන් අතට පත්වුණා. විපක්ෂ නායිකා අවුන්සාන් සුඛී නිදහස් කර ප්‍රජාතන්ත්‍රවාදී ප්‍රවාහයට එක් කරගැනීම ඇතුලූ පියවර හේතුවෙන් ඇමරිකාව ඇතුලූ බටහිර රටවල් මියන්මාරයට එරෙහි සම්බාධක ඉවත්කරනු ලැබුවා. ජනාධිපති තෙයින් සෙයින් මියන්මාරයේදී ඇමරිකානු ව්‍යාපාරික ප්‍රජාවද මුණගැසීමටද නියමිතයි. ඔවුන්ට මියන්මාරයේ ආයෝජන සිදුකිරීම සඳහා දැන් අවසර ලැබී තිබෙනවා.",
       "URL": "https://www.hirunews.lk/59258/මියන්මාර-ජනපති-ඇමෙරිකාවට",
       "Category": "International News",
       "Parent URL": "https://www.hirunews.lk/international-news.php?pageID=839"
}