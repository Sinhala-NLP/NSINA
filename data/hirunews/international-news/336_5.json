{
       "Source": "hirunews",
       "Timestamp": "Thursday, 06 September 2018 - 7:37",
       "Headline": "ජපානයේ ප්‍රබල භූ කම්පනයක්",
       "News Content": "ජෙබී සුළි කුණාටුවෙන් බලපෑම් එල්ලවූ ජපානයේ ඊයේ රාත්‍රියේ ප්‍රබල භූ කම්පනයක් සිදුව තිබෙනවා. ජපානයේ හොකයිඩෝ දූපතේ සිදුව ඇති මෙම භූ කම්පනයේ ප්‍රබලත්වය සටහන් වූයේ  රික්ටර් මාපකයේ 6.6 ක් ලෙසයි.\nභූකම්පනය හේතුවෙන් පුද්ගලයින් 28 දෙනෙකු තුවාල ලබා ඇති අතර, නිවාස රැසකටද හානි සිදුව තිබෙනවා.\nහොකයිඩෝ දූපත තුළ භූ කම්පනයත් සමඟ නායයෑමක්ද වාර්තාවී ඇති බවයි විදෙස් මාධ්‍ය වාර්තා කළේ.\nමේ අතර වසර 25 කට පසු ජපානයට බලපෑ ප්‍රබල ජෙබී සුළි කුණාටුව හේතුවෙන් පුද්ගලයන් 11 දෙනෙකු මියගොස් 300 කට අධික සංඛ්‍යාවක් තුවාල ලැබුවා.",
       "URL": "https://www.hirunews.lk/199250/ජපානයේ-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=336"
}