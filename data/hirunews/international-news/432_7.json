{
       "Source": "hirunews",
       "Timestamp": "Monday, 09 October 2017 - 8:39",
       "Headline": "ජාතික ගීයට ක්‍රීඩකයින් ආචාර නොකිරීම හේතුවෙන් තරගය නැරඹීමට පැමිණි ඇමරිකානු උප ජනාධිපති පිටව යයි",
       "News Content": "ඇමරිකාවේ  රග්බි - පාපන්දු තරගයක් අතරතුරදී ක්‍රීඩකයින් ජාතික ගීයට ආචාර නොකිරීම හේතුවෙන් එය නැරඹීමට පැමිණි උප ජනාධිපති මයික් පෙන්ස් එම ස්ථානයෙන් ඉවත්ව ගොස් තිබෙනවා.\nඇමරිකාව තුළ කළු ජාතිකයන්ට සිදුවන හිරිහැරවලට විරෝධය දක්වමින් ක්‍රීඩකයින් ජාතික ගීය වාදනය වන අවස්ථාවේදී බිම දණ ගසාගෙන සිටින අයුරු විදෙස් මාධ්‍ය වාර්තා කර තිබුණා.\nමෙම සිද්ධිය සම්බන්ධයෙන් අදහස් දක්වමින් උප ජනාධිපති මයික් පෙන්ස් ට්විටර් පණිවුඩයකින් ප්‍රකාශ කර ඇත්තේ එම ක්‍රියාව එරට ජාතික ගීයට සහ හමුදා සෙබළුන්ට සිදුකළ අගෞරවයක් බවටයි.",
       "URL": "https://www.hirunews.lk/172963/ජාතික-ගීයට-ක්‍රීඩකයින්-ආචාර-නොකිරීම-හේතුවෙන්-තරගය-නැරඹීමට-පැමිණි-ඇමරිකානු-උප-ජනාධිපති-පිටව-යයි",
       "Category": "International News",
       "Parent URL": "https://www.hirunews.lk/international-news.php?pageID=432"
}