{
       "Source": "hirunews",
       "Timestamp": "Saturday, 20 June 2015 - 11:03",
       "Headline": "කළු ජාතිකයින් 9ක් ඝාතනය කළ සුදු ජාතික තරුණයා අධිකරණයට",
       "News Content": "ඇමරිකාවේ දකුණු කැරොලයිනා ප්‍රදේශයේ කළු ඇමරිකානුවන්ගේ දේවස්ථානයකට වෙඩි ප්‍රහාරයක් එල්ල කර එහි දේවගැතිවරයා ඇතුළු පුද්ගලයන් 9 දෙනෙකු ඝාතනය කළ ඩිලාන් රූෆ් 21 හැවිරිදි සුළු ජාතික තරුණයා ඊයේ අධිකරණය ඉදිරියේ පෙනී සිටියා. වෛරී අපරාධයක් ලෙස ඔහුට එරෙහිව මිනිමැරුම් චෝදනා එල්ල වනවා. කෙසේ නමුත්, ඝාතනයට ලක්වූ පුද්ගලයෙකුගේ දියණියක් අධිකරණයේදී ප්‍රකාශ කළේ ඔහුට සමාව ලබාදෙන බවයි. පසුගිය බදාදා මෙම ඝාතනය සිදුකළ ඩිලාන් රූෆ් පලා යමින් සිටියදී අත්අඩංගුවට ගැනුණේ කිලෝමීටර් 200ක් ඈතින් වූ ප්‍රදේශයකදියි. ඇමරිකාවේ කළු ජාතික කාන්තාවන් සියල්ලන් දූෂණයට ලක්වූ අය බවත්, කළු ජාතිකයන් තම රට ඔවුන්ගේ පාලනයට ගෙන ඇති බවත්, සුදු අන්තවාදී අදහස් දරන මෙම තරුණයා පැවසී යැයි සිද්ධියේදී දිවි ගලවා ගත් කාන්තාවක් ප්‍රකාශ කළා.",
       "URL": "https://www.hirunews.lk/111761/කළු-ජාතිකයින්-9ක්-ඝාතනය-කළ-සුදු-ජාතික-තරුණයා-අධිකරණයට",
       "Category": "International News",
       "Parent URL": "https://www.hirunews.lk/international-news.php?pageID=725"
}