{
       "Source": "hirunews",
       "Timestamp": "Sunday, 22 November 2015 - 13:37",
       "Headline": "ත්‍රස්ත බියක් හේතුවෙන් බ්‍රසල්ස් නුවර ආරක්ෂාව තර කෙරේ",
       "News Content": "බෙල්ජියමේ බ්‍රසල්ස් නුවරට ත්‍රස්තවාදී ප්‍රහාරයක් එල්ල විය හැකි බවට අනතුරු ඇඟවීමක් නිකුත් කර තිබෙනවා. ඒ, පැරිස් ප්‍රහාරයට සම්බන්ධ මරාගෙන මැරෙන බෝම්බකරුවෙකු බ්‍රසල්ස් නුවරට පැමිණ ඇති බවට ලැබී ඇති වාර්තා සමඟයි. මොහු සිරියාවට පළායාම සඳහා මෙලෙස බ්‍රසල්ස් නුවරට පැමිණ ඇති බවටද වාර්තා වනවා. ත්‍රස්තවාදී අනතුරු ඇඟවීම නිකුත් කිරීමත් සමඟ බ්‍රසල්ස් හි සියලූම සමාජශාලා, ආපනශාලා ඇතුළු අනෙකුත් වෙළඳසැල් වසා දමා ඇති බවද සඳහන්. බෙල්ජියම් අග්‍රාමාත්‍ය චාල්ස් මිචෙල් කියා සිටියේ ත්‍රස්තවාදී තර්ජන එල්ල විය හැකි බැවින් බ්‍රසල්ස් නුවර ආරක්ෂාවද තරකර ඇති බවයි.",
       "URL": "https://www.hirunews.lk/120648/ත්‍රස්ත-බියක්-හේතුවෙන්-බ්‍රසල්ස්-නුවර-ආරක්ෂාව-තර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=687"
}