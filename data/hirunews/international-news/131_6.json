{
       "Source": "hirunews",
       "Timestamp": "Tuesday, 09 March 2021 - 14:24",
       "Headline": "කොටු කළ මියන්මාර විරෝධතාකරුවන් මුදා හරී",
       "News Content": "මියන්මාර හමුදාව විසින් යැන්ගුන් අගනුවර වටලා සිටි විරෝධතාකරුවන්ට පිටව යාමට ඉඩ ලබා දී තිබෙනවා.\nවිරෝධතාකරුවන් සිය ගණනක් අගනුවර සැන්චුවන් ප්‍රදේශයේ ආරක්ෂක හමුදා විසින් වටලා සිටියේ හමුදා පාලකයින් පැනවු ඇඳිරි නීතිය නොතකා විරෝධතාවල නිරත වීම හේතුවෙන්.\nඊයේ ලෝක කාන්තා දිනයේ පෙළපාලියකට එත්ව සිටි කාන්තාවන් පිරිසක් ද ඒ අතර සිටි බව සඳහන්.\nකදුළු ගෑස් සහ පොලිස් ප්‍රහාරයන්ට ලක්ව සිටි මෙම යොවුන් විරෝධතාකරුවන්ට ආරක්ෂිතව නික්ම යාමට ඉඩ ලබාදෙන ලෙස ඇමරිකා එක්සත් ජනපදය මෙන්ම ජගත් සංවිධාන මහලේකම් අන්තෝනියෝ ගුටේරස් ද ඉල්ලා සිටියා.\nඔවුන්ට මියන්මාර වේලාවෙන් අද උදෑසන 6.30ට පමණ නික්ම යාමට හැකිව තිබෙනවා.\nපසුගිය පෙබරවාරි 1 වන දා මියන්මාර හමුදා විසින් බලය පැහැර ගත් පසු මේ දක්වා ආරක්ෂක හමුදා වෙඩි පහරින් පුද්ගලයන් 60කට වැඩි පිරිසක් ජීවිතක්ෂයට පත්ව ඇති අතර, අත්අඩංගුවට ගත් පිරිස 2000කට ආසන්නයි.",
       "URL": "https://www.hirunews.lk/264818/කොටු-කළ-මියන්මාර-විරෝධතාකරුවන්-මුදා-හරී",
       "Category": "International News",
       "Parent URL": "https://www.hirunews.lk/international-news.php?pageID=131"
}