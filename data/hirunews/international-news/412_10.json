{
       "Source": "hirunews",
       "Timestamp": "Tuesday, 19 December 2017 - 15:43",
       "Headline": "ආසියාකරයට තවත් යුද නැව්",
       "News Content": "නැගෙනහිර පැසිෆික් කලාපයේ සිට යුද නැව් රැගෙනවිත් ආසියාවේ සිය නාවික බලය ඉහළ නැංවීමට සූදානම් බව ඇමරිකානු නාවික හමුදාවේ මෙහෙයුම් ප්‍රධානී අද්මිරාල් ජෝන් රිචඩ්සන් ප්‍රකාශ කළා.\nජපානයේ යොකොසුකා වරායේ දී යූ.එස්.එස්. රොනල්ඩ් රීගන් යුද නෞකාවේ සිට මාධ්‍ය ඇමතූ ඔහු කියා සිටියේ ආසියා - පැසිෆික් කලාපයේ සිය නාවික බලය ශක්තිමත් කිරීමට තවත් බලකායක සහය අවශ්‍ය බවයි.\nදැනට නාවික හමුදාවේ 7 වන බලකාය ආසියා - පැසිෆික් කලාපයේ ඇමරිකානු නාවික බලය නියෝජනය කරනවා.\nදකුණු - චීන මුහුදේ අර්බුදකාරී තත්ත්වය මෙන්ම උතුරු කොරියානු න්‍යෂ්ටික අර්බුදය හේතුවෙන් සිය නාවික බලය තවදුරටත් ශක්තිමත් කිරීමේ අවශ්‍යතාවක් මතුව ඇති බවයි ඇමරිකානු අද්මිරාල්වරයා කියා සිටියා.",
       "URL": "https://www.hirunews.lk/178786/ආසියාකරයට-තවත්-යුද-නැව්",
       "Category": "International News",
       "Parent URL": "https://www.hirunews.lk/international-news.php?pageID=412"
}