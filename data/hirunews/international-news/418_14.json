{
       "Source": "hirunews",
       "Timestamp": "Sunday, 26 November 2017 - 14:57",
       "Headline": "සිම්බාබ්වේ හමුදා මැදිහත්වීම නීත්‍යානුකූල බව අධිකරණය කියයි",
       "News Content": "37 වසරක් සිම්බාබ්වේ දේශය පාලනය කළ 93 හැවිරිදි රොබට් මුගාබේ බලයෙන් පහ කළ හමුදා මැදිහත්වීම නීත්‍යානුකූල බව එරට මහාධිකරණය තීන්දු කර තිබෙනවා.\nමුගාබේ සිම්බාබ්වේ දේශයේ පාලනය සිය බිරිදට පැවරීමේ උත්සාහයක නිරත වනවිටයි එලෙස හමුදාව මැදිහත් වී ඔහුට ඉල්ලා අස්වන ලෙස බලපෑම් සිදුකළේ.\nඒ අනුව, හිටපු උප ජනාධිපති එමර්සන් මන්ගග්වා සිම්බාබ්වේ නව ජනාධිපතිවරයා ලෙස දිවුරුම් දුන්නා.\nකෙසේ නමුත්, මෙම හමුදා මැදිහත්වීම නීත්‍යානුකූල බවට අධිකරණය තීන්දු කිරීම තුළින් නව පාලනය යටතේ ද අධිකරණයේ ස්වාධීනත්වය පිළිබද ගැටලුවක් මතුවන බවයි විචාරකයන් පෙන්වා දෙන්නේ.\nඑය වැරදි පූර්වාදර්ශයක් ලෙස ද සිම්බාබ්වේ නීති විශේෂඥයෙකු සදහන් කළා.",
       "URL": "https://www.hirunews.lk/176968/සිම්බාබ්වේ-හමුදා-මැදිහත්වීම-නීත්‍යානුකූල-බව-අධිකරණය-කියයි",
       "Category": "International News",
       "Parent URL": "https://www.hirunews.lk/international-news.php?pageID=418"
}