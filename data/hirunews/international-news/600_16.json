{
       "Source": "hirunews",
       "Timestamp": "Thursday, 11 August 2016 - 8:18",
       "Headline": "සිරියානු වෛද්‍යවරු ඔබාමාගෙන් කඩිනම් වෛද්‍යාධාර ඉල්ලයි",
       "News Content": "සිරියානු වෛද්‍යවරුන් පිරිසක් ඇමරිකානු ජනාධිපති ඔබාමාගෙන් කඩිනම් වෛද්‍යාධාර ඉල්ලා තිබෙනවා.\nසිරියානු වෛද්‍යවරුන් 29 දෙනෙකු මේ බව සඳහන් කරමින් ඇමරිකානු ජනාධිපතිවරයාට ලිපියක් යොමු කර ඇති බවයි විදෙස් මාධ්‍ය වාර්තා කළේ.\nමෙම ලිපිය මගින් සිරියානු වෛද්‍යවරුන් වැඩිදුරටත් ඉල්ලා ඇත්තේ වෛද්‍යධාර ලබාගැනීම සඳහා දරුණු ගැටුම් පවතින ඇලෙපෝ නගරයට ඉහළ අහසේ ගුවන් ප්‍රහාර නවතා පැය කිහිපයක හෝ යුද මුක්ත කලාපයක් ප්‍රකාශයට පත්කරන ලෙසයි.\nදරුණු ගැටුම් හේතුවෙන් ඇලෙපෝ නගරයේ පමණක් 250 000 කට අධික සිවිල් වැසියන් පිරිසක් සිරවී සිටින බවද විදෙස් මාධ්‍ය වාර්තාවල සඳහන්.\nමේ අතර රුසියාව පවසන්නේ සිවිල් වැසියන් වෙනුවෙන් අවශ්‍ය වෛද්‍යාධාර  ඇතුලු වෙනත් අවශ්‍යතා සපුරාලීම වෙනුවෙන් දිනකට පැය  තුනක කාලයක් ගුවන් ප්‍රහාර නතර කිරීමට තමන් සූදානම් බවයි.",
       "URL": "https://www.hirunews.lk/140335/සිරියානු-වෛද්‍යවරු-ඔබාමාගෙන්-කඩිනම්-වෛද්‍යාධාර-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=600"
}