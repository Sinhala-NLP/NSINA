{
       "Source": "hirunews",
       "Timestamp": "Tuesday, 18 April 2017 - 8:28",
       "Headline": "උතුරු කොරියාවෙන් ඇමරිකාවට දැඩි අනතුරු ඇඟවීමක්",
       "News Content": "ඇමරිකාවට දැඩි ප්‍රතිචාරයක් දක්වමින් සිය මිසයිල අත්හදා බැලීම් සති පතා කිරීමට සූදානම් බව උතුරු කොරියාව ප්‍රකාශ කළා.\nජාත්‍යන්තර වශයෙන් එල්ල වන විරෝධතා නොතකමින් උතුරු කොරියාව පසුගිය සෙනසුරාදා තවත් මිසයිල අත්හදා බැලීමක් සිදුකිරීමට උත්සාහ කර ඇති අතර එය අසාර්ථක වූ බවයි දකුණු කොරියාව සහ ඇමරිකාව සදහන් කළේ.\nඑය ඇමරිකානු සයිබර් ප්‍රහාරයකින් අකර්මන්‍ය කළ බවට ද මතයක් පළ වනවා.\nඋතුරු කොරියානු නියෝජ්‍ය විදේශ අමාත්‍යවරයා බී.බී.සී. ප්‍රවෘත්ති සේවය සමඟ සම්මුඛ සාකච්ඡාවකට සහභාගි වෙමින් ඊයේ සදහන් කළේ ඇමරිකාවට එරෙහිව පූර්ණ බලය යොදා න්‍යෂ්ටික ප්‍රහාරයක් එල්ල කිරීමට ද තම රට සූදානම් බවයි.",
       "URL": "https://www.hirunews.lk/159385/උතුරු-කොරියාවෙන්-ඇමරිකාවට-දැඩි-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=492"
}