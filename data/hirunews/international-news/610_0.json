{
       "Source": "hirunews",
       "Timestamp": "Saturday, 23 July 2016 - 7:59",
       "Headline": "ජර්මනියේ වෙඩි තැබීමෙන් තුවාල ලැබූ සංඛ්‍යාව ඉහළට",
       "News Content": "ජර්මනියේ මියුනිච් නගරයේ සාප්පු සංකීර්ණයක සිදුවූ වෙඩි තැබීමෙන් තුවාල ලැබූ සංඛ්‍යාව 20ක් දක්වා ඉහළ ගොස් තිබෙනවා.\nසිද්ධියෙන් මිය ගිය සංඛ්‍යාව 9ක්. විදෙස් වාර්තා සඳහන් කළේ ආයුධ සන්නද්ධව පැමිණි පුද්ගලයෙකු විසින් මෙම වෙඩි තැබීම සිදුකර ඇති බවයි.\nජර්මන් ආරක්ෂක අංශ සැක කරන්නේ මෙය ත්‍රස්ත ප්‍රහාරයක් බවටයි.\nවෙඩි තැබූ පුද්ගලයා ද ගිනි අවියෙන් වෙඩි තබාගෙන සිය දිවි හානි කරගෙන ඇති බවටයි වාර්තා වන්නේ.\nනගරය පුරා දැඩි සෝදිසි මෙහෙයුම් ක්‍රියාත්මකයි.",
       "URL": "https://www.hirunews.lk/138758/ජර්මනියේ-වෙඩි-තැබීමෙන්-තුවාල-ලැබූ-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=610"
}