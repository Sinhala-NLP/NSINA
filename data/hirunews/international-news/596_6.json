{
       "Source": "hirunews",
       "Timestamp": "Sunday, 21 August 2016 - 9:21",
       "Headline": "බ්‍රිතාන්‍ය වෙරලේ යාත්‍රාවකින් කොකේන් ටොන් එකක් සොයා ගැනේ",
       "News Content": "බ්‍රිතාන්‍යයේ කෝන්වෙල් ප්‍රදේශයේ ෆැල්මවුත්වලට ඔබ්බෙන් වූ මුහුදු තීරයේදී යාත්‍රාවකින් පවුම් මිලියන 80 ක් පමණ වටිනා කොකේන් ටොන් එකකට වැඩි ප්‍රමාණයක් සොයාගෙන තිබෙනවා.\nබ්‍රිතාන්‍යයේ ලියාපදිංචි බියන්කා නැමැති මෙම ට්‍රෝලර් යාත්‍රාව තුළ මළු 50 ක අසුරා කොකේන් මත්ද්‍රව්‍ය තිබූ බවයි වාර්තා වන්නේ.\nකොකේන් තොගය ආනයනය කිරීම සම්බන්ධයෙන් පුද්ගලයන් තුන් දෙනෙකු අත්අඩංගුවට ගෙන ඇති අතර, යාත්‍රාවේ හිමිකරු සහ කාර්ය මණ්ඩලයයි එලෙස අත්අඩංගුවට ගෙන ඇත්තේ.\nමෙය බ්‍රිතාන්‍යයෙන් සොයා ගැනුණු විශාලතම මත්ද්‍රව්‍ය තොගයක් ලෙසයි සැලකෙන්නේ.",
       "URL": "https://www.hirunews.lk/141113/බ්‍රිතාන්‍ය-වෙරලේ-යාත්‍රාවකින්-කොකේන්-ටොන්-එකක්-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=596"
}