{
       "Source": "hirunews",
       "Timestamp": "Monday, 27 March 2017 - 10:16",
       "Headline": "විලියම් කුමරුගේ හෙලිකොප්ටර් යානය ගුවන් ගැටුමකින් බේරෙයි (ඡායාරූප)",
       "News Content": "බ්‍රිතාන්‍යයේ විලියම් කුමරුගේ ගුවන් ගිලන් හෙලිකොප්ටර් යානය අනතුරට ලක් වීමට ගිය පුවතක් විදෙස් මාධ්‍ය වාර්තා කරනවා.\nඔහුගේ හෙලිකොප්ටර් යානය දුරස්ථ පාලකයක් මගින් පාලනය කරන ඩ්‍රෝන් යානයක ගැටීමෙන් මෙම අනතුර සිදුවන්නට ගොස් ඇති බවටයි වාර්තා වන්නේ.\nබ්‍රිතාන්‍ය ගුවන පාලන අධිකාරිය සදහන් කරන්නේ ලන්ඩනයට අඩි 1900කට වඩා වැඩි ඉහළ අහසේදී මෙම අනතුර සිදුවීමට ගිය බවයි.\nකෙසේ වෙතත් එම අවස්ථාවේ විලියම් කුමරු හෙලිකොප්ටර් යානයේ නොසිට ඇති අතර යුරෝකොප්ටර් 140 දරණ මෙම ගුවන් යානය ඔහු නිරන්තරයෙන් පියාසරකරන යානය බවට විදෙස් මාධ්‍ය වාර්තා කරනවා.",
       "URL": "https://www.hirunews.lk/157813/විලියම්-කුමරුගේ-හෙලිකොප්ටර්-යානය-ගුවන්-ගැටුමකින්-බේරෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=500"
}