{
       "Source": "hirunews",
       "Timestamp": "Tuesday, 03 January 2017 - 8:57",
       "Headline": "35කට මරු කැඳවු මරාගෙන මැරෙන බෝම්බ ප්‍රහාරය",
       "News Content": "ඉරාකයේ බැග්ඩෑඩ් නුවර ජනාකීර්ණ නගර චතුරස‍්‍රයේ ඊයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයන් 35 දෙනෙකු ජීවිතක්ෂයට පත්වුණා.\nෂියා ජන කොටස ඉලක්ක කර ගත් මෙම ප්‍රහාරයේදී තවත් 61 දෙනෙකු තුවාල ලබා තිබෙනවා.\nමෝටර් රථ බෝම්බ ප්‍රහාරයක් මෙලෙස නගර චතුරස‍්‍රයට එල්ල වූ අතර, ඒ ආසන්නයේ පිහිටි රෝහලක රථ ගාලේදී ද තවත් බෝම්බයක් පසුව පිපිරී තිබෙනවා.\nමෙම ප්‍රහාර දෙකම තමන් එල්ල කළ බවයි අයි.එස්.සංවිධානය ප්‍රකාශ කළේ.\nපසුගිය සෙනසුරාදා දිනයේදී ද බැග්ඩෑඩ් නුවර වෙළඳපොළක මෙලෙස බෝම්බ පිපිරීම් සිදුවූ අතර, එහිදී පුද්ගලයන් 28 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/151165/35කට-මරු-කැඳවු-මරාගෙන-මැරෙන-බෝම්බ-ප්‍රහාරය",
       "Category": "International News",
       "Parent URL": "https://www.hirunews.lk/international-news.php?pageID=536"
}