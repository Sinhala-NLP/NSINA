{
       "Source": "hirunews",
       "Timestamp": "Saturday, 23 December 2017 - 11:00",
       "Headline": "රැජිණිකාන්ත්ගෙන් දෙසැම්බර් 31 වන දා විශේෂ ප්‍රකාශයක්",
       "News Content": "තමිල්නාඩු දේශපාලනයට පිවිසීම පිළිබඳව තලෙයිවර් හෙවත් කොලිවුඩ් සිනමාවේ සුපිරි තරුව වන රැජිණිකාන්ත් දෙසැම්බර් 31 වන දා විශේෂ ප්‍රකාශයක් සිදුකරන බව ඉන්දීය මාධ්‍ය සඳහන් කළා.\nඔහු භාරතීය ජනතා පක්ෂයට සම්බන්ධ වනු ඇති බවට ද විශ්වාසය පළ වනවා.\nඉන්දීය අග්‍රාමාත්‍ය නරේන්ද්‍ර මෝදි පසුගිය මාසයේ තමිල්නාඩුවේ සංචාරය කළ අවස්ථාවේදී ද රැජිණිකාන්ත් හමුවුණා.\nරැජිණිකාන්ත්, ජයලලිතාගේ ඒ.අයි.ඒ.ඩී.එම්.කේ. පක්ෂයට ද විරුද්ධව මත ප්‍රකාශ කළ අයෙකු ලෙස ප්‍රකටයි.\nතවත් සුපිරි දෙමළ නළුවෙකු වන කමල හාසන් දේශපාලනයට පිවිසීම පිළිබඳ දැනටමත් ඉඟි කර ඇති අතර, ඔහු ප්‍රකාශ කර ඇත්තේ තමා භාරතීය ජනතා පක්ෂයට එක් නොවන බවයි.",
       "URL": "https://www.hirunews.lk/179108/රැජිණිකාන්ත්ගෙන්-දෙසැම්බර්-31-වන-දා-විශේෂ-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=411"
}