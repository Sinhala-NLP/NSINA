{
       "Source": "hirunews",
       "Timestamp": "Tuesday, 09 August 2016 - 16:17",
       "Headline": "ඔලිම්පික් තරගාවලියේ මල්ඵල ගැන්වුනු තහනම් ආදරය",
       "News Content": "ඔලිම්පික් තරගාවලිය අතරතුර සිදුවු අපුරු සිදුවීමක් විදෙස් මාධ්‍ය හෙළිකර තිබෙනවා.\nඔලිම්පික් තරගාවලියේදී ඔස්ට්‍රේලියා කාන්තා කණ්ඩායම රග්බි තරගයක රන් පදක්කම දිනා ගැනීමත් සමගයි මෙම අපුර්ව සිදුවීම වාර්තාවී ඇත්තේ.\nඑනම් ක්‍රීඩාංගණයේ කළමණාකාරවරියක් ලෙසට කටයුතු කරන තරුණියක් බ්‍රසීල කාන්තා කණ්ඩායමේ ක්‍රීඩිකාවකට විවාහ යෝජනාවක් ගෙන ඒමයි.\nබ්‍රසීල ක්‍රීඩිකාව ද අදාළ යෝජනාව පිළිගෙන ඇති බවයි විදෙස් පුවත් සේවා සඳහන් කලේ.\n28 හැවිරිදි ක්‍රීඩාංගණ කළමණාකාරවරිය මයික්‍රෆෝනයක් ලබාගෙන හැගීම්බර කථාවක් ද පවත්වා තිබෙනවා.\nඅනතුරුවයි ඇය බ්‍රසීල ක්‍රීඩිකාවට විවාහ යෝජනාව ඉදිරිපත් කර ඇත්තේ.\nසංචිතයේ තම සිත්ගත් තරුණිය සිටින බව දැනගත් වහාම මෙම යෝජනාව විශේෂිත ආකාරයෙන් ගෙන ඒමට සිත්වු බව ක්‍රීඩාංගණ කළමණාකාරවරිය ප්‍රකාශකර තිබෙනවා.\nරග්බි ක්‍රීඩිකාවන් විශේෂිත වන අතර ඔවුන් මෙම යෝජනා ඉහළින් පිළිගන්නා බවට තමා දන්නා බවයි ඇය වැඩිදුරටත් සඳහන් කර ඇත්තේ.\nඔලිම්පික් තරගාවලිය අවසන් වුව ද තම දිවියේ නව පරිච්ඡේදයක් ආරම්භ වන බව ක්‍රීඩාංගණ කළමණාකාරවරිය ප්‍රකාශකර තිබෙනවා.",
       "URL": "https://www.hirunews.lk/140205/ඔලිම්පික්-තරගාවලියේ-මල්ඵල-ගැන්වුනු-තහනම්-ආදරය",
       "Category": "International News",
       "Parent URL": "https://www.hirunews.lk/international-news.php?pageID=601"
}