{
       "Source": "hirunews",
       "Timestamp": "Saturday, 04 March 2017 - 18:58",
       "Headline": "අස්ථි හා ලී ආශ්‍රයෙන් ලෝකයට අධි ශක්තිමත් අමුද්‍රව්‍යයක් (ඡායාරූප)",
       "News Content": "අස්ථි හා ලී ආශ්‍රයෙන් නවතම අධි ශක්තිමත් අමුද්‍රව්‍යයක් නිර්මාණය කිරීමට වොෂින්ටන් සරසවියේ විද්‍යාඥයින් පිරිසක් සමත්ව තිබෙනවා.\nඔවුන් මෙහිදී අස්ථි හා ලී කොටස් එකතුකොට 3D ප්‍රින්ටරයක් ආශ්‍රයෙන් ඝන ද්‍රව්‍යයක් ලෙස ප්‍රතිඵලය ලබාගෙන ඇති බවයි සඳහන්.\nඑය ටියුනීසියාවෙන් සොයාගන්නා ලද 'Desert rose' ලෙසින් හැඳින්වූ ද්‍රව්‍යයට සමාන බවයි විද්‍යාඥයින් පවසන්නේ.\nමහාචාර්ය Rahul Panat පවසන්නේ මෙම අමුද්‍රව්‍යය ඉතා ශක්තිමත් අමුද්‍රව්‍යයක් බවයි.\nඑහිදී මහාචාර්යවරයා වැඩිදුරටත් සඳහන් කළේ ගෘහ නිර්මාණ ශිල්පය හා නැනෝ තාක්ෂණය සඳහා මෙම නව අමුද්‍රව්‍යය ඉතා යෝග්‍ය වන බවයි.",
       "URL": "https://www.hirunews.lk/156068/අස්ථි-හා-ලී-ආශ්‍රයෙන්-ලෝකයට-අධි-ශක්තිමත්-අමුද්‍රව්‍යයක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=510"
}