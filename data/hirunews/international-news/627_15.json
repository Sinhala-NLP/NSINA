{
       "Source": "hirunews",
       "Timestamp": "Saturday, 04 June 2016 - 14:24",
       "Headline": "තවත් සංක්‍රමණික ඛේදවාදචකයක්",
       "News Content": "උතුරු අප්‍රිකාවේ සිට යුරෝපය බලා පැමිණි නීතිවිරෝධී සංක්‍රමණික යාත්‍රාවක් ග්‍රීසියට අයත් ක්‍රීට දිවයින අසලදී ඊයේ අනතුරට ලක්වුණා.\nඑහිදී පුද්ගලයන් 340 දෙනෙකු බේරාගැනීමට හැකිවී ඇති අතර, තවත් සිය ගණනක් අතුරුදන්වී ඇති බවයි විදෙස් වාර්තා සඳහන් කළේ.\nමියගිය සංඛ්‍යාව මෙතෙක් නිල වශයෙන් සඳහන් වන්නේ 9 ක් ලෙසයි.\nනෞකා තුනක් සහ හෙලිකොප්ටර් යානා දෙකක් සෝදිසි මෙහෙයුමේ නිරතවනවා.\nමේ අතර පසුගිය සතියේ අනතුරට ලක්වූ සංක්‍රමනික යාත්‍රාවල සිටි පුද්ගලයන් 117 දෙනෙකුගේ සිරුරු ලිබියාවේ සවාරා වෙරළට ගොඩගසා ඇති බව එරට බලධාරීන් ප්‍රකාශ කළා.\nඉන් වැඩි පිරිසක් කාන්තාවන් සහ ළමයින්ගේ මළ සිරුරුයි.",
       "URL": "https://www.hirunews.lk/134773/තවත්-සංක්‍රමණික-ඛේදවාදචකයක්",
       "Category": "International News",
       "Parent URL": "https://www.hirunews.lk/international-news.php?pageID=627"
}