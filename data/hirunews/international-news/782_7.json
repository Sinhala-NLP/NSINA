{
       "Source": "hirunews",
       "Timestamp": "Friday, 29 November 2013 - 8:35",
       "Headline": "සිරියානු රසායනික අවි මහ මුහුදේදී විනාශ කිරීමේ සූදානමක්.",
       "News Content": "ඇමෙරිකානු නාවික හමුදාවේ ආධාරක නෞකාවක් උපයෝගි කරගෙන සිරියානු රසායනික අවි සාගරයේදී විනාශ කිරීමට සැලසුමක් සකස් කර තිබෙනවා. කේප් රේ නමැති මෙම නෞකාව මගින් රසායනික අවි හානිකර නොවන තත්ත්වයකට පත් කිරීම සඳහා ජංගම යන්ත්‍රාගාරයක්ද රැගෙන යනු ඇති. සිරියාවේ රසායනික අවි විනාශ කිරීම සඳහා, රසායනික අවි තහනම් කිරීමේ ජාත්‍යන්තර සංවිධානය විසින් ලබාදී ඇති කාල විරාමය දෙසැම්බර් 31 වැනිදායි අවසන් වනවා. කෙසේ නමුත්, එම රසායනික අවි විනාශ කිරීමේ වගකීම භාර ගැනීම බොහෝ රටවල් ප්‍රතික්ෂේප කළා. විනාශ කරන රසායනික අවි නෞකාව මගින් රැගෙන යනු ඇත්තේ බහාලූම් 4000 කින්.",
       "URL": "https://www.hirunews.lk/72326/සිරියානු-රසායනික-අවි-මහ-මුහුදේදී-විනාශ-කිරීමේ-සූදානමක්",
       "Category": "International News",
       "Parent URL": "https://www.hirunews.lk/international-news.php?pageID=782"
}