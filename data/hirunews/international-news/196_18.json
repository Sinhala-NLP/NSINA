{
       "Source": "hirunews",
       "Timestamp": "Saturday, 22 February 2020 - 11:11",
       "Headline": "එක්සත් අරාබි එමීර් රාජ්‍යයේත් කොරෝනා වෛරස් ආසාදිතයන් සංඛ්‍යාව ඉහළට",
       "News Content": "මැදපෙරදිග එක්සත් අරාබි එමීර් රාජ්‍යයෙන් නව ආසාදිතයන් දෙදෙනෙකු වාර්තා වීමත් සමඟ එරට මුළු ආසාදිත සංඛ්‍යාව 11 දක්වා ඉහළ ගොස් තිබෙනවා.\nනව ආසාදිතයන් දෙදෙනා පිලිපීන සහ බංග්ලාදේශ ජාතිකයන් බවයි එරටින් ලැබෙන වාර්තා සඳහන් කළේ.\nමේ අතර, උතුරු ඉතාලියෙන් ද නව කොරෝනා වෛරස් ආසාදිතයන් 16 දෙනෙකු වාර්තා වී තිබෙනවා.\nඉතාලියේ වාණිජ අගනගරය වන මිලාන් නුවර ද මෙම තත්ත්වයට මුහුණ දී ඇති අතර එහි පාසල්, කාර්යාල සහ පොදු ස්ථානවල විශේෂ වැඩපිළිවෙල යොදා තිබෙනවා.",
       "URL": "https://www.hirunews.lk/234984/එක්සත්-අරාබි-එමීර්-රාජ්‍යයේත්-කොරෝනා-වෛරස්-ආසාදිතයන්-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=196"
}