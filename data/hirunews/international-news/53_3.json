{
       "Source": "hirunews",
       "Timestamp": "Sunday, 17 April 2022 - 8:24",
       "Headline": "දකුණු අප්‍රිකාවේ ජල ගැල්මෙන් 400 දෙනෙකු මිය යයි",
       "News Content": "දකුණු අප්‍රිකාවේ ගිණිකොන දිග ක්වාසුලු - නතාල් ප්‍රදේශයේ ඇති වී තිබෙන මහා ජල ගැල්මෙන් මියගිය සංඛ්‍යාව 400 දක්වා ඉහළ ගොස් ඇති අතර, 40,000කට පමණ උන්හිටිතැන් අහිමි වී ඇති බව වාර්තාවනවා.\nමෙහි ජල ගැල්මක් හටගත්තේ ඉතිහාසයේ දරුණුතම චන්ඩ මාරුතයකට ලක්වීමෙන් අනතුරුව යි.\nජල ගැල්ම හේතුවෙන් මාර්ග බිඳී ගොස් ඇති අතර, නිවාස සහ රෝහල් ගොඩනැගිලි පවා ජල ගැල්මෙන් ගසාගෙන ගොස් ඇති බව වාර්තාවනවා.\nමිලියන 3.5ක ජනගහණයක් වෙසෙන ඩර්බන් නුවර සහන මෙහෙයුම් මේ වනවිට ආරම්භ වී ඇති බවයි දකුණු අප්‍රිකානු බලධාරීන් ප්‍රකාශ කළේ.\nඩර්බන්, සාමාන්‍යයෙන් පාස්කු සති අන්තයේ දේශීය සංචාරකයන්ගෙන් පිරී ඉතිරී යන ප්‍රදේශයක්.\nරට තුළ ඇති වී තිබෙන ආපදා තත්ත්වය හේතුවෙන් දකුණු අප්‍රිකානු ජනාධිපති සිරිල් රමපෝසා ලබන අඟහරුවාදාට යෙදී ඇති සෞදි අරාබි සංචාරය ද කල් දමා තිබෙනවා.",
       "URL": "https://www.hirunews.lk/302114/දකුණු-අප්‍රිකාවේ-ජල-ගැල්මෙන්-400-දෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=53"
}