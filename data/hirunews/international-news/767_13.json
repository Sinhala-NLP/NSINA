{
       "Source": "hirunews",
       "Timestamp": "Sunday, 18 January 2015 - 8:43",
       "Headline": "ප්‍රංශ කාටූන් පුවත්පතට එරෙහිව අප්‍රිකානු නයිජර් රාජ්‍යයයේ විරෝධතා.",
       "News Content": "මහම්මද් තුමා කාටූනයට නැගූ ප්‍රංශ පුවත්පතට එරෙහිව අප්‍රිකානු නයිජර් රාජ්‍යයේ විරෝධතා රැල්ලක් ඊයේ (17) පැන නැගුණා. එහිදී ක්‍රිස්තියානි දේවාස්ථාන 6 ක් ගිනිබත් කර ඇති අතර, ජීවිත හානි 3 ක් ද වාර්තා වනවා. විරෝධතා ආරම්භ වූයේ නයිජර් අගනුවර වන නියමේ හි මහපල්ලියේ සිකුරාදා යාච්ඥා මෙහෙයෙන් අනතුරුවයි. මහම්මද් තුමාට අපහාස වන ආකාරයේ කාටූන් පළ කළ ප්‍රංශයේ චාලි හෙබ්දූ පුවත්පත් කාර්යාලයට පසුගියදා එල්ල වූ ප්‍රහාරයකින් කාටූන් ශිල්පීන් ඇතුළු 12 දෙනෙකු ජීවිතක්ෂයට පත්වුණා. එම සිද්ධියෙන් පසු පුවත්පත යළි ප්‍රකාශයට පත් කෙරුණේ ඒ පිළිබඳ වැළපෙන මහම්මද් තුමාගේ කාටූනයක් සහිතවයි. එහි පිටපත් මිලියන 7 ක් පැය කිහිපයක් තුළ අලෙවි වීම විශේෂත්වයක්.",
       "URL": "https://www.hirunews.lk/101451/ප්‍රංශ-කාටූන්-පුවත්පතට-එරෙහිව-අප්‍රිකානු-නයිජර්-රාජ්‍යයයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=767"
}