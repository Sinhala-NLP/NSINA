{
       "Source": "hirunews",
       "Timestamp": "Wednesday, 17 November 2021 - 8:00",
       "Headline": "උගන්ඩාවේ පාර්ලිමේන්තුව සහ පොලිස් මූලස්ථානය අසල මරාගෙන මැරෙන බෝම්බ ප්‍රහාරයක්",
       "News Content": "මරාගෙන මැරෙන බෝම්බකරුවන් විසින් උගන්ඩාවේ කම්පාලා අගනුවර පිහිටි පාර්ලිමේන්තුව සහ පොලිස් මූලස්ථානය අසලදී සිදු කරගත් පිපිරීම්වලින් 30 දෙනෙකු තුවාල ලබා ඇති බව විදෙස් වාර්තා සඳහන් කළා.\nසිද්ධියෙන් තුන්දෙනෙකු මියගොස් ඇති අතර ඔවුන් බෝම්බකරුවන් ලෙසයි සැලකෙන්නේ.\nඅයි.එස්. කණ්ඩායම් මෙම ප්‍රහාරය පිටුපස සිටින්නට ඇති බවට එරට පොලීසිය සැක පළ කරනවා.\nයතුරුපැදිවලින් පැමිණි ප්‍රහාරකයන් තිදෙනෙකු මිනිත්තු තුනක් ඇතුළත මෙම පුපුරුවා ගැනීම් සිදුකර ඇති බවයි වාර්තා වන්නේ.\nසිද්ධියෙන් මියගිය සහ තුවාල ලැබූ සංඛ්‍යාව ඉහල යා හැකි බවත් එරට පොලිසිය විදෙස් මාධ්‍ය වෙත ප්‍රකාශ කර තිබෙනවා.",
       "URL": "https://www.hirunews.lk/288257/උගන්ඩාවේ-පාර්ලිමේන්තුව-සහ-පොලිස්-මූලස්ථානය-අසල-මරාගෙන-මැරෙන-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=80"
}