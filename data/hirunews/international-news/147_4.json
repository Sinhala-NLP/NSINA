{
       "Source": "hirunews",
       "Timestamp": "Saturday, 19 December 2020 - 11:19",
       "Headline": "නත්තලේදී ඉතාලිය වසා දමයි",
       "News Content": "නත්තල් උත්සව සහ නව අවුරුදු උදා සමයේදී රට පුරා දැඩි නිරෝධායන නීති ක්‍රියාත්මක කිරීමට ඉතාලිය තීරණය කර තිබෙනවා.\nඒ එරට නැවතත් කොරෝනා ආසාදනය ඉහළ යාම හේතුවෙන්.\nඒ අනුව, උත්සව සමයේ ඉතාලිය රතු කලාපයක් ලෙස සලකා සීමාවන් පැනවෙන අතර, අත්‍යාවශ්‍ය නොවන කඩ සාප්පු, අවන්හල් සහ මත්පැන් අලෙවිසැල් වසා තැබෙනවා.\nඉතාලි ජාතිකයන්ට සංචරණය සඳහා අවසර ලැබෙන්නේ රැකියා සඳහා යාම, සෞඛ්‍යා හා හදිසි හේතුන් මත පමණයි.\nඉතාලි අග්‍රාමාත්‍ය ජුසපෙ කොන්ටෙ ප්‍රකාශ කළේ මෙලෙස උත්සව සමයේ රට වසා දැමීම පහසු තීරණයක් නොවූ බවයි.",
       "URL": "https://www.hirunews.lk/257380/නත්තලේදී-ඉතාලිය-වසා-දමයි",
       "Category": "International News",
       "Parent URL": "https://www.hirunews.lk/international-news.php?pageID=147"
}