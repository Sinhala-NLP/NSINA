{
       "Source": "hirunews",
       "Timestamp": "Saturday, 12 August 2017 - 9:51",
       "Headline": "කෙන්යාටා යළිත් කෙන්යාවේ ජනපති",
       "News Content": "පසුගිය අඟහරුවාදා පැවැති කෙන්යානු ජනාධිපතිවරණයෙන් උහුරු කෙන්යාටා යළි තේරී පත්වී තිබෙනවා.\n2013 වසරේ සිට කෙන්යාවේ ජනාධිපතිවරයා වූ කෙන්යාටා මෙවර ජනාධිපතිවරණයේදී සියයට 54.3ක ඡන්ද ප්‍රතිශතයක් හිමි කර ගත්තා.\nඔහුගේ ප්‍රතිවාදී රයිලා ඔඩින්ගාට හිමි වූයේ සියයට 44.7ක ඡන්ද ප්‍රතිශතයක්.\nසිය ජයග්‍රහණයෙන් අනතුරුව ජනතාව ඇමතූ ජනාධිපති කෙන්යාටා කියා සිටියේ පක්ෂ, විපක්ෂ සියළු දෙනා රටේ පුරවැසියන් වන අතර, රට ගොඩනැගීමට ඔවුන් සැවොම එක්විය යුතු බවයි.\nවිපක්ෂය ඡන්ද ප්‍රතිඵලය ප්‍රතික්ෂේප කළ ද ජාත්‍යන්තර නිරීක්ෂකයන් සඳහන් කළේ මෙවර කෙන්යානු ජනාධිපතිවරණය නිදහස් හා සාධාරණ අන්දමින් පැවැති බවයි.",
       "URL": "https://www.hirunews.lk/168246/කෙන්යාටා-යළිත්-කෙන්යාවේ-ජනපති",
       "Category": "International News",
       "Parent URL": "https://www.hirunews.lk/international-news.php?pageID=451"
}