{
       "Source": "hirunews",
       "Timestamp": "Thursday, 29 November 2018 - 12:45",
       "Headline": "නෞකා 3 ක් සිය ග්‍රහණයට ගැනීම සම්බන්ධයෙන් රුසියානු ජනාධිපති ව්ලැදිමීර් පුටින් විශේෂ ප්‍රකාශයක්",
       "News Content": "යුක්රේනයට අයත්  ප්‍රහාරක නෞකා 3 ක් සිය ග්‍රහණයට ගැනීම සම්බන්ධයෙන්  රුසියානු ජනාධිපති ව්ලැදිමීර් පුටින් විශේෂ ප්‍රකාශයක් සිදුකර තිබෙනවා.\nඔහු කියා සිටියේ මෙම නෞකා සිය ග්‍රහණයට ගැනීම සාධාරණ බවයි.\nයුක්රේනය දෙරට අතර ආරවුලක් ඇති කරගැනීමේ අරමුණින් මෙම ක්‍රියාව සිදුකර ඇති බවටද රුසියානු ජනාධිපතිවරයා චෝදනා කරනවා.\nදේශ සීමා මුහුදු ප්‍රදේශයේදී යුක්රේන් ප්‍රහාරක නෞකා රුසියාව භාරයගනු ලැබුවේ පසුගිය ඉරිදායි.\nඑම අවස්ථාවේදී වෙඩි ප්‍රහාරයක්ද එල්ල කිරීම හේතුවෙන් යුක්රේන නැවියන් කිහිපදෙනෙකුද තුවාල ලැබුවා.\nමෙම සිද්ධියත් සමඟ දෙරට අතර උණුසුම් තත්ත්වයක් ඇති වුණා.",
       "URL": "https://www.hirunews.lk/205142/නෞකා-3-ක්-සිය-ග්‍රහණයට-ගැනීම-සම්බන්ධයෙන්-රුසියානු-ජනාධිපති-ව්ලැදිමීර්-පුටින්-විශේෂ-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=312"
}