{
       "Source": "hirunews",
       "Timestamp": "Sunday, 05 May 2013 - 19:31",
       "Headline": "සිරියාවට යුද පුහුණුව ලබාදීමට ඉරානය සැරසේ.",
       "News Content": "සිරියාවට අවශ්‍ය නම් යුද පුහුණුව ලබාදිය හැකි බව ඉරානය පවසනවා. විදෙස් වාර්තා සදහන් කළේ ඉරාන හමුදාවේ ජ්‍යෙෂ්ඨ නිලධාරියෙකු මාධ්‍ය වෙත මේ බව ප්‍රකාශ කර ඇති බවයි. සිරියාවේ - ඩමස්කස් අගනුවර ආසන්නයේ ජම්රායා ප්‍රදේශයේ සිදුවූ දරුණු පිපිරීම්වලට හේතුව ඊශ්‍රායල රොකට් ප්‍රහාර බවට දැන් අනාවරණය වී තිබෙනවා. මෙම ප්‍රහාරය පදනම් කර ගනිමිනුයි ඉරානය අවශ්‍ය නම් මෙලෙස හමුදා පුහුණුව ලබාදීමට තීරණය කර ඇත්තේ. 2011 වසරේ සිට මේ දක්වා කාලය තුළ සිරියාවේ ගැටුම්වලින් පුද්ගලයින් 70,000කට ආසන්න සංඛ්‍යාවක් ජීවිතක්ෂයට පත්ව තිබෙනවා.",
       "URL": "https://www.hirunews.lk/58418/සිරියාවට-යුද-පුහුණුව-ලබාදීමට-ඉරානය-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=843"
}