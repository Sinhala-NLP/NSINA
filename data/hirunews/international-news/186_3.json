{
       "Source": "hirunews",
       "Timestamp": "Saturday, 04 April 2020 - 12:53",
       "Headline": "කොරෝනා සටනට එක්සත් ජාතීන් යෝජනාවක් සම්මත කර ගනී",
       "News Content": "කොවිඩ් නයින්ටීන් ගෝලීය වසංගතය හා සටන් වැදීම සඳහා එක්සත් ජාතීන්ගේ මහා මණ්ඩලය මගින් යෝජනාවක් සම්මත කරගෙන තිබෙනවා.\nවෛරසය මර්දනය කිරීම සඳහා ජාත්‍යන්තර සහයෝගීතාව ඉහළ නැංවිය යුතු බවයි යෝජනාව මගින් කියා සිටින්නේ.\nජගත් මහා මණ්ඩලයේ සාමාජික රටවල් 193ක් අදාළ යෝජනාව මගින් ප්‍රකාශ කළේ කොවිඩ් නයින්ටීන් වෛරසය මානව සංහතියේ පැවැත්මට, සෞඛ්‍යයට සහ ආරක්ෂාවට දැවැන්ත තර්ජනයක් එල්ල කරන බවයි.\nඊට එරෙහිව එක්සත්භාවය, සහෝදරත්වය සහ බහු පාර්වික සහයෝගීතාව මත පදනම් වූ ගෝලීය ප්‍රතිචාරයක් දැක්විය යුතු බවයි එම යෝජනාවේ සඳහන් වන්නේ.",
       "URL": "https://www.hirunews.lk/237908/කොරෝනා-සටනට-එක්සත්-ජාතීන්-යෝජනාවක්-සම්මත-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=186"
}