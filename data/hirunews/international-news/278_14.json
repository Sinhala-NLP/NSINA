{
       "Source": "hirunews",
       "Timestamp": "Saturday, 30 March 2019 - 8:05",
       "Headline": "ඩයිනසෝරයන් මිහි මතින් අතුරුදන් වූ දිනය ගැන හෙළිදරව්වක්",
       "News Content": "මීට වසර මිලියන 66කට පෙර ඩයිනසෝරයන් මිහි මතින් අතුරුදන් වීමේ සංසිද්ධිය පිළිබදව නව හෙළිදරව්වක් ඇමරිකානු විද්‍යාඥයන් විසින් සිදුකර තිබෙනවා.\nපෙන්සිල්වේනියා රාජ්‍ය සරසවියේ පාෂාණීය ධාතු විද්‍යාඥයෙකු වන තිමති බ්‍රාලෝවර් ප්‍රකාශ කළ පරිදි එය සිදුව ඇත්තේ මෙක්සිකෝව ආසන්නයේ මුහුදට දැවැන්ත උල්කාවක් පතිත වූ දිනයේදියි.\nඑමගින් සැතපුම් 90ක පමණ වට ප්‍රමාණයක් සහිත ආවාටයක් ද ඇති වී තිබෙන අතර ගුවනට විසිරුණු පස් සහ ගල් යළි පොළොව මත පතිත වී ඇත්තේ විනාශකාරී ප්‍රතිඵල අත්කර දෙමින්.\nඑහිදී විනාඩි ගණනක් තුළ මිය ගිය ආදි මසුන්ගේ පොසිල පරීක්ෂාවට ලක් කිරීමෙනුයි විද්‍යාඥයන් එම දිනය පිළිබද නිගමනයකට එළඹී ඇත්තේ.\nඑහිදී එකළ මිහිමත දැවැන්තයන් වූ ටී - රෙක්ස් ඇතුළු ඩයිනසෝරයන් සදහටම විනාශයට පත්වූ බව සඳහන්.",
       "URL": "https://www.hirunews.lk/213460/ඩයිනසෝරයන්-මිහි-මතින්-අතුරුදන්-වූ-දිනය-ගැන-හෙළිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=278"
}