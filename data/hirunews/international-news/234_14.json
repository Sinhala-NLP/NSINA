{
       "Source": "hirunews",
       "Timestamp": "Sunday, 29 September 2019 - 8:06",
       "Headline": "චීනයේ රිය අනතුරකින් 36ක් මරුට",
       "News Content": "නැගෙනහිර චීනයේ ජිඇන්සු ප්‍රාන්තයේ අධිවේගී මාර්ගයක සිදුවූ රිය අනතුරකින් පුද්ගලයන් 36 දෙනෙකු ජීවිතක්ෂයට පත්වී තිබෙනවා.\nමෙම අනතුරකින් තවත් 36 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ.\nමගී ප්‍රවාහන බස් රථයක් ට්‍රක් රථයක ගැටීමෙන් අනතුර සිදුව ඇති අතර එම අවස්ථාවේ බස් රථයේ මගීන් 69 දෙනෙකු ගමන් කරමින් සිට ඇතැයි සඳහන්.\nබස් රථයේ කාර්මික දෝශයක් හේතුවෙන් අනතුර සිදුව ඇති බවට මූලික විමර්ශණවලදී අනාවරණ වී තිබෙනවා.\nවිදෙස් වාර්තා පෙන්වා දෙන්නේ චීනයේ මෙවැනි මාරක රිය අනතුරු බහුලව සිදුවන බවයි.\nබොහෝදුරට මාර්ග නීති නොසලකා හැරීම එම අනතුරුවලට ප්‍රධාන හේතුවක් ලෙසටයි සැලකෙන්නේ.\nචීනයේ වාර්තාවලට අනුව 2015 වසරේදී පමණක් රිය අනතුරු හේතුවෙන් චීනයේ මියගොස් ඇති පුද්ගලයන්ගේ සංඛ්‍යාව 58000ක්.\nඑම අනතුරුවලින් සියයට 90කටම හේතුව රථ වාහන මාර්ග නීති උල්ලංඝණය කිරීම් බවට චීන බලධාරීන් පෙන්වා දෙනවා.",
       "URL": "https://www.hirunews.lk/225225/චීනයේ-රිය-අනතුරකින්-36ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=234"
}