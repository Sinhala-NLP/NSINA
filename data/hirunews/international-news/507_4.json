{
       "Source": "hirunews",
       "Timestamp": "Sunday, 12 March 2017 - 11:09",
       "Headline": "බලයෙන් පහ කළ දකුණු කොරියානු ජනපතිනිය අත්අඩංගුවට ගන්නැයි බලපෑම්",
       "News Content": "දුෂණ චෝදනා මත දෝෂාභියෝගයකින් බලයෙන් පහ කළ දකුණු කොරියානු ජනපතිනි පාක් ගුවෙන් හයි අත්අඩංගුවට ගන්නා ලෙස ඇගේ ප්‍රතිවාදීන් ඉල්ලා සිටිනවා.\nපාර්ලිමේන්තුව මගින් දෝෂාභියෝගයට ලක් කළ ඇය බලයෙන් ඉවත් කළ යුතු බවට දකුණු කොරියානු ව්‍යවස්ථාදායක අධිකරණය පසුගිය සිකුරාදා තීරණය කළා.\nඑරට ප්‍රථම ජනපතිනිය මෙන්ම දෝෂාභියෝගයකින් බලය අහිමිවූ ප්‍රජාතන්ත්‍රවාදී ලෙස පත්වූ ප්‍රථම නායිකාවද ඇයයි.\nඇගේ විරුද්ධවාදීන් ජනපතිනිය බලයෙන් පහ කිරීම සමරන අතර ඇගේ ආධාරකරුවන් ඊට එරෙහිව විරෝධතාවල නිරතවුණා.\nබලයෙන් පහ කළ ජනපතිනියගේ හිතවතෙකු වන අගමැති හ්වැංකියෝ අන් වැඩබලන ජනාධිපතිවරයා ලෙස කටයුතු කරන අතර ඔහුද ඉල්ලා අස්විය යුතු බවයි විපක්ෂය පවසන්නේ.",
       "URL": "https://www.hirunews.lk/156651/බලයෙන්-පහ-කළ-දකුණු-කොරියානු-ජනපතිනිය-අත්අඩංගුවට-ගන්නැයි-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=507"
}