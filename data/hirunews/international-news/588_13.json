{
       "Source": "hirunews",
       "Timestamp": "Thursday, 08 September 2016 - 16:00",
       "Headline": "නීතිවිරෝධී සංක්‍රමණිකයන්ට එරෙහිව බ්‍රිතාන්‍යයෙන් නව නීති පද්ධතියක්",
       "News Content": "නීතිවිරෝධී සංක්‍රමණිකයන් බ්‍රිතාන්‍යයට ඇතුල්වීම වැළැක්වීම සඳහා නව නීති පද්ධතියක් හඳුන්වා දෙන බව බ්‍රිතාන්‍ය අගමැතිනි තෙරේසා මේ පවසනවා.\nලන්ඩන් නුවර පැවති දේශනයකට  එක්වෙමින් ඇය සඳහන් කළේ දැනට බ්‍රිතාන්‍යයේ ක්‍රියාත්මක වන නීති පද්ධතිය නීතිවිරෝධී සංක්‍රමණික ගැටළුවට මුහුණදීම සඳහා ශක්තිමත් නොමැති බවයි.\nවිශේෂයෙන්ම ආසියානු කලාපයෙන් සහ අප්‍රිකානු කලාපයෙන් පැමිණෙන නීතිවිරෝධී සංක්‍රමණිකයන්ගේ සංඛ්‍යාව ඉහළ ගොස් ඇති බව බ්‍රිතාන්‍ය අගමැතිනිය වැඩිදුරටත් පවසනවා.\nනීතිවිරෝධී සංක්‍රමණිකයන්ගේ ගැටළුව හේතුවෙන් බ්‍රිතාන්‍යයේ ආරක්ෂාවට සහ ආර්ථික සමතුලිතතාවට ගැටළු පැනනැගී ඇති බවද ඇය එහිදී අවධාරණය කොට තිබෙනවා.",
       "URL": "https://www.hirunews.lk/142539/නීතිවිරෝධී-සංක්‍රමණිකයන්ට-එරෙහිව-බ්‍රිතාන්‍යයෙන්-නව-නීති-පද්ධතියක්",
       "Category": "International News",
       "Parent URL": "https://www.hirunews.lk/international-news.php?pageID=588"
}