{
       "Source": "hirunews",
       "Timestamp": "Monday, 11 March 2013 - 13:40",
       "Headline": "සෞදියේ වදකයන්ගේ හිඟයක්.",
       "News Content": "සෞදි අරාබියේදී වරදකරුවන් ගෙළ සිඳ ඝාතනය කිරීම වෙනුවට වෙඩි තබා ඝාතනය කිරීමට එරට රජයේ අවධානය යොමුව තිබෙනවා. එරට වදකයන් සංඛ්‍යාව අඩුවීම ඊට හේතුවයි. මේ පිළිබඳ අවසන් තීරණයක් ගැනීම සඳහා සෞදි අරාබි රජය කමිටුවක් පත්කර තිබෙනවා. ඊට අධිකරණ සහ සෞඛ්‍ය ක්ෂේත්‍රයේ නියෝජිතයන ඇතුළත්. හිස ගසා ඝාතනය කිරීම වෙනුවට වෙඩි තබා ඝාතනය කිරීම මගින් ඉස්ලාමීය ෂරියා නීතිය උල්ලංගණය වේද යන්න පිළිබඳවත් මෙම කමිටුවේ සංවාදයට ලක්වන බවයි විදෙස් වාර්තා සඳහන් කළේ. පසුගිය 2012 වසරේදී සෞදි අරාබිය තුළ පුද්ගලයන් 69 දෙනෙකු ගෙළ සිඳ ඝාතනය කෙරුණා. ශ්‍රී ලාංකික ගෘහ සේවිකා රිසානා නෆීක් ද පසුගියදා මෙලෙස ගෙළ සිඳ ඝාතනය කරනු ලැබුවා.",
       "URL": "https://www.hirunews.lk/54986/සෞදියේ-වදකයන්ගේ-හිඟයක්",
       "Category": "International News",
       "Parent URL": "https://www.hirunews.lk/international-news.php?pageID=857"
}