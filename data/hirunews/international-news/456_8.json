{
       "Source": "hirunews",
       "Timestamp": "Friday, 28 July 2017 - 14:32",
       "Headline": "අගමැති ධුරයට නුදුසුදු බවට ශ්‍රේෂ්ඨාධිකරණය දුන් තීන්දුව සමග පකිස්ථාන අගමැති දැඩි තීරණයක් ගනී",
       "News Content": "පකිස්ථාන අග්‍රාමාත්‍ය නවාස් ශරීෆ් සිය ධුරයෙන් ඉල්ලා අස්වී තිබෙනවා.\nඒ ඔහුට අගමැති ධුරය දැරීමට නුසුදුසු බවට පකිස්ථාන ශ්‍රේෂ්ඨාධිකරණය ලබාදුන් නියෝගයත් සමගයි.\nඅගමැතිවරයාට සහ පවුලේ සාමාජිකයන්ට එල්ලවී ඇති දුෂණ චෝදනා හේතුවෙන් නවාස් ශරීෆ් අගමැති ධුරය දැරිමට නුදුසු බවට ශ්‍රේෂ්ඨාධිකරණය තීන්දු කර තිබෙනවා.\nඔහුගේ ගිණුම් පිළිබඳ තොරතුරු හෙළිවුයේ පසුගියදා ප්‍රකාශයට පත්වු පැනමා ලිපි ලේඛණ මගින්.\nකෙසේවෙතත් අගමැතිවරයා මෙම සියලු චෝදනා අඛණ්ඩවම ප්‍රතික්ෂේප කරනු ලැබුවා.\nඑහෙත් පංච පුද්ගල විනිසුරු මඩුල්ලක් හමුවේ විභාග වු නඩුවේ තීන්දුව ප්‍රකාශයට පත් කෙරුනේ නවාස් ශරීෆ් අගමැති ධුරයට නුසුදුසු බවටයි.\nඔහු තවදුරටත් පාර්ලිමේන්තුවට ද නුසුදුසු බවට එක් විනිසුරුවරයෙකු ප්‍රකාශ කළ බවයි විදෙස් පුවත් සේවා කියාසිටියේ.\nමෙම තීන්දුවත් සමග පකිස්ථානයේ ලාහෝර් නුවර ආරක්ෂාව  දැඩි කර ඇති අතර අමතර පොලිස් සහ හමුදා භට පිරිස් ද යොදවා තිබෙනවා.\nතුන්වන වතාවටත් පකිස්ථානයේ අගමැතිවරයා ලෙසට කටයුතු කරමින් සිටි නවාස් ශරීෆ් තවත් වසරක් අගමැතිවරයා ලෙසට රාජකාරයේ නිරතවුයේ නම් නිල ධුර කාලය වන වසර 5 සම්පුරණ කළ පළමුවැන්නා ලෙසට ඉතිහාසයට එක්වනවා.\nමීට පෙර නවාස් ශරීෆ් 1990 වසරේ සිට 1993 දක්වා පකිසක්ථාන අගමැතිවරයා ලෙසට කටයුතු කළා.\n1197 පෙබරවාරි මාසයේ සිට අගමැතිවරයා ලෙසට සිටි නවාස් ශරීෆ් 1999 වසරේ  හමුදා කුමන්ත්‍රණයකින් බලයෙන් පහකරනු ලැබුවා.\nඅගමැතිවරයා ධුරයෙන් ඉවත්වීමත් සමග නව අගමැතිවරයෙකු පත් කිරීම පිළිබඳ මෙතෙක් තීරණය කර නොමැති වුව ද පන්ජාබ් ප්‍රාන්තයේ ප්‍රධාන අමාත්‍යවරයා වන නවාස් ශරීෆ්ගේ සොහොයුරු ශේබාස් අගමැතිවරයා ලෙසට පත්වනු ඇතැයි මත පළවනවා.\nකෙසේවෙතත් 2018 වසරේ පැවැත්වෙන මහ මැතිවරණය දක්වා තාවකාලික අගමැතිවරයෙකු පත් කිරීම පිළිබඳ පකිස්ථාන පාලක පක්ෂය වන මුස්ලිමී ලීගය අද කථානායකවරයාගේ ප්‍රධානත්වයෙන් රැස්වී තීරණයක් ගනු ඇති.",
       "URL": "https://www.hirunews.lk/167003/අගමැති-ධුරයට-නුදුසුදු-බවට-ශ්‍රේෂ්ඨාධිකරණය-දුන්-තීන්දුව-සමග-පකිස්ථාන-දැඩි-තීරණයක්-ගනී",
       "Category": "International News",
       "Parent URL": "https://www.hirunews.lk/international-news.php?pageID=456"
}