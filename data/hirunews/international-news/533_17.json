{
       "Source": "hirunews",
       "Timestamp": "Sunday, 08 January 2017 - 9:46",
       "Headline": "සිරියාවේ බෝම්බ ප්‍රහාරයකින් 43 දෙනෙකු ජීවිතක්ෂයට",
       "News Content": "සිරියාවේ තුර්කි දේශසීමාව ආසන්නයේ පිහිටි අසාස් නගරයේ ඊයේ සිදුවූ මෝටර් රථ බෝම්බ ප්‍රහාරයකින් පුද්ගලයන් 43 දෙනෙකු ජීවිතක්ෂයට පත්වී තිබෙනවා.\nමෙහි අධිකරණ ශාලාවක් ඉදිරිපිට මෙම පිපිරීම සිදුව ඇති බව සඳහන්.\nඅසාස් නගරය පසුගිය කාලය තුළ අයි.එස්. සංවිධානයේ ප්‍රහාරවලට ඉලක්ක වුණා.\nරුසියාව සහ තුර්කියේ මැදිහත්වීමෙන් සිරියාව තුළ සටන් විරාමයක් ක්‍රියාත්මක වන අතරතුර මෙම පිපිරීම සිදුවීම විශේෂත්වයක්.\nකෙසේ නමුත් සිරියානු රජය සහ කැරළිකාර කණ්ඩායම් අතර ඇතිකරගත් සටන් විරාමයට අයි.එස්. සංවිධානය ඇතුළත් වන්නේ නැහැ.",
       "URL": "https://www.hirunews.lk/151547/සිරියාවේ-බෝම්බ-ප්‍රහාරයකින්-43-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=533"
}