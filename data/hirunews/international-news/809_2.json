{
       "Source": "hirunews",
       "Timestamp": "Thursday, 29 August 2013 - 15:40",
       "Headline": "සෞදියේ කාන්තාවන් වෙනුවෙන් නව නීතියක්.",
       "News Content": "සෞදි අරාබියේ නිවෙස්වල හා ආයතන තුළදී කාන්තාවන්ට හා ගැහැණු ළමයින්ට සිදුවන හිරිහැරවලට එරෙහිව නඩු පැවරිය හැකි නව නීතියක් එරට රජය විසින් සම්මත කරගෙන තිබෙනවා. විදෙස් වාර්තා සඳහන් කළේ මේ යටතේ වරදකරුවන් වන පුද්ගලයින්ව වසරක සිරදඬුවමකට හෝ ඇමරිකානු ඩොලර් 13,000 ක මුදල් දඩයකට යටත් කළ හැකි බවයි. මීට පෙර සෞදියේ නිවාස සහ ආයතන තුළදී කාන්තාවන්ට සිදුවන අඩන්තේට්ටම්වලදී ඔවුන්ට නඩු පැවරීමේ හැකියාවක් එරට නීතිය අනුව නොතිබුණු අතර, එය සැලකුණේ පෞද්ගලික කාරණාවක් ලෙසයි.",
       "URL": "https://www.hirunews.lk/66103/සෞදියේ-කාන්තාවන්-වෙනුවෙන්-නව-නීතියක්",
       "Category": "International News",
       "Parent URL": "https://www.hirunews.lk/international-news.php?pageID=809"
}