{
       "Source": "hirunews",
       "Timestamp": "Friday, 17 July 2015 - 8:44",
       "Headline": "ඇමෙරිකානු මැරීන් භටයන් 4 දෙනෙකු ත්‍රස්ත ප්‍රහාරයකින් මරුට",
       "News Content": "ඇමෙරිකාවේ - ටෙනසී ප්‍රාන්තයේ චට්ටන්නූගා නාවික කඳවුරේ මැරීන් භටයන් 4 දෙනෙකු වෙඩි ප්‍රහාරයකින් ජීවිතක්ෂයට පත්වී තිබෙනවා. 24 හැවිරිදි මොහොමඞ් යූසුෆ් අබ්දුලාසීස් නමැති පුද්ගලයෙකු මෙම වෙඩි තැබීම සිදුකර ඇති බව සඳහන්. කුවේටයේ උපත ලබා ඇති මොහු පසුගිය වසර කිහිපය තුළ ඇමෙරිකාවේ ජීවත් වූ අයෙක්. ආරක්ෂක අංශවල වෙඩි පහරින් ඔහුද ජීවිතක්ෂයට පත් වුණා. මෙම සිද්ධිය ඇමෙරිකාව තුළ දේශීය වශයෙන් සිදුවූ ත්‍රස්ත ක්‍රියාවක් ලෙස සලකා පරීක්ෂණ පවත්වන බවයි එෆ්.බී.අයි ආරක්ෂක සේවාව සඳහන් කළේ.",
       "URL": "https://www.hirunews.lk/113293/ඇමෙරිකානු-මැරීන්-භටයන්-4-දෙනෙකු-ත්‍රස්ත-ප්‍රහාරයකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=718"
}