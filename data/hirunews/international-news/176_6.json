{
       "Source": "hirunews",
       "Timestamp": "Friday, 03 July 2020 - 17:17",
       "Headline": "ඉන්දීය පොලිස් නිලධාරින් 8 දෙනෙකු වෙඩි වැදී මියයයි",
       "News Content": "ඉන්දියාවේ උත්තර ප්‍රදේශ් ප්‍රාන්තයේදී පුද්ගල ඝාතන සහ මත්ද්‍රව්‍ය ජාවාරම් සම්බන්ධයෙන් චෝදනා ලැබ සිටින ප්‍රධාන පෙලේ අපරාධ කල්ලි සාමාජිකයෙකු අත්අඩංගුවට ගැනීමට යාමේදී අපරාධකරුවන් සිදුකළ වෙඩි තැබීමකින් පොලිස් නිලධාරින් 8 දෙනෙකු ජිවිතක්ෂයට පත්ව තිබෙනවා.\n2001 වසරේ භාරතීය ජනතා පක්ෂයේ දේශපාලනඥයෙකු පොලිස් ස්ථානයක් තුලදී ඝාතතය කිරීමේ චෝදනා ඇතුළු බරපතල අපරාධ සහ මත්ද්‍රව්‍ය චෝදනා 60ක් යටතේ සැකකරු වරදකරු ලෙස නම් කර තිබෙනවා.\nඒ අනුවයි විකාස් ඩුබේ නමැති මෙම අපරාධ කල්ලි සාමාජිකයා අත්අඩංගුවට ගැනීමට පොලීසිය මෙහෙයුමක් ක්‍රියාත්මක කර ඇත්තේ.\nකෙසේ වෙතත්, අපරාධකරුවන් එහිදී පොලීසියට වෙඩි තබා ඇති අතර, සැකකාර ඩුබේ පලාගොස් තිබෙනවා.",
       "URL": "https://www.hirunews.lk/244601/ඉන්දීය-පොලිස්-නිලධාරින්-8-දෙනෙකු-වෙඩි-වැදී-මියයයි",
       "Category": "International News",
       "Parent URL": "https://www.hirunews.lk/international-news.php?pageID=176"
}