{
       "Source": "hirunews",
       "Timestamp": "Thursday, 26 February 2015 - 17:02",
       "Headline": "අයි.එස් ත්‍රස්තවාදියෙකු බ්‍රිතාන්‍ය හඳුනා ගනී",
       "News Content": "අයි.එස් ත්‍රස්තවාදීන් විසින් පසුගිය වකවානුවේ නිකුත් කළ වීඩියෝ දර්ශන කිහිපයක පෙනී සිටි ත්‍රස්තවාදියෙකුගේ නම බ්‍රිතාන්‍ය ආරක්ෂක අංශය විසින් ප්‍රසිද්ධ කර තිබෙනවා. මොහොමඞ් එන්වාසි නමැති මෙම පුද්ගලයා ජිහාඞ් ජෝන් ලෙස ද හැඳින්වෙන බවයි එම ආරක්ෂක අංශය පවසන්නේ. පසුගියදා ගෙළ සිඳ ඝාතනය කළ ජපන් ප්‍රාණ ඇපකරුවන්ගේ වීඩියෝ දර්ශනය සහ ඇමෙරිකානු මාධ්‍යවේදීන් ගෙළ සිඳ ඝාතනය කිරීමේ වීඩියෝ දර්ශනයේද මෙම පුද්ගලයා සිටි බවටයි බ්‍රිතාන්‍ය ආරක්ෂක අංශ හඳුනාගෙන ඇත්තේ. මීට වසර කිහිපයකට පෙර බටහිර ලන්ඩන් නුවර වාසය කළ මොහොමඞ් එන්වාසි අත්අඩංගුවට ගැනීම සඳහා බ්‍රිතාන්‍ය රහස් ඔත්තු සේවා විශේෂ මෙහෙයුමක් ද ආරම්භ කර ඇති බව සඳහන්.",
       "URL": "https://www.hirunews.lk/104356/අයි-එස්-ත්‍රස්තවාදියෙකු-බ්‍රිතාන්‍ය-හඳුනා-ගනී",
       "Category": "International News",
       "Parent URL": "https://www.hirunews.lk/international-news.php?pageID=755"
}