{
       "Source": "hirunews",
       "Timestamp": "Saturday, 03 June 2017 - 9:46",
       "Headline": "උතුරු කොරියාවට එරෙහි සම්බාධක දිගුවෙයි",
       "News Content": "උතුරු කොරියාවේ මිසයිල අත්හදා බැලීම් වලට ප්‍රතිචාර දක්වමින් එරටට එරෙහි සම්බාධක තවදුරටත් පුළුල් කිරීමට එක්සත් ජාතීන්ගේ ආරක්ෂක මණ්ඩලය ඊයේ තීරණය කළා.\nඒ යටතේ උතුරු කොරියාවේ විදේශීය ඔත්තු මෙහෙයුම් ප්‍රධානියා ඇතුළු එරට නිලධාරීන් 14 දෙනෙකුගේ සහ ආයතන 4ක වත්කම් තහනම් වනවා.\nඊට අමතරව ඔවුන්ට විදේශ ගමන් තහනමක් පැනවීමටයි ජගත් ආරක්ෂක මණ්ඩලය තීරණය කළේ.\nඇමරිකා එක්සත් ජනපදය සහ චීනය අතර සතියක් තිස්සේ පැවැති සාකච්ඡාවෙන් අනතුරුව මෙම සම්බාධක යෝජනාව ඉදිරිපත් කෙරුණු අතර ජගත් ආරක්ෂක මණ්ඩලය එය ඒකමතිකව සම්මත කිරීම විශේෂත්වයක්.",
       "URL": "https://www.hirunews.lk/162728/උතුරු-කොරියාවට-එරෙහි-සම්බාධක-දිගුවෙයි",
       "Category": "International News",
       "Parent URL": "https://www.hirunews.lk/international-news.php?pageID=474"
}