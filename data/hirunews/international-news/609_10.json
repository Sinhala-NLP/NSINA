{
       "Source": "hirunews",
       "Timestamp": "Sunday, 24 July 2016 - 8:36",
       "Headline": "චීනයේ ගං වතුරින් 150 ක් මියයයි",
       "News Content": "උතුරු සහ මධ්‍යම චීනයේ ජල ගැලීම් හේතුවෙන් මියගිය සංඛ්‍යාව 150 දක්වා ඉහළ ගොස් තිබෙනවා.\nහුබෙයි සහ හෙනාන් ප්‍රාන්තවල ඇතිවී තිබෙන මෙම ජල ගැලීම් සහ නායයෑම් හේතුවෙන් තවත් 111 දෙනෙකු අතුරුදන් වී ඇති අතර, නිවාස 53000 ක් පමණ විනාශ වී ඇති බව විදෙස් වාර්තා සඳහන් කළා.\nෂින්ගටි නගරයේ ජල ගැලීම්වලින් පුද්ගලයන් 25 දෙනෙකු මියගිය අතර, ජල ගැල්ම පිළිබඳව කළින් දැනුම්වත් කිරීමට අපොහොසත්වීම පිළිබද විරෝධය පළ කරමින් එහි ජනතාව උද්ඝෝෂණයකද නිරතවුණා.\nජල ගැලීම් හේතුවෙන් මෙම ප්‍රාන්ත දෙකේම සන්නිවේදන කටයුතු බිඳ වැටී ඇති අතර ප්‍රවාහන පද්ධතියද අඩාල වී තිබෙනවා.\nමේ වසරේ ගිම්හාන සමයේ චීනයේ වර්ෂාපතනය සහ ජල ගැලීම් ඉහළ ගොස් ඇති අතර, හෙක්ටයාර මිලියන 1.5 ක ගොවි බිම් විනාශ වී ඇති බව සඳහන්.",
       "URL": "https://www.hirunews.lk/138825/චීනයේ-ගං-වතුරින්-150-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=609"
}