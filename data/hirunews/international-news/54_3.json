{
       "Source": "hirunews",
       "Timestamp": "Tuesday, 12 April 2022 - 13:32",
       "Headline": "දකුණු ඉන්දියානු වරායේ ප්‍රතිඅපනයන ඉහළට",
       "News Content": "ශ්‍රී ලංකාවේ පවතින ආර්ථික සහ දේශපාලනමය අර්බුදකාරී තත්ත්වය මෙන්ම කොළඹ වරායේ තදබදය හේතුවෙන් දකුණු ඉන්දියාවේ වරාය වෙත ජාත්‍යන්තර බහලුම් ප්‍රතිඅපනයන වැඩි වශයෙන් ලැබෙමින් පවතින බව හින්දු පුවත්පත වාර්තා කළා.\nවිශේෂයෙන් කේරළ ප්‍රාන්තයේ කෝචිහි පිහිටි වල්ලර්පඩම් ජාත්‍යන්තර බහලුම් ප්‍රතිඅපනයන පර්යන්තය වෙත මෙලෙස වැඩි වශයෙන් ඇණවුම් ලැබෙන බවයි එමගින් සදහන් කළේ.\nඅයි.සී.ටී.ටී. ලෙස හැදින්වෙන මෙම පර්යන්තය වෙත මෙම වසරේ මාර්තු මාසයේ ප්‍රතිඅපනයන බහලුම් සංඛ්‍යාව 13,609 දක්වා ඉහළ ගොස් ඇති අතර පසුගිය වසරේ මාර්තුවේ ලැබී ඇත්තේ බහලුම් 8394ක ප්‍රමාණයක්.\nකේරළයේ, කොචින් වරායේ බහලුම් මෙහෙයුම් ධාරිතාව ද පසුගිය මූල්‍ය වර්ෂයේදී සියයට 80කින් ඉහළ ගොස් ඇති බව සදහන්.",
       "URL": "https://www.hirunews.lk/301803/දකුණු-ඉන්දියානු-වරායේ-ප්‍රතිඅපනයන-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=54"
}