{
       "Source": "hirunews",
       "Timestamp": "Saturday, 03 June 2017 - 8:47",
       "Headline": "ත්‍රස්ත තර්ජනයක් නිසා ජර්මනියේ රොක් සංගීත උළෙලක් නවතී",
       "News Content": "බටහිර ජර්මනියේ සංවිධාන කර තිබූ රොක් සංගීත සැණකෙලියක් ත්‍රස්ත තර්ජනයක් නිසා අත්හිටුවීමට සංවිධායකයින් පියවර ගෙන තිබෙනවා.\nරොක් ඇම් රින්ග් ලෙස හඳුන්වන මෙම සංගීත සැණකෙලියේ 30 වන සංවත්සරය මේ වසරට යෙදී ඇති අතර, එය ආරම්භවීමට නියමිතව තිබුණේ ඊයේ දිනයේදියි.\nඒ සඳහා 85,000කට අධික පිිරිසක් සහභාගි වනු ඇතැයි අපේක්ෂා කෙරුණා.\nඑහෙත් සංගීත උළෙල ආරම්භවීමට සුළු මොහොතකට පෙර ආරක්ෂිත ස්ථාන කරා ඉවත් වන ලෙස පැමිණ සිටි පිරිසට දැනුම්දීමක් සිදුකෙරුණා.\nඒ, ත්‍රස්ත තර්ජනයක් පවතින බව ප්‍රකාශ කරමින්.\nපසුගිය දා එංගලන්තයේ මැන්චෙස්ටර් හිදී සංගීත ප්‍රසංගයකට එල්ල වූ ත්‍රස්තවාදී බෝම්බ ප්‍රහාරයකින් පුද්ගලයන් 22 ජීවිතක්ෂයට පත්වුණා.",
       "URL": "https://www.hirunews.lk/162722/ත්‍රස්ත-තර්ජනයක්-නිසා-ජර්මනියේ-රොක්-සංගීත-උළෙලක්-නවතී",
       "Category": "International News",
       "Parent URL": "https://www.hirunews.lk/international-news.php?pageID=474"
}