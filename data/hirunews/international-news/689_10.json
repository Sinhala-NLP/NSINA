{
       "Source": "hirunews",
       "Timestamp": "Saturday, 14 November 2015 - 16:20",
       "Headline": "Update: IS ප්‍රහාරය යුද්ධය ප්‍රකාශ කිරීමක් - ප්‍රංශ ජනපති",
       "News Content": "පැරිස් ත්‍රස්ත ප්‍රහාරය අයි.එස්. සටන්කාමීන් විසින් දියත් කළ එකක් බව ප්‍රංශ ජනාධිපති ෆ‍්‍රාන්ෂුවා හොලාන්ඩ් ප්‍රකාශ කරනවා. ඊයේ (13) රාත්‍රියේ එල්ල වූ ප්‍රහාරය සම්බන්ධයෙන් මීට අද සවස පෙර මාධ්‍ය වෙත අදහස් දක්වමින් ඔහු මේ බව සඳහන් කර තිබුණා.\nපැරිස් ත්‍රස්ත ප්‍රහාරය එරට වේලාවෙන් ඊයේ රාත්‍රී 10 යි 15 ට පමණ සිදුව ඇති අතර සිද්ධිය සිදුවීමෙන් සුළු මොහොතකින් පසුව ප්‍රංශ ජනාධිපති ෆ‍්‍රාන්ෂුවා හොලාන්ඩ් මාධ්‍ය විශේෂ ප්‍රකාශයක් කළා.\nඑල්ල වූ ත්‍රස්ත ප්‍රහාරයත් සමඟ පුද්ගලයින් 128 දෙනෙකු ජීවිතක්ෂයට පත්ව ඇති බව නිල වාර්තා සඳහන් කළ අතර තුවාල ලැබූ සංඛ්‍යාව 180 කට අධිකයි.\nත්‍රස්ත ප්‍රහාරයෙන් පසු ප්‍රංශයේ හදිසි තත්ත්වයක් ප්‍රකාශයට පත් කර ඇති අතර, දේශසීමා සියල්ල වසා දමා තිබෙනවා. ඇමරිකානු ජනාධිපති බැරක් ඔබාමා ඇතුළු ලෝක නායකයන් රැසක් ත්‍රස්ත ප්‍රහාරය හෙළා දුටු අතර, පැරිස්පුර වාසීන්ට සහෝදරත්වය පළ කරමින් නිව්යෝක් නුවර නව ලෝක වෙළඳ මධ්‍යස්ථාන ගොඩනැගිල්ල ප්‍රංශ ධජයේ වර්ණ වන නිල්, කහ සහ රතු පැහැයෙන් ආලෝකමත් කළා.",
       "URL": "https://www.hirunews.lk/120219/update-ප්‍රහාරය-යුද්ධය-ප්‍රකාශ-කිරීමක්-ප්‍රංශ-ජනපති",
       "Category": "International News",
       "Parent URL": "https://www.hirunews.lk/international-news.php?pageID=689"
}