{
       "Source": "hirunews",
       "Timestamp": "Saturday, 14 August 2021 - 10:22",
       "Headline": "ඇමෙරිකාව නව ත්‍රස්ත තර්ජනයක් පිළිබඳ අනතුරු අඟවයි",
       "News Content": "ඇමෙරිකා එක්සත් ජනපදය නව ත්‍රස්ත ප්‍රහාරයක තර්ජනයකට ලක්ව ඇති බවට එක්සත් ජනපද ස්වදේශ ආරක්ෂක දෙපාර්තමේන්තුව අවදානම් නියෝගයක් නිකුත් කර තිබෙනවා.\nකොරෝනා වෛරස් ගෝලීය වසංගතය මැද, සැප්තැම්බර් 11 ප්‍රහාරයේ අනුස්මරණය අභියස මෙම අවදානම ප්‍රකාශයට පත් කිරීම විශේෂත්වයක්.\nමේ අනුව, ඇමෙරිකානු ජාතික ත්‍රස්ත උපදේශන පද්ධතියේ දක්වා ඇත්තේ ඇමෙරිකාව දේශීය ත්‍රස්තවාදීන්ගෙන් මෙන්ම, විදේශීය ත්‍රස්තවාදීන්ගේ සහ සතුරු විදේශීය බලපෑම් මගින් මෙහෙයවනු ලබන කණ්ඩායම් වල තර්ජනයකට මුහුණ දෙන බවයි.\nවිශේෂයෙන් ඒ සඳහා අන්තර්ජාලය ඔස්සේ ප්‍රචන්ඩ ක්‍රියා සහ අන්තවාදය දිරිගැන්වීමේ ප්‍රවණතාවක් දක්නට ලැබෙන බව ද ඇමfරිකානු ස්වදේශ ආරක්ෂක දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/279669/ඇමෙරිකාව-නව-ත්‍රස්ත-තර්ජනයක්-පිළිබඳ-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=100"
}