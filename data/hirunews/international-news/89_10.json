{
       "Source": "hirunews",
       "Timestamp": "Sunday, 10 October 2021 - 11:39",
       "Headline": "ඉන්දු - චීන හමුදා සාකච්ඡා තවත් වටයක් ඇරඹේ",
       "News Content": "ඉන්දියාව සහ චීනය අතර ලඩාක් දේශසීමාවේ පවතින මතභේද නිරාකරණය කර ගැනීම සඳහා දෙරටේ ඉහළ පෙලේ හමුදා නිලධාරින්ගේ සහභාගිත්වයෙන් තවත් සාකච්ඡාවක් අද පැවැත්වෙනවා.\nදේශසීමාවේ චීන පාර්ශවයේ මොල්ඩෝ ප්‍රදේශයේ සිදුකෙරෙන මෙම සාකච්ඡාව එවැනි 13 වන සාකච්ඡා වාරයයි.\nනැගෙනහිර ලඩාක් දේශසීමා ප්‍රදේශයේ දෙපාර්ශවය අතර, ගැටුම්කාරි තත්ත්වයන් අවම කිරීම එහි අරමුණයි.\nමේ මස මුලදී ද අරුනාචල් ප්‍රදේශ් ප්‍රාන්තයේ ඉන්දු - චීන දේශසීමාවේ උණුසුම් වාතාවරණයක් පැන නැගුණා.\nපසුගිය වසරේ මැයි 5 වනදා නැගෙනහිර ලඩාක් ප්‍රදේශයේ පැන්ගොන් විල ආශ්‍රිතව ඉන්දු - චීන හමුදා අතර ගැටුමක් ඇති වු අතර, දෙපාර්ශවයේ බර අවි දේශසීමා වෙත යොමු කෙරුණා.\nඉන්දියාව සහ චීනය අතර මතභේදකාරි දේශසීමාව කිලෝමීටර් 3488 ක් දක්වා දිවෙනවා.",
       "URL": "https://www.hirunews.lk/284592/ඉන්දු-චීන-හමුදා-සාකච්ඡා-තවත්-වටයක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=89"
}