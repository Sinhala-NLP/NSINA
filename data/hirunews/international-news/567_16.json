{
       "Source": "hirunews",
       "Timestamp": "Tuesday, 25 October 2016 - 14:33",
       "Headline": "විවාහයෙන් පැය දෙකකට පසු යුවළක් දික්කසාද වෙයි",
       "News Content": "විවාහ වී පැය දෙකකට පසු සිය බිරිඳ දික්කසාද කල සැමියෙකු පිළිබඳ විදෙස් මාධ්‍ය වාර්තා අනාවරණ කර තිබෙනවා.\nසෞදි අරාබියේ යුවළක් විවාහ වී ඇත්තේ ප්‍රේම සබඳතාවකින් අනතුරුවයි.\nසිය විවාහයේ ඡායාරූප කිසිවකුට නොයැවිය යුතු බවට පෙම්වතා විසින් පෙම්වතියගෙන් විවාහයට පෙර පොරොන්දුවක් ලබාගෙන තිබෙනවා.\nකෙසේවෙතත් එම පොරොන්දුව කඩ කරමින් පෙම්වතිය විවාහ මංගල්‍යයේ ඡායාරූප ජංගම දුරකථනය මාර්ගයෙන් යහලුවන්ට යවා ඇති බවයි විදෙස් පුවත් සේවා පෙන්වා දෙන්නේ.\nමෙම තරුණියගේ සොහොයුරා ප්‍රකාශකර ඇත්තේ විවාහ මංගල්‍යයේ ඡායාරූප කිසිවක් සමාජ මාධ්‍ය ඔස්සේ හෝ වෙනත් ආකාරයකින් යහලුවන් සමග හුවමාරු කර නොගන්නා බවට තම නැගණිය සහ ඇයගේ පෙම්වතා ගිවිසගෙන තිබු බවයි.\nඑය විවාහ ගිවිස ගැනීමේදී කොන්දේසියක් ලෙසට ඉදිරිපත්ව තිබු බව ද ඔහු ප්‍රකාශකර තිබෙනවා.\nඑම පොරොන්දුව කඩ කරමින් සිය නැගණිය විවාහ මංගල්‍යයේ ඡායාරූප මිතුරියන් සමග හුවමාරු කර ගැනීම හේතුවෙන් ඇයගේ පෙම්වතා දික්කසාද වීමට තීරණය කර ඇති බවයි සොහොයුරා පෙන්වාදී ඇත්තේ.\nමෙම සිද්ධිය හේතුවෙන් දෙපාර්ශවයේ දෙමව්පියන් ද ඉතා කණගාටුවෙන් මෙම තීරණයට එකගවී තිබෙනවා.\nකෙසේවෙතත් ඔවුන්ගේ ඇතැම් ඥාතීන් පෙන්වාදී ඇත්තේ විවාහ මංගල්‍යය යනු විශේෂිත දිනයක් බැවින් එදින පමණක් මෙම කොන්දේසි ලිහිල් කිරීමට තිබු බවයි.",
       "URL": "https://www.hirunews.lk/146025/විවාහයෙන්-පැය-දෙකකට-පසු-යුවළක්-දික්කසාද-වෙයි",
       "Category": "International News",
       "Parent URL": "https://www.hirunews.lk/international-news.php?pageID=567"
}