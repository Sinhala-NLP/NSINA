{
       "Source": "hirunews",
       "Timestamp": "Thursday, 21 February 2019 - 7:54",
       "Headline": "බංග්ලාදේශයේ නිවාස සංකීර්ණයක ගින්නකින් 70 දෙනෙකු මරුට",
       "News Content": "බංග්ලාදේශයේ ඩකා අගනුවර මහල් නිවාස සංකීර්ණයක ඇතිවූ ගින්නකින් 70 දෙනෙකු මියගොස් තිබෙනවා.\nමහල් නිවාස සංකීර්ණයේ දෙවන මහලේ තිබූ රසායනික ගබඩාවක සිදුවූ පිපිරීමක් හේතුවෙනුයි මෙම ගින්න හටගෙන තිබුණේ.\nඑහි ප්ලාස්ටික් සහ සුවඳ විලවුන් අලෙවි මධ්‍යස්ථානයක් පවත්වාගෙන ගොස් ඇති අතර ඉහළ මහල්වල නිවාස පිහිටා තිබූ බවටයි එරට මාධ්‍ය වාර්තා කළේ.\nගින්න නිවීම සඳහා ගිනි නිවීමේ භටයින් 200 අධික පිරිසක් යොදවා තිබුණා.\nතවමත් ගින්නෙන් තුවාල ලැබූ සංඛ්‍යාව සම්බන්ධයෙන් වාර්තා ලැබී නැහැ.",
       "URL": "https://www.hirunews.lk/210867/බංග්ලාදේශයේ-නිවාස-සංකීර්ණයක-ගින්නකින්-70-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=288"
}