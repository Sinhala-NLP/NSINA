{
       "Source": "hirunews",
       "Timestamp": "Tuesday, 05 November 2013 - 13:37",
       "Headline": "කැලිෆෝනියා සරසවියෙන් නව සොයා ගැනීමක්.",
       "News Content": "ක්ෂීරපථයේ සූර්යා වැනි සෑම තාරකා 5කින් එකකම ජීවය සහිත ග්‍රහලෝකයක් පැවතිය හැකි බව නව අධ්‍යයනයකින් හෙළි වී තිබෙනවා. නාසා ආයතනයේ කෙප්ලර් අභ්‍යාවකාශ දුරේක්ෂය උපයෝගී කරගෙන ලබා ගත් තොරතුරු දත්ත අනුවයි එම හෙළිදරව්ව සිදුකර ඇත්තේ. ඒ අනුව ක්ෂීරපථයේ පැවැතිය හැකි ජීවය සහිත ග්‍රහලෝක සංඛ්‍යාව බිලියන 10 ඉක්මවනු ඇති. ඇමරිකාවේ කැලිෆෝනියා විශ්වවිද්‍යාලය සිදුකළ මෙම අධ්‍යයනයට අනුව පෙනී ගොස් ඇත්තේ පෘථිවියට සමාන එවැනි ග්‍රහලෝක ඊට අදාළ සූර්යාගේ සිට නිසි දුරකින් පවතින්නේ නම්, ජීවයට අවශ්‍ය ජලය ඒවායේ අනිවාර්යෙන්ම පැවැතිය යුතු බවයි.",
       "URL": "https://www.hirunews.lk/70750/කැලිෆෝනියා-සරසවියෙන්-නව-සොයා-ගැනීමක්",
       "Category": "International News",
       "Parent URL": "https://www.hirunews.lk/international-news.php?pageID=788"
}