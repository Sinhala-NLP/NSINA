{
       "Source": "hirunews",
       "Timestamp": "Sunday, 06 November 2016 - 8:08",
       "Headline": "නව ග්‍රහලෝක දෙකක් සොයාගැනේ",
       "News Content": "බ්‍රසීල තාරකා විද්‍යාඥයන් පිරිසක් විසින් අපේ සූර්යාට සමාන තාරකාවක් වටා පරිභ‍්‍රමණය වන නව ග්‍රහ ලෝක දෙකක් සොයාගෙන තිබෙනවා.\nඑම ග්‍රහ ලෝක සුපිරි නෙප්චූන් ග්‍රහ ලෝකයක් සහ සුපිරි පෘථිවි ග්‍රහ ලෝකයක් ලෙස හැඳින්විය හැකි බවයි  එම විද්‍යාඥයන් ප්‍රකාශ කළේ.\n2015 වසරේදී බ්‍රසීල විද්‍යාඥයන් බ්‍රහස්පති ග්‍රහයාට සමාන නව ග්‍රහ ලෝකයක් සොයාගත්තා.\nඑච්.අයි. පී. 68468 ලෙස තාරකාව වටා පිහිටි මෙම සුපිරි නෙප්චූන් ග්‍රහයා අපේ සූර්ය ග්‍රහ මණ්ඩලයේ නෙප්චූන් ග්‍රහ ලෝකයට වඩා සියයට 50 කින් පමණ විශාල වන අතර, සුපිරි පෘථිවි ග්‍රහ ලෝකය අපේ පෘථිවිය මෙන් තුන් ගුණයක් විශාලයි.\nඑහෙත් පෘථිවිය සහ සූර්යා අතර දුර සහ සොයාගත් නව සුපිරි පෘථිවිය සහ එහි සූර්යා අතර දුරෙහි වෙනස සියයට 3 කට අඩු බවයි බ්‍රසීල විද්‍යාඥයන් පෙන්වා දෙන්නේ.\nචිලී දේශයේ ඇටකාමා කාන්තාරයේ සවිකර ඇති යුරෝපීය දක්ෂිණ දුරේක්ෂය මගින් මෙම නව සොයාගැනීම් සිදුකර තිබෙනවා.",
       "URL": "https://www.hirunews.lk/146926/නව-ග්‍රහලෝක-දෙකක්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=563"
}