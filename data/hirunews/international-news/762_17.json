{
       "Source": "hirunews",
       "Timestamp": "Tuesday, 03 February 2015 - 9:11",
       "Headline": "නයිජීරියාවේ මැතිවරණ රැළියකට මරාගෙන මැරෙන බෝම්බ ප්‍රහාරයක්",
       "News Content": "උතුරුදිග නයිජීරියාවේ ගොම්බේ නගරයේ ඊයේ පැවැති ජනාධිපතිවරණ රැළියකට මරාගෙන මැරෙන ප්‍රහාරයක් එල්ල වී තිබෙනවා. ජනාධිපති ගුඞ්ලක් ජොනතන් මැතිවරණ රැළිය අමතා නික්ම ගොස් සුළු මොහොතකට පසුවයි එම ප්‍රහාරය එල්ල වී ඇත්තේ. මරාගෙන මැරෙන බෝම්බකාරියක මෙලෙස සිදුකළ පිපිරවීමෙන් එක් අයෙකු මිය ගොස් 18 දෙනෙකු තුවාල ලබා තිබෙනවා. නයිජිරියාවේ ජනාධිපතිවරණය පෙබරවාරි 14 වන දා පැවැත්වීමට නියමිතයි.",
       "URL": "https://www.hirunews.lk/102570/නයිජීරියාවේ-මැතිවරණ-රැළියකට-මරාගෙන-මැරෙන-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=762"
}