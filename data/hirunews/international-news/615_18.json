{
       "Source": "hirunews",
       "Timestamp": "Tuesday, 05 July 2016 - 15:12",
       "Headline": "සරු ඵල ප්‍රතිකර්ම සියයට 75ක් සාර්ථකයි",
       "News Content": "දරුවන් නොමැති මව්වරුන්ට සිදුකෙරෙන සාඵල්‍යතා ප්‍රතිකර්මවලින් හතරෙන් තුනක්ම සාර්ථක වන බව ඩෙන්මාර්කයේ සිදුකළ අධ්‍යයනයකින් හෙළි වී තිබෙනවා.\nසරු ඵල ගැන්වීමේ ප්‍රතිකර්මවලට භාජනය වූ ඩෙන්මාර්ක යුවළ 20,000ක් සමීක්ෂණයට යොදාගෙන ඇති අතර, එහිදී හෙළිදරව් වී ඇත්තේ ඔවුන් අතුරෙන් සියයට 65කට වසර තුනක් තුළ දී දරුවන් බිහි වී ඇති බවයි.\nඑමෙන්ම වසර 5ක් තුළ දරුවන් ලැබුණු ප්‍රතිශතය සියයට 71 ඉක්මවනවා.\nවෛද්‍යවරුන් අදාළ දත්ත සාඵල්‍යතාව පිළිබද සම්මන්ත්‍රණයකදී හෙළිදරව් කළා.\nකෙසේ නමුත්, සරු ඵල ගැන්වීම කෙරෙහි වයස තීරණාත්මක සාධකයක් බවයි වෛද්‍යවරුන් පෙන්වා දී ඇත්තේ.",
       "URL": "https://www.hirunews.lk/137264/සරු-ඵල-ප්‍රතිකර්ම-සියයට-75ක්-සාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=615"
}