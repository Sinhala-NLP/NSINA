{
       "Source": "hirunews",
       "Timestamp": "Sunday, 27 January 2019 - 8:17",
       "Headline": "ඇෆ්ගනිස්ථානයෙන් විදේශ හමුදා ඉවත් කරගැනීමට එකඟත්වයක්",
       "News Content": "ඇෆ්ගනිස්ථානයෙන් විදේශ හමුදා ඉවත් කරගැනීම සඳහා ඇමරිකාව සමඟ පැවති සාකච්ඡාවලදී එකඟත්වයක් පළවූ බව තලේබාන් සංවිධානය පවසනවා.\nතලේබාන් නියෝජිතයන් සහ ඇමරිකානු විශේෂ සාම නියෝජිත සල්මි කාලිසාඩ් ඇතුලූ කණ්ඩායමක් කටාරයේ පැවැත්වූ දින 6 ක සාකච්ඡාවෙන් අනතුරුවයි එම එකඟත්වය ප්‍රකාශ වී ඇත්තේ.\nඇමරිකාව සම්බන්ධ වූ දීර්ඝතම යුද්ධය වන ඇෆ්ගන් සිවිල් යුද්ධය අවසන් කිරීම සඳහා සාම ගිවිසුමකට අත්සන් තැබීමටද දෙපාර්ශවය එකඟවී ඇති බව සඳහන්.\nවිදේශ හමුදා ඇෆ්ගනිස්ථානයෙන් ඉවත් කරගනු ඇත්තේ එම සාම ගිවිසුම අත්සන් තැබීමෙන් මාස 18 ක කාලයක් ඇතුළතයි.\nකටාරයේ පැවති සාකච්ඡා කැපී පෙනෙන ප්‍රගතියක් අත්කරගත් බව ප්‍රකාශ කළ නමුදු ඇමරිකානු රාජ්‍ය දෙපාර්තමේන්තුව ඒ පිළිබඳ වැඩිදුර අදහස් පළ කර නැහැ.",
       "URL": "https://www.hirunews.lk/209120/ඇෆ්ගනිස්ථානයෙන්-විදේශ-හමුදා-ඉවත්-කරගැනීමට-එකඟත්වයක්",
       "Category": "International News",
       "Parent URL": "https://www.hirunews.lk/international-news.php?pageID=295"
}