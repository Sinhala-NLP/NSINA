{
       "Source": "hirunews",
       "Timestamp": "Sunday, 07 March 2021 - 11:57",
       "Headline": "වෙනිසියුලා ජනපති මදූරෝට ස්පුට්නික් එන්නත",
       "News Content": "ලතින් ඇමරිකානු වෙනිසියුලා රාජ්‍යයේ ජනාධිපති නිකලස් මදූරෝට රුසියාවේ නිෂ්පාදිත ස්පුට්නික් ෆයිව් කොරෝනා එන්නත ඊයේ ලබාදී තිබෙනවා.\nජනපති මදූරෝ සහ සිලියා ෆ්ලොරේස් ආර්යාවට කොරෝනා එන්නත් ලබාදීම එරට රාජ්‍ය මාධ්‍ය මගින් විකාශය කෙරුණා.\nවෙනිසියුලාවේ කොරෝනා ආසාදිතයන් සංඛ්‍යාව එක්ලක්ෂ 42,000 ක් පමණ වන අතර, මරණ සංඛ්‍යාව සටහන් වන්නේ 1,378ක් ලෙසයි.\nකෙසේ නමුත් මෙම සංඛ්‍යාලේඛණ විපක්ෂ දේශපාලනඥයන් සහ වෛද්‍ය වෘත්තිකයන්ගේ විවේචනයට ලක්වූවක්.\nවෙනිසියුලාවට රුසියානු ස්පුට්නික් ෆයිව් එන්නත් මාත්‍රා දෙලක්ෂයක් මේ වනවිට ලැබී ඇති අතර, ජනාධිපතිවරයාට ලබාදී ඇත්තේ එහි දෙවන එන්නත් තොගයෙන්.\nවෙනිසියුලාවට චීනයෙන් සිනොෆාම් කොරෝනා එන්නත් මාත්‍රා පන් ලක්ෂයක්ද ලැබී තිබෙනවා.",
       "URL": "https://www.hirunews.lk/264587/වෙනිසියුලා-ජනපති-මදූරෝට-ස්පුට්නික්-එන්නත",
       "Category": "International News",
       "Parent URL": "https://www.hirunews.lk/international-news.php?pageID=131"
}