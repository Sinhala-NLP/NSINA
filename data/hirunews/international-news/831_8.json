{
       "Source": "hirunews",
       "Timestamp": "Saturday, 15 June 2013 - 19:30",
       "Headline": "ඉරාන ජනපතිවරණයේ අලූත්ම තත්ත්වය.",
       "News Content": "ඉරාන ජනාධිපතිවරණයේ මූලික ප්‍රතිඵලවලට අනුව මධ්‍යස්ථ ප්‍රතිසංස්කරණවාදී අපේක්ෂක හසාන් රවුහානි තවදුරටත් ඉදිරියෙන් සිටින බව විදෙස් වාර්තා සදහන් කළා. ඊයේ පැවැති ඉරාන ජනාධිපතිවරණය සඳහා අපේක්ෂකයන් 6 දෙනෙකු ඉදිරිපත් වූ අතර ඉන් 5 දෙනෙකුම ඉස්ලාමීය ආධ්‍යාත්මික නායක අයතුල්ලා කමේනිගේ අනුගාමිකයන්. පසුගිය වසර 8 තුළ ඉරානය පාලනය කළ ජනාධිපති අහමඩිනෙජාඞ් ට මෙවර මැතිවරණයට සහභාගිවීම සඳහා එරට ව්‍යවස්ථාව අනුව අවස්ථාව හිමි වූයේ නැහැ. දැනට මිලියන 12 ක් පමණ ඡන්ද ගණන් කර අති අතර ඉන් සියයට 51.8 කට වැඩි ඡන්ද ප්‍රතිශතයක් හිමිකරගෙන ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/61071/ඉරාන-ජනපතිවරණයේ-අලූත්ම-තත්ත්වය",
       "Category": "International News",
       "Parent URL": "https://www.hirunews.lk/international-news.php?pageID=831"
}