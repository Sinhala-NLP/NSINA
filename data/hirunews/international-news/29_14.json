{
       "Source": "hirunews",
       "Timestamp": "Monday, 03 October 2022 - 20:16",
       "Headline": "බ්‍රසීල ජනපතිවරණය උණුසුම් - යළි ඡන්දයක් පැවැත්වෙන ලකුණු",
       "News Content": "බ්‍රසීල ජනාධිපතිවරණයෙන් කිසිදු අපේක්ෂකයෙකු සියයට 50 ඉක්මවා ඡන්දය ලබා ගැනීමට අපොහොසත් වීම හේතුවෙන් දෙවන වටයේ ඡන්ද විමසීමක් පැවැත්වීමට තීරණය කර තිබෙනවා.\nමේ මස 30 වනදා පැවැත්වෙන මෙම ඡන්ද විමසීමට ප්‍රධාන අපේක්ෂකයන් දෙදෙනා වූ හිටපු ජනාධිපතිවරයෙකු වන ලුයිස් ඉනාකියෝ ලූලාද ද සිල්වා සහ වත්මන් ජනාධිපති ජායිර් බොල්සොනාරෝ තරඟකරනු ඇති.\nපැවති ඡන්ද විමසීමේදී ලුයිස් ඉනාකියෝ සියයට 48.4 ක ඡන්ද ප්‍රතිශතයක් හිමිකර ගත් අතර ජයිර් බොල්සොනාරෝ සියයට 43.2 ක ඡන්ද ප්‍රතිශතයක් හිමිකර ගත්තා.",
       "URL": "https://www.hirunews.lk/316972/බ්‍රසීල-ජනපතිවරණය-උණුසුම්-යළි-ඡන්දයක්-පැවැත්වෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=29"
}