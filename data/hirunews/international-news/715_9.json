{
       "Source": "hirunews",
       "Timestamp": "Tuesday, 28 July 2015 - 11:38",
       "Headline": "ඔබාමා අද අප්‍රිකානු සංගමය අමතයි",
       "News Content": "ඉතියෝපියාවේ අඩිස් අබාබා නුවර පැවැත්වෙන අප්‍රිකානු සංගම් සමුළුව අමතමින් ඇමරිකානු ජනාධිපති බැරක් ඔබාමා අද දේශනයක් පවත්වනු ලබනවා. සාමාජික රටවල් 54කින් සමන්විත අප්‍රිකානු සංගමය අමතන ප්‍රථම ඇමරිකානු නායකයා වන්නේ ජනාධිපති ඔබාමායි. ඉතියෝපියානු අග්‍රාමාත්‍ය හේල්මාරියම් සමඟ ඊයේ පැවැත්වූ සාකච්ඡාවෙන් අනතුරුව ජනාධිපති ඔබාමා කියා සිටියේ සන්නද්ධ ත්‍රස්ත කල්ලි අප්‍රිකාවට තර්ජනයක් බවයි. සෝමාලියාවේ අල්ශබාබ්වරුන් සහ අල්ඛයිඩා සංවිධානය අතර සම්බන්ධය බිද දැමීමට ඉතියෝපියාව සමත් වී ඇති බවයි ඇමරිකානු නායකයා එහිදී සදහන් කළේ.",
       "URL": "https://www.hirunews.lk/113956/ඔබාමා-අද-අප්‍රිකානු-සංගමය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=715"
}