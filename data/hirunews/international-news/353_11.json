{
       "Source": "hirunews",
       "Timestamp": "Sunday, 08 July 2018 - 14:05",
       "Headline": "න්‍යෂ්ටික අවි හරණය නිමවනතුරු උතුරු කොරියානු සම්බාධක ඉවත් නොකරන බව ඇමරිකාව කියයි",
       "News Content": "උතුරු කොරියාව සිය න්‍යෂ්ටික අවි හරණය සම්පූර්ණ කරන තුරු එරටට පැනවුණු සම්බාධක ඉවත් නොකරන බව ඇමරිකානු රාජ්‍ය ලේකම් මයික් පොම්පියෝ ප්‍රකාශ කළා.\nඋතුරු කොරියාවේ පැවති සාකච්ඡාවලින් අනතුරුව ජපානයට පැමිණි ඔහු ටෝකියෝ නුවරදී  අද මේ බව කියා සිටියේ එරට අග්‍රාමාත්‍යවරයා හමුවීමෙන් පසුවයි.\nඇමරිකාව දාමරික ලෙස තර්ජනයක් එල්ල කරන බවට උතුරු කොරියාව නගන චෝදනා ප්‍රතික්ෂේප කළ රාජ්‍ය ලේකම්වරයා කියා සිටියේ න්‍යෂ්ටික අවි හරණය ජාත්‍යන්තර ප්‍රජාවේ සාමූහික ඉල්ලීමක් බවයි.",
       "URL": "https://www.hirunews.lk/194767/න්‍යෂ්ටික-අවි-හරණය-නිමවනතුරු-උතුරු-කොරියානු-සම්බාධක-ඉවත්-නොකරන-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=353"
}