{
       "Source": "hirunews",
       "Timestamp": "Friday, 08 June 2018 - 11:35",
       "Headline": "ගසකින් වැටුනු පිරිමි ළමයෙකුගේ පපුවේ ඇනුනු අඩි 4 ක් දිග අතු කැබැල්ලක් සාර්ථකව ඉවත් කරයි (ඡායාරූප)",
       "News Content": "අඩි 4 ක් දිග අතු කැබැල්ලක් පපුව හරහා ගොස් ගෙල ප්‍රදේශයෙන් පිටවී අනතුරට ලක්වූ 12 හැවිරිදි පිරිමි ළමයෙකු බේරා ගැනීමට ඉන්දීය වෛද්‍ය කණ්ඩායමක් සමත්වී තිබෙනවා.\nබෙන්ගාල් ප්‍රදේශයේදී බෙරි ගසකට නැගී බෙරි කඩමින් සිටියදී ඉන් ඇද වැටී මෙම ළමයා අනතුරට ලක්ව තිබු බවයි විදෙස් පුවත් සේවාවල දැක්වෙන්නේ.\nඉතා බරපතල තත්වයෙන් රෝහලට ගෙන ආ ළමයාට පැය 3 ක ශල්‍යකර්මයක් සිදුකර ඇති අතර මේ වන විට ඔහු යථා තත්වයට පත්වෙමින් සිටින බව සඳහන්.\nඅනතුරින් පසු ග්‍රාමීය රෝහලකට ඇතුලත් කෙරුනු ළමයාගේ සිරුරේ ඇනී තිබු අතු කැබැල්ල ඉවත් කිරීමට වෛද්‍යවරුන්ට හැකියාවක් ලැබී නැහැ.\nපසුව සැතපුම් 120 ක් පමණ  දුරින් පිහිටි කතක් හි ශික්ෂන රෝහලක් වෙත ඔහු මාරුකර යවා තිබුනා.\nඑහිදීයි සැත්කම සිදුකර ඇත්තේ.\nශල්‍යකර්මයෙන් පසු පැය 72 ක පමණ කාලයක් හදිසි ප්‍රතිකාර ඒකකයේ රඳවා සිටි මෙම ළමයා පසුව සාමාන්‍ය ප්‍රතිකාර ඒකකයට මාරුකර තිබෙනවා.\nමේ වන විට ඔහුගේ තත්වය සාමාන්‍ය බවයි වෛද්‍යවරුන් ප්‍රකාශකර ඇත්තේ.\nකෙසේවෙතත් තවත් දින කිහිපයක් රෝහල්ගතව ප්‍රතිකාර ලබාගැනීමට සිදුවන බව ද ඔවුන් සඳහන් කර තිබෙනවා.\nඅති සංවේදී දර්ශන සහිතයි\nඅති සංවේදී දර්ශන සහිතයි\nrnrnrn",
       "URL": "https://www.hirunews.lk/192575/ගසකින්-වැටුනු-පිරිමි-ළමයෙකුගේ-පපුවේ-ඇනුනු-අඩි-4-ක්-දිග-අතු-කැබැල්ලක්-සාර්ථකව-ඉවත්-කරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=361"
}