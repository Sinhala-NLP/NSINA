{
       "Source": "hirunews",
       "Timestamp": "Friday, 06 January 2017 - 10:02",
       "Headline": "රුසියානුවන් ට්‍රම්ප්ගේ ජයග්‍රහණය සමරයි",
       "News Content": "ඩිමොක්‍රටික් පක්ෂ අපේක්ෂිකා හිලරි ක්ලින්ටන් පරදවා ඩොනල්ඩ් ට්‍රම්ප් මෙවර ඇමරිකානු ජනාධිපතිවරණයේදී ලද ජයග්‍රහණය රුසියානු රජයේ ජ්‍යෙෂ්ඨයන් සැමරූ අයුරු තමන් හෙළිදරව් කර ගත් බව ඇමරිකාව පවසනවා.\nඇමරිකානු ඔත්තු සේවා මගින් රුසියානු සන්නිවේදනයන් ග්‍රහණය කර ගැනීමෙන් එම තොරතුරු හෙළි වූ බවයි ඇමරිකානු රජය ප්‍රකාශ කළේ.\nමේ අතර, ජනාධිපතිවරණය සදහා රුසියානු සයිබර් ප්‍රහාර එල්ල වීමට හේතු ඉදිරි සතියේ පැහැදිලි කරන බව ඇමරිකානු ඔත්තු සේවා ප්‍රධානියා ප්‍රකාශ කළා.\nකෙසේ නමුත්, ජනාධිපතිවරණය කෙරෙහි රුසියානු බලපෑම ඩොනල්ඩ් ට්‍රම්ප් මෙන්ම රුසියානු රජය ද ප්‍රතික්ෂේප කරනවා.",
       "URL": "https://www.hirunews.lk/151420/රුසියානුවන්-ට්‍රම්ප්ගේ-ජයග්‍රහණය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=534"
}