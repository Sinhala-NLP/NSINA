{
       "Source": "hirunews",
       "Timestamp": "Saturday, 16 February 2013 - 8:33",
       "Headline": "ඞී.ඒ. 14 උල්කාපාතය පෘතුවිය අභියසින් ගමන් කරයි.",
       "News Content": "ඔලිම්පික් පිහිණුම් තටාකයක් තරම් විශාල 2012 ඞී ඒ 14 ලෙස නම් කෙරුණු ග්‍රාහකය, එනම් විශ්වයේ සැරිසරන දැවැන්ත උල්කාවක් ඊයේ (15) මැදියම් රැයේ පෘතුවිය ආසන්නයෙන් එහි නොගැටී පෘතුවිය පසු කර ගියා. පොළොවට සැතපුම් 17,200 ක් සමීපයෙන් එය ගමන් කළේ  තත්ත්පරයකට සැතපුම් 8 ක වේගයෙන්. පෘථිවිය වටා ඇති රූපවාහිනි සහ කාලගුණ චන්ද්‍රිකාවල කක්ෂයට වඩා එය පෘථිවියට සමීප වීම විශේෂත්වයක්. කෙසේ නමුත්, මෙම උල්කාවෙන් එම චන්ද්‍රිකාවලට හෝ අභ්‍යවකාශ යානාවලට හානියක් සිදුවූ බවට වාර්තා වී නැහැ. උල්කාව පෘතුවිය පසු කර යන විට රාත්‍රිය එළැඹී තිබූ රටවලට එය දුරේක්ෂ සහ දුරබලනයන් මගින් නිරීක්ෂණය කළ හැකි වුණා. ඉන්දියන් සාගරයේ නැගෙනහිර ප්‍රදේශය හරහායි එය ගමන් කොට ඇත්තේ.\nමේ අතර, රුසියාවේ යූරල් ප්‍රදේශයට ඊයේ (15) පතිත වූ උල්කාශ්ම වර්ෂාව සහ 2012 ඞී ඒ 14 උල්කාව පෘතුවිය පසුකර යාම අතර ඍජු සම්බන්ධයක් නොමැති බව විද්‍යාඥයන් ප්‍රකාශ කළා. දැවැන්ත ගිනි බෝලයක් ලෙසින් අහස සිසාරා පැමිණි මෙම උල්කා වර්ෂාව හේතුවෙන් රුසියාවේ චෙල්යබින්ස්ක් ප්‍රදේශයේ පුද්ගලයන් 950 දෙනෙකු පමණ තුවාල ලැබුවා. 46 දෙනෙකු තවදුරටත් ප්‍රතිකාර ලබන බවයි විදෙස් වාර්තා සඳහන් කළේ. උල්කාශ්ම වැස්ස සමග හානි වූ ගොඩනැගිලි වල වීදුරු, ජනේල ආදිය කඩා වැටීමෙනුයි වැඩි පිරිසක් තුවාල ලැබුවේ. කෙසේ නමුත් මෙම උල්කා වැස්ස බෙහෙවින් ජනාකීර්ණ ප්‍රදේශයකට පතිත නොවීම පිළිබදව ජනාධිපති ව්ලැදිමීර් පුටින් සතුට පළ කළා.",
       "URL": "https://www.hirunews.lk/53478/ඞී-ඒ-14-උල්කාපාතය-පෘතුවිය-අභියසින්-ගමන්-කරයි",
       "Category": "International News",
       "Parent URL": "https://www.hirunews.lk/international-news.php?pageID=863"
}