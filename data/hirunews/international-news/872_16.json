{
       "Source": "hirunews",
       "Timestamp": "Wednesday, 09 January 2013 - 13:25",
       "Headline": "කාශ්මීර දේශ සීමාවේ යළි ගැටුම්.",
       "News Content": "කාශ්මීර දේශ සීමාවේදී ඉන්දීය යුද හමුදා සෙබළුන් දෙදෙනෙකු වෙඩි ප්‍රහාරයකට ලක්වීමෙන් ජීවිතක්ෂයට පත්ව තිබෙනවා. ඊයේ (08) දිනයේ මෙම සිද්ධිය වාර්තා වූ බවයි ඉන්දීය මාධ්‍ය වාර්තා කළේ. පාකිස්තානු ආරක්ෂක අංශ විසින් මෙම ඝාතනය සිදුකළ බවටයි ඉන්දීය මාධ්‍ය චෝදනා කර ඇත්තේ. කෙසේ වෙතත්, පාකිස්තානය විසින් මෙම චෝදනාව ප්‍රතික්ෂේප කර ඇති බව සඳහන්. මීට දින කිහිපයකට පෙර කාශ්මීර දේශ සීමාවේදී පාකිස්තානු යුද හමුදා සෙබලෙකුද මේ ආකාරයෙන්ම වෙඩි ප්‍රහාරයකට ලක්ව ජීවිතක්ෂයට පත්ව තිබුණා. එහිදී චෝදනාව එල්ල වූයේ ඉන්දීය සෙබළුන් විසින් මෙම ඝාතනය සිදුකළ බවටයි.",
       "URL": "https://www.hirunews.lk/51113/කාශ්මීර-දේශ-සීමාවේ-යළි-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=872"
}