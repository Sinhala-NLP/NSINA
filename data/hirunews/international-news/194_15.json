{
       "Source": "hirunews",
       "Timestamp": "Saturday, 29 February 2020 - 13:50",
       "Headline": "ඉරානයෙන් පැමිණෙන සංචාරකයින්ට ඕස්ට්‍රේලියාවෙන් සීමා",
       "News Content": "කොරෝනා වෛරසය ව්‍යාප්ත වෙමින් පවතින ඉරානයේ සිට පැමිණෙන සියළුම විදේශිකයන්ට ඕස්ට්‍රේලියාවේ දේශසීමා වසා දමා තිබෙනවා.\nහෙට සිට ක්‍රියාත්මක වන පරිදි ඔවුන් ඉරානයේ සිට පැමිණෙන්නේ නම්, වෙනත් රටක දින 14ක් ගත කර පැමිණිය යුතු බවයි ඕස්ට්‍රේලියානු සෞඛ්‍ය අමාත්‍ය ග්‍රෙග් හන්ට් ප්‍රකාශ කළේ.\nවෛරසය ශරීරය තුළ ඇති නමුත්, එක්වර හඳුනාගත නොහැකි ආසාදිතයන් රැසක් හමුවී ඇති බැවින් එම පියවර ගනු ලැබූ බව ඔහු සඳහන් කළා.\nමේ නිසා ඉරානයෙන් නික්මෙන සංචාරකයන් පරීක්ෂාවට ලක් කොට කොවිඞ් නයින්ටීන් වෛරසය ආසාදනය වී ඇත්දැයි හඳුනා ගත යුතු බව ඕස්ට්‍රේලියානු සෞඛ්‍ය අමාත්‍යවරයාගේ අදහසයි.\nඑමෙන්ම, ඉරානයේ සිට පැමිණෙන ඔස්ට්‍රේලියාවට ද දින 14ක කාලයක් වෙන්ව සිටීමට නියම කර ඇති අතර, ඉරානයේ සංචාරයන්ගෙන් වැළකී සිටින ලෙස ද එරට වැසියන්ට උපදෙස් ලබාදී තිබෙනවා.\nමේ අතර, කොරෝනා වෛරසයේ අවදානම හේතුවෙන් ජපානය, චෙරිමල් සැණකෙළි උත්සව ද අත්හිටුවා ඇති බව විදෙස් වාර්තා සඳහන් කළා.",
       "URL": "https://www.hirunews.lk/235488/ඉරානයෙන්-පැමිණෙන-සංචාරකයින්ට-ඕස්ට්‍රේලියාවෙන්-සීමා",
       "Category": "International News",
       "Parent URL": "https://www.hirunews.lk/international-news.php?pageID=194"
}