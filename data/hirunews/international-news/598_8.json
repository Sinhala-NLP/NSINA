{
       "Source": "hirunews",
       "Timestamp": "Tuesday, 16 August 2016 - 8:09",
       "Headline": "නේපාලයේ බස් අනතුරකින් 33ක් මරුට",
       "News Content": "නැගෙනහිර නේපාලයේ කඳුකර ප්‍රදේශයක ඊයේ සිදුවූ බස් අනතුරකින් පුද්ගලයන් 33 දෙනෙකු ජීවිතක්ෂයට පත්වී තවත් 28 දෙනෙකු තුවාල ලැබුවා.\nමෙම බස් රථය කත්මණ්ඩු අගනුවර සිට කිලෝමීටර් 40ක් පමණ ඈතින් වූ කවුරේ ප්‍රදේශය වෙත ගම්වාසීන් පිරිසක් රැගෙන යමින් සිටි බව සදහන්.\nඑය කඳුකර ප්‍රදේශයකදී මීටර් 200ක් පමණ ගැඹුරු ප්‍රපාතයකට ඇද වැටී ඇති අතර, බස් රථයේ සහ මගීන්ගේ සිරුරු කොටස් එය ඇද වැටුණු ස්ථානයේ විසිරී තිබූ බවයි විදෙස් වාර්තා සදහන් කළේ.\nතුවාල ලැබූවන් රෝහල්ගත කිරීම සඳහා හමුදා හෙලිකොප්ටරයක් ද යොදාගෙන තිබෙනවා.\nඅනතුරට හේතුව මෙතෙක් අනාවරණ වී නැහැ.\nකෙසේ නමුත්, නේපාලයේ මාර්ගවල දුර්වල තත්ත්වය හේතුවෙන් මෙවැනි අනතුරු නිරන්තරයෙන් වාර්තා වනවා.",
       "URL": "https://www.hirunews.lk/140723/නේපාලයේ-බස්-අනතුරකින්-33ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=598"
}