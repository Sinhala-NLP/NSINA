{
       "Source": "hirunews",
       "Timestamp": "Thursday, 20 October 2016 - 7:48",
       "Headline": "ට්‍රම්ප් - හිලරි අවසන් විවාදය ඇරඹේ",
       "News Content": "ඇමරිකානු ජනපතිවරණ සටනේ ප්‍රධාන අපේක්ෂකයන් දෙපළ වන හිලරි ක්ලින්ටන් සහ ඩොනල්ඞ් ට්‍රම්ප් අතර  තුන්වන සහ අවසන් විවාදය මේ වනවිට ආරම්භ වී තිබෙනවා.\nලාස් වේගාස් හිදී පැවැත්වෙන මෙම විවාදය පිළිබඳව ජාත්‍යන්තරය තුළ ඇත්තේ දැඩි අවධානයක්.\nමෙම විවාදයේදී නව ජනාධිපතිවරයෙකු යටතේ ඇමරිකානු විදේශ ප්‍රතිපත්ති සහ සංක්‍රමණිකයන් සම්බන්ධයෙන් ගනු ලබන ඉදිරි ක්‍රියාමාර්ග පිළිබඳව අපේක්ෂකයන් දෙදෙනාගෙන්ම ප්‍රශ්න කිරීමට නියමිතයි.\nපළමු විවාදයේදී හිලරි ක්ලින්ටන් ජය ලැබූ අතර, දෙවන විවාදයේදීද ඇය වැඩි වාසි හිමි වුණා.",
       "URL": "https://www.hirunews.lk/145645/ට්‍රම්ප්-හිලරි-අවසන්-විවාදය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=570"
}