{
       "Source": "hirunews",
       "Timestamp": "Saturday, 15 February 2020 - 10:51",
       "Headline": "ඇෆ්ගනිස්ථානයේ, පාකිස්තාන සන්නද්ධ නායකයන්ට ප්‍රහාර වැළක්",
       "News Content": "ඇෆ්ගනිස්ථානයේ ක්‍රියාත්මක වන පාකිස්තාන අන්තවාදී සන්නද්ධ කල්ලිවල ප්‍රධාන පෙළේ නායකයන් 3 දෙනෙකු පසුගිය සති දෙක තුළ ඝාතනයට ලක්වී ඇති බව වාර්තා වනවා.\nඑමෙන්ම, ඇෆ්ගනිස්ථාන විශේෂ බලකා හමුදා මගින් එවැනි සන්නද්ධ කණ්ඩායමක් වෙත දැවැන්ත ප්‍රහාරයක් ද එල්ල කර ඇති බව සඳහන්.\nමෙම ප්‍රහාර වාර්තා වන්නේ ඇමරිකාව සහ ඇෆ්ගනිස්ථානයේ තලෙයිබාන් සංවිධානය සාම ගිවිසුමකට එළඹීමට සාකච්ඡා කරමින් සිටියිදියි.\nවිදෙස් වාර්තා සඳහන් කළේ ඇමරිකානු සහ පාකිස්තාන හමුදා අතර පවතින රහසිගත ගිවිසුමක් යටතේ මෙම ප්‍රහාර දියත් වන බවයි.\nපාකිස්තානයේ නැගෙනහිර කුණාර් ප්‍රාන්තයෙන් නවතම සිද්ධිය වාර්තා වන අතර එහි බෝම්බ පිපිරුමකින් පාකිස්තාන තලෙයිබාන් සංවිධානයෙන් වෙන්වූ සන්නද්ධ නායක ෂෙහරියර් මෙෂුඞ් ඝාතනයට ලක්වුණා.",
       "URL": "https://www.hirunews.lk/234460/ඇෆ්ගනිස්ථානයේ-පාකිස්තාන-සන්නද්ධ-නායකයන්ට-ප්‍රහාර-වැළක්",
       "Category": "International News",
       "Parent URL": "https://www.hirunews.lk/international-news.php?pageID=198"
}