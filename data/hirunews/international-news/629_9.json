{
       "Source": "hirunews",
       "Timestamp": "Monday, 30 May 2016 - 14:40",
       "Headline": "මහාබාධක කොරල්පරයේ සියයට 35 ක් විනාශයි",
       "News Content": "උතුරු සහ මධ්‍යම  ඕස්ට්‍රේලියාව ආශ්‍රිත වෙරළේ කිලෝමීටර් 2300 ක් පැතිරුණු සුප්‍රකට මහාබාධක කොරල්පරය ඛාදනයට ලක්වීම නිසා එහි සියයට 35 ක් පමණ විනාශ වී ඇති බව  ඕස්ට්‍රේලියානු විද්‍යාඥයන් පිරිසක් පෙන්වා දෙනවා.\nඑය මිහිතලය උණුසුම් වීමට සම්බන්ධ සංසිද්ධියක් ලෙසයි ඔවුන් සදහන් කළේ.\nඋණුසුම් ජල ධාරා කොරල්පරයට ජීවය සපයන හරිත ඇල්ගී විනාශ කිරීම ඊට හේතුවයි.\nඑය දැන් මහා පරිමාණ වශයෙන් සිදුවන නිසා ස්වභාවික ලෝක උරුමයක් වන මහාබාධක කොරල්පරය අනාගත පරපුරට දැක ගත හැකිවේද යන්න පිළිබදව විද්‍යාඥයන් පළ කරන්නේ සැකයක්.",
       "URL": "https://www.hirunews.lk/134355/මහාබාධක-කොරල්පරයේ-සියයට-35-ක්-විනාශයි",
       "Category": "International News",
       "Parent URL": "https://www.hirunews.lk/international-news.php?pageID=629"
}