{
       "Source": "hirunews",
       "Timestamp": "Sunday, 17 September 2017 - 15:09",
       "Headline": "බ්‍රිතාන්‍යය යුරෝපා සංගමය සමඟ නව ආරක්ෂක ගිවිසුමක් සැළසුම් කරයි",
       "News Content": "බ්‍රිතාන්‍යය යුරෝපා සංගමයෙන් වෙන්වීමෙන් අනතුරුවද ත්‍රස්තවාදයට එරෙහි සහයෝගීතාව පවත්වාගෙන යාම සඳහා නව ආරක්ෂක ගිවිසුමකට එළඹීම සඳහා අදහස් කරන බව බ්‍රිතාන්‍යය ස්වදේශ ලේකම් ඇම්බර් රඩ් ප්‍රකාශ කළා.\nකෙසේ නමුත් නව ආරක්ෂක ගිවිසුම සකස් විය යුතු ආකාරය පිළිබඳව ඇය වැඩිදුර තොරතුරු හෙළිදරව් කර නැහැ.\nස්වදේශ ලේකම්වරිය මේ බව ප්‍රකාශ කළේ ලන්ඩනයේ උමං දුම්රියක බෝම්බයක් පිපිරීමේ සිද්ධියෙන් අනතුරුවයි.\nඉන් පසු එරට ත්‍රස්ත ප්‍රහාර අවදානම ඉහළම මට්ටමකට ගෙන ඒමට අගමැතිනි තෙරේසා මේ කටයුතු කළා.\nඅයි.එස්. සංවිධානය වගකීම භාරගත් එම බෝම්බ පිපිරුම මේ වසරේ බ්‍රිතාන්‍යයේ වාර්තාවූ පස්වන ත්‍රස්තවාදී සිදුවීමයි.",
       "URL": "https://www.hirunews.lk/171131/බ්‍රිතාන්‍යය-යුරෝපා-සංගමය-සමඟ-නව-ආරක්ෂක-ගිවිසුමක්-සැළසුම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=438"
}