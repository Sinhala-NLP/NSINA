{
       "Source": "hirunews",
       "Timestamp": "Saturday, 30 November 2019 - 16:12",
       "Headline": "නවසීලන්තයේ ගිනි අවි හිමිකරුවන් විරෝධතාවයක",
       "News Content": "නවසීලන්තයේ ගිනි අවි හිමිකරුවන් පිරිසක් අද විරෝධතාවක නිරත වී තිබෙනවා.\nඒ ගිනි අවි නීති දැඩි කිරීමට රජය ගෙන ඇති තීරණයට විරෝධය පළ කරමින්. විදෙස් වාර්තා සඳහන් කළේ ගිනි අවි නීති දැඩි කිරීමට අදාළ නව පනත් කෙටුම්පතින් සාමාන්‍ය ජනතාවට ද බලපෑම් එල්ල වන බව  ඕක්ලන්ඩ් හිදී විරෝධතාවයේ නිරත වූවන් ප්‍රකාශ කර ඇති බවයි.\nපසුගිය මාර්තු මාසයේ නවසීලන්තයේ ක්‍රයිස්චර්ච් හිදී සිදුවූ සමූහ වෙඩි තැබීමෙන් පුද්ගලයින් 51 දෙනෙකු ජීවිතක්ෂයට පත්වීමේ සිද්ධියෙන් අනතුරුවයි නවසීලන්ත රජය එරට තුළ ගිනි අවි නීති දැඩි කිරීමට තීරණය කළේ.",
       "URL": "https://www.hirunews.lk/229285/නවසීලන්තයේ-ගිනි-අවි-හිමිකරුවන්-විරෝධතාවයක",
       "Category": "International News",
       "Parent URL": "https://www.hirunews.lk/international-news.php?pageID=219"
}