{
       "Source": "hirunews",
       "Timestamp": "Friday, 15 November 2013 - 8:43",
       "Headline": "කැනඩාවේ ළමා ලිංගික ජාවාරමක් හෙළි වේ.",
       "News Content": "කැනඩාවේ - ටොරොන්ටෝ නුවර කේන්ද්‍ර කොට ගෙන ක්‍රියාත්මක වූ දැවැන්ත ළමා ලිංගික ජාවාරමක් පිළිබඳව තොරතුරු හෙළිදරව් වී තිබෙනවා. වසර 3 ක් තිස්සේ ක්‍රියාත්මක වූ පරීක්ෂණවලින් අනතුරුවයි ඒ පිළිබඳ තොරතුරු අනාවරණ වී ඇත්තේ. එහිදී කැනඩාව ඇතුළු රටවල් කිහිපයකින් පුද්ගලයන් 348 දෙනෙකු අත්අඩංගුවට ගෙන තිබෙනවා. එමෙන්ම, අසභ්‍ය වීඩියෝපට නිපදවීම සඳහා යොදා ගැණුනු ළමයින් 400 දෙනෙකු පමණ මුදා ගැනීමට හැකිවූ බවයි කැනඩාවේ පොලිස් බලධාරින් සඳහන් කළේ. කැනඩාවෙන් මෙම ජාවාරමට සම්බන්ධ පුද්ගලයන් 108 දෙනෙකු අත්අඩංගුවට ගෙන ඇති අතර, ඇමෙරිකාවෙන් 76 දෙනෙකු සහ අනෙකුත් රටවලින් 164 දෙනෙකු අත්අඩංගුවට ගෙන ඇති බව සඳහන්. ඒ අතර, වෛද්‍යවරුන්, පාසල් ගුරුවරුන්, ළමා නිවාස භාරකරුවන් සහ පූජකයන් ද සිටින බව විදෙස් වාර්තා සඳහන් කළා. මෙම ළමයින් යොදා ගෙන නිෂ්පාදනය කළ අසභ්‍ය චිත්‍රපට ලොවපුරා රටවල් 94 කට බෙදා හැර ඇති බව හෙළිදරව් වී තිබෙනවා.",
       "URL": "https://www.hirunews.lk/71403/කැනඩාවේ-ළමා-ලිංගික-ජාවාරමක්-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=786"
}