{
       "Source": "hirunews",
       "Timestamp": "Friday, 09 December 2016 - 7:31",
       "Headline": "සොලමන් දූපත් අාශ්‍රිතව ප්‍රභල භූකම්පනයක්",
       "News Content": "සොලමන් දූපත් අාශ්‍රිතව අද අලුයම ප්‍රභල භූකම්පනයක් සිදුව ඇති බව විදෙස් මාධ්‍ය වාර්තා කරනවා.\nඑහි ප්‍රභලත්වය සටහන් වූයේ රික්ටමාපක 7.8 ක් ලෙසයි.\nමේ හේතුවෙන් පැසිපික් සුනාමි අනතුරු ඇඟවීම් මධ්‍යස්ථානය සුනාමි අනතුරු ඇඟවීමක්ද නිකුත් කළ බවයි වාර්තාවන්නේ .\nකෙසේ වෙතත් මේවනවිට එම අනතුරු ඇඟවීම ඉවත් කරගෙන තිබෙනවා.\nමෙම තත්ත්වය මත සොලමන් දූපත් ආශ්‍රිත වෙරළ තීරයේ මුහුදු රළ අඟල් පහක් පමණ ඉහළ ගොස් ඇති බවත් මේ හේතුවෙන් සිදුවූ අනතුරු පිළිබඳ තවමත් නිෂ්චිත තොරතුරක් ලැබී නොමැති බවත් විදෙස් මාධ්‍ය වැඩිදුරටත් සඳහන් කරනවා.\nහය ලක්ෂයක් පමණ ජනගහනයක් වෙසෙන සොලමන් දිවයින්හි මෙම භූ කම්පනයෙන් සිදුව ඇති හානිය ගුවනින් පරීක්ෂාවට ලක් කෙරෙනවා.\nමෙහි බොහෝ ප්‍රදේශවල ජනයා උස් ස්ථාන කරා ගමන් කර ඇති නමුදු, භූ කම්පනයත් සමග, පැසිෆික් සුනාමි මධ්‍යස්ථානය නිකුත් කළ සුනාමි අවදානම් නියෝගය පසුව ඉවත් කර ගැණුනා.",
       "URL": "https://www.hirunews.lk/149277/සොලමන්-දූපත්-අාශ්‍රිතව-ප්‍රභල-භූකම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=549"
}