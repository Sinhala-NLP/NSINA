{
       "Source": "hirunews",
       "Timestamp": "Sunday, 18 August 2019 - 13:32",
       "Headline": "අලි සංරක්ෂණයට නව නීති",
       "News Content": "ඇත් දළ වෙළඳාම මෙන්ම අනෙකුත් දුර්ලභ සත්ව සහ ශාක සංරක්ෂණය සඳහා වන නීති දැඩි කිරීමේ අරමුණින් සයිට්ස් හෙවත් වඳවී යන ජෛව විශේෂ වෙලඳාම පිළිබඳ ජාත්‍යන්තර සම්මුතියේ සමුළුවක් ජිනීවා නුවරදී ඊයේ ආරම්භ වුණා.\nරටවල් 180 ක නියෝජිතයන් එහිදී දින 12 ක් තිස්සේ දුර්ලභ සත්ව සහ ශාඛ සංරක්ෂණයට අදාළ කරුණු ඇගයීමකට ලක් කරනු ඇති.\nමෙම සම්මුතියේ මහ ලේකම්වරිය වන ඉවෝන් හිගුඒරෝ ප්‍රකාශ කළේ ස්වභාවික පරිසරයේ හානිය අද කිසිදා නොවූ විරූ අන්දමින් ඉහළ ගොස් ඇති බවයි.\nසයිට්ස් සම්මුතිය මීට දශක හතරකට පෙර ඇතිකරගනු ලැබුවේ සත්ව සහ ශාඛ විශේෂ 35,000කට අධික සංඛ්‍යාවක සංරක්ෂණය අරමුණු කරගනිමින්.\nමෙවර සමුළුවේදී අලි ඇතුන් රයිනෝ, ජිරාෆ්, මෝරුන්, කටුසු වර්ග ඇතුලූ සත්ව සහ ශාක විශේෂ සංරක්ෂණයට අදාළ නව යෝජනා 56 ක් සළකා බැලීමට නියමිතයි.",
       "URL": "https://www.hirunews.lk/222471/අලි-සංරක්ෂණයට-නව-නීති",
       "Category": "International News",
       "Parent URL": "https://www.hirunews.lk/international-news.php?pageID=244"
}