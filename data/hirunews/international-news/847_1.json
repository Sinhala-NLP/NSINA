{
       "Source": "hirunews",
       "Timestamp": "Saturday, 20 April 2013 - 8:38",
       "Headline": "චීනයේ ප්‍රබල භූ කම්පනයක්.",
       "News Content": "බටහිරදිග චීනයේ සිචුවාන් ප්‍රාන්තයේ අද (20) සිදුවූ ප්‍රබල භූ කම්පනයකින් ජීවිත හානි රැසක් සිදුව ඇති බව වාර්තා වනවා. ලින්කියොන්  නගරයට කිලෝමීටර් 80ක් බටහිර දෙසින් සිදුව ඇති මෙම භූ කම්පනයේ ප්‍රබලතාව රික්ටර් පරිමාණයෙන් 6යි දශම 6ක් බව ඇමරිකානු භූ විද්‍යා ආයතනය ප්‍රකාශ කළා. පොළොවේ කිලෝමීටර් 12ක් ගැඹුරින් මෙම භූ කම්පනය සිදුව තිබෙනවා. මෙහිදී අවම වශයෙන් පුද්ගලයන් සිය දෙනෙකු පමණ මිය යන්නට හෝ තුවාල ලබන්නට ඇති බවටයි විශ්වාස කෙරෙන්නේ. සිචුවාන් ප්‍රාන්තයේ 2008 වසරේ ඇති වූ රික්ටර් පරිමාණයේ 8ක භූ කම්පනයෙන් පුද්ගලයන් 90,000ක් ජීවිතක්ෂයට පත්වුණා.",
       "URL": "https://www.hirunews.lk/57471/චීනයේ-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=847"
}