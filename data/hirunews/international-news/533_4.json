{
       "Source": "hirunews",
       "Timestamp": "Monday, 09 January 2017 - 12:29",
       "Headline": "කලිසම් නොමැතිව ගිය දුම්රිය ගමන (ඡායාරූප)",
       "News Content": "පසුගියදා ලන්ඩනයේ සිදුවූ වෙනස්ම ආකරයේ සිදුවීමක් පිළිබද පුවතක් විදෙස් මාධ්‍ය වාර්තා කරනවා.\nලන්ඩනයේ උමං දුම්රිය මාර්ගය භාවිත කරන පිරිසක් විසින් මෙම අවස්ථාවට සම්බන්ධ වී ඇති බවයි වාර්තා වන්නේ.\nමෙම පිරිස තමන් ඇඳගෙන සිටින කලිසම් ගලවා යට ඇඳූමින් පමණක් දුම්රියේ ගමන්කර තිබෙනවා.\nපිරිමි පුද්ගලයන්ට අමතරව කාන්තාවන්ද මෙම අවස්ථාවට සහභාගී වීම විශේෂත්වයක්.\nකෙසේ වෙතත් මෙම ක්‍රියාව ලන්ඩන් වැසියන් බොහෝ දෙනෙකුගේ අප්‍රසාදයට ලක්ව ඇති බව සදහන්.\nකාර්යබහුල ජිවිතයක් ගෙවන මිනිසුන්ගේ මුවගට සිනාවක් එක් කිරීමේ අරමුණින් මෙම ක්‍රියාව සිදුකළ බවයි එම අවස්ථාවට එක් වූවන් පවසන්නේ.\nමෙම අවස්ථාව 2001 වසරේදී  නිව්යෝර්ක් නඟරයේ ආරම්භ කරන ලද අතර එය මේ වනවිට මෙක්සිකෝ, ටොරොන්ටෝ සහ ලන්ඩන් ඇතුළු ලොව පුරා නගර ගණනාවක ව්‍යාප්ත වී තිබෙනවා.",
       "URL": "https://www.hirunews.lk/151631/කලිසම්-නොමැතිව-ගිය-දුම්රිය-ගමන-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=533"
}