{
       "Source": "hirunews",
       "Timestamp": "Sunday, 26 June 2016 - 8:03",
       "Headline": "සෝමාලි අගනුවර යළි බෝම්බ පිපිරේ",
       "News Content": "සෝමාලියාවේ - මොගඩිෂු අගනුවර ප්‍රකට හෝටලයකට ඊයේ අල්ෂබාබ් ත්‍රස්ත ප්‍රහාරයක් එල්ලවුණා.\nඑහිදී ආරක්ෂක භටයන් සාමාන්‍ය වැසියන් සහ ප්‍රහාරයට පැමිණි ත්‍රස්තවාදීන් ඇතුලූ 14 දෙනෙකු ජීවිතක්ෂයට පත්ව තිබෙනවා.\nමොගඩිෂු නගරයේ පිහිටි නාසෝ හබ්ලොඞ් නැමති මෙම හෝටලය සෝමාලි රජයේ නිලධාරීන් සහ විදේශිකයන් විසින් නිරන්තරයෙන් භාවිතා කෙරෙන ස්ථානයක්.\nබෝම්බ පිරවූ මෝටර් රථයක් පුපුරුවා හැර හෝටලයට කඩාවැදුණු ත්‍රස්තවාදීන් එහි සිටි පිරිස් ප්‍රාණ ඇපයටද ගෙන තිබුණා.\nප්‍රතිප්‍රහාරයෙන් ත්‍රස්තවාදීන් හතරදෙනෙකු මියගිය අතර, ප්‍රහාරයේදී විදේශිකයන් මියගියේද යන්න මෙතෙක් තහවුරු වී නැහැ.\nපසුගිය මාසයේදීද සෝමාලි අගනුවර හෝටලයකට එල්ලවූ අල්ෂබාබ් ත්‍රස්ත ප්‍රහාරයකින් පුද්ගලයන් 10 දෙනෙකු මියගොස් 50 කට අධික පිරිසක් තුවාල ලැබුවා.",
       "URL": "https://www.hirunews.lk/136455/සෝමාලි-අගනුවර-යළි-බෝම්බ-පිපිරේ",
       "Category": "International News",
       "Parent URL": "https://www.hirunews.lk/international-news.php?pageID=619"
}