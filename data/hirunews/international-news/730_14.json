{
       "Source": "hirunews",
       "Timestamp": "Saturday, 30 May 2015 - 20:48",
       "Headline": "ජපානයත් විනාඩියක් හෙල්ලෙන හැටි",
       "News Content": "ජපානයේ - බොනින් දූපත් ආසන්නයේ අද (30) පස්වරුවේ රික්ටර් මාපකයේ 7.8 ක ප්‍රබල භූ කම්පනයක් සිදුවී ඇති බව ඇමරිකානු භූ විද්‍යා සමීක්ෂණ ආයතනය පවසනවා. වෙරළ තීරයේ සිට කිලෝමීටර් 194 ක දුරකින් වූ මුහුදේ කම්පනය සිදුව ඇති අතර භූ කම්පනයේ කේන්ද්‍ර ය මුහුදු පත්ලේ සිට කිලෝමීටර් 677 ක්  ගැඹුරින් පිහිටි  බවයි විදෙස් වාර්තා ප්‍රකාශ කළේ. මෙහි කම්පනය ටෝකියෝ ගුවන් තොටුපල ඇතුලූ අවට ප්‍රදේශ රැසකට දැනී ඇති බව සඳහන්. භූ කම්පනයෙන් සිදුවූ හානිය පිළිබඳව කිසිදු තොරතුරක් වාර්තා වී නොමැති අතර සුනාමි අවදානමක්ද මෙතෙක් ප්‍රකාශයට පත්වී නැහැ.",
       "URL": "https://www.hirunews.lk/110480/ජපානයත්-විනාඩියක්-හෙල්ලෙන-හැටි",
       "Category": "International News",
       "Parent URL": "https://www.hirunews.lk/international-news.php?pageID=730"
}