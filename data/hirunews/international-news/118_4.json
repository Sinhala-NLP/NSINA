{
       "Source": "hirunews",
       "Timestamp": "Saturday, 08 May 2021 - 12:51",
       "Headline": "ජගත් ආරක්ෂක මණ්ඩලයේ සාමාජිකයන් ඉහළ නැංවීම ගැන සංවාදයක්",
       "News Content": "එක්සත් ජාතීන්ගේ ආරක්ෂක මණ්ඩලයේ ස්ථිර සාමාජිකයන් සංඛ්‍යාව ඉහළ නැංවීමේ යෝජනාවක් ඊයේ පැවති ආරක්ෂක මණ්ඩල රැස්වීමේදී සංවාදයට ලක්වී තිබෙනවා.\nදැනට එහි සිටින සාමාජිකයන් වන්නේ බි්‍රතාන්‍යය, ඇමෙරිකා එක්සත් ජනපදය, රුසියාව, චීනය සහ ප්‍රංශයයි. ඊට අමතරව, තවත් සාමාජිකයන් දස දෙනෙකු තාවකාලික පදනම මත ආරක්ෂක මණ්ඩලයට පත් කර ගනු ලබනවා.\nනිව්යෝක් නුවර ජගත් සංවිධාන මූලස්ථානයේ ඊයේ පැවති ආරක්ෂක මණ්ඩල රැස්වීමේදී එහි ස්ථිර නොවන සාමාජිකයන් පෙන්වා දී ඇත්තේ වත්මන් ස්ථිර සාමාජික සංඛ්‍යාව යල් පැන ගිය ආකෘතියක් බවයි.\nවිශේෂයෙන් තුන්වන ලෝකයේ රටවල් වන ඉන්දියාව සහ බ්‍රසීලය එක්සත් ජාතීන්ගේ ආරක්ෂක මණ්ඩලයේ ස්ථිර සාමාජිකයන් ලෙස පත් කළ යුතු බවට මීට පෙර ද ඉල්ලීම් ඉදිරිපත්ව තිබුණා.",
       "URL": "https://www.hirunews.lk/270781/ජගත්-ආරක්ෂක-මණ්ඩලයේ-සාමාජිකයන්-ඉහළ-නැංවීම-ගැන-සංවාදයක්",
       "Category": "International News",
       "Parent URL": "https://www.hirunews.lk/international-news.php?pageID=118"
}