{
       "Source": "hirunews",
       "Timestamp": "Monday, 09 March 2020 - 19:40",
       "Headline": "ඇෆ්ගනිස්ථානයේ ජනපතිවරුන් දෙදෙනෙකු දිවුරුම් දෙයි",
       "News Content": "ඇෆ්ගනිස්ථානයේ ජනාධිපතිවරුන් දෙදෙනෙකු දිවුරුම් දී ඇති බව වාර්තා වනවා.\nපසුගිය සැප්තැම්බරයේ පැවති මැතිවරණයෙන් ජයග්‍රහණය කළ බවට එරට මැතිවරණ කොමිසම තීරණය කළ හිටපු ජනපති අෆ්රෆ් ඝානි මුලින් දිවුරුම් දී ඇති අතර, ඔහුගේ ප්‍රතිවාදියා වූ අබ්දුල්ලා - අබ්දුල්ලා ද දිවුරුම් දීමේ උත්සවයක් පවත්වා ඇත්තේ ප්‍රතිඵලය දූෂිත බව පවසමින්.\nපසුගිය රජයේ තනතුරු දැරූ ඔවුන් දෙදෙනා අතර එකඟතාවක් ඇති කිරීමට ඇමරිකානු විශේෂ නියෝජිතයා දැරූ උත්සාහය අසාර්ථක වී ඇති බව සඳහන්.",
       "URL": "https://www.hirunews.lk/236175/ඇෆ්ගනිස්ථානයේ-ජනපතිවරුන්-දෙදෙනෙකු-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=192"
}