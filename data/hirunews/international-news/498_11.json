{
       "Source": "hirunews",
       "Timestamp": "Saturday, 01 April 2017 - 13:43",
       "Headline": "ලිංගික හිංසනය අවම කරන්න සවිකර අමුතුම මාදිලියේ ආසනය (ඡායාරූප)",
       "News Content": "මෙක්සිකෝවේ උමං දුම්රියක සවිකර ඇති අමුතුම මාදිලියේ ආසනයක් සම්බන්ධයෙන් මේ වන විට බොහෝ දෙනෙකුගේ අවධානය යොමුව තිබෙනවා.\nඑම ආසනය පුරුෂ ලිංගයක් සහ පුරුෂයකුගේ පපු ප්‍රදේශය දැක්වෙන ආකාරයට නිර්මාණය කර ඇති බවයි විදෙස් මාධ්‍ය වාර්තා කරන්නේ.\nදුම්රිය තුලදී කාන්තාවන් හිංසනය කිරීමේ චේතනාවෙන් දුම්රියට ගොඩවන ඇතැම් පුරුෂයන් අපහසුතාවට සහ අවමානයට පත් කිරීමේ අරමුණින් මෙම ක්‍රියාව සිදුකළ බවයි එරට බලධාරීන් පවසන්නේ.\nකෙසේ වෙතත් \"මෙහි අසුන් ගැනීම අපහසු විය හැකිය\" යනුවෙන් ආසනයට ඉහලින් දැන්වීමක්ද සටහන් කර ඇති බව සදහන්.\nපොදු ප්‍රවාහන සේවා තුලදී කාන්තාව මුහුණදෙන ලිංගික හිංසනයන් පිළිබඳව දැනුවත් කිරීමේ අරමුණින් තාවකාලිකව මෙම අසුන සවිකර බවයි වාර්තා වන්නේ.\nමෙම ක්‍රියාව සම්බන්ධයෙන් ඇතැම් පුද්ගලයන් විවිධ විවේචන කර ඇති අතර ඇතැමෙක් එම අදහසට ප්‍රසංශා කර ඇති බව සදහන්.",
       "URL": "https://www.hirunews.lk/158262/ලිංගික-හිංසනය-අවම-කරන්න-සවිකර-අමුතුම-මාදිලියේ-ආසනය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=498"
}