{
       "Source": "hirunews",
       "Timestamp": "Friday, 26 April 2019 - 11:37",
       "Headline": "උතුරු කොරියාවේ සංචාරයකට පුටින් එකඟ වෙයි",
       "News Content": "ව්ලැඩිවොස්ටොක් සමුළුවේදී උතුරු කොරියානු නායක කිම් ජොං අන් ඉල්ලා සිටි පරිදි එරට සංචාරයක නිරතවීමට රුසියානු ජනාධිපති ව්ලැදිමිර් පුටින් එකඟ වී තිබෙනවා.\nපහසු වේලාවකදී එලෙස උතුරු කොරියාවට පැමිණෙන්නැයි කිම් ජොං අන් ඇරයුම් කර ඇති අතර, එම ඇරයුම ජනපති පුටින් පිළිගත්තේ යැයි උතුරු කොරියානු රාජ්‍ය මාධ්‍ය සඳහන් කළා.\nඋතුරු කොරියාවේ ආරක්ෂාව සහ ස්වෛරීභාවය තහවුරු කළ යුතු අතර, බලවතාගේ නීතිය නොව ජාත්‍යන්තරයේ නීතිය, රාජ්‍යයන්හි තත්ත්වය තීරණය කළ යුතු බවයි කිම් ජොං අන් සමඟ පැවති ප්‍රථම සමුළුවේදී ජනපති පුටින් කියා සිටියේ.",
       "URL": "https://www.hirunews.lk/215207/උතුරු-කොරියාවේ-සංචාරයකට-පුටින්-එකඟ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=272"
}