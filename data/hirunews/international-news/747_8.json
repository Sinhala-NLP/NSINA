{
       "Source": "hirunews",
       "Timestamp": "Sunday, 29 March 2015 - 15:15",
       "Headline": "ලී ක්වාන් යූ නික්ම යයි",
       "News Content": "හිටපු සිංගප්පූරු නායකයාගේ ආදාහන කටයුතු සිදුකෙරෙන්නේ පවුලේ පුද්ගලික අවස්ථාවක් ලෙසයි. පසුගිය සතියක කාලය තුළ හාර ලක්ෂ 50,000 සිංගප්පූරු ජාතිකයන් එනම්, එරට ජනගහනයෙන් සියයට 12 ක් පමණ සිංගප්පූරු පාර්ලිමේන්තුවේ තැන්පත් කර තිබූ ලී ක්වාන් යූ ගේ දේහයට බුහුමන් දැක්වීමට එක්වුණා.\nනූතන සිංගප්පූරුවේ නිර්මාතෘ සහ පළමු  අග්‍රාමාත්‍ය, අභාවප්‍රාප්ත, ලී ක්වාන් යූ ගේ අවසන් කටයුතු අද (29) සිදුකෙරෙනවා. ලී ක්වාන් යූ පසුගිය මාර්තු 23 වනදා මියගියේ වසය අවුරුදු 91ක්ව සිටියදීයි. ඔහුගේ දේහය සිංගප්පූරුවේ වීථි ඔස්සේ රැගෙන ගියා., අවමංගල්‍ය උත්සවයට ලෝක නායකයන් රැසක් සහභාගි වනු ඇති. ඉන්දීය අග්‍රාමාත්‍ය නරේන්ද්‍ර මෝදි ඉන්දුනීසියානු ජනාධිපති ජෝකෝ විඩෝඩෝ, ජපාන අග්‍රාමාත්‍ය ෂින්සෝ අබේ,  ඕස්ට්‍රේලියානු අගමැති ටෝනි ඇබට් මෙන්ම හිටපු ඇමෙරිකානු ජනාධිපති බිල් ක්ලින්ටන් ද ඒ අතර වනවා.",
       "URL": "https://www.hirunews.lk/106487/ලී-ක්වාන්-යූ-නික්ම-යයි",
       "Category": "International News",
       "Parent URL": "https://www.hirunews.lk/international-news.php?pageID=747"
}