{
       "Source": "hirunews",
       "Timestamp": "Thursday, 10 March 2022 - 8:06",
       "Headline": "රුසියාව ජෛව රසායනික ප්‍රහාරයකට, සූදානම් වන බවට ඇමරිකාවෙන් චෝදනා",
       "News Content": "රුසියාව ජෛව රසායනික ප්‍රහාරයකට සූදානම් වන බවට ඇමරිකාව චෝදනා කරනවා.\nධවල මන්දිරය නිවේදනයක් නිකුත් කරමින් සදහන් කළේ, එම ප්‍රහාරයට අවශ්‍ය වටපිටාව රුසියාව විසින් මේ වන විටත් සකස් කරමින් සිටින බවයි.\nයුක්රේනයට එරෙහි රුසියාවේ මෙම ම්ලේච්ඡ උත්සාහය පරාජය කළ යුතු බව ධවල මන්දිරය වැඩිදුරටත් පවසනවා.\nමේ අතර, රුසියානු ගුවන් ප්‍රහාරයකින් යුක්රේනයේ ළමා රෝහලක් විනාශ වී ඇති බව විදෙස් මාධ්‍ය වාර්තා කළා.\nමෙම ප්‍රහාරයෙන් විශාල පිරිසක් මිය ගොස් හෝ තුවාල ලබන්නට ඇති බවටයි අනුමාන කෙරෙන්නේ.\nයුක්රේන ජනාධිපති වොලඩිමියර් සෙලෙන්ස්කි සඳහන් කළේ, මෙලෙස ළමා රෝහලකට පහර දීමේ රුසියාවේ මිලේච්ඡ උත්සාහය යුද අපරාධයක් ලෙස සැලකිය යුතු බවයි.",
       "URL": "https://www.hirunews.lk/299119/රුසියාව-ජෛව-රසායනික-ප්‍රහාරයකට-සූදානම්-වන-බවට-ඇමරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=58"
}