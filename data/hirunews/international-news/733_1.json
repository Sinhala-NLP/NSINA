{
       "Source": "hirunews",
       "Timestamp": "Thursday, 21 May 2015 - 13:15",
       "Headline": "නීතිවිරෝධී සංක්‍රමණ වැළැක්වීමට මලයාසියානු විදේශ ඇමති මියන්මාරයට",
       "News Content": "සිය රටට නීතිවිරෝධී ලෙස මියන්මාර සංක්‍රමණිකයන් පැමිණීම නතර කරගැනීමට සාකච්ඡා කිරීම සඳහා මලයාසියානු විදේශ අමාත්‍යවරයා මියන්මාරයට පැමිණීමට නියමිතයි. මියන්මාරයේ රොහින්ග්‍යා මුස්ලිම්වරුන් නීතිවිරෝධී ලෙස මලයාසියාව ඇතුලූ වෙනත් රටවලට මුහුදු මාර්ගය ඔස්සේ පලායාම ඉහළ ගොස් ඇති බවයි විදෙස් වාර්තා සඳහන් කළේ. පසුගිය දින කිහිපය තුළ මලයාසියාවට පමණක් රොහින්ග්‍යා මුස්ලිම්වරුන් 7 000 ක් පමණ පැමිණ තිබෙනවා. මොවුන්ට රැකවරණය ලබාදීමට මලයාසියාව කැමැත්ත පළ කර ඇති අතර ඔවුන් ඒ සඳහා මූලික කොන්දේසිය ලෙස ඉදිරිපත් කර ඇත්තේ මෙම පිරිස් වසරක් ඇතුළත මියන්මාරයේ යළි පදිංචි කළ යුතුය යන්නයි. කෙසේවෙතත් තායිලන්තය නීතිවිරෝධී මියන්මාර සංක්‍රමණිකයන්ට රැකවරණය දීම ප්‍රතික්ෂේප කර තිබෙනවා. එක්සත් ජාතීන්ගේ සංවිධානය ප්‍රකාශ කළේ පසුගිය ජනවාරියේ සිට මාර්තු දක්වා මාස 3 ක කාලය තුළ රොහින්ග්‍යා මුස්ලිම්වරුන් 25 000 ක් පමණ වෙනත් රටවලට පළාගොස් ඇති බවයි.",
       "URL": "https://www.hirunews.lk/109901/නීතිවිරෝධී-සංක්‍රමණ-වැළැක්වීමට-මලයාසියානු-විදේශ-ඇමති-මියන්මාරයට",
       "Category": "International News",
       "Parent URL": "https://www.hirunews.lk/international-news.php?pageID=733"
}