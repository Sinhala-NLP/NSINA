{
       "Source": "hirunews",
       "Timestamp": "Monday, 28 February 2022 - 7:56",
       "Headline": "පිලිපීනයේ කොරෝනා සීමාවන් ඉවතට",
       "News Content": "කොරෝනා ව්‍යාප්තිය හමුවේ පිලිපීනයේ මැනිලා අගනුවර තුළ පැනවූ සීමාවන් හෙට සිට ඉවත් කරන බව පිලිපීන ජනාධිපති රුද්‍රිගෝ ඩුටරෙට් ප්‍රකාශ කළා.\nඒ, එරට එන්නත්කරණයට ලක්වන සංඛ්‍යාව ඉහළ යාම සහ ආසාදිතයන්ගේ තියුණු පහත වැටීමක් පෙන්නුම් කිරීමත් සමඟයි.\nමීට සති කිහිපයකට පෙර පිලිපීනය සංචාරකයින් සඳහා තම දේශසීමා යළි විවෘත කළා.\nඑමෙන්ම ලබන මැයි මස 9 වනදා පිලිපීනයේ ජාතික මැතිවරණය පැවැත්වීමට නියමිත අතර, එහි ප්‍රචාරණ වැඩපිළිවෙල වේගවත් කිරීමට ද මෙම සීමාවන් ඉවත් කිරීම බලපාන බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/298249/පිලිපීනයේ-කොරෝනා-සීමාවන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=58"
}