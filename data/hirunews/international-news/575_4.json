{
       "Source": "hirunews",
       "Timestamp": "Sunday, 09 October 2016 - 9:02",
       "Headline": "බංග්ලාදේශයේ ත්‍රස්ත මර්දන මෙහෙයුමක්",
       "News Content": "ත්‍රස්තවාදී සංවිධානවලට සම්බන්ධ  සැකකටයුතු සන්නද්ධ සාමාජිකයන් සොයා බංග්ලාදේශ ත්‍රස්ත මර්දන පොලීසිය ඊයේ මෙහෙයුමක් දියත් කළා.\nඩකා අගනුවර සහ කිලෝමීටර 100 ක් පමණ ඈතින් වූ ටන්ගේල් ප්‍රදේශයේ සිදුකළ එම මෙහෙයුම්වලදී සන්නද්ධ සාමාජිකයන් 11 දෙනෙකු ජීවිතක්ෂයට පත්වූ බවයි එරට ආරක්ෂක අංශ ප්‍රකාශ කළේ.\nඔවුන් බංග්ලාදේශය විසින් තහනම් කළ ජමාඞ් උල් මුජහඞීන් කල්ලියට අයත් බව සැළකෙනවා.\nපසුගිය ජූලි මාසයේ ඩකා නුවර අවන්හලකට එල්ලවූ ත්‍රස්ත ප්‍රහාරයෙන් පසු බංග්ලාදේශය ත්‍රස්ත මර්දන මෙහෙයුම් උත්සන්න කළා.\nප්‍රාණ ඇපයට ගත් විදේශිකයන් 20 දෙනෙකු සහ පොලිස් නිලධාරීන් දෙදෙනෙකුට මරු කැඳවූ එම ප්‍රහාරයේ වගකීම භාරගත්තේ අයි.එස්. සංවිධානයයි.",
       "URL": "https://www.hirunews.lk/144778/බංග්ලාදේශයේ-ත්‍රස්ත-මර්දන-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=575"
}