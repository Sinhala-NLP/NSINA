{
       "Source": "hirunews",
       "Timestamp": "Monday, 06 May 2019 - 15:30",
       "Headline": "ඉන්දීය මහමැතිවරණයේ 5 වන අදියර අදයි",
       "News Content": "ඉන්දීය ලෝක් සභා මැතිවරණයේ 5 වන අදියර අද උදෑසන ආරම්භ වූ අතර, පස්වරු 1 වන විට සියයට 40ක් ඡන්දදායකයන් ඡන්දය ප්‍රකාශ කර තිබුණා.\nඋත්තර් ප්‍රදේශ්, ජම්මු - කාශ්මීර, රාජස්ථාන්, මධ්‍ය ප්‍රදේශ්, බටහිර බෙංගාල සහ ජාරාඛාන්ද් ප්‍රාන්තවල ආසන 51ක් සඳහා මෙම ඡන්ද විමසීම පැවැත්වෙනවා.\nඋත්තර් ප්‍රදේශ් ප්‍රාන්තය නියෝජනය කරන කොංග්‍රස් පක්ෂ සභාපති රාහුල් ගාන්ධි, සභාපතිනී සෝනියා ගාන්ධි මෙන්ම මෝදි රජයේ ප්‍රබල අමාත්‍යවරයෙකු වන රාජ්නාත් සිං අද මැතිවරණයේදී තරඟ වැදීම විශේෂත්වයක්.\n2014 මහමැතිවරණයේදී මෙම අදියරේ ආසන 51කින් 41ක්ම ජයග්‍රහණය කළේ මෝදිගේ ජාතික ප්‍රජාතන්ත්‍රවාදී සන්ධානයයි.\nඉන් ආසන 39ක් භාරතීය ජනතා පක්ෂයට හිමි වුණා.",
       "URL": "https://www.hirunews.lk/215863/ඉන්දීය-මහමැතිවරණයේ-5-වන-අදියර-අදයි",
       "Category": "International News",
       "Parent URL": "https://www.hirunews.lk/international-news.php?pageID=269"
}