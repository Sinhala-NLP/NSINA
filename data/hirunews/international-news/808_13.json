{
       "Source": "hirunews",
       "Timestamp": "Saturday, 31 August 2013 - 13:07",
       "Headline": "මැන්ඩෙලා තවමත් රෝහලේ. - දකුණු අප්‍රිකානු ජනපති කියයි.",
       "News Content": "දකුණු අප්‍රිකාවේ ප්‍රථම කළු ජාතික ජනාධිපති නෙල්සන් මැන්ඩෙලා රෝහලෙන් නික්මී නිවස බලා ගිය බවට පළ වූ මාධ්‍ය වාර්තා සත්‍ය නොවන බව එරට ජනාධිපති මන්දිරය මගින් ප්‍රකාශ කර තිබෙනවා. දීර්ඝ කාලයක් රෝහල්ගතව සිටි 95 හැවිරිදි මැන්ඩෙලා අද (31) රෝහලෙන් නික්මී ජොහැනස්බර්ග් නුවර පිහිටි නිවස බලා ගිය බව බී.බී.සී. ඇතුළු විදේශ ප්‍රවෘත්ති සේවා රැසක් වාර්තා කළා. දකුණු අප්‍රිකාවේ හිටපු ජනාධිපතිවරයා ප්‍රිටෝරියා රෝහලක ප්‍රතිකාර ලබන්නේ පසුගිය ජුලි 8 වන දා සිටයි. මැන්ඩෙලා පෙනහළු ආබාධයකට ලක්ව සිටින අතර වර්ණභේදවාදී යුගයේ දශක 3කට ආසන්න කාලයක් සිර ගතව සිටි අවධියේ එම තත්ත්වය හට ගන්නට ඇතැයි සැලකෙනවා.",
       "URL": "https://www.hirunews.lk/66236/මැන්ඩෙලා-තවමත්-රෝහලේ-දකුණු-අප්‍රිකානු-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=808"
}