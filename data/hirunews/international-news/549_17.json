{
       "Source": "hirunews",
       "Timestamp": "Thursday, 08 December 2016 - 11:49",
       "Headline": "පකිස්ථාන ගුවන් අනතුර ගැන සැකයක්",
       "News Content": "පකිස්ථානයේදී ඊයේ අනතුරට ලක්වු ගුවන්යානය කඩා වැටීමට පෙර එහි නියමුවා විසින් අනතුරු ඇගවීමේ ඇමතුමක් ලබාදී ඇතැයි අනාවරණ වී තිබෙනවා.\nයානය සමග පාලක මැදිරියේ පැවති සබඳතා බිඳවැටීමට මොහොතකට පෙර එම අනතුරු ඇගවීමේ පණිවුඩය ඔහු විසින් ලබාදී ඇති බවයි පකිස්ථාන බලධාරීන් හෙළිකර ඇත්තේ.\nයානයේ එන්ජිමේ දෝශයක් පිළිබඳ නියමුවා විසින් පාලක මැදිරියට දන්වා තිබෙනවා.\nඉස්ලාමාබාද් නුවර දක්වා පියාසර කරමින් තිබු මෙම ගුවන්යානය ඊයේ කඩා වැටුනු අතර එහි ගමන් කල මගීන් ඇතුලු 48 දෙනෙකු ජීවිතක්ෂයට පත්වුනා.\nයානයේ අනතුරට හේතුව මෙතෙක් නිශ්චිතව අනාවරණ වී නොමැති අතර පරීක්ෂණ ක්‍රියාත්මකයි.\nකෙසේවෙතත් විශේෂඥයන් පවසන්නේ තාක්ෂණික දෝශයක් හෝ නියමුවාගේ වරදක් හේතුවෙන් යානය අනතුරට ලක්විය නොහැකි බවයි.\nඑහෙත් නියමුවා ප්‍රකාශ කල එන්ජිමේ දෝශය පිළිබඳ අවධානය යොමු කරමින් පරීක්ෂණ සිදු කරන බව පකිස්ථාන බලධාරීන් ප්‍රකාශකර තිබෙනවා.\nපකිස්ථාන ගුවන් ගමන් පාලක අධිකාරිය ප්‍රකාශකර ඇත්තේ එන්ජිමේ දෝශයක් හැර වෙනත් කිසිවක් අනතුරට හේතුවිය නොහැකි බවයි.",
       "URL": "https://www.hirunews.lk/149223/පකිස්ථාන-ගුවන්-අනතුර-ගැන-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=549"
}