{
       "Source": "hirunews",
       "Timestamp": "Sunday, 06 September 2015 - 15:32",
       "Headline": "තායිලන්ත නව ව්‍යවස්ථාව, පාර්ලිමේන්තුවෙන් ප්‍රතික්ෂේප වෙයි",
       "News Content": "තායිලන්තයේ නව ව්‍යවස්ථා කෙටුම්පත එරට වත්මන් පාර්ලිමේන්තුව හෙවත් ජාතික ප්‍රතිසංස්කරණ මණ්ඩලය මගින් ප්‍රතික්ෂේප කර තිබෙනවා. තායි - මිලිටරි ජුන්ටාවේ සහය ලබන එහි වැඩි බලයක් සහිත ජාතික ප්‍රතිසංස්කරණ මණ්ඩලය, නව ව්‍යවස්ථා කෙටුම්පත පිළිබඳව අද ඡන්ද විමසීමක් පවත්වනු ලැබුවා. එහිදී නියෝජිතයන් 135 දෙනෙකු ඊට එරෙහිව ඡන්දය ප්‍රකාශ කළ අතර, කෙටුම්පතට සහය දක්වා ඇත්තේ නියෝජිතයන් 105 දෙනෙකු පමණයි. නව ව්‍යවස්ථා කෙටුම්පත ජනමත විචාරණයක් සඳහා යොමු කිරීමට  පෙර එරට පාර්ලිමේන්තුවේ නියෝජිතයන් 124 කට වැඩි සංඛ්‍යාවක් වෙතින් අනුමත විය යුතුයි. එහෙත්  එය ප්‍රතික්ෂේප වීම හේතුවෙන් තායිලන්තයේ මැතිවරණ සහ සිවිල් පාලනය ස්ථාපිත කිරීම තවදුරටත් පමාවනු ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/116101/තායිලන්ත-නව-ව්‍යවස්ථාව-පාර්ලිමේන්තුවෙන්-ප්‍රතික්ෂේප-වෙයි",
       "Category": "International News",
       "Parent URL": "https://www.hirunews.lk/international-news.php?pageID=706"
}