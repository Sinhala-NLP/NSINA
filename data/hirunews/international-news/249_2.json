{
       "Source": "hirunews",
       "Timestamp": "Saturday, 27 July 2019 - 13:19",
       "Headline": "පාකිස්තාන ප්‍රහාරක යානා බල ඇණියට ඇමරිකානු සහය යළිත්",
       "News Content": "අග්‍රාමාත්‍ය ඉම්රාන් ඛාන්ගේ ඇමරිකානු චාරිකාවෙන් පසු පාකිස්තාන එෆ් - 16 ප්‍රහාරක යානා බලඇණිය සඳහා තාක්ෂණික සහය යළි සැපයීමට ට්‍රම්ප් පරිපාලනය කැමැත්ත පළ කර ඇති බව ඉන්දීය මාධ්‍ය වාර්තා කළා.\nපාකිස්තානයට ඒ සඳහා ඇමරිකානු ඩොලර් මිලියන 125ක් වටිනා උපාංග සහ අධීක්ෂණ පද්ධති සැපයීම ඇමරිකානු පෙන්ටගනය විසින් අනුමත කර තිබෙනවා.\nඅදාළ තීරණය ඇමරිකානු කොංග්‍රසයට ද දැනුම් දී ඇති බව සඳහන්.\nඉන්දියාව විසින් පසුගිය දා පාකිස්තාන දේශසීමාව ඔස්සේ ගුවන් ප්‍රහාරයක් එල්ල කිරීමේදී පාකිස්තානය ඊට ප්‍රතිචාර දැක්වූයේ ඇමරිකානු එෆ් 16 ප්‍රහාරක යානා උපයෝගී කර ගනිමින්.",
       "URL": "https://www.hirunews.lk/221136/පාකිස්තාන-ප්‍රහාරක-යානා-බල-ඇණියට-ඇමරිකානු-සහය-යළිත්",
       "Category": "International News",
       "Parent URL": "https://www.hirunews.lk/international-news.php?pageID=249"
}