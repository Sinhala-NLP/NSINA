{
       "Source": "hirunews",
       "Timestamp": "Sunday, 27 December 2020 - 14:10",
       "Headline": "ඊජිප්තුවේ කොරෝනා රෝහලක ගින්නකින් 7 දෙනෙකු ජිවිතක්ෂයට",
       "News Content": "ඊජිප්තුවේ කයිරෝ අගනුවරට තදාසන්නව පිහිටි කොරෝනා රෝගීන්ට ප්‍රතිකාර කරන පෞද්ගලික රෝහලක ඊයේ ඇති වූ ගින්නකින් පුද්ගලයින් 7 දෙනෙකු ජිවිතක්ෂයට පත්වී ඇති අතර, තවත් කිහිපදෙනෙකු තුවාල ලබා තිබෙනවා.\nමූලික පරීක්ෂණවලදී හෙළි වී ඇත්තේ විදුලි කාන්දුවක් මෙම ගින්නට හේතුවී ඇති බවයි.\nගින්නෙන් අනතුරුව, එම රෝහලේ සිටි රෝගීන් කයිරෝ නුවර රජයේ රෝහලකට ඉවත් කරගෙන තිබෙනවා.\nපසුගිය සතිය තුළ ඊජිප්තුවේ කොරෝනා ආසාදිතයන් කැපී පෙනෙන ලෙස ඉහළ යාමක් දක්නට ලැබුණු අතර, ඊයේ පමණක් නව ආසාදිතයන් 1189 දෙනෙකු සහ මරණ 43 ක් වාර්තා වුණා.\nඊජිප්තුවේ සමස්ත කොරෝනා ආසාදිතයින් සංඛ්‍යාව එක්ලක්ෂ 31,000 ඉක්මවන අතර මරණ සංඛ්‍යාව 7352ක්.",
       "URL": "https://www.hirunews.lk/258064/ඊජිප්තුවේ-කොරෝනා-රෝහලක-ගින්නකින්-7-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=145"
}