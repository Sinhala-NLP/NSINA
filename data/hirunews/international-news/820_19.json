{
       "Source": "hirunews",
       "Timestamp": "Saturday, 20 July 2013 - 13:00",
       "Headline": "ඔබාමා වර්ණභේදය ගැන කතා කරයි.",
       "News Content": "ඇමරිකාවේ කළු ජාතික තරුණයන් තවදුරටත් වර්ණභේදවාදයෙන් පීඩා විඳින බව ජනාධිපති බැරැක් ඔබාමා පවසනවා. ඇමරිකාවේ ප්‍රථම කළු ජාතික ජනාධිපතිවරයා වූ ඔබාමා මේ බව කියා සිටියේ ට්‍රේවොන් මාර්ටින් සිද්ධිය පිළිබඳව ප්‍රථම වරට අදහස් දක්වමින්. පසුගිය වසරේ ෆ්ලොරිඩාවේදී ට්‍රේවොන් මාර්ටින් නමැති 17 හැවිරි කළු ජාතික තරුණයා සුදු ජාතික ආරක්ෂකයෙකුගේ වෙඩි පහරින් ජීවිතක්ෂයට පත් වූ අතර, සැකකරු අධිකරණ විභාගයෙන්  පසුගිය සතියේ නිදහස් කරනු ලැබුවා. මෙම තීන්දුව පිළිබඳව ඇමරිකාවේ කළු ජාතික ක්‍රියාකාරීන් අතර පවතින්නේ දැඩි විරෝධයක්.\nජනාධිපති ඔබාමා කියා සිටියේ ට්‍රේවොන්ගේ ඝාතකයා නිදහස් කිරීමේ තීන්දුව කළු ජාතිකයන් වේදනාවට පත් කරන බවයි. කෙසේ නමුත් ප්‍රචණ්ඩත්වය ඔහුගේ මරණයට කරන අගෞරවයක් බව ඔහු පැවසුවා. ට්‍රේවොන් මාර්ටින් මීට 35 වසරකට පෙර තමා විය හැකිව තිබූ බවයි ජනාධිපති ඔබාමා සඳහන් කළේ. කළු ජාතික තරුණයෙකු ලෙස තමා කුඩා අවධියේ විඳි පීඩාවන් පිළිබඳව අදහස් දැක්වූ ජනාධිපති ඔබාමා වර්තමාන ඇමරිකානු කළු තරුණයන්ට සුඛ විහරණය සිහිනයක් වී ඇති බව ද කියා සිටියා.",
       "URL": "https://www.hirunews.lk/63418/ඔබාමා-වර්ණභේදය-ගැන-කතා-කරයි",
       "Category": "International News",
       "Parent URL": "https://www.hirunews.lk/international-news.php?pageID=820"
}