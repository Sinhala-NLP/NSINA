{
       "Source": "hirunews",
       "Timestamp": "Saturday, 29 December 2018 - 16:02",
       "Headline": "ඊජිප්තුවේ බෝම්බ ප්‍රහාරයකින් සිව් දෙනෙකු මරුට",
       "News Content": "ඊජිප්තුවේ ලෝක ප්‍රකට ගීසා පිරමීඩ ආසන්නයේදී සංචාරකයින් රැගෙන යමින් තිබූ බස් රථයක සිදුවූ බෝම්බ පිපිරීමකින් සිව් දෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ වියට්නාම ජාතික සංචාරකයින් 3 දෙනෙකු සහ ඊජිප්තු ජාතික සංචාරක මග පෙන්වන්නෙකු මෙහිදී ජීවිතක්ෂයට පත්ව ඇති බවයි.\nතවත් වියට්නාම සංචාරකයින් 9 දෙනෙකු සහ ඊජිප්තු ජාතිකයෙකු සිද්ධියෙන් තුවාල ලබා ඇති අතර, ප්‍රහාරයේ වගකීම කිසිවෙකුත් භාර ගෙන නැහැ.",
       "URL": "https://www.hirunews.lk/207050/ඊජිප්තුවේ-බෝම්බ-ප්‍රහාරයකින්-සිව්-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=304"
}