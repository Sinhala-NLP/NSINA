{
       "Source": "hirunews",
       "Timestamp": "Monday, 07 September 2015 - 20:09",
       "Headline": "ලකුණු බින්දුව ලබාගත් දක්ෂතම ඊජිප්තු සිසුවියකට, ජාත්‍යන්තර අවධානය",
       "News Content": "ඊජීප්තුවේ ඉහළම දක්ෂතා පෙන් වූ මරියම් මලක් නැමති පාසල් ශිෂ්‍යාවගේ අවසන් වාර විභාග ප්‍රතිඵලය පිළිබඳව සමාජ ජාල වෙබ් අඩවි තුළ කතාබහට ලක්වීමත් සමඟම ඇය ජාත්‍යන්තර අවධානයට ලක්වී තිබෙනවා. ඒ, ඇය පෙනී සිටි අවසන් වාර විභාගය සඳහා සියලූම විෂයන්වලට ලකුණු බින්දුව ලැබීමත් සමඟම වෛද්‍ය විද්‍යාලයට ප්‍රවේශවීමට නොහැකිවීම හේතුවෙන්. මීට පෙර ඇය ඊජිප්තුවේ පාසල්වල ඉගෙනුම ලබන සිසු, සිසුවියන් අතරින් ඉහළම දක්ෂතා පෙන්වමින් ලකුණු ලබා ගත් සිසුවියක් වනවා.\nනමුත්, ඇය ක්‍රිස්තියානි සුළුතරයකට අයත්වීම හේතුවෙන් මෙවර මෙවැනි ප්‍රතිඵලයක් ලැබී ඇති බවයි වාර්තා වන්නේ. ඇයගේ මෙම ප්‍රතිඵලය සම්බන්ධයෙන් දූෂණ අක්‍රමිකතාවයක් සිදුවී ඇද්ද යන්න විමසා බැලීම සඳහා අවධානය යොමුකරන බවයි ඊජිප්තු අගමැතිවරයා පවසා ඇත්තේ. එමෙන්ම ඇයට සහය පළ කිරීම සඳහා පිහිටුවා ඇති ෆේස්බුක් පිටුවේ 30,000 කට වැඩි පිරිසක් සාමාජිකත්වය ලබා සිටින බව ද විදෙස් වාර්තා පෙන්වා දෙනවා.",
       "URL": "https://www.hirunews.lk/116167/ලකුණු-බින්දුව-ලබාගත්-දක්ෂතම-ඊජිප්තු-සිසුවියකට-ජාත්‍යන්තර-අවධානය",
       "Category": "International News",
       "Parent URL": "https://www.hirunews.lk/international-news.php?pageID=706"
}