{
       "Source": "hirunews",
       "Timestamp": "Tuesday, 10 September 2013 - 12:57",
       "Headline": "සිරියාවට බෑන් කී මූන්ගෙන් අවවාදයක්.",
       "News Content": "සිරියාව තුළ රසායනික අවි පවතින බවට මේ පිළිබඳව සොයා බැලීමට එහි ගිය ජගත් සංවිධාන නියෝජිතයන් තහවුරු කළහොත් එම අවි වහාම විනාශ කළ යුතු බව ජගත් සංවිධාන මහලේකම් බෑන් කී මූන් පවසනවා. ඔහු කියා සිටියේ එය අන්තර් ජාතික නිරීක්ෂකයන් ඉදිරියේ සහ ජගත් සංවිධානය විසින් නම් කරන ලද ආරක්ෂිත ස්ථානයකදී සිදුකළ යුතු බවයි. ඊට අමතරව සිරියාව තුළ රසායනික අවි පවතින්නේ නම් ඒවා ජගත් සංවිධානය වෙත භාර දෙන ලෙස රුසියාව ද ප්‍රකාශ කර තිබෙනවා. රුසියානු විදේශ අමාත්‍ය සර්ජි ලැව්රොෆ් කියා සිටියේ එසේ වුවහොත් සිරියාවට ජාත්‍යන්තරයෙන් එල්ල වන බලපෑම් අඩු විය හැකි බවයි.",
       "URL": "https://www.hirunews.lk/66900/සිරියාවට-බෑන්-කී-මූන්ගෙන්-අවවාදයක්",
       "Category": "International News",
       "Parent URL": "https://www.hirunews.lk/international-news.php?pageID=805"
}