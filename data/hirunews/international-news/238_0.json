{
       "Source": "hirunews",
       "Timestamp": "Sunday, 15 September 2019 - 10:23",
       "Headline": "සෞදි තෙල් පිරිපහදුවලට එල්ලවූ ඩ්‍රෝන ප්‍රහාරය ගැන ඉරානයට චෝදනා",
       "News Content": "සෞදි අරාබියේ ප්‍රධාන තෙල් සංකීර්ණ දෙකකට එල්ලවූ ඩ්‍රෝන ප්‍රහාරයට ඉරානය වගකිව යුතු බව ඇමරිකානු රාජ්‍ය ලේකම් මයික් පොම්පියෝ පවසනවා.\nඩ්‍රෝන 10 ක් යොදාගනිමින් එල්ල කළ ප්‍රහාරයෙන් එම තෙල් සංකීර්ණවල ගිනිගැනීම් හටගත් අතර, ප්‍රහාරයේ වගකීම යේමනයේ හවුති සටන්කාමීන් භාරගත්තා.\nකෙසේ නමුත් ඇමරිකානු රාජ්‍ය ලේකම්වරයා කියා සිටියේ ප්‍රහාරය සඳහා යොදා ගැනුනු ඩ්‍රෝන යානා යේමනයේ සිට පැමිණි බවට සාක්ෂි නොමැති බවයි.\nප්‍රහාරයෙන් පසුව සෞදි අරාබියේ අබ්කායික් සහ කුරායිස් පිරිපහදුවල තෙල් නිෂ්පාදනය තාවකාලිකව අත්හිටුවනු ලැබූ අතර, ඒ හේතුවෙන් ලෝක වෙළඳපොලේ තෙල් මිල කෙරෙහි ඍජු බලපෑමක් ඇතිවේ යැයි අපේක්ෂිතයි.",
       "URL": "https://www.hirunews.lk/224305/සෞදි-තෙල්-පිරිපහදුවලට-එල්ලවූ-ඩ්‍රෝන-ප්‍රහාරය-ගැන-ඉරානයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=238"
}