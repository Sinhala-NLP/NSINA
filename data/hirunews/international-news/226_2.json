{
       "Source": "hirunews",
       "Timestamp": "Monday, 04 November 2019 - 16:19",
       "Headline": "ඉන්දියාවේ තවත් නළ ළිං මරණයක්",
       "News Content": "අවුරුදු දෙකක් වයසැති සුජිත් විල්සන් දරුවා තම්ල්නාඩුවේ නළ ළිඳකට වැටි පැය 80 පමණ ජිවිත සටනකින් පසු මිය යාමේ සිද්ධියෙන් දින 10 කට පසු තවත් එවැනි සිද්ධියක් ඉන්දියාවේ හර්යානා ප්‍රාන්තයෙන් වාර්තා වනවා.\nඑහි හරිසිංපුර ගම්මානයේ අඩි 50 පමණ ගැඹුරැති නළ ළිඳකට වැටි මිය ගොස් ඇත්තේ පස් හැවිරිදි දැරියක්.\nසිය පවුලට අයත් නළ ළිඳකට ඇය වැටී ඇත්තේ ඊයේ සෙල්ලම් කරමින් සිටියදීයී. පසුව ඇය නළ ළිඳට වැටි ඇති බවට සැකයෙන් එය පරික්ෂා කෙරුනු අතර, ඉන්දිය ජාතික ආපදා ප්‍රතිචාර බලකාය විසින් නළ ළිඳට ඔක්සිජන් සැපයුමක් ලබා දුන්නා.\nපැය 18 කට පසුව නළ ළිඳෙන් ගොඩගත් දැරිය රෝහල් ගතකළ ද ඇය ඒ වන විටත් මිය ගොස් සිටි බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/227612/ඉන්දියාවේ-තවත්-නළ-ළිං-මරණයක්",
       "Category": "International News",
       "Parent URL": "https://www.hirunews.lk/international-news.php?pageID=226"
}