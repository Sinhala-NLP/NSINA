{
       "Source": "hirunews",
       "Timestamp": "Tuesday, 09 August 2016 - 9:44",
       "Headline": "ඉතියෝපියාවේ විරෝධතාවලදී 100 දෙනෙකු මරුට",
       "News Content": "ඉතියෝපියානු රජයට එරෙහිව සතියක් තිස්සේ පැවැති විරෝධතාවලදී ආරක්ෂක අංශ සමඟ ගැටුණු පුද්ගලයන් 100කට වැඩි පිරිසක් ජීවිතක්ෂයට පත්වී ඇති බව ජාත්‍යන්තර ක්ෂමා ආයතනය පවසනවා.\nවිශේෂයෙන් බහීර් ඩාර් ප්‍රදේශයේ පසුගිය ඉරිදා ඇති වූ එවැනි ගැටුමකදී පුද්ගලයන් 30 දෙනෙකු මිය ගොස් ඇති බවයි එමගින් පෙන්වා දෙන්නේ.\nඉතියෝපියාවේ ඔරෝමෝ සහ අම්හාරා යන ප්‍රදේශවල ජනතාව මෙලෙස විරෝධතාවල නිරත වූයේ දේශපාලන සහ ආර්ථික වශයෙන් තමන් කොන්කර ඇති බවට චෝදනා කරමින්.\nජාත්‍යන්තර ක්ෂමා ආයතනය පෙන්වා දෙන්නේ විරෝධතාකරුවන් 67 දෙනෙකු ඍජුවම ආරක්ෂක අංශවල වෙඩි පහරින් මිය ගොස් ඇති බවයි.",
       "URL": "https://www.hirunews.lk/140164/ඉතියෝපියාවේ-විරෝධතාවලදී-100-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=601"
}