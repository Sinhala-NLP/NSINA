{
       "Source": "hirunews",
       "Timestamp": "Sunday, 17 March 2013 - 19:50",
       "Headline": "සාකච්ඡා එපා. - උතුරු කොරියාව, ඇමරිකාවට කියයි.",
       "News Content": "න්‍යෂ්ටික වැඩපිළිවෙල සම්බන්ධයෙන් ඇමරිකාව සමග කිසිඳු සාකච්ඡාවක් අවශ්‍ය නොවන බව උතුරු කොරියාව පවසනවා. සිය න්‍යෂ්ටික වැඩපිළිවෙල පිළිබදව දුර්වල ප්‍රතිපත්තියක් අනුගමනය කරන ඇමරිකාව සමග සාකච්ඡාවකට එළඹීමේ අවශ්‍යතාවක් මතු නොවන බවයි උතුරු කොරියාව සදහන් කර ඇත්තේ. පසුගිය දා උතුරු කොරියාව සිය තුන් වන න්‍යෂ්ටික අත්හදා බැලීම සිදුකිරීමත් සමග ඇමරිකාව හා උතුරු කොරියාව අතර පවතින විරසකය තවදුරටත් වර්ධනය වන තත්ත්වයක් දක්නට ලැබුණා. විශේෂයෙන් ඇමරිකාව සහ උතුරු කොරියාව එකිනෙකාට විරුද්ධව විවිධ ප්‍රකාශයන් ද නිකුත් කළා. ඊයේ (16) දිනයේ ඇමරිකාව සදහන් කළේ සිය මිසයිල ආරක්ෂණ පද්ධතිය තවදුරටත් දියුණු කිරීමට කටයුතු කරන බවයි. සිය න්‍යෂ්ටික වැඩපිළිවෙල කිසිඳු අයුරකින් නැවැත්වීමට සූදානම් නොමැති බව ද උතුරු කොරියාව තවදුරටත් සඳහන් කර තිබෙනවා.",
       "URL": "https://www.hirunews.lk/55424/සාකච්ඡා-එපා-උතුරු-කොරියාව-ඇමරිකාවට-කියයි",
       "Category": "International News",
       "Parent URL": "https://www.hirunews.lk/international-news.php?pageID=855"
}