{
       "Source": "hirunews",
       "Timestamp": "Sunday, 19 December 2021 - 14:00",
       "Headline": "ඔමික්‍රොන් අවදානම නිසා නෙදර්ලන්තය වසා දමයි",
       "News Content": "නත්තල් සහ නව අවුරුදු උදාව ඉලක්ක කරගනිමින් නෙදර්ලන්තය දැඩි නිරෝධායන සීමාවන් පනවා තිබෙනවා.\nඒ, දැන් යුරෝපයේ සීග්‍රයෙන් පැතිර යන ඔම්ක්‍රොන් ප්‍රභේදය පාලනය කිරීමේ අරමුණින්.\nමේ හේතුවෙන් සියලුම අත්‍යවශ්‍ය නොවන කඩසාප්පු සහ සේවා ස්ථාන වසා දැමෙනවා. අවන්හල්, කොණ්ඩ කැපීමේ ස්ථාන, කෞතුකාගාර, කායවර්ධන මධ්‍යස්ථාන ආදිය ඒ අනුව අද (19) සිට ලබන ජනවාරි 14 වනදා දක්වා වසා තැබෙනවා.\nඑමෙන්ම සියලු පාසල් ලබන ජනවාරි 9 දක්වා වසා තැබීමටයි නෙදර්ලන්ත බලධාරීන් තීරණය කර ඇත්තේ.\nනෙදර්ලන්තයේ ජනගහණයෙන් සියයට 85 ක් කොරෝනා එන්නත් මාත්‍රා ලබා ඇති නමුත් එරට බූස්ටර් හෙවත් වර්ධක එන්නත් මාත්‍රා ලබා ඇති ප්‍රතිශතය සියයට 9 ක් පමණයි.\nඑය යුරෝපයේ අවම අගයක් වන අතර, ඔමික්‍රොන් අවදානම නිසා නෙදර්ලන්තය වසා දැමීමට ප්‍රධාන හේතුවක් ද වනවා.",
       "URL": "https://www.hirunews.lk/291511/ඔමික්‍රොන්-අවදානම-නිසා-නෙදර්ලන්තය-වසා-දමයි",
       "Category": "International News",
       "Parent URL": "https://www.hirunews.lk/international-news.php?pageID=73"
}