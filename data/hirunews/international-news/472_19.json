{
       "Source": "hirunews",
       "Timestamp": "Thursday, 08 June 2017 - 16:51",
       "Headline": "මරාවි නගරයේ ත්‍රස්තවාදී ක්‍රියාකාරකම් පහළට",
       "News Content": "දකුණු දිග පිලිපීනයේ - මරාවි නගරය ග්‍රහණයට ගෙන තිබූ ත්‍රස්තවාදීන්ගේ බලය මේ වනවිට අඩුවී ඇති බව එරට හමුදා ප්‍රධානියා ප්‍රකාශ කර තිබෙනවා.\nඅවි ආයුධ සහ ආහාර ද්‍රව්‍ය ත්‍රස්තවාදීන්ට ලැබීම වැළැක්වීමෙන් පසු මෙම තත්ත්වය උදාවී ඇති බවයි විදෙස් මාධ්‍ය වාර්තා සදහන් කළේ.\nතවත් දින කිහිපයකින් දකුණුදිග පිලිපීනයේ වින්දනාවෝ දුපත ආශ්‍රිතව පවතින ත්‍රස්ත ක්‍රියාකාරකම් සම්පූර්ණයෙන්ම නතර කිරීමට හැකියාව ලැබෙනු ඇති බව ද එරට හමුදා ප්‍රධානියා ප්‍රකාශ කර තිබෙනවා.",
       "URL": "https://www.hirunews.lk/163127/මරාවි-නගරයේ-ත්‍රස්තවාදී-ක්‍රියාකාරකම්-පහළට",
       "Category": "International News",
       "Parent URL": "https://www.hirunews.lk/international-news.php?pageID=472"
}