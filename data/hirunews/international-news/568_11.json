{
       "Source": "hirunews",
       "Timestamp": "Sunday, 23 October 2016 - 14:03",
       "Headline": "ඇෆ්ගනිස්ථානයේ ඕපියම් වගාව සරුවේ",
       "News Content": "හෙරොයින් මත්ද්‍රව්‍ය නිපදවීම සඳහා යොදා ගැනෙන ඇෆ්ගනිස්ථානයේ  ඕපියම් හෙවත් පොපි වගාව කැපී පෙනෙන ලෙස ඉහළ ගොස් ඇති බව ජගත් සංවිධානය පෙන්වා දෙනවා.\nතලේබාන් සංවිධානය ඇෆ්ගනිස්ථානයේ විශාල ප්‍රදේශයක බලය අත්පත් කරගැනීමත් සමඟ මෙලෙස එහි  ඕපියම් වගාව විසි වසරකින් තුන්වන ඉහළම මට්ටමට පැමිණ ඇති බවයි එමඟින් සඳහන් කළේ.\nමේ වසරේදී ඇෆ්ගනිස්ථානය අක්කර හාරලක්ෂ අනූ හත්දහසක පොපි වගා කරන බව මත්ද්‍රව්‍ය සහ අපරාධ වැළැක්වීමේ ජගත් සංවිධාන කාර්යාලය ප්‍රකාශ කළා.\nඒ අනුව මේ වසරේ ඇෆ්ගනිස්ථානයේ පොපි නිෂ්පාදනය පසුගිය වසරට වඩා සියයට 30 කින් පමණ ඉහළ යනු ඇති බවයි විශ්වාස කෙරෙන්නේ.",
       "URL": "https://www.hirunews.lk/145875/ඇෆ්ගනිස්ථානයේ-ඕපියම්-වගාව-සරුවේ",
       "Category": "International News",
       "Parent URL": "https://www.hirunews.lk/international-news.php?pageID=568"
}