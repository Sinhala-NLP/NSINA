{
       "Source": "hirunews",
       "Timestamp": "Monday, 17 June 2013 - 15:41",
       "Headline": "උතුරු ඉන්දියාවට වැසි ආපදා.",
       "News Content": "අධික මෝසම් වැසි හේතුවෙන් උතුරු ඉන්දියාවේ ප්‍රදේශ ගණනාවක නාය යාම් සහ ජීවිත හානි වාර්තා වනවා. විශේෂයෙන් උත්තර්ඛාන්ද් ප්‍රාන්තයේ මාර්ගයේ රැසක් ජලයෙන් යට වී ඇති අතර පාලම් කිහිපයක් කඩා වැටී තිබෙනවා. එහි නිවාස 100ක් පමණ කඩා වැටී ඇති අතර, ජීවිත හානි 25ක් වාර්තා වුණා. තවත් 50 දෙනෙකු පමණ අතුරුදන්ව සිටිනවා. මෙහි පිහිටි චාර් - දාම් නැමැති හින්දු පූජ්‍යස්ථානය වන්දනා කිරීමට ගිය 24,000ක් පමණ බැතිමතුන් නාය යාම් හේතුවෙන් අතරමංව සිටින බවයි වාර්තා වන්නේ. ඔවුන් ඉවත් කර ගැනීම සඳහා හෙලිකොප්ටර් යානා 10ක් යොදවා ඇති අතර, අයහපත් කාලගුණය නිසා ඒවා ගොඩබැස්සවීම දුෂ්කර වී ඇතැයි සඳහන්. මෙවර ඉන්දියාවට මෝසම් වැසි ළඟා වූයේ නියමිත කාලයට මාසයකට පමණ පෙරයි. වසර 50කින් මෝසම් වැසි එහි කලින්ම ළඟා වී ඇත්තේ මේ වසරේදියි.",
       "URL": "https://www.hirunews.lk/61173/උතුරු-ඉන්දියාවට-වැසි-ආපදා",
       "Category": "International News",
       "Parent URL": "https://www.hirunews.lk/international-news.php?pageID=830"
}