{
       "Source": "hirunews",
       "Timestamp": "Friday, 29 December 2017 - 9:23",
       "Headline": "ඇමරිකාවට අධික ශීතලක්",
       "News Content": "ඇමරිකා එක්සත් ජනපදයට සහ කැනඩාවට මේ වනවිට අධික ශීතලක් පවතින බව විදෙස් වාර්තා සදහන් කළා.\nඇමරිකාවේ - මිනසෝටා ප්‍රාන්තයේ උෂ්ණත්වය සෙන්ටි‍්‍රගේඩ් අංශක ඍණ 38 යි දශම 3 ක් වන අතර, නිව් හැම්ප්ෂයර් ප්‍රාන්තයේ මවුන්ට් වොෂින්ටන්හි උෂ්ණත්වය සෙන්ටි‍්‍රගේඩ් අංශක ඍණ 36 යි දශම 6 ක් ලෙසයි වාර්තා වන්නේ.\nකැනඩාවේ ඇතැම් ප්‍රදේශවල මේ වනවිට අගහරුගේ උත්තර ධ‍්‍රැවයටත් වඩා අධික ශීතලක් පවතින බව සදහන්.\nඇමරිකාවේ බොහෝ ප්‍රදේශ හිමෙන් වැසී ඇති අතර, පෙන්සිල්වේනියා ප්‍රාන්තයට නත්තල් දා සිට අඩි 5 ක පමණ හිම තට්ටුවක් පතිත වී ඇති බව වාර්තා වනවා.\nඑමෙන්ම, මේ සති අන්තය වනවිට උත්තර ධ‍්‍රැවය හරහා මහාවිල් කලාපයෙන් හිම කුණාටු පතිත විය හැකි බව ඇමරිකානු කාලගුණ අංශ ප්‍රකාශ කළා.",
       "URL": "https://www.hirunews.lk/179607/ඇමරිකාවට-අධික-ශීතලක්",
       "Category": "International News",
       "Parent URL": "https://www.hirunews.lk/international-news.php?pageID=410"
}