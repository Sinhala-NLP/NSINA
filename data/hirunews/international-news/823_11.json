{
       "Source": "hirunews",
       "Timestamp": "Friday, 12 July 2013 - 12:46",
       "Headline": "සෞදි කුමාරිකාවක් ඇමරිකාවේදී අත්අඩංගුවට.",
       "News Content": "සිය ගෘහ සේවිකාව වහළියක සේ රඳවාගෙන අමානුෂික ලෙස සේවය ලබා ගත් සෞදි කුමාරිකාවක ඇමරිකාවේදී අත්අඩංගුවට ගෙන තිබෙනවා. සෞදි - රියාද් ප්‍රාන්තයේ ආණ්ඩුකාරවරයා වන අබ්දුල් රහමාන් අල් සෞදිගේ භාර්යාවන් 6 දෙනොගෙන් එක් තැනැත්තියක වන ඇය මෙලෙස රඳවාගෙන ඇත්තේ කෙන්යානු කාන්තාවක්. සෞදි අරාබියේදී දිනක පැය 8 ක සේවය සඳහා මසකට ඩොලර් 1600 ක් ගෙවන බවට පොරොන්දු වී බඳවා ගත් ඇයට ලබාදී ඇත්තේ ඩොලර් 220 ක මුදලක්. එමෙන්ම, දිනකට පැය 16 ක් සේවය කිරීමට ඇයට සිදුව තිබෙනවා. මෙෂායිල් අලායිබන් නමැති ඇගේ ස්වාමි දුව වන සෞදි කුමාරිකාව මෙම කාන්තාව ඇමරිකාවට රැගෙන ගිය අවස්ථාවේදීයි වහල් සේවය පිළිබඳ තොරතුරු හෙළි වී ඇත්තේ. ඇමරිකාවේදී ඇයට සෞදි කුමරිය නැවතී සිටි මහල් නිවාසයේ නිවාස ඒකක 4 කට වැඩකටයුතු කිරීමට සිදුව තිබෙනවා. ඉන් පළාවිත් පොලිසියට පැමිණිලි කිරීමෙන් අනතුරුවයි සෞදි කුමාරිය අත්අඩංගුවට ගෙන ඇත්තේ. කෙසේ නමුත් ඇය ඩොලර් මිලියන 5 ක ඇප මත මුදා හැර තිබෙනවා. නඩු විභාගයේදී වරදකරු වුවහොත් ඇයට ඇමරිකාවේදී වසර 12 ක සිරදඩුවම් පැනවිය හැකියි.",
       "URL": "https://www.hirunews.lk/62863/සෞදි-කුමාරිකාවක්-ඇමරිකාවේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=823"
}