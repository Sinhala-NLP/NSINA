{
       "Source": "hirunews",
       "Timestamp": "Sunday, 11 December 2016 - 7:15",
       "Headline": "නයිජීරියාවේ දේවස්ථානයක වහළයක් කඩාවැටී 60 ක් මරුට",
       "News Content": "ගිණිකොන දිග නයිජීරියාවේ උයෝ නගරයේ රදගුරු ප්‍රසාදි උත්සවයක් අතරතුර දේවස්ථානයක වහලයක් කඩාවැටීමෙන් පුද්ගලයන් 60 දෙනෙකු පමණ ජීවිතක්ෂයට පත්වුණා.\nමෙම ආගමික උත්සවය සඳහා ප්‍රාන්තයේ ආණ්ඩුකාරවරයාද පැමිණ සිටි අතර ඔහු කිසිදු තුවාලයක් නොලබා දිවි ගලවාගත් බවයි විදෙස් වාර්තා සඳහන් කළේ.\nමෙම දේවස්ථානයේ ඉදිකිරීම් මෑතක් වනතුරු පැවති අතර, රදගුරු මංගල්‍යය වෙනුවෙන් එය කඩිනමින් නිමා කිරීමට සේවකයන් කටයුතු කර තිබෙනවා.\nඑහි යකඩ වහලය සහ ලෝහ තහඩු කඩාවැටීමෙන් තවත් පිරිසක් තුවාල ලැබුවා.\nසිද්ධිය සම්බන්ධයෙන් නයිජීරියානු ජනාධිපති මුහම්මදු බුහාරි සිය සංවේගය පළ කළා.\nදොඹකර යොදාගනිමින් සුන්බුන් ඉවත් කිරීම තවදුරටත් සිදුවන අතර මියගිය සංඛ්‍යාව ඉහළ යා හැකි බවයි නයිජීරියානු බලධාරීන් ප්‍රකාශ කර ඇත්තේ.",
       "URL": "https://www.hirunews.lk/149417/නයිජීරියාවේ-දේවස්ථානයක-වහළයක්-කඩාවැටී-60-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=548"
}