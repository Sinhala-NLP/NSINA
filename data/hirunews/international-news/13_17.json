{
       "Source": "hirunews",
       "Timestamp": "Saturday, 19 August 2023 - 9:20",
       "Headline": "ළදරුවන් ඝාතනය කළායැයි හෙදියකට චෝදනා",
       "News Content": "නව ජන්ම ඒකකයක ළදරුවන් හත් දෙනෙකු ඝාතනය කිරීම සම්බන්ධයෙන් හෙද නිලධාරිනියක වැරදිකාරිය වී තිබෙනවා.\nරෝහලේ දී නොමේරූ ළදරුවන්ගේ මරණ විශාල ලෙස ඉහළ යාම සම්බන්ධයෙන් Cheshire Police විසින් සිදු කළ වසර දෙකක විමර්ශනයකින් පසුව\nමෙසේ ඇය වැරදිකාරිය වී ඇති බවයි වාර්තා වන්නේ.\nවිදෙස් මාධ්‍ය පෙන්වා දෙන්නේ ඇය වර්තමානයේ එක්සත් රාජධානියේ ළමා මරණ කිහිපයක් අඛණ්ඩව සිදු කළ ඝාතකයා ලෙසයි.\nමෙසේ වැරදිකාරිය වී ඇත්තේ ලුසී ලෙට්බි යන වයස අවුරුදු 33ක කාන්තාවක්.\nඅදාළ හෙදිය හිතාමතාම ළදරුවන්ට එන්නත් කර, බලහත්කාරයෙන් අන් අයගේ කිරි පොවා ඇති අතර ළදරුවන් දෙදෙනෙකුට ඉන්සියුලින් එන්නත් කර ඇති බවයි වාර්තා වන්නේ.\nකෙසේ වෙතත් විදෙස් මාධ්‍ය පවසන්නේ මේ සමබන්ධයෙන් නඩු විභාගය මාස 10 කට වැඩි කාලයක් පැවති අතර එය එක්සත් රාජධානියේ දීර්ඝතම මිනීමැරුම් නඩු විභාගය බවයි.",
       "URL": "https://www.hirunews.lk/345361/ළදරුවන්-ඝාතනය-කළායැයි-හෙදියකට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=13"
}