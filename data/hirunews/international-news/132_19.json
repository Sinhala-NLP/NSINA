{
       "Source": "hirunews",
       "Timestamp": "Monday, 01 March 2021 - 17:26",
       "Headline": "පාප් වහන්සේ ඉරාක සංචාරයකට සැරසේ",
       "News Content": "ශුද්ධෝත්තම ෆ්‍රැන්සිස් පාප් වහන්සේ සිය ප්‍රථම ඉරාක සංචාරයට සැරසෙනවා.\nවතිකානුව නිවේදනය කළේ 84 හැවිරිදි පාප් වහන්සේ ලබන සිකුරාදා සිය ඉරාක සංචාරය ආරම්භ කරන බවයි.\nඓතිහාසික ක්‍රිස්තියානි ජන කොටසක් ඉරාකයේ වාසය කළ ද මේ වන විට එහි කිතුණු බැතිමතුන් සංඛ්‍යාව මිලියන 1.5 සිට හාර ලක්ෂය දක්වා පහත වැටී තිබෙනවා.\nඉරාක කිතුණුවන් අයි.එස්. සංවිධානයේ ප්‍රහාරවලට ලක්වීම ඊට ප්‍රධාන හේතුවක්.\nපාප් වහන්සේ ඉරාක සංචාරයට සැරසෙන්නේ දශක ගණනාවක් යුද්ධයෙන් පීඩාවට ලක්වූ ඉරාකය කොරෝනා වෛරස් වසංගතයේ දෙවන රැල්ලට ද මුහුණ දී සිටින මොහොතකයි",
       "URL": "https://www.hirunews.lk/264013/පාප්-වහන්සේ-ඉරාක-සංචාරයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=132"
}