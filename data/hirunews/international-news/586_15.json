{
       "Source": "hirunews",
       "Timestamp": "Tuesday, 13 September 2016 - 8:38",
       "Headline": "පසුපෙළ මන්ත්‍රී ධුරය අවමානයක් - ඩේවිඩ් කැමරන් අද පාර්ලිමේන්තුවෙන් ඉවත්වෙයි",
       "News Content": "යුරෝපා සංගමයෙන් බ්‍රිතාන්‍යය ඉවත්වීමට හේතු වූ ජනමත විචාරණයෙන් පසු අග්‍රාමාත්‍ය ධුරයෙන් ඉල්ලා අස්වූ ඩේවිඩ් කැමරන් අද සිය පාර්ලිමේන්තු අසුනෙන් ද ඉවත් වනවා.\nඒ අනුව ඔහු නියෝජනය කරන ඔක්ස්ෆර්ඞ්ෂෙයර් අසුනට අතුරු මැතිවරණයක් පැවැත්වෙනු ඇති.\n49 හැවිරිදි ඩේවිඩ් කැමරන් අගමැති ධුරයෙන් ඉවත් වීමෙන් පසු අග්‍රාමාත්‍ය ධුරය හිමි වූයේ කැමරන්ගේ කැබිනට් මණ්ඩලයේ ප්‍රබල සාමාජිකාවක වූ තෙරේසා මේ ටයි.\nඇය දැන් ඩේවිඩ් කැමරන්ගේ පාලන සමයේ ප්‍රතික්ෂේප වූ යෝජනා ක්‍රියාත්මක කරමින් සිටින බව ද වාර්තා වනවා.\nඩේවිඩ් කැමරන් පාර්ලිමේන්තුවෙන් ඉවත්වීමට එය ද එක් හේතුවක් ලෙසයි සැලකෙන්නේ.\nකෙසේ නමුත්, සිය ජන්ද දායකයන් වෙත කැමරන් ප්‍රකාශ කර ඇත්තේ ඔවුන් නියෝජනය කරන මන්ත්‍රීවරයෙකුවීම ගරුත්වයක් වුවත් පසුපෙළ මන්ත්‍රීවරයෙකු ලෙස ආණ්ඩුවේ රැදී සිටීම දුෂ්කර බවයි.\nබ්‍රිතාන්‍ය අග්‍රාමාත්‍යවරයා ලෙස සිට මන්ත්‍රීවරයෙකු ලෙස කටයුතු කිරීම අවමානයක් ලෙස සලකාඩේවිඩ් කැමරන් පාර්ලිමේන්තුවෙන් ඉවත් වීමට තීරණය කර ඇති බවයි දේශපාලන විචාරකයන් පෙන්වා දෙන්නේ.",
       "URL": "https://www.hirunews.lk/142836/පසුපෙළ-මන්ත්‍රී-ධුරය-අවමානයක්-ඩේවිඩ්-කැමරන්-අද-පාර්ලිමේන්තුවෙන්-ඉවත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=586"
}