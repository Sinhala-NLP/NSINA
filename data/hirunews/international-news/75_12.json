{
       "Source": "hirunews",
       "Timestamp": "Thursday, 09 December 2021 - 19:17",
       "Headline": "ජමාල් කෂෝගිගේ ඝාතනයට අත්අඩංගුවට ගත් ප්‍රධාන සැකකරුවෙකු මුදා හැරේ",
       "News Content": "සෞදි මාධ්‍යවේදී ජමාල් කෂෝගිගේ ඝාතනයට සම්බන්ධ ප්‍රධාන සැකකරුවෙකු බව පවසමින් පෙරේදා (07) පැරිස් ගුවන්තොටුපලේදී අත්අඩංගුවට ගත් සෞදි ජාතිකයෙකු වන කලේඩ් ඒද් අල් ඔටයිබි නමැත්තා මුදා හැර තිබෙනවා.\nවැරදි අනන්‍යතාවයක් මත මෙම පුද්ගලයා අත්අඩංගුවට ගෙන ඇති බවයි ඔහුව මුදා හරමින් පැරිස් ආරක්ෂක අංශ සඳහන් කළේ.\n2018 වසරේදී මාධ්‍යවේදී ජමාල් කශෝගි තුර්කියේ සෞදි තානාපති කාර්යාලය තුළ අභිරහස් ලෙස ඝාතනය වූ අතර කලේඩ් ඒද් අල් ඔටයිබි නමැති 33 හැවිරිදි පුද්ගලයෙකු ද එහි සැකකරුවෙකු ලෙස නම් කර තිබුණා.\nකෙසේ වෙතත්, පැරිස් ආරක්ෂක අංශ විසින් අනාවරණ කළේ පසුගිය අඟහරුවාදා අත්අඩංගුවට ගෙන ඇත්තේ ද එම සැකකරුගේ නම සහ වයස සමාන පුද්ගලයෙකු බවයි.",
       "URL": "https://www.hirunews.lk/290533/ජමාල්-කෂෝගිගේ-ඝාතනයට-අත්අඩංගුවට-ගත්-ප්‍රධාන-සැකකරුවෙකු-මුදා-හැරේ",
       "Category": "International News",
       "Parent URL": "https://www.hirunews.lk/international-news.php?pageID=75"
}