{
       "Source": "hirunews",
       "Timestamp": "Sunday, 13 December 2020 - 11:08",
       "Headline": "ඉන්දීය පාර්ලිමේන්තු ප්‍රහාරයට දහනව වසරයි",
       "News Content": "2001 වසරේ දෙසැම්බර් 13 වනදා එනම්, අද වැනි දිනක ඉන්දීය පාර්ලිමේන්තුවට එල්ල වූ කුරිරු ත්‍රස්ත ප්‍රහාරය කිසිදා අමතක කළ නොහැකි බව, අග්‍රාමාත්‍ය නරේන්ද්‍ර මෝදි පවසනවා.\nඔහු මේ බව ප්‍රකාශ කළේ ප්‍රහාරයේදී දිවිදුන් ඉන්දීය ආරක්ෂක සෙබලුන් වෙත බුහුමන් පුදමින්.\nආරක්ෂක හමුදා සාමාජිකයන් 8 දෙනෙකු ඇතුළු 9 දෙනෙකු ප්‍රහාරයෙන් මියගිය අතර, ප්‍රහාරය එල්ල කළ ත්‍රස්තවාදීන් 5 දෙනාම ප්‍රතිප්‍රහාරයෙන් ජිවිතක්ෂයට පත්වුණා.\nඉන්දීය පාර්ලිමේන්තුවට එල්ල වූ මෙම ප්‍රහාරය, පාකිස්ථානය කේන්ද්‍ර කර ගත් ලෂ්කාර් ඊ ටයිබා සහ ජයිෂ් ඊ මොහොමඩ් සංවිධානය මගින් එල්ල කළ බවටයි සැලකෙන්නේ.",
       "URL": "https://www.hirunews.lk/256916/ඉන්දීය-පාර්ලිමේන්තු-ප්‍රහාරයට-දහනව-වසරයි",
       "Category": "International News",
       "Parent URL": "https://www.hirunews.lk/international-news.php?pageID=148"
}