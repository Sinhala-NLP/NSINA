{
       "Source": "hirunews",
       "Timestamp": "Friday, 03 February 2017 - 13:04",
       "Headline": "පාකිස්ථානයේ චීන ආයෝජන ඉහළ යයි",
       "News Content": "‘‘එක් දාමයක් - එක් මගක්’’ යන තේමාව යටතේ නව ගොඩබිම් සහ මුහුදු සේද මාර්ග නිමවමින් සිටින චීනය, පාකිස්ථානයේ සිය ආයෝජන කැපී පෙනෙන ලෙස ඉහළ නංවා තිබෙනවා.\nනව වෙළද මග ඔස්සේ පාකිස්ථානයේ ඩොලර් බිලියන 57 ක් ආයෝජනය කිරීමටයි චීනය සැලසුම් කර ඇත්තේ.\nචීනයේ සිට ගොඩබිම් සේද මාර්ගය අරාබි මුහුදට පිවිසෙන්නේ චීනය එහි සංවර්ධනය කළ ගෞධාර් වරාය ඔස්සේයි.\nඊට අමතරව චීනය පසුගියදා පාකිස්ථාන කොටස් වෙළදපොලේ බහුතර අයිතිය හිමිකර ගත් අතර, එරට විශාලතම විදුලි නිෂ්පාදකයා වන කේ.ඉලෙක්ටි‍්‍රක් සමාගමේ බහුතර කොටස් ද හිමිකර ගත්තා.\nඑමෙන්ම, පාකිස්ථානයේ සිමෙන්ති, වානේ, බලශක්ති සහ ඇඟලූම් ක්ෂේත්‍රවල තවත් ආයෝජන සිදුකිරීමට චීනය සූදානම්.",
       "URL": "https://www.hirunews.lk/153580/පාකිස්ථානයේ-චීන-ආයෝජන-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=522"
}