{
       "Source": "hirunews",
       "Timestamp": "Saturday, 26 November 2022 - 16:52",
       "Headline": "ඇමෙරිකාව චීන සමාගම් 5කින් සන්නිවේදන උපකරණ ආනයනය තහනම් කරයි",
       "News Content": "චීන සමාගම් පහකින් සන්නිවේදන උපකරණ ආනයනය කිරීම ඇමරිකාව විසින් තහනම් කර තිබෙනවා.\nජාතික ආරක්ෂාව පදනම් කරගෙන මෙම තහනම පනවා ඇති බවයි විදෙස් වාර්තා සදහන් කලේ.\nමෙලෙස සන්නිවේදන උපකරණ ආනයනය තහනම් කර ඇත්තේ හුවාවි, ඉසෙඩ්ටීඊ, හික්විෂන්, දාහුවා සහ හයිටෙරා යන සමාගම් වලින් බව සඳහන්.\nජාතික ආරක්ෂාව පදනම් කරගෙන ඇමරිකාව මෙවැනි තීරණයක් ගත් පළමු අවස්ථාව මෙය වන අතර අදාළ සමාගම් ඊට ප්‍රතිචාර දක්වමින් සදහන් කර ඇත්තේ තමන් ඇමරිකාවේ ජාතික ආරක්ෂාවට හානිකර කිසිදු කටයුත්තකට සම්බන්ධ නොමැති බවයි.\nමෙම තීරණය ඇමරිකාවේ සුළු පරිමාණ ආයතන, ව්‍යවසායකයන් ඇතුලු‍ පාර්ශව වෙත අහිතකර බලපෑම් එල්ල විය හැකි බවයි අදාළ සමාගම් වැඩිදුරටත් සදහන් කර ඇත්තේ.",
       "URL": "https://www.hirunews.lk/321351/ඇමෙරිකාව-චීන-සමාගම්-5කින්-සන්නිවේදන-උපකරණ-ආනයනය-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=22"
}