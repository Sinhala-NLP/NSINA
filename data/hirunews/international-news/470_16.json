{
       "Source": "hirunews",
       "Timestamp": "Wednesday, 14 June 2017 - 14:25",
       "Headline": "ලන්ඩන් ගින්නෙන් මියගිය පිරිස අතර කුඩා දරුවන් සිටින බවට තොරතුරු",
       "News Content": "බටහිර ලන්ඩනයේ නොටින්හිල් - කෙන්සින්ටන් ප්‍රදේශයේ පිහිටි මහල් 27 කින් යුත් ග්‍රෙන්ෆෙල් ගොඩනැගිල්ලේ අද අලූයම හට ගත් ගින්නෙන් මියගිය පුද්ගලයින් අතර කුඩා දරුවන් පිරිසක් සිටින බව විදෙස් මාධ්‍ය වාර්තා කළා.\nසිද්ධියෙන් තුවාල ලැබූ සංඛ්‍යාව මේ වනවිට 50 ඉක්මවා ඇති අතර, මියගිය සංඛ්‍යාව කොපමණ ද යන්න මෙතෙක් හෙළිකර නැහැ.\nගින්නට හේතුව ද අනාවරණ වී නොමැති අතර, අදාළ ගොඩනැගිල්ලේ නිවාස 120 ක් පමණ පිහිටා තිබුණා.",
       "URL": "https://www.hirunews.lk/163551/ලන්ඩන්-ගින්නෙන්-මියගිය-පිරිස-අතර-කුඩා-දරුවන්-සිටින-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=470"
}