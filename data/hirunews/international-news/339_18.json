{
       "Source": "hirunews",
       "Timestamp": "Saturday, 25 August 2018 - 13:47",
       "Headline": "කෙවින් පීටර්සන්, රයිනෝසිරස් සංරක්ෂණයට එක්වෙයි",
       "News Content": "එංගලන්ත ක්‍රිකට් පිළේ පෙරළිකාර ක්‍රීඩකයෙකු වූ කෙවින් පීටර්සන් අප්‍රිකානු රයිනෝ සංරක්ෂණ වැඩසටහනක් සඳහා එක්වී තිබෙනවා.\nනැෂනල් ජියෝග්‍රැෆික් ආයතනය ඒ සම්බන්ධයෙන් නිෂ්පාදනය කරන වාර්තා වැඩසටහන් මාලාවකට ඒ අනුව ඔහු එක්වනු ඇති.\nදකුණු අප්‍රිකාවේ උපත ලබා එංගලන්ත පිළ වෙනුවෙන් ක්‍රීඩා කළ පීටර්සන් සිය දකුණු අප්‍රිකානු මිතුරු ක්‍රීඩක මාක් බවුචර් සමඟ මීට පෙර ද වන සත්ත්ව සංරක්ෂණ වැඩසටහන්වලට දායක වුණා.\nසොරායි හෙවත් අප්‍රිකානු සහ ඉන්දියානු රයිනෝ සත්ත්වයන් සුරැකීමේ ආයතනයක් ද ඔහු විසින් පිහිටුවනු ලැබුවා.",
       "URL": "https://www.hirunews.lk/198377/කෙවින්-පීටර්සන්-රයිනෝසිරස්-සංරක්ෂණයට-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=339"
}