{
       "Source": "hirunews",
       "Timestamp": "Saturday, 24 September 2022 - 15:01",
       "Headline": "ඇමරිකානු - චීන රාජතාන්ත්‍රිකයින් අතර හමුවක්",
       "News Content": "ඇමරිකානු රාජ්‍ය ලේකම් ඇන්තනී බ්ලින්කන් සහ චීනයේ විදේශ කටයුතු අමාත්‍ය වැන්ග් යි අතර හමුවක් සිදුව තිබෙනවා.\nඇමරිකාවේ නිව්යෝක් හි පැවැත්වෙන එක්සත් ජාතීන්ගේ මහා මණ්ඩල සැසිවාරයට සමගාමීව මෙම හමුව සිදුවී ඇත්තේ දෙරට අතර පවතින රාජ්‍ය තාන්ත්‍රික අර්බුද මධ්‍යයේ වීම විශේෂත්වයක්.\nඑහිදි තායිවාන අර්බුදය සම්බන්ධයෙන්ද සාකච්ඡා වු බවයි විදෙස් වාර්තා සඳහන් කළේ.\nරුසියාව සිදුකළ, යුක්රේන ආක්‍රමණය ඇමරිකානු රාජ්‍ය ලේකම්වරයා විසින් දැඩිව හෙළා දැක ඇති අතර, චීනය, රුසියාවට සහය පළ කරන්නේ නම්, ඊටද සිය විරෝධය පළ කරන බවයි ඇන්තනී බ්ලින්කන් චීන විදේශ කටයුතු අමාත්‍යවරයාට එහිදී දැනුම්දී ඇත්තේ.",
       "URL": "https://www.hirunews.lk/316200/ඇමරිකානු-චීන-රාජතාන්ත්‍රිකයින්-අතර-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=31"
}