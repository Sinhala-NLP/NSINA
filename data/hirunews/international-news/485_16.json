{
       "Source": "hirunews",
       "Timestamp": "Sunday, 30 April 2017 - 9:30",
       "Headline": "ඉදිරි මාස 06 තුළ කෝටි 02 ක් සාගින්නෙන් මියයාමේ අවදානමක්",
       "News Content": "කඩිනම් පියවරක් නොගතහොත් අප්‍රිකානු උප සහරා කලාපයේ කෝටි 02 ක් ජනතාව ඉදිරි මාස 06 තුළ සාගින්නෙන් මියයාමට ඉඩ ඇති බව ලෝක ආහාර සහ කෘෂිකර්ම සංවිධානය පවසනවා.\nඊසානදිග නයිජීරියාව, සෝමාලියාව, දකුණු සුඩානය, යේමනය මෙහිදී දැඩි අවදානම් කලාප ලෙස නම් කර තිබෙනවා.\nලෝක ආහාර හා කෘෂිකර්ම සංවිධානයේ විශේෂ රැස්වීමක් රෝමයේදී පසුගිය සිකුරාදා ආරම්භ වුණා.\nඊට පෙර මාධ්‍ය වෙත අදහස් දක්වමින් එහි ප්‍රධානි හෝසේ ග්‍රාසියානෝ සිල්වා අවධාරණය කළේ සාගින්න තුරන් කිරීම සඳහා සංවර්ධිත රටවලින් වැඩි දායකත්වයක් අපේක්ෂා කරන බවයි.",
       "URL": "https://www.hirunews.lk/160293/ඉදිරි-මාස-06-තුළ-කෝටි-02-ක්-සාගින්නෙන්-මියයාමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=485"
}