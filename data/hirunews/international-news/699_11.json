{
       "Source": "hirunews",
       "Timestamp": "Thursday, 08 October 2015 - 19:32",
       "Headline": "ඉන්දුනීසියාව ලැව්ගිනි මැඩලීමට ජාත්‍යන්තර සහය පතයි",
       "News Content": "ඉන්දුනීසියාවේ සුමාත්‍රා දිවයිනේ සහ කලිමන්තාන් ප්‍රදේශයේ පැතිරෙන ලැව්ගිනි මැඬලීම සඳහා ජනාධිපති ජෝකෝ විඩෝඩෝ ජාත්‍යන්තර සහය පතනවා. රුසියාව, මලයාසියාව සහ ජපානය එලෙස සහය දැක්වීමට ඉදිරිපත්වනු ඇතැයි ඔහු විශ්වාසය පළ කළා. ලැව්ගිනි මැඬලීම සඳහා සහයවීමට සූදානම් බව සිංගප්පූරුවද මීට පෙර ප්‍රකාශ කර තිබෙනවා. එම ඉල්ලීම ඉන්දුනීසියාව මුලදී ප්‍රතික්ෂේප කළද දැන් ඔවුන්ගේ සහයද ලබාගැනීමට සූදානම් බවයි ප්‍රකාශ කර ඇත්තේ. ලැව්ගිනිවලින් ඉන්දුනීසියාවේ වනාන්තර හෙක්ටයාර දහස් ගණනක් විනාශ වී ඇති අතර, ඒ නිසා ඇතිවන ලැව්ගිනි දුමාරය මලයාසියාව, සිංගප්පූරුව වැනි අසල්වැසි රටවලටද පැතිරී තිබෙනවා.",
       "URL": "https://www.hirunews.lk/118095/ඉන්දුනීසියාව-ලැව්ගිනි-මැඩලීමට-ජාත්‍යන්තර-සහය-පතයි",
       "Category": "International News",
       "Parent URL": "https://www.hirunews.lk/international-news.php?pageID=699"
}