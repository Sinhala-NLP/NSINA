{
       "Source": "hirunews",
       "Timestamp": "Tuesday, 07 May 2013 - 7:50",
       "Headline": "උතුරු කොරියාව මිසයිල අකුලා ගනී.",
       "News Content": "දකුණු කොරියාව, ජපානය සහ පැසිෆික් කලාපයේ ඇමරිකානු කදවුරු ඉලක්ක කර ගෙන උතුරු කොරියාව විසින් අටවා තිබූ මිසයිල එම විදිනයන්ගෙන් ඉවත් කරගෙන ඇති බව වාර්තා වනවා. මැදි දුර වර්ගයේ මෙම මිසයිල උතුරු කොරියාවේ පැසිෆික් වෙරළ කලාපයේ රදවා තිබුණේ දකුණු කොරියාව සමග මතභේදය උත්සන්න වූ අවස්ථාවේ සිටයි. එමගින් ඇමරිකාව වෙත ප්‍රහාරයක් එල්ල කිරීමට ද උතුරු කොරියාව තර්ජනය කළා. මේ අතර, දකුණු කොරියාව සහ ඇමරිකාව උතුරු කොරියාවට ආසන්න මුහුදේ තවත් සබ්මැරීන අභ්‍යාසයක් ආරම්භ කර ඇතැයි වාර්තා වනවා. කෙසේ නමුත් උතුරු කොරියාව සිය මිසයිල අකුලා ගැනීමෙන් කොරියානු අර්ධද්වීපයේ යුද උණුසුම සමනය වී ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/58490/උතුරු-කොරියාව-මිසයිල-අකුලා-ගනී",
       "Category": "International News",
       "Parent URL": "https://www.hirunews.lk/international-news.php?pageID=843"
}