{
       "Source": "hirunews",
       "Timestamp": "Friday, 12 April 2013 - 11:45",
       "Headline": "පාකිස්ථාන ඡන්ද අපේක්ෂකයෙකු වෙඩි පහරින් මියයයි.",
       "News Content": "මෙවර පාකිස්ථාන මහ මැතිවරණයට ඉදිරිපත්වන අපේක්ෂකයෙකු දකුණු දිග පාකිස්ථානයේ හයිදරාබාද් ප්‍රදේශයේදී ඊයේ වෙඩි තබා ඝාතනය කර තිබෙනවා. යතුරු පැදියකින් පැමිණි සන්නද්ධ පුද්ගලයන් දෙදෙනෙකු ෆකූර් උල් ඉස්ලාම් නැමති මෙම පුද්ගලයාට වෙඩි තබා පළාගොස් ඇත්තේ ඔහු සිය කාර්යාලයේ සිට නිවෙස බලා යමින් සිටියදියි. ෆකූර් පාකිස්ථාන තලෙයිබාන් ක්‍රියාකාරකම්වලට දැඩිසේ විරෝධය පළ කරන එම්.කිව්.එම්. පක්ෂයේ සාමාජිකයෙක්. මෙවර මැතිවරණය වර්ජනය කරන ලෙස පාකිස්ථාන තලෙයිබාන් නායක හකිමුල්ලා මෙෂූඞ් සියලූ පාකිස්ථානුවන්ගෙන් විවෘත ඉල්ලීමක් කර තිබෙනවා.",
       "URL": "https://www.hirunews.lk/57024/පාකිස්ථාන-ඡන්ද-අපේක්ෂකයෙකු-වෙඩි-පහරින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=849"
}