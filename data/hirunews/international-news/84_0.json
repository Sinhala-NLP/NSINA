{
       "Source": "hirunews",
       "Timestamp": "Monday, 01 November 2021 - 10:04",
       "Headline": "තහනම නොතකා සංගීතය වාදනය කළ විවාහ උත්සවයකට තලේබාන් සංවිධානයෙන් වෙඩි ප්‍රහාරයක්",
       "News Content": "ඇෆ්ගනිස්ථානයේ නන්ගහාර් ප්‍රාන්තයේ විවාහ උත්සවයකට තලේබාන් සංවිධානය එල්ල කළ වෙඩි ප්‍රහාරයකින් පුද්ගලයින් දෙදෙනෙකු ජීවිතක්ෂයට පත්ව තවත් 10 දෙනෙකු තුවාල ලබා තිබෙනවා.\nතලේබාන් සංවිධානය විසින් ඇෆ්ගනිස්ථානය තුළ සංගීතය තහනම් කර ඇති අතර, එම තහනම නොතකා හැරීම, මෙම වෙඩි තැබීමට හේතුව බවයි විදෙස් මාධ්‍ය වාර්තා කළේ.\nවිවාහ මංගල උත්සවයේ සංගීතය වාදනය කරමින් තිබෙන අතරතුර එම ස්ථානයට පැමිණි තලේබාන් සාමාජිකයන් එය නවතන ලෙස නියෝග කර තිබෙනවා.\nකෙසේ වෙතත් විවාහ උත්සවයට සහභාගිවූවන් ඊට විරෝධය පළ කිරීමත් සමඟ ඇතිවූ නොසන්සුන්තාව අතරතුර මෙම වෙඩි තැබීම සිදු කර ඇති බව සඳහන්.",
       "URL": "https://www.hirunews.lk/286655/තහනම-නොතකා-සංගීතය-වාදනය-කළ-විවාහ-උත්සවයකට-තලේබාන්-සංවිධානයෙන්-වෙඩි-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=84"
}