{
       "Source": "hirunews",
       "Timestamp": "Sunday, 11 October 2015 - 12:22",
       "Headline": "දැවැන්ත උල්කාවක් අද පෘථිවිය පසුකර යයි",
       "News Content": "මීටර 2600 ක වටප්‍රමාණයෙන් යුත් දැවැන්ත උල්කාවක් අද (11)පෘථිවිය ආසන්නයෙන් ගමන් කරන බව ඇමරිකානු නාසා ආයතනය ප්‍රකාශ කළා. එය පෘථිවියට සැතපුම් මිලියන 15 ක් ආසන්නයට පැමිණෙනු ඇති බවයි එමඟින් කියා සිටියේ.\nචන්ද්‍රයාට පෘථිවියේ සිට සැතපුම් දෙලක්ෂ තිස් අටදහසක් ඇති අතර, ළඟම ග්‍රහලෝකය වූ සිකුරු වෙත ඇති දුර සැතපුම් මිලියන 25 ක්.\nමෙම උල්කාව සමඟ ලෝක විනාශය පිළිබඳ විශ්වාස කරන්නන් විවිධ වාර්තා පළ කළේ පසුගිය සැප්තැම්බර් 28 වනදා ඇතිවූ චන්ද්‍රග්‍රහණය සමඟ සම්බන්ධ කරමින්.\nසැබවින්ම අද පෘථිවිය පසුකර යන '86,666' නම් කළ උල්කාව පෘථිවියට පතිත වුවහොත් එමඟින් නිකුත් කෙරෙන බලය ටී එන් ටී පුපුරණ ද්‍රව්‍ය ටොන් තුන්ලක්ෂයකින් ඇතිකරන බලයට සමාන බවයි නාසා ආයතනය පෙන්වා දෙන්නේ.",
       "URL": "https://www.hirunews.lk/118272/දැවැන්ත-උල්කාවක්-අද-පෘථිවිය-පසුකර-යයි",
       "Category": "International News",
       "Parent URL": "https://www.hirunews.lk/international-news.php?pageID=698"
}