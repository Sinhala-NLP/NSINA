{
       "Source": "hirunews",
       "Timestamp": "Sunday, 19 April 2020 - 13:12",
       "Headline": "බොකෝ - හරාම් සාමාජිකයන් 44ක් චැඩ් බන්ධනාගාරයකදී මියයයි",
       "News Content": "බොකෝ - හරාම් ත්‍රස්ත සංවිධානයේ සාමාජිකයන් 44 දෙනෙකු අප්‍රිකානු චැඩ් ජනරජයේ බන්ධනාගාරයකදී මියගොස් ඇති බව අනාවරණ වනවා.\nපසුගියදා සිදුකළ මෙහෙයුමකදී අත්අඩංගුවට ගත් ඔවුන් මෙලෙස මියගොස් ඇත්තේ විෂ ශරීරගතවීමෙන් බවයි චැඩ් ජනරජයේ නීතිපතිවරයා එරට රූපවාහිනිය ඔස්සේ ප්‍රකාශ කළේ.\nවිෂ ශරීරගතවීමෙන් ඔවුන් ඇතමෙකුට හෘදයාබාධ තත්ත්වයක් ඇතිවී තිබෙන අතර, ඇතමුන් ස්වසන අපහසුතාවලට ලක්වී මියගොස් තිබෙනවා.\nපසුගිය මස අගදී චැඩ් විල ආසන්නයේ සිදුකළ මෙහෙයුමකදී බොකෝහරාම් සැකකරුවන් 58 දෙනෙකු අත්අඩංගුවට ගනු ලැබූ අතර, ඉන් 44 දෙනෙකු මෙලෙස මියගොස් ඇති බව සඳහන්.\nකෙසේ නමුත් එරට ආරක්ෂක ආරංචි මාර්ග උපුටා දක්වමින් ප්‍රංශ පුවත් සේවය සඳහන් කළේ එම බොකෝ හරාම් සැකකරුවන්ට දින දෙකක් තිස්සේ ආහාර හෝ ජලය ලබාදීමට පියවර ගෙන නොතිබූ බවයි.",
       "URL": "https://www.hirunews.lk/238964/බොකෝ-හරාම්-සාමාජිකයන්-44ක්-චැඩ්-බන්ධනාගාරයකදී-මියයයි",
       "Category": "International News",
       "Parent URL": "https://www.hirunews.lk/international-news.php?pageID=184"
}