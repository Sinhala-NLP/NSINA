{
       "Source": "hirunews",
       "Timestamp": "Saturday, 29 June 2013 - 15:37",
       "Headline": "ඔබාමා මැන්ඩෙලාගේ පවුලේ සාමාජිකයන් හමුවෙයි.",
       "News Content": "දකුණු අප්‍රිකාවේ සංචාරයක් සඳහා පැමිණ සිටින එක්සත් ජනපද ජනාධිපති බැරැක් ඔබාමා සහ මිෂෙල් ඔබාමා දැනට දැඩි ලෙස රෝගාතුරව සිටින හිටපු ජනාධිපති නෙල්සන් මැන්ඩෙලාගේ පවුලේ සාමාජිකයන් හමුවන බව ධවල මන්දිරය නිවේදනය කළා. කෙසේ නමුත්, 94 හැවිරිදි මැන්ඩෙලා ප්‍රතිකාර ලබන රෝහල වෙත ජනාධිපති ඔබාමා නොයන බව එමගින් සහතික කර තිබෙනවා. අප්‍රිකාවේ රටවල් 3 ක සංචාරයක නිරත වන ඇමෙරිකානු නායකයා එහි දෙවන පියවර ලෙස දකුණු අප්‍රිකාවට පැමිණි අතර එරට ජනාධිපති ජේකොබ් සූමා සමඟ සාකච්ඡාවල නිරත වුණා. ජනාධිපති ඔබාමා මැන්ඩෙලා හැඳින්වූයේ ලෝකයේ වීරවරයෙකු ලෙසයි.",
       "URL": "https://www.hirunews.lk/62016/ඔබාමා-මැන්ඩෙලාගේ-පවුලේ-සාමාජිකයන්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=827"
}