{
       "Source": "hirunews",
       "Timestamp": "Sunday, 24 January 2021 - 11:16",
       "Headline": "චීන ගුවන් යානා තම ගුවන් සීමාවට ඇතුළු වූ බවට තායිවානයෙන් චෝදනා",
       "News Content": "චීන යුද ගුවන් යානා 12ක් තම ගුවන් ගැබට අනවසරයෙන් ඇතුලු වූ බවට තායිවානය චෝදනා කරනවා.\nචීන බෝම්බ ප්‍රහාරක යානා 8 ක් සහ ප්‍රහාරක ජෙට් යානා 4ක් ඊයේ මෙලෙස සිය ගුවන් ආරක්ෂක කලාපයට ඇතුළු වූ බවයි තායිවාන ආරක්ෂක අමාත්‍යාංශය සඳහන් කළේ.\nඑමෙන්ම, එම ආක්‍රමණය නිරීක්ෂණය කිරීම සඳහා තායිවාන ගුවන් හමුදාව මිසයිල යොදා ගත් බව ද එමගින් වැඩිදුරටත් ප්‍රකාශ කළා.\nචීනය, තායිවානය සලකන්නේ තම රටට අයත් දිවයිනක් ලෙසයි.\nදකුණුදිග තායිවානය සහ අයිතිය පිළිබඳ මතභේදයක් පැන නැගී ඇති දකුණු චීන මුහුදේ දිවයින් අතර චීනය පසුගිය කාලය තුළ ගුවන් ගමන් රැසක් ක්‍රියාත්මක කළා.\nකෙසේ නමුත්, තායිවාන ගුවන් තලයට චීන යුද ගුවන් යානා රැසක් ඇතුළු වූ ප්‍රථම අවස්ථාව මෙය ලෙසයි සැලකෙන්නේ.",
       "URL": "https://www.hirunews.lk/260566/චීන-ගුවන්-යානා-තම-ගුවන්-සීමාවට-ඇතුළු-වූ-බවට-තායිවානයෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=140"
}