{
       "Source": "hirunews",
       "Timestamp": "Saturday, 07 October 2017 - 13:59",
       "Headline": "ඇමරිකාව සුඩානයට එරෙහි සම්බාධක ඉවත් කරයි",
       "News Content": "දශක දෙකකට වැඩි කාලයක් අප්‍රිකානු සුඩානයට එරෙහිව පනවා තිබූ සම්බාධක බොහොමයක් ඉවත් කිරීමට ඇමරිකානු ජනපති ඩොනල්ඩ් ට්‍රම්ප් නියෝග කර තිබෙනවා.\nඇමරිකානු රාජ්‍ය දෙපාර්තමේන්තුව ප්‍රකාශ කළේ සුඩානය ත්‍රස්තවාදයට එරෙහි සටහනට සහයෝගය දැක්වීම සහ එහි මානව හිමිකම් තත්ත්වය වර්ධනය වීම ඊට හේතුව බවයි.\nජනාධිපති  ඕමාර් අල් බෂීර් ගේ සුඩාන රජය මීට පෙර බටහිර රටවල උදහසට ලක්වූ අතර ජනාධිපතිවරයාට එරෙහිව යුද අපරාධ චෝදනා ද එල්ල වුණා.\nකෙසේ නමුත් උතුරු කොරියාව සමග අවි ගණුදෙනු නතර කිරීම ඇතුළු කරුණු කිහිපයක් සම්බන්ධයෙන් ඇමරිකාව සහ සුඩානය අතර එකගත්වයක් ඇති වී තිබෙනවා.\nඉන් අනතුරුව ආර්ථික සම්බාධක ඉවත් කළ ද සුඩානය, ත්‍රස්තවාදයට සහාය දක්වන රටවල ඇමරිකානු ලැයිස්තුවට තවදුරටත් ඇතුළත් වනු ඇති.",
       "URL": "https://www.hirunews.lk/172846/ඇමරිකාව-සුඩානයට-එරෙහි-සම්බාධක-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=432"
}