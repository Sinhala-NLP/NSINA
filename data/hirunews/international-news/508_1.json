{
       "Source": "hirunews",
       "Timestamp": "Friday, 10 March 2017 - 13:54",
       "Headline": "උතුරු ඉන්දියාවේ ප්‍රාන්ත මැතිවරණවලදී මෝදිගේ භාරතීය ජනතා පක්ෂය ඉදිරියෙන්",
       "News Content": "ඉන්දියාවේ වඩාත් ජනාකීර්ණතම ප්‍රාන්තය වූ උත්තර් ප්‍රදේශ් ප්‍රාන්තය ඇතුළු ප්‍රාන්ත මැතිවරණවලදී අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය ඉදිරියෙන් සිටින බව ජනමත විමසුම්වලින් ප්‍රකාශ වනවා.\nඒ අනුව ආසන 403කින් යුත් උත්තර් ප්‍රදේශ් ප්‍රාන්ත ආසන 211ක්වත් එම පක්ෂයට හිමි වනු ඇතැයි අපේක්ෂිතයි.\nප්‍රාන්තයේ බලය තහවුරු කර ගැනීම සඳහා ආසන 202ක් අවශ්‍ය වනවා.\nකෙසේ නමුත්, මෙහි නිළ ප්‍රතිඵල ප්‍රකාශයට පත්වන්නේ හෙටයි. පන්ජාබ් ප්‍රාන්ත මැතිවරණයේදී කොංග්‍රස් පක්ෂයේ සහ අරවින්ද් කෙජ්රිවාල්ගේ ආම් ආද්මි පක්ෂය අතර තියුණු තරඟයක් පවතින බව සදහන්.\nඋත්තරාඛාන්ත් ප්‍රාන්තයේ මෙන්ම ගෝවේ ද බලය මෝදිගේ භාරතීය ජනතා පක්ෂයට හිමි වනු ඇති බවයි ජනමත විමසුම්වලින් ප්‍රකාශ වන්නේ.",
       "URL": "https://www.hirunews.lk/156532/උතුරු-ඉන්දියාවේ-ප්‍රාන්ත-මැතිවරණවලදී-මෝදිගේ-භාරතීය-ජනතා-පක්ෂය-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=508"
}