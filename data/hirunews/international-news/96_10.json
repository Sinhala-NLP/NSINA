{
       "Source": "hirunews",
       "Timestamp": "Wednesday, 08 September 2021 - 22:43",
       "Headline": "ඇෆ්ගනිස්ථානයේ පාලන බලයට පත්වූ කැරළිකරුවන් ගැන ජාත්‍යන්තරයේ දැඩි අවධානය",
       "News Content": "ලොව අත්‍යවශ්‍යම ත්‍රස්ත සැකකරුවන්ගේ ලැයිස්තුවේ සිටින පිරිසක් තලේබාන් සංවිධානය විසින් ඇෆ්ගනිස්ථානයේ පාලන බලයට නම් කිරීම සම්බන්ධයෙන් ජාත්‍යන්තරයේ දැඩි අවධානය යොමුව තිබෙනවා.\nනව අන්තර්වාර රජයක් ප්‍රකාශයට පත්කළ එම සංවිධානය ඇෆ්ගන් අග්‍රාමාත්‍යවරයා ලෙස පත්කළේ තලේබාන් කැරළි කණ්ඩායමේ නායකයායි.\nඇෆ්ගනිස්ථානයේ පන්ග්ෂීර් නිම්නයේ බලය තහවුරු කරගත් තලේබාන් කැරලිකරුවන් නව අන්තර්වාර රජයක් ප්‍රකාශයට පත්කළා.\nතලේබාන් කැරලි කණ්ඩායම් නායක මුල්ලාහ් මොහොමඩ් හසන් අකුන්ද් ඒ අනුව ඇෆ්ගනිස්ථානයේ පාලන බලය ගෙනයන අතර එම සංවිධානයේ උප ප්‍රධානියෙකු වන මුල්ලාහ් අම්බුද්ල ගානි බරදාහ් වැඩ බලන නියෝජ්‍ය අග්‍රාමාත්‍යවරයා ලෙස නම්කර තිබෙනවා.\nඔවුන් දෙදෙනාම අමෙරිකාව විසින් ජාත්‍යන්තර ත්‍රස්ත ලැයිස්තුවට ඇතුළත් කර සිටින පුද්ගලයින් වන අතරල ජස් සංවිධානයේ අත්‍යවශ්‍යවම ත්‍රස්ත සැකකරුවන්ගේ ලැයිස්තුවේද ඇතුළත්ව සිටිනවා.\nඇෆ්ගනිස්ථානයේ ස්වදේශ කටයුතු අමාත්‍යවරයා ලෙස පත්කෙරුණු සිරජුඩීන් හකානි නම් පුද්ගලයාද ත්‍ඊෂ සංවිධානයේ අත්‍යවශ්‍යවම ත්‍රස්ත ලැයිස්තුවේ සැකකරුවෙක්.\nමුදල්ල ආරක්ෂක, විදේශ අමාත්‍ය ධුර සහ බුද්ධි අංශ ප්‍රධානී ඇතුළු තනතුරු 33ක් සඳහා නම්කර ඇති තලේබාන් සාමාජිකයින්ගෙන් බහුතරයක් ත්‍රස්ත ක්‍රියාවන් සම්බන්ධයෙන් ජාත්‍යන්තර සම්බාධක පැනවුණු පුද්ගලයින් සහ ඝාතනවලට සම්බන්ධ දක්ෂ වෙඩික්කරුවන් සහ වෙනත් ත්‍රස්ත සංවිධානවල ප්‍රධානීන් බවයි විදෙස් මාධ්‍ය පෙන්වා දෙන්නේ.\nදැනට ප්‍රකාශයට පත්කර ඇති රජයේ තනතුරුවලට අශ්රෆ් ගානි රජයේ දේශපාලනඥයින් තිදෙනෙක්ද ඇතුළත්.\nතලේබාන් කැරලිකරුවන් නිවේදනය කරන්නේ ඇෆ්ගනිස්ථානයේ නව අන්තර්වාර රජයේ සියලු තනතුරු එළැඹෙන 11 වැනිදා ප්‍රකාශයට පත්කරන බවයි.\nඒ ජීවිත 2977ක් බිලිගනිමින් අමෙරිකාවේ ලෝක වෙළෙඳ මධ්‍ය්සථානය සහ පෙන්ටගනය ඉලක්ක කර එල්ලවූ ත්‍රස්ත ප්‍රහාර මාලාව සිදුවී විසි වසරක් සම්පූර්ණ වන දිනයේදී වීම විශේෂත්වයක්.",
       "URL": "https://www.hirunews.lk/281727/ඇෆ්ගනිස්ථානයේ-පාලන-බලයට-පත්වූ-කැරළිකරුවන්-ගැන-ජාත්‍යන්තරයේ-දැඩි-අවධානය",
       "Category": "International News",
       "Parent URL": "https://www.hirunews.lk/international-news.php?pageID=96"
}