{
       "Source": "hirunews",
       "Timestamp": "Saturday, 20 June 2015 - 11:27",
       "Headline": "බින් ලාඩ්න්ගේ පුත්‍රයා ඇමරිකාවෙන් මරණ සහතිකයක් ඉල්ලයි",
       "News Content": "පාකිස්තානයේ ඇබටෝබාද් හිදී ඇමරිකානු නාවික හමුදා සීල් භටයන් 2011 වසරේ ඝාතනය කළ අල්ඛයිඩා නායක ඔසාමා බින් ලාඩ්න් වෙනුවෙන් ඔහුගේ පුත්‍රයා ඇමරිකාවෙන් මරණ සහතිකයක් ඉල්ලා සිටි බව විකිලීක්ස් හෙළිදරව් කරනවා. සෞදි අරාබියේ රියාද් නුවර ඇමෙරිකානු කොන්සල් කාර්යාලයට එම වසරේදීම බින්ලාඩන්ගේ පුත් අබ්දුල්ලා බින්ලාඩන් අදාළ ඉල්ලීම ඉදිරිපත් කර ඇති බව සඳහන්. කෙසේ නමුත්, ඇමෙරිකානු රාජ්‍ය දෙපාර්තමේන්තුව ඔහුට සපයා ඇත්තේ බින්ලාඩන්ට සම්බන්ධ අපරාධ නඩු වාර්තාව පමණයි. හමුදා මෙහෙයුම්වලදී මියයන පුද්ගලයන්ට එලෙස මරණ සහතික නිකුත් නොකරන බවයි එමගින් පවසා ඇත්තේ. සෞදි අරාබියේ ප්‍රකට ව්‍යාපාරික පවුලක උපත ලැබූ ඔසාමා බින්ලාඩන්ගේ සෞදි පුරවැසිභාවය එරට රජය විසින් 1994 වසරේදී අවලංගු කරනු ලැබුවා.",
       "URL": "https://www.hirunews.lk/111765/බින්-ලාඩ්න්ගේ-පුත්‍රයා-ඇමරිකාවෙන්-මරණ-සහතිකයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=725"
}