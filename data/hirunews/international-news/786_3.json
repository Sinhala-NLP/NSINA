{
       "Source": "hirunews",
       "Timestamp": "Friday, 15 November 2013 - 14:04",
       "Headline": "ඉන්දියාවේ දුම්රිය අනතුරකින් 2ක් මිය ගොස් 15කට තුවාල.",
       "News Content": "ඉන්දියාවේ මහාරාෂ්ට්‍ර ප්‍රාන්තයේ අද (15) උදෑසන සිදුවූ දුම්රිය අනතුරකින් පුද්ගලයන් දෙදෙනෙකු මිය ගොස් තවත් 15 දෙනෙකු තුවාල ලැබුවා. නවදිල්ලියේ සිට කේරළ ප්‍රාන්තය දක්වා ගමන් ගත් දුම්රියක් මෙසේ අනතුරට ලක්වූ අතර එහිදී දුම්රිය මැදිරි 8ක් පිලී පැනීමට ලක්වී තිබෙනවා. දිනපතා මගී දුම්රිය 9000 කින් මිලියන 18ක් ජනතා ප්‍රවාහනය කරන ඉන්දීය දුම්රිය සේවාවේ මෙවැනි අනතුරු සුලබයි. පසුගිය අගෝස්තුවේ බිහාර් ප්‍රාන්තයේ සිදුවූ එවැනි අනතුරකින් පුද්ගලයන් 28 දෙනෙකු ජීවිතක්ෂයට පත්වුණා. පසුගිය පසු වසර තුළ ඉන්දියාවේ දුම්රිය අනතුරුවලින් මිය ගිය සංඛ්‍යාව 1200කට අධිකයි.",
       "URL": "https://www.hirunews.lk/71434/ඉන්දියාවේ-දුම්රිය-අනතුරකින්-2ක්-මිය-ගොස්-15කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=786"
}