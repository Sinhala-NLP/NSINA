{
       "Source": "hirunews",
       "Timestamp": "Monday, 12 November 2018 - 17:34",
       "Headline": "බංග්ලාදේශ මැතිවරණය සතියකින් කල් යයි",
       "News Content": "ලබන දෙසැම්බර් 23 වන දා පවත්වන බවට ප්‍රකාශ වූ බංග්ලාදේශ මහමැතිවරණය දෙසැම්බර් 30 වන දා දක්වා සතියකින් කල් තැබීමට එරට ප්‍රධාන මැතිවරණ කොමසාරිස්වරයා අද තීරණය කළා.\nඒ, මැතිවරණය සඳහා සූදානම්වීමට කල් අවශ්‍ය බවට විපක්ෂය කළ ඉල්ලීම් හේතුවෙන්.\nඅගමැතිනී ෂීක් හසීනාගේ අවාමි ලීගය මෙවර මැතිවරණය සඳහා තරඟ වදින්නේ තුන් වන වරටත් බලයට පත්වීමේ අපේක්ෂාවෙන්.\nපසුගිය මහමැතිවරණය වර්ජනය කළ ප්‍රධාන විපක්ෂය වූ බංග්ලාදේශ ජාතික පක්ෂය ඇතුළු විපක්ෂයේ දේශපාලන පක්ෂ මෙවර ඒකාබද්ධව තරඟ වදිනවා.\nබංග්ලාදේශ ජාතික පක්ෂයේ නායිකා බේගම් ඛලීඩා සියා මේ වන විට බන්ධනාගාරගතව සිටින්නේ දූෂණ චෝදනාවලට වැරදිකාරියක වීම හේතුවෙන්.",
       "URL": "https://www.hirunews.lk/204082/බංග්ලාදේශ-මැතිවරණය-සතියකින්-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=317"
}