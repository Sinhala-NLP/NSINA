{
       "Source": "hirunews",
       "Timestamp": "Tuesday, 26 April 2022 - 13:22",
       "Headline": "යුක්රේනයට අවි දුන්නොත් තුන් වැනි ලෝක යුද්ධයක් - රුසියාව",
       "News Content": "එක්සත් ජාතීන්ගේ මහලේකම් අන්තෝනියෝ ගුටේරස් තුන්දින නිල සංචාරයක් සඳහා අද රුසියාව - මොස්කව් නුවරට සහ යුක්රේනය බලා යාමට නියමිතයි.\nරුසියානු - යුක්රේන යුද ගැටුම් ආරම්භ වී මාස 3ක් ගත වුව ද ඊට එක්සත් ජාතින්ගේ සංවිධානය නිසි මැදිහත් වීමක් සිදු කර නො මැති බවට චෝදනා එල්ල වීමත් සමග ඔහු මෙම සංචාරයේ නිරත වන බව විදෙස් මාධ්‍ය වාර්තා කළේ.\nකෙසේ වෙතත්, බටහිර රටවල් විසින් තවදුරටත් යුක්රේනයට ආයුධ සැපයීම සිදු කළ හොත් ඉදිරියේ දී තුන් වන ලෝක යුද්ධයක් ඇති විය හැකි බව රුසියාව දැනුම් දී ඇති බව විදෙස් මාධ්‍ය අද වාර්තා කළා.",
       "URL": "https://www.hirunews.lk/302855/යුක්රේනයට-අවි-දුන්නොත්-තුන්-වැනි-ලෝක-යුද්ධයක්-රුසියාව",
       "Category": "International News",
       "Parent URL": "https://www.hirunews.lk/international-news.php?pageID=51"
}