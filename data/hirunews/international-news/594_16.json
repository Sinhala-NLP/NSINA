{
       "Source": "hirunews",
       "Timestamp": "Wednesday, 24 August 2016 - 17:03",
       "Headline": "තවත් භූ කම්පනයක් - ඉන්දියාවත් සෙලවෙයි",
       "News Content": "මියන්මාරයේ ප්‍රබල භූ චලනයක් සිදුව තිබෙනවා.\nඑය රික්ටර් මාපකයේ සටහන් වී ඇත්තේ ඒකක 6.7 ක් ලෙසටයි.\nමෙහි කම්පන තත්වය තායිලන්තය සහ බංග්ලාදේශය මෙන්ම ඉන්දියාවේ ප්‍රදේශ රැසකට ද දැනී ඇති බවයි විදෙස් පුවත් සේවා සඳහන් කලේ.\nඉන්දියාවේ බටහිර බෙංගාල් ප්‍රදේශයට මෙන්ම ඇසෑම් ප්‍රාන්තයට ද මෙම භූ චලනය දැනී ඇතැයි සඳහන්.\nකෙසේවෙතත් මෙමගින් සිදුවු හානියක් හෝ තුවාල ලැබුවන් පිළිබඳ මෙතෙක් වාර්තාවී නැහැ.\nකොල්කටා නුවර දුම්රිය සේවා ද මේ හේතුවෙන් අත්හිටුවා තිබෙනවා.\nපස්වරු 4 ට පමණ සිදුවු මෙම කම්පනය මියන්මාරයේ කිලෝමීටර් 58 ක් පමණ පොළොව අභ්‍යන්තරයේ හටගත් එකක් බවටයි අනාවරණ වී ඇත්තේ.\nමේ අතර මධ්‍යම ඉතාලියේ ද සිදුවු භූ කම්පනයකින් පුද්ගලයන් 38 දෙනෙකු මරණයට පත්වුනා.\nතවත් 150 දෙනෙකුට වැඩි පිරිසක් අතුරුදන් බවටයි විශ්වාස කෙරෙන්නේ.\nඅද සිදුවු එම භූ කම්පනයේ ප්‍රබලත්වය රික්ටර් මාපකයේ ඒකක 6.2 ක්.",
       "URL": "https://www.hirunews.lk/141393/තවත්-භූ-කම්පනයක්-ඉන්දියාවත්-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=594"
}