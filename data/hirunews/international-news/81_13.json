{
       "Source": "hirunews",
       "Timestamp": "Friday, 12 November 2021 - 13:05",
       "Headline": "ලොව පුරා මිලියන 84ක් අවතැන්",
       "News Content": "ප්‍රචණ්ඩත්වය, අනාරක්ෂිත භාවය සහ කාලගුණ වෙනසේ බලපෑම් හේතුවෙන් ලොව පුරා මිලියන 84 කට වැඩි ජන කොටසකට සිය නිවහන්වලින් ඉවත්වී අවතැන්වීමට සිදුවී ඇති බව ජගත් සංවිධානය පවසනවා.\nඑක්සත් ජාතින්ගේ සරණාගත කොමිසම සඳහන් කළේ විශේෂයෙන් අප්‍රිකානු මහද්වීපයේ ගැටුම්කාරී තත්වයන් හේතුවෙන් පසුගිය දෙසැම්බරයේ සිට අවතැන් පිරිස ඉහළ ගොස් ඇති බවයි.\nකොරෝනා වසංගතය හේතුවෙන් දේශසීමා වසා දැමීම නිසා සරණාගත භාවය අපේක්ෂා කරන්නන්ට බොහෝ ප්‍රදේශවලට ඇතුලුවීමට නොහැකිවී තිබෙනවා.\nගැටුම්, වදහිංසා සහ මානව හිමිකම් උල්ලංඝනය කිරීම් වැළැක්වීමට ජාත්‍යන්තර ප්‍රජාව කටයුතු නොකළහොත් ලොව පුරා පුද්ගල අවතැන්වීම් තවදුරටත් සිදුවනු ඇති බවයි ජගත් සරණාගත කොමසාරිස් ෆිලීපෝ ග්‍රාන්ඩි ප්‍රකාශ කළේ.\nකොංගෝව, ඉතියෝපියාව ආදී අප්‍රිකානු රටවලින් මෙන්ම මියන්මාරයේ සහ ඇෆ්ගනිස්ථානයේ අවතැන්වූ පිරිස් ඉහළ යාමක් දක්නට ලැබෙන බවයි ජගත් සරණාගත කොමිසම පෙන්වා දෙන්නේ.",
       "URL": "https://www.hirunews.lk/287795/ලොව-පුරා-මිලියන-84ක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=81"
}