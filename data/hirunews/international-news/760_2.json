{
       "Source": "hirunews",
       "Timestamp": "Wednesday, 11 February 2015 - 16:36",
       "Headline": "මධ්‍යධරණී මුහුදේ නැවක් ගිලෙයි",
       "News Content": "සංක්‍රමණිකයින් පිරිසක් රැගත් යාත්‍රා දෙකක් මධ්‍යධරණී මුහුදේදී අනතුරට ලක්ව තිබෙනවා. එම යාත්‍රා දෙකෙහි පුද්ගලයින් 212 දෙනෙකු පමණ ගමන් කර ඇති අතර ඉන් 9 දෙනෙකු දිවි බේරාගෙන ඇති බව විදෙස් වාර්තා මීට සුළු මොහොතකට පෙර අනාවරණ කළා. කෙසේ වෙතත් ඉතිරි පුද්ගලයින්ට කුමක් සිදුවී ඇත්ද යන්න නිශ්චිත වශයෙන් ප්‍රකාශ කළ නොහැකි බවයි ජගත් සංවිධාන සරණාගත කොමිසම සඳහන් කළේ. මෙලෙස අනතුරට ලක්ව ඇත්තේ පසුගිය සෙනසුරාදා ලිබියාවෙන් පිටත්වූ සංක්‍රමණිකයින් රැගත් යාත්‍රා දෙකක්.",
       "URL": "https://www.hirunews.lk/103175/මධ්‍යධරණී-මුහුදේදී-සංක්‍රමණික-යාත්‍රා-දෙකක්-අනතුරේ",
       "Category": "International News",
       "Parent URL": "https://www.hirunews.lk/international-news.php?pageID=760"
}