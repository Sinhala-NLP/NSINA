{
       "Source": "hirunews",
       "Timestamp": "Sunday, 17 October 2021 - 14:45",
       "Headline": "චීනය, ඇමෙරිකාවෙන් එල්.එන්.ජී මිලදී ගැනීමට සැරසේ",
       "News Content": "ලෝක වෙළෙඳපොලේ ද්‍රව ස්වභාවික වායු හෙවත් එල්.එන්.ජී මිල විශාල වශයෙන් ඉහළ යාමත් සමඟ ඇමෙරිකානු වෙළෙඳපොලෙන් සැපයුම් ලබා ගැනීම පිලිබඳව චීනයේ අවධානය යොමු වී තිබෙනවා.\nඒ සඳහා චීනයේ ප්‍රධාන බලශක්ති සමාගම් ඇමෙරිකානු ගෑස් අපනයනකරුවන් සමග සාකච්ඡා කරමින් සිටින බවයි විදෙස් මාධ්‍ය වාර්තා සඳහන් කළේ.\nචීන රජයට අයත් සිනොපෙක් සහ සිනූක් සී.එන්.ඕ.ඕ.සී සමාගම් ද මෙලෙස ඇමෙරිකාවෙන් ඉන්ධන වායු මිලදී ගැනීමට සැරසෙන බව සඳහන්.\nදැනටමත් ඉන් එක් සමාගමක් ඇමෙරිකාව සමග ගිවිසුම්ගත වී ඇති අතර, එය චීනය සහ ඇමෙරිකාව 2018 වසර පසු එළඹුණු ප්‍රථම වෙළෙඳ ගිවිසුම ලෙස සැලකෙනවා.",
       "URL": "https://www.hirunews.lk/285261/චීනය-ඇමෙරිකාවෙන්-එල්-එන්-ජී-මිලදී-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=87"
}