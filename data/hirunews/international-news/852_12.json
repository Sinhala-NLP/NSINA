{
       "Source": "hirunews",
       "Timestamp": "Saturday, 30 March 2013 - 11:05",
       "Headline": "සමාජවාදී පක්ෂයේ සහය තවදුරටත් ඉන්දීය කොංග්‍රසයට.",
       "News Content": "අග්‍රාමාත්‍ය මන් මෝහන් සිං ගේ පාලක කොංග්‍රස් පක්ෂ සන්ධානයෙන් ඉවත් වීමේ අදහසක් නොමැති බව සමාජවාදී පක්ෂ නායක මුලයාම් සිං යාදව් ප්‍රකාශ කළා. මීට දින දෙකකට පෙර සමාජවාදී පක්ෂය සහ කොංග්‍රස් පක්ෂය අතර මතගැටුමක් ඇතිවූ අතර එහිදී සමාජවාදී පක්ෂය සන්ධානයෙන් ඉවත්වීමේ තර්ජනයක් පැවතුණා. එහෙත් සමාජවාදී පක්ෂයේ නායකයා ඊයේ සඳහන් කළේ මන් මෝහන් සිං රජයට තවදුරටත් සහය පළ කරන බවයි. මත ගැටුම අවසන් කිරීම සඳහා මැදිහත් වී ඇත්තේ ඉන්දීය ප්‍රාන්ත කටයුතු පිළිබඳ අමාත්‍ය පී. චිදම්බරම්. සමාජවාදී පක්ෂය කොංග්‍රස් සන්ධානයට එක්වූයේ තමිල්නාඩු ඞී.එම්.කේ. පක්ෂය ඉන් ඉවත්වීමත් සමගයි.",
       "URL": "https://www.hirunews.lk/56228/සමාජවාදී-පක්ෂයේ-සහය-තවදුරටත්-ඉන්දීය-කොංග්‍රසයට",
       "Category": "International News",
       "Parent URL": "https://www.hirunews.lk/international-news.php?pageID=852"
}