{
       "Source": "hirunews",
       "Timestamp": "Friday, 29 January 2016 - 14:07",
       "Headline": "ඉරානය එයාර් බස් යානා 118 ක් මිලදී ගැනීමට සැරසෙයි",
       "News Content": "ඇමරිකානු ඩොලර් බිලියන 25 ක් වටිනා එයාර් බස් ගුවන් යානා 118 ක් මිලදී ගැනීමට ඉරානය, ප්‍රංශය සමඟ ගිවිසුමකට එළඹී තිබෙනවා.\nඉරාන ජනාධිපති හසාන් රව්හානි සිය ප්‍රංශ චාරිකාවේදී ඒ සඳහා අත්සන් තැබූ බවයි විදෙස් වාර්තා සඳහන් කළේ.\nමේ අනුව, ඒ 380 ඇතුළු විශාල ප්‍රමාණයේ ගුවන් යානා 73 ක් සහ මධ්‍යම ප්‍රමාණයේ ගුවන් යානා 45ක් ඉරානය විසින් මිලදී ගැනීමට නියමිතයි.\nන්‍යෂ්ටික වැඩපිළිවෙල නිසා පැනවුණු සම්බාධක නිසා ඉරානයට පසුගිය කාලය තුළ නව ගුවන් යානා මිලදී ගැනීමට හැකිවූයේ නැහැ.\nඅදාළ සම්බාධක පසුගියදා ඉවත් කරනු ලැබූයේ න්‍යෂ්ටික වැඩසටහන සම්බන්ධයෙන් ඉරානය ලෝක බලවතුන් සමඟ ගිවිසුමකට එළඹීමෙන් අනතුරුවයි.",
       "URL": "https://www.hirunews.lk/125002/ඉරානය-එයාර්-බස්-යානා-118-ක්-මිලදී-ගැනීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=669"
}