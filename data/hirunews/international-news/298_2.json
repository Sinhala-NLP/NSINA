{
       "Source": "hirunews",
       "Timestamp": "Friday, 18 January 2019 - 10:47",
       "Headline": "දිල්ලිය මීදුම් දුමාරයකින් වැසී යයි",
       "News Content": "ඉන්දියාවේ - නවදිල්ලි නුවර අද උදෑසන ඝණ මීදුම් දුමාරයකින් වැසී යාම නිසා දිල්ලි ගුවන්තොටුපල වෙත ගුවන් යානා ගොඩබැස්සවීම ද තාවකාලිකව අත්හිටුවා තිබෙනවා.\nධාවන පථය හොදින් දිස්නොවීම සහ අයහපත් කාලගුණය ඊට හේතුවයි.\nවායු දූෂණය හේතුවෙන් ඇති වී තිබෙන මෙම මීදුම් දුමාරය නිසා දුම්රිය සේවාවන්ට ද බාධා පැමිණ ඇති අතර, දුම්රිය ගමන්වාර 10 ක් පමණ අවලංගු කර ඇති බව සදහන්.\nඋතුරු ඉන්දියාවේ උත්තර් ප්‍රදේශ්, හර්යානා, රාජස්ථාන් සහ උත්තරාකාන්ද් ප්‍රාන්තවලට ඉදිරි දින දෙක තුලදී ද මෙවැනි මීදුම් තත්ත්වයක් අපේක්ෂා කරන බව ඉන්දීය කාලගුණ විද්‍යා දෙපාර්තමේන්තුව වැඩිදුරටත් සදහන් කළා.",
       "URL": "https://www.hirunews.lk/208474/දිල්ලිය-මීදුම්-දුමාරයකින්-වැසී-යයි",
       "Category": "International News",
       "Parent URL": "https://www.hirunews.lk/international-news.php?pageID=298"
}