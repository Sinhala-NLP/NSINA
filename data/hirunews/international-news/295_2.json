{
       "Source": "hirunews",
       "Timestamp": "Sunday, 27 January 2019 - 16:40",
       "Headline": "පිලිපීනයේ දේවස්ථානයකට එල්ල වූ ප්‍රහාරවලින් මිය ගිය ගණන ඉහළට",
       "News Content": "දකුණුදිග පිලිපීනයේ දේවස්ථානයකට අද එල්ලවූ බෝම්බ ප්‍රහාරවලින් මිය ගිය සංඛ්‍යාව 27 දක්වා ඉහළ ගොස් තිබෙනවා.\nසූලූ ප්‍රාන්තයේ ජෝලෝ දේවස්ථානය මෙලෙස ත්‍රස්ත ප්‍රහාරයට ලක්වූ අතර, පිපිරීම්වලින් තවත් හතලිස් දෙදෙනෙකුට ආසන්න පිරිසක් තුවාල ලබා ඇති බවයි විදෙස් වාර්තා සඳහන් කළේ.\nපළමු බෝම්බය දේවස්ථානය තුළ පිපිරී ගොස් ඇති අතර, දෙවැන්න පුපුරුවා හැර තිබුණේ එහි රථගාල තුළයි.\nප්‍රහාරය අබුසයාෆ් ත්‍රස්ත කල්ලිය මගින් එල්ල කරන්නට ඇති බව විශ්වාස කෙරෙනවා.",
       "URL": "https://www.hirunews.lk/209146/පිලිපීනයේ-දේවස්ථානයකට-එල්ල-වූ-ප්‍රහාරවලින්-මිය-ගිය-ගණන-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=295"
}