{
       "Source": "hirunews",
       "Timestamp": "Sunday, 08 October 2017 - 8:17",
       "Headline": "නේට් සුළි සුලඟ ඇමරිකාවට කඩා වදී",
       "News Content": "මධ්‍යම ඇමරිකානු රටවල ජීවිත 25 ක් බිලිගත් නේට් සුළි කුණාටුව ඇමරිකා එක්සත් ජනපදයට දැන් ඇතුළු වී තිබෙනවා.\nඑය ලූසියානා ප්‍රාන්තයේ මිසිසිපි ගං මුවදොරින් කඩා වැදී ඇත්තේ පැයට කිලෝමීටර් 137 ක ඉක්ම වූ වේගයකින්.\nනේට් සුළි කුණාටුව ළඟාවීමට පෙර ලූවිසියානා මෙන්ම මිසිසිපි, ඇලබාමා සහ ෆ්ලොරිඩා ප්‍රාන්තයේ කොටසක අනාරක්ෂිත ප්‍රදේශවලින් ජනයා ඉවත් කර ගැනුණා.\nසුළි සුලඟ හේතුවෙන් ජනපති ට්‍රම්ප් විසින් ලූසියානා ප්‍රාන්තයේ හදිසි තත්ත්වයක් ප්‍රකාශයට පත් කළ අතර, ඇමරිකානු ගල්ෆ් වෙරලේ වරාය පහක නාවික කටයුතු අත්හිටුවා තිබෙනවා.\nමෙක්සිකෝ බොක්කේ ඇමරිකාවට අයත් ප්‍රදේශයේ පිහිටි තෙල් අටලූවල කාර්ය මණ්ඩලද සුළි සුලඟ නිසා ඉවත් කරගෙන ඇති බව සඳහන්.",
       "URL": "https://www.hirunews.lk/172889/නේට්-සුළි-සුලඟ-ඇමරිකාවට-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=432"
}