{
       "Source": "hirunews",
       "Timestamp": "Tuesday, 25 June 2013 - 19:37",
       "Headline": "සහන කටයුතුවල නිරතවු ඉන්දීය හෙලිකොප්ටර් යානයක් කඩා වැටේ.",
       "News Content": "උතුරු ඉන්දියාවට බලපා ඇති ගංවතුර සහ නායයෑම් හේතුවෙන් අවතැන්වූවන් මුදාගැනීමේ මෙහෙයුම්වල නිරතවූ හෙලිකොප්ටර් යානයක් අනතුරට ලක්වීමෙන් පුද්ගලයන් 8 දෙනෙකු අද ජීවිතක්ෂයට පත්වුණා. ගුවන් නියමුවන් දෙදෙනාද ඒ අතර වන බවයි ඉන්දීය වාර්තා ප්‍රකාශ කළේ. අනෙක් 6 දෙනා සිවිල් වැසියන්. අනතුරට පත්වූවන් මුදාගැනීමේ මෙහෙයුම්වල හෙලිකොප්ටර් යානා 4 ක් අද දිනයේත් නිරතවුණා. උත්තරකාන්ද් ප්‍රාන්තයේ සිදුවූ මෙම අනතුරින් ඉන්දියානු ගුවන් හමුදාවට අයත් එම්. අයි. 16 හෙලිකොප්ටර් යානයකුයි විනාශ වී ඇත්තේ. අද දිනයේ සිදුකරන ලද මෙහෙයුම්වලදී මියගිය තවත් එකසිය හතලිස් දෙදෙනෙකු මළ සිරුරු සොයාගෙන ඇති අතර ඒ අනුව මෙම අයහපත් කාලගුණ තත්ත්වයෙන් මියගිය සංඛ්‍යාව 850 ක් ඉක්මවනවා.",
       "URL": "https://www.hirunews.lk/61736/සහන-කටයුතුවල-නිරතවු-ඉන්දීය-හෙලිකොප්ටර්-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=828"
}