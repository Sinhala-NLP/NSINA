{
       "Source": "hirunews",
       "Timestamp": "Friday, 17 April 2015 - 10:01",
       "Headline": "මෝදි ලොකේට බලපෑම් කරන පුද්ගලයෙක් වෙයි",
       "News Content": "සුප්‍රකට ටයිම්ස් සඟරාව වසරේ වඩාත් බලපෑම් කළ හැකි පුද්ගලයන් 100 දෙනාගේ ලැයිස්තුව ඊයේ ප්‍රකාශයට පත් කළා.\nඇමරිකානු ජනාධිපති බැරැක් ඔබාමා 10 වන වතාවටත් එම ලැයිස්තුවට ඇතුළත් වන අතර, ඉන්දීය අග්‍රාමාත්‍ය නරේන්ද්‍ර මෝදිද ඊට ඇතුළත්.\nමෙහිදී නරේන්ද්‍ර මෝදි පිළිබඳ පූර්විකාව ඇමරිකානු ජනාධිපති බැරැක් ඔබාමා විසින් ඉදිරිපත් කිරීමද විශේෂත්වයක්.\nමෙවර ටයිම්ස් සඟරාවේ ප්‍රකට පුද්ගලයන් 100 දෙනාගේ ලැයිස්තුවට කාන්තාවන් 40 දෙනෙකුද ඇතුළත් වනවා.\nඇමරිකානු ජනාධිපති ධුර අපේක්ෂිකා හිලරි ක්ලින්ටන් සහ නොබෙල් සාම ත්‍යාගලාභී පාකිස්ථානයේ 17 හැවිරිදි මලාලා යූසුෆායි ද ඊට ඇතුළත්.",
       "URL": "https://www.hirunews.lk/107709/මෝදි-ලොකේට-බලපෑම්-කරන-පුද්ගලයෙක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=742"
}