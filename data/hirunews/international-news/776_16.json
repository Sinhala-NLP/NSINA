{
       "Source": "hirunews",
       "Timestamp": "Wednesday, 18 December 2013 - 14:38",
       "Headline": "Update : නි.කොන්සල් ජනරාල්වරිය නිසා ලෝක් සභාව උණුසුම්.",
       "News Content": "ඇමරිකාව විසින් නිව්යෝක් නුවර ඉන්දීය නියෝජ්‍ය කොන්සල් ජනරාල්වරිය වන දිව්‍යානි කොබ්රගඬේ අත්අඩංගුවට ගැනීම සම්බන්ධයෙන් ඉන්දීය ලෝක් සභාවේදී අද උණුසුම් තත්ත්වයක් ඇතිවුණා. ඒ විපක්ෂ මන්ත්‍රීවරුන් මේ සම්බන්ධයෙන් ප්‍රශ්න කිරීමත් සමගයි. ඉන්දීය නියෝජ්‍ය කොන්සල් ජනරාල්වරිය, ඇමරිකානු ආරක්ෂක අංශ මගින් පසුගියදා අත්අඩංගුවට ගනු ලැබුවේ ඇය විසින් සේවයේ යෙදවූ ඉන්දියානුවෙකුට ඇමරිකාවේ වීසා බලපත් ලබාගැනීම සඳහා ව්‍යාජ ලිපි ලේඛණ ඉදිරිපත් කිරීම හේතුවෙන්. කෙසේ නමුත් වියානා ප්‍රඥ්ඥප්තියට අනුව ඇමරිකාවේ මෙම ක්‍රියාව නීතිවිරෝධී බව ලෝක් සභාවේ විපක්ෂ නායක අරුන් ජෙට්ලි ප්‍රකාශ කළා. මෙම ගැටළුව විසඳීම සඳහා ඉන්දීය අග්‍රාමාත්‍ය මන්මෝහන් සිං මැදිහත් විය යුතු බව බහුජන් සමාජ පක්ෂයේ මායාවතී ප්‍රකාශ කර තිබෙනවා.\nUpdate : Wednesday, 18 December 2013 - 7:52\n-------------------------------------------------\nඉන්දියාව සහ ඇමෙරිකාව අතර රාජ්‍ය තාන්ත්‍රික ගැටලූවක්.\nWednesday, 18 December 2013 - 14:38\nඉන්දියාව සහ ඇමෙරිකාව අතර මේ වනවිට රාජ්‍ය තාන්ත්‍රික ගැටලූවක් නිර්මාණය වී තිබෙනවා. ඇමෙරිකාවේ සිටින ඉන්දීය නියෝජ්‍ය කොන්සල් ජනරාල්වරිය පසුගිය සතියේ අත්අඩංගුවට ගැනීම මෙම රාජ්‍ය තාන්ත්‍රික ගැටලූවට මූලික හේතුවයි. අත්අඩංගුවට ගනු ලැබූ නියෝජ්‍ය කොන්සල් ජනරාල්වරියගේ ඇමෙරිකානු නිවසේ සේවය කරන ඉන්දියානු ජාතිකයාට ඇමෙරිකාව විසින් නියම කර ඇති අවම වැටුප් ප්‍රමාණය නොගෙවීම හේතුවෙන් ඇය අත්අඩංගුවට ගනු ලැබුවා. කෙසේ වෙතත්, මෙම සිද්ධියට එරෙහිව අද දිල්ලි නුවර පිහිටි ඇමෙරිකානු තානාපති කාර්යාලය ඉදිරිපිට දමා තිබූ ආරක්ෂක බාධක ඉන්දීය රජය විසින්ම ඉවත් කර තිබෙනවා.",
       "URL": "https://www.hirunews.lk/73658/update-නි-කොන්සල්-ජනරාල්වරිය-නිසා-ලෝක්-සභාව-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=776"
}