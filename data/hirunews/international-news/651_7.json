{
       "Source": "hirunews",
       "Timestamp": "Tuesday, 29 March 2016 - 15:44",
       "Headline": "ගුවන් යානය පැහැරගත් පුද්ගලයාගේ හිටපු බිරිඳ පැමිණේ",
       "News Content": "අභ්‍යන්තර ගුවන් ගමනක නිරතව සිටියදී සයිප්‍රසයට ගොඩබස්වා ඇති ඊජිප්තු ගුවන් යානය පැහැරගත් පුද්ගලයාගේ හිටපු බිරිඳට මේ වනවිට ගුවන් තොටුපල පරිශ්‍රයට පැමිණ තිබෙනවා.\nඑම කාන්තාව යානය පැහැරගත් පුද්ගලයා සමග ආදරණීයව අදහස් හුවමාරු කර ගනිමින් යානයේ සිටින ඉතිරි පිරිස ද නිදහස් කර ගැනීමට කටයුතු කරනු ඇති බවටයි ඊජිප්තු රජය විශ්වාසය පළකරන්නේ.\nසයිප්‍රසයේ දේශපාලන රැකවල් අපේක්ෂාවෙන් තමන් මෙම පැහැර ගැනීම සිදුකළ බවයි ඔහු මීට ටික වේලාවකට  පෙර ප්‍රකාශ කළේ.\nපසුව තම හිටපු බිරිඳට පණිවුඩයක් ලබාදීමටද ඔහු අවස්ථාව ඉල්ලා තිබුණා.\nඑම්.එස්. 181 දරණ ඒ 320 වර්ගයේ මෙම මගී ගුවන් යානයේ කාර්ය මණ්ඩලය ඇතුළුව 62 දෙනෙකු සිටි බව වාර්තා වුණා.\nඉන් වැඩි පිරිසක් නිදහස් කළ අතර, කාර්ය මණ්ඩලයේ 7 දෙනා තවදුරටත් රදවාගෙන සිටින බව සඳහන්.\nනිදහස් කළ මගීන්ගෙන් 08 දෙනෙකු බ්‍රිතාන්‍ය ජාතිකයින් වන අතර, ඒ බව බ්‍රිතාන්‍ය විදේශ අමාත්‍යාංශය තහවුරු කර තිබෙනවා.\nමෙම මගී ගුවන් යානය පැහැර ගැනීමට ලක්වූයේ ඊජිප්තුවේ ඇලෙක්සෙන්ඩි‍්‍රයා නුවර සිට කයිරෝ බලා ගමන් ගනිමින් සිටින විටයි.",
       "URL": "https://www.hirunews.lk/129655/ගුවන්-යානය-පැහැරගත්-පුද්ගලයාගේ-හිටපු-බිරිඳ-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=651"
}