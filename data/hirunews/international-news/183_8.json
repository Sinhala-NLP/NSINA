{
       "Source": "hirunews",
       "Timestamp": "Thursday, 30 April 2020 - 11:48",
       "Headline": "උතුරු කොරියානු නායකයා ගැන ඇමරිකාව අවධානයෙන්",
       "News Content": "උතුරු කොරියානු නායක කිම් ජොං අන්ගේ සෞඛ්‍ය වාර්තාව සම්බන්ධයෙන් සිය රට අවධානයෙන් පසුවන බවට ඇමරිකානු රාජ්‍ය ලේකම් මයික් පොම්පියෝ පවසනවා.\nඋතුරු කොරියානු නායකයාගේ සෞඛ්‍ය තත්ත්වය සම්බන්ධයෙන් පසුගියදා විවිධ කථාබහ මතුවීමත් සමඟයි ඇමරිකාව මේ පිළිබඳව අවධානය යොමු කර ඇත්තේ.\nකෙසේ වෙතත් ඊයේ දිනයේදී වාර්තාවූයේ උතුරු කොරියානු නායක කිම් ජොං අන්ට අයත් සුඛෝපභෝගී යාත්‍රා රැසක් එරට වොන්සෑං මුහුදු තීරයේ නවතා තිබෙනු චන්ද්‍රිකා ඡායාරූප මගින් අනාවරණ වී ඇති බවයි.\nමේ අනුව උතුරු කොරියානු නායකයා වොන්සෑං මුහුදු තීරයේ රැඳී සිටින බවටයි විශේෂඥයින් මත පළ කළේ.\nපසුගිය මාසයේ හදවත් සැත්කමකට භාජනය කිරීමෙන් පසු ඔහුගේ සෞඛ්‍ය තත්ත්වය දැඩි අවදානමකට ලක්ව ඇති බවයි බටහිර මාධ්‍ය වාර්තා කර තිබුණා.\n36 හැවිරිදි උතුරු කොරියානු නායකයා අවසන් වරට ප්‍රසිද්ධියේ පෙනී සිටියේ පසුගිය 12 වනදායි.",
       "URL": "https://www.hirunews.lk/239757/උතුරු-කොරියානු-නායකයා-ගැන-ඇමරිකාව-අවධානයෙන්",
       "Category": "International News",
       "Parent URL": "https://www.hirunews.lk/international-news.php?pageID=183"
}