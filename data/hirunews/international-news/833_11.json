{
       "Source": "hirunews",
       "Timestamp": "Saturday, 08 June 2013 - 9:23",
       "Headline": "ඇමරිකාවේ සරසවියක වෙඩි තැබීමකින් 6 දෙනෙකු මරුට.",
       "News Content": "ඇමරිකාවේ කැලිෆෝනියා ප්‍රාන්තයේ සැන්ටා - මොනිකා සරසවිය අවට ඊයේ (07) සිදුවූ වෙඩි තැබීමකින් පුද්ගලයන් 6 දෙනෙකු ජීවිතක්ෂයට පත්වුණා. ප්‍රහාරකයා සිය නිවසේ දී පුද්ගලයන් දෙදෙනෙකු වෙඩි තබා ඝාතනය කිරීමෙන් අනතුරුවයි සරසවියට පැමිණ ඇත්තේ. අතරමගදී තවත් දෙදෙනෙකු වෙඩි තබා මරා දැමූ ඔහු සැන්ටා - මොනිකා සරසවියේ පුස්තකාලයට ඇතුළු වී තවත් දෙදෙනෙකු ඝාතනය කළා. පසුව පොලීසිය පැමිණ ඝාතකයාට වෙඩි තබා මරා දැමුවා. මෙම වෙඩි තැබීම සිදුවන අතරතුර ඇමරිකානු ජනාධිපති බැරක් ඔබාමා ද කැලිෆෝනියාවේ ආධාර වැඩසටහනකට එක්ව සිටි බව සදහන්. කෙසේ නමුත් සිද්ධීන් දෙක අතර සම්බන්ධයක් නොමැති බවයි කැලිෆෝනියා පොලීසිය සදහන් කළේ.",
       "URL": "https://www.hirunews.lk/60551/ඇමරිකාවේ-සරසවියක-වෙඩි-තැබීමකින්-6-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=833"
}