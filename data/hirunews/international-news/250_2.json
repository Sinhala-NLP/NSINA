{
       "Source": "hirunews",
       "Timestamp": "Sunday, 21 July 2019 - 8:53",
       "Headline": "සඳ ගමනේ 50 වන වසර සැමරේ",
       "News Content": "නීල් ආම්ස්ට්‍රෝං, එඞ්වින් බස්  ඕල්ඩි‍්‍රන් සහ මයිකල් කොලින්ස් යන ගගනගාමීන් 1969 වසරේ ජූලි 20 වනදා ඇපලෝ 11 යානයෙන් සඳ මතට ගොඩබට ඓතිහාසික පියවරේ 50 වන වසර ලොව පුරා ඊයේ සමරනු ලැබුවා.\nවොෂිංටන් ස්මාරක ගොඩනැගිල්ලේ සඳ ගමනේ ඡායාරූප ප්‍රක්ෂේපනය කෙරුණු අතර, නාසා ආයතනය අන්තර් ජාලය හරහා ප්‍රතිචාර දැක්විය හැකි වීඩියෝ පටයක් නිකුත් කළා.\nඒ, වසර 50 කට පෙර, බිලියනයකින් අඩක් සජීවීව නැරඹූ ඓතිහාසික අවස්ථාව පුනරූපනය කිරීමටයි.\nනාසා ආයතනයේ හූස්ටන් ගගන මධ්‍යස්ථානයේ ඇපලෝ සඳ ගමනේ මුල් වීඩියෝ පටය විකාශය කෙරුණු අතර, පැරීසිය ඇතුලූ යුරෝපා අගනුවරවලද සඳ ගමනේ 50 වන වසර සැමරීමට විශේෂ අවස්ථා සංවිධාන කර තිබුණා.",
       "URL": "https://www.hirunews.lk/220730/සඳ-ගමනේ-50-වන-වසර-සැමරේ",
       "Category": "International News",
       "Parent URL": "https://www.hirunews.lk/international-news.php?pageID=250"
}