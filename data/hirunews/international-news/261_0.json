{
       "Source": "hirunews",
       "Timestamp": "Sunday, 02 June 2019 - 10:26",
       "Headline": "ඉන්දියාවේ උණුසුම තවත් ඉහළට",
       "News Content": "ඉන්දියාව පුරා පැතිරෙන උණුසුම් වා දහරා හේතුවෙන් ඇතැම් ස්ථානවල උෂ්ණත්වය සෙල්සියස් අංශක 50ට ආසන්න වී ඇති බව වාර්තාවනවා.\nබටහිරදිග රාජස්ථාන් ප්‍රාන්තයේ කාන්තාර ප්‍රදේශවල උෂ්ණත්වය සිකුරාදා සෙල්සියස් අංශක 49.6 දක්වා ඉහළ ගිය අතර, එය වසරේ මේ දක්වා ඉන්දියාවෙන් වාර්තාවී ඇති ඉහළම උෂ්ණත්වයයි.\nබටහිර, උතුරුදිග සහ දකුණු ඉන්දීය ප්‍රාන්ත රැසක දිවා කාලයේ උෂ්ණත්වය මේ වනවිට සෙල්සියස් අංශක 47 දක්වා ඉහළ යන අතර ඉදිරි දින දෙක තුලදීද එම තත්ත්වය අපේක්ෂා කළ හැකි බවයි ඉන්දීය කාලගුණ අංශ සඳහන් කළේ.\nනගර රැසක් මේ වනවිට ජල හිඟයට මුහුණදෙන අතර ගංගා සහ ජල ධාරා සිඳී යමින් පවතින බව සඳහන්.\nඉන්දියාවේ සියයට 40 ට වැඩි ප්‍රදේශයක් මේ වනවිට නියගයට මුහුණදෙන අතර, ජූනි 6 වනදා ආරම්භවනු ඇතැයි අපේක්ෂිත මෝසම් වැස්සෙන් එය යම් දුරකට සමනය වනු ඇතැයි විශ්වාස කෙරෙනවා.",
       "URL": "https://www.hirunews.lk/217560/ඉන්දියාවේ-උණුසුම-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=261"
}