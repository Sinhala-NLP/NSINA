{
       "Source": "hirunews",
       "Timestamp": "Friday, 20 May 2022 - 7:59",
       "Headline": "ඩොලර් බිලියන 40 ක යුක්රේන ආධාර පැකේජය ඇමරිකානු කොංග්‍රසයෙන් අනුමතයි",
       "News Content": "යුක්රේනයට ඇමරිකානු ඩොලර් බිලියන 40ක ආධාර පැකේජයක් ලබාදීම ඇමරිකානු කොංග්‍රසය මගින් අනුමත කර තිබෙනවා.\nඑය මීට පෙර සෙනෙට් මණ්ඩලය මගින් අනුමත කරනු ලැබුවා.\nකොංග්‍රසයේ අනුමැතිය ද හිමිවීම හේතුවෙන් එය, ජනපති ජෝ බයිඩ්න් විසින් අත්සන් තැබීමෙන් පසු ක්‍රියාත්මක කළ හැකි වනු ඇති.\nමේ අතර ජී හත කණ්ඩායමේ ධනවත් රටවල් විසින් ද යුක්රේනයට ඇමරිකානු ඩොලර් බිලියන 18.4 ක ආධාර පැකේජයක් අනුමත කර තිබෙනවා.\nඑය යුක්රේනයේ හදිසි මූල්‍ය අවශ්‍යතා සපුරාලීම සඳහා වහා නිකුත් කිරීමට පියවර ගැනෙනු ඇති.\nයුක්රේන ජනතාවගේ මූලික අවශ්‍යතා සපුරාලීම සඳහා මෙම හදිසි ආධාර පැකේජය ලබාදෙන බවයි ජී හත රටවල මුදල් අමාත්‍යවරුන් නිවේදනය කළේ.",
       "URL": "https://www.hirunews.lk/304788/ඩොලර්-බිලියන-40-ක-යුක්රේන-ආධාර-පැකේජය-ඇමරිකානු-කොංග්‍රසයෙන්-අනුමතයි",
       "Category": "International News",
       "Parent URL": "https://www.hirunews.lk/international-news.php?pageID=49"
}