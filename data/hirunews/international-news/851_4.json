{
       "Source": "hirunews",
       "Timestamp": "Friday, 05 April 2013 - 11:23",
       "Headline": "ඉන්දියානුවාගේ පොරෝ පහරින් කාන්තාවන් 9 දෙනෙකු මියයයි.",
       "News Content": "මධ්‍යම ඉන්දියාවේ - චටිස්ගාර් ප්‍රාන්තයේ ගම්මානයක පුද්ගලයෙකු පොරොවකින් පහරදී කාන්තාවන් 4 දෙනෙකු සහ ගැහැණු ළමයින් 5 දෙනෙකු ඝාතනය කර තිබෙනවා. පාන්දුරම් නමැති 35 හැවිරිදි මෙම පුද්ගලයා මානසික ගැටලූවක් හේතුවෙන් මෙම ඝාතන සිදුකරන්නට ඇති බවයි විශ්වාස කෙරෙන්නේ. ඔහුගේ බිරිඳ මෑතකදී ඉවත්ව ගොස් ඇති අතර මොහු ඊයේ මෙලෙස පොරෝ ප්‍රහාරයක් එල්ල කර ඇත්තේ ගම්මානයේ අනෙකුත් කාන්තාවන්ටයි. පුරුෂයන් සේවය සඳහා නික්මයාම හේතුවෙන් මොවුන් සිය නිවෙස්වල තනිව සිටිය බව සඳහන්. ඝාතකයා ඔහුගේ පොරොවත් සමඟ අත්අඩංගුවට ගෙන ඇති අතර මියගිය කාන්තාවන්ගේ පවුල්වලට ඉන්දීය රුපියල් 25,000 බැගින් ලබාදීමටයි බලධාරින් පියවර ගෙන ඇත්තේ.",
       "URL": "https://www.hirunews.lk/56577/ඉන්දියානුවාගේ-පොරෝ-පහරින්-කාන්තාවන්-9-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=851"
}