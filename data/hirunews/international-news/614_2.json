{
       "Source": "hirunews",
       "Timestamp": "Sunday, 10 July 2016 - 9:02",
       "Headline": "ස්පාඤ්ඤයේ ගොන් පොරයකදී සටන්කරුවෙකු මියයයි",
       "News Content": "ස්පාඤ්ඤයේ ගොන් පොරයක් අතරතුර 29 හැවිරිදි සටන්කරුවෙකු ජීවිතක්ෂයට පත්වී තිබෙනවා.\nඔහු සටන් වැදි ගවයාගේ අඟක් පපුව සිදුරු කරගෙන යාමෙන් මොහු මියගිය බව සඳහන්.\nගවයා විසින් වික්ටර් බැරීරෝ නැමති මෙම සටන්කරු ගුවනට විසිකරන ආකාරය රූපවාහිනී සජීවී දර්ශන ඔස්සේ දැකගත හැකිවුණා.\nස්පාඤ්ඤයේ ගොන් පොරයක් අතරතුර අවසන් වරට ජීවිත හානියක් වාර්තාවන්නේ 1985 වසරේදියි.\nමේ අනුව ඊයේ මියගිය වික්ටර් බැරීරෝ මේ සියවසේ ස්පාඤ්ඤයේ ගොන් පොර පිටියේදී ජීවිතක්ෂයට පළවූ පළමු වැන්නායි.\nපසුගිය සියවස තුළ ස්පාඤ්ඤයේ ගවයන් අතින් පුද්ගලයන් 134 දෙනෙකු මියගිය අතර ඉන් 33 ක් සටන්කරුවන්.\nමේ අතර ගවයන් පසුපස හඹායාමේ චාරිත්‍රය අතරතුර ස්පාඤ්ඤයේ වැලෙන්සියා නගරය ආසන්නයේ 28 හැවිරිදි තවත් පුද්ගලයෙකු ඊයේ ජීවිතක්ෂයට පත්වී තිබෙනවා.",
       "URL": "https://www.hirunews.lk/137634/ස්පාඤ්ඤයේ-ගොන්-පොරයකදී-සටන්කරුවෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=614"
}