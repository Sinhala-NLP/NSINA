{
       "Source": "hirunews",
       "Timestamp": "Friday, 15 January 2016 - 7:39",
       "Headline": "දැවැන්ත තාරකා පිපිරීමක් පොළවට දිස්වේ",
       "News Content": "මෙතෙක් මහපොළවට දිස්වූ විශාලතම සුපර්නෝවා ආලෝකය හෙවත් දැවැන්ත තාරකා පිපිරීම පර්යේෂකයන් කණ්ඩායමක් විසින් නිරීක්ෂණය කර තිබෙනවා.\nමෙම තාරකා පිපිරීම පසුගිය වසරේ ජුනි මාසයේ මුල්වරට වාර්තා වුව ද, එයින් ආලෝකය මුදා හැරීම තවදුරටත් සිදුවන බවයි විද්‍යාඥයන් පෙන්වා දෙන්නේ.\nඑහි උපරිම අවස්ථාවේදී සාමාන්‍ය තාරකා පිපිරීමක මෙන් 200 ගුණයකට වැඩි ආලෝකයක් විහිදෙන අතර, එය අපේ සූර්්‍යයාගේ දීප්තිය මෙන් බිලියන 570 ගුණයක් පමණ වන බව සදහන්.\nතත්ත්පරයකට දහස් වාර ගණනක් භ‍්‍රමණය වන මෙම සුපර්නෝවා තාරකාව ලන්ඩන් නගරය තරම් විශාල ලෙස දිස්වන බව ඇමරිකානු - ඔහායෝ විශ්වවිද්‍යාලයේ මහාචාර්ය ක්‍රිස්ටෝෆර් කෝචනෙක් ප්‍රකාශ කළා.\nසූර්යයා මෙන් පස් හය ගුණයක් විශාල මෙම සුපර්නෝවා තාරකාව, අංශු සහ ආලෝකය විහිදුවන්නේ තත්ත්පරයකට කිලෝමීටර් දසදහසක පමණ වේගයකින්.",
       "URL": "https://www.hirunews.lk/124054/දැවැන්ත-තාරකා-පිපිරීමක්-පොළවට-දිස්වේ",
       "Category": "International News",
       "Parent URL": "https://www.hirunews.lk/international-news.php?pageID=672"
}