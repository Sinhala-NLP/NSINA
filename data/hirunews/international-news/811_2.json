{
       "Source": "hirunews",
       "Timestamp": "Friday, 23 August 2013 - 8:05",
       "Headline": "ලොව විශාලතම දුරේක්ෂයේ සේවකයන් වර්ජනයක.",
       "News Content": "දකුණු ඇමෙරිකානු චිලී දේශයේ ස්ථාපිත කර ඇති ලොව විශාලතම දුරේක්ෂය ඇතුළත් ඇල්මා ග්‍රහලෝකාගාරයේ සේවකයන් වැඩි වැටුප් ඉල්ලා වර්ජනයක් ආරම්භ කර තිබෙනවා. ලොව විශාලතම රේඩියෝ දුරේක්ෂය වන මෙය ස්ථාපිත කර ඇත්තේ මුහුදු මට්ටමෙන් අඩි 5000 ක් ඉහළින් පිහිටි ඇටකාමා කාන්තාරයේයි. මෙහි සේවකයන් 200 කට වැඩි පිරිසක් සේවය කරන අතර, ග්‍රහලෝකාගාරයේ හිමිකාරත්වය පවතින්නේ ඇමෙරිකාවටයි. වර්ජනය නිසා දුරේක්ෂයේ නිරීක්ෂණ මෙහෙයුම් මේ වනවිට නතර වී ඇති බව සඳහන්.",
       "URL": "https://www.hirunews.lk/65639/ලොව-විශාලතම-දුරේක්ෂයේ-සේවකයන්-වර්ජනයක",
       "Category": "International News",
       "Parent URL": "https://www.hirunews.lk/international-news.php?pageID=811"
}