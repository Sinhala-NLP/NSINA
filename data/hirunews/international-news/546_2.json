{
       "Source": "hirunews",
       "Timestamp": "Friday, 16 December 2016 - 10:57",
       "Headline": "රුසියාවට එරෙහිව පියවර ගන්නා බව ඔබාමා කියයි",
       "News Content": "පසුගිය ඇමරිකානු ජනපතිවරණයේ ප්‍රතිඵලය සදහා බලපෑම් ඇති කිරීමට රුසියාව සයිබර් ප්‍රහාර එල්ල කළ බවට ඇමරිකාව නැවතත් චෝදනාවක් එල්ල කළා.\nඒ සදහා ජනාධිපති ව්ලැදිමීර් පුටින් ඍජුවම සම්බන්ධ බවටයි ජනාධිපති බැරැක් ඔබාමා සදහන් කළේ.\nඑමෙන්ම, රුසියාවට එරෙහිව මේ සම්බන්ධයෙන් පියවරක් ගැනීමට සූදානම් බවත්, ඇමරිකානු ජනාධිපතිවරයා කියා සිටියා.\nකෙසේ නමුත්, රුසියාව නව චෝදනා හැදින්වූයේ සිනහ නැගිය යුතු ව්‍යාජ ප්‍රකාශයක් ලෙසයි.\nරුසියාව පසුගිය ඇමරිකානු ජනාධිපතිවරණයේ ප්‍රතිඵල සදහා බලපෑම් ඇති කළ බවට එල්ල වන චෝදනා මෙවර ජනාධිපතිවරණයේ ජයග්‍රාහකයා වූ ඩොනල්ඩ් ට්‍රම්ප් ද ප්‍රකාශ කළා.\nඔහු කියා සිටියේ මෙය ඩිමොක්‍රටික් පක්ෂය, හිලරි ක්ලින්ටන්ගේ අන්ත පරාජය වසා ගැනීමේ උත්සාහයක් බවයි.",
       "URL": "https://www.hirunews.lk/149833/රුසියාවට-එරෙහිව-පියවර-ගන්නා-බව-ඔබාමා-කියයි",
       "Category": "International News",
       "Parent URL": "https://www.hirunews.lk/international-news.php?pageID=546"
}