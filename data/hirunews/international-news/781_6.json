{
       "Source": "hirunews",
       "Timestamp": "Monday, 02 December 2013 - 8:24",
       "Headline": "විරෝධතාකරුවන්ගෙන් තායිලන්ත අගමැතිනියට දින දෙකක්.",
       "News Content": "බලයෙන් ඉවත්වීම සඳහා තායිලන්ත රජයට දින දෙකක කාලයක් ලබාදෙන බව එරට විරුද්ධ පක්ෂය ප්‍රකාශ කර තිබෙනවා. තායිලන්ත අගමැතිනී යින්ලක් ශිනවත්‍රා සමඟ ඊයේ (01) පැවැති සාකච්ඡාවකදී විරුද්ධ මතධාරීන් මේ බව දැනුම් දී ඇති බවයි විදෙස් වාර්තා සඳහන් කළේ. මේ අතර, අද සිට තායිලන්තය පුරා දීප ව්‍යාප්ත වැඩ වර්ජනයක් ද එරට විරුද්ධ පක්ෂය විසින් කැදවා තිබෙනවා. වත්මන් අගමැතිනිය ධුරයෙන් පහ කළ යුතු බවට ප්‍රකාශ කරමින් පසුගිය දින කිහිපය පුරා තායිලන්තයේ උද්ඝෝෂණ සිදුකෙරුණු අතර එහි අවසන් ප්‍රතිඵලයක් ලෙසයි මෙම දීප ව්‍යාප්ත වැඩ වර්ජනය කැදවා ඇත්තේ.",
       "URL": "https://www.hirunews.lk/72562/විරෝධතාකරුවන්ගෙන්-තායිලන්ත-අගමැතිනියට-දින-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=781"
}