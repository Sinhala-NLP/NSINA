{
       "Source": "hirunews",
       "Timestamp": "Saturday, 06 January 2018 - 10:37",
       "Headline": "ප්‍රංශය, චීනය එයාර් බස් යානා 100 ගණුදෙනුව",
       "News Content": "ප්‍රංශ ජනාධිපති එම්මානුවෙල් මැකෝන්ගේ චීන චාරිකාවේදී ප්‍රංශ එයාර් බස් ගුවන් යානා 100ක් හෝ ඊට වැඩි සංඛ්‍යාවක් චීනයට විකිණීම පිළිබදව සාකච්ඡා කිරීමට නියමිත බව විදෙස් වාර්තා සඳහන් කළා.\nප්‍රංශ ජනාධිපතිවරයා ලබන සඳුදා සිට 10 වන දා දක්වා චීනයේ සංචාරයක නිරත වනවා.\nඑයාර් බස් ආයතනය ඇතුළු සමාගම් 50ක විධායක නිලධාරීන් ඇතුළත් ව්‍යාපාරික දූත පිරිසක් ද එම සංචාරයට එක්වනු ඇති.\nප්‍රංශ එයාර් බස් යානා චීනයට විකිණීම ඇමරිකානු ඩොලර් බිලියන 10 ඉක්ම වූ ගනුදෙනුවක් බවයි ආර්ථික විශ්ලේෂකයන් පෙන්වා දෙන්නේ.",
       "URL": "https://www.hirunews.lk/180324/ප්‍රංශය-චීනය-එයාර්-බස්-යානා-100-ගණුදෙනුව",
       "Category": "International News",
       "Parent URL": "https://www.hirunews.lk/international-news.php?pageID=407"
}