{
       "Source": "hirunews",
       "Timestamp": "Thursday, 25 February 2016 - 11:04",
       "Headline": "සංජේ දත් නිදහස්",
       "News Content": "සුපිරි බොලිවුඩ් නලු සංජේ දත් බන්ධනාගාරයෙන් නිදහස් කර තිබෙනවා.\nපුනේ නුවර බන්ධනාගාරයකයි සුපිරි නලුවා රඳවා තබා තිබුනේ.\n56 හැවිරිදි සංජේ දත් සිරගත කර තිබුනේ 1993 වසරේ මුම්බායි නුවර සිදුවු පිපිරීම්වලට අදාළ පරීක්ෂණයකට අදාළවයි.\nඑහිදී නීති විරෝධීව ගිනි අවි ළග තබා ගැනීමේ චෝදනාවකට සංජේ දත් වරදකරු වී තිබුනා.\nඅදාළ පිපිරීමෙන් පුද්ගලයන් 257 දෙනෙකු මරණයට පත්වු අතර 713 දෙනෙකු තුවාල ලැබුවා.\nසංජේ දත්ට මෙහිදී චෝදනා එල්ලවී තිබුනේ ප්‍රහාරයට පැමිණි පුද්ගලයන්ගෙන් ගිනි අවි මිළදී ගැනීමයි.\nඑම ගිනි අවි අදාළ කාලසීමාවේ පැවති හින්දු මුස්ලිම් ගැටුම් හේතුවෙන් තම පවුලේ ආරක්ෂාවට ලබාගත් බව සංජේ දත් ප්‍රකාශකර තිබුනා.\nසංජේ දත්ගේ යහපත් කල්ක්‍රියාව හේතුවෙන් ඔහුගේ වසර 6 ක සිර දඩුවම් කාලය අඩු කිරීමටයි බලධාරීන් කටයුතු කරනු ලැබුවේ.",
       "URL": "https://www.hirunews.lk/127111/සංජේ-දත්-නිදහස්",
       "Category": "International News",
       "Parent URL": "https://www.hirunews.lk/international-news.php?pageID=662"
}