{
       "Source": "hirunews",
       "Timestamp": "Tuesday, 20 October 2015 - 9:02",
       "Headline": "පෙම්වතිය ඝාතනයට සිරගත වූ ඔලිම්පික් ශූර ෆිස්ටෝරියස්ට නිදහස",
       "News Content": "සිය පෙම්වතියට වෙඩි තබා ඝාතනය කිරීම සම්බන්ධයෙන් 5 වසරක සිර දඩුවමක් විදිමින් සිටි දකුණු අප්‍රිකානු ආබාධිත ඔලිම්පික් ශූර ඔස්කා පිස්ටෝරියස් ඔහු රදවා සිටි බන්ධනාගාරයෙන් ඊයේ නිදහස් කෙරුණා. එහෙත් ඔහු ඉදිරි සිව් වසර නිවාස අඩස්සියේ තැබීමටයි දකුණු අප්‍රිකානු අධිකරණය අවසර ලබා දී ඇත්තේ. ඒ අනුව පිස්ටෝරියස් අද දිනයේ බන්ධනාගාරයෙන් මුදා හැරීමට නියමිතව තිබුණ ද ඊයේ අඳුරේම ප්‍රිටෝරියා නුවර ඔහුගේ ඥාතියෙකුගේ නිවස වෙත රැගෙන විත් ඇත්තේ පැපරාසි ඡායාරූප ශිල්පීන්ගෙන් වසන් කිරීමටයි. කෙසේ නමුත් සාවද්‍ය මිනිස් ඝාතනයක් සම්බන්ධයෙන් වරදකරු වූ ඔස්කා පිස්ටෝරියස්ට මිනිමැරුම් චෝදනා යටතේ නඩු පැවරිය යුතු ද යන්න පිළිබදව අභියාචනය දකුණු අප්‍රිකානු ශ්‍රේෂ්ඨාධිකරණයේදී නොවැම්බර් 3 වන දා විභාගයට ගැනෙනවා.",
       "URL": "https://www.hirunews.lk/118754/පෙම්වතිය-ඝාතනයට-සිරගත-වූ-ඔලිම්පික්-ශූර-ෆිස්ටෝරියස්ට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=696"
}