{
       "Source": "hirunews",
       "Timestamp": "Thursday, 10 October 2019 - 16:54",
       "Headline": "පොරොන්දු කැඩූ මෙක්සිකෝ නගරාධිපතිවරයෙකු මහමඟ ඇදගෙන යයි",
       "News Content": "මැතිවරණ පොරොන්දුවක් ඉටු නොකිරීම නිසා කෝපයට පත් ගොවීන් පිරිසක් තම නගරාධිපතිවරයා පැහැර ගෙන ගොස් ට්‍රක් රථයක පිටුපස ගැට ගසා මහමඟ ඇදගෙන යාමේ පුවතක් මෙක්සිකෝවෙන් වාර්තා වනවා.\nඅදාළ ගොවීන්ට පානීය ජලය හා විදුලි සැපයුම ලබාදෙන බවටත්, මාර්ග ප්‍රතිසංස්කරණය කර දෙන බවටත්, එම නගරාධිපතිවරයා සිය මැතිවරණ ව්‍යාපාරයේදී ලබාදුන් පොරොන්දු ඉටු නොකිරීම හේතුවෙන් කෝපයට පත් වූ ගොවීන් මෙලෙස කටයුතු කර ඇති බවයි විදෙස් වාර්තා ප්‍රකාශ කළේ.\nනගරාධිපතිවරයා මහ මඟ ඇදගෙන යන අයුරු දැක්වෙන සී.සී.ටී.වී දර්ශන ද මේ වනවිට අන්තර්ජාලයට මුදා හැර තිබෙනවා.\nසිද්ධියට අදාළව මේ වනවිට ගොවීන් 11 දෙනෙකු අත්අඩංගුවට ගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/225980/පොරොන්දු-කැඩූ-මෙක්සිකෝ-නගරාධිපතිවරයෙකු-මහමඟ-ඇදගෙන-යයි",
       "Category": "International News",
       "Parent URL": "https://www.hirunews.lk/international-news.php?pageID=232"
}