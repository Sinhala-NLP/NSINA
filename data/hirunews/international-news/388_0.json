{
       "Source": "hirunews",
       "Timestamp": "Wednesday, 07 March 2018 - 16:21",
       "Headline": "ප්‍රකෝටිපති ඉන්දියානුවන් සංඛ්‍යාව ඉහළ යයි",
       "News Content": "ඇමරිකානු ඩොලර් බිලියනයට වැඩි ධනවත්කමක් සහිත ඉන්දියානුවන්ගේ සංඛ්‍යාව පසුගිය වසරට වඩා 19 දෙනෙකුගෙන් වැඩිවී 121 දක්වා ඉහළ ගොස් තිබෙනවා.\nඑමෙන්ම ඇමරිකා එක්සත් ජනපදය සහ චීනය හැරුණු කොට වැඩිම ප්‍රකෝටිපතියන් සංඛ්‍යාවක් වාර්තාවන්නේ ඉන්දියාවෙන්.\nඔවුන් අතුරින් ඩොලර් බිලියන 40.1 ක වත්කමක් සහිත මුකේෂ් අම්බානි ධනවත්ම ඉන්දියානුවා ලෙස ෆෝබ්ස් සඟරාව මගින් නම් කර ඇති අතර, ලොව පුරා ප්‍රකෝටිපතියන් අතර ඔහුට හිමි ස්ථානයද පසුගිය වසරේ පැවති 33 සිට 19 දක්වා ඉහළ ගොස් තිබෙනවා.\nලොව පුරා ප්‍රකෝටිපතියන් 2208 දෙනෙකු හඳුනාගෙන ඇති අතර, ඉන් 585 දෙනෙකු ඇමරිකා එක්සත් ජනපදයෙන් සහ 373 දෙනෙකු චීනයෙන් වාර්තාවී තිබෙනවා.\nලොව ධනවත්ම පුද්ගලයා ලෙස එමඟින් දක්වා ඇත්තේ ඇමසෝන් නිර්මාතෘ ජෙෆ් බෙසෝස් වන අතර ඔහුගේ වත්කම් ඩොලර් බිලියන 112 ක්.",
       "URL": "https://www.hirunews.lk/185361/ප්‍රකෝටිපති-ඉන්දියානුවන්-සංඛ්‍යාව-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=388"
}