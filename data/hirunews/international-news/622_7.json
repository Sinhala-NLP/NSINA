{
       "Source": "hirunews",
       "Timestamp": "Saturday, 18 June 2016 - 17:14",
       "Headline": "බ්‍රිතාන්‍ය මන්ත්‍රීවරියගේ ඝාතකයා අධිකරණයට",
       "News Content": "බ්‍රිතාන්‍ය කම්කරු පක්ෂයේ මන්ත්‍රිවරියක වන ජෝ කොක්ස් ඝාතනය කිරීම සම්බන්ධයෙන් චෝදනා ලැබූ තෝමස් මයර් නැමැත්තා අද වෙස්මිනිස්ටර් අධිකරණය වෙත ඉදිරිපත් කෙරෙනවා.\nමන්ත්‍රීවරිය ඝාතනය කිරීමට අමතරව ඔහුට ගිනි අවි භාවිතය ඇතුලූ තවත් චෝදනා කිිහිපයක් එල්ලවී තිබෙනවා.\n52 හැවිරිදි සැකකරු අන්තදක්ෂිණාංශික කණ්ඩායම් නියෝජනය කරන පුද්ගලයෙකු බව තහවුරු වූයේ ඔහු අධිකරණයේදී ‘‘පාවාදෙන්නන්ට මරණය - බ්‍රිතාන්‍යයට නිදහස’’ යනුවෙන් හඩ නැගීම හේතුවෙන්.\nඝාතනය සිදුකරන අවස්ථාවේදීද ඔහු ‘‘බ්‍රිතාන්‍යයට මුල්තැන’’ යනුවෙන් ප්‍රකාශයක් සිදුකර තිබෙනවා.\nමන්ත්‍රීවරිය යුරෝපා සංගමය සමඟ බ්‍රිතාන්‍යය තවදුරටත් සිටිය  යුතු බව අදහස් කරන නිසා ඇය ඝාතනයට ලක්වී ඇති බවයි විශ්වාස කෙරෙන්නේ.\nයුරෝපා සංගමයේ බ්‍රිතාන්‍ය  සාමාජිකත්වය  පිළිබඳ ජනමත විචාරණය ජූනි 23 වනදා පැවැත්වීමට නියමිතයි.",
       "URL": "https://www.hirunews.lk/135889/බ්‍රිතාන්‍ය-මන්ත්‍රීවරියගේ-ඝාතකයා-අධිකරණයට",
       "Category": "International News",
       "Parent URL": "https://www.hirunews.lk/international-news.php?pageID=622"
}