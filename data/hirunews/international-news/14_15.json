{
       "Source": "hirunews",
       "Timestamp": "Tuesday, 15 August 2023 - 10:07",
       "Headline": "රුසියාවේ ඉන්ධන පිරවුම්හලේ පිපිරීමෙන් මියගිය සංඛ්‍යාව ඉහළට (UPDATE) (වීඩියෝ)",
       "News Content": "Update: රුසියාවේ ඩැගෙස්තාන් හි ඉන්ධන පිරවුම්හලක සිදුවු පිපිරීමෙන් හා හටගත් ගින්නෙන් මියගිය සංඛ්‍යාව 30 දක්වා ඉහළ ගොස් තිබෙනවා.\nගින්නෙන් තුවාල ලැබූ සංඛ්‍යාවද 100 දක්වා ඉහළ ගොස් ඇති අතර ඔවුන් ප්‍රතිකාර සදහා ගුවන් මගින් මොස්කව් බලා රැගෙන ගිය බවයි විදෙස් මාධ්‍ය වාර්තා කළේ.\nඩැගෙස්තාන් හි තවදුරටත් පිපිරිම් ඇතිවීමේ අවදානමක් පවතින බැවින් හදිසි තත්වයක් ද මේ වනවිට ප්‍රකාශයට පත් කර තිබෙනවා.\nඉන්ධන පිරවුම්හල අසළ රථ ගාලක මෝටර් රථ නඩත්තු කටයුත්තක් අතරතුර ඇතිවූ ගින්නෙන් මෙම පිපිරිම සිදුවන්නට ඇති බවටයි සැක කෙරෙන්නේ.\n.........................\nදකුණු රුසියාවේ - ඩැගෙස්තාන් නගරයේ ඉන්ධන පිරවුම්හලක සිදුවූ පිපිරීමකින් 12 දෙනෙකු මියගොස් තිබෙනවා.\nඑහිදී තවත් 60 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ.\nපිපිරීමට හේතුව මෙතෙක් අනාවරණ වී නැහැ.\nගින්න වර්ග මීටර් 600 ක් පුරා පැතිර ගොස් තිබූ අතර තවදුරටත් පිපිරීම් ඇතිවීමේ අවදානමක් පවතින බව විදෙස් මාධ්‍ය වාර්තා කළා.",
       "URL": "https://www.hirunews.lk/344880/රුසියාවේ-ඉන්ධන-පිරවුම්හලේ-පිපිරීමෙන්-මියගිය-සංඛ්‍යාව-ඉහළට-update-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=14"
}