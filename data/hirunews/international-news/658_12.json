{
       "Source": "hirunews",
       "Timestamp": "Sunday, 06 March 2016 - 15:21",
       "Headline": "ඇෆ්ගන් රජය සමග සාම සාකච්ඡාවලට තලේබාන් සංවිධානයෙන් කොන්දේසි",
       "News Content": "ඇෆ්ගනිස්ථාන රජය සමඟ සාම සාකච්ඡාවට සූදානම් නොමැති බව තලේබාන් සංවිධානය පවසනවා.\nනිවේදනයක් නිකුත් කරමින් එම සංවිධානය පෙන්වා දී ඇත්තේ විදේශ හමුදා ඉවත් කරන තුරු තමන් ඇෆ්ගන් රජය සමඟ සාකච්ඡා නොකරන බවයි.\nඊට අමතරව සිය සංවිධානය ජාත්‍යන්තර අසාදු ලේඛනයෙන් ඉවත් කර දෙන ලෙසද ඔවුන් ඇෆ්ගනිස්ථාන රජයට ඉල්ලීමක් ඉදිරිපත් කර තිබෙනවා.\nඇමරිකාව, චීනය සහ පාකිස්ථානය යන රටවල එකඟතාව මත මෙම සාම සාකච්ඡා ඊයේ දිනයේ ආරම්භ කිරීමටයි සැළසුම් කර තිබුණේ.",
       "URL": "https://www.hirunews.lk/127928/ඇෆ්ගන්-රජය-සමග-සාම-සාකච්ඡාවලට-තලේබාන්-සංවිධානයෙන්-කොන්දේසි",
       "Category": "International News",
       "Parent URL": "https://www.hirunews.lk/international-news.php?pageID=658"
}