{
       "Source": "hirunews",
       "Timestamp": "Thursday, 06 February 2020 - 17:05",
       "Headline": "කොරෝනා වෛරසය විදේශ රටවලට ව්‍යාප්තවීමට සිංගප්පූරු සමුළුව හේතුවූවාදැයි සැක",
       "News Content": "කොරෝනා වෛරසය විදේශ රටවලට ව්‍යාප්ත වීමට පසුගිය ජනවාරි මාසයේ සිංගප්පූරුවේ පැවති ජාත්‍යන්තර සමුළුවක් හේතුවූවා ද යන්න පිළිබඳ ලෝක සෞඛ්‍ය සංවිධානයේ දැඩි අවධානය යොමුව තිබෙනවා.\nඅදාළ සමුළුවට සහභාගි වූ මැලේසියානු සහ දකුණු කොරියානු පුරවැසියන් තුන්දෙනෙකුට කොරෝනා වෛරසය ආසාදනය වී ඇති බවට තහවුරු වීමත් සමග ඒ පිළිබඳ අවධානය යොමුකළ බවයි ලෝක සෞඛ්‍ය සංවිධානයේ ප්‍රකාශිකාවක සඳහන් කර ඇත්තේ.\nපසුගිය ජනවාරි මාසයේ මැදභාගයේදී බහු ජාතික සමාගමක ජාත්‍යන්තර සමුළුවක් සිංගප්පූරුවේදී පැවති අතර ඒ සඳහා වූහාන් නගරයේ පුද්ගලයෙකු ඇතුළු චීන ජාතිකයන් සහභාගි වී සිට තිබෙනවා.",
       "URL": "https://www.hirunews.lk/233852/කොරෝනා-වෛරසය-විදේශ-රටවලට-ව්‍යාප්තවීමට-සිංගප්පූරු-සමුළුව-හේතුවූවාදැයි-සැක",
       "Category": "International News",
       "Parent URL": "https://www.hirunews.lk/international-news.php?pageID=201"
}