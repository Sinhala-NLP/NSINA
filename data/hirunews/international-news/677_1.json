{
       "Source": "hirunews",
       "Timestamp": "Monday, 28 December 2015 - 12:03",
       "Headline": "අයහපත් කාලගුණයෙන් ඇමරිකාවේ ප්‍රාන්ත කිහිපයකට බලපෑම්",
       "News Content": "අයහපත් කාලගුණ තත්ත්වය හේතුවෙන් ඇමරිකාවේ ප්‍රාන්ත කිහිපයකට දැඩි බලපෑම් එල්ල වී තිබෙනවා. ටෙක්සාස් ප්‍රාන්තයට බලපෑ ටෝනාඩෝ තත්ත්වයක් හේතුවෙන් පුද්ගලයින් 11 දෙනෙකු මියගොස් ඇති බවයි විදෙස් වාර්තා සඳහන් කළේ. එමෙන්ම, ගංවතුර සහ නායයාම් හේතුවෙන් ප්‍රදේශයේ ගොඩනැගිලි විශාල ප්‍රමාණයක් ද විනාශ වී තිබෙනවා. ටෙක්සාස් ප්‍රාන්තයේ බටහිර ප්‍රදේශයේ අධික හිමපතනය සහ දැඩි සුළං හේතුවෙන් මාර්ගවල ගමනාගමනයට ද බාධා එල්ල වී ඇති බවයි විදෙස් වාර්තා සඳහන් කළේ. ඊට අමතරව, මිසුරි සහ ඉලනොයි ප්‍රාන්තවල අධික වැසි හේතුවෙන් පුද්ගලයින් 12 දෙනෙකු මියගොස් ඇති බව ද එම වාර්තා තවදුරටත් ප්‍රකාශ කළා.",
       "URL": "https://www.hirunews.lk/122928/අයහපත්-කාලගුණයෙන්-ඇමරිකාවේ-ප්‍රාන්ත-කිහිපයකට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=677"
}