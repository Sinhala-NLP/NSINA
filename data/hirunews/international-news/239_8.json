{
       "Source": "hirunews",
       "Timestamp": "Monday, 09 September 2019 - 8:09",
       "Headline": "ජපානයට ප්‍රබල සුළි කුණාටු තත්ත්වයක්",
       "News Content": "ජපානයේ ටෝකියෝ කලාපයට බලපෑ ප්‍රබල සුළි කුණාටු තත්ත්වයක් හේතුවෙන් දස දහසක පමණ පිරිසක් වාසස්ථානවලින් ඉවත් කර තිබෙනවා.\nෆැක්සායි ලෙස නම් කර ඇති මෙම සුළි කුණාටුව පැයට කිලෝමීටර 216 ක ප්‍රබලත්වයකින් ටෝකියෝ බොක්ක හරහා චිබා අර්ධද්වීපයට අද අලුයම ළඟාවී ඇති බවයි විදෙස් වාර්තා සඳහන් කළේ.\nඑහි බලපෑමෙන් අධික වර්ෂාවක් සහ ජල ගැලීම් තත්ත්වයක්ද හටගෙන ඇති අතර, විදුලිය බිඳවැටීම් හේතුවෙන් දෙලක්ෂ අනූ දහසක පමණ ජනතාවක් පීඩාවට පත්ව තිබෙනවා.\nඑමෙන්ම ටෝකියෝ හි දුම්රිය ගමන් වාර 100 ක් සහ ගුවන් ගමන් 100 කට වැඩි ප්‍රමාණයක් ද මේ වනවිට අවලංගු කිරීමට බලධාරීන් කටයුතු කර ඇති බවයි වාර්තා වන්නේ.",
       "URL": "https://www.hirunews.lk/223895/ජපානයට-ප්‍රබල-සුළි-කුණාටු-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=239"
}