{
       "Source": "hirunews",
       "Timestamp": "Sunday, 08 April 2018 - 9:39",
       "Headline": "මාධ්‍යවේදියෙකු ජීවිතක්ෂයට පත්වීම ගැන ඊශ්‍රායලයෙන් පරීක්ෂණ",
       "News Content": "ගාසා තීරයේ ඊශ්‍රායල දේශසීමාවේදී එල්ලවූ ප්‍රහාරයකින් 36 හැවිරිදි පලස්තීන ඡායාරූප මාධ්‍යවේදියෙකු ජීවිතක්ෂයට පත්වීම පිළිබඳ පරීක්ෂණයක් පවත්වන බව ඊශ්‍රායල හමුදාව ප්‍රකාශ කළා.\nපලස්තීනුවන් ගාසා දේශසීමාවේ සිදුකරන විරෝධතා උද්ඝෝෂණ දැන් දෙවන සතියට එළඹී ඇති අතර, එය වාර්තා කළ මාධ්‍යවේදියෙකුයි මෙලෙස ඊශ්‍රායල ආරක්ෂක අංශවල වෙඩි ප්‍රහාරයට ලක්ව ඇත්තේ.\nමේ වනවිට ඊශ්‍රායල ප්‍රහාරවලින් පලස්තීනුවන් 28 දෙනෙකු ජීවිතක්ෂයට පත්ව තිබෙනවා.\nඊශ්‍රායල ජාතිකයන් කිසිවෙකුට හානියක් සිදුව නොමැති අතර, තවත් පලස්තීනුවන් 491 දෙනෙකු තුවාල ලැබුවා.\nපලස්තීනුවන් මෙම විරෝධතාවයේ නිරතවන්නේ තමන්ට අහිමි කළ භූමියට යළි ඇතුලූවීමට ඉඩ ලබාදෙන ලෙස බල කරමින්.",
       "URL": "https://www.hirunews.lk/187897/මාධ්‍යවේදියෙකු-ජීවිතක්ෂයට-පත්වීම-ගැන-ඊශ්‍රායලයෙන්-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=378"
}