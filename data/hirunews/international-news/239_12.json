{
       "Source": "hirunews",
       "Timestamp": "Sunday, 08 September 2019 - 15:26",
       "Headline": "හොංකොං විරෝධතාකරුවන් ට්‍රම්ප්ගේ සහය පතයි",
       "News Content": "14 වන සතියටත් එළඹී ඇති ප්‍රජාතන්ත්‍රවාදය සඳහා වන හොංකොං විරෝධතාව අද යළිත් උණුසුම් වූ අතර, කුඩ ඔසවාගෙන නගර මධ්‍යයට එක්රැස් වූ දහස් සංඛ්‍යාත ජනතාව සිය අරගලය සඳහා ඇමරිකාවේ සහය ඉල්ලා සිටියා.\nඇමරිකානු ජාතික ගීය ගයමින් ඇමරිකානු ධජ ලෙලවමින් ඔවුන් චීනයේ ආධිපත්‍යය සහිත හොංකොං නිදහස් රාජ්‍යයක් බවට පත් කිරීම සඳහා ජනාධිපති ට්‍රම්ප්ගේ සහය පැතූ බව සඳහන්. කැරළි මර්දන පොලිස් භටයන් විශාල පිරිසක් සිටිය ද ඔවුන් විරෝධතාකරුවන් වැළක්වීමට උත්සාහයක නිරත වී නැහැ.\nබ්‍රිතාන්‍ය යටත් විජිතයක්ව පැවති හොංකොං දේශය 1997 වසරේදී නැවත හිමි වූ අතර, එහි විශේෂිත පරිපාලනයක් ක්‍රියාත්මක කිරීමට ප්‍රතිඥාවක් ලබාදුන්නා.",
       "URL": "https://www.hirunews.lk/223855/හොංකොං-විරෝධතාකරුවන්-ට්‍රම්ප්ගේ-සහය-පතයි",
       "Category": "International News",
       "Parent URL": "https://www.hirunews.lk/international-news.php?pageID=239"
}