{
       "Source": "hirunews",
       "Timestamp": "Friday, 05 June 2020 - 16:05",
       "Headline": "කේරළයේ ගර්භනී කෙනෙරක ඝාතනය කිරීමේ සිද්ධියට සැකකරුවෙකු අත්අඩංගුවට",
       "News Content": "පසුගිය දින කිහිපය තුළ සමාජ මාධ්‍යයේ දැඩි කතාබහකට ලක්වූ ඉන්දියාවේ කේරළ ප්‍රාන්තයේ ගර්භනි කෙනෙරක ඝාතනයට ලක් කිරීමේ සිද්ධියට අදාළව සැකකරුවෙකු අත්අඩංගුවට ගෙන තිබෙනවා.\nඅදාළ ගර්භනී කෙනෙර පසුගිය 27 වනදා ගඟක් තුළ බැස සිටියදී ජිවිතක්ෂයට පත්වූ බවටයි විදෙස් මාධ්‍ය වාර්තා කර තිබුණේ.\nකේරළ ප්‍රාන්තයේ වනජිවි බලධාරින් පෙන්වා දෙන්නේ එම කෙනෙරට පුපුරණ ද්‍රව්‍ය අඩංගු යමක් ආහාර සමඟ මිශ්‍ර කර ලබාදී ඇති බවයි.\nදින ගණනාවක් ගර්භනී කෙනෙර වනාන්තරයේ ඇවිද ශරීරය තුළ ඇති වූ වේදනාව සමනය කර ගැනීම සඳහා ගඟට බසින්නට ඇති බවට වනජිවි බලධාරින් විශ්වාසය පළ කරනවා.\nසිද්ධියට අදාළව අත්අඩංගුවට ගත් සැකකරු රබර් කිරි කපන්නෙකු වන අතර, තවත් සැකකරුවන් දෙදෙනෙකු හඳුනාගෙන ඇති බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/242366/කේරළයේ-ගර්භනී-කෙනෙරක-ඝාතනය-කිරීමේ-සිද්ධියට-සැකකරුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=180"
}