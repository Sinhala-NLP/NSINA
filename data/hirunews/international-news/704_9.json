{
       "Source": "hirunews",
       "Timestamp": "Wednesday, 16 September 2015 - 20:21",
       "Headline": "කාර්ය මණ්ඩලයේ වැරැද්ද ජනපතිත් වරද්ද ගයි",
       "News Content": "සිම්බාබ්වේ ජනාධිපති රොබට් මුගාබේ මීට පෙර කළ කථාවක් වැරදීමකින් එරට පාර්ලිමේන්තුවේදී නැවත වතාවක් සිදුකර තිබෙනවා. එම කථාව ඔහු මීට මාසයකට  පෙර ජාතිය අමතමින් සිදුකළ කථාව වීමද විශේෂත්වයක්.\nවිදෙස් වාර්තා සඳහන් කළේ එරට ජනාධිපති ලේකම් කාර්යාලය අතින් සිදුවූ අතපසුවීමක් හේතුවෙන් රොබට් මුගාබේ මීට පෙර සිදුකළ කථාවම නැවත සිදුකර ඇති බවයි.\nරොබට් මුගාබේ අප්‍රිකානු කලාපයේ වයස්ගතම රාජ්‍ය නායකයා ලෙසයි සැළකෙන්නේ. 91 වන වියේ පසුවන රොබට් මුගාබේ මීට පෙර ජාතිය අමතමින් සිදුකළ කථාවක් අතරතුර වේදිකාවෙන් ඇදවැටී තිබුණා.\nජනාධිපති රොබට් මුගාබේ වරද්දගත්ත කථාව",
       "URL": "https://www.hirunews.lk/116680/කාර්ය-මණ්ඩලයේ-වැරැද්ද-ජනපතිත්-වරද්ද-ගයි",
       "Category": "International News",
       "Parent URL": "https://www.hirunews.lk/international-news.php?pageID=704"
}