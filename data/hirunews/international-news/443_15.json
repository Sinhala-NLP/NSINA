{
       "Source": "hirunews",
       "Timestamp": "Saturday, 02 September 2017 - 13:59",
       "Headline": "ජගත් සංවිධානයේ වෙනසකට, ට්‍රම්ප් ලෝක නායකයන්ගේ සහය පතයි",
       "News Content": "ජගත් සංවිධානයේ දැවැන්ත ප්‍රතිසංස්කරණ ක්‍රියාවලියක් සඳහා ලෝක නායකයන්ගේ සහාය ඉල්ලා සිටීමට ඇමරිකානු ජනාධිපති ඩොනල්ඩ් ට්‍රම්ප් සැරසෙනවා.\nමෙවර නිව්යෝක් නුවර ජගත් සංවිධාන මූලස්ථානයේ පැවැත්වෙන එක්සත් ජාතීන්ගේ මහ සමුළුවට පෙර ඔහු ඒ සඳහා රාජ්‍ය නායකයන් මුණ ගැසීමට නියමිතයි.\nලොව රටවල් 193ක සහභාගීත්වයෙන් පැවැත්වෙන මෙවර ජගත් සංවිධාන මහ සමුළුවේදී කරුණු 10කින් යුත් ප්‍රතිසංස්කරණ යෝජනාවලියක් ඉදිරිපත් කිරීමට ඇමරිකාව අපේක්ෂා කරනවා.\nවිශේෂයෙන් ජගත් සංවිධානයේ පැවැත්ම සඳහා ලොව සියලු රටවල ඉහළ දායකත්වයක් ලැබිය යුතු බව ජනපති ට්‍රම්ප්ගේ අදහසයි.\nදැනට එහි මූල්‍ය දායකත්වයෙන් සියයට 22ක්ම ලබාදෙන්නේ ඇමරිකා එක්සත් ජනපදයයි.",
       "URL": "https://www.hirunews.lk/169994/ජගත්-සංවිධානයේ-වෙනසකට-ට්‍රම්ප්-ලෝක-නායකයන්ගේ-සහය-පතයි",
       "Category": "International News",
       "Parent URL": "https://www.hirunews.lk/international-news.php?pageID=443"
}