{
       "Source": "hirunews",
       "Timestamp": "Saturday, 17 January 2015 - 8:11",
       "Headline": "ගං වතුරෙන් මලාවි රාජ්‍යයේ 170ක් මරුට.",
       "News Content": "දකුණු අප්‍රි‍්‍රකාවට අයත් මලාවි රාජ්‍යයට පසුගිය දින කිහිපය තුළ ඇති වූ ගං වතුර තත්ත්වය හේතුවෙන් පුද්ගලයින් 176 දෙනෙකු මිය ගොස් තවත් ලක්ෂ 2කට ආසන්න පිරිසක් අවතැන්වී තිබෙනවා. පුද්ගලයින් 156 දෙනෙකු ද අතුරුදන්ව ඇති බවයි විදෙස් වාර්තා සදහන් කළේ. මලාවි උප ජනාධිපති සවුලොස් චිලිමා සඳහන් කළේ ආපදා තත්ත්වය බරපතල බවත්, ගං වතුරෙන් පීඩාවට පත් පුද්ගලයන් බේරා ගැනීමට පොලීසිය සහ යුද හමුදාව යොදවා ඇති බවයි. මලාවි රාජ්‍යයට ආසන්න මොසැන්බික් රාජ්‍යයේ ද ගංවතුර තත්ත්වයෙන් පුද්ගලයින් 38 දෙනෙකු මිය ගොස් තිබෙනවා.",
       "URL": "https://www.hirunews.lk/101390/ගං-වතුරෙන්-මලාවි-රාජ්‍යයේ-170ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=768"
}