{
       "Source": "hirunews",
       "Timestamp": "Tuesday, 24 September 2013 - 19:37",
       "Headline": "දිල්ලි සමූහ දූෂණයේ වරදකරුවන්ගෙන් අභියාචනයක්.",
       "News Content": "දිල්ලි සමූහ දූෂණ නඩුවේ මරණ දඬුවම හිමිවූ වරදකරුවන් සිව්දෙනා දිල්ලි අභියාචනාධිකරණය හමුවේ අද අභියාචනයක් ඉදිරිපත් කර තිබෙනවා. පසුගිය දෙසැම්බර් මාසයේ නවදිල්ලියේ බස් රථයක් තුළ 23 හැවිරිදි වෛද්‍ය ශිෂ්‍යාවක සමූහ දූෂණයකට ලක් කර ඇගේ මරණය සිදුකිරීම සම්බන්ධයෙනුයි ඔවුන්ට පසුගිය 13 වැනිදා නවදිල්ලි විශේෂ අධිකරණය මරණ දඬුවම නියම කළේ. සිද්ධිය සම්බන්ධයෙන් පුද්ගලයන් 6 දෙනෙකු අත්අඩංගුවට ගෙන සිටි අතර ප්‍රධාන සැකකරු පසුගිය මාර්තුවේදී බන්ධනාගාරය තුළ එල්ලී මිය ගොස් සිටියා. බාල වයස්කාර සැකකරුට වසර 3ක ප්‍රතිශෝධන රැදවුමක් නියම වුණා.",
       "URL": "https://www.hirunews.lk/67918/දිල්ලි-සමූහ-දූෂණයේ-වරදකරුවන්ගෙන්-අභියාචනයක්",
       "Category": "International News",
       "Parent URL": "https://www.hirunews.lk/international-news.php?pageID=801"
}