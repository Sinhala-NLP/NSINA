{
       "Source": "hirunews",
       "Timestamp": "Sunday, 05 February 2017 - 8:07",
       "Headline": "චින්නම්මාට තමිල්නාඩු මහ ඇමති ධුරය පිරිනැමීම ගැන අද තීරණයක්",
       "News Content": "ජයලලිතා ජයරාම් මියයාමෙන් පසු තමිල්නාඩු මහ ඇමති ධුරයට පත්වූ  ඕ පන්නීර් සෙල්වම් වෙනුවට ඇගේ සමීපතම හිතවතියක වන ශෂිකලා නටරාජන් හෙවත් චින්නම්මා පත්කිරීම පිළිබඳව ඒ අයි ඒ ඩී එම් කේ පක්ෂය අද තීරණයක් ගැනීමට නියමිතයි.\nඒ සඳහා පක්ෂයේ මහජන නියෝජිතයන් චෙන්නායි නුවරදී අද රැස්වීමක් පවත්වන බව ඉන්දිය මාධ්‍ය සඳහන් කළා.\n61 හැවිරිදි ශෂිකලා නටරාජන්ට තමිල්නාඩු මහ ඇමති ධුරය ලබාදිය යුතු බව ජයලලිතාගේ පක්ෂයේ ජ්‍යෙෂ්ඨයන් පිරිසක්ද මීට පෙර ප්‍රකාශ කළා.\nකෙසේ නමුත් එම ක්‍රියාවලිය පමාවී ඇත්තේ ජල්ලිකට්ටු හෙවත් ගව පොර තමිල්නාඩුවේ යළි ස්ථාපිත කරන ලෙස පැවති විරෝධතා හේතුවෙන්.",
       "URL": "https://www.hirunews.lk/153692/චින්නම්මාට-තමිල්නාඩු-මහ-ඇමති-ධුරය-පිරිනැමීම-ගැන-අද-තීරණයක්",
       "Category": "International News",
       "Parent URL": "https://www.hirunews.lk/international-news.php?pageID=522"
}