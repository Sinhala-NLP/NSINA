{
       "Source": "hirunews",
       "Timestamp": "Tuesday, 12 November 2013 - 13:23",
       "Headline": "ආධාර රැගත් ඇමරිකානු සහ බ්‍රිතාන්‍ය නෞකා පිලිපීනයට.",
       "News Content": "හයියාන් චණ්ඩ මාරුතයෙන් විපතට පත් පිලිපීන වැසියන්ට ආධාර කිරීම සඳහා ඇමරිකාව සහ බ්‍රිතාන්‍ය ඉදිරිපත්ව තිබෙනවා. දෙරටට අයත් විශාල ප්‍රමාණයේ නැව් ආහාර ඇතුළු අත්‍යවශ්‍ය ද්‍රව්‍ය රැගෙන මේ වන විට පිලිපීනය වෙත පැමිණෙමින් සිටින බවයි විදෙස් වාර්තා සඳහන් කළේ. චණ්ඩ මාරුතය හේතුවෙන් විපතට පත් පිලිපීන වැසියන්ට ආධාර ලබාදෙන ලෙස එක්සත් ජාතීන්ගේ සංවිධානය ලෝක ප්‍රජාවගෙන් ඉල්ලීමක් කළා. හදිසි කටයුතු සඳහා එක්සත් ජාතීන්ගේ සංවිධානය ඇමරිකානු ඩොලර් මිලියන 25ක ආධාර පිලිපීනයට දැනටමත් ලබාදී තිබෙනවා. පුද්ගලයින් දස දහසකට මරු කැදවූ හයියාන් චණ්ඩ මාරුතය හේතුවෙන් පිලිපීනය තුළ ආපදා තත්ත්වයක් එරට ජනාධිපති බෙනින්ගෝ අකීනෝ ප්‍රකාශයට පත් කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/71220/ආධාර-රැගත්-ඇමරිකානු-සහ-බ්‍රිතාන්‍ය-නෞකා-පිලිපීනයට",
       "Category": "International News",
       "Parent URL": "https://www.hirunews.lk/international-news.php?pageID=786"
}