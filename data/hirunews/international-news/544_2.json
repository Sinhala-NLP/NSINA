{
       "Source": "hirunews",
       "Timestamp": "Tuesday, 20 December 2016 - 8:37",
       "Headline": "ජර්මනියේ නත්තල් පොළකට ලොරියක් කඩා වැදී 9ක් මරුට",
       "News Content": "ජර්මනියේ බර්ලින් නුවර ජනාකීර්ණ නත්තල් වෙළඳපොළක් වෙත ලොරි රථයක් කඩා වැදීමෙන් පුද්ගලයන් 9 දෙනෙකු ජීවිතක්ෂයට පත්වී තිබෙනවා.\nතවත් පිරිසක් මෙහිදී තුවාල ලබා ඇති අතර ජර්මන් පොලීසිය ප්‍රකාශ කළේ මෙය ප්‍රහාරයක් ලෙස සලකා පරීක්ෂණ පවත්වන බවයි.\nසැක කටයුතු පුද්ගලයෙකු අත්අඩංගුවට ගෙන ඇති අතර ලොරි රථයේ ගමන් ගත් අයෙකු ද මිය ගිය අය අතර වනවා.\nමෙය සමස්ත ජර්මනියට කණගාටුදායක සිද්ධියක් බව පැවසූ චාන්ස්ලර් ඇන්ජලා මර්කල් සිය අභ්‍යන්තර කටයුතු අමාත්‍යවරයා සහ බර්ලින් නගරාධිපතිවරයා අමතා කරුණු විමසා තිබෙනවා.",
       "URL": "https://www.hirunews.lk/150134/ජර්මනියේ-නත්තල්-පොළකට-ලොරියක්-කඩා-වැදී-9ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=544"
}