{
       "Source": "hirunews",
       "Timestamp": "Thursday, 14 May 2020 - 19:55",
       "Headline": "ලොව පුරා කොරෝනා ආසාදිතයින් හතලිස් හතර ලක්ෂය ඉක්මවයි - (වීඩියෝ)",
       "News Content": "ලොව පුරා කොරෝනා ආසාදිත සංඛ්‍යාව මේ වනවිට හතලිස් හතර ලක්ෂ 54,038 දක්වා ඉහළ ගොස් තිබෙනවා.\nමරණ සංඛ්‍යාව ලක්ෂ 03කට ආසන්න වී ඇති අතර, එය මේ වනවිට සටහන් වන්නේ 298,774 ක් ලෙසයි.\nමේ අතර, කොරෝනා වෛරසයට ප්‍රතිකාර සඳහා භාවිත කෙරෙන රෙම්ඩෙසිවිර් ඖෂධයේ සැපයුම පුළුල් කිරීම සඳහා දකුණු ආසියාවේ ඖෂධ නිෂ්පාදකයින් සමඟ ඇමෙරිකානු නිෂ්පාදන ආයතනයක් ගිවිසුමකට එළැඹ තිබෙනවා.\nඉන්දියාවේ සහ පාකිස්තානයේ ඖෂධ නිෂ්පාදන සමාගම් 05ක් සමඟයි අදාළ ගිවිසුමට එළැඹ ඇත්තේ.\nඒ අනුව රටවල් 127කට අදාළ ඖෂධය සැපයීමට එම ගිවිසුම උපකාරී වනු ඇති.\nඉබෝලා වෛරසයට ප්‍රතිකාර ලෙස හඳුන්වා දුන් රෙම්ඩෙසිවිර් ඖෂධය කොරෝනා වෛරසය මුළුමනින්ම තුරන් කිරීමට උපකාරී නොවුනද රෝග ලක්ෂණ සමනය කිරීමට එය හේතුවන බව සායනික අධ්‍යයනවලින් තහවුරු වී තිබෙනවා.",
       "URL": "https://www.hirunews.lk/240734/ලොව-පුරා-කොරෝනා-ආසාදිතයින්-හතලිස්-හතර-ලක්ෂය-ඉක්මවයි-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=182"
}