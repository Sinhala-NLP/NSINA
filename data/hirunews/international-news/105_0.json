{
       "Source": "hirunews",
       "Timestamp": "Wednesday, 21 July 2021 - 8:32",
       "Headline": "ඇෆ්ගන් තානාපතිගේ දියණිය පැහැරගත් බවට වන චෝදනාව පාකිස්ථානය ප්‍රතික්ෂේප කරයි",
       "News Content": "පාකිස්ථානයේ ඇෆ්ගනිස්ථාන තානාපති නජීබ් අලික්හිල් ගේ දියණිය ඉස්ලාමාබාද් අගනුවරදී පැහැරගත් බව වන චෝදනාව ප්‍රතික්ෂේප කරන බව පාකිස්ථාන අභ්‍යන්තර කටයුතු අමාත්‍ය ෂෙයික් රසීඩ් ප්‍රකාශ කළා.\nකෙසේ වෙතත් පාකිස්ථාන විදේශ අමාත්‍යාංශය අදාළ සිදුවීම තහවුරු කරමින් කියා සිටියේ වෑන් රථයකින් ගමන් කරමින් සිටියදී තානාපති දියණිය මෙම සිදුවීමට මුහුණදී ඇති බවටයි.\nඒ අනුව මේ සම්බන්ධයෙන් වැඩිදුරටත් පරික්ෂණ ආරම්භ කර ඇති බව එම අමාත්‍යාංශය ප්‍රකාශ කර තිබෙනවා.\nඇෆ්ගනිස්ථාන තානාපති නජීබ් අලික්හිල් ගේ දියණිය ඉස්ලාමාබාද් අගනුවරදී කිසියම් පිරිසක් විසින් පැහැරගෙන ගොස් වද හිංසාවට ලක්කර ඇති අතර, ඇය තවමත් රෝහල්ගතව ප්‍රතිකාර ලබන බව විදෙස් වාර්තා පෙන්වා දෙනවා.\nමෙම තත්වය හමුවේ ඇෆ්ගනිස්ථාන රජය පාකිස්ථානයේ සිටින තම තානාපතිවරයා ඇතුලු ඉහළ පෙළේ රාජතාන්ත්‍රිකයින් යළි සිය රට කැඳවීමටයි තීරණය කරනු ලැබුවේ.",
       "URL": "https://www.hirunews.lk/277572/ඇෆ්ගන්-තානාපතිගේ-දියණිය-පැහැරගත්-බවට-වන-චෝදනාව-පාකිස්ථානය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=105"
}