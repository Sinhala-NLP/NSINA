{
       "Source": "hirunews",
       "Timestamp": "Thursday, 27 June 2013 - 19:35",
       "Headline": "මැන්ඩෙලා තවමත් අසනීපයෙන්.",
       "News Content": "දකුණු අප්‍රිකාවේ හිටපු ජනාධිපති නෙල්සන් මැන්ඩෙලාගේ සෞඛ්‍ය තත්ත්වය තවමත් යහපත් අතට හැරී නොමැති බවට විදෙස් වාර්තා පවසනවා. එමෙන්ම ඔහු මේ වනවිට ස්වයංක්‍රීය යන්ත්‍රයක ආධාරයෙන් ජීවත් වන බවයි එම වාර්තා තහවුරු කරන්නේ. මීට අමතරව, දකුණු අප්‍රිකානු ජනාධිපති ජෙයකොබ් සූමා එරට ඉහළ පෙළේ සියලූ රජයේ නිලධාරින්ට විදෙස් ගතවීම තාවකාලිකව අත්හිටුවා තිබෙනවා. මේ වනවිට නෙල්සන් මැන්ඩෙලා ප්‍රතිකාර ලබන රෝහල ඉදිරිපිට ඔහුට සුවය ප්‍රාර්ථනා කරමින් දහස් සංඛ්‍යාත දකුණු අප්‍රිකානුවන් යාඥා මෙහෙයවමින් සිටින බවයි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/61877/මැන්ඩෙලා-තවමත්-අසනීපයෙන්",
       "Category": "International News",
       "Parent URL": "https://www.hirunews.lk/international-news.php?pageID=827"
}