{
       "Source": "hirunews",
       "Timestamp": "Monday, 22 April 2019 - 7:27",
       "Headline": "ශ්‍රී ලංකාවේ පිපිරීම්වලින් මියගිය අය වෙනුවෙන් ලොව පුරා ශෝකය - අයිෆල් කුළුණත් අඳුරු කරයි",
       "News Content": "ශ්‍රී ලංකාවට ඊයේ එල්ලවූ ප්‍රහාරවලින් මියගිය ජනතාව සිහිකර ලොව පුරා රටවල් රැසක විවිධ ශෝකය පළ කිරීම් සිදුකරනු ලැබුවා.\nප්‍රංශයේ සුප්‍රකට අයිෆල් කුළුණේ විදුලිපහන් නිවා දමා ශෝකය පළ කළ බවයි විදෙස් වාර්තා සඳහන් කළේ.\nඅයිෆල් නිල ටිවිටර් ගිණුමේ දැක්වෙන්නේ එරට වේලාවේන් රාතිී‍්‍ර 12ට අයිෆල් කුළුණේ මෙලෙස විදුලි පහන් නිවා දැමීමට කටයුතු කළ බවයි.\nඊට අමතරව රුසියාවේද පහන් දල්වමින් ශෝකය පළ කළ අතර, ඊජිප්තුවේ විදුලි ආලෝකවලින් ශ්‍රී ලංකා ධජය ප්‍රදර්ශනය කළ බවයි විදෙස් වාර්තාවල දැක්වුනේ.\nඑමෙන්ම මලයාසියාවේ දී මියගිය ශ්‍රී ලාංකිකයන් වෙනුවෙන් පහන් දල්වමින් ශෝකය පළ කර තිබෙනවා.\nමේ අතර ලොව පුරා කලාකරුවන් ද ශ්‍රී ලංකාවේ ඊයේ ඇතිවූ තත්ත්වයට ශෝකය පළ කර තිබෙනවා.\nමොවුන් අතර ඉන්දීය සුපිරි බොලිවුඩ් නළු නිළියන් වන අභිෂේක් බච්චන්ද, අනුෂ්කා ශර්මා, ජැක්ලින් ෆර්ඩිනැන්ඩස්, සුප්‍රකට ඇමරිකානු ගායිකාවන් වන, සෙලින් ඩියෝන් සහ මරායා කැරේ ද වනවා.",
       "URL": "https://www.hirunews.lk/214922/ශ්‍රී-ලංකාවේ-පිපිරීම්වලින්-මියගිය-අය-වෙනුවෙන්-ලොව-පුරා-ශෝකය-අයිෆල්-කුළුණත්-අඳුරු-කරයි",
       "Category": "International News",
       "Parent URL": "https://www.hirunews.lk/international-news.php?pageID=272"
}