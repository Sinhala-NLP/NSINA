{
       "Source": "hirunews",
       "Timestamp": "Saturday, 05 October 2013 - 15:23",
       "Headline": "සෝමාලි සටන්කාමීන්ට මුහුදෙන් ප්‍රහාරයක්.",
       "News Content": "සෝමාලියාවේ අල් ෂබාබ් ඉස්ලාමීය සටන්කාමීන්ට හඳුනා නොගත් විදේශීය හමුදා මගින් ඊයේ (04) රාත්‍රියේ මුහුදෙන් ප්‍රහාරයක් එල්ල කර තිබෙනවා. දකුණුදිග සෝමාලියානු නගරයක් වන බරාවේ හිදී මෙම ප්‍රහාරය එල්ල වී ඇති බවයි විදෙස් වාර්තා සඳහන් කළේ. මෙය අල් ෂබාබ් සටන්කාමීන්ගේ පාලනය සහිත නගරයක්. කෙන්යාවේ සාප්පු සංකීර්ණයකට පසුගියදා එල්ල වූ ප්‍රහාරය පිළිබඳ වගකීම භාර ගත්තේ අල් ෂබාබ් නමැති මෙම ඉස්ලාමීය සංවිධානයයි. නයිරෝබි නුවර වෙස්ට්ගේට් සාප්පු සංකීර්ණයට එල්ල වූ එම ප්‍රහාරයෙන් පුද්ගලයින් 67 දෙනෙකු ජීවිතක්ෂයට පත්වුණා. ඇමෙරිකානු සහ ප්‍රංශ හමුදා පසුගිය කාලයේදී සෝමාලි ගරිල්ලන්ට එරෙහිව වෙරළාසන්න ප්‍රදේශවල මෙහෙයුම් දියත් කර තිබෙනවා.",
       "URL": "https://www.hirunews.lk/68690/සෝමාලි-සටන්කාමීන්ට-මුහුදෙන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=797"
}