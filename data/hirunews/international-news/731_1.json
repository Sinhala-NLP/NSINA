{
       "Source": "hirunews",
       "Timestamp": "Friday, 29 May 2015 - 11:10",
       "Headline": "සංක්‍රමණික ගැටලූවට විසඳුම් සොයන්න බැංකොක් නුවර සමුළුවක්",
       "News Content": "මියන්මාරයෙන් පළා යන රොහින්ග්‍යා මුස්ලිම්වරුන් ඇතුළු ආසියානු නීතිවිරෝධී සංක්‍රමණිකයන් පිළිබඳ ගැටලූව සම්බන්ධයෙන් සාකච්ඡා කිරීමට තායිලන්තයේ බැංකොක් නුවරදී අද සමුළුවක් ආරම්භ වනවා. ඒ සඳහා අර්බුදයට මුහුණදී සිටින අග්නිදිග ආසියානු රටවල් මෙන්ම, ඇමෙරිකා එක්සත් ජනපදයේ සහ ජගත් සංවිධාන නියෝජිතයන් ද සහභාගි වීමට නියමිතයි. මියන්මාරයෙන් පමණක් නොව බංග්ලාදේශයෙන් ද සංක්‍රමණිකයන් පලායාමක් දක්නට ලැබෙන අතර, ඔවුන් රැකවරණ පතන්නේ තායිලන්තය, ඉන්දුනීසියාව සහ මලයාසියාව යන රටවලයි. මෙම සමුළුවට ශ්‍රී ලංකාව ඇතුළු රටවල් 17 ක් සහභාගි වන බව විදෙස් වාර්තා සඳහන් කළා.",
       "URL": "https://www.hirunews.lk/110381/සංක්‍රමණික-ගැටලූවට-විසඳුම්-සොයන්න-බැංකොක්-නුවර-සමුළුවක්",
       "Category": "International News",
       "Parent URL": "https://www.hirunews.lk/international-news.php?pageID=731"
}