{
       "Source": "hirunews",
       "Timestamp": "Saturday, 28 September 2019 - 11:39",
       "Headline": "ඇෆ්ගනිස්ථාන ජනපතිවරණය ඇරඹේ",
       "News Content": "ඇෆ්ගනිස්ථාන ජනාධිපතිවරණය දැඩි ආරක්ෂක විධිවිධාන මධ්‍යයේ අද උදෑසන ආරම්භ වුණා.\nදස දහස් සංඛ්‍යාත ඇෆ්ගන් හමුදා රට පුරා ආරක්ෂාව සඳහා යොදවා ඇති අතර, තලේබාන් සන්නද්ධ කණ්ඩායම් ඡන්ද මධ්‍යස්ථාන ඉලක්ක කරගෙන ප්‍රහාර එල්ල කරන බවට අනතුරු අඟවා තිබුණා.\nදෙවරක් කල් ගිය ඇෆ්ගන් ජනාධිපතිවරණය අද මෙලෙස පැවැත්වෙන්නේ ඇමරිකා එක්සත් ජනපදය සහ තලේබාන් සංවිධානය අතර සාම සාකච්ඡා බිඳ වැටීමෙන් අනතුරුවයි.\nවර්තමාන ජනාධිපති අෂ්රෆ් ඝානි සහ එරට ප්‍රධාන විධායක අබ්දුල්ලා - අබ්දුල්ලා ප්‍රධාන අපේක්ෂකයන් දෙදෙනායි.\nකෙසේ නමුත් ජයග්‍රාහකයාට දශක හතරක යුද්ධයෙන් විනාශ වූ රට ගොඩනැගීමේ දැවැන්ත අභියෝගයක් එල්ලවන බව විචාරකයන් පෙන්වා දෙනවා.",
       "URL": "https://www.hirunews.lk/225170/ඇෆ්ගනිස්ථාන-ජනපතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=234"
}