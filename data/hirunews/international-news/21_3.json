{
       "Source": "hirunews",
       "Timestamp": "Sunday, 11 December 2022 - 11:40",
       "Headline": "G 7 රටවලට සහය නොදැක්වීම ගැන රුසියාවෙන් ඉන්දියාවට ප්‍රසාදය",
       "News Content": "ජී හත රටවල් සිය රටට එරෙහිව පැනවූ ඉන්ධන මිල සීමාවට සහය නොදැක්වීමට ඉන්දියාව ගත් තීරණය සම්බන්ධයෙන් රුසියාව සිය සතුට පළ කර තිබෙනවා.\nරුසියානු නියෝජ්‍ය අග්‍රාමාත්‍ය ඇලෙක්සැන්ඩර් නොවැක් මේ බව ප්‍රකාශ කර තිබුණේ රුසියාවේ ඉන්දීය තානාපති පවන් කපූර් හමු වූ අවස්ථාවේ දීයි.\nලෝක බලශක්ති අර්බුදය හමුවේ සිය මිත්‍රශීලී රටවලට ඉන්ධන ලබාදීමේ ගිවිසුම්, නිසි පරිදි ඉටුකරන බවට ද මෙහිදී රුසියානු නියෝජ්‍ය අග්‍රාමාත්‍යවරයා අවධාරණය කර තිබෙනවා.\n2022 වසරේ පළමු මාස අට තුළ රුසියාව විසින් ඉන්දියාවට තෙල් ටොන් මිලියන 16යි දශම 35කට කට අධික ප්‍රමාණයක් ලබා දී ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/322418/g-7-රටවලට-සහය-නොදැක්වීම-ගැන-රුසියාවෙන්-ඉන්දියාවට-ප්‍රසාදය",
       "Category": "International News",
       "Parent URL": "https://www.hirunews.lk/international-news.php?pageID=21"
}