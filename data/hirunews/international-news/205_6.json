{
       "Source": "hirunews",
       "Timestamp": "Wednesday, 22 January 2020 - 8:29",
       "Headline": "කොරෝනා වෛරසය ආසාදිත පුද්ගලයෙකු පළමු වරට ඇමරිකාවෙන් වාර්තා වෙයි",
       "News Content": "චීනයේ පැතිර යන කොරෝනා වෛරසය ආසාදිත වූ පළමු ඇමරිකානු පුද්ගලයා සියැටල් ප්‍රදේශයෙන් වාර්තා වී තිබෙනවා. අදාළ පුද්ගලයා මීට දින කිහිපයකට පෙර චීනයේ සිට එම ප්‍රාන්තයට පැමිණ ඇති බවයි විදෙස් මාධ්‍ය වාර්තා සඳහන් කළේ.\nඑම පුද්ගලයාගේ රෝග ලක්ෂණ මෙන්ම චීනයේ සිදුකළ සංචාරය පිළිබදව සැක පළ කළ වෛද්‍යවරුන් ඔහුව පරීක්ෂණයකට භාජනය කිරීමෙන් අනතුරුවයි කොරෝනා වෛරසය ආසාදනය වී ඇති බවට තහවුරු කරගෙන ඇත්තේ.\nමෙම වෛරසය හේතුවෙන් උතුරු කොරියාව ද විදේශීය සංචාරකයින් සඳහා සිය දේශසීමා තාවකාලිකව වසා දමා ඇති බවටයි විදෙස් මාධ්‍ය වාර්තා සඳහන් කළේ.\nමේ වන විට අදාළ වෛරසයෙන් චීනයේ පුද්ගලයින් 6 දෙනෙකු මිය ගොස් 300කට අධික පිරිසකට රෝගය ආසාදනය වී ඇති බවටයි වාර්තා වන්නේ.",
       "URL": "https://www.hirunews.lk/232782/කොරෝනා-වෛරසය-ආසාදිත-පුද්ගලයෙකු-පළමු-වරට-ඇමරිකාවෙන්-වාර්තා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=205"
}