{
       "Source": "hirunews",
       "Timestamp": "Tuesday, 28 February 2017 - 14:03",
       "Headline": "2018 දී විශේෂ අභාවකාශ යානයකින් දෙදෙනෙකු සඳ වටා සංචාරයක",
       "News Content": "2018 දී දෙදෙනෙකු සඳ වෙත සංචාරයක් යැවීම සඳහා ඇමෙරිකානු අභ්‍යාවකාශ මෙහෙයුමක් ආරම්භ කර තිබෙනවා.\nSpaceX නම් මෙම මෙහෙයුම Elon Musk ගේ ප්‍රධානත්වයෙන් ආරම්භ කර ඇති බව විදෙස් මාධ්‍ය සඳහන් කරනවා.\nවිද්‍යාඥයින් පවසන්නේ මෙහි අදියර 2 ක් යටතේ ගවේෂණය සිදු කරන බවයි.\nඒ පළමු අදියරේ මිනිසුන් රහිතව හා දෙවන අදියරේදී මිනිසුන් දෙදෙනෙකු සහිතව ගවේෂණය ක්‍රියාත්මක කිරීමයි.\nගැඹුරු විශ්වය අධ්‍යනය කිරීමට වර්තමානයේ අභාවකාශ යානා නිපදවන බැවින් අවුරුදු 45කට පසු නැවත සඳ ගවේෂණය කිරීම මෙම වැඩසටහනෙහි අරමුණ බවයි Musk පෙන්වා දෙන්නේ.\nසියලු මිනිස් වර්ගයාගේම අභාවකාශ බලාපොරොත්තු සඳහා ඔවුන් මෙම වැඩසටහන් නිර්මාණය කර තිබෙන බවයි සඳහන්.\nමෙම ගමන සඳහා පුහුණු කරුවන්ගේ ශරීර යෝග්‍යතාවන් හා ඊට අදාළ ක්‍රියාකාරකම් මේ වසර අගදී ආරම්භ කිරීමට නියමිත බවයි වැඩිදුරටත් වාර්තා වන්නේ.\nමෙය සඳ මතට ගොඩ බැස්සවීමේ වැඩසටහනක් නොවන බවත් 1970 න් පසු ඇමරිකාවෙන් සඳට ගගනගාමීන් යවා නොමැති බවත් Musk ප්‍රකාශ කළා.",
       "URL": "https://www.hirunews.lk/155680/2018-දී-විශේෂ-අභාවකාශ-යානයකින්-දෙදෙනෙකු-සඳ-වටා-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=511"
}