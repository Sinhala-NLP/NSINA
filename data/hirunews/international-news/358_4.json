{
       "Source": "hirunews",
       "Timestamp": "Friday, 22 June 2018 - 7:51",
       "Headline": "ඇමරිකාවට එරෙහි යුරෝපා බදු අද සිට ක්‍රියාත්මකයි",
       "News Content": "යුරෝපා සංගමය, ඇමරිකාවට එරෙහිව පනවා ඇති නව තීරු බදු අද (22) සිට ක්‍රියාත්මකයි.\nඒ අනුව, ඇමරිකාවෙන් ආනයනය කරනු ලබන ඩෙනිම් කලිසම්, පාපැදි, ආහාර වර්ග සහ මත්පැන් සඳහා මෙම නව බදු ක්‍රියාත්මක වනු ඇති.\nයුරෝපයෙන් ආනයනය කරනු ලබන ඇළුමිනියම් සහ වානේ සඳහා නව තීරු බදු පැනවීමට ඇමරිකානු ජනාධිපති ඩොනල්ඩ් ට්‍රම්ප් පසුගියදා කටයුතු කළා.\nඊට ප්‍රතිචාර දක්වමිනුයි යුරෝපා සංගමය මෙලෙස ඇමරිකාවට එරෙහිව නව බදු පැනවීමට තීරණය කර ඇත්තේ.",
       "URL": "https://www.hirunews.lk/193642/ඇමරිකාවට-එරෙහි-යුරෝපා-බදු-අද-සිට-ක්‍රියාත්මකයි",
       "Category": "International News",
       "Parent URL": "https://www.hirunews.lk/international-news.php?pageID=358"
}