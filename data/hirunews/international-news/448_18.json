{
       "Source": "hirunews",
       "Timestamp": "Saturday, 19 August 2017 - 10:04",
       "Headline": "පින්ලන්තයේ ත්‍රස්ත ප්‍රහාරයකින් දෙදෙනෙකු ජීවිතක්ෂයට",
       "News Content": "පින්ලන්තයේ ටුර්කු නුවර වෙළඳපොළ චතුරස‍්‍රයේදී පුද්ගලයන් රැසකට තියුණු ආයුධයකින් පහර දුන් සැකකරුගේ සගයන් සොයා එරට ආරක්ෂක අංශ දැවැන්ත මෙහෙයුමක් ආරම්භ කර තිබෙනවා.\nඊයේ එල්ල කළ එම ප්‍රහාරයෙන් පුද්ගලයන් දෙදෙනෙකු ජීවිතක්ෂයට පත්වූ අතර, තවත් 06 දෙනෙකු තුවාල ලැබුවා.\nකෙසේ  නමුත්, ප්‍රහාරකයා වෙඩි තබා අත්අඩංගුවට ගැනීමට පින්ලන්ත පොලීසිය සමත් වුණා.\nඔහු විදේශීය හුරුවකින් යුත් පුද්ගලයෙකු වන අතර, සිද්ධිය ත්‍රස්ත ක්‍රියාවක් ලෙස හැදින්වීමට තවමත් කල් වැඩි බවත් පින්ලන්ත ජාතික අපරාධ පරීක්ෂණ කාර්යාංශය සදහන් කළා.",
       "URL": "https://www.hirunews.lk/168823/පින්ලන්තයේ-ත්‍රස්ත-ප්‍රහාරයකින්-දෙදෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=448"
}