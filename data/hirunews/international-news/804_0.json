{
       "Source": "hirunews",
       "Timestamp": "Sunday, 15 September 2013 - 9:04",
       "Headline": "ජපානයෙන් ලාභදායී රොකට්ටුවක්.",
       "News Content": "අභ්‍යාවකාශ චාරිකාවල වියදම් අඩුකිරීම සඳහා යොදාගත හැකි නව පරම්පරාවේ රොකට්ටුවක් ජපානය විසින් ඊයේ අත්හදාබලනු ලැබුවා. එප්සිලොන් ලෙස නම් කර ඇති මෙම රොකට්ටුව සඳහා ඩොලර් මිලියන 37 ක් වැයකර ඇති අතර එය ජපානයේ එච්.ටූ.ඒ. රොකට් ගමනක් සඳහා වැයවන මුදලෙන් තුනෙන් එකක් පමණයි. මෙම රොකට්ටුව මගින් අඟහරු, සිකුරු සහ බ්‍රහස්පති ග්‍රහ වස්තූන් නිරීක්ෂණය කළ හැකි ලොව ප්‍රථම අභ්‍යාවකාශ දුරේක්ෂය උඩු ගුවනට රැගෙන ගියා. එය පෘථිවියේ සිට කිලෝමීටර් දහසක් ඈතින් ස්ථානගත කෙරෙනවා. ආරක්ෂණ පරීක්ෂාවන් සඳහා රොබෝ යන්ත්‍රවල කෘතිම බුද්ධිය යොදාගැනීම නිසා වියදම තව දුරටත් අඩුවූ බවයි ජපාන අභ්‍යාවකාශ ආයතනය, ජක්සා ප්‍රකාශ කළේ.",
       "URL": "https://www.hirunews.lk/67224/ජපානයෙන්-ලාභදායී-රොකට්ටුවක්",
       "Category": "International News",
       "Parent URL": "https://www.hirunews.lk/international-news.php?pageID=804"
}