{
       "Source": "hirunews",
       "Timestamp": "Sunday, 18 January 2015 - 8:18",
       "Headline": "එංගලන්තය සහ ප්‍රංශය අතර මුහුදු උමං මඟ ගින්නක් නිසා වැසේ.",
       "News Content": "එංගලන්තය සහ ප්‍රංශය අතර මුහුද යටින් දිවෙන උමං දුම්රිය මාර්ගය, එහි ඇති වූ ගින්නක් හේතුවෙන් ඊයේ (17) තාවකාලිකව වසා දමනු ලැබුවා. දුම්රියක පැටවූ ලොරි රථයකයි එම ගින්න හට ගෙන ඇත්තේ. උමං මෙඟ් ප්‍රංශ අන්තයේ ඇති වූ එම ගින්න හේතුවෙන් උමං මාර්ගය දුමෙන් වැසී යාම නිසා එහි දුම්රිය ගමනාගමනය අත්හිටුවීමට සිදුවුණා. චැනල් - ටනල් ලෙස හැඳින්වෙන මෙම මුහුදු උමං මඟ  ගමන් ගැනීමට නියමිතව තිබූ යූරෝ - ස්ටාර් දුම්රිය ගමන් 26 ක් අවලංගු කෙරුණු අතර, මගීන් මුහුදු මාර්ගයෙන් ප්‍රවාහනය කිරීමට පියවර ගෙන තිබුණා. ගින්නෙන් කිසිවෙකුටත් හානියක් සිදුවී නොමැති අතර, අද දිනයේ චැනල් - ටනල් දුම්රිය ගමන් ආරම්භ කිරීමට හැකිවනු ඇතැයි එහි පාලනාධිකාරිය විශ්වාසය පළ කළා.",
       "URL": "https://www.hirunews.lk/101447/එංගලන්තය-සහ-ප්‍රංශය-අතර-මුහුදු-උමං-මඟ-ගින්නක්-නිසා-වැසේ",
       "Category": "International News",
       "Parent URL": "https://www.hirunews.lk/international-news.php?pageID=767"
}