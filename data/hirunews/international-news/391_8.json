{
       "Source": "hirunews",
       "Timestamp": "Monday, 26 February 2018 - 12:10",
       "Headline": "මනාලියගේ දෑස් ඉදිරිපිටදීම මනාලයාගේ ජීවිතය අහිමි කළ මංගල තෑග්ග (ඡායාරූප)",
       "News Content": "මනාලියගේ දෑස් ඉදිරිපිටදීම මනාලයාගේ ජීවිතය අහිමි කළ මංගල තෑග්ග\nඉන්දියාවේ ඔරිස්සා ප්‍රාන්තයේ අලුත විවාහ වූ යුවළකට ලැබුණු තෑගි පරීක්ෂා කිරීමට යාමේදී එක් තෑගි පාර්සලයක් පුපුරා යාමෙන් මනාලයා සහ ඔහුගේ 85 හැවිරිදි මිත්තණිය ජිවිතක්ෂයට පත්ව තිබෙනවා.\nපිපිරීම හේතුවෙන් මනලියද බරපතල තුවාල ලබා ඇති බවයි එරට මාධ්‍ය වාර්තා කරන්නේ.\nපසුගිය 18 වනදා මොවුන්ගේ විවාහ මංගල්‍ය පවත්වා ඇති අතර නව යුවළ දින කිහිපයක් මදුසමය ගත කිරීමෙන් පසු නිවසට පැමිණ තිබෙනවා.\nඉන් අනතුරුව මංගල දිනයේ ලැබුණු ත්‍යාගයන්  විවෘත කර බලමින් සිටින අතරතුර පාර්සලයක්  විවෘත කරනවාත් සමඟම එහි අසුරා තිබූ පුපුරණ ද්‍රව්‍ය  පුපුරා ගොස් ඇති බව සඳහන්.\nපසුව කරන ලද සොයා බැලීමකදී එම පාර්සලය ලබාදුන් පුද්ගලයාගේ අනන්‍යයතාවක් එහි සදහන් කර නොතිබූ බව අනාවරණය වී තිබෙනවා.\nඉන්දීය මාධ්‍ය වාර්තා කරන්නේ සෞම්‍යා සෙකාර් සහ රීමා සාහු යන යුවළට මෙම අවසනාවන්ත ඉරණමට මුහුණ දීමට සිදුව ඇති බවයි.\nසිද්ධිය සම්බන්ධයෙන් එරට පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/184541/මනාලියගේ-දෑස්-ඉදිරිපිටදීම-මනාලයාගේ-ජීවිතය-අහිමි-කළ-මංගල-තෑග්ග-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=391"
}