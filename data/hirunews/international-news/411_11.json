{
       "Source": "hirunews",
       "Timestamp": "Saturday, 23 December 2017 - 14:32",
       "Headline": "32 කට මරු කැඳවු කොන්දොස්තර",
       "News Content": "ඉන්දියාවේ රාජස්ථාන් ප්‍රාන්තයේ - මධෝපූර් හි - ඩූබි නගරයේදී පාලමක් මතින් ගංගාවකට පෙරලූණු බස් රථය පදවා ඇත්තේ එහි 16 හැවිරිදි කොන්දොස්තරවරයා බව පරීක්ෂණවලදී අනාවරණ වී තිබෙනවා.\nරියදුරාට නිදිමත දැණුන හෙයින් කොන්දොස්තරවරයාට බස් රථය පැදවීම භාරකර ඇති අතර, ඔවුන් දෙදෙනාම රිය අනතුරෙන් ජීවිතක්ෂයට පත්වුණා.\nඅද උදෑසන සිදුවූ මෙම අනතුරෙන් මියගිය සංඛ්‍යාව මේ වනවිට 32 දක්වා ඉහළ ගොස් තිබෙනවා.\nබස් රථය අනතුරට ලක්වන විට 50 දෙනෙකු පමණ එහි ගමන් ගෙන ඇති අතර, බේරා ගත් පිරිස රෝහල් ගත කෙරුණා.\nඅනතුරෙන් මියගිය සහ තුවාල ලැබූවන්ගේ පවුල් වෙත අග්‍රාමාත්‍ය නරේන්ද්‍ර මෝදි සිය ශෝකය පළ කර තිබෙනවා.",
       "URL": "https://www.hirunews.lk/179124/32-කට-මරු-කැඳවු-කොන්දොස්තර",
       "Category": "International News",
       "Parent URL": "https://www.hirunews.lk/international-news.php?pageID=411"
}