{
       "Source": "hirunews",
       "Timestamp": "Tuesday, 17 September 2013 - 13:27",
       "Headline": "මෙක්සිකෝවේ සුළි සුළං දෙකකින් 40ක් මිය යයි.",
       "News Content": "මෙක්සිකෝවේ පැසිෆික් සහ අත්ලාන්තික් සාගර අන්තවලින් හමා ආ සුළි සුළං දෙකක් නිසා පුද්ගලයන් 40 දෙනෙකු ජීවිතක්ෂයට පත්වී තිබෙනවා. එහි බටහිර ප්‍රදේශවලට මනුවෙල් සුළි සුළඟ හමා ආ අතර නැගෙනහිර ප්‍රදේශවලට බලපෑම් ඇති කළේ ඉන්ග්‍රිඞ් සුළි සුළඟයි. මෙම චණ්ඩ මාරුත දෙකෙන් මෙක්සිකෝවේ නාය යාම් සහ ජල ගැලීම් රැසක් වාර්තා වූ අතර, රට පුරා මහාමාර්ග, පාළම් සහ නිවාසවලට හානි සිදුවුණා. සංචාරකයන් අතර ප්‍රකට පැසිෆික් නිකේතන ප්‍රදේශයක් වන ඇකපුල්කෝ හි මාර්ග අඩි 10ක් පමණ ජලයෙන් යට වී ඇති බවයි වාර්තා වන්නේ.",
       "URL": "https://www.hirunews.lk/67380/මෙක්සිකෝවේ-සුළි-සුළං-දෙකකින්-40ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=803"
}