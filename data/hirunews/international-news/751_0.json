{
       "Source": "hirunews",
       "Timestamp": "Saturday, 14 March 2015 - 14:27",
       "Headline": "රෝගීන්ට පහරදෙන වෛද්‍යවරයා",
       "News Content": "ඉන්දියාවේ ලක්නව් හි පෞද්ගලික රෝහලක සේවය කළ ලක්නව්හි කිං ජෝර්ජ් වෛද්‍ය විද්‍යාලයේ නේවාසික කනිෂ්ඨ වෛද්‍යවරයෙකුගේ සේවය අත්හිටුවා තිබෙනවා. ඊට හේතු වී තිබෙන්නේ ඔහු අදාළ රෝහලේ වාට්ටුවක් තුළදී  සිහිසුන්ව සිටි රෝගියෙකුට පහරදීමේ සිද්ධියක් සම්බන්දෙනුයි. මේ සම්බන්ධයෙන් වීඩියෝවක් සමාජ ජාල වෙබ් අඩවි වල මේ වන විට පැතිරෙමින් තිබෙනවා.\nඅදාළ වීඩියෝව උපයෝගී කර ගනිමින් අදාළ වෛද්‍යවරයාගෙන් ප්‍රශ්න කිරීම් කටයුතු සිදුකළ අතර ඔහු එහිදී පවසා ඇත්තේ එම රෝගියාට යළි සිහිය ලබාදීම සදහා එවැනි උත්සාවයක් ගත් බවයි.\nමෙම සිද්ධිය සම්බන්ධයෙන් වහාම  ක්‍රියාත්මක වන පරිදි අදාළ වෛද්‍යවරයාගේ වැඩ තහනම් කර සිද්ධිය සම්බන්ධයෙන් විමර්ශනයක් ආරම්භ කරන ලෙස එම විද්‍යාලයේ උප කුලපතිවරයා නියෝග කර තිබෙනවා.",
       "URL": "https://www.hirunews.lk/105473/රෝගීන්ට-පහරදෙන-වෛද්‍යවරයා",
       "Category": "International News",
       "Parent URL": "https://www.hirunews.lk/international-news.php?pageID=751"
}