{
       "Source": "hirunews",
       "Timestamp": "Sunday, 25 September 2016 - 15:38",
       "Headline": "පිලිපීනයට මැදිහත් නොවන්නැයි ජගත් සංවිධානයෙන් ඉල්ලීමක්",
       "News Content": "අපරාධ සහ මත්ද්‍රව්‍ය මැඩලීම සඳහා නව ජනාධිපති රොද්‍රිගෝ ඩුටරෙට්  ආරම්භ කර ඇති වැඩපිළිවෙලට එරෙහි නොවන්නැයි පිලිපීන විදේශ කටයුතු අමාත්‍යවරයා ඊයේ එක්සත් ජාතීන්ගේ් සංවිධානයෙන් ඉල්ලීමක් කළා.\nජගත් මහා මණ්ඩලය ඇමතූ ඔහු කියා සිටියේ අපරාධ මැඩලීම සඳහා පිලිපීන ජනතාව ඔහුට වරමක් ලබාදී ඇති බවයි.\nපිලිපීනය දූෂණයෙන් සහ මත්ද්‍රව්‍යවලින් තොර රටක් බවට පත් කිරීම ජනාධිපති ඩුටරෙට්ගේ අරමුණ බවයි පිලිපීන විදේශ අමාත්‍යවරයා ජගත් සංවිධානයේදී කියා සිටියේ.\nපසුගිය මැයි 9 වනදා පැවති මැතිවරණයෙන් ජනාධිපති ධුරයට පත් රොද්‍රිගෝ ඩුටරෙට්ගේ පාලනය යටතේ මේ වනවිට මත්ද්‍රව්‍ය ඇතුලු අපරාධ මැඩලීමේදී මියගිය සංඛ්‍යාව 3000 කට අධිකයි.\nඔහුගේ එම දැඩි පියවර ජගත් සංවිධානය ඇතුලු ජාත්‍යන්තර ප්‍රජාවේ දැඩි විවේචනයට ලක්වී තිබෙනවා.",
       "URL": "https://www.hirunews.lk/143798/පිලිපීනයට-මැදිහත්-නොවන්නැයි-ජගත්-සංවිධානයෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=581"
}