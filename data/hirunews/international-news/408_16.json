{
       "Source": "hirunews",
       "Timestamp": "Tuesday, 02 January 2018 - 10:13",
       "Headline": "ඉරානයේ පස්වන දිනටත් විරෝධතා",
       "News Content": "ඉරාන රජයට සහ එහි ආගමික අධිකාරියට එරෙහිව පැන නැගී ඇති මහජන විරෝධතා ඊයේ (01) පස්වන දිනටත් ක්‍රියාත්මක වුණා.\nඋද්ඝෝෂකයන් ටෙහෙරාන් අගනුවර රථ වාහනවලට වෙඩි තබමින් මෙලෙස විරෝධතාවල නිරත වූ අතර, නගර මධ්‍යයේදී පොලිස් භටයෙකු ජීවිතක්ෂයට පත්වූ බවත්, පොලීසිය සදහන් කළා.\nභාණ්ඩ මිල ඉහළ යාම විරැකියාව ඇතුළු කරුණු මත ආරම්භ වූ ඉරානයේ ආණ්ඩු විරෝධී උද්ඝෝෂණ මේ වනවිට දේශපාලන මුහුණුවරක් ගන්නවා.\nකෙසේ නමුත්, ජනාධිපති හසාන් රව්හානි කියා සිටියේ මෙය තර්ජනයක් නොව අවස්ථාවක් ලෙස සලකන බවයි.\nවිරෝධතා හේතුවෙන් මේ වනවිට පුද්ගලයන් 13 දෙනෙකු ජීවිතක්ෂයට පත්වී ඇති අතර සිය ගණනක් අත්අඩංගුවට ගෙන තිබෙනවා.",
       "URL": "https://www.hirunews.lk/179915/ඉරානයේ-පස්වන-දිනටත්-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=408"
}