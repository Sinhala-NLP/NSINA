{
       "Source": "hirunews",
       "Timestamp": "Wednesday, 16 January 2013 - 7:56",
       "Headline": "කාශ්මීර දේශසීමාවේ දී තවත් පාකිස්තාන සෙබලෙකු මරුට.",
       "News Content": "කාශ්මීර දේශසීමාවේදී පාකිස්තාන සෙබලෙකු ඊයේ (15) ජීවිතක්ෂයට පත්ව තිබෙනවා. ඉන්දීය සෙබලූන් විසින් තම හමුදා සාමාජිකයා ඝාතනය කෙරුණු බවටයි පාකිස්තාන ආරක්ෂක අංශ චෝදනා කරන්නේ. එහෙත් මෙම චෝදනාවලට ඉන්දියාව මෙතෙක් ප්‍රතිචාර දක්වා නැහැ. පසුගිය සතියේ ද කාශ්මීරයේ ඇති වූ ගැටුම් හේතුවෙන් උණුසුම් තත්ත්වයක් මතු වුණා. එහිදී ඉන්දීය සෙබලූන් දෙදෙනෙකු ජීවිතක්ෂයට පත්ව පාකිස්තාන සෙබලෙකු ද මිය ගියා. එහිදී එකිනෙකා චෝදනා එල්ල කර ගත් අතර, එය දෙරට අතර උණුසුම් තත්ත්වයක් මතුවීමට ද හේතු වුණා. 2008 වසරේ මුම්බායි ප්‍රහාරයට පසු ඉන්දු - පාකිස්තාන දෙරට අතර ඇති වූ උණුසුම් තත්ත්වය මෙය බවයි විදෙස් වාර්තා සදහන් කළේ.",
       "URL": "https://www.hirunews.lk/51509/කාශ්මීර-දේශසීමාවේ-දී-තවත්-පාකිස්තාන-සෙබලෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=871"
}