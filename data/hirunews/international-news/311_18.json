{
       "Source": "hirunews",
       "Timestamp": "Monday, 03 December 2018 - 13:18",
       "Headline": "ගුවන් ප්‍රහාරයකින් ඇෆ්ගනිස්ථානයේ තලේබාන් ප්‍රධානියෙකු මරුට",
       "News Content": "තලේබාන් සංවිධානයේ ජ්‍යෙෂ්ඨතම අණදෙන නිලධාරියෙකු වන මුල්ලා අබ්දුල් මනාන් ඇමරිකානු ගුවන් ප්‍රහාරයකින් ජීවිතක්ෂයට පත්ව තිබෙනවා.\nඇෆ්ගනිස්ථානයේ - දකුණු හෙල්මන්ඩ් ප්‍රාන්තයේ ආණ්ඩුකාරවරයා මෙන්ම හමුදා ප්‍රධානියාද වන මොහු නව්සාඩ් ප්‍රදේශයේදී මියගොස් ඇත්තේ පසුගිය සෙනසුරාදා එල්ල කළ ගුවන් ප්‍රහාරයකින්.\nමෙම ඝාතනය තම සංවිධානයට විශාල පාඩුවක් බව තලේබාන් සංවිධානය ප්‍රකාශ කර තිබෙනවා.\nකෙසේ නමුත් ඇෆ්ගනිස්ථානය යළි සියතට ගැනීම සඳහා අඛන්ඩව මෙහෙයුම් සිදුකරන බවයි එම සංවිධානය ප්‍රකාශ කර ඇත්තේ.",
       "URL": "https://www.hirunews.lk/205399/ගුවන්-ප්‍රහාරයකින්-ඇෆ්ගනිස්ථානයේ-තලේබාන්-ප්‍රධානියෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=311"
}