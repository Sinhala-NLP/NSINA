{
       "Source": "hirunews",
       "Timestamp": "Tuesday, 20 January 2015 - 8:10",
       "Headline": "එයාර් ඒෂියා අනතුරට හේතුව ත්‍රස්ත ප්‍රහාරයක් නොවේ.",
       "News Content": "පුද්ගලයන් 162 සමග පසුගිය දෙසැම්බර් 28 වන දා ජාවා මුහුදට කඩා වැටුණු එයාර් ඒෂියා ගුවන් යානයේ අනතුරට හේතුව ත්‍රස්ත ප්‍රහාරයක් නොවන බව හෙළි වී තිබෙනවා. ඒ, යානයේ කළු පෙට්ටිය පරීක්ෂාවට ලක් කිරීමෙන් පසු ලැබුණු තොරතුරු වලට අනුවයි. ඉන්දුනීසියානු පරීක්ෂකයන් සදහන් කළේ කළු පෙට්ටියේ හඩ පටිගත කිරීමේ උපකරණයේ කිසිදු තර්ජනාත්මක හඩක් පටිගත වී නොමැති බවයි. එමගින් මෙය ත්‍රස්ත ප්‍රහාරයක් නොවන බවට තහවුරු වී ඇති බව ඔවුන් කියා සිටියා.\nයානයේ සිටි තවත් පුද්ගලයන් දෙදෙනෙකුගේ මළ සිරුරු ඊයේ (19) සොයා ගත් අතර ඒ අනුව සොයා ගත් මළ සිරුරු සංඛ්‍යාව 53 දක්වා ඉහළ යනවා.",
       "URL": "https://www.hirunews.lk/101572/එයාර්-ඒෂියා-අනතුරට-හේතුව-ත්‍රස්ත-ප්‍රහාරයක්-නොවේ",
       "Category": "International News",
       "Parent URL": "https://www.hirunews.lk/international-news.php?pageID=767"
}