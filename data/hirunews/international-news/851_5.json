{
       "Source": "hirunews",
       "Timestamp": "Friday, 05 April 2013 - 9:07",
       "Headline": "මුම්බායි නුවර ගොඩනැගිල්ලක් කඩා වැටී 27 දෙනෙකු මියයයි.",
       "News Content": "ඉන්දියාවේ - මුම්බායි නගරය ආසන්නයේ පිහිටි තානේ හි ඉදිකර තිබූ ගොඩනැගිල්ලක් හදිසියේ කඩා වැටීමෙන් පුද්ගලයන් 27 දෙනෙකු ජීවිතක්ෂයට පත්වී තිබෙනවා. ඊයේ සවස 6.30 ට පමණ මෙම ගොඩනැගිල්ල කඩා වැටී ඇති අතර තුවාල ලැබූ සංඛ්‍යාව 60කට අධිකයි. සුන්බුන් අතර දිවි ගලවා ගත් පුද්ගලයන් සිටිත්දැයි තවදුරටත් සෝදිසි මෙහෙයුම් සිදුකෙරෙනවා. පුද්ගලයන් 30 ත් 40 ත් අතර සංඛ්‍යාවක් ගොඩනැගිල්ලේ සුන්බුන් අතර සිරවී ඇතැයි විශ්වාස කෙරෙනවා.",
       "URL": "https://www.hirunews.lk/56573/මුම්බායි-නුවර-ගොඩනැගිල්ලක්-කඩා-වැටී-27-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=851"
}