{
       "Source": "hirunews",
       "Timestamp": "Saturday, 21 August 2021 - 14:06",
       "Headline": "ග්‍රීසිය ඇෆ්ගන්වරුන්ට වැට බඳී",
       "News Content": "ජීවිත ආරක්ෂාව පතා පලා එන ඇෆ්ගන් වැසියන්ට එරෙහිව ග්‍රීසිය, තුර්කි දේශසීමාවේ කිලෝමීටර 40ක වැටක් ඉදිකර තිබෙනවා.\nග්‍රීසිය කියා සිටියේ තමන්ට මෙම සරණාගතයන්ගේ ධාරිතාව දරාගැනීමට නොහැකි බවයි.\nග්‍රීසියේ අග්‍රාමාත්‍යවරයා තුර්කි ජනාධිපති රෙසෙප් තායිප් අර්ඩවාන් සමඟ පැවති දුරකථන සාකච්ඡාවකින් අනතුරුව මෙම තීරණය ගෙන ඇති බවයි විදෙස් මාධ්‍ය වාර්තා කළේ.\n2015 වසරේදී ද මැදපෙරදිග හරහා සරණාගතයන් 60,000 ක් පමණ ග්‍රීසියේ රැකවරණය අපේක්ෂාවෙන් පලාවිත් ඇති අතර, ඔවුන් ද මේ වනවිට ග්‍රීසියේ රැඳී සිටිනවා.",
       "URL": "https://www.hirunews.lk/280260/ග්‍රීසිය-ඇෆ්ගන්වරුන්ට-වැට-බඳී",
       "Category": "International News",
       "Parent URL": "https://www.hirunews.lk/international-news.php?pageID=99"
}