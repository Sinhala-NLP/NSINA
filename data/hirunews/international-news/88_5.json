{
       "Source": "hirunews",
       "Timestamp": "Saturday, 16 October 2021 - 13:32",
       "Headline": "බාලි දිවයිනේ භූ කම්පනයකින් ජීවිත හානි",
       "News Content": "ඉන්දුනීසියාවට අයත් බාලි දිවයිනේ අද උදෑසන ඇති වූ භූ කම්පනයකින් පුද්ගලයින් තිදෙනෙකු ජීවිතක්ෂයට පත් වී තිබෙනවා.\nසංචාරකයින් අතර ප්‍රචලිත දිවයිනේ නැගෙනහිර කොටසේ ඇති වූ මෙම භූ කම්පනයේ ප්‍රබලතාව රික්ටර් පරිමාණය අනුව 4.8 ක් වන බවයි ඇමරිකානු භූ විද්‍යා සමීක්ෂණ ආයතනය ප්‍රකාශ කළේ.\nභූ කම්පනය සමඟ ගොඩනැගිලි රැසක් කඩා වැටී ඇති අතර, ගොඩබිම් මාර්ගය අවහිර වීමෙන් අතරමං වූ, ජනයා ඉවත් කරගැනීමට පියවර ගෙන තිබෙනවා.\nකොරෝනා වසංගතය නිසා වසර එකහමාරක් වසා දමා තිබූ, බාලි දිවයින සංචාරකයින් සඳහා යළි විවෘත වූයේ, පෙරේදා දිනයේදීයි.",
       "URL": "https://www.hirunews.lk/285168/බාලි-දිවයිනේ-භූ-කම්පනයකින්-ජීවිත-හානි",
       "Category": "International News",
       "Parent URL": "https://www.hirunews.lk/international-news.php?pageID=88"
}