{
       "Source": "hirunews",
       "Timestamp": "Saturday, 15 February 2020 - 15:01",
       "Headline": "කොරෝනා වෛරසයේ පැතිරීම වැළැක්වීමට චීනය මුදල් නෝට්ටු පිරිසිදු කරයි",
       "News Content": "කොරෝනා වෛරසය තවදුරටත් පැතිරිම වැළැක්වීමේ පියවරක් ලෙස ව්‍යවහාරයේ පවතින මුදල් නෝට්ටු පිරිසිදු කිරීමට චීනය පියවර ගෙන තිබෙනවා.\nඑලෙස පාරජම්බූල කිරණ වලට හෝ දැඩි උණුසුමට ලක් කෙරෙන මුදල් නෝට්ටු යළි සංසරණයට එක් කිරීමට පෙර දින 14 ක කාලයක් අදාළ යන්ත්‍රවල රඳවා තැබීමටයි පියවර ගැනෙන්නේ.\nචීන මහබැංකුව මෙම පියවර නිවේදනය කළේ විශේෂ මාධ්‍ය හමුවක් කැඳවමින්.\nමේ අතර, කොරෝනා වෛරස් ආසාදිත සංඛ්‍යාව ඉහළ යාමත් සමඟ චීනයේ මුහුණු ආවරණ ඇතුළු ආරක්ෂිත ඇඟලුම් හිඟයක් පවතින බව වාර්තා වනවා.\nමේ නිසා කාර්යාල ගොඩනැගිලි සෝපානවල කඩදාසි, අත්පිස්නා, රඳවා තැබීමටයි චීන බලධාරින් පියවර ගෙන ඇත්තේ.",
       "URL": "https://www.hirunews.lk/234484/කොරෝනා-වෛරසයේ-පැතිරීම-වැළැක්වීමට-චීනය-මුදල්-නෝට්ටු-පිරිසිදු-කරයි",
       "Category": "International News",
       "Parent URL": "https://www.hirunews.lk/international-news.php?pageID=198"
}