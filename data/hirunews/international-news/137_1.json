{
       "Source": "hirunews",
       "Timestamp": "Sunday, 07 February 2021 - 13:45",
       "Headline": "කියුබාවේ ආර්ථිකය පුද්ගලික ව්‍යාපාරවලට විවෘත වෙයි",
       "News Content": "ලොව කොමියුනිස්ට්වාදී පාලන ක්‍රමය ක්‍රියාත්මක වන රටවල් අතලොස්සෙන් එකක් වන කියුබාව සිය ආර්ථිකය පෞද්ගලික ව්‍යාපාර සඳහා තවදුරටත් විවෘත කරන බව නිවේදනය කළා.\nඑය රාජ්‍ය පාලනය යටතේ පවතින කියුබානු ආර්ථිකයේ කැපී පෙනෙන ප්‍රතිසංස්කරණයක් ලෙස සැලකිය හැකි බවයි විදෙස් විචාරකයන් ප්‍රකාශ කළේ.\nකියුබානු කම්කරු අමාත්‍යවරිය ප්‍රකාශ කළේ පෞද්ගලික අංශ සඳහා විවෘත වන කර්මාන්ත සංඛ්‍යාව 127 සිට 2000 කට වැඩි සංඛ්‍යාවක් දක්වා ඉහළ නංවන බවයි.\nකොරෝනා වසංගතය මෙන්ම ඇමෙරිකාවේ පැවති ට්‍රම්ප් පරිපාලනයේ සම්බාධකවලින් දැඩි පීඩාවකට ලක්ව තිබූ කියුබානු ආර්ථිකය පසුගිය වසරේ සියයට 11 කින් පමණ පහත වැටුණා.",
       "URL": "https://www.hirunews.lk/261892/කියුබාවේ-ආර්ථිකය-පුද්ගලික-ව්‍යාපාරවලට-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=137"
}