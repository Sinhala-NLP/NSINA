{
       "Source": "hirunews",
       "Timestamp": "Saturday, 28 May 2022 - 20:26",
       "Headline": "ප්‍රකට නළු ජොනි ඩෙප් නඩු මගට",
       "News Content": "අසත්‍ය චෝදනාවක් පදනම් කර ගනිමින් තමන්ගේ කීර්තිනාමයට අපහස වන අයුරින් කෘතියක් රචනා කිරීම පිළිබඳ ඩොලර් මිලියන 50ක වන්දි ඉල්ලා සිය හිටපු භාර්යාව වන අම්බර් හර්ඩ්ට එරෙහිව අමෙරිකානු ප්‍රකට නළු ජොනි ඩෙප් පැවරූ නඩුව අමෙරිකාවේ වර්ජීනියා අධිකරණයේ දී විභාගයට ගැනුණා.\n2015 වර්ෂයේ දී විවාහ දිවියට එළැඹි ප්‍රකට නළු ජොනී ඩෙප් සහ ප්‍රකට නිළි අම්බර් හර්ඩ් මාස 16කට පසු දික්කසාද වූ අතර පසුව ඇය විසින් රචනා කරන ලද කෘතියක් තුළින් ජොනී ඩෙෆ් ඇයව ගෘහස්ත හිංසනයට ලක් කළ බවට චෝදනා කර තිබුණා.\nඅධිකරණය හමුවේ කරුණු දැක්වීමට අම්බර් හර්ඩ්ගේ පාර්ශ්වයෙන් මනෝ වෛද්‍යවරයෙක් සහ ජොනී ඩෙප්\nදිර්ඝ කාලයක් සම්බන්ධතා පැවැත්වු බ්‍රිතාන්‍ය නිරුපණ ශිල්පිනියක් වන කේප් මෝස් ඉදිරිපත්ව සිටීම\nජාත්‍යන්තරයේ අවධානයට ලක්වූ කරුණක් වුණා.\nජොනී ඩෙප්ට චෝදනා කරමින් අධිකරණයේ දී කරුණු දැක්වු අම්බර් හර්ඩ්ගේ නීතිඥවරුන් පෙන්වා දුන්නේ ජොනී ඩෙප් මත්ද්‍රව්‍ය භාවිතය හේතුවෙන් අසහනකාරී අන්දමින් සිය සේවාදායිකාවට හිංසන සිදුකර ඇති බවයි.\nමේ සම්බන්ධයෙන් වන නඩු විභාගය අදියර කිහිපයක් ඔස්සේ පැවැත්වීමටයි වර්ජීනියා අධිකරණය තීරණය කර ඇත්තේ.",
       "URL": "https://www.hirunews.lk/305556/ප්‍රකට-නළු-ජොනි-ඩෙප්-නඩු-මගට",
       "Category": "International News",
       "Parent URL": "https://www.hirunews.lk/international-news.php?pageID=47"
}