{
       "Source": "hirunews",
       "Timestamp": "Sunday, 11 June 2017 - 15:08",
       "Headline": "කන්ටේනර් පෙට්ටියක් තුල බැඳ දමා තරුණියක් කෙලෙසූ දූෂකයා",
       "News Content": "තරුණියක් පැහැරගෙන ගොස් කන්ටේනර් පෙට්ටියක් තුල සිරකර දම්වැලකින් බැඳ  දමා දූෂණය කළ පුවතක් විදෙස් මාධ්‍ය වාර්තා කරනවා.\n30 හැවිරිදි වියේ පසුවන තරුණියක් මෙලෙස දූෂණයට ලක්ව ඇති බවයි වාර්තා වන්නේ.\nඇමරිකාවේ දකුණු කැරොලිනා ප්‍රාන්තයේ මෙම සිදුවීම සිදුව ඇති බව සදහන්.\nකාලා බ්‍රවුන් නම් අදාල තරුණිය දූෂකයා විසින් මාස 02ක් පුරාවට කන්ටේනර් පෙට්ටිය තුල රඳවා තබාගෙන විටින් විට දූෂණය කර ඇති බවයි පොලිසිය පවසන්නේ.\nදුෂකයා විසින් අදාල තරුණියගේ 32 හැවිරිදි පෙම්වතාවද පැහැරගෙන ගොස්  ඔහුවද වෙනම ස්ථානයක සිර කර තිබෙනවා.\nමෙම අපරාධය සිදුකළ පුද්ගලයා මානසික ව්‍යාධියකින් පෙලෙන අයෙකු බවත්  ඔහු මීට පෙර මිනිමැරුම් 07 ක් සිදුකළ අයෙකු බවයි  තොරතුරු වාර්තාවන්නේ.\nසැකකරු පොලිසිය විසින් මේ වන විට අත්අඩංගුවට ගෙන ඇති අතර ඔහු විසින් ඝාතනය කළ තවත් පෙම් යුවළක් පිළිබදව එහිදි තොරතුරු හෙළිවී තිබෙනවා.\nවිදෙස් මාධ්‍ය වැඩිදුරටත් වාර්තා කරන්නේ  සැකකරු විසින් ඝාතනයක කළ පුද්ගලයන්ගේ සිරුරු ඔහු සතු ඉඩමක වල දමා තිබියදි සොයා ගැනීමටද පොලිසියට හැකි වූ බවයි.",
       "URL": "https://www.hirunews.lk/163321/කන්ටේනර්-පෙට්ටියක්-තුල-බැඳ-දමා-තරුණියක්-කෙලෙසූ-දූෂකයා",
       "Category": "International News",
       "Parent URL": "https://www.hirunews.lk/international-news.php?pageID=471"
}