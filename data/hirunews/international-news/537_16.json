{
       "Source": "hirunews",
       "Timestamp": "Saturday, 31 December 2016 - 11:03",
       "Headline": "ත්‍රස්ත ප්‍රහාරයක් ගැන ඉන්දියාවට ඊශ්‍රායලය අනතුරු අගවයි",
       "News Content": "නව අවුරුදු උදාවේ දි ඉන්දියාවේ ත්‍රස්ත ප්‍රහාරයක් ක්‍රියාත්මක විය හැකි බවට ඊශ්‍රායලය අනතුරු අගවනවා.\nඑරට ත්‍රස්ත මර්දන කාර්යාංශය නිවේදනයක් නිකුත් කරමින් ප්‍රකාශ කළේ විශේෂයෙන් නිරිතදිග ඉන්දියාවේ මුහුදු තීරයන් සමාජ ශාලා සහ වෙළඳපොළ ඉලක්ක කරගෙන එවැනි ප්‍රහාරයක් එල්ල විය හැකි බවයි.\nඉන්දියාව, ඊශ්‍රායල ජාතිකයන්ගේ ජනප්‍රිය සංචාරක ගමනාන්තයක් වන අතර, ගෝව ප්‍රදේශය ඒ අතුරෙන් විශේෂයි.\nමේ නිසා එවැනි ත්‍රස්ත ක්‍රියාකාරකම්වලින් ආරක්ෂා වන ලෙසට ඊශ්‍රායලය ඉන්දියාවේ සංචාරය කරන සිය රට වැසියන්ගෙන් ඉල්ලීමක් කළා.",
       "URL": "https://www.hirunews.lk/150959/ත්‍රස්ත-ප්‍රහාරයක්-ගැන-ඉන්දියාවට-ඊශ්‍රායලය-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=537"
}