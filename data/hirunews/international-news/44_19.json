{
       "Source": "hirunews",
       "Timestamp": "Friday, 17 June 2022 - 9:27",
       "Headline": "නිව් සවුත්වේල්ස්වලට අන්ධකාරයක්",
       "News Content": "ඕස්ට්‍රේලියාවේ බලශක්ති අමාත්‍යවරයා බලශක්ති අර්බුදය හමුවේ විදුලි පහන් නිවා දමන ලෙස රටේ විශාලතම නගරය වන සිඩ්නි ඇතුළත් ප්‍රාන්තයක් වන නිව් සවුත් වේල්ස්හි ජනතාවගෙන් ඉල්ලා තිබෙනවා.\nඔස්ට්‍රේලියානු රජය පවසන්නේ, සෑම සවසක ම පැය දෙකක් විදුලිය භාවිතා නො කිරීම යහපත් ප්‍රතිචාරයක් වන බව යි.\nකෙසේ වෙතත්, විදුලිය විසන්ධි වීම වළක්වා ගත හැකි බවට තමාට විශ්වාසයක් ඇති බවත් එ‍රට බලශක්ති අමාත්‍යවරයා පවසනවා.\nමිල ඉහළ යාමක් හේතුවෙන් ඕස්ට්‍රේලියාවේ ප්‍රධාන තොග විදුලි වෙළෙඳපොළ අත්හිටුවීමට ද පසුගිය දිනවල සිදු වුණා.\nඑ‍රට බලශක්ති අමාත්‍යවරයා නිව් සවුත් වේල්ස් හි වෙසෙන ජනතාවගෙන් ඉල්ලා සිටින්නේ, හැකිතාක් බලය ඉතිරි කර ගන්නා ලෙස යි.",
       "URL": "https://www.hirunews.lk/307361/නිව්-සවුත්වේල්ස්වලට-අන්ධකාරයක්",
       "Category": "International News",
       "Parent URL": "https://www.hirunews.lk/international-news.php?pageID=44"
}