{
       "Source": "hirunews",
       "Timestamp": "Sunday, 26 July 2015 - 17:09",
       "Headline": "නයිජීරියාවේ මරාගෙන මැරෙන බෝම්බ පිපිරීමකින් 15ක් මරුට",
       "News Content": "උතුරු නයිජීරියාවේ අද සිදුවූ මරාගෙන මැරෙන බෝම්බ පිපිරීමකින් පුද්ගලයින් 15 දෙනෙකු ජීවිතක්ෂයට පත්වී තිබෙනවා. විදෙස් වාර්තා සදහන් කළේ පිපිරීමෙන් 50කට වැඩි පිරිසක් බරපතල තුවාල ලබා රෝහල්ගත කර ඇති බවයි. වෙළඳපළක් ඉලක්ක කර ගනිමින් මෙම බෝම්බ පිපිරීම සිදුකර තිබෙනවා. පසුගිය දින කිහිපය තුළ ද නයිජීරියාවේ බෝම්බ පිපිරීම් මාලාවක් සිදුවූ අතර එහි වගකීම එරට ක්‍රියාත්මක බොකෝ හරාම් ත්‍රස්තවාදීන් භාරගෙන ඇති බවයි විදෙස් වාර්තා වැඩිදුරටත් සදහන් කළේ.",
       "URL": "https://www.hirunews.lk/113855/නයිජීරියාවේ-මරාගෙන-මැරෙන-බෝම්බ-පිපිරීමකින්-15ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=716"
}