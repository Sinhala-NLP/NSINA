{
       "Source": "hirunews",
       "Timestamp": "Saturday, 30 September 2017 - 11:25",
       "Headline": "ඇමරිකානු ජනපති ට්‍රම්ප් නොවැම්බරයේ ආසියානු චාරිකාවකට සැරසේ",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ලබන නොවැම්බර් මාසයේ කලාපීය සමුළුවලට සහභාගිවීම සඳහා ආසියාකරයේ සංචාරයක නිරතවීමට සැලසුම් කරනවා.\nධවල මන්දිරය නිවේදනය කළේ දින 11ක මෙම ආසියානු චාරිකාවේදී ජනපති ට්‍රම්ප් ජපානය, දකුණු කොරියාව, වියට්නාමය සහ පිලිපීනයට මෙන්ම පැසිෆික් සාගරයේ පිහිටි ඇමරිකානු දිවයිනක් වන හවායි වෙත ද පැමිණෙන බවයි.\nමෙම සංචාරයේදී උතුරු කොරියාවෙන් එල්ල වන තර්ජනයට එරෙහිව ජාත්‍යන්තර ප්‍රතිචාරයක් සඳහා සහයෝගීතාව ගොඩනැගීමට ජනපති ට්‍රම්ප් කටයුතු කරනු ඇතැයි ධවල මන්දිරය වැඩිදුරටත් සඳහන් කළා.",
       "URL": "https://www.hirunews.lk/172217/ඇමරිකානු-ජනපති-ට්‍රම්ප්-නොවැම්බරයේ-ආසියානු-චාරිකාවකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=434"
}