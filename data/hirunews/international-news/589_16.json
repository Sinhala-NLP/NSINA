{
       "Source": "hirunews",
       "Timestamp": "Monday, 05 September 2016 - 16:05",
       "Headline": "යෝධ පැන්ඩා රතු ලැයිස්තුවෙන් ඉවතට",
       "News Content": "චීනයේ වනාන්තර ආශ්‍රිතව වාසය කරන යෝධ පැන්ඩා ලොව වඳ වී යන සත්ත්ව විශේෂ ඇතුළත් ජාත්‍යන්තර රතු ලැයිස්තුවෙන් ඉවත් කර තිබෙනවා.\nඒ, පසුගිය දශක දෙක තුළ ක්‍රියාත්මක කළ සංරක්ෂණ පියවර හේතුවෙන්.\nයෝධ පැන්ඩා ගහණය 2000 ඉක්මවා ඉහළ යාම නිසයි.\nකෙසේ නමුත්, පැන්ඩා සත්ත්වයන්ගේ ආහාරය වන උණ බම්බු වනාන්තර සීග්‍රයෙන් විනාශ වන නිසා පැන්ඩා, නැවතත් වඳ වී යන සත්ත්ව විශේෂ අතරට නම් කිරීමට සිදුවිය හැකි බවයි පරිසරවේදීන් පෙන්වා දෙන්නේ.\nමේ අතර, මිනිසාට සමීපතම සත්ත්ව විශේෂයක් වන නැගෙනහිර ගෝරිල්ලන් ජාත්‍යන්තර රතු ලැයිස්තුවට ඇතුළත් කිරීමටයි පියවර ගෙන ඇත්තේ.\nවානර වර්ගයට අයත් විශාලතම සත්ත්ව විශේෂය වන නැගෙනහිර ගෝරිල්ලන්ගේ ලොව පුරා ගහණය මේ වන විට 5000කට අඩු බවයි හෙළි වී ඇත්තේ.",
       "URL": "https://www.hirunews.lk/142294/යෝධ-පැන්ඩා-රතු-ලැයිස්තුවෙන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=589"
}