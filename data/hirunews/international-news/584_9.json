{
       "Source": "hirunews",
       "Timestamp": "Sunday, 18 September 2016 - 8:14",
       "Headline": "නිව්යෝක් පිපිරීමේ තුවාලකරුවන් සංඛ්‍යාව ඉහළට",
       "News Content": "ඇමරිකාවේ නිව්යෝක් නුවරට ආසන්න මැන්හැට්න් ප්‍රදේශයේ සිදුවූ බෝම්බ පිපිරීමෙන් තුවාල ලැබූ සංඛ්‍යාව 29 දක්වා ඉහළ ගොස් තිබෙනවා.\nඉන් එක් අයෙකුගේ තත්ත්වය බරපතල බවයි විදෙස් වාර්තා ප්‍රකාශ කළේ.\nපිපිරීමෙන් පසු ප්‍රදේශයේ ආරක්ෂාව තරකර ඇති අතර විශේෂ සෝදිසි මෙහෙයුම්ද ක්‍රියාත්මක කර ඇති බව සඳහන්.\nඇමරිකාවේ නිව්යෝක් නුවරට ආසන්න මැන්හැට්න් ප්‍රදේශයේ සිදුවූ පිපිරීමකින් 25 දෙනෙකු තුවාල ලබා ඇතැයි විදෙස් වාර්තා ප්‍රකාශ කරනවා.\nපිපිරීම පිළිබඳව වැඩිදුර තොරතුරු මෙතෙක් ප්‍රකාශයට පත්වී නැහැ.\nතුවාලකරුවන්ගේ තත්ත්වය බරපතල නොවන බවයි ඇතැම් වාර්තාවල දැක්වුණේ.\nපිපිරීම සිදුව ඇති ප්‍රදේශයේ ආපන ශාලා රැසක් ද පිහිටා ඇතැයි සඳහන්.\nජනාධිපති ධුර අපේක්ෂක ඩොනල්ඩ් ට්‍රම්ප් ප්‍රචාරක රැළියකදී සඳහන් කර ඇත්තේ මෙය බෝම්බ පිපිරීමක් වන්නට ඇති බවයි.\nඅමරිකාවේ ජනාධිපතිවරණ ඡන්ද විමසීම ද නොවැම්බර් මස 8 වනදා පැවැත්වීමට නියමිතව තිබෙනවා.",
       "URL": "https://www.hirunews.lk/143223/නිව්යෝක්-පිපිරීමේ-තුවාලකරුවන්-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=584"
}