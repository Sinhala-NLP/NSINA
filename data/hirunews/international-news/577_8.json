{
       "Source": "hirunews",
       "Timestamp": "Tuesday, 04 October 2016 - 14:48",
       "Headline": "ජයලලිතාගේ සෞඛ්‍ය තත්ත්වය ප්‍රකාශ කරන්නැයි අධිකරණ නියෝගයක්",
       "News Content": "පසුගිය සැප්තැම්බර් 22 වන දා සිට චෙන්නායි නුවර රෝහලක නේවාසිකව ප්‍රතිකාර ලබන තමිල්නාඩු මහඇමතිනී ජයලලිතා ජයරාම්ගේ සෞඛ්‍ය තත්ත්වය පිළිබද යාවත්කාලීන වාර්තාවක් ඉදිරිපත් කරන්නැයි මදුරාසි මහාධිකරණය අද නියෝග කළා.\nඒ, 68 හැවිරිදි ජයලලිතාගේ සෞඛ්‍ය තත්ත්වය පිළිබද පළ වන විවිධ වාර්තා හේතුවෙන් අවිනිශ්චිතභාවයක් පවතින බවට ගොනු කළ පෙත්සමක් විභාගයට ගනිමින්.\nඒ අනුව තමිල්නාඩු ප්‍රාන්ත රජයේ නීතිඥයෙකුට හෙට දිනයේදී එවැනි වාර්තාවක් ඉදිරිපත් කරන ලෙසයි අධිකරණය නියෝග කර ඇත්තේ.",
       "URL": "https://www.hirunews.lk/144437/ජයලලිතාගේ-සෞඛ්‍ය-තත්ත්වය-ප්‍රකාශ-කරන්නැයි-අධිකරණ-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=577"
}