{
       "Source": "hirunews",
       "Timestamp": "Monday, 11 July 2022 - 13:43",
       "Headline": "බොරිස්ගෙන් හිස් වූ පක්ෂ නායකත්වයට ලිස් ට්‍රස් යෝජනා වෙයි",
       "News Content": "බ්‍රිතාන්‍ය අග්‍රාමාත්‍ය බොරිස් ජොන්සන් ඉවත්වීමෙන් හිස්වූ කන්සර්වේටිව් පක්ෂ නායකත්වය සඳහා විදේශ ඇමතිනි ලිස් ට්‍රස් ඉදිරිපත් වී තිබෙනවා.\nඇය සහ පක්ෂයේ 11 දෙනෙකු මේ සඳහා ඉදිරිපත්වී ඇති බවයි විදෙස් මාධ්‍ය වාර්තා සඳහන් කළේ.\nකන්සර්වේටිව් පක්ෂ නායකත්වයට පත්වන තැනැත්තාට බ්‍රිතාන්‍ය අග්‍රමාත්‍ය ධුරය ද හිමිවීම සාමාන්‍ය සම්ප්‍රදායයි.\nලිස් ට්‍රස්ගේ මූලික පොරොන්දුව ලෙස ඇය ඉදිරිපත් කර ඇත්තේ බදු සහන ලබාදෙන බවටයි.\nඅග්‍රාමාත්‍යවරයාගේ ක්‍රියාකලාපය පිළිබඳ විශ්වාසයක් නොමැති බව පවසමින් මුදල් අමාත්‍යවරයා ඇතුලු කිහිපදෙනෙකු මීට පෙර තනතුරුවලින් ඉවත්වුණා. ඉන් අනතුරුවයි බොරිස් ජොන්සන් නායකත්වයෙන් ඉල්ලා අස්වීම නිවේදනය කරනු ලැබුවේ.",
       "URL": "https://www.hirunews.lk/309702/බොරිස්ගෙන්-හිස්-වූ-පක්ෂ-නායකත්වයට-ලිස්-ට්‍රස්-යෝජනා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=40"
}