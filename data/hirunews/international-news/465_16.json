{
       "Source": "hirunews",
       "Timestamp": "Thursday, 29 June 2017 - 21:22",
       "Headline": "සමාජ ජාලවලින් ප්‍රසිද්ධ වෙන්න ගිය තරුණියට වටිනා දෙයක් අහිමි වෙයි",
       "News Content": "සමාජ ජාල වෙබ් අඩවි ඔස්සේ ප්‍රසිද්ධියට පත්වීමේ අරමුණින් 19 හැවිරිදි කාන්තාවක් සිදුකළ වෙඩි තැබීමක් වැරදීමෙන් ඇගේ පෙම්වතා ජීවිතක්ෂයට පත් වූ පුවතක් ඇමරිකාවේ මිනසෝටා ප්‍රාන්තයෙන් වාර්තාවනවා.\nඅදාළ කාන්තාව පෙම්වතාගේ පපු ප්‍රදේශය ඉදිරියෙන් පොතක් තබා වෙඩි තැබීම සිදු කර තිබෙන්නේ එහිදී වෙඩි නොවදින බවට ඔප්පු කිරීමේ අරමුණින්.\nවෙඩි ප්‍රහාරයෙන් මියගොස් ඇත්තේ 22 හැවිරිදි තරුණයෙක්.\nවෙඩි තැබු 19 හැවිරිදි තරුණිය ගැබිණියක් බවටයි හෙළිවී ඇත්තේ.\nමෙම ඝාතනය සම්බන්ධයෙන් සැකකාර තරුණියට වසර 10 ක සිර දඩුවමක් හෝ අමරිකා ඩොලර් විසිදහසක දඩයක් නියම විය හැකි අතර බොහෝ දුරට එම දඩුවම් දෙකටම යටත්වීමට ද සිදුවනු ඇතැයි විදෙස් පුවත් සේවා සඳහන් කළා.",
       "URL": "https://www.hirunews.lk/164726/සමාජ-ජාලවලින්-ප්‍රසිද්ධ-වෙන්න-ගිය-තරුණියට-වටිනා-දෙයක්-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=465"
}