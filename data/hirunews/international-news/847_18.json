{
       "Source": "hirunews",
       "Timestamp": "Wednesday, 17 April 2013 - 9:38",
       "Headline": "ඇමරිකානු හෙලිකොප්ටරයක් දකුණු කොරියාවේ දී කඩා වැටේ.",
       "News Content": "දකුණු කොරියාව සමග ඒකාබද්ධ යුද හමුදා අභ්‍යාසයකට සහභාගි වූ  ඇමරිකානු මැරීන් හෙලිකොප්ටරයක් උතුරු කොරියානු දේශසීමා ප්‍රදේශයේ දී ඊයේ  (16) හදිසියේ කඩා වැටී තිබෙනවා. කෙසේ නමුත් සුපර් ස්ටැලියන් වර්ගයේ මෙම  හෙලිකොප්ටරයේ සිටි මැරීන් භටයන් 21 දෙනාගෙන් කිසිවෙකුගේ ජීවිත හානි සිදුව  නැහැ. ඔවුන් දකුණු කොරියාවේ යොන්සන් ප්‍රදේශයේ පිහිටි ඇමරිකානු හමුදා  කඳවුරේ රෝහල වෙත ප්‍රතිකාර සඳහා ඇතුළත් කරනු ලැබුවා. ඔවුන් අතරින් 15  දෙනෙකු ප්‍රතිකාර ලබා පිටව ගොස් ඇති අතර අනෙක් 6 දෙනාගේ තත්ත්වය බරපතල  නොවන බවයි වාර්තා වන්නේ.",
       "URL": "https://www.hirunews.lk/57294/ඇමරිකානු-හෙලිකොප්ටරයක්-දකුණු-කොරියාවේ-දී-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=847"
}