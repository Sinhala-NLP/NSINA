{
       "Source": "hirunews",
       "Timestamp": "Thursday, 12 February 2015 - 13:24",
       "Headline": "මහ ඇමති ප්‍රභූ ආරක්ෂාව ප්‍රතික්ෂේප කරයි",
       "News Content": "පසුගියදා පැවති දිල්ලි ප්‍රාන්ත මැතිවරණයෙන් නැවතත් මහ ඇමති ධුරයට පත්වූ ආම් ආද්මි පක්ෂයේ නායක අරවින්ද් කෙජ්රිවාල් තමාට හිමි ප්‍රභූ ආරක්ෂාව ප්‍රතික්ෂේප කර තිබෙනවා. කෙසේ නමුත් ජනතාව අතරට යනවිට අපහසුතාවක් නොවන පරිද්දෙන් පොලිස් නිලධාරීන් කිහිපදෙනෙකු පමණක් ඔහු කැටුව යනු ඇති. කෙජ්රිවාල් බලයට පැමිණියේ දූෂණය පිටු දැකීම සහ ප්‍රභූ සංස්කෘතිය අවසන් කිරීම තේමා කරගනිමින්. කෙසේ නමුත් දිල්ලි මහ ඇමතිවරයා අද නවදිල්ලියේදී අග්‍රාමාත්‍ය නරේන්ද්‍ර මෝදි හමුවී සාකච්ඡාවක නිරතවුණා. සෙනසුරාදා පැවැත්වෙන මහ ඇමති ධුරයේ දිවුරුම්දීමේ උළෙල සඳහාද කෙජ්රිවාල්, අගමැති මෝදිට ඇරයුම් කර තිබෙනවා.",
       "URL": "https://www.hirunews.lk/103255/මහ-ඇමති-ප්‍රභූ-ආරක්ෂාව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=759"
}