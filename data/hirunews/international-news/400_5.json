{
       "Source": "hirunews",
       "Timestamp": "Sunday, 28 January 2018 - 10:18",
       "Headline": "මහාරාෂ්ඨ ප්‍රාන්තයේ සිනමාහලකට පෙට්‍රල් බෝම්බ ප්‍රහාරයක්",
       "News Content": "13 වන සියවසේ ඉන්දීය සුල්තාන්වරයෙකු සහ හින්දු රැජිනක අතර වෘතාන්තයක් පදනම් කරගත් පද්මාවත් චිත්‍රපටය ප්‍රදර්ශනය කළ ඉන්දීය මහාරාෂ්ඨ ප්‍රාන්තයේ සිනමහා හලක් වෙත පෙට්‍රල් බෝම්බ ප්‍රහාරයක් එල්ලවී තිබෙනවා.\nඊයේ රාත්‍රියේ එල්ලවූ මෙම ප්‍රහාරයෙන් කිසිවෙකු තුවාල ලබා නොමැති බවයි ඉන්දීය මාධ්‍ය සඳහන් කළේ.\nදිගු පමාවකින් අනතුරුව පසුගිය ජනවාරි 25 වනදා සිට ප්‍රදර්ශනය කෙරුණු පද්මාවත් චිත්‍රපටයට හින්දු ජාතිකවාදී කණ්ඩායම්වලින් තවදුරටත් විරෝධය පළ වනවා.\nමේ නිසා ඇතිවූ ගැටුම් සම්බන්ධයෙන් පුද්ගලයන් 42 කුද අත්අඩංගුවට ගැනුනා.\nවිරෝධතාකරුවන් කියා සිටින්නේ සිනමා පටය මගින් ඉතිහාසය විකෘති කර ඇති බවයි.",
       "URL": "https://www.hirunews.lk/182237/මහාරාෂ්ඨ-ප්‍රාන්තයේ-සිනමාහලකට-පෙට්‍රල්-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=400"
}