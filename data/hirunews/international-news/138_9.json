{
       "Source": "hirunews",
       "Timestamp": "Saturday, 30 January 2021 - 13:30",
       "Headline": "ඇමෙරිකාව මුව ආවරණ භාවිත නීති දැඩි කරයි",
       "News Content": "සියලු ආකාරයේ පොදු ප්‍රවාහන කටයුතු වලදී මුව ආවරණ පැළදීම අනිවාර්ය කරමින් සී.ඩී.සී. හෙවත් ඇමෙරිකානු රෝග පාලන හා වැළැක්වීමේ මධ්‍යස්ථානය නියෝගයක් නිකුත් කර තිබෙනවා.\nඑය සඳුදා ඇමෙරිකානු වේලාවෙන් මධ්‍යහ්න 12 සිට ක්‍රියාත්මක වන අතර සියලුම ගුවන් යානා, නෞකා දුම්රිය, උමං මාර්ග, බස් රථ, කුලී රථ මෙන්ම කණ්ඩායම් වශයෙන් වාහන වල ගමන් ගන්නා අය සඳහා ද බලපවත්වනු ඇති.\nමුව ආවරණ පැළඳීම අනිවාර්ය කිරීම සඳහා අවශ්‍ය පියවර ගන්නා ලෙස නව ජනාධිපති ජෝ බයිඩ්න් පසුගිය 21 වනදා රජයේ නියෝජිත ආයතන වෙත දැනුම්දීමක් කළා.\nඇමෙරිකාවේ දෛනික කොරෝනා ආසාදිතයින් සංඛ්‍යාව එක්ලක්ෂ 50,000 ඉක්මවන අතර මරණ සංඛ්‍යාව ද 3500 කට අධිකයි.\nමේ වනවිට ඇමෙරිකාවේ කොරෝනා ආසාදිතයින් සංඛ්‍යාව දෙකෝටි හැටපන් ලක්ෂය ඉක්මවා ඇති අතර, මරණ සංඛ්‍යාව හාරලක්ෂ 47,459ක්.",
       "URL": "https://www.hirunews.lk/261142/ඇමෙරිකාව-මුව-ආවරණ-භාවිත-නීති-දැඩි-කරයි",
       "Category": "International News",
       "Parent URL": "https://www.hirunews.lk/international-news.php?pageID=138"
}