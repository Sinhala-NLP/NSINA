{
       "Source": "hirunews",
       "Timestamp": "Tuesday, 10 January 2017 - 14:35",
       "Headline": "ඉරානයේ හිටපු ජනපති රෆන්ජානිගේ අවමංගල්‍යය අද",
       "News Content": "ඉරානයේ හිටපු ජනාධිපති අක්බාර් හෂෙමි රෆන්ජානිගේ අවසන් කටයුතු පැවැත්වෙන අද දිනයේ ටෙහෙරාන් අගනුවරට ලක්ෂ සංඛ්‍යාත ජනතාව එක්රැස්වී සිටිනවා.\n1989 වසරේ සිට 1997 දක්වා ඉරානයේ ජනාධිපති ධුරය හෙඹවූ රෆන්ජානි වයස අවුරුදු 82ක්ව සිටියදී පසුගිය ඉරිදා අභාවප්‍රාප්ත වුණා.\nඔහු වෙනුවෙන් ඉරානය ඊයේ සිට තුන් දින ශෝක කාලයක් ප්‍රකාශයට පත් කළා.\nමධ්‍යස්ථ මතධාරියෙකු වන හිටපු ජනාධිපති රෆන්ජානිගේ අවමංගල්‍යය සඳහා දැඩි මතධාරී දේශපාලනඥයන් ද සහභාගි වනු ඇතැයි අපේක්ෂිතයි.\nහිටපු ජනාධිපතිවරයාගේ දේහය ඉරාන විප්ලවයේ නායක අයතුල්ලා කොමේනිගේ සුසානය ආසන්නයේ මිහිදන් කෙරෙනු ඇති.",
       "URL": "https://www.hirunews.lk/151739/ඉරානයේ-හිටපු-ජනපති-රෆන්ජානිගේ-අවමංගල්‍යය-අද",
       "Category": "International News",
       "Parent URL": "https://www.hirunews.lk/international-news.php?pageID=532"
}