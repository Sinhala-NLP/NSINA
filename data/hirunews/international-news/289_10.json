{
       "Source": "hirunews",
       "Timestamp": "Sunday, 17 February 2019 - 13:55",
       "Headline": "ජනපති ට්‍රම්ප්ට නොබෙල් සාම ත්‍යාගය පිරිනමන්නැයි ඉල්ලීමක්",
       "News Content": "උතුරු කොරියානු නායක කිම් ජොං අන් හමුවී න්‍යෂ්ටික අවිහරණය පිළිබඳ සාකච්ඡා ආරම්භ කිරීම සම්බන්ධයෙන් ඇමරිකානු ජනාධිපති ඩොනල්ඩ් ට්‍රම්ප්ට නොබෙල් සාම ත්‍යාගය පිරිනමන්නැයි ඉල්ලීමක් ඉදිරිපත් වී තිබෙනවා.\nනොබෙල් පදනම වෙත එම ඉල්ලීම ඉදිරිපත්  කර ඇත්තේ ජපාන අග්‍රාමාත්‍ය ෂින්සෝ අබේ විසින්.\nනොබෙල් සාම ත්‍යාගයට තමා නම් කොට ජපාන අගමැති අබේ යොමු කළ පිටු 5ක නම් කිරීමේ ලිපියේ පිටපතක් තමා වෙත ලැබුණු බව ජනපති ට්‍රම්ප් ධවල මන්දිර මාධ්‍ය හමුවේදී ප්‍රකාශ කළා.\nජපාන - අසාහි පුවත්පත වාර්තා කළ පරිදි අගමැති ෂින්සෝ අබේ එම ලිපිය ඉදිරිපත් කර ඇත්තේ ඇමරිකානු බලධාරීන්ගේ ඉල්ලීම මතයි.\nකෙසේ නමුත්, මේ සම්බන්ධයෙන් ජපාන විදේශ කටයුතු අමාත්‍යාංශය නිළ ප්‍රකාශයක් සිදුකර නැහැ.",
       "URL": "https://www.hirunews.lk/210590/ජනපති-ට්‍රම්ප්ට-නොබෙල්-සාම-ත්‍යාගය-පිරිනමන්නැයි-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=289"
}