{
       "Source": "hirunews",
       "Timestamp": "Sunday, 26 February 2017 - 18:55",
       "Headline": "තරුණියක් අවුරුදු 30 වනවිට රටවල් 100 ක සංචාරයක් (ඡායාරූප)",
       "News Content": "තරුණියක් තම 30වන උපන්දිනය සමරන අවස්ථාවේදී ලෝකයේ රටවල් 100 ක් ඇතුළුව මහද්වීප 5ක සංචාරය කළ පුවතක් වාර්තාවනවා.\nමෙලෙස සංචාරයේ යෙදී ඇත්තේ ඇමෙරිකා එක්සත් ජනපදයෙහි ඉන්ඩියානා ප්‍රාන්තයේ ජීවත්වන Melissa Roy නම් තරුණියක්.\nමේ සඳහා Instagram travel celebrities සහ branded wanderlust ආයතනය විසින් ඇයට අනුග්‍රහයද ලබා දී තිබෙන බවයි පැවසෙන්නේ.\nවයස අවුරුදු 29 වනවිට රටවල් 66 ක සංචාරය කර ඇති ඇය, මීට පෙර පවසා තිබුනේ තවත් අවුරුද්දක් තුළ රටවල් 34 කට ගොස් රටවල් 100 ක සංචාරය කිරීමට තිබූ ඉලක්කයක් අනුව මෙම සංචාරය සිදු කළ බවයි.\nමේ වසරේදී ඇය රටවල් 109 ක සංචාරය කර ඇති බව විදෙස් මාධ්‍ය සඳහන් කරනවා.",
       "URL": "https://www.hirunews.lk/155518/තරුණියක්-අවුරුදු-30-වනවිට-රටවල්-100-ක-සංචාරයක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=512"
}