{
       "Source": "hirunews",
       "Timestamp": "Saturday, 05 November 2016 - 8:41",
       "Headline": "ඉන්දුනීසියාවේ නැවතත් චීන විරෝධී රැල්ලක්",
       "News Content": "ඉන්දුනියාවේ ජාකර්තා නුවර ඊයේ පැවැති දැවැන්ත විරෝධතා උද්ඝෝෂණයක් පාලනය කිරීමට එරට පොලීසිය කඳුළු ගෑස් සහ ජල ප්‍රහාරයක් එල්ල කළා.\nඔවුන් විරෝධය පළ කළේ චීන සම්භවයක් සහිත ප්‍රථම ජාකර්තා ආණ්ඩුකාර වසුකි පුර්ණමාට එරෙහිවයි.\nඔහු ඉස්ලාම් දහමට සහ කුරානයට අපහාස කළ බවට විරෝධතාකරුවන් හඬ නැගුවා.\nඊයේ පැවැති විරෝධතාවට 50,000කට අධික පිරිසක් සහභාගි වී ඇති බවයි විදෙස් වාර්තා සදහන් කළේ.\nමුස්ලිම් බහුතරයක් වෙසෙන ඉන්දුනීසියාවේ 1998 වසරේදී ද චීන විරෝධී රැල්ලක් පැන නැගුණු අතර එහිදී චීන ජාතිකයන්ගේ ව්‍යාපාර සහ නිවාස ගිනිබත් කෙරුණා.",
       "URL": "https://www.hirunews.lk/146871/ඉන්දුනීසියාවේ-නැවතත්-චීන-විරෝධී-රැල්ලක්",
       "Category": "International News",
       "Parent URL": "https://www.hirunews.lk/international-news.php?pageID=563"
}