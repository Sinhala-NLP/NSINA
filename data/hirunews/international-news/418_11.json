{
       "Source": "hirunews",
       "Timestamp": "Monday, 27 November 2017 - 8:55",
       "Headline": "සාගතයෙන් පෙළෙන යේමන වැසියන්ට ජගත් සංවිධානයෙන් ආධාර",
       "News Content": "සාගතයෙන් පෙළෙන යේමන වැසියන්ට ජගත් සංවිධානයේ ආධාර රැගත් පළමු නෞකාව සානා අගනුවර ප්‍රධාන වරාය වෙත මේ වනවිට සේන්දු වී තිබෙනවා.\nයේමනයේ - හවුති කැරලිකරුවන් රියාද් නුවර වෙත එල්ල කළ මිසයිල ප්‍රහාරයකින් පසු සෞදි අරාබිය යේමනය සමඟ ගුවනින්, ගොඩබිමින් සහ මුහුදින් පවතින මාර්ග සියල්ල වසා දැමුවා.\nකෙසේ වෙතත් ආහාර සහ අත්‍යාවශ්‍ය ද්‍රව්‍ය නොමැතිවීම හේතුවෙන් සාගින්නෙන් පෙලෙන යේමන වැසියන්ට ගුවනින් ආධාර ලබාදීම ආරම්භ කරනු ලැබුවේ පසුගිය සෙනසුරාදායි.",
       "URL": "https://www.hirunews.lk/177009/සාගතයෙන්-පෙළෙන-යේමන-වැසියන්ට-ජගත්-සංවිධානයෙන්-ආධාර",
       "Category": "International News",
       "Parent URL": "https://www.hirunews.lk/international-news.php?pageID=418"
}