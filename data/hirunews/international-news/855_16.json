{
       "Source": "hirunews",
       "Timestamp": "Sunday, 17 March 2013 - 13:34",
       "Headline": "පාකිස්ථාන ආණ්ඩුව විසුරුවයි.",
       "News Content": "නව මහ මැතිවරණය අධීක්ෂණය කරන අන්තර්වාර රජයකට ඉඩ සළසමින් පාකිස්ථාන ආණ්ඩුව ඊයේ මැදියම් රැයේදී විසුරුවා හරිනු ලැබුවා. පාකිස්ථාන පාර්ලිමේන්තුවේ අවසන් සැසිවාරය පසුගිය බ්‍රහස්පතින්දා පැවති අතර නිදහසින් පසු එරට පූර්ණ නිල කාලයේ රැඳී සිටි පළමු ප්‍රජාතන්ත්‍රවාදී රජය මෙයයි. අගමැති රාජ ෆර්වේස් අෂ්රෆ් ප්‍රකාශ කළේ එය පකිස්ථාන ප්‍රජාතන්ත්‍රවාදි ජයග්‍රහණයක් බවයි. 1948 වසරේ නිදහස ලැබූ පාකිස්ථානයේ ආණ්ඩු බලය තුන් වතාවක්ම හමුදා කුමන්ත්‍රණවලින් වෙනස් කෙරුණ අතර, නිදහසේ ඉතිහාසයෙන් අඩකට වැඩි කාලයක් පාකිස්ථානය පාලනය කළේ හමුදාව විසින්.  පාකිස්ථානයේ දැන් අන්තර්වාර රජයක් පිහිටුවා ඇති අතර මීළඟ මහ මැතිවරණය ලබන මැයි මාසයේදී පැවැත්වෙනු ඇතැයි අපේක්ෂා කෙරෙනවා.",
       "URL": "https://www.hirunews.lk/55396/පාකිස්ථාන-ආණ්ඩුව-විසුරුවයි",
       "Category": "International News",
       "Parent URL": "https://www.hirunews.lk/international-news.php?pageID=855"
}