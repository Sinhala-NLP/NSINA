{
       "Source": "hirunews",
       "Timestamp": "Monday, 02 November 2020 - 21:26",
       "Headline": "ඇමරිකානු ජනාධිපතිවරණයේ මැතිවරණ සමීක්ෂණවලින් ජෝ බයිඩ්න් පෙරමුණේ",
       "News Content": "ඇමරිකානු ජනාධිපතිවරණයට දිනක් ඉතිරිව තිබියදී සිදුකළ පූර්ව මැතිවරණ මත විමසුම්වලට අනුව ඩිමොක්‍රටික් පක්ෂ අපේක්ෂක ජෝ බයිඩ්න්, ජනාධිපති ඩොනල්ඩ් ට්‍රම්ප්ට වඩා සියයට 9 කින් ඉදිරියෙන් පසුවන බව  විදෙස් මාධ්‍ය වාර්තා කරනවා.\nමත විමසුම්වලට අනුව ෆ්ලොරිඩා, ඇරිසෝනා, ජෝර්ජියා, මිචිගන්, මිනිසෝටා, නෙවාඩා, නිව් හැම්ප්ෂයර්, දකුණු කැරොලයිනා, පෙන්සිල්වේනියා, වර්ජිනියා සහ විස්කොන්සින් යන ප්‍රාන්තවල ඉදිරියෙන් පසුවන්නේ ජෝ බයිඩ්න්.\nඅයෝවා, ඔහියෝ සහ ටෙක්සාස් ප්‍රාන්තවල රිපබ්ලිකන් අපේක්ෂක ජනාධිපති ඩොනල්ඩ් ට්‍රම්ප් ඉදිරියෙන් පසුවන බව මත විමසුම උපුටා දක්වමින් විදෙස් මාධ්‍ය වාර්තා කළා.",
       "URL": "https://www.hirunews.lk/253879/ඇමරිකානු-ජනාධිපතිවරණයේ-මැතිවරණ-සමීක්ෂණවලින්-ජෝ-බයිඩ්න්-පෙරමුණේ",
       "Category": "International News",
       "Parent URL": "https://www.hirunews.lk/international-news.php?pageID=155"
}