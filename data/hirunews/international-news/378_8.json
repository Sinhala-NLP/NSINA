{
       "Source": "hirunews",
       "Timestamp": "Sunday, 08 April 2018 - 10:20",
       "Headline": "නේපාලයට දුම්රිය මාර්ගයක් තැනීමට ඉන්දියාවෙන් එකඟත්වයක්",
       "News Content": "ඉන්දියාවේ සිට නේපාලයේ කත්මන්ඩු නුවර දක්වා දුම්රිය මාර්ගයක් තැනීමට ඉන්දියාව එකඟවූ බව එරට මාධ්‍ය වාර්තා කළා.\nඉන්දියාවේ සංචාරයක නිරතවන නේපාල අග්‍රාමාත්‍ය කේ.පී. ෂර්මා ඔලි සමඟ පැවති සාකච්ඡාවලදී ඉන්දීය අග්‍රාමාත්‍ය නරේන්ද්‍ර මෝදි ඒ සඳහා ප්‍රතිඥාවක් ලබාදී ඇති බව සඳහන්.\nචීනයද මේ වනවිට නේපාලය වෙත දුම්රිය මාර්ගයක් තැනීමට පියවර ගනිමින් සිටිනවා.\nටිබෙටයේ සිට කත්මන්ඩු නුවරට එම දුම්රිය මාර්ගය තැනීමට අදහස් කෙරෙන්නේ නේපාලයේ වෙළඳ කටයුතු ඉන්දියාව මත රඳා පැවතීම වැළැක්වීමටයි.\nඉන්දියාව ද මෙලෙස දුම්රිය මාර්ගයක් තැනීමට උනන්දුවක් දක්වන්නේ චීනයේ බලපෑම කලාපය පුරා පැතිරීම නිසා බව ඉන්දීය මාධ්‍ය වැඩිදුරටත් අනාවරණ කළා.",
       "URL": "https://www.hirunews.lk/187900/නේපාලයට-දුම්රිය-මාර්ගයක්-තැනීමට-ඉන්දියාවෙන්-එකඟත්වයක්",
       "Category": "International News",
       "Parent URL": "https://www.hirunews.lk/international-news.php?pageID=378"
}