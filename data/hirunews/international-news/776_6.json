{
       "Source": "hirunews",
       "Timestamp": "Saturday, 21 December 2013 - 9:01",
       "Headline": "ඉන්දීය නියෝජ්‍ය කොන්සල් ජනරාල්වරිය දේශපාලන වේදිකාවකට.",
       "News Content": "ඇමරිකාවේ නිව්යෝක් නුවර ඉන්දීය නියෝජ්‍ය කොන්සල් ජනරාල්වරිය වූ දිව්‍යානි කොබ්රගඬේ අත්අඩංගුවට ගැනීම සම්බන්ධයෙන් ඉන්දීය දේශපාලන වේදිකාවේ ද කතාබහට ලක් වනවා. නියෝජ්‍ය කොන්සල් ජනරාල්වරිය, ඇමරිකානු ආරක්ෂක අංශ මගින් පසුගියදා අත්අඩංගුවට ගනු ලැබුවේ ඇය විසින් සේවයේ යෙදවූ ඉන්දියානුවෙකුට ඇමරිකාවේ වීසා බලපත් ලබාගැනීම සඳහා ව්‍යාජ ලිපි ලේඛණ ඉදිරිපත් කිරීම හේතුවෙන්. මේ වන විට ඉදිරි මහමැතිවරණය ඉලක්ක කරගෙන පැවැත්වෙන කොංග්‍රස් සහ භාරතීය ජනතා පක්ෂයේ මැතිවරණ වේදිකාවේ මේ සම්බන්ධයෙන් උණුසුම් වාද විවාද පැවැත්වෙන බවයි වාර්තා වන්නේ. ඉන්දීය විදේශ ප්‍රතිපත්තිය සම්බන්ධයෙන් මත ප්‍රකාශ කිරීමේදී දිව්‍යානි කොබ්රගඬේ ප්‍රධාන මාතෘකාවක් වී තිබෙනවා.",
       "URL": "https://www.hirunews.lk/73837/ඉන්දීය-නියෝජ්‍ය-කොන්සල්-ජනරාල්වරිය-දේශපාලන-වේදිකාවකට",
       "Category": "International News",
       "Parent URL": "https://www.hirunews.lk/international-news.php?pageID=776"
}