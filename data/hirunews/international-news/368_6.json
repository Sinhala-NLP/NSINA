{
       "Source": "hirunews",
       "Timestamp": "Saturday, 12 May 2018 - 7:58",
       "Headline": "කර්ණාටක ප්‍රාන්ත මැතිවරණය අදයි",
       "News Content": "දකුණු ඉන්දියාවේ කර්ණාටක ප්‍රාන්තයේ මැතිවරණය අද පැවැත්වෙන අතර, ඒ පිළිබදව සියල්ලන්ගේ විශේෂ අවධානය යොමු වී තිබෙනවා.\nනරේන්ද්‍ර මෝදිගේ පාලක භාරතීය ජනතා පක්ෂය සහ රාහුල් ගාන්ධිගේ නායකත්වයෙන් යුත් කොංග්‍රස් පක්ෂය අතර කර්ණාටක ප්‍රාන්තයේ බලය සඳහා පවතින්නේ තියුණු තරඟයක්.\nඑමෙන්ම මෙම මැතිවරණය ලබන වසරේ පැවැත්වෙන ඉන්දීය මහමැතිවරණයට පෙර හුරුවක් ලෙසයි සැලකෙන්නේ.\nඉන්දියාවේ තොරතුරු තාක්ෂණ කර්මාන්තයේ කේන්ද්‍රස්ථානය වූ කර්ණාටක ප්‍රාන්තයේ ජනගහනය මිලියන 64 ඉක්ම වන අතර, ඡන්දදායකයන්ගේ සංඛ්‍යාව මිලියන 49ක්.\nකර්ණාටක ප්‍රාන්ත මැතිවරණයේ ප්‍රතිඵලය මැයි 15 වන දා ප්‍රකාශයට පත්කිරීමට නියමිතයි.",
       "URL": "https://www.hirunews.lk/190550/කර්ණාටක-ප්‍රාන්ත-මැතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=368"
}