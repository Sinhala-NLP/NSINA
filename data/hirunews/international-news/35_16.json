{
       "Source": "hirunews",
       "Timestamp": "Saturday, 20 August 2022 - 13:14",
       "Headline": "සෝමාලියාවේ ප්‍රහාරයකින් 12 දෙනෙකු මරුට",
       "News Content": "සෝමාලියාවේ මොගඩිෂූ අගනුවර හෝටලයකට එල්ල වූ ප්‍රහාරයකින් පුද්ගලයින් 12 දෙනෙකු ජීවිතක්ෂයට පත්වී තිබෙනවා.\nවිදෙස් මාධ්‍ය සඳහන් කළේ ඊයේ (19) පස්වරුවේ වෙඩි තැබීම් සහ පිපිරීම් දෙකක් එම ප්‍රදේශයෙන් වාර්තා වූ බවයි.\nමෝටර් රථ දෙකක් හෝටලයේ ප්‍රධාන පිවිසුම් දොරටුවේ සහ ඒ ආසන්නයේ තිබූ මාර්ග බාධකයක ගැටීමට සළස්වා මෙම බෝම්බ පුපුරුවා ඇති බවයි විදෙස් මාධ්‍ය වාර්තා කළේ.\nඑහිදී අවට සිටි පුද්ගලයින් 12 දෙනෙකු ජීවිතක්ෂයට පත්වූ අතර, ප්‍රහාරයේ වගකීම අල්කයිඩා සංවිධානයට සම්බන්ධ අල් ෂබාබ් සංවිධානය විසින් මේ වනවිට භාරගෙන තිබෙනවා.",
       "URL": "https://www.hirunews.lk/313274/සෝමාලියාවේ-ප්‍රහාරයකින්-12-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=35"
}