{
       "Source": "hirunews",
       "Timestamp": "Friday, 11 October 2013 - 10:14",
       "Headline": "ජපානයේ රෝහලක ගින්නකින් 10 ක් මියයයි.",
       "News Content": "ජපානයේ - ෆුකෝකා රෝහලක අද (11) අලූයම් කාලයේ ඇති වූ ගින්නකින් පුද්ගලයන් 10 දෙනෙකු ජීවිතක්ෂයට පත්වුණා. රෝගීන් 8 දෙනෙකු සහ කාර්ය මණ්ඩලයේ දෙදෙනෙකු සිව්මහල් රෝහල් ගොඩනැගිල්ලට ගිනි ඇවිලීමෙන් මෙලෙස මියගොස් ඇති බවයි ජපාන වාර්තා සඳහන් කළේ. ජනාකීර්ණ ප්‍රදේශයක පිහිටි මෙම රෝහල 1970 වසරේ ආරම්භ කළ එකක් වන අතර, එහි ප්‍රතිකාර ලබන බොහෝ දෙනා වයෝවෘද්ධයන්. ගින්න පැතිරීම වැළැක්වීම සඳහා ගිනි නිවන භටයන්ට දැඩි පරිශ්‍රමයක් දැරීමට සිදුවූ බව සඳහන්.",
       "URL": "https://www.hirunews.lk/69065/ජපානයේ-රෝහලක-ගින්නකින්-10-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=796"
}