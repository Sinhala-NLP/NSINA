{
       "Source": "hirunews",
       "Timestamp": "Saturday, 27 January 2018 - 9:01",
       "Headline": "පිලිපීනයට මාස 03ක ගිනි කඳු අවදානමක්",
       "News Content": "මධ්‍යම පිලිපීනයේ ඇල්බේ ප්‍රාන්තයේ පිහිටි අඩි 8077ක් උසැති මයොන් ගිනි කන්ද පිපිරීමේ අවදානම මාස 03ක පමණ කාලයක් පවතිනු ඇතැයි එරට ආපදා කළමනාකරණ අංශ ප්‍රකාශ කළා.\nගිනි කන්ද සක්‍රිය වී ලාවා සහ ධූලි වලා නිකුත් වීම අඛණ්ඩව සිදුවන අතර විශාල පිපිරීමක් සිදුවීමේ අවදානමක් ද පවතින බවයි භූ විද්‍යාඥයන් පෙන්වා දෙන්නේ.\nමේ වන විට ගිනි කන්ද අවට අවදානම් කලාපයෙන් පුද්ගලයන් 81,000ක් පමණ ඉවත් කරගෙන තිබෙනවා.\nඔවුන් තාවකාලික කඳවුරු 69ක රදවා ඇති අතර, එලෙස අවතැන්වූවන්ට දිගුකලක් ඒවායේ රැදී සිටීමට සිදුවනු ඇතැයි පිලිපීන බලධාරීන් කියා සිටියා.\nමේ වන විට මයොන් ගිනි කන්දෙන් මීටර් 500ක් දුරට ලාවා ප්‍රවාහය ගලා හැලෙන අතර, ගිනි කන්ද මධ්‍යයේ සිට කිලෝමීටර් 03ක් පමණ ඉහළ අහස දක්වා ගිනි කඳු දුමාරය පැතිරෙන බව සඳහන්.",
       "URL": "https://www.hirunews.lk/182156/පිලිපීනයට-මාස-03ක-ගිනි-කඳු-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=400"
}