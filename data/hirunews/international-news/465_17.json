{
       "Source": "hirunews",
       "Timestamp": "Thursday, 29 June 2017 - 16:28",
       "Headline": "ගැබිණි කාන්තාවක් මරා දරු ගැබ පිටතට ගත් කාන්තාව (ඡායාරූප)",
       "News Content": "ගැබිණි කාන්තාවක් පිහියකින් ඇන ඝාතනය කර ඇයගේ කුසේ  සිටි බිළිඳා එළියට ගත් කාන්තාවක් පිළිබද පුවතක් විදෙස් මාධ්‍ය වාර්තා කරනවා.\nපසුගිය අඟහරුවදා බ්‍රසීලයේ මෙම සිදුවීම සිදුව ඇති බවයි වාර්තා වන්නේ.\nසුලෙයින් කොයින්බ්‍රා ඩූ නමැති අදාල කාන්තාව ලුරිඩ් නයිරා සිල්වා නමැති ගැබිණි කාන්තාව මරා මාස 08ක් වයසැති දරු ගැබ, කුස ඉරා පිටතට ගෙන ඇති බව විදෙස් මාධ්‍ය වැඩිදුරටත් වාර්තා කරනවා.\nඉපදීමට සිටින බිළිඳාට අවශ්‍ය ඇදුම් ලබා දෙන බව පවසමින් සැකකාර  කාන්තාව ගැබිණි මව ඇයගේ නිවසට කැදවාගෙන ගොස් ඇති අතර එහදී මෙම ඝාතනය සිදුකර ඇති බව සදහන්.\nඝාතනයෙන් පසු ඇයගේ නිවාස පිටුපස ගැබිණි කාන්තාව සහ මාස 08 වයසැති බිළිදු මළ සිරුර වළ දමා තිබියදී සොයාගෙන තිබෙනවා.\nසැකකාර කාන්තාව පොලිසිය විසින් අත්අඩංගුවට ගෙන ඇති අතර ඇය 22 හැවිරිදි වියේ පසුවන කාන්තාවක් බවයි වාර්තා වන්නේ.\nඝාතනයට ලක්වූ 27 වන වියේ පසුවූ ගැබිණි කාන්තාව ඇය ගැබිනියක් බව පවසමින්  සමාජ ජාල වෙබ් අඩවියක සටහනක් පලකර තිබෙනවා.\nඒ අනුව සැකකාරිය විසින් සමාජ ජාල මාධ්‍ය ඔස්සේ මිට මාස කිහිපයකට පෙර අදාල ගැබිණි කාන්තාව හදුනාගෙන ඇති බව සදහන්.\nඝාතනය සිදුකල කාන්තාවද ගැබ්බරව සිට ඇති අතර මීට මාස දෙකකට පෙර ඇයගේ දරු ගැබ ගබ්සා වී ඇති බවටයි තොරතුරු වාර්තා වන්නේ.",
       "URL": "https://www.hirunews.lk/164703/ගැබිණි-කාන්තාවක්-මරා-දරු-ගැබ-පිටතට-ගත්-කාන්තාව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=465"
}