{
       "Source": "hirunews",
       "Timestamp": "Friday, 22 October 2021 - 14:09",
       "Headline": "මුම්බායි නුවර සුපිරි මහල් නිවාස සංකීර්ණයක ගින්නක්",
       "News Content": "ඉන්දියාවේ චෙන්නායි නුවර ලාල්බාග් ප්‍රදේශයේ සුපිරි මහල් නිවාස සංකීර්ණයක 19 වන මහලේ හට ගත් ගින්නක් මැඩපැවැත්වීම සඳහා ගිනි නිවන රථ 14ක් යොදවා තිබෙනවා.\nගින්නෙන් බේරීම සඳහා එම මහලෙන් ඉවතට පැන ඇති පුද්ගලයෙකු මියගිය බවයි ඉන්දීය මාධ්‍ය වාර්තා කළේ.\nගින්නත් සමග ඇති වූ දුමාරය සැතපුම් ගණනාවක් ඈතට දිස්වන බව ද සඳහන්.\nජීවිතාරක්ෂක මෙහෙයුම නිරීක්ෂණය කිරීම සඳහා මුම්බායි නගරාධිපතිවරයා ඇතුළු ජ්‍යෙෂ්ඨ නිලධාරීන් මහල් නිවාස සංකීර්ණය පිහිටි ප්‍රදේශයට පැමිණ තිබෙනවා.\nකෙසේ නමුත් මහල් 64කින් යුත් ගොඩනැගිල්ලේ සිටි බොහෝදෙනා මේ වනවිට ආරක්ෂිතව ඉවත් කර ගෙන ඇති බව නවතම මාධ්‍ය වාර්තා සඳහන් කළා.",
       "URL": "https://www.hirunews.lk/285731/මුම්බායි-නුවර-සුපිරි-මහල්-නිවාස-සංකීර්ණයක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=86"
}