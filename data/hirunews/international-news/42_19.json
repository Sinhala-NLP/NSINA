{
       "Source": "hirunews",
       "Timestamp": "Saturday, 25 June 2022 - 16:45",
       "Headline": "තායිවාන ගුවනට ඇතුළු වූ ඇමෙරිකානු යානයට චීනයේ විරෝධය",
       "News Content": "තායිවාන ගුවන් සීමාවට ඇතුළු වූ ඇමෙරිකානු නාවික හමුදාවට අයත් ගුවන් යානය කලාපීය සාමය සහ ස්ථාවරත්වය අනතුරේ හෙලන්නක් බව චීනය ප්‍රකාශ කර තිබෙනවා.\nඊයේ ඇමෙරිකානු නාවික හමුදා ගුවන් යානය තායිවාන ගුවනට ඇතුළුවීම සම්බන්ධයෙන් නිවේදනයක් නිකුත් කරමිනුයි චීන හමුදාව මේ බව සඳහන් කර ඇත්තේ.\nඇමෙරිකාව, තායිවානය තුල සිදුකරන ක්‍රියාකාරකම්වලට තමන් දැඩි විරෝධය පළ කරන අතර තම හමුදා ඒ පිළිබඳව දැඩි අවධානයෙන් පසුවන බව එම නිවේදනයේ දැක්වෙනවා.\nකෙසේ වෙතත් ඇමෙරිකානු නාවික හමුදාව මේ පිළිබඳව මෙතෙක් කඩිනම් ප්‍රතිචාර දක්වා නැහැ.\n1949 වසරේදී තායිවානය, චීනයෙන් වෙන් වූ අතර, තවමත් චීනය සලකනු ලබන්නේ තායිවානය සිය කොළණියක් ලෙසයි.",
       "URL": "https://www.hirunews.lk/308162/තායිවාන-ගුවනට-ඇතුළු-වූ-ඇමෙරිකානු-යානයට-චීනයේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=42"
}