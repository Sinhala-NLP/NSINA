{
       "Source": "hirunews",
       "Timestamp": "Sunday, 23 February 2020 - 10:30",
       "Headline": "ඉතාලියේ දෙවන කොරෝනා වෛරස් මරණයත් වාර්තාවෙයි - ආසාදිත සංඛ්‍යාව 80 දක්වා ඉහළට",
       "News Content": "කොවිඞ් - 19 හෙවත් කොරෝනා වෛරසය ආසාදනය වීමෙන් ඉතාලියේ දෙවන මරණය ද වාර්තාවී තිබෙනවා.\nපළමු මරණය පසුගිය බ්‍රහස්පතින්දා වාර්තාවූයේ උතුරු ඉතාලියේ මිලාන් නුවරට කිලෝමීටර 50ක් පමණ දකුණු දෙසින් වූ ප්‍රදේශයෙන්.\nඑහිදී 76 හැවිරිදි කාන්තාවක් කොරෝනා වෛරසය ආසාදනය වීමෙන් ජීවිතක්ෂයට පත්වුණා.\nතවත් 78 හැවිරිදි පුද්ගලයෙකු පාදුවා නුවර රෝහලකදී සිකුරාදා රාත්‍රියේ මියගොස් තිබෙනවා.\nඔහුගේ බිරිඳ සහ දියණියද ඉතාලියේ වෙනීටෝ ප්‍රදේශයේ කොරෝනා වෛරසය ආසාදනය වූ 17 දෙනාට ඇතුළත්.\nමේ හේතුවෙන් වැනිසියේ වාර්ෂික සැණකෙළියද අත්හිටුවීම පිළිබඳව සංවිධායකයන්ගේ අවධානය යොමුව තිබෙනවා.\nයාබද ලොම්බාඩි ප්‍රදේශයෙන්ද ආසාදිතයන් 54ක් වාර්තාවන අතර, ඉතාලියේ මුළු ආසාදිත සංඛ්‍යාව 80ක්.",
       "URL": "https://www.hirunews.lk/235036/ඉතාලියේ-දෙවන-කොරෝනා-වෛරස්-මරණයත්-වාර්තාවෙයි-ආසාදිත-සංඛ්‍යාව-80-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=196"
}