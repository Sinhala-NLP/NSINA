{
       "Source": "hirunews",
       "Timestamp": "Friday, 17 March 2017 - 7:12",
       "Headline": "සිරියාවේ ගුවන් ප්‍රහාරයකින් 42 ක් මරුට",
       "News Content": "උතුරු දිග සිරියාවේ මුස්ලිම් දේවස්ථානයක් වෙත ඊයේ (17) එල්ල වූ ගුවන් ප්‍රහාරයකින් පුද්ගලයන් 42 දෙනෙකු මියගොස් තවත් පිරිසක් තුවාල ලැබූ බව සිරියානු මානව හිමිකම් නිරීක්ෂකයන් පවසනවා.\nඇලෙප්පෝ ප්‍රාන්තයේ අල් - ජිනේ නගරය ආසන්නයේ දී මෙම ගුවන් ප්‍රහාරය සිරියානු රජයේ හමුදා විසින් එල්ල කරන්නට ඇති බවටයි විශ්වාස කෙරෙන්නේ.\nසන්ධ්‍යාවේ යාඥා මෙහෙය සඳහා බැතිමතුන් පිරී සිටි අවස්ථාවක ප්‍රහාරය එල්ල වී තිබෙනවා.\nමෙම දේවස්ථානය, සිරියාවේ කැරලිකරුවන්ගේ බලය සහිත ප්‍රදේශයට පිවිසෙන මාර්ගයේ පිහිටා ඇති බව සඳහන්.",
       "URL": "https://www.hirunews.lk/157048/සිරියාවේ-ගුවන්-ප්‍රහාරයකින්-42-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=505"
}