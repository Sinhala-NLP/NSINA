{
       "Source": "hirunews",
       "Timestamp": "Tuesday, 22 February 2022 - 8:05",
       "Headline": "පුටින් යුක්රේනයේ සටන්කාමීන් සිටින ප්‍රදේශ වෙනම රාජ්‍යයක් ලෙස පිළිගනියි",
       "News Content": "රුසියාවට සහය දක්වන සටන්කාමීන් රැදී සිටින නැගෙනහිර යුක්රේනයේ ඩාන්යෙක් සහ ලුහාන්ස් ප්‍රදේශ නිදහස් රාජ්‍යයන් ලෙස රුසියානු ජනාධිපති ව්ලැදිමීර් පුටින් ප්‍රකාශයට පත් කර තිබෙනවා.\nඒ, මොස්කව් නුවර ඊයේ (21) පැවති සිය ආරක්ෂක මණ්ඩල රැස්වීමේදියි. එහිදී විශේෂ ප්‍රකාශයක් ලබාදෙමින් රුසියානු ජනාධිපතිවරයා ප්‍රකාශ කර ඇත්තේ එම ප්‍රදේශවලට අමතර භට පිරිස් ද යොදවා ඇති බවයි.\nකෙසේ වෙතත්, රුසියාවේ මෙම ක්‍රියා කලාපය ඇමරිකාව, බි්‍රතාන්‍ය ඇතුළු බටහිර රටවල් රැසක් හෙළා දැක තිබෙනවා.\nරුසියානු ජනපති ව්ලැදිමීර් පුටින් නැගෙනහිර යුක්රේනයේ ඩාන්යෙක් සහ ලුහාන්ස් ප්‍රදේශ නිදහස් රාජ්‍ය ලෙස ප්‍රකාශයට පත් කිරීමෙන් අනතුරුව එම ප්‍රදේශ දෙකෙහි නායකයින් දෙදෙනා කැදවා ගිවිසුමකට ද අත්සන් කර ඇති බව විදෙස් වාර්තා සදහන් කළා.\nඑහිදී ජනාධිපතිවරයා කියා සිටියේ යුක්රේනය කිසිදා සැබෑ රාජ්‍යයක් ලෙස ඉතිහාසයක් නොමැති රටක් බවයි.\nමේ අතර, ඇමරිකානු ජනාධිපති ජෝ බයිඩ්න් කියා සිටියේ කිසිදා මෙම ප්‍රදේශ නිදහස් රාජ්‍ය ලෙස පිළිනොගන්නා බවයි.\nඑමෙන්ම එම ප්‍රදේශ සදහා ආර්ථික සම්බාධක පනවන බව ද ඔහු කියා සිටියා.\nඑමෙන්ම යුක්රේන දේශසීමාවට අමතර බලඇණි යෙදීම සම්බන්ධයෙන් ද ඇමරිකානු ජනාධිපතිවරයාගේ අවධානය යොමුව තිබෙනවා.\nඑමෙන්ම, පවතින තත්ත්වය හමුවේ යුක්රේන හමුදාවට ගිනි අවි ලබාදීමට බි්‍රතාන්‍ය තීරණය කර තිබෙනවා.\nඊට අමතරව බ්‍රිතාන්‍යය හමුදා භට කණ්ඩායම් පුහුණුවක් සඳහා යුක්රේනයට යවා ඇති බවයි වාර්තා වන්නේ.\nඊට අමතරව කැනඩාව ද යුක්රේනයේ ස්වාධීන රාජ්‍යයන් ලෙස ප්‍රකාශයට පත් කළ ප්‍රදේශ සදහා ආර්ථික සම්බාධක පනවා තිබෙනවා.",
       "URL": "https://www.hirunews.lk/297674/පුටින්-යුක්රේනයේ-සටන්කාමීන්-සිටින-ප්‍රදේශ-වෙනම-රාජ්‍යයක්-ලෙස-පිළිගනියි",
       "Category": "International News",
       "Parent URL": "https://www.hirunews.lk/international-news.php?pageID=59"
}