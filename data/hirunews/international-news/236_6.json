{
       "Source": "hirunews",
       "Timestamp": "Sunday, 22 September 2019 - 14:12",
       "Headline": "ඉරානයෙන් බටහිරට අනතුරු ඇඟවීමක්",
       "News Content": "ගල්ෆ් කලාපයෙන් නික්මෙන ලෙස ඉරානය අද විදේශීය හමුදාවලින් ඉල්ලීමක් කළා.\nජනාධිපති හසාන් රවුහානි මේ බව ප්‍රකාශ කළේ සෞදි අරාබියට ඇමරිකානු හමුදා එවීමට සූදානම් වද්දියි.\nවිදේශීය හමුදා සැමවිටම කලාපය තුළ වේදනාව සහ විනාශය පමණක් ඉතිරි කළ බවයි ඉරාන නායකයා කියා සිටියේ.\nඑමෙන්ම ඉදිරි දිනවලදී ජගත් සංවිධානය වෙත ගල්ෆ් කලාපයේ සාමය උදෙසා නව යෝජනාවලියක් ඉදිරිපත් කරන බවද ඔහු සඳහන් කළා.\nපසුගිය සැප්තැම්බර් 14 වනදා සෞදි අරාබියේ තෙල් පිරිපහදු සංකීර්ණ වෙත ඉරානයේ සහය ලබන යේමනයේ හවුති කැරළිකරුවන් ඩ්‍රෝන ප්‍රහාරයක් එල්ල කිරීමෙන් පසු ඇමරිකා එක්සත් ජනපදය සහ ඉරානය අතර පසමිතුරුකම් උත්සන්න වී තිබෙනවා.",
       "URL": "https://www.hirunews.lk/224788/ඉරානයෙන්-බටහිරට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=236"
}