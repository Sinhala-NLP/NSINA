{
       "Source": "hirunews",
       "Timestamp": "Tuesday, 28 July 2015 - 9:01",
       "Headline": "ඉන්දීය ශ්‍රේෂ්ඨාධිකරණයෙන් ජයලලිතාට නොතීසි",
       "News Content": "මූල්‍ය දූෂණ චෝදනාවලින් නිදහස ලැබූ තමිල්නාඩු මහඇමතිනී ජයලලිතා ජයරාම්ට ඉන්දීය ශ්‍රේෂ්ඨාධිකරණයෙන් නොතීසි නිකුත් කර තිබෙනවා. ඒ, කර්ණාටක මහාධිකරණය ලබාදුන් තීන්දුවට එරෙහිව කර්ණාටක ප්‍රාන්ත රජය ගොනු කළ අභියාචනයක් විභාගයට ගනිමින්. එහිදී ඉන්දීය ශ්‍රේෂ්ඨාධිකරණය දන්වා ඇත්තේ එම අභියාචනයෙන් ඉදිරිපත් කර ඇති කරුණු වලට පිළිතුරු සපයන ලෙසයි. එමෙන්ම ජයලලිතා නිදහස් කරමින් ලබාදී ඇති නඩු තීන්දුව පිළිබඳව අතුරු නියෝගයක් නිකුත් කිරීම සම්බන්ධයෙන් ද ඉන්දීය ශ්‍රේෂ්ඨාධිකරණය සලකා බලනු ඇති. ජයලලිතාට අමතරව ඇගේ සමීපතම මිතුරියක වන ශෂිකලාට සහ තවත් ඥාතීන් දෙදෙනෙකුට ඉන්දීය ශ්‍රේෂ්ඨාධිකරණය ඊයේ නොතීසි නිකුත් කළා.",
       "URL": "https://www.hirunews.lk/113945/ඉන්දීය-ශ්‍රේෂ්ඨාධිකරණයෙන්-ජයලලිතාට-නොතීසි",
       "Category": "International News",
       "Parent URL": "https://www.hirunews.lk/international-news.php?pageID=715"
}