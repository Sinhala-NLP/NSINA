{
       "Source": "hirunews",
       "Timestamp": "Saturday, 26 October 2019 - 14:06",
       "Headline": "ඇමරිකානු - චීන වෙළඳ ගිවිසුම අවසන් අදියරේ",
       "News Content": "ඇමරිකා එක්සත් ජනපදය සහ චීනය අතර මීට මාස 16කට පෙර පැන නැගුණු වෙළඳ යුද්ධය අවසන් කිරීමේ පාර්ශවීය එකඟතාව සකස් කිරීම අවසන් අදියරේ පවතින බව දෙපාර්ශවයම ප්‍රකාශ කළා.\nඇමරිකානු වෙළඳ නියෝජිත කාර්යාලය සහ චීන වාණිජ අමාත්‍යාංශය වැඩිදුරටත් සඳහන් කළේ දෙපාර්ශවය අතර ඉහළ පෙළේ දුරකථන සංවාදයකින් පසු වෙළඳ ගිවිසුමේ අවසන් වගන්ති සකස් කිරීමට ආසන්න වී ඇති බවයි.\nචීනය සමඟ වෙළඳ ගිවිසුමක පළමු අදියර ලබන මාසයේ චීලී දේශයේ පැවැත්වෙන සමුළුවකදී අත්සන් තැබීමට හැකි වනු ඇති බව ජනපති ට්‍රම්ප් පසුගිය දා ප්‍රකාශ කළා.\nඑම සමුළුවට චීන ජනාධිපති ෂී - ජින්පින් ද සහභාගිවීමට නියමිතයි.",
       "URL": "https://www.hirunews.lk/227027/ඇමරිකානු-චීන-වෙළඳ-ගිවිසුම-අවසන්-අදියරේ",
       "Category": "International News",
       "Parent URL": "https://www.hirunews.lk/international-news.php?pageID=228"
}