{
       "Source": "hirunews",
       "Timestamp": "Monday, 04 September 2017 - 9:12",
       "Headline": "මාකෝ කුමරියගේ විවාහ ගිවිසගැනීමට ජපාන අධිරාජයාගේ අවසරය",
       "News Content": "ජපානයේ මාකෝ කුමරියට විවාහ ගිවිසගැනීම සඳහා අකිහිතෝ අධිරාජයාගේ අවසරය හිමිව තිබෙනවා.\nඒ අනුව ඇයට විවාහ ගිවිසගැනීමත් සමග රාජකීයත්වය අහිමි වනු ඇති.\nජපාන අධිරාජයාගේ මිනිබිරියක් වන ඇය, විවාහවීමට නියමිතව ඇත්තේ එරට සාමාන්‍ය පුරවැසියෙකු සමගයි.\nඔහු 25 හැවිරිදි වියේ පසුවන නීතීඥවරයෙක්.\nඑරට රාජකීය පවුලක කාන්තාවක් සාමාන්‍ය පුද්ගලයෙකු සමග විවාහ වීමෙන් පසු රාජකීයත්වය අහිමිවීම එරට නීතිය වන අතර එය රාජකීය පවුලේ පිරිමි පුද්ගලයින්ට බල නොපාන බවයි විදෙස් වාර්තා සඳහන් කළේ.\nකෙසේ වෙතත් දෙවන ලෝක යුද්ධයෙන් පසු විවාහය වෙනුවෙන් සිය රාජකීයත්වය අත්හරින 8 වන තැනැත්තිය වන්නේ මාකෝ කුමරියයි.",
       "URL": "https://www.hirunews.lk/170097/මාකෝ-කුමරියගේ-විවාහ-ගිවිසගැනීමට-ජපාන-අධිරාජයාගේ-අවසරය",
       "Category": "International News",
       "Parent URL": "https://www.hirunews.lk/international-news.php?pageID=443"
}