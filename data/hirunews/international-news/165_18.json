{
       "Source": "hirunews",
       "Timestamp": "Sunday, 06 September 2020 - 9:02",
       "Headline": "උතුරු කොරියාව මිසයිල අත්හදාබැලීමකට සැරසේ",
       "News Content": "උතුරු කොරියාව විසින් සබ්මැරීනයක සිට මැදිදුර මිසයිලයක් අත්හදා බැලීමට සූදානම් වන බව ඇමරිකානු ආරක්ෂක අධ්‍යයන ආයතනයක් ප්‍රකාශ කළා.\nක්‍රමෝපාය සහ ජාත්‍යන්තර අධ්‍යයන ආයතනය ප්‍රකාශ කළේ උතුරු කොරියානු සින්ෆෝ නැව් තටාකාංගනයේ සිට මුහුදට පිවිසි සබ්මැරීනයක් මගින් මෙලෙස මිසයිල අත්හදාබැලීම සිදුකිරීමට සැරසෙන බවයි.\nචන්ද්‍රිකා ඡායාරූපවලින් ඒ බව තහවුරු වන්නේ යැයි එහි වෙබ් අඩවියේ සඳහන් කර තිබෙනවා.\nඋතුරු කොරියාව පසුගිය වසරේ ඔක්තෝම්බරයේ සබ්මැරීනයක් මගින් බැලස්ටික් මිසයිල අත්හදාබැලීමක් සාර්ථක ලෙස සිදුකළා.\nඑය ඇමරිකාව සහ උතුරු කොරියාව අතර න්‍යෂ්ටික අවිහරණ සාකච්ඡා බිඳ වැටීමෙන් පසු සිදුකළ ප්‍රබලතම ප්‍රකෝපකාරී සිදුවීම ලෙසයි සැළකෙන්නේ.",
       "URL": "https://www.hirunews.lk/249517/උතුරු-කොරියාව-මිසයිල-අත්හදාබැලීමකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=165"
}