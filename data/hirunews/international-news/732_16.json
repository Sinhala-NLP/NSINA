{
       "Source": "hirunews",
       "Timestamp": "Friday, 22 May 2015 - 10:08",
       "Headline": "නේපාලය යළි අවදානමක",
       "News Content": "පුද්ගලයන් 9000 කට අධික පිරිසක් මරුමුවට පත් කරමින් පසුගිය අප්‍රේල් 25 වනදා සහ මැයි 12 වනදා ප්‍රබල භූ කම්පන දෙකක් සිදුවූ නේපාලයේ තවත් අතුරු චලන සිදුවිය හැකි බවට ඇමරිකානු භූ විද්‍යා සමීක්ෂණ ආයතනය අනතුරු අඟවනවා. එමගින් පෙන්වා දෙන්නේ මැයි 26 වනදා දක්වා කාලය තුළ රික්ටර් පරිමාණයේ 5 - 6 ත් අතර ප්‍රබලතාවයෙන් යුත් තවත් එක් අතුරු චලනයක් හෝ සිදුවිය හැකි බවයි. ඒ සඳහා සියයට 40 ක අවස්ථාවක් පවතින අතර, එවැනි අතුරු චලන 3 ක් පමණ සිදුවිය හැකි බව ද ඇමෙරිකානු  භූ විද්‍යා ආයතනය වැඩිදුරටත් සඳහන් කළා. අප්‍රේල් 25 වනදා සිදුවූ රික්ටර් පරිමාණයේ 7.8 ක ප්‍රබල භූ කම්පනයෙන් පසු රික්ටර් පරිමාණයේ 4ට වඩා වැඩි ප්‍රබලතාවයෙන් යුත් අතුරු චලන 248 ක් නේපාලයේ සිදුව තිබෙනවා.",
       "URL": "https://www.hirunews.lk/109945/නේපාලය-යළි-අවදානමක",
       "Category": "International News",
       "Parent URL": "https://www.hirunews.lk/international-news.php?pageID=732"
}