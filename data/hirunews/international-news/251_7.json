{
       "Source": "hirunews",
       "Timestamp": "Sunday, 14 July 2019 - 8:13",
       "Headline": "පිලිපීනයේ භූ කම්පනයකින් 51 දෙනෙකුට තුවාල",
       "News Content": "පිලිපීනයේ මින්දනාවෝ දිවයිනේ ඊසාන දිග වෙරළ ප්‍රදේශයේ සිදුවූ රික්ටර් පරිමාණයේ 5.8 ක භූ කම්පනයකින් නිවාස, දේවස්ථාන සහ වෙනත් ගොඩනැගිලි රැසකට හානි සිදුව තිබෙනවා.\nපිලිපීනයේ අද අලූයම් කාලයේ සිදුවූ භූ කම්පනයත් සමඟ කළබලයට පත් පිරිස් නිවාසවලින් පලාගොස් ඇති අතර, එහිදි පුද්ගලයන් 51 දෙනෙකු තුවාල ලබා ඇති බව සඳහන්.\nප්‍රාදේශීය පොලිස් ස්ථානයකටද භූ කම්පනයෙන් හානි සිදුව ඇති අතර, දිස්ත්‍රික්ක රෝහලෙන් රෝගීන් පවා ඉවත් කරගැනීමට සිදුව තිබෙනවා.\nභූ කාරක තැටි යාවන පැසිෆික් ගිනි වළල්ලට අයත් පිලිපීනයේ මෙවැනි භූ කම්පන නිරන්තරයෙන් වාර්තාවන අතර, පසුගිය අප්‍රේල් මාසයේ මැනිලා නුවරට උතුරෙන් සිදුවූ රික්ටර් පරිමාණයේ 6.3 ක භූ කම්පනයකින් පුද්ගලයන් 11 දෙනෙකු මියගියා.",
       "URL": "https://www.hirunews.lk/220268/පිලිපීනයේ-භූ-කම්පනයකින්-51-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=251"
}