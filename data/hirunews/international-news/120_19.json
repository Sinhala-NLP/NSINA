{
       "Source": "hirunews",
       "Timestamp": "Sunday, 25 April 2021 - 9:09",
       "Headline": "අන්තර්ජාතික ගගන මධ්‍යස්ථානයේ ගගනගාමීන් 11 දක්වා ඉහළට",
       "News Content": "ඊලොන් මස්ක්ගේ ස්පේස් එක්ස් ආයතනයේ නැවත සැකසූ කෲ - ඩ්‍රැගන් යානයෙන් ඊයේ  ළඟාවූ ගගනගාමීන් හතරදෙනා සමඟ අන්තර්ජාතික ගගන මධ්‍යස්ථානයේ පිරිස 11 දක්වා ඉහළ ගොස් තිබෙනවා.\nඑන්ඩෙවරර් ලෙස නම් කෙරුණු මෙම යානය ඉන්දීය සාගරයට ඉහළින් වූ අභ්‍යවකාශයේදී ඊයේ මෙලෙස ජාත්‍යන්තර ගගන මධ්‍යස්ථානය හා සම්බන්ධ වූ අතර, පැය දෙකක මෙහෙයුමකින් පසු එහි ගගනගාමීන් මධ්‍යස්ථානය වෙත පිවිසුණා.\nමේ අනුව අන්තර්ජාතික ගගන මධ්‍යස්ථානය ඇමරිකානු, රුසියානු සහ යුරෝපීය අභ්‍යවකාශ ආයතනය නියෝජනය කරන ගගනගාමීන්ගෙන් සමන්විත වී තිබෙනවා.\nප්‍රංශ ගගනගාමී තෝමස් පැස්කේ යුරෝපීය අභ්‍යවකාශ ආයතනය නියෝජනය කරමින් ස්පේස් එක්ස් යානයකින් එහි පිවිසුණු ප්‍රථම අවස්ථාව මෙයයි.\nමෙලෙස ජාත්‍යන්තර ගගන මධ්‍යස්ථානයේ සම්මිශ්‍රණයක් ඇතිවී තිබෙන්නේ විසි වසරකින්.\nස්පේස් එක්ස් යානයෙන් මෙහි සිටින ගගනගාමීන් හතරදෙනෙකු ලබන 28 වනදා පෘථිවිය බලා නික්මෙන අතර, ඉන්පසු ජාත්‍යන්තර ගගන මධ්‍යස්ථානයේ මෙහෙයුම් භාරවන්නේ ජපාන ගගනගාමී අකිහිකෝ හොෂින්ඩේටයි.",
       "URL": "https://www.hirunews.lk/269444/අන්තර්ජාතික-ගගන-මධ්‍යස්ථානයේ-ගගනගාමීන්-11-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=120"
}