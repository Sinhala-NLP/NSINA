{
       "Source": "hirunews",
       "Timestamp": "Wednesday, 19 December 2018 - 7:44",
       "Headline": "දකුණු කොරියාව සුකීට දුන් නම්බු නාමය ඉවත් කර ගනී",
       "News Content": "මියන්මාර නායිකා අවුන්සාන් සුකීට ලබාදුන් ග්වන්ගු හියුමන් අවෝඩ්ස් නමැති ගෞරව නාමය ඉවත් කර ගැනීමට දකුණු කොරියානු රජය තීරණය කර තිබෙනවා.\nඒ රොහින්ග්‍යා සරණාගතයන්ට සිදුකරන ලද තාඩන පීඩන සම්බන්ධයෙන් සුකී නිහඬ ප්‍රතිපත්තියක් අනුගමනය කිරීම හේතුවෙන්.\nමෙම චෝදනාවම එල්ල කරමින් ඔක්ස්ෆර්ඩ් විශ්වවිද්‍යාලය ද සුකීට ලබාදුන් ගෞරව නාමයක් මීට පෙර ඉවත් කර ඇති අතර, කැනඩාව ඇයට ලබාදුන් පුරවැසිභාවය ද ඉවත් කර ගනු ලැබුවා.\nඑමෙන්ම, ඇමරිකානු උප ජනාධිපති මයික් පෙන්ස් අවුන්සාන් සුකී දැඩි විවේචනයට ලක් කර තිබූ අතර, මලයාසියානු අග්‍රාමාත්‍ය මහතීර් මොහොමඞ්ගේ දෝෂ දර්ශනයට ද ඇය ලක් වුණා.",
       "URL": "https://www.hirunews.lk/206405/දකුණු-කොරියාව-සුකීට-දුන්-නම්බු-නාමය-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=307"
}