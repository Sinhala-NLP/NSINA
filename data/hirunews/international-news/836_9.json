{
       "Source": "hirunews",
       "Timestamp": "Tuesday, 28 May 2013 - 15:52",
       "Headline": "චීනය සමග ඇති මිත්‍රත්වය පළුදු වන්නේ නෑ.  ඕස්ට්‍රේලියාව කියයි.",
       "News Content": "චීනයේ පරිගණක දත්ත සොරුන් පිරිසක්  ඕස්ට්‍රේලියානු බුද්ධි අංශයේ නව ගොඩනැගිලිවල සැලසුම් සොරාගැනීමේ සිද්ධියත් සමග දෙරට අතර මිත්‍රත්වය පළුදුවීමක් සිදුනොවනු ඇති බව  ඕස්ට්‍රේලියානු විදේශ අමාත්‍ය බොබ් කා පවසනවා. චීනය, මෙලෙස සැලසුම් සොරකම් කළ බවට තමන් විශ්වාස නොකරන බවයි එරට මාධ්‍ය වෙත අදහස් දක්වමින් ඔහු ප්‍රකාශ කර ඇත්තේ.  ඕස්ට්‍රේලියානු බුද්ධි අංශයේ ආරක්ෂක සහ කේබල් පද්ධතියට ඊයේ දිනයේ අනවසරයෙන් මෙලෙස චීනයේ පිහිටි පරිගණක ජාලයක් ඇතුළු වී තිබුණා. එමෙන්ම පසුගියදා චීනයේ පරිගණක ජාලයකින් ඇතුළු වී  ඕස්ට්‍රේලියානු විදේශ හා ආරක්ෂක අමාත්‍යාංශ මෙන්ම අගමැති කාර්යාලයේද දත්ත සොරාගෙන ඇති බවයි  ඕස්ට්‍රේලියානු මාධ්‍ය තවදුරටත් වාර්තා කළේ.",
       "URL": "https://www.hirunews.lk/59848/චීනය-සමග-ඇති-මිත්‍රත්වය-පළුදු-වන්නේ-නෑ-ඕස්ට්‍රේලියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=836"
}