{
       "Source": "hirunews",
       "Timestamp": "Tuesday, 26 March 2013 - 8:05",
       "Headline": "චීනයෙන් අප්‍රිකාවට ඩොලර් බිලියන 20ක මූල්‍යාධාර.",
       "News Content": "අප්‍රිකානු මහාද්වීපය සශ්‍රීක කලාපයක් බවට පත් කිරීම සඳහා ඇමරිකානු ඩොලර් බිලියන 20ක මූල්‍යාධාර ලබාදීමට සූදානම් බව චින ජනාධිපති ෂී ජින්පින් පවසනවා. අප්‍රිකානු මහාද්වීපයේ චාරිකාවක නිරත වන චීන ජනාධිපතිවරයා ටන්සානියාවේ දාර් එස් ස්ලාම් නුවර දී ඊයේ ප්‍රකාශ කළේ අප්‍රිකානුවන්ගේ නිදහස සහ ෙසේවරීත්වය කිසිවෙකුට වෙනස් කළ නොහැකි බවයි. චීන ජනාධිපතිවරයා අප්‍රිකාවට පැමිණියේ සිය ප්‍රථම නිළ විදේශ සංචාරයේ පියවරක් ලෙසයි. රුසියාවේ සිට පළමු නැවතුම ලෙස ටන්සානියාවට පැමිණි චීන ජනාධිපති ෂී ජින්පින් දකුණු අප්‍රිකාවේ පැවැත්වෙන නැගී එන ආර්ථිකයන්හි සමුළුවට ද සහභාගිවීමට නියමිතයි. අප්‍රිකාවේ තිරසාර සංවර්ධනය, චීනයේ අපේක්ෂාවයි. චීනය විසින් අප්‍රිකාවට ලබාදෙන ආධාර දේශපාලන අරමුණක් සහිතව ලබා දෙන්නක් නොවන බවයි චීන ජනාධිපති ෂී ජින්පින් අවධාරණය කළේ. චීනය අප්‍රිකාවේ නව යටත්විජිතවාදයක් දියත් කිරීමට කටයුතු කරන බවට බටහිර රටවල් චෝදනා කරනවා. චීන ජනාධිපතිවරයා ඊයේ (25) පිළිතුරු දී ඇත්තේ එම චෝදනාවලටයි.",
       "URL": "https://www.hirunews.lk/55960/චීනයෙන්-අප්‍රිකාවට-ඩොලර්-බිලියන-20ක-මූල්‍යාධාර",
       "Category": "International News",
       "Parent URL": "https://www.hirunews.lk/international-news.php?pageID=853"
}