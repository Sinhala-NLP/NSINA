{
       "Source": "hirunews",
       "Timestamp": "Wednesday, 15 February 2017 - 15:00",
       "Headline": "ලාහෝර් නුවරට එල්ලවු මරාගෙන මැරෙන ප්‍රහාරයේ සී සී ටී වී දර්ශණ මාධ්‍යයට",
       "News Content": "පුද්ගලයන් 14 කට මරු කැඳවමින් පකිස්ථානයේ ලාහෝර් නුවරට එල්ලවු මරාගෙන මැරෙන ප්‍රහාරයේ සී සී ටී වී දර්ශණ මාධ්‍යයට නිකුත්වී තිබෙනවා.\nමරාගෙන මැරෙන බෝම්බකරු විරෝධතාවක් පැවැත්වෙන ස්ථානයට පැමිණෙන ආකාරය සහ බෝම්බය පුපුරුවා ගන්නා ආකාරය එහි සටහන් වී ඇති බවයි විදෙස් පුවත් සේවා පෙන්වා දෙන්නේ.\nමෙම මරාගෙන මැරෙන ප්‍රහාරයට පැමිණි බෝම්බකරු  තවත් පුද්ගලයන් තුන්දෙනෙකු සමග පැමිණ ඇතැයි මුලික පරීක්ෂණවලදී අනාවරණ වී තිබෙනවා.\nපිපිරීමට පෙර පොලිසිය විසින් සැකකරුවන් 4 දෙනෙකු රඳවාගෙන ඇතත් මරාගෙන මැරෙන බෝම්බකරු විරෝධතාව පැවැත්වෙන ස්ථානයට ඇතුලුවී ඇතැයි සඳහන්.\nඔහු සමග පැමිණි අනෙක් පිරිස විරෝධතාව පැවති ස්ථානයේ විසිර ගොස් තිබෙනවා.\nපකිස්ථාන ආරක්ෂක අංශ සැක පළකරන්නේ මෙම මරාගෙන මැරෙන ප්‍රහාරයේ අරමුණ පොලිස් ප්‍රධානියකු වන්නට ඇති බවයි.",
       "URL": "https://www.hirunews.lk/154563/ලාහෝර්-නුවරට-එල්ලවු-මරාගෙන-මැරෙන-ප්‍රහාරයේ-සී-ටී-වී-දර්ශණ-මාධ්‍යයට",
       "Category": "International News",
       "Parent URL": "https://www.hirunews.lk/international-news.php?pageID=517"
}