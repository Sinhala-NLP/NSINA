{
       "Source": "hirunews",
       "Timestamp": "Monday, 04 June 2018 - 14:58",
       "Headline": "ෆේස්බුක් පරිශීලක තොරතුරු සමාගම් 60කට",
       "News Content": "2004 වසරේදී මාක් සකර්බර්ග් විසින් ආරම්භ කළ ලොව වැඩිම පරිශීලක සංඛ්‍යාවක් සිටින සමාජ මාධ්‍යය වන ෆේස්බුක් හි පරිශීලකයන්ගේ තොරතුරු සමාගම් 60කට පමණ ලබාදී ඇති බව හෙළි වී තිබෙනවා.\nවිශේෂයෙන් පසුගිය දශකය තුළ ඇපල්, ඇමසෝන්, බ්ලැක්බෙරි, මයික්‍රොසොෆ්ට්, සැම්සුන් ඇතුළු සමාගම් 60කට වැඩි සංඛ්‍යාවකට ෆේස්බුක් භාවිත කරන්නන්ගේ සහ ඔවුන්ගේ මිතුරන්ගේ තොරතුරු ලබා ගැනීමට ඉඩ සලසා ඇති බවයි වාර්තා වන්නේ.\nනිව්යෝක් ටයිම්ස් පුවත්පත සඳහන් කළේ එලෙස ෆේස්බුක් පරිශීලකයන් මිලියන 87ක තොරතුරු මෙලෙස එම සමාගම් වෙත ලැබී ඇති බවයි.\nබ්‍රිතාන්‍ය දේශපාලන උපදේශන සමාගමක් වන කේම්බ්‍රිජ් ඇනලිටිකා වෙත මෙලෙස ලද තොරතුරු පසුගිය ඇමරිකානු ජනාධිපතිවරණයේ ප්‍රතිඵලය සඳහා බලපෑමක් ඇති කළ බවට ඉමහත් ආන්දෝලනයක් ඇති වුණා.",
       "URL": "https://www.hirunews.lk/192292/ෆේස්බුක්-පරිශීලක-තොරතුරු-සමාගම්-60කට",
       "Category": "International News",
       "Parent URL": "https://www.hirunews.lk/international-news.php?pageID=362"
}