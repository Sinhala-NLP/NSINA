{
       "Source": "hirunews",
       "Timestamp": "Thursday, 20 April 2017 - 15:58",
       "Headline": "ඉන්දියාවේ ප්‍රභූ මෝටර් රථවලට විශේෂ නිවේදනයක්",
       "News Content": "ඉන්දියාවේ මෝටර් රථවලට යොදා ඇති රතු පැහැති විශේෂ සයිරන් නළා සහිත බල්බ තහනම් කිරීමට එරට රජය තීරණය කර තිබෙනවා.\nඒ අනුව ලබන මස පළමුවනදා සිට මෙම තහනම බල පැවැත්වෙනු ඇති.\nමැති ඇමතිවරුන්ට මෙන්ම ජ්‍යෙෂ්ඨ රාජ්‍ය නිලධාරීන්ගේ වාහනවලට ද මෙම තහනම අදාළ වන බවයි ඉන්දීය රජය නිවේදනය කළේ.\nඉන්දීය මුදල් අමාත්‍ය අරූන් ජෙයිට්ලි සඳහන් කළේ මැයි පළමුවනදා සිට කිසිදු වාහනයක රතු පැහැති සයිරන් නළා සහිත විශේෂ බල්බ තිබිය නොහැකි බවයි.\nනව නීතිය අනුව හදිසි අවශ්‍යතා සඳහා යොදා ගැනෙන වාහන / ගිලන් රථ / ගිනි නිවන රථ මෙන්ම පොලිස් වාහනවලට පමණක් මෙම විශේෂිත බල්බ යොදා ගැනීමට අවසර පවතිනවා.",
       "URL": "https://www.hirunews.lk/159575/ඉන්දියාවේ-ප්‍රභූ-මෝටර්-රථවලට-විශේෂ-නිවේදනයක්",
       "Category": "International News",
       "Parent URL": "https://www.hirunews.lk/international-news.php?pageID=490"
}