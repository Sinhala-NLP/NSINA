{
       "Source": "hirunews",
       "Timestamp": "Saturday, 06 January 2018 - 14:32",
       "Headline": "2017 වසරේ යුරෝපයට පැමිණි නීතිවිරෝධී සංක්‍රමණික සංඛ්‍යාව අඩක් වෙයි",
       "News Content": "ගත වූ 2017 වසරේදී නීති විරෝධී ලෙස මුහුදු මාර්ගයෙන් යුරෝපයට ළගා වූ සංක්‍රමණිකයන්ගේ සංඛ්‍යාව 2016 වසරට සාපේක්ෂව අඩකින් අඩු වී ඇති බව ජාත්‍යන්තර සංක්‍රමණික සංවිධානය ප්‍රකාශ කළා.\nමීට වසර 2 කට පෙර එලෙස මැදපෙරදිග සහ උතුරු අප්‍රිකාවේ සිට නීතිවිරෝධී සංක්‍රමණිකයන් මිලියනයක් පමණ යුරෝපයට ළගා වුණා.\n2016 වසරේදී එම සංඛ්‍යාව තුන්ලක්ෂ 63,504 ක් ලෙසයි සටහන් වූයේ.\nඑහෙත්, ගත වූ 2017 වසරේදී එලෙස යුරෝපයට ළගා වූ නීතිවිරෝධී සංක්‍රමණිකයන්ගේ සංඛ්‍යාව එක්ලක්ෂ 71,635ක් බවයි ජාත්‍යන්තර සංක්‍රමණික ආයතනය ප්‍රකාශ කළේ.\nලිබියාවේ සිට ඉතාලිය වෙත පැමිණෙන මුහුදු මාර්ගයේ රැකවල් යෙදීම මෙලෙස සංක්‍රමණික ප්‍රවාහය අඩුවීමට හේතුව ලෙස සැලකෙනවා.",
       "URL": "https://www.hirunews.lk/180344/2017-වසරේ-යුරෝපයට-පැමිණි-නීතිවිරෝධී-සංක්‍රමණික-සංඛ්‍යාව-අඩක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=407"
}