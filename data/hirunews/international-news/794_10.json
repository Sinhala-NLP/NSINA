{
       "Source": "hirunews",
       "Timestamp": "Thursday, 17 October 2013 - 19:44",
       "Headline": "මලාලාට කැනඩාවේ පුරවැසිභාවය.",
       "News Content": "අධ්‍යාපන අයිතීන් වෙනුවෙන් පෙනී සිට තලෙයිබාන් සංවිධානයේ වෙඩි ප්‍රහාරයට ලක්වූ 16 හැවිරිදි මලාලා යූසුෆායිට කැනඩා රජය පුරවැසි භාවය පිරිනමා තිබෙනවා. මෙලෙස කැනඩාව පිරිනමන ගෞරවනීය පුරවැසි භාවය හිමි 6 වන තැනැත්තිය මලාලා යූසුෆායි. මීට පෙර දකුණු අප්‍රිකාවේ හිටපු ජනාධිපති නෙල්සන් මැන්ඩෙලා, ටිබෙටයේ අධ්‍යාත්මික නායක දලයිලාමා තුමන් සහ මියන්මාරයේ විපක්ෂ නායිකා අවුන්සාන් සුකී මෙලෙස කැනඩාවේ ගෞරවනීය පුරවැසිභාවය හිමි සාමාජිකයන්. අධ්‍යාපන අයිතීන් වෙනුවෙන් පෙනී සිටි මලාලා යූසුෆායි පාකිස්ථාන තලෙයිබාන් සටන්කාමීන්ගේ වෙඩි ප්‍රහාරයට ලක්වූයේ 2012 වසරේදියි.",
       "URL": "https://www.hirunews.lk/69479/මලාලාට-කැනඩාවේ-පුරවැසිභාවය",
       "Category": "International News",
       "Parent URL": "https://www.hirunews.lk/international-news.php?pageID=794"
}