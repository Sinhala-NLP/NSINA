{
       "Source": "hirunews",
       "Timestamp": "Wednesday, 19 December 2018 - 10:16",
       "Headline": "බෙල්ජියම් අග්‍රාමාත්‍යවරයා ධුරයෙන් ඉල්ලා අස්වෙයි",
       "News Content": "බෙල්ජියමේ අග්‍රාමාත්‍ය චාල්ස් මයිකල් සිය ධුරයෙන් ඉල්ලා අස්වී තිබෙනවා.\nඑක්සත් ජාතීන්ගේ සංවිධානය සමඟ අත්සන් කිරීමට නියමිත සංක්‍රමණික ප්‍රතිපත්තිය මුල් කර ගනිමින් රට තුළ විරෝධතා මතුවීම හේතුවෙන් ඔහු මෙලෙස අග්‍රාමාත්‍ය ධුරයෙන් ඉල්ලා අස්වී ඇති බවයි විදෙස් මාධ්‍ය වාර්තා කළේ.\nසංක්‍රමණික ප්‍රතිපත්තියට විරෝධය පළ කරමින් බෙල්ජියමේ අග්‍රාමාත්‍යවරයාට සහය දෙන සන්ධානයේ ප්‍රධාන පක්ෂයක් ද පසුගියදා ඉන් ඉවත් වුණා.",
       "URL": "https://www.hirunews.lk/206415/බෙල්ජියම්-අග්‍රාමාත්‍යවරයා-ධුරයෙන්-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=307"
}