{
       "Source": "hirunews",
       "Timestamp": "Friday, 23 June 2017 - 9:19",
       "Headline": "ෆේස්බුක් වලට අභියෝගයක් කළ whatsapp",
       "News Content": "මේ වනවිට ප්‍රවෘත්ති ගවේෂණය සහ හුවමාරුව සඳහා පුද්ගලයින් වැඩි වශයෙන් whatsapp ජංගම දුරකථන මෘදුකාංගය භාවිත කරන බවට නවතම සමීක්ෂණයකින් අනාවරණය වී තිබෙනවා.\nමැලේසියානු වැසියන්ගෙන් 50%ට වැඩි ප්‍රතිශතයක් සතියක් තුළදී ප්‍රවෘත්ති පිළිබඳ දැනුවත් වීම සඳහා whatsapp මෘදුකාංගය යොදා ගන්නා බවයි මෙම සමීක්ෂණයෙන් හෙළිවී ඇත්තේ.\nකෙසේ වෙතත් අැමෙරිකානු වැසියන් සහ බ්‍රිතාන්‍ය වැසියන් whatsapp මෘදුකාංගය භාවිත කරන්නේ 3% ක් සහ 5% ක් අතර ප්‍රමාණයක් බව සදහන්.\nප්‍රවෘත්ති සෙවීම සඳහා facebook භාවිත කරන ප්‍රතිශතය තවමත් ඉහළම ස්ථානයේ පැවතියද whatsapp මෘදුකාංගය වර්ධනීය මට්ටමකට ලඟා වී ඇති බවයි මෙම සමීක්ෂණයෙන් වැඩිදුරටත් අනාවරණ වී ඇත්තේ.\noxford විශ්වවිද්‍යාලයේ ජනමාධ්‍ය සම්බන්ධ අධ්‍යයන ආයතනයක් විසින් මෙම සමීක්ෂණය සිදුකර තිබෙනවා.",
       "URL": "https://www.hirunews.lk/164220/ෆේස්බුක්-වලට-අභියෝගයක්-කළ-whatsapp",
       "Category": "International News",
       "Parent URL": "https://www.hirunews.lk/international-news.php?pageID=468"
}