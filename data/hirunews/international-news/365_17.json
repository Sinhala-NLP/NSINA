{
       "Source": "hirunews",
       "Timestamp": "Monday, 21 May 2018 - 13:11",
       "Headline": "මදුරෝ යළි වෙනිසියුලාවේ ජනපති වෙයි",
       "News Content": "වෙනිසියුලාවේ ජනාධිපතිවරයා ලෙස නිකලස් මදුරෝ යළි වසර 06ක කාලයක් සඳහා තේරී පත්ව තිබෙනවා.\nඊයේ (20) නිකුත් ප්‍රතිඵලවලට අනුව ජනාධිපතිවරණ ඡන්ද විමසීමේදී ඔහුට සියයට 67.7ක ඡන්ද ප්‍රතිශතයක් හිමි වූ අතර මදුරෝගේ ප්‍රතිවාදියා වූ හෙන්රි ෆැල්කන්ට හිමිවූයේ සියයට 21.2ක ඡන්ද ප්‍රතිශතයක්.\nකෙසේ වෙතත් මෙම ජනාධිපතිවරණයේදී ඡන්දය භාවිත කර තිබුණේ මුළු ඡන්දදායකයන්ගෙන් සියයට 46ක ප්‍රමාණයක්.\nනිකලස් මදුරෝගේ වසර 06ක ධූර කාලය 2019 ජනවාරි මාසයේදී ආරම්භ වීමට නියමිතයි.\nවෙනිසියුලාවේ ප්‍රධාන ගැටළුවක් වන ආහාර අර්බුදයට විසදුම් ලබාදීම මොහුගේ මැතිවරණ ව්‍යාපාරයේ ප්‍රධාන තේමාව වී තිබුණා.",
       "URL": "https://www.hirunews.lk/191227/මදුරෝ-යළි-වෙනිසියුලාවේ-ජනපති-වෙයි",
       "Category": "International News",
       "Parent URL": "https://www.hirunews.lk/international-news.php?pageID=365"
}