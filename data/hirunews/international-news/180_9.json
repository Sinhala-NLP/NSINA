{
       "Source": "hirunews",
       "Timestamp": "Wednesday, 03 June 2020 - 6:44",
       "Headline": "කොරෝනා අස්සේ මාරාන්තික ඉබෝලා යළි හිස ඔසවයි (ඡායාරූප)",
       "News Content": "කොංගෝ රාජ්‍යයේ නැවතත් ඉබෝලා වසංගතය හිස ඔසවා 15 හැවිරිදි දැරියක ඇතුළු 5 දෙනකු මියගොස් ඇතැයි යුනිසෙෆ් සංවිධානය ප්‍රකාශ කරනවා.\nඑම සංවිධානය පවසන පරිදි රෝගීන් නවදෙනකු වාර්තා වී තිබෙනවා.\nරෝගය වැළැඳුණු පිරිස ම්බණ්ඩාකා ප්‍රදෙශයේ වන්ගාටා රෝහලේ හුදෙකලා කොට ප්‍රතිකාර ලබා දී ඇතැයි යුනිසෙෆ් සංවිධානයේ වාර්තා සඳහන් කරනවා.\nමේ මරණ මැයි 18ත් 30ත් අතර කාලසීමාවේ දී සිදු වී ඇතත් ඒවා ඉබෝලා හේතුවෙන් සිදු වූ මරණ යැයි තහවුරු කර ඇත්තේ පසුගියදා (01දා) යි.\nමබණ්ඩාකා ප්‍රදේශයේ රෝගීන් 6ක් වාර්තා වී ඇතැයි ලෝක සෞඛ්‍ය සංවිධානයේ අධ්‍යක්ෂ ජෙනරාල් ටෙඩ්‍රෝස් ඇඩනම් ගෙබ්‍රියේසුස් පවසා තිබෙනවා.",
       "URL": "https://www.hirunews.lk/242152/කොරෝනා-අස්සේ-මාරාන්තික-ඉබෝලා-යළි-හිස-ඔසවයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=180"
}