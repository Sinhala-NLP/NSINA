{
       "Source": "hirunews",
       "Timestamp": "Tuesday, 22 August 2023 - 8:46",
       "Headline": "රුසියානු සුපර්සොනික් යානයක් යුක්රේන ඩ්‍රෝන ප්‍රහාරයකින් විනාශයි",
       "News Content": "යුක්රේනයේ ඩ්‍රෝන ප්‍රහාරයකින් රුසියාවේ ප්‍රධාන පෙළේ දිගු දුර බෝම්බ ප්‍රහාරක යානයක් මුළුමනින්ම විනාශ වී තිබෙනවා.\nරුසියාවේ ශාන්ත පීටර්ස්බර්ග් හි පිහිටි ගුවන් කදවුරකට මෙලෙස ඩ්‍රෝන ප්‍රහාරය එල්ල වී ඇති අතර සමාජ මාධ්‍යවල එම කදවුරේ විශාල ගිනි ජාලයක් ඇවිලෙන අයුරු දැක්වෙන ඡායාරූප පළ කර තිබූ බවයි විදෙස් වාර්තා සඳහන් කළේ.\nකෙසේවෙතත් රුසියාව කියා සිටියේ මෙමගින් එක් ගුවන් යානයකට පමණක් හානි සිදුව ඇති බවයි.\nඊට යුක්රේනය ප්‍රතිචාර දක්වා නැහැ.\nටීයූ 22 වර්ගයේ මෙම යානයට ශබ්දය මෙන් දෙගුණයක වේගයෙන් ගමන් කළ හැකි අතර යුක්රේනයේ නගර රැසකට පහරදී සඳහා මෙම යානය බහුලව යොදාගෙන ඇති බවයි වාර්තා වන්නේ.",
       "URL": "https://www.hirunews.lk/345662/රුසියානු-සුපර්සොනික්-යානයක්-යුක්රේන-ඩ්‍රෝන-ප්‍රහාරයකින්-විනාශයි",
       "Category": "International News",
       "Parent URL": "https://www.hirunews.lk/international-news.php?pageID=12"
}