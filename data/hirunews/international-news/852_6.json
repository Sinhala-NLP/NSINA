{
       "Source": "hirunews",
       "Timestamp": "Sunday, 31 March 2013 - 7:48",
       "Headline": "අයිෆල් කුළුණට බෝම්බ තර්ජන.",
       "News Content": "ප්‍රංශයේ ලෝක ප්‍රකට අයිෆල් කුළුණට ප්‍රහාරයක් එල්ල කරන බවට නිර්නාමික දුරකථන ඇමතුමක් ලැබීමත් සමග එහි සිටි සංචාරකයන් සියල්ල ඊයේ රාත්‍රියේ ඉවත් කර ගැණුනා. ඒ වනවිට අයිෆල් කුළුණ නැරඹීමට පැමිණ සිටි 1400 කට වැඩි පිරිසක් ඉවත් කරගැනීමට සිදුවූ බවයි පැරිස් වාර්තා සඳහන් කළේ. පැය දෙකහමාරකට වැඩි කාලයක් පරීක්ෂා කළද කිසිදු සැක කටයුතු යමක් සොයාගැනීමට නොහැකිවූ බවයි ප්‍රංශ පොලීසිය සඳහන් කළේ. කෙසේ නමුත් පැරීසිය ආසන්නයෙන් ලැබුණු ඇමතුම පිළිබඳව එරට ත්‍රස්ත මර්දන පොලිස් ඒකකය විශේෂ පරීක්ෂණයක් ආරම්භ කර තිබෙනවා. අප්‍රිකාවේ ඉස්ලාමීය අන්තවාදීන්ට එරෙහි සටනට එක්වීමත් සමග අල්කයිඩා ඇතුළු කණ්ඩායම් ප්‍රංශයට ත්‍රස්ත ප්‍රහාරයක් එල්ල කිරීමේ අවදානමක් පවතින බව සඳහන්.",
       "URL": "https://www.hirunews.lk/56267/අයිෆල්-කුළුණට-බෝම්බ-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=852"
}