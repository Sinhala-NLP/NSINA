{
       "Source": "hirunews",
       "Timestamp": "Tuesday, 01 December 2020 - 11:18",
       "Headline": "ඇමෙරිකාවේ කොවිඩ් 19 එන්නත් බෙදා හැරීම තව සති කිහිපයකින්",
       "News Content": "ඉදිරි සති කිහිපය තුළ ඇමෙරිකා එක්සත් ජනපදය විසින් කොරෝනා එන්නත් දෙකක් බෙදා හැරීම ආරම්භ කිරීමට පියවර ගනු ඇති බව විදෙස් වාර්තා සඳහන් කළා.\nඇමෙරිකානු මොඩර්නා එන්නත සහ ෆයිසර් - බයෝඑන්ටෙක් එන්නත මේ වනවිට සාර්ථකත්වය තහවුරු කර අවසන්.\nඒ අතුරෙන් මොඩර්නා එන්නත ඇමෙරිකානු සහ යුරෝපීය ඖෂධ නියාමනයේ අනුමැතිය සඳහා ද යොමුකර තිබෙනවා.\nඅදාළ එන්නත් දෙකට ලැබෙන අනුමැතිය අනුව, ඉන් මාත්‍රා මිලියන 40 ක් මේ වසර අවසන් වීමට පෙර නිපදවීමට නියමිතයි.\nඑක් පුද්ගලයෙකුට කොවිඞ් 19 එන්නත් මාත්‍රා දෙකක් ලබාදිය යුතු නිසා එය මිලියන 20 ක් ඇමෙරිකානුවන්ට කොරෝනා වෛරසයෙන් පූර්ණ රැකවරණය ලබාදීමට සමත් වනු ඇති.",
       "URL": "https://www.hirunews.lk/256038/ඇමෙරිකාවේ-කොවිඩ්-19-එන්නත්-බෙදා-හැරීම-තව-සති-කිහිපයකින්",
       "Category": "International News",
       "Parent URL": "https://www.hirunews.lk/international-news.php?pageID=150"
}