{
       "Source": "hirunews",
       "Timestamp": "Monday, 25 May 2015 - 20:10",
       "Headline": "සංක්‍රමණිකයන් 139කගේ සිරුරු වළ දමා තිබියදී සොයා ගැනේ",
       "News Content": "නීතිවිරෝධී සංක්‍රමණිකයන් බවට සැක කෙරෙන පුද්ගලයින් 139 දෙනෙකුගේ සිරුරු වළ දමා තිබියදී සොයා ගත් බව මැලේසියානු පොලීසිය පවසනවා. එරට පොලිස් ප්‍රධානී කලීඞ් අබුබකර් කියා සිටියේ තායිලන්ත - මැලේසියානු දේශසීමාව ආසන්නයේ සුසාන භූමි කිහිපයක තිබී මෙම සිරුරු සොයා ගත් බවයි. මිය ගිය පුද්ගලයන් මියන්මාර සහ බංග්ලාදේශ ජාතිකයින් බවට සැක කෙරෙනවා. පසුගිය දින කිහිපය තුළ සිදුකළ සෝදිසියකදී නීතිවිරෝධී සංක්‍රමණිකයන් රදවා සිටින රහසිගත කඳවුරු 28ක් මැලේසියාවේ විවිධ ප්‍රදේශවලින් සොයාගත් බව ද එරට පොලිස් ප්‍රධානියා වැඩිදුරටත් සදහන් කළා.",
       "URL": "https://www.hirunews.lk/110149/සංක්‍රමණිකයන්-139කගේ-සිරුරු-වළ-දමා-තිබියදී-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=731"
}