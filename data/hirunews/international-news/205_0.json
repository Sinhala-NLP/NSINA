{
       "Source": "hirunews",
       "Timestamp": "Friday, 24 January 2020 - 9:22",
       "Headline": "ග්ලෝරියා සුළි කුණාටුවෙන් ස්පාඤ්ඤයේ 13 දෙනෙකු මියයයි",
       "News Content": "ග්ලෝරියා සුළි කුණාටුව හේතුවෙන් ස්පාඤ්ඤයේ පුද්ගලයින් 13 දෙනෙකු ජීවිතක්ෂයට පත්ව තිබෙනවා.\nවිදෙස් වාර්තා සඳහන් කළේ දින ගණනක සිට ස්පාඤ්ඤයට බලපා ඇති අධික වර්ෂාව සහිත කාලගුණ තත්ත්වයත් සමඟ මෙම සුළි කුණාටු තත්ත්වය හටගෙන ඇති බවයි.\nස්පාඤ්ඤයේ ප්‍රාන්ත කිහිපයක් ගං වතුර සහ මුහුදු ජලය ගොඩගැලීම් හේතුවෙන් ආපදාවට ලක්ව ඇති අතර, පුද්ගලයින් සිව්දෙනෙකු අතුරුදන්වී තිබෙනවා.\nදේශගුණික විපර්යාස හේතුවෙන් මෙලෙස ස්පාඤ්ඤයට අධික වර්ෂාව සහිත කාලගුණයක් බලපා ඇති බව එරට ආපදා අංශ පවසනවා.",
       "URL": "https://www.hirunews.lk/232926/ග්ලෝරියා-සුළි-කුණාටුවෙන්-ස්පාඤ්ඤයේ-13-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=205"
}