{
       "Source": "hirunews",
       "Timestamp": "Monday, 07 December 2015 - 13:53",
       "Headline": "7.2ක   භූ කම්පනයක්",
       "News Content": "ටජිකිස්ථානයේ කරාකුල් නගරයේ සිට කිලෝමීටර් 111ක් නිරිත දෙසින් කිලෝමීටර් 28.7ක් පොළොව අභ්‍යන්තරයේ මෙම භූ කම්පනය සිදුව ඇති බවයි ඇමරිකානු භූ විද්‍යා ආයතනය ප්‍රකාශ කළේ. භූ කම්පනයෙන් ටජිකිස්ථානයට සිදුවූ හානි පිළිබදව මෙතෙක් වාර්තා ලැබී නැහැ.\nඑහෙත් එය ටජිකිස්ථානයේ රුසියානු හමුදා කදවුරට බලපෑමක් ඇති නොකළ බව රුසියානු නිළ ප්‍රවෘත්ති සේවය සදහන් කළා. භූ කම්පනය ශ්‍රී නගර් ඇතුළු කාශ්මීර සානුවට ද බලපා තිබෙනවා.\nකම්පනය ටජිකිස්ථානයට බොහෝ දුරින් පිහිටි නවදිල්ලි නුවර / උතුරු ඉන්දියාවේ තවත් ප්‍රදේශ කිහිපයකට මෙන්ම පකිස්ථානයේ ප්‍රදේශ කිහිපයකට ද දැනී ඇති බවයි විදෙස් පුවත් සේවාවල දැක්වෙන්නේ.\nඑම ප්‍රදේශවල ගොඩනැගිලි ද සෙළවී ඇත.",
       "URL": "https://www.hirunews.lk/121524/7-2ක-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=682"
}