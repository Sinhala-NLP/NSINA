{
       "Source": "hirunews",
       "Timestamp": "Sunday, 14 July 2013 - 9:21",
       "Headline": "සුඩානයේ සාම සාධක භටයන් 07 දෙනෙකු මරුට.",
       "News Content": "සුඩානයේ ඩාෆූර් ප්‍රදේශයේ සාම සාධක මෙහෙයුම්වල නිරත වී සිටි අප්‍රිකානු සංගම් සහ ජගත් සංවිධාන සාම සාධක භටයන් 07 දෙනෙකු සන්නද්ධ ප්‍රහාරයකින් ඊයේ ජීවිතක්ෂයට පත්වුණා. ඔවුන් සියලූ දෙනාම ටැන්සානියානු සාම සාධක භටයින්. අප්‍රිකානු සංගමය සහ ජගත් සංවිධානය සුඩානයේ සාම සාධක මෙහෙයුම් අරඹා පස් වසරක් තුළ වාර්තා වූ දරුණුතම හානිය මෙයයි. මොවුන් ප්‍රහාරයට ලක්වී ඇත්තේ ඩාෆූර් ප්‍රදේශයේ ජගත් සංවිධාන මෙහෙයුම් මධ්‍යස්ථානයට කිලෝමීටර් 25 ක් නුදුරින්. ජගත් සංවිධාන මහ ලේකම් බෑන් කී මූන් සාම සාධක භටයන්ට එල්ල වූ ප්‍රහාරය හෙළා දකිමින් ප්‍රකාශයක් නිකුත් කර තිබෙනවා.",
       "URL": "https://www.hirunews.lk/62990/සුඩානයේ-සාම-සාධක-භටයන්-07-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=822"
}