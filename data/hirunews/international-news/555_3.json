{
       "Source": "hirunews",
       "Timestamp": "Friday, 25 November 2016 - 13:07",
       "Headline": "වියට්නාමය, අප්‍රිකාවෙන් ගෙන ආ ඇත්දළ තොගයක් අල්ලයි",
       "News Content": "අප්‍රිකාවේ සිට මුහුදු මාර්ගයෙන් ප්‍රවාහනය කළ කිලෝග්‍රෑම් 619 ක ඇත්දළ තොගයක් වියට්නාම බලධාරින් ඊයේ සිය භාරයට ගෙන තිබෙනවා.\nමෙම ඇත්දළ තොගය කන්ටේනර් දෙකක සගවා තිබූ බවයි හෝ - චි - මින් නුවර රේගු නිළධාරින් ප්‍රකාශ කළේ.\nඒ අනුව, පසුගිය මාස දෙක තුළ මෙම වරායෙන් අත්අඩංගුවට ගැණුනු ඇත්දළ තොගය ටොන් 4 කට ආසන්න වනවා.\nමෙම ඇත්දළ තොගය සොයා ගෙන ඇත්තේ වියට්නාමයේ හැනොයින් නුවරදී නීතිවිරෝධී වනසත්ත්ව වෙළදාම වැළැක්වීම පිළිබද ජාත්‍යන්තර සම්මේලනයක් පැවැත්වීමට සතියක් තිබියදීයි.\nලොව රටවල් 40 ක සහභාගිත්වයෙන් පැවැත්වෙන එම සමුළුව සදහා බ්‍රිතාන්‍යයේ විලියම් කුමරු ද සහභාගි වීමට නියමිතයි.",
       "URL": "https://www.hirunews.lk/148301/වියට්නාමය-අප්‍රිකාවෙන්-ගෙන-ආ-ඇත්දළ-තොගයක්-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=555"
}