{
       "Source": "hirunews",
       "Timestamp": "Sunday, 30 December 2018 - 16:52",
       "Headline": "ඉන්දියානු ගල් අඟුරු ආකරයක සිර වූ පතල්කරුවන් 15 දෙනා මුදා ගැනීමේ දුෂ්කර මෙහෙයුමක් (ඡායාරූප)",
       "News Content": "ඉන්දියාවේ මේඝාලය ප්‍රාන්තයේ ජයින්ටියා කඳු ආශ්‍රිත ගල් අඟුරු ආකරයක සිර වූ පතල්කරුවන් 15 දෙනා මුදා ගැනීම සඳහා ඉන්දියානු නාවික හමුදා කිමිදුම්කරුවන් යොදා ගනිමින් දැවැන්ත මෙහෙයුමක් දැන් ක්‍රියාත්මකයි.\nපසුගිය දෙසැම්බර් 13 වන දා සිට මොවුන් මෙම පතලේ සිර වී සිටින අතර, එහි ජලය ඉවත් කිරීම සඳහා ප්‍රබල ජල මෝටර් 10ක් ද යොදා ගැනෙනවා.\nඅඩි 300ක් පමණ ගැඹුරු මෙම නීතිවිරෝධී මී ගුල් පත්ලේ අඩි 70ක් පමණ ජලයෙන් පිරී ඇති බවයි වාර්තා වන්නේ.\nආරක්ෂිත උපක්‍රම නොමැතිව උණ බම්බු ආධාරයෙන් පිවිසෙන මෙවැනි ඍජු පතල් හැදින්වෙන්නේ මී ගුල් පතල් ලෙසයි.\nමෙතෙක් සිදුකළ මෙහෙයුම්වලදී පතල්කරුවන් නිරුපද්‍රිතව සිටින බවට කිසිදු තොරතුරක් ලැබී නැහැ.",
       "URL": "https://www.hirunews.lk/207109/ඉන්දියානු-ගල්-අඟුරු-ආකරයක-සිර-වූ-පතල්කරුවන්-15-දෙනා-මුදා-ගැනීමේ-දුෂ්කර-මෙහෙයුමක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=303"
}