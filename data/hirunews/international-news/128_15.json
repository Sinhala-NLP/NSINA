{
       "Source": "hirunews",
       "Timestamp": "Saturday, 20 March 2021 - 20:24",
       "Headline": "අමෙරිකානු ආරක්ෂක ලේකම් ඉන්දියාවේ",
       "News Content": "ඉන්දියාව සහ අමෙරිකා එක්සත් ජනපදය අතර ආරක්ෂක සහයෝගීතාව ඉහළ නැංවීමට කටයුතු කරන බව දෙරටේ ආරක්ෂක අමාත්‍යවරුන් ප්‍රකාශ කළා.\nඅමෙරිකානු ආරක්ෂක ලේකම් ජෙනරාල් ලොයිඩ් ඔස්ටින් ඉන්දියාවේ සංචාරයක් සඳහා පැමිණි අතර, ඉන්දීය ආරක්ෂක අමාත්‍ය රාජ්නාත් සිං සමඟ සාකච්ඡාවක නිරත වුණා.\nඉන් අනතුරුව නිකුත් කළ නිවේදනයේ දැක්වෙන්නේ දෙරට අතර පරිපූර්ණ ගෝලීය ක්‍රමෝපාය සහයෝගීතාවක් ගොඩනැගීමට කටයුතු කරන බවයි.\nආරක්ෂක ලේකම් ජෙනරාල් ලොයිඩ් ඔස්ටින් ඉන්දියාවේ සංචාරයක නිරත වන බයිඩ්න් පරිපාලනයේ ප්‍රථම ඉහළපෙලේ නිලධාරීයාද වනවා.",
       "URL": "https://www.hirunews.lk/266013/අමෙරිකානු-ආරක්ෂක-ලේකම්-ඉන්දියාවේ",
       "Category": "International News",
       "Parent URL": "https://www.hirunews.lk/international-news.php?pageID=128"
}