{
       "Source": "hirunews",
       "Timestamp": "Sunday, 05 April 2020 - 13:40",
       "Headline": "සරණාගත කඳවුරුවල සිටින පුද්ගලයින් කොරෝනා වසංගතයට ගොදුරු වීමේ අවදානමක්",
       "News Content": "ලෙබනනයේ සරණාගත කඳවුරුවල වෙසෙන දහස් සංඛ්‍යාත පලස්තීන සහ සිරියානු සරණාගතයන් කොරෝනා වෛරස් වසංගතයට ගොදුරු වීමේ අවදානමක් පවතින බව විදෙස් වාර්තා සඳහන් කළා.\nයුද්ධය හේතුවෙන් මිලියන 1යි දශම 5 ක් සිරියානුවන් ලෙබනනයට පලා ආ අතර පලස්තීන සරණාගතයන් එහි වෙසෙන්නේ දශක ගණනාවක සිටයි.\nමේ වනවිට ලෙබනනයේ කොවිඩ් 19 ආසාදිතයන් 520 දෙනෙකු හමුවී ඇති අතර, මරණ 17ක් ද වාර්තා වනවා.\nඑම ආසාදිතයන් අතුරෙන් එක් අයෙක් පලස්තීන සරණාගතයෙකු වන අතර සිරියානු සරණාගතයන් 3 දෙනෙකු ද ඒ අතර සිටිනවා.\nකඳවුරුවල තදබදය හේතුවෙන් ඔවුන් අතර කොවිඩ් 19 වෛරසය සීග්‍රයෙන් පැතිර යාමේ අවදානමක් පවතින බව සඳහන්.",
       "URL": "https://www.hirunews.lk/237968/සරණාගත-කඳවුරුවල-සිටින-පුද්ගලයින්-කොරෝනා-වසංගතයට-ගොදුරු-වීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=186"
}