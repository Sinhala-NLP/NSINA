{
       "Source": "hirunews",
       "Timestamp": "Thursday, 10 March 2016 - 13:57",
       "Headline": "IS රහසිගත ලිපිගොනු කිහිපයක් එළියට",
       "News Content": "අයි එස් සංවිධානයේ රහසිගත ලිපි ගොනු කිහිපයක් ප්‍රසිද්ධියට පත්වී තිබෙනවා.\nඑමගින් අනාවරණ වී ඇත්තේ බ්‍රිතාන්‍ය ජාතිකයන් ඇතුලු විශාල පිරිසක් අයි එස් සංවිධානයේ සාමාජිකයන් ලෙසට ක්‍රියා කරන බවයි.\nසිරියානු රජයට පක්ෂපාතී වෙබ් අඩවියක් විසින් අයි එස් සංවිධානයේ සාමාජිකයන්ගේ නාම ලේඛණයක් ප්‍රසිද්ධියට පත්කර ඇති බවයි විදෙස් පුවත් සේවාවල දැක්වෙන්නේ.\nසංවිධානයට ඇතුලත් කර ගැනීම වෙනුවෙන් පවතින ඉතා දුෂ්කර සම්මුඛ පරීක්ෂණයට සහභාගී වු සහ ඉන් සමත් වුවන්ගේ නම් මෙම ලැයිස්තුවට ඇතුලත් බව සඳහන්.\nඔවුන්ගේ නම් / ජාතිය / උපන් ගම සහ රුධිර වර්ගය ද එම තොරතුරුවලට ඇතුලත්ව තිබෙනවා.\nනම් 22000 ක් පමණ මෙම ලැයිස්තුවේ අන්තර්ගත වන අතර දුරකථන අංක සහ පවුලේ සාමාජිකයන්ගේ තොරතුරු ද එහි පවතින බවයි විදෙස් පුවත් සේවාවල දැක්වෙන්නේ.\nඒ අතර බ්‍රිතාන්‍යයේ ප්‍රසිද්ධ පුද්ගලයන්ගේ නම් ද ඇති බව සඳහන්.",
       "URL": "https://www.hirunews.lk/128224/රහසිගත-ලිපිගොනු-කිහිපයක්-එළියට",
       "Category": "International News",
       "Parent URL": "https://www.hirunews.lk/international-news.php?pageID=657"
}