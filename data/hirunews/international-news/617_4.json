{
       "Source": "hirunews",
       "Timestamp": "Saturday, 02 July 2016 - 15:09",
       "Headline": "බංග්ලාදේශ ප්‍රහාරයෙන් විස්සක් මරුට",
       "News Content": "බංග්ලාදේශයේ ඩකා අගනුවර අවන්හලකට කඩා වැදී සන්නද්ධ කණ්ඩායමක් එල්ල කළ ප්‍රහාරයෙන් 20 දෙනෙකු මියගොස් ඇති බව නවතම විදෙස් මාධ්‍ය වාර්තා පවසනවා.\nමියගිය අයගෙන් වැඩි පිරිසක් ජපන් සහ ඉතාලි ජාතිකයන් බව සඳහන්.\nඩකා නුවර රාජතාන්ත්‍රික කලාපයේ පිහිටි විදේශිකයන් අතර ප්‍රකට මෙම අවන්හලට සන්නද්ධ කල්ලියේ ප්‍රහාරය එල්ලවූයේ ඊයේ රාත්‍රියේදියි.\nප්‍රහාරයට පැමිණි සන්නද්ධ කල්ලිය විසින්  අවන්හලේ සිටි පිරිසක් ප්‍රාණ ඇපයට ගත් අතර, ඔවුන් බේරාගැනීමට ආරක්ෂක අංශ සහ සන්නද්ධ කල්ලි අතර සිදුවූ වෙඩි හුවමාරුවෙන් පොලිස් භටයන් දෙදෙනෙකුද මියගියා.\nආරක්ෂක අංශ ප්‍රහාරවලින් සන්නද්ධ කල්ලි සාමාජිකයන් හයදෙනෙකුද මියගොස් ඇති බවයි විදෙස් මාධ්‍ය වාර්තාවල දැක්වෙන්නේ.\nමෙම ප්‍රහාරය අයි.එස්. සංවිධානය විසින් එල්ල කළ බවටයි මේ වනවිට බංග්ලාදේශ ආරක්ෂක අංශ ප්‍රකාශ කර ඇත්තේ.\nබංග්ලාදේශයේ ව්‍යාපාරික කටයුතුවල නිරත වූ එම ශ්‍රී ලාංකිකයා සහ ඔහුගේ බිරිඳ මේ වන විට ඩකා නුවර හමුදා රෝහලකට නිරීක්ෂණය සඳහා ඇතුළත් කර තිබෙනවා.",
       "URL": "https://www.hirunews.lk/137024/බංග්ලාදේශ-ප්‍රහාරයෙන්-විස්සක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=617"
}