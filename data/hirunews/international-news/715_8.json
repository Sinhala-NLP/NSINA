{
       "Source": "hirunews",
       "Timestamp": "Tuesday, 28 July 2015 - 13:53",
       "Headline": "අයි.එස්. වරුන්ට එරෙහි ප්‍රහාර ගැන සාකච්ඡා කරන්න නේටෝව රැස්වෙයි",
       "News Content": "අයි.එස්. සන්නද්ධ කණ්ඩායම් සහ කුර්දි බෙදුම්වාදීන් ඉලක්ක කරගෙන තුර්කිය ආරම්භ කර ඇති ගුවන් ප්‍රහාර සම්බන්ධයෙන් සාකච්ඡා කිරීමට නේටෝ සංවිධානයේ සාමාජික රටවල් 28ක නියෝජිතයන් අද (28) බ්‍රසල්ස් නුවරට රැස් වනවා. සිරියානු අරගලයට පසුගිය දිනවල දැඩිව සම්බන්ධ වූ තුර්කියයි මෙම සමුළුව කැදවා ඇත්තේ. මීට පෙර ඇමරිකානු සන්ධානයේ ප්‍රහාර වලට සම්බන්ධවීමට මැලිකමක් දැක්වූ තුර්කිය පසුගිය සතියේ සිරියාවේ අයි.එස්. සන්නද්ධ කණ්ඩායම් සහ උතුරු ඉරාකයේ කුර්දි ගරිල්ලන්ට එරෙහිව ගුවන් ප්‍රහාර දියත් කළා. අයි.එස්. සන්නද්ධ කල්ලියක් සිරියානු දේශසීමාවේ පිහිටි තුර්කි නගරයකට ත්‍රස්ත ප්‍රහාරයක් එල්ල කිරීම ඊට හේතුවයි. එම ප්‍රහාරයෙන් පුද්ගලයන් තිස් දෙදෙනෙකු ජීවිතක්ෂයට පත්වුණා.",
       "URL": "https://www.hirunews.lk/113958/අයි-එස්-වරුන්ට-එරෙහි-ප්‍රහාර-ගැන-සාකච්ඡා-කරන්න-නේටෝව-රැස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=715"
}