{
       "Source": "hirunews",
       "Timestamp": "Tuesday, 12 February 2019 - 10:20",
       "Headline": "දිල්ලියේ හෝටලයක ගින්නකින් 9 දෙනෙකු ජීවිතක්ෂයට",
       "News Content": "ඉන්දියාවේ නවදිල්ලි නුවර කැරල් බාග් දිස්ත්‍රික්කයේ අර්පිට් පැලස් හෝටලයේ අද අලූයම ඇති වූ ගින්නකින් පුද්ගලයන් 9 දෙනෙකු ජීවිතක්ෂයට පත්වී තිබෙනවා.\nසංචාරකයන් අතර ප්‍රකට මෙම හෝටලයේ ගින්න නිවීම සඳහා ගිනි නිවන රථ 26ක් යොදා ගත් බවයි ඉන්දීය බලධාරීන් ප්‍රකාශ කළේ.\nපස් මහල් හෝටල් ගොඩනැගිල්ලේ ඉහළ මහලේ අද අලූයම 4ට පමණ ගින්න ආරම්භ වී ඇති අතර ඒ අවස්ථාවේ බොහෝ දෙනා නින්දේ පසුවූ බව සඳහන්.\nඇතැමුන් ගින්නෙන් බේරීම සඳහා ඉන් ඉවතට පැන ඇති බව වාර්තා වුණා.\nඋදෑසන 7ට පමණ ගින්න නිවා අවසන් කර ඇති අතර, පුද්ගලයන් 35 දෙනෙකු බේරාගෙන ඉන් තුවාල ලැබූවන් රෝහල් ගත කර තිබෙනවා.",
       "URL": "https://www.hirunews.lk/210230/දිල්ලියේ-හෝටලයක-ගින්නකින්-9-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=290"
}