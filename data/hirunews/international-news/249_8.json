{
       "Source": "hirunews",
       "Timestamp": "Thursday, 25 July 2019 - 12:59",
       "Headline": "සාකච්ඡා මැද උතුරු කොරියානු මිසයිල ගුවනට",
       "News Content": "උතුරු කොරියාව අද කෙටිදුර මිසයිල දෙකක් අත්හදා බලා ඇති බව දකුණු කොරියාව පවසනවා.\nඋතුරු කොරියාවේ වොන්සන් නගරයේ සිට කිලෝමීටර 430 ක් පමණ දුරින් මෙම මිසයිල දියත් කර ඇති අතර, ඒවා නැගෙනහිර මුහුදට පතිත වී ඇති බවයි දකුණු කොරියාව ප්‍රකාශ කළේ.\nඇමරිකානු ජනාධිපති ඩොනල්ඞ් ට්‍රම්ප් සහ උතුරු කොරියානු නායක කිම් ජොං අන් අතර න්‍යෂ්ටික සාකච්ඡා යළි ආරම්භ කිරීමට එකඟවීමෙන් පසු උතුරු කොරියාව සිදුකළ පළමු න්‍යෂ්ටික අත්හදා බැලීම මෙයයි.\nකෙසේ වෙතත් විදෙස් විචාරකයින් පෙන්වා දෙන්නේ උතුරු කොරියාවේ මෙම මිසයිල අත්හදාබැලීම එම සාකච්ඡා සඳහා අහිතකර ලෙස බලපානු ඇති බවටයි.",
       "URL": "https://www.hirunews.lk/220998/සාකච්ඡා-මැද-උතුරු-කොරියානු-මිසයිල-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=249"
}