{
       "Source": "hirunews",
       "Timestamp": "Friday, 08 September 2023 - 20:01",
       "Headline": "තරුණයෙක් ගුවන් යාන‍යෙන් විෂඝෝර සර්පයන් රැගෙන ඇවිල්ලා",
       "News Content": "විෂඝෝර සර්පයන් 70ක් සහ මියගිය වඳුරු පැටවුන් 6ක් තරුණයෙකු විසින් ගුවන් යානයේ හොර රහසේ රැගෙන විත් තිබෙනවා.\nකර්ණාටක ප්‍රාන්තයේ බැංගලෝර්හි ජාත්‍යන්තර ගුවන් තොටුපළේ රේගු නිලධාරීන් මගීන්ගේ ගමන් මලු පරීක්ෂා කිරීමේ දී මෙය සොයා ගෙන ඇති බවයි විදෙස් මාධ්‍ය වාර්තා කරන්නේ.\nඔහුගේ බෑගය තුළ මාරාන්තික විෂ සහිත රාජ නයි පැටවුන් 20 දෙනෙකු ඇතුළු සර්පයන් 70කට අධික සංඛ්‍යාවක් ජීවතුන් අතර සිටි බවයි සඳහන් වන්නේ.\nසෑම සර්පයෙකුම කුඩා ප්ලාස්ටික් බහාලුම්වල රඳවා සිටි බවට ද අනාවරණය වී තිබෙනවා.\nඑම ගමන් මල්ලේ මියගිය වඳුරන් 6 දෙනෙකු ද සිටි බව සඳහන්.\nවිදෙස් මාධ්‍ය වාර්තා කරන්නේ මෙම විෂඝෝර සර්පයින් ඉන්දියාවට රැගෙන ගියේ ඇයිද යන්න සහ මියගිය වඳුරු පැටවුන් රැගෙන ආවේ ඇයි යන්න පිළිබඳ ඔහුගෙන් ප්‍රශ්න කිරීම් සිදු කරන බවයි.\nඑම තරුණයා ඉන්දියාවේ තමිල්නාඩු ප්‍රදේශයේ පදිංචි අයෙකු බවයි මේ වන විට තොරතුරු අනාවරණය වී ඇත්තේ.",
       "URL": "https://www.hirunews.lk/347630/තරුණයෙක්-ගුවන්-යාන‍යෙන්-විෂඝෝර-සර්පයන්-රැගෙන-ඇවිල්ලා",
       "Category": "International News",
       "Parent URL": "https://www.hirunews.lk/international-news.php?pageID=7"
}