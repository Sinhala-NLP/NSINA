{
       "Source": "hirunews",
       "Timestamp": "Monday, 06 April 2015 - 13:04",
       "Headline": "සුරූපී නිරූපිකාවකට හිරගෙදරදී විශේෂ සැළකිලි",
       "News Content": "අඩියාලා සිරගෙදර රැඳවුම් බාරයේ සිටින පකිස්තානයේ සුරූපී නිරූපිකාවක් වන අයාන් අලි බන්ධනාගාරය තුළ විශේෂ සැළකිලි ලබන බව මාධ්‍ය වාර්තා පවසනවා.\nඇය පසුගිය මාර්තු මස 14 වන දින ඉස්ලාමාබාද්  ගුවන්තොටුපළේ දී අත්අඩංගුවට ගන්නා ලද්දේ මුදල් විශුද්ධිකරණ පණත යටතේ යි.\nඇය සතුව ඒ වන විට ඩොලර් 500,000 ක් තිබූ අතර නීති ප්‍රකාරව රටින් පිටතට ගෙන යා හැකි මුදල් ප්‍රමාණය ඩොලර් 10,000ක් පමණයි.\nතමන් නිවැරදි බව කියා සිටින අයාන් අලි අධිකරණයේ දී සඳහන් කර ඇත්තේ තමන් ආගමන විගමන නීති පිළිබඳව දැණුමක් නොමැති අයෙක් බවයි.\nඑමෙන්ම මේ මුදල් නිත්‍යානුකුලව උපාය ඇති බව ද ඇය පෙන්වා දෙනවා.\nඑක් පුවත්පතක වාර්තාවකට අනුව අයාන් අලිට බන්ධනාගාරය තුළ රුපවාහිනියක්  සහ ශීතකරණයක් ලබා දී ඇති අතර අවශ්‍ය අවස්ථාවල දුරකථන පහසුකම් ද ලබා දී තිබෙනවා.\nමිස් යුනිවර්ස් සඳහා පකිස්ථානය නියෝජනය කිරීමට ඇයට හැකිවනු ඇති බවටද පසුගිය කාලයේ දී විශ්වාසය පල වුණා.\nමුදල් විශුද්ධිකරණ පණත යටතේ මෙම වරද සඳහා වැරදිකාරිය වුවහොත් අයාන් අලිට වසර 14ක සිර දඬුවමක් විඳීමට සිදුවනු ඇති.",
       "URL": "https://www.hirunews.lk/106996/සුරූපී-නිරූපිකාවකට-හිරගෙදරදී-විශේෂ-සැළකිලි",
       "Category": "International News",
       "Parent URL": "https://www.hirunews.lk/international-news.php?pageID=745"
}