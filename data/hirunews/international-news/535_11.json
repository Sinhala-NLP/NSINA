{
       "Source": "hirunews",
       "Timestamp": "Wednesday, 04 January 2017 - 14:59",
       "Headline": "සිරියානු සාම සාකච්ඡා පිළිබඳ කථා කිරීමට රුසියානු නියෝජිතයන් පිරිසක් තුර්කියට",
       "News Content": "කසකස්ථානයේ පැවැත්වීමට නියමිත සිරියානු සටන් විරාමය පිළිබඳ පූර්ව සාකච්ඡාවක් සඳහා රුසියානු රජයේ නියෝජිතයන් පිරිසක් තුර්කියට පැමිණීමට නියමිතව තිබෙනවා.\nතුර්කි විදේශ කටයුතු අමාත්‍යවරයා ප්‍රකාශ කළේ මේ මස 9 සහ 10 යන දෙදින තුර්කියේ දී මෙම හමුව පැවැත්වෙන බවයි.\nකෙසේ වෙතත් රුසියාව සහ තුර්කිය ඒකාබද්ධව සිදුකිරීමට නියමිත මෙම සාකච්ඡා සඳහා සහභාගි නොවන බව සිරියානු කැරළිකරුවන් ඊයේ ප්‍රකාශ කර තිබුණා.\nඒ, දැනට ක්‍රියාත්මක සටන් විරාම කාලය තුළදීද සිරියානු හමුදා තමන් ඉලක්ක කර ප්‍රහාර එල්ල කළ බව පවසමින්.",
       "URL": "https://www.hirunews.lk/151283/සිරියානු-සාම-සාකච්ඡා-පිළිබඳ-කථා-කිරීමට-රුසියානු-නියෝජිතයන්-පිරිසක්-තුර්කියට",
       "Category": "International News",
       "Parent URL": "https://www.hirunews.lk/international-news.php?pageID=535"
}