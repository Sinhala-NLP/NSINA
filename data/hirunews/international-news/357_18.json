{
       "Source": "hirunews",
       "Timestamp": "Saturday, 23 June 2018 - 11:21",
       "Headline": "ඉන්දියානු නාවික කඳවුරක් තැනීම, සී - ෂෙල්ස් පාර්ලිමේන්තුව ප්‍රතික්ෂේප කරයි",
       "News Content": "ඉන්දීය සාගරයේ බටහිරදිග කලාපයේ ඉන්දීය නාවික කඳවුරක් තැනීමේ සැලසුම සී - ෂෙල්ස් පාර්ලිමේන්තුව විසින් ප්‍රතික්ෂේප කර තිබෙනවා.\nමේ බව සී - ෂෙල්ස් රජය ප්‍රකාශ කළේ එරට ජනාධිපති ඩැනී ෆුවරේ ඉන්දියාවේ සය දින චාරිකාවක් ආරම්භ කිරීමත් සමඟයි.\nඑම චාරිකාවේදී දෙරට අතර ආරක්ෂක සබඳතා පිළිබදව ද සාකච්ඡා කිරීමට නියමිතයි.\nකෙසේ නමුත්, සී - ෂෙල්ස් දිවයින් ආශ්‍රිතව ඉන්දීය නාවික කදවුරක් තැනීමෙන් තම රටේ ස්වෛරීත්වය අභියෝගයකට ලක් වන බව සී - ෂෙල්ස් පාර්ලිමේන්තුවේ අදහස වී තිබෙනවා.\nසී - ෂෙල්ස් ජනාධිපතිවරයා ලබන සඳුදා රාෂ්ට්‍රපති භවන් හිදී උත්සවාකාරයෙන් පිළිගැනෙන අතර, පසුව ගුජරාට්, ගෝව සහ උත්තරාකාන්ත් ප්‍රාන්තවල ද සංචාරය කරනු ඇති.",
       "URL": "https://www.hirunews.lk/193723/ඉන්දියානු-නාවික-කඳවුරක්-තැනීම-සී-ෂෙල්ස්-පාර්ලිමේන්තුව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=357"
}