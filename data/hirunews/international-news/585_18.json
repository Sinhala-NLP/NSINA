{
       "Source": "hirunews",
       "Timestamp": "Wednesday, 14 September 2016 - 15:30",
       "Headline": "දැවැන්ත ආපදාවක් ගැන ජපානයට අනතුරු ඇගවීමක්",
       "News Content": "ඉදිරි වසර 30 තුලදී ජපානයේ ඇති වඩාත් ක්‍රියාකාරී ගිනි කඳු මහා පිපිරීමකට ලක්විය හැකි බවට භු විද්‍යාඥයන් අනතුරු අගවා තිබෙනවා.\nඔවුන් පොළොව අභ්‍යන්තරයේ ඇති පාශාණ අධ්‍යයනය කිරීමෙන අනතුරුවයි මෙම තොරතුරු හෙළිකර ඇත්තේ.\nසකුරාජිමා ගිනි කන්ද ඒ අතරින් ප්‍රධාන තැනක් ගන්නා බව විදා්‍යඥයන් ප්‍රකාශකර තිබෙනවා.\nඑම ගිනි කන්ද සෙන්දායි න්‍යෂ්ඨික බලාගාරයට මෙන්ම ලක්ෂ 6 ක පමණ ජනතාවක් ජීවත්වන කොගොෂිමා නගරයට ද ඉතා ආසන්නවයි පිහිටා ඇත්තේ.\nසකුරාජිමා ගිනි කන්ද අවසන් වරට සක්‍රිය වී ඇත්තේ 1914 වසරේදීයි.\nඑහිදී පුද්ගලයන් 58 දෙනෙකු මරණයට පත්වුනා.\nජපාන දුපත් සමුහය පිහිටා ඇත්තේ පැසිෆික් සාගරයේ ගිනි කඳු බහුලව සක්‍රිය වන ප්‍රදේශයකයි.\nඊට ගිනි කඳු සියයකට අධික ප්‍රමාණයක් අයත්.\nවිද්‍යාඥයන් පෙන්වා දෙන්නේ සකුරාජිමා ගිනි කන්ද 1914 වසරේ විදාරණයෙන් පසු යළිත් එවැනි පිපිරීමක් සිදුවීමට වසර 130 කට ආසන්න කාලයක් ගතවන බවයි.\nඒ අනුව ඉදිරි වසර 30 තුල දැවැන්ත පිපිරීමක් අපේක්ෂා කරන බව ඔවුන් සඳහන් කර තිබෙනවා.",
       "URL": "https://www.hirunews.lk/142980/දැවැන්ත-ආපදාවක්-ගැන-ජපානයට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=585"
}