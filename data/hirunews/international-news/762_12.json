{
       "Source": "hirunews",
       "Timestamp": "Tuesday, 03 February 2015 - 14:16",
       "Headline": "පාකිස්තාන ජාතික දිනයට චීන ජනපතිට ඇරයුම්",
       "News Content": "ලබන මාර්තු 23 වන දාට යෙදී ඇති පාකිස්තාන ජාතික දිනයේ හමුදා පෙළපාලිය පිළිගැනීම සඳහා චීන ජනාධිපති ෂී - ජින්පින්ට ආරාධනා කර ඇතැයි වාර්තා වනවා. පාකිස්තානයේ ජාතික දින උත්සවය මෙවර පැවැත්වෙන්නේ වසර 7ක විරාමයකින් අනතුරුවයි. ජාතික දින උළෙල පැවැත්වෙන ස්ථානය මෙතෙක් ප්‍රකාශයට පත්වී නොමැති නමුදු ඉස්ලාමාබාද් අගනුවර ආසන්නයේ එය පැවැත්වෙනු ඇතැයි අපේක්ෂිතයි. මෙවර ඉන්දීය ජනරජ දිනයේ ප්‍රධාන ආරාධිතයා වූයේ ඇමරිකානු ජනාධිපති බැරක් ඔබාමායි. ඉන්දියාව සහ ඇමරිකාව අතර නව සහයෝගීතාවට ප්‍රතිචාර වශයෙන් පාකිස්තානය, චීනය වෙත යොමු වනු ඇති බව විචාරකයන්ගේ අදහසයි. ඉන්දීය ජාතික දින හමුදා පෙළපාලියෙන් අනතුරුවයි පාකිස්තානය තම ජාතික දිනය පවත්වන බව ප්‍රකාශයට පත් කළේ.",
       "URL": "https://www.hirunews.lk/102600/පාකිස්තාන-ජාතික-දිනයට-චීන-ජනපතිට-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=762"
}