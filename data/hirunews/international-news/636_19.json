{
       "Source": "hirunews",
       "Timestamp": "Sunday, 08 May 2016 - 11:48",
       "Headline": "ඕස්ට්‍රේලියාවේ මහ මැතිවරණය ජූලි 2 වනදා",
       "News Content": "ඕස්ට්‍රේලියානු මහ මැතිවරණය ලබන ජූලි 2 වනදා පවත්වන බව අග්‍රාමාත්‍ය මැල්කම් ටර්න්බුල් අද නිවේදනය කළා.\nනියමිත කාලයට මාස කිහිපයකට පෙර මෙලෙස  ඕස්ට්‍රේලියානු මහමැතිවරණය පැවැත්වෙන්නේ රජය ඉදිරිපත් කළ පනත් කෙටුම්පතක්  ඕස්ට්‍රේලියානු ඉහළ පාර්ලිමේන්තුව මගින් දිගින් දිගටම වළක්වාලීම හේතුවෙන්.\nඅග්‍රාමාත්‍ය ටර්න්බුල් එරට ආණ්ඩුකාර ශ්‍රීමත් පීටර් කොස්ග්‍රෝව් වෙත අද දැනුම්දී ඇත්තේ ඉහළ සහ පහළ පාර්ලිමේන්තු දෙකම විසුරුවා හරින ලෙසයි.\nතවදුරටත් බ්‍රිතාන්‍ය අධිරාජ්‍යයේ රටක් ලෙස සැලකෙන  ඕස්ට්‍රේලියාවේ ආණ්ඩුකාරවරයා බ්‍රිතාන්‍ය දෙවන එලිසබෙත් මහරැජින නියෝජනය කරනවා.",
       "URL": "https://www.hirunews.lk/132677/ඕස්ට්‍රේලියාවේ-මහ-මැතිවරණය-ජූලි-2-වනදා",
       "Category": "International News",
       "Parent URL": "https://www.hirunews.lk/international-news.php?pageID=636"
}