{
       "Source": "hirunews",
       "Timestamp": "Wednesday, 04 October 2017 - 14:37",
       "Headline": "ඇමරිකානු ප්‍රහාර දීර්ඝ සැලසුමක ප්‍රතිඵලයක් බව ආරක්ෂක අංශ කියයි",
       "News Content": "ඇමරිකාවේ - ලාස්වේගාස් ප්‍රදේශයේ සිදුකළ වෙඩි තැබීමේ සිද්ධිය දීර්ඝ සැලසුමක ප්‍රතිඵලයක් බව ඇමරිකානු ආරක්ෂක අංශ මෙතෙක් සිදුකළ විමර්ශනවලදී හෙළි කරගෙන තිබෙනවා.\nවෙඩි තැබීම සිදුකළ ස්ටීවන් පැඩොක් රැදී සිටි හෝටල් කාමරයේ සවිකර තිබූ කැමරා කිහිපයක් ද සොයා ගැණුනු අතර, කැමරා දෙකක් සවිකර තිබී ඇත්තේ කාමරයට පිවිසෙන මාර්ගයේයි.\nආරක්ෂක නිලධාරින්ගෙන් බේරීම සදහා සැකකරු මෙලෙස කැමරා සවිකර තිබී ඇති බවට පොලිසිය සැක පළ කරනවා.\n64 වන වියේ පසුවූ ස්ටීවන් පැඩොක් වෙඩි තැබීමෙන් පසු සියදිවි හානිකර ගත් අතර, ඔහුගේ පෙම්වතිය පිලිපීන ජාතික කාන්තාවක් බවට හෙළි වී තිබෙනවා.\nමියයාමට පෙර වෙඩික්කරු ඇගේ ගිණුමට ඇමරිකානු ඩොලර් ලක්ෂයක මුදලක් හුවමාරු කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/172574/ඇමරිකානු-ප්‍රහාර-දීර්ඝ-සැලසුමක-ප්‍රතිඵලයක්-බව-ආරක්ෂක-අංශ-කියයි",
       "Category": "International News",
       "Parent URL": "https://www.hirunews.lk/international-news.php?pageID=433"
}