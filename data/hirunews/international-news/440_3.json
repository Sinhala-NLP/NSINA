{
       "Source": "hirunews",
       "Timestamp": "Tuesday, 12 September 2017 - 18:48",
       "Headline": "දෙවියන් බුදුන් මස් කන දැන්වීමෙන් ලොව කැළඹෙයි",
       "News Content": "ගණ දෙවියන් සහ ආගමික ශාස්තෘවරුන් පිරිසක්ස මාංශ අනුභව කරන ආකාරය දැක්වෙන වෙළඳ දැන්වීමක් සම්බන්ධයෙන් ඉන්දියාව ඔස්ට්‍රේලියාවට විරෝධය දක්වා තිබෙනවා.\nගණ දෙවියන් මාංශ අනුභව කරන ආකාරය අදාළ දැන්වීමේ පැහැදිළිව දැක්වෙන බවටයි ඉන්දීය මාධ්‍ය පෙන්වා දෙන්නේ.\nමේ හේතුවෙන් ඉන්දීය ආගමික බැතිමතුන් අතර ද දැඩි විරෝධතාවක් මතුවී තිබෙනවා.\nජේසුස් ක්‍රිස්තුන් වහන්සේ මෙන්ම බුදුන් වහන්සේ ඇතුලු ආගමික නායකයන් අනුකරණය කරමින් මෙම දැන්වීම නිපදවා ඇති බවයි ඉන්දීය මාධ්‍ය පෙන්වා දෙන්නේ.\nඔස්ට්‍රේලියාවේ මස් මාංශ කර්මාන්තයේ නිරතවන පිරිසක් විසින් මෙම දැන්වීම නිශ්පාදනය කර තිබෙනවා.\nදැන්වීම ප්‍රසිද්ධියට පත්වීමත් සමග ඔස්ට්‍රේලියාවේ ආගමික බැතිමතුන් ද සිය දැඩි විරෝධය පළකර ඇතැයි සඳහන්.\nකැන්බරා නුවර ඉන්දීය මහ කොමසාරිස් කාර්යාල බලධාරීන් ඔස්ට්‍රේලියාවේ රාජ්‍ය දෙපාර්තමේන්තු 3 කට එරෙහිව චෝදනා කර තිබෙනවා.\nමෙම වෙළඳ දැන්වීම හමුවේ ආගම් රැසකට අපහාසයක් සිදුවන බැවින් වහාම එය ඉවත් කරගන්නා ගන්නා ලෙසටයි මහකොමසාරිස් කාර්යාලය අවධාරණය කර ඇත්තේ.\nමේ සම්බන්ධයෙන් පැමිණිලි 30 කට වැඩි ප්‍රමාණයක් ලැබී ඇතැයි ඔස්ට්‍රේලියා දැන්වීම් ප්‍රචාරණ පාලක කාර්යාංශය ද ප්‍රකාශකර තිබෙනවා.",
       "URL": "https://www.hirunews.lk/170748/දෙවියන්-බුදුන්-මස්-කන-දැන්වීමෙන්-ලොව-කැළඹෙයි",
       "Category": "International News",
       "Parent URL": "https://www.hirunews.lk/international-news.php?pageID=440"
}