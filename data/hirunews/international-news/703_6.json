{
       "Source": "hirunews",
       "Timestamp": "Tuesday, 22 September 2015 - 9:55",
       "Headline": "ඉන්දියාවට ඊශ්‍රායලයෙන් සන්නද්ධ ඩ්‍රෝන් යානා",
       "News Content": "විදේශයන්හි සන්නද්ධ ප්‍රහාර සඳහා යොදාගත හැකි නියමුවන් රහිත ප්‍රහාරක ඩ්‍රෝන් යානා පෙළක් ඉන්දියාව විසින් ඊශ්‍රායලයෙන් ඇනවුම් කර තිබෙනවා. පසමිතුරු පාකිස්තානය සහ චීනය ඩ්‍රෝන් තාක්ෂණය තම හමුදා කටයුතු සඳහා වැඩි වශයෙන් යොදා ගැනීම ඊට හේතුව බව සදහන්. ඩ්‍රෝන් තාක්ෂණය අතින් චීනය ද අභිබවා යන ඊශ්‍රායලය, ඉන්දීය අගමැති නරේන්ද්‍ර මෝදි ඉදිරිපත් කර ඇති ඉන්දියාව තුළ සියලූ භාණ්ඩ නිෂ්පාදනය කිරීමේ මේක් ඉන් ඉන්ඩියා වැඩසටහන යටතේ මෙම යානා නිපදවීම පිළිබඳව ද සාකච්ඡා කර ඇති බව වාර්තා වනවා. රටවල් 70ක් පමණ ඔත්තු බැලීමේ කටයුතු සඳහා ඩ්‍රෝන් යානා යොදා ගත්ත ද, දැනට ප්‍රහාරක මෙහෙයුම් සඳහා එම යානා යොදාගන්නේ ඇමරිකා එක්සත් ජනපදය, ඊශ්‍රායලය සහ බ්‍රිතාන්‍යය පමණයි.",
       "URL": "https://www.hirunews.lk/117035/ඉන්දියාවට-ඊශ්‍රායලයෙන්-සන්නද්ධ-ඩ්‍රෝන්-යානා",
       "Category": "International News",
       "Parent URL": "https://www.hirunews.lk/international-news.php?pageID=703"
}