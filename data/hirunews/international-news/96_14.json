{
       "Source": "hirunews",
       "Timestamp": "Wednesday, 08 September 2021 - 8:12",
       "Headline": "ඇෆ්ගනිස්ථානයට මානුෂීය ආධාර සපයන බව ජගත් සංවිධානය පවසනවා",
       "News Content": "ජගත් සංවිධානයේ මානුෂීය කටයුතු සහ හදිසි සහන සම්බන්ධීකරණය පිළිබඳ නියෝජ්‍ය මහ ලේකම් මාටින් ග්‍රිෆිත් මේ බව ප්‍රකාශ කළේ කාබුල් නුවර දී තලේබාන් නායකයින් හමුවීමෙන් පසුවයි.\nකෙසේ නමුත්, මෙලෙස මානුෂීය ආධාර සැපයීම සඳහා තලේබාන් රජය ආරක්ෂාව සැපයිය යුතු බවයි ඔහු අවධාරණය කළේ.\nඅමෙරිකානු හමුදා නික්මීමෙන් පසු ඇෆ්ගනිස්ථානයේ බලය අත්පත් කරගත් තලේබාන් සංවිධානයෙන් ඒ සඳහා ලිඛිත සහතිකයක් ජගත් සංවිධානය අපේක්ෂා කරනවා.\nමේ අතර, එක්සත් ජාතීන්ගේ සරණාගත කොමිසමේ ප්‍රධානී ෆිලීපෝ ග්‍රාන්ඩිද ඇෆ්ගනිස්ථානයට පැමිණීමට නියමිතයි.\nඔහු කාබුල් අගනුවරට මෙන්ම දකුණු දිග කන්දහාර් නුවරට ද යාමට අපේක්ෂා කරනවා.\nමේ වසරේ ඇෆ්ගනිස්ථානයේ ඇති වූ ගැටුම්කාරී තත්ත්වය හේතුවෙන් හය ලක්ෂයකට අධික ඇෆ්ගන් ජාතිකයින් අවතැන් වී සිටිනවා.\nජගත් සංවිධාන ඇස්තමේන්තුවලට අනුව එරට ජනගහනයෙන් අඩක් එනම්, මිලියන 18ක් ඇෆ්ගන් ජාතිකයින්ට හදිසි මානුෂීය ආධාර අවශ්‍යයි.",
       "URL": "https://www.hirunews.lk/281652/ඇෆ්ගනිස්ථානයට-මානුෂීය-ආධාර-සපයන-බව-ජගත්-සංවිධානය-පවසනවා",
       "Category": "International News",
       "Parent URL": "https://www.hirunews.lk/international-news.php?pageID=96"
}