{
       "Source": "hirunews",
       "Timestamp": "Sunday, 21 June 2015 - 14:16",
       "Headline": "චීන බැංකුවේ ඉතාලි ශාඛාවට මුදල් විශුද්ධිකරණ චෝදනා",
       "News Content": "බෑන්ක් ඔෆ් චයිනා, චීන බැංකුවේ ඉතාලියේ මිලාන් නුවර ශාඛාවෙන් මහා පරිමාණ මුදල් විශුද්ධිකරණ ජාවාරමක් සිදුව ඇති බවට චෝදනා එල්ලවනවා. මේ නිසා ඊට සම්බන්ධ පුද්ගලයන් 300 කට පමණ එරෙහිව නීතිමය කටයුතු ආරම්භ කර ඇති බවයි ඉතාලි බලධාරීන් ප්‍රකාශ කළේ. ගණිකා වෘත්තියෙන්, හොර මුදල් නෝට්ටු ජාවාරමෙන්, බදු පැහැර හැරීමෙන් සහ මිනිස් ජාවාරමෙන් උපයන මුදල් මෙම චීන බැංකු ශාඛාව හරහා විශුද්ධිකරණය කර ඇති බවයි ඉතාලි නීති අංශ කියා සිටියේ.\nඑමෙන්ම මෙලෙස විශුද්ධිකරණයෙන් උපයාගත් යුරෝ බිලියන 4.5 ක් ඉතාලියේ සිට චීනයට හුවමාරු කළ බව හෙළිවී තිබෙනවා. එහිදී චීන බැංකුව යුරෝ හත්ලක්ෂ 58 000 ක් ඒ සඳහා කොමිෂන් ලෙස අයකර  ඇති බවයි ඉතාලි බලධාරීන් පවසන්නේ. චීනයේ සිට ඉතාලිය වෙත නීතිවිරෝධී සංක්‍රමණිකයන් රැගෙන එන මිනිස් ජාවාරම්කරුවන්ද මෙම බැංකු ශාඛාව භාවිත කරන බව සඳහන්.",
       "URL": "https://www.hirunews.lk/111830/චීන-බැංකුවේ-ඉතාලි-ශාඛාවට-මුදල්-විශුද්ධිකරණ-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=725"
}