{
       "Source": "hirunews",
       "Timestamp": "Tuesday, 29 August 2017 - 13:52",
       "Headline": "හාවි සුළි සුළඟින් ඇමරිකාවේ 30,000ක් අවතැන්",
       "News Content": "ඇමරිකාවේ ටෙක්සාස් ප්‍රාන්තයට බලපෑ හාවි චණ්ඩ මාරුතය නිසා ඇති වූ ජල ගැල්ම හේතුවෙන් 30,000කට අධික පිරිසක් මේ වන විට තාවකාලික කඳවුරුවල රදවා තිබෙනවා.\nජල ගැල්ම පන්ලක්ෂයකට අධික පිරිසකට බලපා ඇති බවයි විදෙස් වාර්තා සඳහන් කළේ.\nඑකම පවුලක 06 දෙනෙකු ඇතුළු ජීවිත හානි 8ක් ද ටෙක්සාසයෙන් වාර්තා වුණා.\nසුළි කුණාටුවත් සමඟ ඇති වූ ධාරාණිපාත වර්ෂාපතනය මෙතෙක් අවසන් වී නැහැ.\nහියුස්ටන් නගරයට මේ වන විට මිලිමීටර් 750 ඉක්ම වූ වර්ෂාපතනයක් ලැබී ඇති අතර, බොහෝ ප්‍රදේශවල නිවාස සහ රථ වාහන ජලයෙන් යට වී ඇති අයුරු දක්නට ලැබෙනවා.\nඅන්තර් ජාතික ගගන මධ්‍යස්ථානය සමඟ සන්නිවේදන සිදුකරන හියුස්ටන් හි නාසා අභ්‍යාවකාශ පාලක මධ්‍යස්ථානය ද ජල ගැල්ම නිසා වසා දැමීමට සිදුව ඇති බව සඳහන්.",
       "URL": "https://www.hirunews.lk/169666/හාවි-සුළි-සුළඟින්-ඇමරිකාවේ-30000ක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=445"
}