{
       "Source": "hirunews",
       "Timestamp": "Wednesday, 25 December 2013 - 13:59",
       "Headline": "ප්‍රහාරයකට සැරසෙන්න - කිම් ජොන් උන් හමුදාවට කියයි.",
       "News Content": "කලින් දැනුම්දීමකින් තොරව යුද්ධයක් ඇතිවිය හැකි බවට අනතුරු ඇඟ වූ උතුරු කොරියානු නායක කිම් ජොන් උන්  ඕනෑම අවස්ථාවක ප්‍රහාරයක් සඳහා සූදානම් වන ලෙස සිය හමුදාවන්ට උපදෙස් ලබා දුන්නා. සිය පියා වූ කිම් ජොන් ඉල් උතුරු කොරියානු නායකයා බවට පත්වීමේ දිනය සැමරීමට ඔහු ඊයේ හමුදා මූලස්ථානයක් වෙත ගිය අතර, එහිදී මේ බව ප්‍රකාශ කළා. උතුරු කොරියාව මෑතකදී යළි පණ ගැන්වු න්‍යෂ්ටික බලාගාරයක න්‍යෂ්ටික ඉන්ධන නිෂ්පාදනය කරන බවට ඇමරිකානු චන්ද්‍රිකා වාර්තාවක් ප්‍රසිද්ධියට පත්වී දිනක් ඇතුළතයි ඔහු මේ බව කියා සිටියේ. කෙසේ නමුත්,  ඕනෑම ප්‍රකෝපකාරී ප්‍රහාරයකට ප්‍රබල ප්‍රතිප්‍රහාරයක් එල්ල කරන බවට දකුණු කොරියාව සහ ඇමරිකාව, උතුරු කොරියාව වෙත දැනටමත් අනතුරු අඟවා තිබෙනවා.",
       "URL": "https://www.hirunews.lk/74122/ප්‍රහාරයකට-සැරසෙන්න-කිම්-ජොන්-උන්-හමුදාවට-කියයි",
       "Category": "International News",
       "Parent URL": "https://www.hirunews.lk/international-news.php?pageID=774"
}