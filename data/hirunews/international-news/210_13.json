{
       "Source": "hirunews",
       "Timestamp": "Wednesday, 01 January 2020 - 8:31",
       "Headline": "ඕස්ට්‍රේලියාවේ ලැව් ගිනි මැඬ පැවැත්වීමට හමුදා සහය",
       "News Content": "ඕස්ට්‍රේලියාවේ ප්‍රාන්ත රැසක පැතිරෙන ලැව් ගිනි සමඟ හදිසි තත්ත්වයන් සඳහා ගුවන් හමුදා යානා මෙන්ම පාබල හමුදා සහය ලබාගෙන තිබෙනවා.\nමෙලෙස පැතිර යන ලැව් ගිනි හේතුවෙන් මේ වන විට මිය ගොස් ඇති සංඛ්‍යාව 12 ක් බවයි විදෙස් වාර්තා සඳහන් කළේ.\nලැව් ගිනි හේතුවෙන් වික්ටෝරියා ප්‍රාන්තයේ 4000කට අධික පිරිසක් වෙරළ ආසන්න ප්‍රදේශවලට පැමිණ ඇති අතර තවදුරටත් ජනයා එහි පැමිණෙමින් සිටින බවටද වාර්තා වනවා.\nසති ගණනාවක් තිස්සේ ඇවිලෙන ලැව් ගිනි හේතුවෙන් හෙක්ටයාර මිලියන 4 ඉක්ම වූ වන ප්‍රදේශයක් විනාශ වී අවසන්.\nඑමෙන්ම, නිවාස සහ දේපළ විශාල ප්‍රමාණයක් ලැව් ගින්නෙන් විනාශ වී ඇති අතර, විදුලිය බිඳ වැටීම් ද වාර්තා වුණා.",
       "URL": "https://www.hirunews.lk/231374/ඕස්ට්‍රේලියාවේ-ලැව්-ගිනි-මැඬ-පැවැත්වීමට-හමුදා-සහය",
       "Category": "International News",
       "Parent URL": "https://www.hirunews.lk/international-news.php?pageID=210"
}