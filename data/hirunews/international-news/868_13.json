{
       "Source": "hirunews",
       "Timestamp": "Friday, 25 January 2013 - 13:29",
       "Headline": "ඊජිප්තු විප්ලවයේ දෙවැනි සමරුව අදයි.",
       "News Content": "ජනාධිපති හොස්නි මුබාරක් බලයෙන් පහ කළ ඊජිප්තු මහජන විප්ලවයේ දෙවැනි සමරුව නිමිත්තෙන් කයිරෝ අගනුවරට අද දහස් සංඛ්‍යාත ජනයා එක්රැස්වනු ඇතැයි අපේක්ෂිතයි. ආගම්වාදී නැඹුරුවක් සහිත ඊජිප්තු විපක්ෂය මෙම සමරුව ආණ්ඩු විරෝධී උද්ඝෝෂණයක් බවට පරිවර්තනය කර තිබෙනවා. ඊජිප්තු විපක්ෂ නායක මොහොමඞ් එල් බරාඬේ ප්‍රකාශ කළේ විප්ලවයේ අරමුණු සාක්ෂාත් කර ගැනීම සඳහා නැවතත් එරට චතුරස‍්‍ර කරා ජනතාව රොක්විය යුතු බවයි. ඊජිප්තු විප්ලවය ඇරඹුනු තරීර් චතුරස‍්‍රය නැතිනම් නිදහස් චතුරස‍්‍රයේදී අද දැවැන්ත ජන උද්ඝෝෂණයක් පැවැත්වෙනු ඇති. ජනාධිපති මොහොමඞ් මොර්සි සහ ඔහුගේ ඉස්ලාමීය සහෝදරත්වය විප්ලවයේ සමරුව නිමිත්තෙන් පුන්‍ය වැඩසටහන් සංවිධාන කර ඇති අතර ඔවුන්ගේ තේමා පාඨය වන්නේ සැවොම එක්ව ඊජිප්තුව ගොඩනගමු යන්නයි.",
       "URL": "https://www.hirunews.lk/52106/ඊජිප්තු-විප්ලවයේ-දෙවැනි-සමරුව-අදයි",
       "Category": "International News",
       "Parent URL": "https://www.hirunews.lk/international-news.php?pageID=868"
}