{
       "Source": "hirunews",
       "Timestamp": "Wednesday, 16 August 2023 - 14:08",
       "Headline": "අමෙරිකාව සහ දකුණු කොරියාව ඒකාබද්ධ යුධ අභ්‍යාසයක්",
       "News Content": "මෙතෙක් සිදුකළ දැවැන්තම යුද අභ්‍යාසය සිදුකිරීමට අමෙරිකාව සහ දකුණු කොරියාව තීරණය කර තිබෙනවා.\nවිදෙස් මාධ්‍ය පැවසුවේ, අගෝස්තු මස 21 සිට 31 වැනිදා එය පැවැත්වීමට නියමිත බවයි.\nUlchi Freedom Guardian යුද අභ්‍යාසය සඳහා දෙරටේම සෙබළුන් දහස් ගණනක් සහභාගී වීමට නියමිතයි.\nවර්ධනය වෙමින් පවතින උතුරු කොරියාවේ න්‍යෂ්ටික සහ මිසයිල තර්ජනයට මුහුණ දීම මෙවැනි දැවැන්ත යුද අභ්‍යාසයක් සැලසුම් කිරීමට හේතුව බවයි දකුණු කොරියාව සහ අමෙරිකාව පෙන්වා දෙන්නේ.\nකෙසේ වෙතත්, අදාළ යුද අභ්‍යාසය හෙළාදකිමින් උතුරු කොරියාව පෙන්වා දෙන්නේ එය න්‍යෂ්ටික යුද්ධයක් සඳහා සූදානම් වීමක් බවයි.\nUlchi-Freedom Guardian, යනු දකුණු කොරියාව සහ එක්සත් ජනපදය අතර ඒකාබද්ධ යුධ අභ්‍යාසයක් වන අතර මෙම යුධ අභ්‍යාසය මීට පෙර (2015 වසරේදී) හැදින්වූයේ Ulchi-Focus Lens යන නමිනි.\nමෙම අභ්‍යාසය ලොව විශාලතම පරිගණකගත විධාන සහ පාලන ක්‍රියාත්මක කිරීම වන යුධ අභ්‍යාසය වන අතර වසර 2017 දී එක්සත් ජනපද භටයන් 17,500ක් සමඟ දකුණු කොරියානු භටයන් 50,000ක් ද මෙම යුධ අභ්‍යාසය සඳහා සහභාගී වී තිබෙනවා.\nUlchi-Freedom Guardian යුධ අභ්‍යාසයේදී ප්‍රධාන වශයෙන් අවධානය යොමු කරන්නේ උතුරු කොරියානු ප්‍රහාරයකින් දකුණු කොරියාව ආරක්ෂා කිරීම කෙරෙහිය.\nමෙම අභ්‍යාසය 1976 දී ආරම්භ කරන ලද අතර එය වාර්ෂිකව අගෝස්තු හෝ සැප්තැම්බර් මාසවලදී පවත්වනු ලැබේ. 'උල්චි' යන වචනය පැමිණෙන්නේ ගොගුර්යෝවේ හමුදාවේ අණදෙන නිලධාරියා වූ Eulji Mundeok නම් සුප්‍රසිද්ධ කොරියානු ජෙනරාල්වරයාගේ නාමයෙන් බව සඳහන් වෙන්නේ.",
       "URL": "https://www.hirunews.lk/345006/අමෙරිකාව-සහ-දකුණු-කොරියාව-ඒකාබද්ධ-යුධ-අභ්‍යාසයක්",
       "Category": "International News",
       "Parent URL": "https://www.hirunews.lk/international-news.php?pageID=14"
}