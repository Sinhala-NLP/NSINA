{
       "Source": "hirunews",
       "Timestamp": "Monday, 24 February 2020 - 19:34",
       "Headline": "ජනපති ට්‍රම්ප්, ලොව විශාලතම ක්‍රිකට් ක්‍රීඩාංගණයේදී ඉන්දියානුවන් ලක්ෂයක් අමතයි",
       "News Content": "ආර්ථික, තොරතුරු තාක්ෂණ, අභ්‍යාවකාශ ආදී සියළු අංශයන් හි ඉන්දු - ඇමරිකානු සහයෝගීතාව වර්ධනය කරලීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් සිය ප්‍රථම ඉන්දීය රාජ්‍ය සංචාරයේදී ප්‍රකාශ කළා.\nඅගමැති මෝදිගේ පුරවරය වන ගුජරාටයේ අහමදා බාද් හි ඉදිකර ඇති ලොව විශාලතම ක්‍රිකට් ක්‍රීඩාංගණය වන නැරඹුම් ආසන ලක්ෂයක් සහිත මොටේරා හෙවත් සර්ධාර් පටෙල් ක්‍රීඩාංගණයේදී ජනපති ට්‍රම්ප් කියා සිටියේ අගමැති මෝදි ශක්තිමත් නායකයෙකු බවයි.\nඉස්ලාමීය අන්තවාදී ත්‍රස්ත තර්ජනය මැඬලීමට ඉන්දියාව සමඟ එක්ව කටයුතු කරන බව පැවසූ ඔහු ඉන්දියාවට සන්නද්ධ හෙලිකොප්ටර් යානා ඇතුළු ඩොලර් බිලියන 3ක් වටිනා නවීනතම යුද උපකරණ ලබාදීමට සූදානම් බව ද සඳහන් කළා.\nඉන් අනතුරුව අග්‍රා පුරවරයට පැමිණි ජනපති ට්‍රම්ප්, මෙලානියා ආර්යාව, ඉවන්කා දියණිය සහ ජැරඞ් කුෂ්නර් බෑණනුවන්, ආදරයේ සංකේතය ලෙස සැලකෙන ටජ් මහල නරඹමින් දිගු වේලාවක් ගත කළේ ටජ් මහල පසුබිම් කොට ඡායාරූප ගනිමින්.\nමේ අතර, ජනපති ට්‍රම්ප් අද රාත්‍රියේ පැමිණීමට නියමිත නවදිල්ලියේ පුරවැසි පනතට එරෙහි විරෝධතා උත්සන්න වී ඇති අතර, එහි ගැටුම්වලදී පොලිස් නිලධාරියෙකු ද ජීවිතක්ෂයට පත්වුණා.",
       "URL": "https://www.hirunews.lk/235139/ජනපති-ට්‍රම්ප්-ලොව-විශාලතම-ක්‍රිකට්-ක්‍රීඩාංගණයේදී-ඉන්දියානුවන්-ලක්ෂයක්-අමතයි",
       "Category": "International News",
       "Parent URL": "https://www.hirunews.lk/international-news.php?pageID=195"
}