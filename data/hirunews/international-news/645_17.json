{
       "Source": "hirunews",
       "Timestamp": "Saturday, 16 April 2016 - 8:24",
       "Headline": "ඉන්දියාව ප්‍රංශයෙන් ප්‍රහාරක ජෙට් යානා 36 ක් මිලට ගනී",
       "News Content": "ප්‍රංශයේ නිෂ්පාදිත රෆාල් වර්ගයේ ප්‍රහාරක ජෙට් යානා 36 ක් මිලදී ගැනීම සදහා ඉන්දීය රජය එකගත්වය පළ කර ඇති බව ඉන්දීය මාධ්‍ය අද වාර්තා කළා.\nඇමරිකානු ඩොලර් බිලියන 8 යි දශම 8 ක් වටිනා මෙම ප්‍රහාරක ජෙට් යානා පෙළ මිලදී ගැනීමේ ගිවිසුමට ඉදිරි සති 3 තුළ අත්සන් තැබීමට නියමිතයි.\nඉදිරි වසර එකහමාර තුළ එම ප්‍රහාරක ජෙට් යානා ප්‍රංශයෙන් ඉන්දියාවට ලැබෙනු ඇති බවයි වාර්තා වන්නේ. ප්‍රහාරක ජෙට් යානා 36 සදහා ප්‍රංශය ඉල්ලා සිටි මිලට වඩා ඩොලර් බිලියන 3 ක් අඩුවෙන් ඉන්දියාව ගිවිසුමට එළඹෙන බව එන්.ඞී.ටී.වී ප්‍රවෘත්ති සේවාව සදහන් කළා.\nප්‍රංශ ප්‍රහාරක ජෙට් යානා මිලදී ගැනීම සදහා ඉන්දියාව එකග වූයේ අග්‍රාමාත්‍ය නරේන්ද්‍ර මෝදිගේ ප්‍රංශ චාරිකාවේදීයි.",
       "URL": "https://www.hirunews.lk/130956/ඉන්දියාව-ප්‍රංශයෙන්-ප්‍රහාරක-ජෙට්-යානා-36-ක්-මිලට-ගනී",
       "Category": "International News",
       "Parent URL": "https://www.hirunews.lk/international-news.php?pageID=645"
}