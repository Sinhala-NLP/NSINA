{
       "Source": "hirunews",
       "Timestamp": "Tuesday, 06 June 2017 - 14:17",
       "Headline": "ඉන්දියාව යැවූ විශාලම චන්ද්‍රිකාව සාර්ථකයි",
       "News Content": "ඉන්දියාව මෙතෙක් උඩු ගුවනට යැවූ විශාලතම චන්ද්‍රිකාව සාර්ථක ලෙස කක්ෂගත කිරීමට හැකි වී තිබෙනවා.\nදකුණු ඉන්දියාවේ ශ්‍රීහරිකොට ගගන මධ්‍යස්ථානයෙන් මෙම චන්ද්‍රිකාව උඩු ගුවනට යැවීම සඳහා ඉන්දියාව යොදා ගත්තේ මෙතෙක් එරට නිෂ්පාදිත විශාලතම රොකට්ටුවයි.\nකිලෝග්‍රෑම් 3000කට අධික බරකින් යුත් මෙම චන්ද්‍රිකාව ඉන්දියාවේ සන්නිවේදන කටයුතු කාර්යක්ෂම කිරීම සඳහා යොදා ගැනීමට නියමිතයි.\nමේ අතර, නවදිල්ලිය ඇතුළු උතුරු ඉන්දියාවේ නගර රැසක අධික උෂ්ණත්වයක් වාර්තා වන බව සඳහන්.\nමේ අනුව දිල්ලියේ උෂ්ණත්වය සෙන්ටිගේ‍්‍රඩ් අංශය 45 ඉක්ම වූ අතර, රාජස්ථාන් ප්‍රදේශයෙන් සෙන්ටිගේ‍්‍රඩ් අංශය 48ක උෂ්ණත්වයක් වාර්තා වී තිබෙනවා.",
       "URL": "https://www.hirunews.lk/162959/ඉන්දියාව-යැවූ-විශාලම-චන්ද්‍රිකාව-සාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=473"
}