{
       "Source": "hirunews",
       "Timestamp": "Friday, 06 February 2015 - 8:56",
       "Headline": "දලයිලාමා හොඳ මිතුරෙක් - ඔබාමා",
       "News Content": "දලයිලාමා විශේෂ මෙන්ම හොඳ මිතුරෙකු බව ඇමෙරිකානු ජනාධිපති බැරැක් ඔබාමා ප්‍රකාශ කළා. දයානුකම්පාව හුවා දැක්වීමට දලයිලාමාතුමන් ප්‍රබල උදාහරණයක් බව ජනාධිපති ඔබාමා ප්‍රකාශ කළේ වොෂින්ටනයේ ඊයේ පැවති යාඥා උදෑසන ආහාරයට සහභාගි වෙමින්. මෙම උත්සවය 1953 වසරේ සිට වොෂින්ටන් - හිල්ටන් හෝටලයේ පැවැත්වෙන්නේ ජාතික උත්සවයක් ලෙසයි. ඒ සඳහා විශේෂ ආරාධිතයෙකු ලෙස දලයිලාමා තුමා ද මෙවර සහභාගි වුණා. දලයිලාමා සහ ජනාධිපති බැරැක් ඔබාමා පොදු උත්සවයකදී මෙලෙස එක්ව ඇත්තේ ප්‍රථම අවස්ථාවටයි. චීනය සමඟ සබඳතා ශක්තිමත්ව පවත්වා ගැනීම සඳහා චීනය බෙදුම්වාදියෙකු ලෙස හඳුන්වන දලයිලාමා සමඟ නිල උත්සවවලට ඔහු මෙතෙක් සහභාගි වූයේ නැහැ. චීනය දලයිලාමා තුමන් හඳුන්වන්නේ බැටළු සම් පොරවා ගත් වෘකයෙකු ලෙසයි.",
       "URL": "https://www.hirunews.lk/102770/දලයිලාමා-හොඳ-මිතුරෙක්-ඔබාමා",
       "Category": "International News",
       "Parent URL": "https://www.hirunews.lk/international-news.php?pageID=761"
}