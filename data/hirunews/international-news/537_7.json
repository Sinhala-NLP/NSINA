{
       "Source": "hirunews",
       "Timestamp": "Sunday, 01 January 2017 - 6:53",
       "Headline": "නව අවුරුදු උදාවේ තුර්කියට ත්‍රස්ත ප්‍රහාරයක්",
       "News Content": "ආරක්ෂාවට මුල් තැන දෙමින්  ලෝකය 2017 වසර පිළිගනිද්දී තුර්කියේ ඉස්ථාන්බූල් නුවර රාත්‍රී සමාජශාලාවකට එල්ලවූ ප්‍රහාරයකින් අවම වශයෙන් පුද්ගලයන් 35 දෙනෙකු ජීවිතක්ෂයට පත්වී තිබෙනවා.\nඅද අලූයම එල්ලවූ ප්‍රහාරයෙන් තවත් 40 කට වැඩි පිරිසක් තුවාල ලබා ඇති බවයි විදෙස් වාර්තා සඳහන් කළේ.\nසිරියානු සටන් විරාමය සඳහා රුසියාව සමඟ එක්ව සිටින තුර්කිය නව අවුරුදු උදාවේ ආරක්ෂාව සඳහා පියවර රැසක් ගෙන තිබෙනවා.\nඑහිදී නත්තල් සීයා ලෙස සැරසුණු පොලිස් නිලධාරීන්ද ඉස්ථාන්බූල් අගනුවර ආරක්ෂාවට යොදවා තිබුණා.\nප්‍රහාරයට සම්බන්ධ ත්‍රස්තවාදියා පැමිණ ඇත්තේද මෙලෙස නත්තල් සීයෙකු ලෙස සැරසී බවයි ඉස්ථාන්බුල් නගරාධිපතිවරයා සඳහන් කළේ.",
       "URL": "https://www.hirunews.lk/151010/නව-අවුරුදු-උදාවේ-තුර්කියට-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=537"
}