{
       "Source": "hirunews",
       "Timestamp": "Saturday, 16 May 2015 - 9:44",
       "Headline": "බොස්ටන් මැරතන් බෝම්බකරුට මරණ දඬුවම",
       "News Content": "ඇමරිකාවේ බොස්ටන් නුවර 2013 වසරේ පැවැති මැරතන් ධාවනයට බෝම්බ ප්‍රහාරයක් එල්ල කිරීම සම්බන්ධයෙන් වැරදිකරු වූ සෝකාර් සානෙව්ට ඇමරිකානු ජූරි සභාවක් මගින් ඊයේ මරණ දඬුවම නියම කළා. ඒ අනුව දැන් 21 වන වියේ පසුවන සානෙව්ට මරණීය එන්නතක් ලබාදී මරණ දඬුවම ක්‍රියාත්මක කරනු ඇති. බොස්ටන් මැරතන් ධාවනයේ ජය කණුව අසළ සිදුවූ බෝම්බ ප්‍රහාරයෙන් පුද්ගලයන් 3 දෙනෙකු ජීවිතක්ෂයට පත්වූ අතර 260කට වැඩි පිරිසක් තුවාල ලැබුවා. සානෙව් සහ ඔහුගේ සොහොයුරා එහි බෝම්බ තැබූ බවයි පරීක්ෂණවලදී තහවුරු වුණේ. සොහොයුරු ටමර්ලන් බෝම්බ ප්‍රහාරයෙන් දින 4කට පසු පොලිස් වෙඩි පහරින් මරුමුවට පත්වුණා. චෙච්නියානු සම්භවයක් සහිත සානෙව් සොහොයුරන් ඇමරිකාවට පැමිණ ඇත්තේ 2002 වසරේදියි.",
       "URL": "https://www.hirunews.lk/109556/බොස්ටන්-මැරතන්-බෝම්බකරුට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=734"
}