{
       "Source": "hirunews",
       "Timestamp": "Sunday, 29 October 2017 - 10:23",
       "Headline": "නේපාලයේ බස් රථයක් ගංඟාවකට පෙරළී 31 දෙනෙකු මරුට",
       "News Content": "නේපාලයේ - කත්මන්ඩු අගනුවර ආසන්නයේදී මගීන් රැගත් බස් රථයක් මාර්ගයෙන් ඉවතට පැන ගංඟාවකට පෙරළීමෙන් එහි ගමන් ගත් පුද්ගලයන් 31 දෙනෙකු ජීවිතක්ෂයට පත්වී තිබෙනවා.\nකත්මන්ඩු නුවර සහ දකුණු දිග තැනිතලා ප්‍රදේශය යා කරන මහා මාර්ගයේ මෙම අනතුර සිදුව ඇති බව සඳහන්.\nජලයට වැටුණු බස් රථයේ සිටි තවත් 16 දෙනෙකු තුවාල ලබා ඇති අතර, බස් රථය තුළ තවත් පිරිසක් සිරවී ඇත්දැයි පරික්ෂාවට ලක්වනවා.\nදකුණුදිග තැනිතලා ප්‍රදේශයේ රාජ්බිරාජ් හි හින්දු ආගමික උත්සවයකට සහභාගිවී සිකුරාදා රාත්‍රියේ නික්මුණු බස් රථය ඊයේ මෙලෙස අනතුරට ලක්ව බවයි විදෙස් වාර්තා සඳහන් කළේ.",
       "URL": "https://www.hirunews.lk/174708/නේපාලයේ-බස්-රථයක්-ගංඟාවකට-පෙරළී-31-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=426"
}