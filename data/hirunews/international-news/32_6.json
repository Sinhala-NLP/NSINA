{
       "Source": "hirunews",
       "Timestamp": "Saturday, 17 September 2022 - 15:29",
       "Headline": "රාජකීය අවමංගල්‍ය උත්සවයට සහභාගි වීම සඳහා ලෝක නායකයින් ලන්ඩනයට",
       "News Content": "අභාවප්‍රාප්ත දෙවන එලිසබෙත් මහරැජිනගේ රාජකීය අවමංගල්‍ය උත්සවයට සහභාගි වීම සඳහා ලෝක නායකයින් රැසක් මේ වනවිට ලන්ඩනය බලා ගමන් ආරම්භ කර ඇති බව විදෙස් වාර්තා සඳහන් කළා.\nජපාන නරහිතෝ අධිරාජ්‍යයා සහ මසාකෝ අධිරාජිනියද ජපානයේ හනෙඩා ගුවන් තොටුපලින් ලන්ඩනය බලා පිටත්ව ගොස් ඇති අතර, ඔවුන් 2019 වසරේ කිරුළ පැළඳීමෙන් පසු රටින් පිටව ගිය ප්‍රථම අවස්ථාව මෙය බව සඳහන්.\nජනාධිපති රනිල් වික්‍රමසිංහ ද ලන්ඩනය බලා පිටත්ව ගියේ අද අලුයමයි. මේ අතර, ඉන්දීය ජනාධිපතිනි ද්‍රෞපදි මුරුමු ඇතුළු පිරිසක් ද අද ලන්ඩනය බලා පිටත්ව යාමට නියමිතයි.\nචීනයේ උප ජනාධිපති වැන්ග් ක්විශාන් ද රැජිනගේ අවමංගල්‍ය උත්සවය සඳහා සහභාගි වන බව විදෙස් මාධ්‍ය වාර්තා කර තිබෙනවා.",
       "URL": "https://www.hirunews.lk/315652/රාජකීය-අවමංගල්‍ය-උත්සවයට-සහභාගි-වීම-සඳහා-ලෝක-නායකයින්-ලන්ඩනයට",
       "Category": "International News",
       "Parent URL": "https://www.hirunews.lk/international-news.php?pageID=32"
}