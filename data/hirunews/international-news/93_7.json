{
       "Source": "hirunews",
       "Timestamp": "Wednesday, 22 September 2021 - 14:53",
       "Headline": "ඇමෙරිකාව ෆයිසර් එන්නත් මිලියන 500 ක් පරිත්‍යාග කිරීමට සැරසේ",
       "News Content": "ලොව පුරා රටවල් වෙත තවත් ෆයිසර් කොරෝනා එන්නත් මාත්‍රා මිලියන 500ක් නොමිලේ බෙදාහැරීමට ඇමෙරිකා එක්සත් ජනපදය තීරණය කර ඇති බව වාර්තා වෙනවා.\nඒ අනුව අමෙරිකාව විසින් ලොව සමඟ බෙදා ගන්නා එන්නත් මාත්‍රා සංඛ්‍යාව බිලියනය දක්වා ඉහළ යනු ඇති.\nඇමෙරිකානු ජනාධිපති ජෝ බයිඩ්න් වීඩියෝ තාක්ෂණය ඔස්සේ අද පවත්වන සමුළුවක දී මේ බව නිල වශයෙන් ප්‍රකාශයට පත්කරනු ඇතැ යි අපේක්ෂිත යි.\nලබන වසර අවසන් වීමට පෙර ලෝක ජනගහනයෙන් 70%ක් කොරෝනා එන්නත්කරණයට ලක් කිරීම මෙහි අරමුණයි.",
       "URL": "https://www.hirunews.lk/282942/ඇමෙරිකාව-ෆයිසර්-එන්නත්-මිලියන-500-ක්-පරිත්‍යාග-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=93"
}