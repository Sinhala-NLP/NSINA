{
       "Source": "hirunews",
       "Timestamp": "Sunday, 28 July 2019 - 11:12",
       "Headline": "ඉන්දීය අගමැති මෝදිගෙන් ජාතික ආරක්ෂාව ගැන ප්‍රකාශයක්",
       "News Content": "තම රටේ ජාතික ආරක්ෂාව කිසිදු බලවේගයකට යටකළ නොහැකි බව ඉන්දිය අග්‍රාමාත්‍ය නරේන්ද්‍ර මෝදි පවසනවා.\nඑම තීරණ කිසිදු පීඩනයකින් වෙනස් කළ නොහැකි බවයි කාගිල් යුද්ධයේ 20 වන අනුස්මරණය නිමිත්තෙන් නවදිල්ලියේ පැවති  සැමරුම් උත්සවයට සහභාගිවෙමින් ඉන්දීය අග්‍රාමාත්‍යවරයා කියා සිටියේ.\nඉන්දීය ආරක්ෂක හමුදා නවීකරණය කිරීමට රජයේ ප්‍රමුඛතාව හිමිවනවා. එමෙන්ම යුද ගුවන් සහ නාවික හමුදා ඒකාබද්ධ මෙහෙයුම් සහතික කිරීමට කාලය එළඹ ඇති බවයි ඔහු කියා සිටියේ.\nමීට විසි  වසරකට පෙර කාෂ්මීර දේශසීමාවේ කාගිල් ප්‍රදේශයේ පාකිස්ථාන හමුදා අභිබවා ඉන්දීය ආරක්ෂක හමුදා ලද ජයග්‍රහණයයි ඊයේ සමරනු ලැබුවේ.",
       "URL": "https://www.hirunews.lk/221171/ඉන්දීය-අගමැති-මෝදිගෙන්-ජාතික-ආරක්ෂාව-ගැන-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=248"
}