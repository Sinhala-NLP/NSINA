{
       "Source": "hirunews",
       "Timestamp": "Sunday, 06 January 2019 - 8:48",
       "Headline": "සෞදි කතුන්ට දික්කසාදය කෙටි පණිවුඩයකින්",
       "News Content": "සෞදි අරාබියේ කාන්තාවන්ට සිය දික්කසාදය පිළිබඳ අනිවාර්ය දැනුම්දීමක් සිදුකළ යුතු බවට නව නීතියක් පනවා තිබෙනවා.\nමෙතෙක් ඔවුන්ගේ සැමියන්ට, බිරිඳට නොදන්වා අධිකරණයෙන් දික්කසාදය ලබාගැනීමේ හැකියාව තිබුණා.\nඑහෙත් සෞදියේ කිරුළ හිමි මොහොමඩ් බින් සල්මාන්ගේ පරිපාලනය යටතේ පනවා ඇති නව නියෝගයට අනුව, අධිකරණය මගින් දික්කසාදය පිළිබඳව අදාළ කාන්තාවන්ට එස්.එම්.එස්. පණිවුඩයක් යොමු කළ යුතුයි.\nකාන්තාවන්ට පනවා තිබූ මෝටර් රථ පැදවීමේ තහනමද පසුගියදා ඉවත් කරනු ලැබුවා.",
       "URL": "https://www.hirunews.lk/207563/සෞදි-කතුන්ට-දික්කසාදය-කෙටි-පණිවුඩයකින්",
       "Category": "International News",
       "Parent URL": "https://www.hirunews.lk/international-news.php?pageID=301"
}