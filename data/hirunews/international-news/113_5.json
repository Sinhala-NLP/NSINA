{
       "Source": "hirunews",
       "Timestamp": "Tuesday, 01 June 2021 - 13:01",
       "Headline": "යුරේනියම් සම්බන්ධයෙන් හෙළි කිරීමට ඉරානය අසමත් වේ",
       "News Content": "බලාගාර කිහිපයක තිබී යුරේනියම් සොයා ගැනීමේ සිද්ධිය සම්බන්ධයෙන් පැහැදිලි කිරීමක් සිදු කිරීමට ඉරානය අසමත්ව ඇති බව අන්තර්ජාතික පරමාණුක බලශක්ති ඒජන්සිය පවසනවා.\nමෙම තත්ත්වය ටෙහෙරානය සහ බටහිර රටවල් අතර රාජතාන්ත්‍රික ගැටුම් ඇති වීම දක්වා වර්ධනය විය හැකි බවයි විදෙස් වාර්තා සඳහන් කළේ.\nඉරානයේ බලාගාර 03කින් යුරේනියම් සොයා ගැනීමත් සමඟ ඔවුන් යුරේනියම් නිෂ්පාදනය කරන බවට චෝදනා එල්ල වුණා.\nඑම චෝදනා හමුවේ මේ සම්බන්ධයෙන් පැහැදිලි කරන ලෙසට එම ඒජන්සිය ඉරානයට දැනුම් දී තිබුණා.\nඑහෙත් ඔවුන්ට ඒ සම්බන්ධයෙන් පැහැදිලි කිරීමට හැකි වී නැහැ.",
       "URL": "https://www.hirunews.lk/273056/යුරේනියම්-සම්බන්ධයෙන්-හෙළි-කිරීමට-ඉරානය-අසමත්-වේ",
       "Category": "International News",
       "Parent URL": "https://www.hirunews.lk/international-news.php?pageID=113"
}