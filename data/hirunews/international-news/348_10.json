{
       "Source": "hirunews",
       "Timestamp": "Friday, 27 July 2018 - 15:21",
       "Headline": "ජල ගැල්මෙන් පීඩාවට ලක්වූ ජපානයට සුළි සුළගක්",
       "News Content": "මේ මස මුලදී මහා ජල ගැල්මකින් සහ නායයාම් වලින් පීඩාවට ලක් වූ බටහිර දිග ජපානයට ප්‍රචණ්ඩ සුළි සුළගක් මේ වනවිට ළගා වෙමින් පවතිනවා.\nකාලගුණ විද්‍යා අංශ සදහන් කළේ ජොන්දාරි ලෙස නම් කෙරුණු මෙම සුළි සුළග ජපානයේ ප්‍රධාන දිවයිනට හෙට රාත්‍රියේ ඇතුළුවනු ඇති බවයි.\nපැයට කිලෝමීටර් 200 ඉක්මවූ මෙම සුළි සුළගින් දැඩි වර්ෂාපතනයක් නායයාම් මෙන්ම, උස් රළ ඇතිවිය හැකි බව ද එමගින් සදහන් කළා.\nජොන්දාරි සුළි සුළග අද උදෑසන ටෝකියෝ නුවරට කිලෝමීටර් 1200 ක් ඈතින් රැදී පැවති බව සදහන්.\nමේ මස මුලදී බටහිරදිග ජපානයේ ඇති වූ ජල ගැලීම් සහ නායයාම් හේතුවෙන් පුද්ගලයන් 220 දෙනෙකු පමණ ජීවිතක්ෂයට පත්වුණා.",
       "URL": "https://www.hirunews.lk/196198/ජල-ගැල්මෙන්-පීඩාවට-ලක්වූ-ජපානයට-සුළි-සුළගක්",
       "Category": "International News",
       "Parent URL": "https://www.hirunews.lk/international-news.php?pageID=348"
}