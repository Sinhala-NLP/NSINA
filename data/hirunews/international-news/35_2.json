{
       "Source": "hirunews",
       "Timestamp": "Thursday, 25 August 2022 - 8:00",
       "Headline": "යුක්රේන දුම්රියපොළකට එල්ල වූ රුසියානු ප්‍රහාරයකින් විසි දෙදෙනෙකු මරුට",
       "News Content": "යුක්රේනයේ දුම්රිය ස්ථානයක් ඉලක්ක කර එල්ල වූ රුසියානු රොකට් ප්‍රහාරයකින් පුද්ගලයන් විසි දෙදෙනෙකු මියගොස් තිබෙනවා.\nරුසියානු ආක්‍රමණය ආරම්භ වී මාස 6ක් සපිරෙන දිනයේ දී මෙම ප්‍රහාරය එල්ල වී ඇති බව යි විදෙස් වාර්තා සඳහන් කළේ.\nමෙම ප්‍රහාරයෙන් පුද්ගලයන් 50 දෙනෙකුට වැඩි පිරිසක් තුවාල ලබා ඇති අතර, එය තවදුරටත් ඉහළ යා හැකි බව එරට වාර්තා ප්‍රකාශ කළා.\nයුක්රේනය සඳහන් කළේ, නැගෙනහිර චැප්ලින් නගරයේ ප්‍රහාරයට ගොදුරු වූවන්ගෙන් පස් දෙනෙකු වාහනයක් තුළ පිලිස්සී මියගොස් ඇති අතර, 11 හැවිරිදි ලමයෙකු ද ඒ අතර වනවා.\nමෙම ප්‍රහාරය රුසියාව සිදු කළ බවට යුක්රේනය සිදු කරන චෝදනාවලට ඔවුන් මෙතෙක් ප්‍රතිචාර දක්වා නැහැ.",
       "URL": "https://www.hirunews.lk/313656/යුක්රේන-දුම්රියපොළකට-එල්ල-වූ-රුසියානු-ප්‍රහාරයකින්-විසි-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=35"
}