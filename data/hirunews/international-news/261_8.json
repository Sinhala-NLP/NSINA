{
       "Source": "hirunews",
       "Timestamp": "Saturday, 01 June 2019 - 10:20",
       "Headline": "මීළඟ බ්‍රිතාන්‍ය අගමැති ගැන ට්‍රම්ප්ගෙන් ඉඟියක්",
       "News Content": "බ්‍රිතාන්‍යය යුරෝපා සංගමයෙන් වෙන්වීමේ බ්‍රික්සිටි ක්‍රියාවලියේ පුරෝගාමියෙකු වූ බෝරිස් ජොන්සන් බ්‍රිතාන්‍යයේ මීළඟ අග්‍රාමාත්‍යවරයා වීමට සියළු සුදුසුකම් සපුරා ඇති බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nතෙරේසා මේ, ලබන 07 වන දා සිය ධුරයෙන් ඉවත්වීමෙන් පසු කන්සර්වටිව් පක්ෂ නායකත්වයට තෝරා පත් කර ගන්නා පුද්ගලයාට බ්‍රිතාන්‍ය අගමැති ධුරය හිමි වනු ඇති.\nඒ සඳහා තරඟ වැදී සිටින පක්ෂ ක්‍රියාකාරීන් අතුරින් බෝරිස් ජොන්සන්ට මුල් තැනක් හිමි වනවා.\nඔහුගේ නායකත්වය යටතේ බ්‍රිතාන්‍යය ආරක්ෂක වියදම් ඉහළ නංවනු ඇති බවත් එමගින් ඇමරිකානු යුද උපකරණ අලෙවිය ඉහළ නැංවිය හැකි බවත්, ජනපති ට්‍රම්ප් ප්‍රකාශ කළේ ඔහුගේ බ්‍රිතාන්‍යය සංචාරය ආසන්න වද්දීයි.",
       "URL": "https://www.hirunews.lk/217501/මීළඟ-බ්‍රිතාන්‍ය-අගමැති-ගැන-ට්‍රම්ප්ගෙන්-ඉඟියක්",
       "Category": "International News",
       "Parent URL": "https://www.hirunews.lk/international-news.php?pageID=261"
}