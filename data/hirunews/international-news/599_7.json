{
       "Source": "hirunews",
       "Timestamp": "Sunday, 14 August 2016 - 14:15",
       "Headline": "පාකිස්තානය නිදහස සමරයි",
       "News Content": "පාකිස්තානය අද සිය 70 වන නිදහස් දිනය සමරන අතර, ඒ නිමිත්තෙන් ඉස්ලාමාබාද් නුවර ආචාර වෙඩි මුර 31 ක් පවත්වනු ලැබුවා.\nපාකිස්තානයේ ප්‍රාන්ත අගනුවරවලද නිදහස් සැමරුම වෙනුවෙන් ආචාර වෙඩි මුර 21 බැගින් පැවැත් වූ බවයි පාකිස්තාන ගුවන් විදුලිය සඳහන් කළේ.\nප්‍රධාන නිදහස් දින උත්සවය ඉස්ලාමාබාද් නුවර සම්මේලන මධ්‍යස්ථානයේදී පැවැත්වුණේ ජනාධිපති මම්නූන් හුසේන් සහ අගමැති නවාස් ෂරීෆ්ගේ ප්‍රධානත්වයෙන්.\nඑහිදී පාකිස්තාන ජනාධිපතිවරයා ප්‍රකාශ කළේ කාශ්මීර වැසියන්ගේ නිදහස් අරගලය පාකිස්තානයට අමතක කළ නොහැකි බවයි.\nපාකිස්තාන නිදහස් දින සැමරුම් ආරම්භ වූයේ ඊයේ මැදියම් රැයේ පැවති ගිනිකෙලි සංදර්ශනයකින්.",
       "URL": "https://www.hirunews.lk/140608/පාකිස්තානය-නිදහස-සමරයි",
       "Category": "International News",
       "Parent URL": "https://www.hirunews.lk/international-news.php?pageID=599"
}