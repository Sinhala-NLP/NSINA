{
       "Source": "hirunews",
       "Timestamp": "Friday, 03 May 2019 - 11:08",
       "Headline": "ෆොනී දකුණු ඉන්දියාවේ ඔඞීෂා වෙරළට කඩා වදී",
       "News Content": "දශක දෙකකින් ඉන්දියාවට හමා ආ ප්‍රබලතම චණ්ඩ මාරුතය, ෆොනී පැයට කිලෝමීටර් 200 ඉක්ම වූ සුළං වේගයක් සහිතව ඔඩිෂා වෙරළට අද උදෑසන කඩා වැදුණා.\nඒ සමඟම ආන්ද්‍ර ප්‍රදේශ් සහ බටහිර බෙංගාල ප්‍රාන්තවල දැඩි වර්ෂාපතනයක් හටගෙන ඇති අතර, ඔඩීෂාවේ දේවස්ථාන රැසක් පිහිටි පූරි නගරය මුළුමනින්ම පාහේ ජලයෙන් යට වී තිබෙනවා.\nප්‍රාන්තයේ ලක්ෂ 11ක් ජනතාව තාවකාලික කදවුරුවල රැඳී සිටින අතර, ත්‍රිවිධ හමුදා වෙරළාරක්ෂකයන් සහ ආපදා කළමනාකරණ අංශ සහන මෙහෙයුම් සඳහා කටයුතු කරමින් සිටින බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/215653/ෆොනී-දකුණු-ඉන්දියාවේ-ඔඞීෂා-වෙරළට-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=270"
}