{
       "Source": "hirunews",
       "Timestamp": "Thursday, 30 April 2020 - 7:46",
       "Headline": "කොරෝනා නිසා වසර 6 කට පසු ඇමරිකානු ආර්ථිකය කඩාවැටේ",
       "News Content": "ලොව පුරා කොරෝනා ආසාදිතයන් සංඛ්‍යාව තිස් දෙලක්ෂ 19,240 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ වෛරසය ආසාදනය වීමෙන් පුද්ගලයින් දෙලක්ෂ 28,190 දෙනෙකු මියගොස් ඇති අතර, සුවය ලැබූ සංඛ්‍යාව දස ලක්ෂ 101 ක්.\nමේ අතර කොරෝනා වසංගතය හේතුවෙන් වසර හයකට පසු ඇමරිකානු ආර්ථිකය කඩාවැටී ඇති බව එරට මහ බැංකුව ඊයේ නිකුත් කළ නවතම වාර්තාවක දැක්වෙනවා.\nඑරට ආර්ථික වර්ධන වේගය සියයට 4.8 කින් අඩුවී ඇති බවද එම වාර්තාවේ සඳහන්.\nකොරෝනා වසංගතයත් සමඟ සමස්ත ඇමරිකාවම මේ වනවිට අඩපණ වී ඇති අතර, මේ නිසා මිලියන 26 කට රැකියා අහිමිවීම මෙම ආර්ථීක අවපාතයට ප්‍රධාන හේතුව ලෙස ඔවුන් පෙන්වා දෙනවා.\nකෙසේ වෙතත් කොරෝනා වෛරසයට ප්‍රතිජීවක ඖෂධයක් ඇමරිකාව හඳුන්වා දී ඇති අතර, එය මීට පෙර ඉබෝලා වෛරසය සඳහා ප්‍රතිජීවකයක් ලෙස භාවිත කර ඇති බවයි  එරට වෛද්‍ය විශේෂඥයෙකු සඳහන් කළේ.\nරෙමිඩසිබිර් නැමති එම ඖෂධය එරට රෝහල් කිහිපයක සායනික අත්හදාබැලීම්ද සිදුකර තිබෙනවා.\nගෙවුණු පැය 24 තුළ ඇමරිකාවේ කොරෝනා ආසාදිතයන් 2,357 ක් මියගොස් ඇති අතර.\nඒ අනුව එරට සමස්ත මරණ සංඛ්‍යාව  61,223 දක්වා ඉහළ ගියා. වෛරසය ආසාදිත සංඛ්‍යාව  දස ලක්ෂ 63,517 ක්.",
       "URL": "https://www.hirunews.lk/239745/කොරෝනා-නිසා-වසර-6-කට-පසු-ඇමරිකානු-ආර්ථිකය-කඩාවැටේ",
       "Category": "International News",
       "Parent URL": "https://www.hirunews.lk/international-news.php?pageID=183"
}