{
       "Source": "hirunews",
       "Timestamp": "Saturday, 11 January 2020 - 16:04",
       "Headline": "යුක්රේනය, ඉරානයෙන් පූර්ණ විමර්ශනයක් ඉල්ලයි",
       "News Content": "ඉරානයේදී ප්‍රහාරයකට ලක්ව කඩා වැටුණු ගුවන් යානය සම්බන්ධයෙන් පූර්ණ විමර්ශනයක් සිදුකළ යුතු බව යුක්රේන ජනාධිපති වොලොඩිමීර් සෙලෙන්ස්කි පවසනවා.\nනිවේදනයක් නිකුත් කරමින් ඔහු ප්‍රකාශ කළේ යානය කඩා වැටීමට හේතුවූ කරුණු සම්බන්ධයෙන් මෙන්ම, ඊට අදාළව වන්දි ලබාදීමට ද ඉරානය කටයුතු කළ යුතු බවයි.\nපුද්ගලයන් 176 දෙනෙකු මරුමුවට පත් කරමින් ටෙහෙරාන් නුවර ආසන්නයට කඩා වැටුණු යුක්රේන ගුවන් යානයට ප්‍රහාර එල්ල කරනු ලැබුවේ අත්වැරදීමකින් බවට ඉරාන හමුදාව අද පිළිගත්තා.\nඅදාළ ප්‍රහාරය සම්බන්ධයෙන් වගකිව යුතු පුද්ගලයන්ට තම රජය වගවන බවයි එරට රාජ්‍ය රූපවාහිනිය වාර්තා කර තිබුණේ.",
       "URL": "https://www.hirunews.lk/232071/යුක්රේනය-ඉරානයෙන්-පූර්ණ-විමර්ශනයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=207"
}