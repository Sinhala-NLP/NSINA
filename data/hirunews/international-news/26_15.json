{
       "Source": "hirunews",
       "Timestamp": "Sunday, 23 October 2022 - 10:49",
       "Headline": "Red bull සමාගමේ සම හිමිකාරිත්වය දැරූ ඩීට්‍රිච් මිය යයි",
       "News Content": "ලොව ප්‍රකට ශක්ති ජනක පානයක් ලෙස හඳුවන්වන Red bull සමාගමේ සම හිමිකාරිත්වය දැරූ ඩීට්‍රිච් මැට්ස්චිට්ස් (Dietrich Mateschitz) අභාවප්‍රාප්ත වී තිබෙනවා.\nදිගු කාලීන අසනීපතත්වයෙන් පසුවූ ඔහු මිය යනවිට 78 වන වියේ පසු වුණා.\n1944 වසරේ මැයි මස 20 වනදා ඕස්ට්‍රියාවේ දී උපත ලැබූ ඩීට්‍රිච් මැට්ස්චිට්ස් වර්ෂ 1984 දී Red bull ශක්ති ජනක පානය නිපදවීම ආරම්භ කළ අතර ඔහු සැලකෙන්නේ ෆෝම්යුලා වන් මෝටර් රථ ධාවන තරගවලට ඇලුම්කළ පුද්ගලයෙකු ලෙසයි.\nඒ සඳහා ඇති ආශාව හේතුවෙන් Red bull සමාගම ආරම්භකර වසර 20කට පසුව ජගුවර් ෆෝමියුලා වන් කණ්ඩායම මිලදී ගෙන එය රෙඩ් බුල් රේසිං ලෙස පවත්වාගෙන යාමට තීරණය කළා.",
       "URL": "https://www.hirunews.lk/318606/red-bull-සමාගමේ-සම-හිමිකාරිත්වය-දැරූ-ඩීට්‍රිච්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=26"
}