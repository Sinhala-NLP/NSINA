{
       "Source": "hirunews",
       "Timestamp": "Thursday, 16 September 2021 - 13:12",
       "Headline": "බැංකොක් නුවර යළි විවෘත වෙයි",
       "News Content": "කොවිඩ් ව්‍යාප්තියත් සමඟ වසා දැමුණු තායිලන්තයේ බැංකොක් අගනුවර ලබන 15 වැනි දා සිට සංචාරකයින් සඳහා යළි විවෘත කිරීමට එරට රජය තීරණය කර තිබෙනවා.\nඑරට සමස්ත ජනගහණය සියයට 70 ඉක්ම වූ පිරිසකට එන්නත්කරණය සම්පූර්ණ කිරීමෙන් අනතුරුවයි මෙලෙස රට විවෘත කිරීමට සැලසුම් සකස් කර ඇත්තේ.\nසංචාරක ක්‍ෂේත්‍රය මූලික කරගත් තායිලන්තයේ ආර්ථිකය කොවිඩ් ව්‍යාප්තියත් සමඟ රට වසා දැමීම හේතුවෙන් කඩා වැටී ඇති බවයි වාර්තා වන්නේ.\nමේ අතර ඕස්ටේ්‍රලියාවේ වික්ටෝරියා ප්‍රාන්තයේ කොරෝනා ආසාදිතයින් වාර්තා වීම ඉහළ ගොස් තිබෙනවා.\nඒ අනුව පොදු ප්‍රවාහන කටයුතු තාවකාලිකව නතර කිරීමටයි අවධානය යොමුව ඇත්තේ.\nඑසේම මෙල්බර්න් නුවර වසා දැමීමට එරෙහිව සති අන්තයේ නගරවාසීන් විරෝධතාවක් පැවැත්වීමට සංවිධාන කර තිබෙනවා.\nඑය මැඩපැවැත්වීම සඳහා පොලිස් නිලධාරීන් 1000කට ආසන්න පිරිසක් යොදවා ඇති බවයි වාර්තාවෙන්නේ.\nනිරෝධායන නීති උල්ලංඝනය කරන්නේ නම් ඇමරිකානු ඩොලර් 4,000ක දඩයක් පැනවීමට ද එරට බලධාරීන් තීරණය කර තිබෙනවා.\nඑසේම ඕස්ටේ්‍රලියාවේ වසා දමා ඇති ප්‍රදේශවල මෙන්ම දැඩි සංචරණ සීමා පනවා ඇති ප්‍රදේශවල මානසික සෞඛ්‍ය ප්‍රවර්ධනය කෙරෙන සායන පවත්වන ස්ථාන වැඩි වශයෙන් විවෘත කර ඇති බවයි වාර්තාවෙන්නේ.\nසංචරණ සීමා හේතුවෙන් පුද්ගලයින්ගේ මානසික ආතතිය ඉහළ යාම ඊට හේතු වී තිබෙනවා.",
       "URL": "https://www.hirunews.lk/282359/බැංකොක්-නුවර-යළි-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=94"
}