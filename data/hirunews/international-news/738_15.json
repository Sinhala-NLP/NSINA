{
       "Source": "hirunews",
       "Timestamp": "Thursday, 30 April 2015 - 13:30",
       "Headline": "දින 5 ක් වැලලී සිටි 15 පිරිමි දරුවෙකු බේරාගැනේ",
       "News Content": "නේපාලයේ මහා භූ කම්පනයෙන් දින 5 ක් තිස්සේ වැලලී සිටි 15 හැවිරිදි පිරිමි ළමයෙකු කත්මන්ඩු නුවර ගොඩනැගිලිි සුන්බුන් අතරින් අද සොයා ගැනුනා. භූ කම්පනයෙන් මියගිය සංඛ්‍යාව මේ වනවිට 5500 ඉක්මවන අතර තුවාල ලැබූවන්ගේ සංඛ්‍යාව 11 000 කට අධිකයි. පීඩාවට පත්වූවන්ට සහන සැළසීම සඳහා නේපාල රජය දැඩි අරගලයක නිරතවන අතර ජාත්‍යන්තර ආධාර දැන් එහි දුරස්ථ ප්‍රදේශවලටද ළඟාවෙමින් පවතින බව විදෙස් වාර්තා සඳහන් කළා. ජගත් සංවිධානය ප්‍රකාශ කළේ භූ කම්පනයෙන් නිවාස පන් ලක්ෂයක් පූර්ණ වශයෙන් හෝ අර්ධ ලෙස හානියට පත්ව ඇති බවයි.\nමේ අතර පසුගිය සෙනසුරාදායින් පසු රික්ටර් පරිමාණයේ 4 කට වැඩි ප්‍රබලතාවකින් යුත් අතුරු කම්පන 110 ක් පමණ නේපාලයෙන් වාර්තාවී තිබෙනවා. අවසන් වරට එවැනි ප්‍රබල අතුරු කම්පනයක් වාර්තාවූයේ අද උදෑසන කත්මන්ඩු නුවරට කිලෝමීටර් 200 ක් බටහිරින් පිහිටි ලම්ජුන් ප්‍රදේශයෙන්.",
       "URL": "https://www.hirunews.lk/108582/දින-5-ක්-වැලලී-සිටි-15-පිරිමි-දරුවෙකු-බේරාගැනේ",
       "Category": "International News",
       "Parent URL": "https://www.hirunews.lk/international-news.php?pageID=738"
}