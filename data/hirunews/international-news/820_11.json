{
       "Source": "hirunews",
       "Timestamp": "Sunday, 21 July 2013 - 10:08",
       "Headline": "බිහාරයේ පාසල් ළමයින් ගත් ආහාරවල කෘමිනාශක.",
       "News Content": "ඉන්දියාවේ බිහාර් ප්‍රාන්තයේ චාප්රා පාසලේ ළමයින් විස්සකට වැඩි සංඛ්‍යාවකට මරු කැඳවමින් පසුගිය අඟහරුවාදා ඔවුන්ට ලබාදී තිබූ දිවා ආහාරයට කෘමිනාශක මිශ්‍රව තිබූ බව විද්‍යාගාර පරීක්ෂණවලින් සනාථවී තිබෙනවා. ආහාර පිළියෙළ කළ ඇළුමිනියම් භාජන, තෙල් බඳුන් සහ ඉතිරි වූ ආහාරවල එම කෘමිනාශක සැළකිය යුතු ප්‍රතිශතයකින් තිබූ බවයි හෙළිවී ඇත්තේ. මේ අතර ළමයින් මරුමුවට පත් මෙම පාසලේ විදුහල්පතිනිය තවදුරටත් අතුරුදන්ව සිටින බව වාර්තාවනවා. ඇයට එරෙහිව සාපරාධී නොසැලකිල්ල පිළිබඳ චෝදනා ගොනුකිරීමට නියමිතයි. ඉන්දියාවේ ළමයින් මිලියන 120 කට නොමිලේ දිවා ආහාරය ලබාදෙන අතර එය පාසල් ළමයින්ට නොමිලේ ආහාර ලබාදීමේ ලොව විශාලතම වැඩසටහන ලෙස සැළකෙනවා.",
       "URL": "https://www.hirunews.lk/63466/බිහාරයේ-පාසල්-ළමයින්-ගත්-ආහාරවල-කෘමිනාශක",
       "Category": "International News",
       "Parent URL": "https://www.hirunews.lk/international-news.php?pageID=820"
}