{
       "Source": "hirunews",
       "Timestamp": "Thursday, 05 February 2015 - 8:52",
       "Headline": "තායිපේ ගුවන් අනතුරෙන් 31ක් මිය යයි",
       "News Content": "තායිවානයේ - තායිපේ අගනුවරට ආසන්න ප්‍රදේශයකදී, ගුවන් යානයක් ගඟට කඩා වැටී සිදුවූ අනතුරෙන් මියගිය සංඛ්‍යාව 31 දක්වා ඉහළ ගොස් තිබෙනවා. තායිපේ ෂොන්ග්ෂාන් ගුවන්තොටුපලේ සිට කින්මෙන් දූපත බලා ගමන් කළ මෙම ගුවන් යානයේ පුද්ගලයින් 58 දෙනෙකු ගමන් කර ඇති අතර එහි චීන ජාතිකයන් වැඩි වශයෙන් සිටි බවයි විදෙස් වාර්තා සඳහන් කළේ. කීලන්ග් නැමති ගංඟාවට වැටුණු ට්‍රාන්ස්ඒෂියා ගුවන් සේවයට අයත් මෙම යානය දොඹකරයක් මගින් ඔසවා ගොඩට ගෙන ඇති අතර එහිදී පුද්ගලයන් 15 දෙනෙකු බේරාගෙන තිබෙනවා. තවමත් පුද්ගලයන් 12 දෙනෙකු අතුරුදන්වී ඇති බවයි වාර්තාවන්නේ.   අයහපත් කාලගුණ තත්ත්වය ගුවන් යානය කඩා වැටීමට හේතුවී ඇතිබවටයි දැනට සැක පළ කරන්නේ.",
       "URL": "https://www.hirunews.lk/102701/තායිපේ-ගුවන්-අනතුරෙන්-මියගිය-සංඛ්‍යාව-31-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=762"
}