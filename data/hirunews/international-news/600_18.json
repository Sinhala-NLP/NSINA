{
       "Source": "hirunews",
       "Timestamp": "Wednesday, 10 August 2016 - 13:21",
       "Headline": "බ්‍රසීලයේ හිටපු ජනපතිනියට එරෙහිව තවත් පරීක්ෂණයක්",
       "News Content": "බ්‍රසීලයේ හිටපු ජනාධිපතිණී ඩිල්මා රූසෙෆ්ට එරෙහි දෝෂාභියෝග නඩු විභාගයේදී ඇය අය වැය නීති උල්ලංඝණය කර ඇත්ද යන්න පිළිබඳව පරීක්ෂණයක් සිදු කිරීමට එරට සෙනට් සභාව අද (10) අනුමැතිය ලබා දුන්නා.\nඒ සඳහා පැවති ජන්ද විමසීමේදී මෙම යෝජනාව සම්මත වී ඇත්තේ  ජන්ද 59ට 21ක් ලෙසයි.\nමෙවැනි යෝජනාවක් සම්මත වීමට බ්‍රසීල සෙනට් සභාවේ තුනෙන් දෙකක ජන්දයක් හිමි විය යුතුයි.\nබ්‍රසීල සෙනට් සභාව මන්ත්‍රීවරුන් 81 දෙනෙකුගෙන් සැදුම් ලබනවා.\nනීතිවිරෝධී මූල්‍ය ගණුදෙනු හේතුවෙන් ඩිල්මා රූසෙෆ් දෝෂාභියෝගයකින් තාවකාලිකව තනතුරෙන් පහ කළේ පසුගිය මැයි මාසයේදීයි.\nපසුව වැඩබලන ජනාධිපතිවරයා ලෙස රූසෙෆ්ගේ පාලනයේ උප ජනාධිපතිවරයා ලෙස කටයුතු කළ මිචෙල් ටෙමර් පත් කෙරුණා.",
       "URL": "https://www.hirunews.lk/140283/බ්‍රසීලයේ-හිටපු-ජනපතිනියට-එරෙහිව-තවත්-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=600"
}