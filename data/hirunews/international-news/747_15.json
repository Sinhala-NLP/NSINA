{
       "Source": "hirunews",
       "Timestamp": "Saturday, 28 March 2015 - 10:24",
       "Headline": "වසරක අභ්‍යාවකාශ චාරිකාවක් ඇරඹේ",
       "News Content": "අන්තර් ජාතික ගගන මධ්‍යස්ථානයේ වසරක් රැදී සිටිමින් දීර්ඝතම අභ්‍යාවකාශ චාරිකාවක් සලකුණු කිරීමට ඇමරිකානු සහ රුසියානු ගගනගාමීන් දෙදෙනෙකු ඊයේ එහි ළඟා වුණා. අභ්‍යාවකාශයේ මෙතෙක් දීර්ඝතම කාලයක් රැදී සිට ඇත්තේ රුසියානු ගගනගාමීන් හතර දෙනෙක්. ඒ, රුසියානු මීර් අභ්‍යාවකාශ මධ්‍යස්ථානය ක්‍රියාත්මකව පැවති විටයි. එහි එම ගගනගාමීන් විවිධ අවස්ථාවලදී වසරකට වැඩි කාලයක් රැදී සිටි අතර වැලරි පොල්යකොෆ් නමැති රුසියානුවා 1994 - 95 වසරවලදී එහි රැදී සිටි කාලය දින 437ක්. අන්තර් ජාතික ගගන මධ්‍යස්ථානයේ වැඩිම කලක් රැදී සිටීමේ වාර්තාව සෝයුස් යානයකින් ඊයේ එහි ළඟා වූ ස්කොට් කෙලී සහ මිකායිල් කොර්නියෙන්කෝ විසින් පිහිටුවීමට අපේක්ෂිතයි.",
       "URL": "https://www.hirunews.lk/106443/වසරක-අභ්‍යාවකාශ-චාරිකාවක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=747"
}