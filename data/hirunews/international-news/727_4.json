{
       "Source": "hirunews",
       "Timestamp": "Saturday, 13 June 2015 - 19:56",
       "Headline": "ඇමරිකාවේ පොලිස් ස්ථානයකට ප්‍රහාරයක්",
       "News Content": "ඇමරිකාවේ - ටෙක්සාස් ප්‍රාන්තයේ ඩලස් නගරයේ පොලිස් මූලස්ථානයට සන්නද්ධ රථයකින් පැමිණි පිරිසක් අද (13) ප්‍රහාරයක් එල්ල කර තිබෙනවා. පසුව පොලිස් ආරක්ෂක රථ එම සන්නද්ධ රථය ලූහුබැද ගොස් ඇති අතර, ප්‍රදේශයේ රථ ගාලකදී දෙපිරිස අතර වෙඩි හුවමාරුවක්ද සිදුව ඇති බවයි විදෙස් මාධ්‍ය වාර්තා කළේ. එහෙත් සන්නද්ධ රථය පළාගොස් ඇති අතර ප්‍රහාරය සිදුවන අවස්ථාවේදී පොලිස් මූලස්ථානය ඉදිරිපිට තිබූ පුපුරණ ද්‍රව්‍ය පිරවූ මළු 4 ක් ද සොයාගෙන තිබෙනවා. ඒවා නිශ්ක්‍රිය කිරීම සඳහා කටයුතු කිරීමේදී ඉන් එක් මල්ලක් පුපුරා ගොස් ඇති බවද වාර්තාවුණා. මෙහිදී කිසිවෙකුටත් තුවාල සිදුවී නැහැ.",
       "URL": "https://www.hirunews.lk/111340/ඇමරිකාවේ-පොලිස්-ස්ථානයකට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=727"
}