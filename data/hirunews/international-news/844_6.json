{
       "Source": "hirunews",
       "Timestamp": "Tuesday, 30 April 2013 - 12:48",
       "Headline": "චීන ජාතිකයන් 600ක් අඟහරු මත පදිංචියට.",
       "News Content": "අඟහරු ග්‍රහයා මත ස්ථීර පදිංචිය සඳහා පෘථිවියේ මිනිසුන් රැගෙන යාමේ නෙදර්ලන්ත ව්‍යාපෘතියක් සඳහා චීන ජාතිකයන් 600 දෙනෙකු අයදුම් කර ඇතැයි වාර්තා වනවා. රතු ග්‍රහයා මත 2023 වසර වන විට ස්ථීර ජනාවාසයක් බිහි කිරීම අරමුණු කරගෙනයි මෙම ව්‍යාපෘතිය දියත් කෙරෙන්නේ. ඒ සඳහා ලොව පුරා 20,000කට අධික පුද්ගලයන් අයඳුම් කර ඇති බව සඳහන්. ඉන් වැඩිම පිරිසක් අයඳුම් කර ඇත්තේ චීනයෙන්. මාස් - 01 ලෙස නම් කර ඇති මෙම ව්‍යාපෘතිය ප්‍රකාශයට පත් කර දින 3ක් ඇතුළතයි මෙලෙස විශාල පිරිසක් ඒ සඳහා අයඳුම් කළේ. ඉදිිරියේ දී ඒ සඳහා ලක්ෂ 5කට වඩා පිරිසක් අයදුම් කරනු ඇතැයි අපේක්ෂා කෙරෙනවා. චීන ජාතිකයන් ඒ සඳහා උනන්දුව පළ කර ඇත්තේ චීනය විසින් ද රතු ග්‍රහයා තරණය කිරීම සඳහා සැලසුම් කර තිබියදියි. මුලින් සඳ මත නැවතුම්පොළක් සකසා වසර 2030 වන විට අගහරුතරණය කිරීම චීනයේ සැලසුමයි.",
       "URL": "https://www.hirunews.lk/58082/චීන-ජාතිකයන්-600ක්-අඟහරු-මත-පදිංචියට",
       "Category": "International News",
       "Parent URL": "https://www.hirunews.lk/international-news.php?pageID=844"
}