{
       "Source": "hirunews",
       "Timestamp": "Thursday, 14 March 2019 - 9:15",
       "Headline": "බ්‍රික්සිට් යෝජනාවලිය කල් දැමීම පිළිබඳ ඡන්ද විමසීමක් අද",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ එකඟත්වයන් ඇතුළත් බ්‍රික්සිට් යෝජනාවලිය කල්දැමීම පිළිබද පාර්ලිමේන්තු ඡන්දය අද පැවැත්වෙනවා.\nබ්‍රික්සිට් යෝජනාවලිය පිළිබද පාර්ලිමේන්තු ඡන්දය කල් දැමීමට අගමැතිනී තෙරේසා මේ, පසුගිය 11 වනදා තීරණය කළා.\nඑමෙන්ම බ්‍රිතාන්‍ය ගිවිසුමක් සහිතව යුරෝපා සංගමයෙන් ඉවත්වන්නේද නැද්ද යන්න සම්බන්ධයෙන් ඊයේ එරට පාර්ලිමේන්තුව තුළ ඡන්ද විමසීමක් පැවැත්වුණා.\nඑහිදී ගිවිසුමක් සහිතව බ්‍රිතාන්‍ය යුරෝපා සංගමයෙන් ඉවත්විය යුතු බවට ප්‍රකාශ කරමින් ඡන්ද 321 ක් ලැබුණු අතර, ගිවිසුමක් නොමැතිව ඉවත්විය යුතු බවට ඡන්දය දෙනු ලැබුවේ 278 ක් පමණයි.\nකෙසේ නමුත්, යුරෝපා සංගමයේ අනෙකුත් සාමාජික රටවල් 27, බ්‍රික්සිට් ගිවිසුම යළි සාකච්ඡා කිරීමට සූදානම් නොමැති බව යුරෝපා කොමිසමේ සභාපති ඩොනල්ඩ් ටස්ක් මීට පෙර ප්‍රකාශ කර තිබුණා.",
       "URL": "https://www.hirunews.lk/212356/බ්‍රික්සිට්-යෝජනාවලිය-කල්-දැමීම-පිළිබඳ-ඡන්ද-විමසීමක්-අද",
       "Category": "International News",
       "Parent URL": "https://www.hirunews.lk/international-news.php?pageID=282"
}