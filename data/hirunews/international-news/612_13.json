{
       "Source": "hirunews",
       "Timestamp": "Friday, 15 July 2016 - 12:53",
       "Headline": "ත්‍රස්ත ප්‍රහාරයෙන් පසු ප්‍රංශයේ හදිසි නීතිය දිගු කෙරේ",
       "News Content": "ප්‍රංශයේ - නීස් නුවර බැස්ටීල දින සැමරුමට එල්ල වූ ත්‍රස්ත ප්‍රහාරයෙන් පසු ජනාධිපති ෆ‍්‍රාන්ෂුවා හොලාන්ඩ් එරට ආරක්ෂක මණ්ඩල රැස්වීමක් කැදවනු ලැබුවා.\nආරක්ෂක, අභ්‍යන්තර කටයුතු සහ අනෙකුත් වැදගත් අමාත්‍යවරුන්ගෙන් සමන්විත ආරක්ෂක මණ්ඩල රැස්වීමෙන් අනතුරුව ජනාධිපතිවරයා නීස් නුවර බලා පිටත්වීමට නියමිතයි.\nඅවි ආයුධ පිරවූ ලොරි රථයක් ජනතාව අතරට කඩා වැදී එල්ල කළ ප්‍රහාරයෙන් මියගිය සංඛ්‍යාව මේ වනවිට 84 දක්වා ඉහළ ගොස් තිබෙනවා.\nහදිසි පියවරක් ලෙස මුර සංචාර සදහා සෙබලූන් දසදහසක් යෙදවීමට ද ප්‍රංශ ජනාධිපතිවරයා නියෝග කළා.\nප්‍රංශ අභ්‍යන්තර කටයුතු අමාත්‍යවරයා ප්‍රකාශ කළේ ප්‍රහාරය එල්ල කළ ත්‍රස්තවාදීන් හදුනාගැනීමේ කටයුතු මේ වනවිට සිදුවන බවයි.\nප්‍රංශයට එල්ල වූ නවතම ත්‍රස්ත ප්‍රහාරයෙන් පසු එරටට පනවා තිබූ හදිසි නීතිය තවත් මාස 3 කින් දීර්ඝ කිරීමට ජනාධිපති ෆ‍්‍රාන්ෂුවා හොලාන්ඩ් තීරණය කළා.\nපැරිසියට එල්ල වූ ත්‍රස්ත ප්‍රහාරයෙන් පසු පැන වුණු හදිසි නීතිය ජූලි 26 වනදායින් අවසන් වීමට නියමිතව තිබුණා.\nබැස්ටීල දින ප්‍රහාරය පැහැදිලි වශයෙන්ම ත්‍රස්ත ප්‍රහාරයක් බවයි ප්‍රංශ ජනාධිපතිවරයා ප්‍රකාශ කළේ.\nඑමෙන්ම එය මාස 18 ක් තුළ ප්‍රංශයෙන් වාර්තා වූ තුන්වන ත්‍රස්ත ප්‍රහාරයයි.\nඊයේ ප්‍රහාරය සම්බන්ධයෙන් කිසිවෙකු වගකීම භාර ගෙන නැතත් ප්‍රංශ ජනාධිපතිවරයා කියා සිටියේ අයි එස්. සංවිධානයට එරෙහි සටන ශක්තිමත් කිරීමට පියවර ගන්නා බවයි.",
       "URL": "https://www.hirunews.lk/138077/ත්‍රස්ත-ප්‍රහාරයෙන්-පසු-ප්‍රංශයේ-හදිසි-නීතිය-දිගු-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=612"
}