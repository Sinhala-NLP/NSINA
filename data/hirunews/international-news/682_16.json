{
       "Source": "hirunews",
       "Timestamp": "Monday, 07 December 2015 - 18:33",
       "Headline": "දුමාරයකින් බීජිං නුවර කටයතුවලට බාධා",
       "News Content": "චීනයේ බීජිං නුවර පවතින දැඩි දුමාරයක් හමුවේ දෛනික කටයුතුවලට දැඩි බලපෑමක් එල්ලවී තිබෙනවා.\nබීජිං නුවර පාසැල් මෙන්ම ඉදි කිරීම් වැඩබිම්වල කටයුතු ද අත්හිටුවීමටයි තීරණය වී ඇත්තේ. මෙම දුමාරය ක්‍රමයෙන් වර්ධනය වීම හේතුවෙන් බීජිං බලධාරීන් අවදානම ඉහළ නංවන රතු නිවේදනයක් ද නිකුත්කර තිබෙනවා.\nමෙවැනි රතු නිවේදනයක් මීට පෙර බීජිං නුවරට නිකුත්කර නොමැති බවයි චීන මාධ්‍ය වාර්තා පෙන්වා දෙන්නේ. තවත් දින කිහිපයක් මෙම දුමාරය පවතිනු ඇතැයි චීන බලධාරීන් විශ්වාස කරනවා.\nකෙසේවෙතත් මේ දිනවල පවතින දුමාර තත්වය පසුගිය සතියට වඩා අඩු තත්වයක් බව සඳහන්. එහෙත් රතු නිවේදනය නිකුත්කර ඇත්තේ ඉදිරි දින කිහිපයේදී මෙම තත්වය තවත් ඉහළ යාමට ඇති අවදානම හේතුවෙන්.\nපවතින තත්වය හමුවේ ඇතැම් ප්‍රදේශවල මීටර් 200 කට වඩා ඉදිරිය නොපෙනන බව ද චීන පුවත් සේවාවල සඳහන්.",
       "URL": "https://www.hirunews.lk/121549/දුමාරයකින්-බීජිං-නුවර-කටයතුවලට-බාධා",
       "Category": "International News",
       "Parent URL": "https://www.hirunews.lk/international-news.php?pageID=682"
}