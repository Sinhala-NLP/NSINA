{
       "Source": "hirunews",
       "Timestamp": "Saturday, 06 May 2017 - 11:09",
       "Headline": "බ්‍රිතාන්‍යයේ පළාත් පාලන මැතිවරණයෙන් තෙරේසා මේගේ පක්ෂයට විශිෂ්ඨ ජයක්",
       "News Content": "බ්‍රිතාන්‍යයේ පළාත් පාලන මැතිවරණයෙන් පාලක කන්සර්වර්ටිව් පක්ෂයට විශිෂ්ඨ ජයග්‍රහණයක් හිමි වී තිබෙනවා.\nඑය ලබන ජුනි 8 වන දා මහමැතිවරණයට මුහුණ දෙන අගමැතිනී තෙරේසා මේ, ලද ජයග්‍රහණයක් ලෙසයි සැලකෙන්නේ.\nඑංගලන්තය පුරා පළාත් පාලන ආයතන ආසන 2370ක් සඳහා මෙන්ම ස්කොට්ලන්තය සහ වේල්සයේ පළාත් පාලන ආයතන සඳහා ද මෙම මැතිවරණය පැවැති අතර, ඇතැම් ප්‍රදේශවල කම්කරු පක්ෂයට හිමිව ඇත්තේ 3 වන ස්ථානයයි.\nඑක්සත් රාජධානියේ පළාත් පාලන ආයතන අසුන් 563ක් කන්සර්වටිව් පක්ෂයට හිමි වී ඇති අතර, එය ආසන 11ක වැඩිවීමක් ලෙසයි සැලකෙන්නේ.\nආසන 7ක් අහිමි වූ කම්කරු පක්ෂයට හිමිවී ඇති ආසන සංඛ්‍යාව 382ක්.",
       "URL": "https://www.hirunews.lk/160725/බ්‍රිතාන්‍යයේ-පළාත්-පාලන-මැතිවරණයෙන්-තෙරේසා-මේගේ-පක්ෂයට-විශිෂ්ඨ-ජයක්",
       "Category": "International News",
       "Parent URL": "https://www.hirunews.lk/international-news.php?pageID=483"
}