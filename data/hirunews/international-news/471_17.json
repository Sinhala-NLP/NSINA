{
       "Source": "hirunews",
       "Timestamp": "Sunday, 11 June 2017 - 14:20",
       "Headline": "මක්කම වන්දනාවට කටාර් වැසියන්ට සෞදියෙන් තහනමක්",
       "News Content": "කටාර් වැසියන්ට මුස්ලිම්වරුන්ගේ මක්කම වන්දනාවට අවස්ථාව ලබානොදෙන බව සෞදි රජය ප්‍රකාශ කර තිබෙනවා.\nමෙම තහනම සම්බන්ධයෙන් කටාර් වැසියන් එරට මානව හිමිකම් කොමිසමට පැමිණිලි කර ඇති බවයි කටාර් හි ප්‍රධාන පුවත්පතක් වන අල්ශාක් උපුටා දක්වමින් අල්ජසීරා ජාත්‍යන්තර පුවත් සේවය වාර්තා කළේ.\nමේ අතර, මෙම තහනම පැනවීමත් සමඟ ජාත්‍යන්තර මානව හිමිකම් සංවිධාන රැසක් ඊට එරෙහිව සිය අදහස් ප්‍රකාශයට පත් කර තිබෙනවා.\nමේ අතර, කටාර් රාජ්‍යයට පක්ෂපාතී ලෙස සමාජජාලා වෙබ් අඩවි ඔස්සේ ප්‍රචාරයන් ගෙන යන සිය වැසියන්ට එරෙහිව සිර දඬුවම් සහ දඩ මුදල් පැනවීමට බහරේන් රාජ්‍යය සහ එක්සත් අරාබි එමීර් රාජ්‍යය තීරණය කර ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/163317/මක්කම-වන්දනාවට-කටාර්-වැසියන්ට-සෞදියෙන්-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=471"
}