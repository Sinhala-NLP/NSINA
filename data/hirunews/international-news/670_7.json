{
       "Source": "hirunews",
       "Timestamp": "Monday, 25 January 2016 - 21:51",
       "Headline": "ඕස්ට්‍රේලියාව, බ්‍රිතාන්‍ය කිරීටයෙන්  ඉවතට?",
       "News Content": "බ්‍රිතාන්‍යය කිරීටයෙන් ඉවත් වී ජනරජයක්වීම සඳහා  ඕස්ට්‍රේලියාවේ සියලූම ප්‍රාන්තවල ප්‍රධානීන් සංදේශයකට අත්සන් කර තිබෙනවා.  ඕස්ට්‍රේලියාව ජනරජයක් වීම සඳහා වූ ව්‍යාපාරය මෙහෙය වන්නේ වත්මන් අගමැති මැල්කම් ටර්න්බුල්.\nමේ සම්බන්ධයෙන් 1999 වසරේ පැවැති ජනමත විචාරණයේදී  ඕස්ට්‍රේලියානුවන් බ්‍රිතාන්‍ය මහරැජිණගේ නායකත්වය ප්‍රතික්ෂේප කිරීමට මැලිවුණා.\nකෙසේ නමුත්, අග්‍රාමාත්‍ය ටර්න්බුල් කියා සිටියේ දෙවන එළිසබෙත් මහරැජිණගේ පාලන සමය අවසන් වන තුරු  ඕස්ට්‍රේලියාව ඇගේ නායකත්වය යටතේ පවතිනු ඇති බවයි.\nඕස්ට්‍රේලියාව ජනරජයක් බවට පත්කිරීමේ සංදේශය ක්‍රියාවට නැංවූයේ කෙරුණේ බ්‍රිතාන්‍යයේ සිට ප්‍රථම වැසියන් පිරිස එරටට පැමිණීම සංකේතවත් කරන  ඕස්ට්‍රේලියානු දිනයට සමගාමීවයි.",
       "URL": "https://www.hirunews.lk/124744/ඕස්ට්‍රේලියාව-බ්‍රිතාන්‍ය-කිරීටයෙන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=670"
}