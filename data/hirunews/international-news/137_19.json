{
       "Source": "hirunews",
       "Timestamp": "Tuesday, 02 February 2021 - 11:54",
       "Headline": "මියන්මාර කුමන්ත්‍රණයේ හමුදා ජෙනරාල්වරුන්ට ඇමරිකාවෙන් සම්බාධක",
       "News Content": "ප්‍රජාතන්ත්‍රවාදීව මියන්මාරයේ බලයට පත් අවුන්සාන් සුකී ඇතුලු දේශපාලන නායකයින් අත්අඩංගුවට ගෙන සිදුකළ කුමන්ත්‍රණයට සම්බන්ධ එරට හමුදා ජෙනරාල්වරුන්ට එරෙහිව ඇමරිකාව සම්බාධක පනවා තිබෙනවා.\nමියන්මාරය තුල හමුදා පාලනයක් ඇති කිරීම ප්‍රජාතන්ත්‍රවාදයට සිදුකළ පහරදීමක් බවයි ඇමරිකානු ජනාධිපති ජෝ බයිඩ්න් ප්‍රකාශ කළේ.\nඅත්අඩංගුවට ගත් අවුන්සාන් සුකි ඇතුළු දේශපාලන නායකයින් රඳවා ඇත්තේ කුමන ස්ථානයක් පිළිබද කිසිදු තොරතුරක් මෙතෙක් නොමැති බව විදෙස් මාධ්‍ය වාර්තා කළා.\nමියන්මාරයේ හමුදා පාලනය විසින් අමාත්‍යවරුන් සහ නියෝජ්‍ය අමාත්‍යවරුන් 24ක් ඉවත් කර ඒ වෙනුවට නව අමාත්‍යවරුන් 11ක් පත්කර තිබෙනවා.",
       "URL": "https://www.hirunews.lk/261423/මියන්මාර-කුමන්ත්‍රණයේ-හමුදා-ජෙනරාල්වරුන්ට-ඇමරිකාවෙන්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=137"
}