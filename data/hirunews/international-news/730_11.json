{
       "Source": "hirunews",
       "Timestamp": "Sunday, 31 May 2015 - 15:28",
       "Headline": "අයි.එස්.සටන්කාමීන් බන්ධනාගාරයක් පුපුරුවයි",
       "News Content": "අයි.එස්. සටන්කාමීන් තම ග්‍රහණයට ගත් සිරියාවේ පැල්මයිරා නගරයේ බන්ධනාගාරයක් ඊයේ පුපුරුවා හැර තිබෙනවා. සිරියානු රජය කැරළිකරුවන් රැඳවීමට මෙම බන්ධනාගාරය උපයෝගී කරගත්තා. එමෙන්ම ජනාධිපති බෂාර් අල් අසාද්ගේ පාලනයට එරෙහිවූවන්ද මෙහි රඳවා සිටි බවයි විදෙස් වාර්තා සඳහන් කළේ. සිරියාවේ භූමියෙන් අඩකට වැඩි ප්‍රමාණයක් මේ වනවිට අයි.එස්වරුන් අත්පත්කරගෙන සිටින අතර පැල්මයිරා එලෙස ඔවුන් යටත් කරගත් වසර 2000 කට වඩා පැරණි නටඹුන් සහිත ලෝක උරුමයක්.",
       "URL": "https://www.hirunews.lk/110516/අයි-එස්-සටන්කාමීන්-බන්ධනාගාරයක්-පුපුරුවයි",
       "Category": "International News",
       "Parent URL": "https://www.hirunews.lk/international-news.php?pageID=730"
}