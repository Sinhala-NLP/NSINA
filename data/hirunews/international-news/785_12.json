{
       "Source": "hirunews",
       "Timestamp": "Monday, 18 November 2013 - 7:57",
       "Headline": "වීඩියෝ: රුසියාවේ ගුවන් අනතුරකින් 50 ක් මරුට.",
       "News Content": "රුසියාවේ - කසා නගරයේදී ගුවන් යානයක් කඩා වැටීමෙන් එහි ගමන්ගත් මගීන් 50 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කළා. ඊයේ මෙලෙස අනතුරට ලක්ව ඇත්තේ බොයිං 737 වර්ගයේ මගී ගුවන් යානයක්. අනතුර වන අවස්ථාවේ අදාල ගුවන් යානයේ මගීන් 44 දෙනෙකු සහ කාර්ය මණ්ඩලයේ 6 දෙනෙකු ගමන්කරමින් සිට තිබෙනවා. මෙම ගුවන් අනතුරට හේතුව යානයේ තාක්ෂණික දෝෂයක් ද නැතහොත් නියමුවන් අතින් සිදුවූ අත්වැරදීමක් ද යන්න පිළිබඳ පරීක්ෂණ ආරම්භ කර ඇති බව විදෙස් මාධ්‍ය තවදුරටත් වාර්තා කළා.",
       "URL": "https://www.hirunews.lk/71594/වීඩියෝ-රුසියාවේ-ගුවන්-අනතුරකින්-50-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=785"
}