{
       "Source": "hirunews",
       "Timestamp": "Tuesday, 23 April 2013 - 8:37",
       "Headline": "යුරෝපා සංගමය මියන්මාර තහංචි ඉවත් කරයි.",
       "News Content": "මියන්මාරයේ මිලිටරි ජුන්ටා පාලනය පැවැති සමයේ පැනවුණු වෙළද, ආර්ථික සහ සංචාර තහංචි ඉවත් කිරීමට යුරෝපා සංගමය ඊයේ (22) තීරණය කළා. මියන්මාරය තුළ දැන් සිදුවන දේශපාලන පෙරළියට සහායවීමක් වශයෙනුයි එම පියවර ගෙන ඇත්තේ. මියන්මාර විපක්ෂ නායිකයා අවුන්සාන් සුකීට නැවතත් පාර්ලිමේන්තුවට පැමිණීමට අවස්ථාව ලබාදුන් අවස්ථාවේ දී මෙම තහංචි තාවකාලිකව ඉවත් කෙරුණා. දැන් එම සම්බාධක ස්ථීරවම ඉවත් කිරීමටයි යුරෝපා සංගම් විදේශ අමාත්‍යවරුන් ඊයේ තීරණය කළේ.",
       "URL": "https://www.hirunews.lk/57649/යුරෝපා-සංගමය-මියන්මාර-තහංචි-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=846"
}