{
       "Source": "hirunews",
       "Timestamp": "Tuesday, 10 July 2018 - 10:02",
       "Headline": "බ්‍රිතාන්‍ය විදේශ ලේකම් ඉල්ලා අස්වෙයි",
       "News Content": "බෝරිස් ජොන්සන්, බ්‍රිතාන්‍ය විදේශ ලේකම් ධුරයෙන් ඊයේ ඉල්ලා අස්වූ අතර, ඒ වෙනුවට මෙතෙක් සෞඛ්‍ය ලේකම්වරයා ලෙස කටයුතු කළ ජෙරමික් හන්ට්, අගමැතිනී තෙරේසා මේ, විසින් පත් කර තිබෙනවා.\nජනමත විචාරණයේ ප්‍රතිඵලය අනුව බ්‍රිතාන්‍යය, යුරෝපා සංගමයෙන් වෙන්වීම ලබන වසරේ මාර්තු 29 වන දා සිදුකිරීමට නියමිතයි.\nඉන් අනතුරුව බ්‍රිතාන්‍යය සහ යුරෝපා සංගමය අතර සබදතා පවත්වා ගත යුතු ආකාරය පිළිබද මතභේද හේතුවෙන් මෙලෙස තෙරේසා මේ,ගේ රජයේ අමාත්‍යවරුන් කිහිප දෙනෙකුම ඉල්ලා අස්වුණා.\nබ්‍රික්සිට් හෙවත් බ්‍රිතාන්‍යය යුරෝපා සංගමයෙන් වෙන්වීම පිළිබදව කටයුතු කරන ඩේවිඩ් ඩේවිස් ද ඊට ඇතුළත්.",
       "URL": "https://www.hirunews.lk/194880/බ්‍රිතාන්‍ය-විදේශ-ලේකම්-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=353"
}