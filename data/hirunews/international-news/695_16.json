{
       "Source": "hirunews",
       "Timestamp": "Friday, 23 October 2015 - 9:45",
       "Headline": "කලාපීය සාමයට ඉන්දු - පාකිස්ථාන සංවාදය අත්‍යාවශ්‍යයයි - ඔබාමා සහ නවාස් ශරීෆ් අවධාරණය කරයි",
       "News Content": "කලාපීය සාමය, ස්ථාවරත්වය සහ සශ්‍රීකත්වය උදෙසා ඉන්දු - පාකිස්ථාන සංවාදයක් අත්‍යාවශ්‍ය බව පාකිස්ථාන අග්‍රාමාත්‍ය නවාස් ශරීෆ් සහ ඇමරිකානු ජනාධිපත් බැරැක් ඔබාමා අවධාරණය කළා. පාකිස්ථාන අගමැතිවරයා වොෂින්ටන් නුවර ධවල මන්දිරයේදී ජනාධිපති ඔබාමා ඊයේ හමුවූ අතර ඉන් පසු ඒකාබද්ධ ප්‍රකාශයක් ද නිකුත් කළා. එහිදී අවධාරණය කර ඇත්තේ කාශ්මීර අර්බුදය ඇතුළු ඉන්දියාව සහ පාකිස්ථානය අතර පවතින මතභේද අවසන් කිරීමට ප්‍රයත්න දැරිය යුතු බවයි. පාකිස්ථානය කේන්ද්‍රකොට ගත් ත්‍රස්ත කණ්ඩායම් මැඩලීමට ජගත් සංවිධාන ආරක්ෂක මණ්ඩලයේ නියමයන්ට අනුව කටයුතු කරන බව අගමැති නවාස් ශරීෆ් එහිදී ප්‍රකාශ කර තිබෙනවා.",
       "URL": "https://www.hirunews.lk/118944/කලාපීය-සාමයට-ඉන්දු-පාකිස්ථාන-සංවාදය-අත්‍යාවශ්‍යයයි-ඔබාමා-සහ-නවාස්-ශරීෆ්-අවධාරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=695"
}