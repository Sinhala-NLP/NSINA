{
       "Source": "hirunews",
       "Timestamp": "Monday, 30 July 2018 - 15:01",
       "Headline": "ඉම්රාන් ඛාන් ලබන 11 වන දා අග්‍රාමාත්‍ය ධුරයේ දිවුරුම් දෙයි",
       "News Content": "පසුගිය දා පැවැති මහමැතිවරණයෙන් පෙරළිකාර ජයක් ලැබූ හිටපු ක්‍රිකට් ක්‍රීඩක ඉම්රාන් ඛාන්, පාකිස්තාන අග්‍රාමාත්‍යවරයා ලෙස ලබන 11 වන දා දිවුරුම් දෙන බව අද ප්‍රකාශ කර තිබෙනවා.\nඔහු උපුටා දක්වමින් පාකිස්තාන ගුවන් විදුලිය මේ බව ප්‍රකාශ කළේ යැයි ඉන්දීය මාධ්‍ය වාර්තා කළා.\n65 හැවිරිදි ඉම්රාන් ඛාන්ගේ තෙහෙරීක් - ඉ - ඉන්සාෆ් පක්ෂය පසුගිය ජුලි 25 වන දා පැවැති මහමැතිවරණයෙන් ජයග්‍රහණය කළ ද, පැහැදිලි බහුතරයක් නොමැතිවීම හේතුවෙන් ආණ්ඩුවක් පිහිටුවීම සඳහා මේ වන විට සුළු පක්ෂ සමඟ සාකච්ඡා කරමින් සිටිනවා.",
       "URL": "https://www.hirunews.lk/196379/ඉම්රාන්-ඛාන්-ලබන-11-වන-දා-අග්‍රාමාත්‍ය-ධුරයේ-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=347"
}