{
       "Source": "hirunews",
       "Timestamp": "Monday, 05 January 2015 - 19:23",
       "Headline": "ඉන්දීය ගුවන් තොටුපළ ආරක්ෂාව තර කෙරේ.",
       "News Content": "ඉන්දීය ගුවන් සේවයට අයත් ගුවන් යානයක් පැහැරගෙන ඇෆ්ගනිස්ථානයේ කාබුල් නුවර වෙත රැගෙන යාමේ උත්සාහයක් පවතින බවට ඉන්දීය ඔත්තු සේවාවලට තොරතුරු ලැබී තිබෙනවා. මේ නිසා එරට ගුවන් තොටුපළවල ආරක්ෂාව තර කර ඇති බවයි ඉන්දීය මාධ්‍ය සදහන් කළේ. මේ හේතුවෙන් නවදිල්ලියේ ඉන්දිරා ගාන්ධි ජාත්‍යන්තර ගුවන් තොටුපළ ඇතුළු ප්‍රධාන ගුවන් තොටුපළවල මගීන් පරීක්ෂාව ද දැඩි කොට ඇතැයි සඳහන්. විශේෂයෙන් ඇෆ්ගනිස්ථානය බලා යන ගුවන් යානා කෙරෙහි මෙහිදී දැඩි අවධානයක් යොමු කෙරෙනවා. ඇමරිකානු ජනාධිපති බැරක් ඔබාමා ද ජනවාරි 26 වන දා නවදිල්ලියේ පැවැත්වෙන ඉන්දීය ජනරජ දිනයේ ප්‍රධාන ආරාධිතයා ලෙස සහභාගිවීමට නියමිතයි.",
       "URL": "https://www.hirunews.lk/100686/ඉන්දීය-ගුවන්-තොටුපළ-ආරක්ෂාව-තර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=770"
}