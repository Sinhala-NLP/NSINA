{
       "Source": "hirunews",
       "Timestamp": "Saturday, 11 November 2017 - 11:24",
       "Headline": "ඉන්දියාව බදු අඩු කරයි",
       "News Content": "ඉන්දියාව පාරිභෝගික භාණ්ඩ 200කට අධික සංඛ්‍යාවක ජී.එස්.ටී. හෙවත් භාණ්ඩ හා සේවා බද්ද කැපී පෙනෙන ලෙස අඩු කර තිබෙනවා.\nඉන්දීය මුදල් අමාත්‍ය අරුන් ජෙයිට්ලි ඊයේ මෙම බදු අඩු කිරීම් ප්‍රකාශයට පත් කළ අතර ඒ අනුව භාණ්ඩ 178ක ජී.එස්.ටී. බද්ද සියයට 28 සිට සියයට 18 දක්වා අඩු කෙරෙනු ඇති.\nඅවන්හල් වලින් ලබා ගන්නා ආහාරපාන සඳහා පනවා තිබූ සියයට 18ක බද්ද සියයට 5 දක්වා අඩු කර තිබෙනවා.\nඉන්දියාව ජී.එස්.ටී. බද්ද අඩු කර ඇති භාණ්ඩ අතර ෂැම්පු, ඩියොඩරන්ට්, දන්තාලේප, ෂේවින් ක්‍රීම්, සපත්තු පොලිෂ්, චොක්ලට්, චුයින්ගම් සහ පෝෂණීය පානයන් ද වනවා.\nකෙසේ නමුත්, තවත් භාණ්ඩ 50ක් සඳහා තවදුරටත් සියයට 28ක භාණ්ඩ හා සේවා බද්දක් ක්‍රියාත්මකයි.",
       "URL": "https://www.hirunews.lk/175776/ඉන්දියාව-බදු-අඩු-කරයි",
       "Category": "International News",
       "Parent URL": "https://www.hirunews.lk/international-news.php?pageID=423"
}