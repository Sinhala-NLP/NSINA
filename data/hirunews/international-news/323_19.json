{
       "Source": "hirunews",
       "Timestamp": "Sunday, 21 October 2018 - 8:19",
       "Headline": "ඇමරිකාව එකම ලෝක බලවතා වීමේ සිහිනයක - රුසියාව කියයි",
       "News Content": "ලෝකයේ න්‍යෂ්ටික යුද්ධයක අවදානම අවම කරලීම සඳහා 1987 වසරේදී ඇතිකර ගැනුණු ඇමරිකානු - රුසියානු න්‍යෂ්ටික අවි සීමා ගිවිසුමෙන් ඇමරිකාව ඉවත් වීම පිළිබඳව රුසියාව සිය අප්‍රසාදය පළ කර තිබෙනවා.\nජනපති ට්‍රම්ප් ප්‍රකාශ කළේ රුසියාව ගිවිසුම උල්ලංඝනය කරන බැවින් තමන් ඉන් ඉවත්වීමට තීරණය කළ බවයි.\nඇමරිකාව තමන් වටා කේන්ද්‍රගත වූ ලෝකයක් බිහිකරලීමේ සිහිනයෙන් පසුවන බව ඊට ප්‍රතිචාර දක්වමින් රුසියාව ප්‍රකාශ කළා.\nඑහෙත් එය සාක්ෂාත් කර ගැනීම සැක සහිත බවයි රුසියානු විදේශ අමාත්‍යාංශය පවසා ඇත්තේ.",
       "URL": "https://www.hirunews.lk/202578/ඇමරිකාව-එකම-ලෝක-බලවතා-වීමේ-සිහිනයක-රුසියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=323"
}