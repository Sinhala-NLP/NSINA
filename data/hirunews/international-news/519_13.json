{
       "Source": "hirunews",
       "Timestamp": "Saturday, 11 February 2017 - 13:15",
       "Headline": "ට්‍රම්ප්ගෙන් ඉදිරි සතියේ නව සංක්‍රමණික තහනමක්",
       "News Content": "මුස්ලිම් බහුතරයක් වෙසෙන රටවල් 7ක සංක්‍රමණිකයන් ඇමරිකාවට පැමිණීම වළක්වාලමින් ජනාධිපති ඩොනල්ඩ් ට්‍රම්ප් නිකුත් කළ නියෝගය අධිකරණය මගින් ආපසු හැරවීම හේතුවෙන් ඒ සඳහා නව නියෝගයක් නිකුත් කිරීම පිළිබඳව ඔහුගේ අවධානය යොමුවී තිබෙනවා.\nඑයාර්ෆෝස් වන්, නිළ ගුවන් යානයේදී වාර්තාකරුවන් වෙත ඔහු ප්‍රකාශ කර ඇත්තේ නව නියෝගය කලින් නිකුත් කළ සංක්‍රමණික තහනමට වඩා සුළු වශයෙන් වෙනස් වනු ඇති බවයි.\nකෙසේ නමුත් ඒ පිළිබද වැඩිදුර තොරතුරු ජනාධිපති ට්‍රම්ප් හෙළිදරව් කර නැහැ.\nමේ අතර, අභියාචනාධිකරණය මගින් ජනාධිපති ට්‍රම්ප්ගේ සංක්‍රමණික තහනමට එරෙහි වාරණය තහවුරු කිරීම හේතුවෙන් ජනාධිපතිවරයාගේ නීතිඥයන් එක්සත් ජනපද ශ්‍රේෂ්ඨාධිකරණය වෙත යාමට නියමිතයි.",
       "URL": "https://www.hirunews.lk/154226/ට්‍රම්ප්ගෙන්-ඉදිරි-සතියේ-නව-සංක්‍රමණික-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=519"
}