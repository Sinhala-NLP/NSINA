{
       "Source": "hirunews",
       "Timestamp": "Wednesday, 18 January 2017 - 14:05",
       "Headline": "චීන ජනපති ඇමරිකාව සමඟ මිතුරු වීමේ වැදගත්කම පහදයි",
       "News Content": "ලෝකය තුළ ස්ථාවරත්වයක් ඇති වීමට නම් ඇමරිකාව සහ චීනය එක්ව කටයුතු කළ යුතු බව චීන ජනාධිපති සී ජින් පිං පවසනවා.\nඔහු මේ බව කියා සිටියේ ස්විස්ටර්ලන්තයේ ඩාවෝස් නුවරදී ඊයේ (17) ආරම්භ වූ ලෝක ආර්ථික සමුළුව අතරතුර ඊට එක්ව සිටින ඇමරිකානු උප ජනාධිපති ජේ බයිඩන් හමුවූ අවස්ථාවේදීයි.\nමෙම සමුළුවේදී නායකයින් දෙපල ඇමරිකාවේ නව ජනාධිපති ඩොනල්ඩ් ට්‍රම්ප් සම්බන්ධයෙක් කිසිදු සාකච්ජාවක් කර නොමැති බවයි විදෙස් වාර්තා සඳහන් කළේ.\nට්‍රම්ප්, ඇමරිකානු නව ජනාධිපති ධුරයට පත්වීමෙන් පසු ඔහු චීනයට ආර්ථික සම්බාධක පැනවිය යුතු බවට ආන්දෝලනාත්මක ප්‍රකාශයක්ද සිදු කර තිබුණා.",
       "URL": "https://www.hirunews.lk/152339/චීන-ජනපති-ඇමරිකාව-සමඟ-මිතුරු-වීමේ-වැදගත්කම-පහදයි",
       "Category": "International News",
       "Parent URL": "https://www.hirunews.lk/international-news.php?pageID=528"
}