{
       "Source": "hirunews",
       "Timestamp": "Sunday, 16 May 2021 - 9:01",
       "Headline": "බයිඩ්න් ඊශ්‍රායල - පලස්තීන නායකයන් අමතයි",
       "News Content": "ඇමරිකානු ජනාධිපති ජෝ බයිඩ්න් ඊශ්‍රායල හා පලස්තීන නායකයන් අමතා තිබෙනවා.\nඒ, ගාසා තීරයේ ගැටුම් මේ වනවිට තවදුරටත් උත්සන්න වෙමින් පවතින පසුබිමක් තුළයි.\nඇමරිකානු ජනාධිපතිවරයා ඊශ්‍රායල අග්‍රාමාත්‍ය බෙන්ජමින් නෙතන්යාහු සහ  පලස්තීන ජනාධිපති මහමුද් අබ්බාස් දුරකථනයෙන් අමතමින් ගාසා තීරයේ හටගෙන ඇති ගැටුම්කාරී තත්වය සම්බන්ධයෙන් දීර්ඝ ලෙස සාකච්ඡා කර ඇති බවයි විදෙස් වාර්තා සඳහන් කළේ.\nඊශ්‍රායල අග්‍රාමාත්‍යවරයා සමග පැවති  දුරකථන සංවාදයේදී ඊශ්‍රායලයේ ආරක්ෂාව සැලසීම සඳහා සහය ලබාදෙන බව ඇමරිකානු ජනාධිපති ජෝ බයිඩ්න් ප්‍රකාශ කර තිබෙනවා.\nකෙසේ වෙතත් මාධ්‍යවේදීන්ගේ ආරක්ෂාව පිළිබඳ අවධානය යොමුකළ යුතු බවයි ඔහු එහිදී අවධාරණය කර ඇත්තේ.\nඊශ්‍රායලය සහ පලස්තීනය අතර ගැටුම් ආරම්භවී මේ වනවිට දින හතක් ගතවන අතර, ඊයේ දිනයේ ගාසා තීරයේ මාධ්‍යවේදීන් රැඳී සිටින ගාසා කුළුණටද ඊශ්‍රායලය ප්‍රහාරයක් එල්ල කළා.",
       "URL": "https://www.hirunews.lk/271494/බයිඩ්න්-ඊශ්‍රායල-පලස්තීන-නායකයන්-අමතයි",
       "Category": "International News",
       "Parent URL": "https://www.hirunews.lk/international-news.php?pageID=116"
}