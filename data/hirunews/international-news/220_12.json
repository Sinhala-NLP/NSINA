{
       "Source": "hirunews",
       "Timestamp": "Tuesday, 26 November 2019 - 13:51",
       "Headline": "මුම්බායි ප්‍රහාරයට වසර 11 යි",
       "News Content": "ඉන්දියාවේ වානිජ අගනගරය වූ මුම්බායි පුරයට ත්‍රස්ත ප්‍රහාරයක් එල්ල වී වසර 11 ක් සපිරීම අද අනුස්මරණය කෙරුණා. ජනාධිපති රාම්නාත් කෝවින්ද් ප්‍රහාරයෙන් විපතට පත්වූවන් සිහිගන්වමින් කියා සිටියේ ඉන්දියාව සියලු ආකාරයේ ත්‍රස්තවාදය පරාජය කිරීමට කැපවී සිටින බවයි.\nමීට වසර 11 කට පෙර 2008 වසරේ නොවැම්බර් 26 වනදා මුම්බායි ටාජ් මහල් හෝටලය ඇතුළු මර්මස්ථාන ඉලක්ක කර ගනිමින් එල්ල වූ ත්‍රස්ත ප්‍රහාරයෙන් පුද්ගලයන් 166 දෙනෙකු ජීවිතක්ෂයට පත්වුණා.\nප්‍රහාරය සඳහා ලෂ්කාර් ඉ ටයිබා ත්‍රස්තවාදීන් 10 දෙනෙකු පාකිස්ථානයේ සිට මුහුදු මාර්ගයෙන් මුම්බායි නුවරට පැමිණි බවයි අනාවරණ වූයේ.\nඒ අතුරින් 9 දෙනෙකු ප්‍රහාරයේදී ජීවිතක්ෂයට පත්වූ අතර දිවි ගලවා ගත් මොහොමඞ් අජ්මාල් කසාබ්ට ඉන්දියාව මගින් 2012 වසරේදී මරණ දඬුවම ක්‍රියාත්මක කළා.",
       "URL": "https://www.hirunews.lk/229021/මුම්බායි-ප්‍රහාරයට-වසර-11-යි",
       "Category": "International News",
       "Parent URL": "https://www.hirunews.lk/international-news.php?pageID=220"
}