{
       "Source": "hirunews",
       "Timestamp": "Monday, 03 February 2020 - 9:15",
       "Headline": "චීන කොටස් වෙළඳපොල අද සිට යළි විවෘතයි",
       "News Content": "චීනයේ කොටස් වෙළඳපොල අද සිට යළි විවෘත කර තිබෙනවා.\nපෙරවරු 9.30 සිට එය විවෘත කර ඇති බවයි එරට වාර්තා සඳහන් කළේ. චීනයේ ලූනා නව වසර වෙනුවෙන් ලබාදුන් නිවාඩුව සඳහා පසුගිය ජනවාරි 24 වනදා ෂැංහයි කොටස් වෙළඳපොල වසා දැමුණු අතර, කොරෝනා වෛරස ව්‍යාප්තියත් සමඟ එය තවදුරටත් වසා දැමීමට සිදුවුණා.\nකෙසේ වෙතත් කොරෝනා වෛරසයට මුහුණදීමේ සූදානමින් අද සිට යළි චීන කොටස් වෙළඳපොල විවෘත කිරීමට එරට රජය පියවර ගෙන තිබෙනවා.\nකොටස් වෙළඳපොල වසා දැමීම හේතුවෙන් එරට ආර්ථිකයට මෙන්ම ලෝක කොටස් වෙළඳපොල කටයුතුවලටද බලපෑම් එල්ලවී ඇති අතර, එම ආර්ථික කඩාවැටීමට මුහුණදීම සඳහා චීන රජය දැනටමත් සූදානමින් සිටින බවයි එරට ආර්ථික විශ්ලේෂකයන් ප්‍රකාශ කළේ.",
       "URL": "https://www.hirunews.lk/233595/චීන-කොටස්-වෙළඳපොල-අද-සිට-යළි-විවෘතයි",
       "Category": "International News",
       "Parent URL": "https://www.hirunews.lk/international-news.php?pageID=202"
}