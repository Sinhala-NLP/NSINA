{
       "Source": "hirunews",
       "Timestamp": "Monday, 21 August 2023 - 16:01",
       "Headline": "ආරම්භයේම නැවතුන උතුරු කොරියාවේ වානිජ ගුවන් ගමන",
       "News Content": "උතුරු කොරියානු ජාතික ගුවන් සේවය වසර 3 කට පසු අද සිය පළමු වානිජ ගුවන් ගමන ක්‍රියාත්මක කිරීමට සැලසුම් කර තිබූ අතර අවසන් මිනිත්තුවේදී එය අවලංගු කර තිබෙනවා.\nවිදෙස් වාර්තා පෙන්වා දෙන්නේ ගෝලීයව බලපෑ කොරෝනා අර්බුදය හමුවේ 2020 වසරේ මුල සිට උතුරු කොරියාවද සිය දේශ සීමා වසා දැමූ බවයි.\nකෙසේ වෙතත් අද වසර 3 කට පසුව චීනයේ බීජින් අගනුවර ජත්‍යන්තර ගුවන්තොටුපලට මාධ්‍යවේදීන් රැස්ව සිටියේ උතුරු කොරියාවේ පියොන්ජියැන්ග් සිට උදෑසන 9.50 ට පැමිණීමට නියමිතව තිබූ එයාර් කොරියෝ ජේ එස් 151 දරණ යානය අපේක්ෂාවෙන්.\nකෙසේ වෙතත් යානය පැමිණීමට නියමිත වේලාවට පැය 2 ක් තිබියදී එම ගුවන් ගමන අවලංගු කර ඇති බවට දැනුම් දී තිබෙනවා.\nකෙසේ වෙතත් එම අවලංගු කිරීමට හේතුවක් ප්‍රකාශ කර නොමැති බවයි විදේස් වාර්තා සඳහන් කළේ.",
       "URL": "https://www.hirunews.lk/345598/ආරම්භයේම-නැවතුන-උතුරු-කොරියාවේ-වානිජ-ගුවන්-ගමන",
       "Category": "International News",
       "Parent URL": "https://www.hirunews.lk/international-news.php?pageID=13"
}