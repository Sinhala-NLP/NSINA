{
       "Source": "hirunews",
       "Timestamp": "Thursday, 06 August 2015 - 9:38",
       "Headline": "වයස අවුරුදු 13ක දරුවෙකු කළ විනාශයක්",
       "News Content": "ඇමෙරිකාවේ නිව්යෝර්ක් නුවර යූටිකා හි දුම්රිය ස්ථානයේ ප්‍රවේශවීමේ ගොඩනැගිල්ල සුනුවිසුනු කරමින් දුම්රිය එංජිමක් එකවර පැමිණ තිබෙනවා. එරට මාධ්‍ය අනාවරණය කරන්නේ යුටිකා දුම්රිය ස්ථානයට හැතැම්මයක් පමණ දුරකින් නවතා තිබූ මෙම දුම්රිය එංජිම තුළ වයස අවුරුදු 13ක දරුවෙකු සෙල්ලම් කරමින් සිට ඇති අතර, ඔහු අතින් එකවර එහි ස්විචයක් එබී ඇති බවයි. අනතුරුව එකවර ක්‍රියාත්මක වූ එම එංජිම ධාවනයවීමට පටන් ගෙන තිබෙනවා. කෙමෙන් කෙමෙන් වේගය වැඩි වූ අදාළ දුම්රිය එංජිම යුටිකා දුම්රිය ස්ථානයට පැමිණෙන විට වේගය පැයට කිලෝමීටර් 40ක වේගයෙක් ධාවනය වී ඇති බවයි වාර්තා වන්නේ.\nකෙසේ වෙතත් මෙම අනතුරින් කිසිවකුටත් කිසිදු හානියක් සිදුවී නොමැති අතර, අදාළ ගොඩනැගිල්ලට සිදුවූ හානිය ඇමෙරිකානු ඩොලර් මිලියක් පමණ වන බවයි විදෙස් මාධ්‍ය වාර්තා කරන්නේ. මෙම අලාභහානිය සම්බන්ධයෙන් අදාළ දරුවා අත්අඩංගුවට ගැනීමට නොහැකි බවයි නිව්යෝර්ක් පොලීසිය පවසන්නේ. ඊට හේතුව වී තිබෙන්නේ මෙම දුම්රිය එංජිම නවතා තැබූ ස්ථානයේ සිට හැතැම්මයක් පමණ පසුවයි ඇතුළුවීම තහනම් බව සටහන් කර ඇත්තේ.",
       "URL": "https://www.hirunews.lk/114426/වයස-අවුරුදු-දරුවෙකු-13ක-කළ-විනාශයක්",
       "Category": "International News",
       "Parent URL": "https://www.hirunews.lk/international-news.php?pageID=713"
}