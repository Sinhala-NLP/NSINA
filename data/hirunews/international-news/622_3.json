{
       "Source": "hirunews",
       "Timestamp": "Sunday, 19 June 2016 - 13:08",
       "Headline": "කෝටි 2000ක මත්ද්‍රව්‍ය ජාවාරමක් සම්බන්ධයෙන් බොලිවුඩ් නිළියකට චෝදනා",
       "News Content": "ඉන්දීය රුපියල් කෝටි 2000ක් පමණ වටිනා මත්ද්‍රව්‍ය ජාවාරමක් සම්බන්ධයෙන් ප්‍රධාන සැකකාරියක ලෙස ප්‍රකට බොලිවුඩ් නිළි මම්තා කුල්කරනි නම් කර තිබෙනවා.\nඇය තම සැමියා වූ විකී ගවුසාමි සමඟ මෙම ජාවාරමේ නිරත වී ඇති බවයි මුම්බායිහි තදාසන්න තානේ පොලීසිය ප්‍රකාශ කළේ.\nඒ අනුව දැනට කෙන්යාවේ ජීවත් වන ඔවුන් දෙදෙනා ඉන්දියාව වෙත පිටුවහල් කිරීම සඳහා ජාත්‍යන්තර පොලීසියේ සහාය ලබා ගැනීමට නියමිතයි.\nමහාරාෂ්ට්‍ර ප්‍රාන්තයේ සිදුකළ වැටලීමකදී තහනම් ඖෂධ ටොන් 18.5ක් හමුවූ අතර ඒවා ගවුසාමි - කුල්කරනි මත්ද්‍රව්‍ය ජාවාරමේ කොටසක් බව පසුව හෙළිදරව් වුණා.\nමේ සම්බන්ධයෙන් සැකකරුවන් දස දෙනෙකු අත්අඩංගුවට ගෙන ඇති අතර 7 දෙනෙකු තවමත් නිදැල්ලේ පසුවන බව සදහන්.\nබොලිවුඩ් නිළි මම්තා කුල්කරනි මත්ද්‍රව්‍ය ජාවාරමේ ප්‍රධාන සැකකාරිය බවට ඇමරිකානු මත්ද්‍රව්‍ය නාශක අංශ මගින් ද තහවුරු කළේ යැයි තානේ පොලීසිය වැඩිදුරටත් සදහන් කළා.",
       "URL": "https://www.hirunews.lk/135932/කෝටි-2000ක-මත්ද්‍රව්‍ය-ජාවාරමක්-සම්බන්ධයෙන්-බොලිවුඩ්-නිළියකට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=622"
}