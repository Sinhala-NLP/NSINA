{
       "Source": "hirunews",
       "Timestamp": "Friday, 07 January 2022 - 8:16",
       "Headline": "උතුරු කොරියානු මිසයිල අත්හදාබැලීම ගැන සාකච්ඡාවට ජගත් ආරක්ෂක මණ්ඩලය රැස් වෙයි",
       "News Content": "උතුරු කොරියාව විසින් හයිපර්සොනික් හෙවත් ශබ්දයේ වේගය මෙන් පස් ගුණයක වේගයක් සහිත ව මිසයිලයක් එල්ල කිරීම සම්බන්ධයෙන් සාකච්ඡා කිරීම සඳහා එක්සත් ජාතින්ගේ ආරක්ෂක මණ්ඩලය නිව්යෝක් නුවර දී සඳු දා රැස් වනවා.\nඑහි නිත්‍ය සාමාජිකයින් තුන්දෙනෙකු වන ඇමරිකා එක්සත් ජනපදය, ප්‍රංශය, එක්සත් රාජධානිය මෙන්ම අයර්ලන්තය සහ ඇල්බේනියාව එවැනි සාකච්ඡාවක් ඉල්ලා සිටියා.\nඋතුරු කොරියාව විසින් සිදු කරන න්‍යෂ්ටික සහ මිසයිල අත්හදාබැලීම් හේතුවෙන් 2017 වසරේ දී ජගත් ආරක්ෂක මණ්ඩලය සම්බාධක පෙළක් පැනවීමට පියවර ගත්තා.\nනවතම හයිපර්සොනික් මිසයිලය කිලෝමීටර 700ක් ඈතින් වූ ඉලක්කයක් වෙත සාර්ථකව ළඟා වූ බවයි උතුරු කොරියානු නිල ප්‍රවෘත්ති සේවා සඳහන් කළේ.",
       "URL": "https://www.hirunews.lk/293257/උතුරු-කොරියානු-මිසයිල-අත්හදාබැලීම-ගැන-සාකච්ඡාවට-ජගත්-ආරක්ෂක-මණ්ඩලය-රැස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=69"
}