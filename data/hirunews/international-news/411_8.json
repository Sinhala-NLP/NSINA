{
       "Source": "hirunews",
       "Timestamp": "Sunday, 24 December 2017 - 7:07",
       "Headline": "පිලිපිනයේ වෙළඳ සංකීර්ණයේ ගින්නකින් 37 ක් මරුට",
       "News Content": "දකුණු පිලිපීනයේ ඩවාවෝ නුවර වෙළඳ සංකීර්ණයක ඊයේ ඇතිවූ ගින්නකින් පුද්ගලයන් 37 දෙනෙකු ජීවිතක්ෂයට පත්ව තිබෙනවා.\nගොඩනැගිල්ලේ තුන්වන මහලේ හටගත් ගින්න හේතුවෙන් ඉහළ මාලයේ ඇමතුම් මධ්‍යස්ථානයක සිටි සේවකයන් සිරවී සිටි බව සඳහන්.\nඔවුන් කිසිවෙකු හෝ මුදාගැනීමේ අවස්ථාව විරල බවයි විදෙස් වාර්තා සඳහන් කළේ.\nමැනිලා නුවර සිට කිලෝමීටර 800 ක් පමණ නිරිත දෙසින් පිහිටි ඩවාවෝ නුවර වෙළඳ සංකීර්ණයේ ගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/179155/පිලිපිනයේ-වෙළඳ-සංකීර්ණයේ-ගින්නකින්-37-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=411"
}