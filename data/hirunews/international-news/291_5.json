{
       "Source": "hirunews",
       "Timestamp": "Monday, 11 February 2019 - 7:21",
       "Headline": "ඇමරිකාව උතුරු කොරියාවෙන් වාර්තාවක් ඉල්ලයි",
       "News Content": "සාකච්ජාවලට පෙර උතුරු කොරියාව තමන් සතු න්‍යෂ්ටික ශක්තිය සම්බන්ධයෙන් වාර්තාවක්  ඇමරිකාවට ලබාදිය යුතු බව ඇමරිකානු නියෝජිත ස්ටීවන් බියුගන් දැනුම් දී තිබෙනවා.\nඇමරිකානු සහ උතුරු කොරියානු නායක දෙපළ අතර දෙවන වටයේ සාකච්ජා මේ මස 27 සහ 28 දෙදින තුල වියට්නාමයේදී පැවැත්වීමට නියමිතයි.\nඊට පෙර මේ සම්බන්ධයෙන් වාර්තාවක් ලබාදෙන බවට උතුරු කොරියාව පොරොන්දුවක් ලබා දී ඇති බවයි ඇමරිකානු නියෝජිතයා සඳහන් කළේ.\nඇමරිකානු රාජ්‍ය ලේකම් මයික් පොම්පියෝ පසුගිය ඔක්තොම්බර් මාසයේදී උතුරු කොරියාවේ කළ සංචාරයේදී ඔවුන් මෙම පොරොන්දුව ලබා දී තිබෙනවා.",
       "URL": "https://www.hirunews.lk/210144/ඇමරිකාව-උතුරු-කොරියාවෙන්-වාර්තාවක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=291"
}