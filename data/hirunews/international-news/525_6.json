{
       "Source": "hirunews",
       "Timestamp": "Friday, 27 January 2017 - 11:04",
       "Headline": "ගැම්බියාවේ නව ජනපති සියරට පැමිණෙයි",
       "News Content": "ගැම්බියාවේ නව ජනාධිපති අදමා බැරෝ ඊයේ නැවතත් සියරටට පැමිණුනා.\nඒ ජනපතිවරණයෙන් පරාජයට පත්වී තවදුරටත් බලයේ රැදී සිටීමට හිටපු ජනපති යහියා ජමේ දැරූ උත්සාහය අසාර්ථක වීමත් සමගයි.\nසෙනගාලය ප්‍රමුඛ බටහිර අප්‍රිකානු රටවල හමුදා ගැම්බියාවේ ප්‍රජාතන්ත්‍රවාදය තහවුරු කිරීම සදහා එක්වුණා.\nජනාධිපතිවරණයේ ජයග්‍රාහකයා වූ නව ජනාධිපති අදමා බැරෝ ගැම්බියාවේ බැන්ජුල් අගනුවරට ළගා වූයේ සෙනගාලය සහ නයිජීරියානු හමුදාවල ආරක්ෂාව මධ්‍යයේයි.\nවසර 22 ක් ගැම්බියාව පාලනය කළ යහියා ජමේ රටින් නික්මයාමේදී භාණ්ඩාගාරයෙන් ඩොලර් මිලියන 11 ක් රැගෙන ගොස් ඇති බවටද  චෝදනා එල්ල වුණා.",
       "URL": "https://www.hirunews.lk/153025/ගැම්බියාවේ-නව-ජනපති-සියරට-පැමිණෙයි",
       "Category": "International News",
       "Parent URL": "https://www.hirunews.lk/international-news.php?pageID=525"
}