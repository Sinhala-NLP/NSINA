{
       "Source": "hirunews",
       "Timestamp": "Saturday, 21 September 2013 - 13:35",
       "Headline": "චන්ඩ මාරුතයකින් අග්නිදිග ආසියාව කැළඹේ.",
       "News Content": "මේ වසරේ කලාපයේ ඇතිවූ ප්‍රචන්ඩතම සුළිසුළඟ ලෙස සැළකෙන ‘‘උසාගි’’ චන්ඩ මාරුතය හේතුවෙන් උතුරු දිග පිලිපීනය සහ තායිවානයේ දැඩි වර්ෂාපතනයක් සහ ජලගැලීම් වාර්තාවනවා. සුළි සුළඟ ගමන් ගත්තේ පිලිපීනය හා තායිවානය අතර පිහිටි ලූසෝන් සමුද්‍රසන්ධිය හරහායි. දැන් චීනය දෙසට ඇදෙන මෙම සුළි සුළඟ හේතුවෙන් මිලීමිටර 1000 ඉක්මවූ වර්ෂාපතනයක් පතිතවිය හැකි බව කාලගුණ විද්‍යාඥයන් ප්‍රකාශ කළා. උසාගි සුළි සුළඟ පැයට කිලෝමීටර් 240 ත් 296 ත් අතර වේගයකින් අග්නිදිග ආසියාව හරහා හැමූ අතර එය අත්ලාන්තික් කලාපයේ ප්‍රබලතම චන්ඩ මාරුතයකට සමාන බවයි කාලගුණ විද්‍යාඥයන් පවසන්නේ.",
       "URL": "https://www.hirunews.lk/67692/චන්ඩ-මාරුතයකින්-අග්නිදිග-ආසියාව-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=801"
}