{
       "Source": "hirunews",
       "Timestamp": "Saturday, 27 August 2022 - 15:58",
       "Headline": "කියුබාව, ඇමරිකාවෙන් සහායක් පතයි",
       "News Content": "හවානා නුවර වරායක් ආසන්නයේ පිහිටි ඉන්ධන ගබඩා පර්යන්තයක හටගත් ගින්නෙන් පරිසරයට සිදුව හානිය අවම කිරීමට සහ ඒ ආශ්‍රිත ප්‍රදේශය පිරිසිදු කිරීම සඳහා කියුබාව අමෙරිකා එක්සත් ජනපදයේ තාක්ෂණික සහය ඉල්ලා තිබෙනවා.\nවිදෙස් මාධ්‍ය වාර්තා කළේ, අමෙරිකාවේ පරිසර ආරක්ෂණ ඒජන්සියේ නිලධාරීන් සමඟ මාර්ගගත ක්‍රමයට පැවති සාකච්ඡාවක දී ඔවුන් ඒ සඳහා සහය ඉල්ලා ඇති බවයි.\nසමාජවාදී රාජ්‍යයක් වන කියුබාවට අමෙරිකාව විවිධ ආකාරයේ සම්බාධක පනවා ඇති අතර, එවන් පසුබිමක කියුබාව අමෙරිකාවේ සහය ඉල්ලා තිබීමද විශේෂත්වයක්.\nපසුගිය අගෝස්තු මස 08 වැනිදා අකුණක් වැදී හටගත් මෙම ගින්න ඉන්ධන ටැංකි 03 කට පැතිර ගිය අතර, එහි දී 16 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/313881/කියුබාව-ඇමරිකාවෙන්-සහායක්-පතයි",
       "Category": "International News",
       "Parent URL": "https://www.hirunews.lk/international-news.php?pageID=34"
}