{
       "Source": "hirunews",
       "Timestamp": "Saturday, 14 September 2019 - 13:20",
       "Headline": "සෞදි අරාබියේ ප්‍රධාන තෙල් ගබඩා දෙකකට ඩ්‍රෝන ප්‍රහාර",
       "News Content": "සෞදි අරාබිය සතු ප්‍රධාන තෙල් ගබඩා පර්යන්ත දෙකකට ඩ්‍රෝන ප්‍රහාර එල්ල වී තිබෙනවා.\nවිදෙස් වාර්තා සඳහන් කළේ සෞදි රජය සතු විශාලතම තෙල් ගබඩා පර්යන්තය වන ඇබ්ක්වයික් ඉහළින් විශාල දුමාරයක් සහ ගිනි ජාලා පවතින බවයි.\nකුරායිස් හි පිහිටි තෙල් ගබඩා පර්යන්තයට අනෙක් ඩ්‍රෝන ප්‍රහාරය එල්ල වී ඇති අතර එහි හට ගත් ගින්න මේ වන විට පාලනය කර ඇති බව විදෙස් වාර්තා පවසනවා.\nයේමනයේ ඉරානයට සම්බන්ධ හවුති කැරළිකරුවන් විසින් මෙම ප්‍රහාර දෙක දියත් කර ඇති බවට සැක පළ කරන බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/224247/සෞදි-අරාබියේ-ප්‍රධාන-තෙල්-ගබඩා-දෙකකට-ඩ්‍රෝන-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=238"
}