{
       "Source": "hirunews",
       "Timestamp": "Sunday, 10 April 2022 - 15:25",
       "Headline": "ප්‍රංශ ජනාධිපතිවරණය ඇරඹේ",
       "News Content": "ප්‍රංශ ජනාධිපතිවරණයේ පළමු වටයේ ඡන්ද විමසීම මේ වන විට ආරම්භ කර තිබෙනවා.\nඅපේක්ෂකයින් 12 දෙනෙකු ඉදිරිපත්ව ඇති ප්‍රංශ ජනාධිපතිවරණයේ ප්‍රධාන අපේක්ෂකයින් වන්නේ වත්මන් ජනාධිපති එම්මානුවෙල් මැක්‍රොන් සහ දක්ෂිණාංශික දේශපාලන නායිකා නීතිඥ මැරීන් ලේ පෙන්. ඡන්දදායකයින් මිලියන 48.8ක් ඡන්දය ප්‍රකාශ කිරීමට සුදුසුකම් ලබා තිබෙනවා.\nපළමු වටයේදී කිසිදු අපේක්ෂකයෙකු සියයට 50කට වැඩි ඡන්ද ප්‍රතිශතයක් ලබා නොගන්නේ නම් ප්‍රධාන තරඟකරුවන් දෙදෙනා වන මැක්‍රෝන් සහ මැරීන් ලේ ලබන 24 වන දා පැවැත්වෙන දෙවන වටය ඡන්ද විමසීම සඳහා සුදුසුකම් ලබන බවයි විදෙස් වාර්තා සදහන් කළේ.",
       "URL": "https://www.hirunews.lk/301646/ප්‍රංශ-ජනාධිපතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=54"
}