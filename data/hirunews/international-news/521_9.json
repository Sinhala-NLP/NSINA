{
       "Source": "hirunews",
       "Timestamp": "Monday, 06 February 2017 - 13:39",
       "Headline": "ඇෆ්ගන් - පාකිස්ථාන දේශසීමාවේ හිමකඳු කඩා වැටී 100 ක් මියයයි",
       "News Content": "ඇෆ්ගන්, පාකිස්ථාන දේශ සීමාවේ පිහිටි ගම්මාන වෙත හිම කඳු කඩා වැටීම හේතුවෙන් පුද්ගලයන් සියයකට වැඩි පිරිසක් මියගොස් තිබෙනවා.\nවිදෙස් වාර්තා සඳහන් කළේ ඊයේ දිනයේදී පමණක් හිම කඳු කඩා වැටීම හේතුවෙන් පුද්ගලයන් 45 දෙනෙකු මියගොස් ඇති බවයි.\nහිමපතනය හේතුවෙන් ගම්මාන දෙකක් සම්පූර්ණයෙන් විනාශ වී තිබෙනවා.\nමේ දිනවල ඇෆ්ගන්, පාකිස්ථාන දේශසීමාවේ පිහිටි ගම්මාන වෙත අධික හිමපතනයක් සිදුවන අතර මෙය සහන මෙහෙයුම් සඳහා බාධාවක් වී ඇති බවයි විදෙස් වාර්තා තවදුරටත් සඳහන් කළේ.\nඅධික හිම හේතුවෙන් මාර්ග සියල්ල අවහිර වී ඇති බවද වාර්තා වනවා.",
       "URL": "https://www.hirunews.lk/153783/ඇෆ්ගන්-පාකිස්ථාන-දේශසීමාවේ-හිමකඳු-කඩා-වැටී-100-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=521"
}