{
       "Source": "hirunews",
       "Timestamp": "Monday, 23 December 2019 - 10:05",
       "Headline": "ඉන්දියාවේ රෙදි ගබඩාවක ගින්නකින් 9 ක් මරුට",
       "News Content": "ඉන්දියාවේ වයඹදිග දිල්ලියේ කිරාරි ප්‍රදේශයේ රෙදි ගබඩාවක හටගත් ගින්නකින් පුද්ගලයන් 9 දෙනෙකු ජීවිතක්ෂයට පත්ව තිබෙනවා.\nමහල් තුනකින් සමන්විත අදාළ ගොඩනැගිල්ලේ පහත මාලයේ අද අලුයම 12.30 ට පමණ මෙම ගින්න හටගෙන ඇති බවයි ඉන්දීය වාර්තා සඳහන් කළේ.\nගින්නෙන් තවත් පුද්ගලයන් 10 දෙනෙකු තුවාල ලබා රෝහල් ගතකර තිබෙනවා.\nඅදාළ තෙමහල් ගොඩනැගිල්ලේ එක් පියගැටපෙළක් පමණක් ඇති අතර, ගිනි නිවන උපකරණ කිසිවක් ද නොතිබූ බවයි ඉන්දීය මාධ්‍ය වාර්තා පෙන්වා දෙන්නේ.\nමෙම මාසයේදීම උතුරු දිල්ලියේ ජනාකීර්ණ ප්‍රදේශයක පිහිටි ගමන් මළු නිෂ්පාදන කර්මාන්තශාලාවක හටගන් ගින්නකින් පුද්ගලයන් 43 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/230800/ඉන්දියාවේ-රෙදි-ගබඩාවක-ගින්නකින්-9-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=213"
}