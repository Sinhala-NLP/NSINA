{
       "Source": "hirunews",
       "Timestamp": "Tuesday, 29 January 2019 - 15:03",
       "Headline": "ට්‍රම්ප්ට එරෙහි සටනේ කමලා පෙරමුණට",
       "News Content": "ජනාධිපති ඩොනල්ඩ් ට්‍රම්ප්ට එරෙහිව 2020 වසරේ ජනාධිපතිවරණයේ ඉදිරිපත් වන අපේක්ෂකයන් අතරින් ඩිමොක්‍රටික් අපේක්ෂකත්වය බලාපොරොත්තු වන කමලා හැරිස් පෙරමුණට පැමිණ ඇති බව ඇමරිකානු වාර්තා සඳහන් කළා.\nතමිල්නාඩුවේ දෙමළ ජාතික මවකට සහ ජැමෙයිකානු පියෙකුට දාව උපන් ඇමරිකානු නීතිපතිනියක සහ සෙනෙට් සභිකවරියක වූ කමලා හැරිස්ට කමලා යන නම යොදා ඇත්තේ ද සංස්කෘතික බසින් පද්මය යන අරුත් ඇතිවයි.\n54 හැවිරිදි කමලා හැරිස් මෙලෙස ජනපති ට්‍රම්ප්ට එරෙහි ප්‍රධාන ප්‍රතිවාදිනිය ලෙස ඉදිරියට පැමිණ ඇත්තේ ප්‍රධාන පක්ෂ අපේක්ෂකයන් තෝරා ගැනීමේ ඡන්ද පැවැත්වීමට වසරක් පවතිද්දීයි.\nජයග්‍රහණය කළහොත් ඇය ඇමරිකාවේ ප්‍රථම කාන්තා ජනාධිපතිනිය බවට පත් වනු ඇති.",
       "URL": "https://www.hirunews.lk/209282/ට්‍රම්ප්ට-එරෙහි-සටනේ-කමලා-පෙරමුණට",
       "Category": "International News",
       "Parent URL": "https://www.hirunews.lk/international-news.php?pageID=294"
}