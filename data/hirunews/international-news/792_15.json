{
       "Source": "hirunews",
       "Timestamp": "Wednesday, 23 October 2013 - 19:21",
       "Headline": "ඇමරිකාවේ ප්‍රහාර නැවැත්විය යුතුයි.",
       "News Content": "දේශසීමා උල්ලංඝනය කරමින් ඇමරිකාව නියමුවන් රහිත ඩ්‍රෝන් යානා මගින් එල්ල කරන ප්‍රහාර නැවැත්විය යුතු බව පාකිස්ථානු අග්‍රාමාත්‍ය නවාෂ් ෂරීෆ් පවසනවා. වොෂිංටනයේ පැවති සම්මන්ත්‍රණයකට එක්වෙමින් පකිස්ථානු අග්‍රාමාත්‍යවරයා කියා සිටියේ ඇමරිකානු ඩ්‍රෝන් ප්‍රහාර, පකිස්ථානයේ ස්වෛරීත්වය උල්ලංඝනය කිරීමට පමණක් නොව ත්‍රස්තවාදය තුරන් කිරීමේ උත්සාහයටද හානිකර බවයි. 2012 වසරේ සිට එල්ලවන මෙවැනි ප්‍රහාරවලින් තලෙයිබාන් සහ අල්කයිඩා සාමාජිකයන්  මිය ගොස් ඇති නමුදු පාකිස්තානයේ පමණක් එම ප්‍රහාරවලින් මිය ගිය සිවිල් වැසියන්ගේ සංඛ්‍යාව 400 ඉක්ම වන බව ජගත් වාර්තාවකින් ද පසුගියදා හෙළි වුණා. ඇමරිකාව විසින් පකිස්ථානයේ සිදුකරන මෙවැනි ඩ්‍රෝන් ප්‍රහාර යුද අපරාධවලට ආසන්න වන බව ජාත්‍යන්තර ක්‍ෂමා ආයතනයද ප්‍රකාශ කළේ පසුගිය ඇමරිකානු ඩ්‍රෝන් ප්‍රහාර 9 ක් ඇගයීමට ලක් කරමින්.",
       "URL": "https://www.hirunews.lk/69883/ඇමරිකාවේ-ප්‍රහාර-නැවැත්විය-යුතුයි",
       "Category": "International News",
       "Parent URL": "https://www.hirunews.lk/international-news.php?pageID=792"
}