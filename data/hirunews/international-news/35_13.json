{
       "Source": "hirunews",
       "Timestamp": "Saturday, 20 August 2022 - 21:14",
       "Headline": "රිය අනතුරක් සිදුවූ ස්ථානයකට බස් රථයක් කඩා වැදීමෙන් 16ක් මරුට",
       "News Content": "තුර්කියේ දකුණුදිග ප්‍රදේශයේ Gaziantep නගරය ආසන්නයේ රිය අනතුරක් සිදුවූ ස්ථානයක රැස්ව සිටි පිරිසක් බස් රථයක ගැටීමෙන් 16 දෙනෙකු මියගොස් තිබෙනවා.\nඅද උදෑසන සිදුවූ මෙම අනතුරින් තවත් 21 දෙනෙකු තුවාල ලැබුවා.\nමියගිය අය අතර ගිනි නිවන භටයන්, සහන සේවකයන්, පෙර සිදුවූ අනතුරින් තුවාල ලැබූ සහ බේරා ගත් අය සහ මාධ්‍යවේදීන් කණ්ඩායමක් ද වන බවයි විදෙස් මාධ්‍ය වාර්තා කළේ.\nබස් රථය අනතුර සිදුවූ ස්ථානයට පැමිණ සිටි කණ්ඩායමේ ගැටී, ලිස්සා ගොස් මීටර් 200ක් පමණ පෙරළී ගොස් තිබෙනවා.\nGaziantep ප්‍රදේශයේ ආණ්ඩුකාරවරයා ට්විටර් පණිවුඩයක් නිකුත් කරමින් කියා සිටියේ මියගිය අය අතර ගිනි නිවන භටයින් තිදෙනෙකු, හදිසි සේවකයින් දෙදෙනෙකු සහ මාධ්‍යවේදීන් දෙදෙනෙකු සිටින බවයි.",
       "URL": "https://www.hirunews.lk/313314/රිය-අනතුරක්-සිදුවූ-ස්ථානයකට-බස්-රථයක්-කඩා-වැදීමෙන්-16ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=35"
}