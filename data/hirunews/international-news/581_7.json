{
       "Source": "hirunews",
       "Timestamp": "Sunday, 25 September 2016 - 13:59",
       "Headline": "පිටසක්වල ජීවය සෙවීමේ නව මෙහෙයුමක් ඇරඹේ",
       "News Content": "ලොව විශාලතම රේඩියෝ දුරේක්ෂය නිරිත දිග චීනයේ ගුයිශූ කඳුකර කලාපයේ ක්‍රියාත්මක වීම අද ආරම්භ වුණා.\nඑය පිටසක්වල ජීවය පිළිබඳ තොරතුරු ග්‍රහණය කර ගැනීමේ අරමුණින් ක්‍රියාත්මක කරන බවයි චීන තාරකා විද්‍යා සමාජය සඳහන් කළේ.\n2011 වසරේදී ඉදිකිරීම් ඇරඹුනු මෙම රේඩියෝ දුරේක්ෂය මීටර් 500 ක විශ්කම්භයකින් සමන්විත වන අතර, එය ඉදිකිරීම සඳහා වැය කළ මුදල ඩොලර් මිලියන 180 කට අධිකයි.\nචීනයේ අභ්‍යවකාශ වැඩසටහනට ද මෙමගින් තොරතුරු දත්ත රැස් කිරීමට අපේක්ෂා කෙරෙනවා.\nචීනයේ ආසන්නතම ඉලක්කය වන්නේ 2020 වනවිට උඩුගුවනේ ස්ථිර අභ්‍යවකාශ මධ්‍යස්ථානයක් ස්ථාපිත කිරීමයි.",
       "URL": "https://www.hirunews.lk/143787/පිටසක්වල-ජීවය-සෙවීමේ-නව-මෙහෙයුමක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=581"
}