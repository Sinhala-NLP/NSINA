{
       "Source": "hirunews",
       "Timestamp": "Tuesday, 09 February 2016 - 19:03",
       "Headline": "තායිවානයේ මහල් 13 කින් යුත් ගොඩනැගිල්ල කඩා වැටීමට හේතුව හෙළි වෙයි",
       "News Content": "තායිවානයේ පසුගියදා ඇතිවු ප්‍රභල භූ චලනයෙන් මහල් 13 කින් යුත් ගොඩනැගිල්ල  කඩා වැටීම සම්බන්ධයෙන් එරට ආරක්ෂක අංශ විශේෂ විමර්ශණයක් ආරම්භ කර තිබෙනවා.\nඑම ගොඩනැගිල්ලේ කොන්ක්‍රීට්වලට යොදා ඇත්තේ ඉවත දමන ටින් බවට අනාවරණ වීම මීට හේතුවයි.\nපසුගියදා ඇති වු භූ කම්පනයෙන් පසු කඩා වැටුනු මෙම ගොඩනැගිල්ලේ සුන්බුන් අතර සිරවුවන් බේරා ගැනීමේ මෙහෙයුම් තවදුරටත් ක්‍රියාත්මක වනවා.\nගොඩනැගිල්ල ඉදිකල පුද්ගලයන්ගෙන් මේවන විට ප්‍රශ්න කෙරෙමින් පවතින බවයි විදෙස් පුවත් සේවාවල දැක්වෙන්නේ.\nගොඩනැගිල්ල කඩා වැටීමෙන් පසු එහි සිටි පුද්ගලයන් 39 දෙනෙකු ජීවිතක්ෂයට පත්වුනා.\nඑතුල සිට 320 දෙනෙකු බේරා ගත් අතර තවත් සියයකට වැඩි පිරිසක් තවමත් සුන්බුන් අතර සිරවී සිටින බවටයි සැලකෙන්නේ.\nවිශේෂඥයන් පෙන්වා දෙන්නේ භූ කම්පනය සිදුවු අවස්ථාවේ අනෙක් දැවැන්ත ගොඩනැගිලි ඉතිරිව තිබියදී මහල් 13 කින් යුත් ගොඩනැගිල්ල කඩා වැටීමට හේතුව වී ඇත්තේ එහි ඉදි කිරීම් ප්‍රමිතියෙන් තොර වීම බවයි.\nඉවත දමන ටින් කොන්ක්‍රීට්වලට යෙදීම හේතුවෙන් එය කඩා වැටී ඇති බවට මුලික විමර්ශණවලදී හෙළිවී තිබෙනවා.\nගොඩනැගිල්ල ඉදි කිරීමට සම්බන්ධ පුද්ගලයන් 3 දෙනෙකු අත්අඩංගුවට ගෙන ඇති අතර ඔවුන්ගෙන් මේවන විට ප්‍රශ්ණ කෙරෙමින් පවතින බව විදෙස් පුවත් සේවාවල සඳහන්.",
       "URL": "https://www.hirunews.lk/125839/තායිවානයේ-මහල්-13-කින්-යුත්-ගොඩනැගිල්ල-කඩා-වැටීමට-හේතුව-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=666"
}