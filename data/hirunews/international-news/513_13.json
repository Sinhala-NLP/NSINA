{
       "Source": "hirunews",
       "Timestamp": "Friday, 24 February 2017 - 13:35",
       "Headline": "ඇමරිකාව ලොව අංක එකේ න්‍යෂ්ටික බලවතා විය යුතු බව ට්‍රම්ප් කියයි",
       "News Content": "න්‍යෂ්ටික අවි වලින් තොර ලෝකයක් තමා ප්‍රාර්ථනා කළ ද එය යථාර්ථයක් නොවන කල ඇමරිකාව අංක එකේ න්‍යෂ්ටික බලවතා විය යුතු බව තම අදහස යැයි ඇමරිකානු ජනාධිපති ඩොනල්ඩ් ට්‍රම්ප් පවසනවා.\nරොයිටර් පුවත් සේවය සමග සම්මුඛ සාකච්ඡාවකට සහභාගි වෙමින් ඔහු සදහන් කළේ ඇමරිකාවේ න්‍යෂ්ටික බලය මේ වනවිට පිරිහී ඇති බවයි.\nන්‍යෂ්ටික අවි සම්බන්ධයෙන් රුසියාව සමග මෑතකදී ඇති කර ගත් ගිවිසුම ඇමරිකාවට අවාසිදායක බවත් ඩොනල්ඩ් ට්‍රම්ප් ජනාධිපතිවරයාගේ අදහසයි.\nඇමරිකානු ඇස්තමේන්තුවලට අනුව ඇමරිකාව සතුව න්‍යෂ්ටික අවි 6800 ක් පවතින අතර, රුසියාව සතු න්‍යෂ්ටික අවි සංඛ්‍යාව 7000 ට අධිකයි.",
       "URL": "https://www.hirunews.lk/155347/ඇමරිකාව-ලොව-අංක-එකේ-න්‍යෂ්ටික-බලවතා-විය-යුතු-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=513"
}