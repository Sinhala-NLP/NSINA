{
       "Source": "hirunews",
       "Timestamp": "Saturday, 14 December 2013 - 19:31",
       "Headline": "මැන්ඩෙලා යළි උපන් ගමට.",
       "News Content": "දකුණු අප්‍රිකාවේ ප්‍රථම කළු ජාතික ජනාධිපති, අභාවප්‍රාප්ත නෙල්සන් මැන්ඩෙලාගේ දේහය ඔහු උපන්, හැදුනු වැඩුනු නැගෙනහිර කේප් ප්‍රදේශයේ කූනු ගම්මානයට අද රැගෙන එනු ලැබුවා. මැන්ඩෙලාගේ සාම්ප්‍රදායික අප්‍රිකානු ගෝත්‍රයේ නායකයන් සහ පවුලේ ඥාතීන් මතාතා ගුවන් තොටුපලේදී දේහය පිළිගනු ලැබූවේ හමුදා ආචාර මධ්‍යයේයි. පසුගිය දෙසැම්බර් 5 වැනිදා අභාවප්‍රාප්ත වූ නෙල්සන් මැන්ඩොලාගේ රාජ්‍ය අවමංගල්‍ය උත්සවය හෙට පැවැත්වීමට නියමිතයි. ප්‍රිටෝරියා අගනුවර දින 3 ක් තිස්සේ මහජන ගෞරවය සඳහා තැන්පත් කර තිබූ දේහයට ලක්ෂයකට අධික පිරිසක් බුහුමන් දක්වා තිබෙනවා. මතාතා ගුවන් තොටුපලේ සිට අවමංගල රථයෙන් දේහය කූනු ගම්මානය වෙත රැගෙන යන අවස්ථාවේ මග දෙපස මිනිස් දම්වැලක් සකස් කර තිබුණේ ඔහුට ගෞරවය දැක්වීමටයි. හෙට පැවැත්වෙන රාජ්‍ය අවමංගල්‍ය උත්සවයට චාල්ස් කුමරු සහ රාජ්‍ය නායකයන් ඇතුලූ 4 000 කට ආසන්න ආරාධිතයන් පිරිසක් සහභාගී වන අතර එය මහජනතාවට සහ මාධ්‍යයට විවෘත වන්නේ නැහැ.",
       "URL": "https://www.hirunews.lk/73435/මැන්ඩෙලා-යළි-උපන්-ගමට",
       "Category": "International News",
       "Parent URL": "https://www.hirunews.lk/international-news.php?pageID=777"
}