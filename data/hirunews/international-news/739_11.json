{
       "Source": "hirunews",
       "Timestamp": "Tuesday, 28 April 2015 - 8:48",
       "Headline": "නේපාල වැසියන් තුන්වන රැයටත් එළිමහනේ - භූ කම්පනයෙන් 4000ක් මරුට",
       "News Content": "නේපාලයේ මහා භූ කම්පනයෙන් මියගිය සංඛ්‍යාව මේ වනවිට 4 000 ඉක්මවා තිබෙනවා. සුන්බුන් අතරින් මළ සිරුරු ඉවත් කරගැනීම තවදුරටත් සිදුවන අතර තුවාල ලැබූ සංඛ්‍යාව 7500 කට අධිකයි. මියගිය පුද්ගලයන් ආදහනය කිරීම කත්මන්ඩු නුවර ගංඟා අසබඩ ඊයේත් සිදු කෙරුණා. භූ කම්පනය සහ අතුරු කම්පන හේතුවෙන් අවතැන්වූ නේපාල වැසියන් ඊයේ තුන්වන රැයටත් විවෘත ස්ථානවල අධික ශීතලෙන් කල් ගතකළ බව විදෙස් වාර්තා සඳහන් කළා. මේ අතර නේපාලයේ භූ කම්පනයෙන් විපතට පත්වූවන්ට සහන සැළසීම සඳහා ඩොලර් මිලියන 10ක් සැපයීමට ඇමරිකාව තීරණය කර තිබෙනවා.",
       "URL": "https://www.hirunews.lk/108405/නේපාල-වැසියන්-තුන්වන-රැයටත්-එළිමහනේ-භූ-කම්පනයෙන්-4000ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=739"
}