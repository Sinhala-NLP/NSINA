{
       "Source": "hirunews",
       "Timestamp": "Monday, 16 November 2015 - 9:00",
       "Headline": "පැරිස් ප්‍රහාරයේ සැකකරුවෙකු බෙල්ජියමට පලා යයි",
       "News Content": "පසුගිය සිකුරාදා ප්‍රංශයේ පැරිස් නුවරට එල්ලවූ ත්‍රස්ත ප්‍රහාරයට සම්බන්ධ ප්‍රධාන සැකකරුවෙකු හඳුනාගෙන ඇති බව විදෙස් මාධ්‍ය වාර්තා කළා. ඔහු 26 හැවිරිදි ප්‍රංශ ජාතිකයෙක්.  ප්‍රහාරයට පැමිණි ත්‍රස්තවාදීන්ට කුලී පදනම මත මෝටර් රථය ලබාදී ඇත්තේ මෙම පුද්ගලයා විසින් බවට හඳුනාගෙන තිබෙනවා.\nකෙසේ වෙතත් සැකකරු ප්‍රංශයේ සිට බෙල්ජියම් දේශ සීමාව හරහා පළාගොස් ඇති බවටයි නවතම විදෙස් මාධ්‍ය වාර්තා ප්‍රකාශ කළේ.\nමෙම ත්‍රස්ත ප්‍රහාරයෙන් 129 දෙනෙකු ජීවිතක්ෂයට පත්වූ අතර 350 කට අධික පිරිසක් තුවාල ලැබුවා.",
       "URL": "https://www.hirunews.lk/120285/පැරිස්-ප්‍රහාරයේ-සැකකරුවෙකු-බෙල්ජියමට-පලා-යයි",
       "Category": "International News",
       "Parent URL": "https://www.hirunews.lk/international-news.php?pageID=689"
}