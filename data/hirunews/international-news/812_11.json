{
       "Source": "hirunews",
       "Timestamp": "Saturday, 17 August 2013 - 13:34",
       "Headline": "ඊජිප්තු විපක්ෂ ආධාරකරුවන් කොටුවෙයි.",
       "News Content": "ඊජිප්තුවේ හිටපු ජනාධිපති මොහොමඞ් මොර්සිගේ ආධාරකරුවන් දහසකට අධික පිරිසක් කයිරෝ නුවර රම්සෙස් චතුරස‍්‍රයේ දේවාස්ථානයක කොටු වී සිටින බව වාර්තා වනවා. ඊයේ යාච්ඤා මෙහෙයෙන් පසු මෙහි ඇති වූ ගැටුම්වලින් ජීවිත හානි රැසක් සිදුවුණා. දේවාස්ථානයේ කොටුවී සිටින පිරිස ප්‍රකාශ කර ඇත්තේ හමුදාව එම ප්‍රදේශයෙන් ඉවත් වනතුරු තමන් නික්ම නොයන බවයි. මේ අතර, ඉස්ලාමීය සහෝදරත්වයේ ආධාරකරුවන් 1004 දෙනෙකු ඊයේ අත්අඩංගුවට ගත් බව ඊජිප්තු අභ්‍යන්තර කටයුතු අමාත්‍යාංශය ප්‍රකාශ කළා. පසුගිය බදාදා ඊජිප්තු හමුදා කයිරෝ නුවර විපක්ෂ කඳවුරුවලට කඩා වැදී එල්ල කළ ප්‍රහාරයෙන් පුද්ගලයන් 638 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/65270/ඊජිප්තු-විපක්ෂ-ආධාරකරුවන්-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=812"
}