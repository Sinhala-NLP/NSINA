{
       "Source": "hirunews",
       "Timestamp": "Sunday, 14 May 2017 - 11:01",
       "Headline": "ජාත්‍යන්තර සයිබර් ප්‍රහාරයේ හැකර්වරු සොයා දැවැන්ත මෙහෙයුමක්",
       "News Content": "ඇමරිකාව, රුසියාව සහ එංගලන්තය ඇතුලූ ලොව රටවල් 99 ක පරිගණක පද්ධතිවලට බලපෑම් ඇති කරමින් ඊයේ එල්ලවූ සයිබර් ප්‍රහාරයේ හැකර්වරුන් සොයා අන්තර්ජාල ආරක්ෂක විශේෂඥයන් දැවැන්ත මෙහෙයුමක් ආරම්භ කර තිබෙනවා.\nමෙම සයිබර් ප්‍රහාරයෙන් බ්‍රිතාන්‍යයේ රෝහල්වල සිට ගුවන් ප්‍රවාහන සේවා සහ මෝටර්  රථ කර්මාන්තශාලාවලටද බලපෑම් එල්ලවුණා.\nයුරෝපෝල් හෙවත් යුරෝපා පොලීසිය සඳහන් කළේ අසාමාන්‍ය අන්දමින් එල්ලවූ මෙම සයිබර් ප්‍රහාරයේ හැකර්වරුන් සොයාගැනීම සංකීර්ණ කටයුත්තක් බවයි.\nඅන්තර්ජාල අපරාධ පරීක්ෂණ සඳහා යුරෝපා පොලීසියේ වෙනම ඒකකයක්ද පිහිටුවා තිබෙනවා.",
       "URL": "https://www.hirunews.lk/161301/ජාත්‍යන්තර-සයිබර්-ප්‍රහාරයේ-හැකර්වරු-සොයා-දැවැන්ත-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=480"
}