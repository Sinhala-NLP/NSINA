{
       "Source": "hirunews",
       "Timestamp": "Thursday, 19 January 2017 - 16:00",
       "Headline": "ගිනි අවි නඩුවෙන් සල්මන් ඛාන් නිදහස්",
       "News Content": "නීතිවිරෝධීව ගිනි අවි ළඟ තබාගැනීමේ චෝදනාවෙන් බොලිවුඩ් සුපිරි නළු සල්මන් ඛාන් නිදොස් කොට නිදහස් කිරීමට ජෝදාපූර් හි අධිකරණය ඊයේ පියවර ගත්තා.\nඒ, මීට වසර 17කට පෙර රාජස්ථාන් හි රක්ෂිතයක මුවන් දඩයම් කිරීමේ සිද්ධියකට අදාළවයි.\nඒ අනුව, දඩයම් කිරීමට අදාළ නඩු දෙකකින් දැනටමත් සල්මන් ඛාන් නිදොස්කොට නිදහස් කර තිබෙනවා.\nඑහෙත් ඔහුට එරෙහිව පවරා ඇති 4 වැනි නඩුව තවමත් විභාග වෙමින් පවතිනවා.\nමෙම නඩු විභාග වන සමයේදී තමන් වෙනුවෙන් දැක්වු පක්ෂපාතීත්වයට සල්මන් ඛාන් සිය රසිකයන්ට ස්තුතිය පළකර තිබෙනවා.\nඔහු සිය ට්විටර් ගිණුම ඔස්සේ පණිවුඩයක් යොමු කරමිනුයි එලෙස ස්තුති කර ඇත්තේ.",
       "URL": "https://www.hirunews.lk/152432/ගිනි-අවි-නඩුවෙන්-සල්මන්-ඛාන්-නිදහස්",
       "Category": "International News",
       "Parent URL": "https://www.hirunews.lk/international-news.php?pageID=528"
}