{
       "Source": "hirunews",
       "Timestamp": "Friday, 10 June 2016 - 8:33",
       "Headline": "මාලදිවයින් ජනපති ඝාතන තැතට, උප ජනපති වරදකරු කරයි",
       "News Content": "මාලදිවයින් ජනාධිපති අබ්දුල්ලා යමීන් ඝාතන කුමන්ත්‍රණය සදහා එරට හිටපු උප ජනාධිපති අහමඞ් අදීබ් වරදකරු බව එරට අධිකරණය තීරණය කර තිබෙනවා.\nජනාධිපති යමීන් පසුගිය වසරේ සැප්තැම්බර් 28 වනදා සෞදි අරාබියේ සිට පැමිණෙමින් සිටියදී ඔහුගේ අධිවේගී බෝට්ටුවේ පිපිරීමක් සිදුවුණා. ජනාධිපතිවරයා දිවි ගලවා ගත් අතර, ඔහුගේ බිරිද ඇතුළු පිරිසක් එහිදී තුවාල ලැබුවා.\nඒ සම්බන්ධයෙන් අත්අඩංගුවට ගැණුනු හිටපු ජනාධිපති අහමඩ් අදීබ්ට ආයුධ ළග තබා ගැනීම සහ ත්‍රස්තවාදී චෝදනා යටතේ පසුගියදා වසර 10ක සිර දඩුවම් නියම වුණා.\nඉන් අනතුරුව ජනපති ඝාතන කුමන්ත්‍රණ තැත සම්බන්ධයෙන් ඔහුට වසර 15 ක සිරදඩුවමක් ඊයේ නියම කර තිබෙනවා.",
       "URL": "https://www.hirunews.lk/135174/මාලදිවයින්-ජනපති-ඝාතන-තැතට-උප-වරදකරු-කරයි",
       "Category": "International News",
       "Parent URL": "https://www.hirunews.lk/international-news.php?pageID=625"
}