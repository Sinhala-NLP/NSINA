{
       "Source": "hirunews",
       "Timestamp": "Saturday, 13 July 2013 - 8:41",
       "Headline": "හීත්‍රෝ ගුවන් තොටුපළ යළි ඇරේ.",
       "News Content": "ඉතියෝපියානු ගුවන් සේවයට අයත් බෝයිං 787 වර්ගයේ ඞී‍්‍රම්ලයිනර් ජෙට් යානයක් ගිනි ගැනීමෙන් අනතුරුව ලන්ඩන් හීත්‍රෝ ගුවන් තොටුපළේ ගුවන් ගමන් දැන් යළි ආරම්භ වී තිබෙනවා. ෂෙබා රැජිණ ලෙස නම් කෙරුණු මෙම ඉතියෝපියානු ගුවන් යානය හීත්‍රෝ ගුවන් තොටුපළේ නතර කර තිබියදී ගිනි ගැනීමට ලක්වීම නිසා එහි ගුවන් පථය තාවකාලිකව වසා දැමුණා. එමෙන්ම ලොව පුරා ඞී‍්‍රම්ලයිනර් යානා සියල්ලේම ධාවන කටයුතු අත්හිටුවනු ලැබූයේ අනතුරක අවදානම හේතුවෙන්. එහෙත් එය යානයේ කෝෂවල දෝෂයක් බව හඳුනා ගැනීමෙන් පසු එම ගුවන් ගමන් යළි ආරම්භ කෙරුණා. ඉතියෝපියානු යානය ද නව කෝෂ යොදා දැන් ධාවනය ආරම්භ කර තිබෙනවා.",
       "URL": "https://www.hirunews.lk/62913/හීත්‍රෝ-ගුවන්-තොටුපළ-යළි-ඇරේ",
       "Category": "International News",
       "Parent URL": "https://www.hirunews.lk/international-news.php?pageID=823"
}