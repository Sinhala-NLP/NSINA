{
       "Source": "hirunews",
       "Timestamp": "Friday, 15 February 2013 - 8:25",
       "Headline": "බ්‍රිතාන්‍ය අගමැති ඉන්දියාවට.",
       "News Content": "ප්‍රංශ ජනාධිපති ෆ‍්‍රාන්සුවා හොලාන්ඞ් ඉන්දියාවේ රැඳී සිටින අවස්ථාවේදීම බ්‍රිතාන්‍යය ඊයේ (14) ප්‍රකාශ කළේ සිය අගමැතිවරයා ද ඉදිරි සතියේ ඉන්දියාවට පැමිණෙන බවයි. ඉන්දියාව සමග බ්‍රිතාන්‍යයට අති විශේෂ සබඳතාවක් පවතින බවයි සිය චාරිකාව පිළිබඳ ප්‍රකාශයට පත් කරමින් බ්‍රිතාන්‍ය අගමැති ඬේවිඞ් කැමරන් ප්‍රකාශ කර ඇත්තේ. නවදිල්ලියේ සහ මුම්බායිහි සංචාරය කරන බ්‍රිතාන්‍ය අගමැතිවරයා විශේෂයෙන් අවධානය යොමුකරනු ඇත්තේ වෙළඳ ගණුදෙණු පිළිබඳවයි. දෙරට අතර, ද්වීපාර්ශවික වෙළඳාම වසර 2015 වන විට දෙගුණයක් කිරීමට බ්‍රිතාන්‍ය සහ ඉන්දියාව සැලසුම් කරනවා. එමෙන්ම, අධ්‍යාපනය සඳහා බ්‍රිතාන්‍යයට පැමිණෙන ඉන්දීය සිසුන්ට සීමාවක් පැනවීමට අදහස් නොකරන බවත්, බ්‍රිතාන්‍ය අගමැති ඬේවිඞ් කැමරන් කියා සිටියා. දැනට, බ්‍රිතාන්‍යයේ සිටින ඉන්දීය ශිෂයන්ගේ සංඛ්‍යාව 40,000කට අධිකයි.",
       "URL": "https://www.hirunews.lk/53415/බ්‍රිතාන්‍ය-අගමැති-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=863"
}