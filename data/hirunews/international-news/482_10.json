{
       "Source": "hirunews",
       "Timestamp": "Tuesday, 09 May 2017 - 8:36",
       "Headline": "දකුණු කොරියානු ජනපතිවරණය ඇරඹේ",
       "News Content": "ජනාධිපතිනී පාක් ගුවෙන් හයි දෝෂාභියෝගයකින් ඉවත් කිරීමෙන් පසු පැවැත්වෙන දකුණු කොරියානු  ජනාධිපතිවරණය මේ වන විට ආරම්භ වී තිබෙනවා.\nඋතුරු කොරියාව සමඟ උණුසුම් වාතාවරණයක් පැණ නැගී ඇති මොහොතක පැවැත්වෙන මෙම ජනාධිපතිවරණය පිළිබදව විශේෂ අවධානයක් යොමු වී ඇති බව සඳහන්.\nඋතුරු කොරියාව සමඟ නම්‍යශීලී අන්දමින් කටයුතු කළ යුතු බව විශ්වාස කරන වාමාංශික අදහස් සහිත මූන් ජේ - ඉන් මෙවර ජනපතිවරණයේදී ඉදිරියෙන් සිටින අතර, ඔහුට ප්‍රධාන අභියෝගය එල්ල වන්නේ මධ්‍යස්ථ මතධාරී අන් චියොල් සූ ගෙන්.\nඊයේ ජනපතිවරණ ප්‍රචාරක ව්‍යාපාරයේ අවසන් දිනයේදී මූන් ජේ - ඉන් ප්‍රකාශ කළේ තමා විශිෂ්ඨ ජයග්‍රහණයක් ලබමින් වෙන් වූ ජාතිය එක් කිරීමට කටයුතු කරන බවයි.\nඔහු 2012 වසරේදී හිටපු ජනපතිනී පාක් ගුවෙන් හයි ට පරාජය වූයේ තියුණු තරඟයකින් අනතුරුවයි.",
       "URL": "https://www.hirunews.lk/160916/දකුණු-කොරියානු-ජනපතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=482"
}