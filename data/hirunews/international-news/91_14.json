{
       "Source": "hirunews",
       "Timestamp": "Wednesday, 29 September 2021 - 13:03",
       "Headline": "තලේබාන් සංවිධානය කුඩා දරුවෙකුගේ හිස ගසා ඝාතනය කරයි",
       "News Content": "තලෙයිබාන් සංවිධානය ඇෆ්ගනිස්ථානයේ තක්හාර් ප්‍රදේශයේ කුඩා දරුවෙකුගේ හිස ගසා දැමීමෙන් මරණයට පත් කර තිබෙනවා.\nඑම දරුවාගේ පියා තලෙයිබාන් විරෝධී උතුරු පෙරමුණු හමුදාවේ සාමාජිකයෙකු වීම ඊට හේතු වී ඇති බවයි විදෙස් වාර්තා සඳහන් කළේ.\nතලේබාන් සංවිධානය මානව හිමිකම්වලට ගරු කරන පිරිසක් බවට වෙනස් වී ඇති බවට ප්‍රකාශ කළ ද තවමත් එවැනි වෙනසක් ඔවුන් තුළ සිදු ව නො මැති බව පෙන්නුම් කෙරෙන අවස්ථාවක් ලෙස මෙය දැකිය හැකි බව මානව හිමිකම් නිරීක්ෂණ නිලධාරීන් පෙන්වා දෙනවා.\nමේ සඳහා අන්තර්ජාතික මැදිහත්වීමක් හා බලපෑමක් අවශ්‍ය බව ඔවුන්ගේ අදහසයි.",
       "URL": "https://www.hirunews.lk/283549/තලේබාන්-සංවිධානය-කුඩා-දරුවෙකුගේ-හිස-ගසා-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=91"
}