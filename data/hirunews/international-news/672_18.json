{
       "Source": "hirunews",
       "Timestamp": "Thursday, 14 January 2016 - 19:34",
       "Headline": "ජකර්තා ප්‍රහාරයේ වගකීම IS භාර ගනී",
       "News Content": "ඉන්දුනීසියාවේ - ජකර්තා නගරයට එල්ල වූ ත්‍රස්ත ප්‍රහාරයේ වගකීම අයි.එස් ත්‍රස්තයන් භාර ගෙන තිබෙනවා.\nඅද (14) උදෑසන ජකර්තා නගරයේ තම්රීන් නමින් හඳුන්වන ප්‍රධාන වීථියක මෙම බෝම්බ ප්‍රහාර පෙළ සහ වෙඩි හුවමාරුව සිදුවුණා.\nඉන් පුද්ගලයන් 07 දෙනෙකු ජීවිතක්ෂයට පත්ව ඇති අතර තවත් කිහිපදෙනෙකු බරපතල තත්ත්වයෙන් රෝහල් ගත කර ඇති බව සදහන්.\nසිද්ධිය සම්බන්ධයෙන් නිවේදනයක් නිකුත් කරමින් ඉන්දුනීසියානු ජනාධිපති ජෝකෝ විඩෝඩෝ සදහන් කර ඇත්තේ මෙය ත්‍රස්ත ප්‍රහාරයක් ලෙස හෙළා දකින බවයි.\nකෙසේ වෙතත්, ඉන්දුනීසියානු ආරක්ෂක අංශ මේ වනවිට ප්‍රදේශයේ ආරක්ෂාව තහවුරු කර තිබෙනවා.",
       "URL": "https://www.hirunews.lk/124041/ජකර්තා-ප්‍රහාරයේ-වගකීම-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=672"
}