{
       "Source": "hirunews",
       "Timestamp": "Saturday, 29 April 2017 - 12:16",
       "Headline": "බ්‍රිතාන්‍යය සහ චීනය අතර මහා දුම්රිය ගමන සම්පූර්ණ වෙයි",
       "News Content": "චිනයේ සිට බ්‍රිතාන්‍යයටත්, එතැන් සිට නැවත චීනයටත් භාණ්ඩ ප්‍රවාහන දුම්රියක් ගමන් කළ කිලෝමීටර් 12,000ක මහා දුම්රිය ගමන චිනයේ - යිවු නුවරින් අද අවසන් වුණා.\nමෙම දුම්රිය මාර්ගය සැකසුණේ ආසියාකරය සහ යුරෝපය සම්බන්ධ කළ ඓතිහාසික සේද මාර්ගයේ පණ ගැන්වීමක් ලෙසින්.\nමෙම බහාලුම් දුම්රිය ලන්ඩනයේ සිට පසුගිය අප්‍රේල් 10 වන දා යළි ගමන් ආරම්භ කළේ බ්‍රිතාන්‍යයේ නිෂ්පාදිත මත්පැන්, ළදරු කිරි, ඖෂධ සහ යන්ත්‍රෝපකරණ රැගෙනයි.\nඑය ප්‍රංශය, බෙල්ජියම, ජර්මනිය, පෝලන්තය, බෙලෝරුස්, රුසියාව සහ කසක්ස්ථානය පසුකර චීනයට ළඟාවූයේ දින 20ක චාරිකාවකින් අනතුරුවයි.",
       "URL": "https://www.hirunews.lk/160245/බ්‍රිතාන්‍යය-සහ-චීනය-අතර-මහා-දුම්රිය-ගමන-සම්පූර්ණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=486"
}