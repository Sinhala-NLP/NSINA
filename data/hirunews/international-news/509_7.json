{
       "Source": "hirunews",
       "Timestamp": "Monday, 06 March 2017 - 13:13",
       "Headline": "උතුරු කොරියාවේ මිසයිල තුනක් ජපාන මුහුදට",
       "News Content": "උතුරු කොරියාව අද අත්හදාබැලු  බැලස්ටික් මිසයිල හතරෙන් තුනක්ම තම මුහුදු සීමාවට පතිත වී ඇති බව ජපානය ප්‍රකාශ කළා.\nමෙම මිසයිල අත්හදා බැලීම තම කලාපයට බලවත් තර්ජනයක් බවයි නිවේදනයක් නිකුත් කරමින් ජපාන අග්‍රාමාත්‍ය සින්ෂෝ අබේ කියා සිටියේ.\nකෙසේ වෙතත් මේ නිසා තම රටට අයත් මුහුුදු සීමාවේ ගමන් කරමින් තිබූ කිසිදු නෞකාවකට හෝ ගුවන් යානාවකට හානි සිදුවී නොමැති බව ඔහු ප්‍රකාශ කළා.\nඇමරිකාවද උතුරු කොරියාවේ මෙම නවතම මිසයිල අත්හදාබැලීම හෙළා දැක තිබෙනවා.\nජගත් සංවිධානය විසින් මිසයිල අත්හදාබැලීමට එරෙහිව සීමා පනවා ඇති මොහොතකයි උතුරු කොරියාව අද මෙම අත්හදාබැලීම සිදුකරනු ලැබුවේ.",
       "URL": "https://www.hirunews.lk/156183/උතුරු-කොරියාවේ-මිසයිල-තුනක්-ජපාන-මුහුදට",
       "Category": "International News",
       "Parent URL": "https://www.hirunews.lk/international-news.php?pageID=509"
}