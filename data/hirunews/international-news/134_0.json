{
       "Source": "hirunews",
       "Timestamp": "Thursday, 25 February 2021 - 15:32",
       "Headline": "සමාජ මාධ්‍ය නියාමනයට ඉන්දියාවෙන් නව නීති",
       "News Content": "සමාජ මාධ්‍ය සහ ඩිජිටල් මාධ්‍ය පාලනය කිරීම සඳහා වූ නියාමන ක්‍රමවේදයක් ඉන්දියාව අද ප්‍රකාශයට පත් කළා.\nෆේස්බුක්, ට්විටර්, වට්ස්ඇප් වැනි සමාජ මාධ්‍ය, කෙටි පණිවුඩ සේවා, නෙට්ෆ්ලික්ස් ආදී විකාශන වේදිකා මෙම නව රෙගුලාසිවලට යටත්වනු ඇති.\nඅදාළ මාධ්‍යවල පළ වන කරුණු සම්බන්ධයෙන් රජයට විමසීම් සිදුකළ හැකි අතර, අවහිර කළ යුතු අන්තර්ගතයන් තීරණය කිරීමට නිසි බලධරයෙකු පත් කර තිබෙනවා.\nඉන්දීය නීති අමාත්‍ය රවි ශංකර් ප්‍රසාද් සඳහන් කළේ සමාජ මාධ්‍ය ඔස්සේ වැරදි සහ ද්වේශ සහගත තොරතුරු සංසරණය වීම සැලකිල්ලට ගත යුතු කරුණක් බවයි.\nකෙසේ නමුත්, විවේචනයට ඇති අයිතිය රජය පිළිගන්නා අතර, ඉන්දියාව තුල ආයෝජන සිදුකිරීමට තාක්ෂණ සමාගම් දිරිගන්වන බව ද ඉන්දීය නීති අමාත්‍යවරයා කියා සිටියා.\nඉන්දියාවේ වට්ස්ඇප් මාධ්‍ය භාවිත කරන්නන් කෝටි 53 ක් සිටින අතර, ෆේස්බුක් භාවිත කරන්නන් කෝටි 41ක් සිටින බවයි ඔහු සිහිපත් කලේ.",
       "URL": "https://www.hirunews.lk/263665/සමාජ-මාධ්‍ය-නියාමනයට-ඉන්දියාවෙන්-නව-නීති",
       "Category": "International News",
       "Parent URL": "https://www.hirunews.lk/international-news.php?pageID=134"
}