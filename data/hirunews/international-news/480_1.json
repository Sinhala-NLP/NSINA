{
       "Source": "hirunews",
       "Timestamp": "Sunday, 14 May 2017 - 13:18",
       "Headline": "තවත් සයිබර් ප්‍රහාරයක් ගැන අනතුරු ඇඟවීමක්",
       "News Content": "ලොව පුරා පරිගණක පද්ධති රැසකට බලපෑම් කරමින් පසුගිය සිකුරාදා සිදුවූ සයිබර් ප්‍රහාරයෙන් පසුව තවත් නවතම සයිබර් ප්‍රහාරයක් සිදුවීමට ඉතා ආසන්න බව පරිගණක පද්ධති ආරක්ෂකයෝ අනතුරු අඟවනවා.\nපරිගණක පද්ධති ආරක්ෂකයෙකු වන  බ්‍රිතාන්‍ය ජාතික  MalwareTech විසින් පසුගියදා සිදුවූ සයිබර් ප්‍රහාරයේ රැන්සම්වෙයාර් මෘදුකාංගය පැතිරීම වැළැක්වනු  ලැබුවා.\nMalwareTech අවධාරණය කර තිබුණේ බොහෝ විට සඳුදා දිනය (හෙට) වනවිට තවත් සයිබර් ප්‍රහාරයක් සිදුවීමේ අවදානමක් පවතින බවයි.\nපසුගීයදා පැතිර ගිය වෛරසය පරිගණක පද්ධතිවල ලිපිගොනු තම පාලනයට ගෙන ඇති අතර, ලොව පුරා රටවල්  99ක් මෙම සයිබර් ප්‍රහාරයට ගොදුරු වුණා.",
       "URL": "https://www.hirunews.lk/161309/තවත්-සයිබර්-ප්‍රහාරයක්-ගැන-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=480"
}