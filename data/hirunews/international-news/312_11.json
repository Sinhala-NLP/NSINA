{
       "Source": "hirunews",
       "Timestamp": "Saturday, 01 December 2018 - 13:58",
       "Headline": "බංග්ලාදේශ මැතිවරණයට ඇමරිකාවෙන් නිරික්ෂකයන්",
       "News Content": "දෙසැම්බර් 30 වනදා පැවැත්වෙන බංග්ලාදේශ මහ මැතිවරණය සඳහා නිරීක්ෂණ කණ්ඩායම් 12 ක් එවීමට ඇමරිකා එක්සත් ජනපදය තීරණය කර තිබෙනවා.\nඑමෙන්ම බංග්ලාදේශයේ දේශීය නිරීක්ෂණ සංවිධානවලටද ඇමරිකාව මූල්‍යාධාර සපයන බවයි ඩකා නුවර ඇමරිකානු තානාපති කාර්යාලය සඳහන් කළේ.\nඅගමැතිනි ෂීක් හසීනා තුන්වන වරටත් බලය අපේක්ෂා කරන මෙම මැතිවරණය සඳහා ප්‍රධාන විපක්ෂය වන බංග්ලාදේශ ජතික පක්ෂය ද සහභාගි වනවා.\nඑහෙත් එම පක්ෂයේ නායිකාව වෙන හිටපු අගමැතිනි ඛලිඩා සියා මේ වනවිට බන්ධනාගාර ගත කර සිටින්නේ දූෂණ චෝදනාවලට වරදකාරියක බවට තීන්දු කිරීම හේතුවෙන්.",
       "URL": "https://www.hirunews.lk/205287/බංග්ලාදේශ-මැතිවරණයට-ඇමරිකාවෙන්-නිරික්ෂකයන්",
       "Category": "International News",
       "Parent URL": "https://www.hirunews.lk/international-news.php?pageID=312"
}