{
       "Source": "hirunews",
       "Timestamp": "Saturday, 10 June 2017 - 11:45",
       "Headline": "මවගේ දරු දරු ප්‍රසූතියට සහයදුන් 12 හැවිරිදි දැරිය (ඡායාරූප)",
       "News Content": "සිය මවගේ තුන්වන දරු ප්‍රසූතිය සදහා උදව් කළ වයස අවුරුදු 12ක දැරියක් පිළිබදව විදෙස් මාධ්‍ය වාර්තා කරනවා.\nඇමරිකාවේ මිසිසිපි ප්‍රාන්තයේ රෝහලක මෙම සිදුවීම සිදුව ඇති බව සදහන්.\nJacee Dellapena නම් අදාල  දැරිය සිය මව තම සහෝදරයා ප්‍රසූත කරන ආකාරය සජීවීව දැක ගැනීමට කැමති බව දෙමව්පියන් හට පවසා තිබෙනවා.\nඒ අනුව මේ සම්බන්ධයෙන් දැරියගේ දෙමව්පියන් වෛද්‍යවරුන් දැනුවත් කර ඇති බවයි වාර්තා වන්නේ.\nඑහිදී දැරියගේ ඉල්ලීමට වෛද්‍යවරුන්ගේ අනුමැතිය ලැබී ඇති අතර Jacee Dellapenaගේ මවගේ දරු ප්‍රසුතිය සදහා උදව් කළ වෙල්ටර් වොල්ෆෙර් නම් වෛද්‍යවරයා දැරියව මේ සදහා එක්කර ගෙන ඇති බවයි විදෙස් මාධ්‍ය වාර්තා කරන්නේ.\nදරු ප්‍රසුතියෙන් අනතුරුව වෙල්ටර් වොල්ෆෙර් වෛද්‍යවරයා පවසා ඇත්තේ Jacee Dellapena සිය මවගේ දරු ප්‍රසුතිය සදහා තමන්ට විශාල සහයෝගයක් දැක්වූ බවයි.\nඅදාල දරු ප්‍රසූතිය සිදුවන අවස්ථාවේ දැරියගේ පියා විසින්  ලබා ගත් ඡායරූප කිහිපයක් සම්බන්ධයෙන් මේ වන විට බොහෝ දෙනෙකුගේ අවධානය යොමුව තිබෙනවා.\nJacee Dellapenaගේ මවගේ දෙවන දරු ප්‍රසුතිය සිදුවන අවස්ථාවේදී ද ඇය විසින් මෙම ඉල්ලීම සිදුකර ඇති නමුත් Jacee Dellapena තවමත් කුඩා වියේ පසුව බැවින් ඇයට එම අවස්ථාව අහිමිවී ඇති බව සදහන්.",
       "URL": "https://www.hirunews.lk/163237/මවගේ-දරු-ප්‍රසූතියට-සහයදුන්-12-හැවිරිදි-දැරිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=472"
}