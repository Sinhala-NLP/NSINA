{
       "Source": "hirunews",
       "Timestamp": "Tuesday, 01 November 2022 - 7:47",
       "Headline": "රුසියානු ප්‍රහාර හමුවේ යුක්රේනයේ විදුලිබලය සහ ජල සැපයුම විසන්ධි වෙයි",
       "News Content": "යුක්රේනය පුරා රුසියාව ඊයේ (31) දියත් කළ ගුවන් ප්‍රහාර හේතුවෙන් වැසියන් දහස් ගණනකට විදුලිබලය සහ ජල සැපයුම විසන්ධි වී තිබෙනවා.\nකිව් නගරාධිපති ප්‍රකාශ කළේ, නගරයේ ජනතාවගෙන් සියයට 40කට ජලය නොමැති අතර බොහෝ දෙනා මේ වන විට ජලය ලබා ගැනීමට පෝලිම්වල රැදී සිටින බවයි.\nඑමෙන්ම 270,000ක් ජනතාවට විදුලිබලය ඇණහිට තිබෙනවා.\nයුක්රේනය සඳහන් කළේ රුසියානු ප්‍රහාර හමුවේ 13 දෙනෙකු තුවාල ලබා ඇති බව යි.\nකෙසේ වෙතත් යුක්රේන හමුදා සහ එරට බලශක්ති ප්‍රභවයන් ඉලක්ක කර ප්‍රහාර එල්ල කළ බව රුසියාව ප්‍රකාශ කර තිබෙනවා.\nයුක්රේනය කියා සිටියේ රුසියාව ඊයේ දිනය පුරා ප්‍රහාර 55ක් එල්ල කළ අතර ඉන් 45ක් ව්‍යර්ථ කළ බව යි.",
       "URL": "https://www.hirunews.lk/319350/රුසියානු-ප්‍රහාර-හමුවේ-යුක්රේනයේ-විදුලිබලය-සහ-ජල-සැපයුම-විසන්ධි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=25"
}