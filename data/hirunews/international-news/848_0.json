{
       "Source": "hirunews",
       "Timestamp": "Wednesday, 17 April 2013 - 8:51",
       "Headline": "ඉරාන භූ කම්පනයෙන් පාකිස්තානයේත් ජීවිත හානි.",
       "News Content": "ඉරාන - පාකිස්තාන දේශසීමාවේ ඊයේ (16) සිදුවූ රික්ටර් පරිමාණයේ 7යි දශම 8ක ප්‍රබල භූ කම්පනයෙන් පාකිස්තානයේ පුද්ගලයන් 30 දෙනෙකු ජීවිතක්ෂයට පත්වී තිබෙනවා. භූ කම්පනය සිදුවූයේ ඉරානයේ පාකිස්තානයට ආසන්න ඛාෂ් ප්‍රදේශයේයි. එහි බලපෑම පාකිස්තානය, ඉන්දියාව සහ මැදපෙරදිග කලාපය දක්වා පැතිරුණා. ඉරානයේ පුද්ගලයන් 27 දෙනෙකු පමණ භූ කම්පනයෙන් තුවාල ලබා තිබෙනවා. භූ කම්පනත් සමග පාකිස්තානයේ කරච්චි නුවර සහ ඉන්දියාවේ නවදිල්ලි නුවර ගොඩනැගිලිවල පුද්ගලයන් ඉවත් කර ගැනීමට ද සිදුවුණා.",
       "URL": "https://www.hirunews.lk/57282/ඉරාන-භූ-කම්පනයෙන්-පාකිස්තානයේත්-ජීවිත-හානි",
       "Category": "International News",
       "Parent URL": "https://www.hirunews.lk/international-news.php?pageID=848"
}