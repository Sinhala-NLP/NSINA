{
       "Source": "hirunews",
       "Timestamp": "Monday, 27 January 2020 - 17:01",
       "Headline": "නයිජීරියාවේ වෛරස් උණකින් 29 දෙනෙකු ජීවිතක්ෂයට",
       "News Content": "එබෝලා වෛරසයට සමාන ලස්සා නැමති වෛරස් ප්‍රභේදය හේතුවෙන් රක්තපාත උණට ගොදුරු වූ නයිජීරියානුවන් 29 දෙනෙකු මේ මාසය තුළ ජීවිතක්ෂයට පත්වී ඇති බව වාර්තා වනවා.\nනයිජීරියාවේ ප්‍රාන්ත 11කින් ආසාදිතයන් 195 දෙනෙකු සොයා ගත් බවයි එරට වසංගත රෝග පාලන ආයතනය සඳහන් කළේ.\nමේ නිසා මෙම වෛරස් රෝගය පැතිරීම වැළැක්වීමට නයිජීරියානු රජය විසින් පියවර රැසක් ගෙන තිබෙනවා. නව වෛරසය ලස්සා ලෙස නම් කර ඇත්තේ එය 1969 වසරේ මුල් වරට හඳුනා ගත් උතුරුදිග නයිජීරියානු නගරයේ නමින්.\nමෙම වෛරස් උණ රෝගය 2016 වසරේ සියෙරා - ලියොන්, ලයිබීරියාව, ටෝගෝ සහ බෙනින් යන අප්‍රිකානු රාජ්‍යවලින් ද වාර්තා වුණා.",
       "URL": "https://www.hirunews.lk/233182/නයිජීරියාවේ-වෛරස්-උණකින්-29-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=203"
}