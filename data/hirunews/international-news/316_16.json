{
       "Source": "hirunews",
       "Timestamp": "Saturday, 17 November 2018 - 9:14",
       "Headline": "කශෝගි ඝාතනයට අණ දුන්නේ සල්මාන් කුමරු බවට CIA හෙළිදරව්වක්",
       "News Content": "මාධ්‍යවේදී ජමාල් කශෝගි ඝාතනයට සෞදි අරාබියේ මොහොමඞ් බින් සල්මාන් කුමරු ඍජුවම සම්බන්ධ බවට ඇමරිකානු සී.අයි.ඒ. ඔත්තු සේවාව හෙළිදරව්වක් සිදුකළා.\nඒ, ඇමරිකා එක්සත් ජනපදයේ සෞදි තානාපති මොහොමඞ් බින් සල්මාන් කුමරුගේ සොහොයුරු කාලිඩ් බින් සල්මාන්, ජමාල් කශෝගිට ලබාදුන් දුරකථන ඇමතුමක් ද පරීක්ෂාවට ලක් කිරීමෙන්.\nතුර්කියේ ඉස්තාන්බුල් නුවර සෞදි කොන්සල් කාර්යාලයට ගොස් දික්කසාද ලේඛන ලබා ගන්නා ලෙසත්, ඔහුට එහිදී ආරක්ෂාවට තර්ජනයක් නොමැති බවත් කාලිඞ් බින් සල්මාන්, කශෝගිට පවසා තිබෙනවා.\nඑම දුරකථන ඇමතුම ලබාදීම සඳහා උපදෙස් දී ඇත්තේ මොහොමඞ් බින් සල්මාන් කුමරු බවට සී.අයි.ඒ. සංවිධානය හෙළිදරව් කරගෙන ඇති කරුණක්.\nපසුගිය ඔක්තෝම්බර් 2 වන දා කොන්සල් කාර්යාලය තුළ දී කශෝගි, සෞදි නියෝජිතයන් විසින් ඝාතනය කර ඔහුගේ සිරුර ඇසිඞ්වල දිය කර විනාශ කළ බව පසුව හෙළිදරව් වුණා.",
       "URL": "https://www.hirunews.lk/204377/කශෝගි-ඝාතනයට-අණ-දුන්නේ-සල්මාන්-කුමරු-බවට-cia-හෙළිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=316"
}