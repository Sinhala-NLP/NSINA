{
       "Source": "hirunews",
       "Timestamp": "Friday, 28 April 2017 - 11:03",
       "Headline": "ට්‍රම්ප්ගෙන් චීන ජනපතිට මල් මිටක්",
       "News Content": "උතුරු කොරියානු අර්බුදයේදී චීන ජනාධිපති ෂී ජින් පිං කටයුතු කරන ආකාරය ඇමරිකානු ජනාධිපති ඩොනල්ඩ් ට්‍රම්ප්ගේ ප්‍රසාදයට ලක්වී තිබෙනවා.\nරොයිටර් පුවත් සේවයට අදහස් දක්වමින් ඔහු සදහන් කළේ චීන ජනපතිවරයා ඔහුගේ රටට ආදරය කරන ඉතා යහපත් පුද්ගලයෙකු බවයි.\nඋතුරු කොරියානු අර්බුදය රාජ්‍ය තාන්ත්‍රික අන්දමින් විසදීමට තමා ද කැමති බව පැවසූ ජනපති ට්‍රම්ප් කියා සිටියේ, එය දුෂ්කර බැවින් මහා පරිමාණ අරගලයක් තවදුරටත් ඇතිවිය හැකි බවයි.\nඋතුරු කොරියාව සම්බන්ධයෙන් සාකච්ඡා කිරීමට එක්සත් ජාතීන්ගේ ආරක්ෂක මණ්ඩලය ද අද රැස් වනවා.",
       "URL": "https://www.hirunews.lk/160162/ට්‍රම්ප්ගෙන්-චීන-ජනපතිට-මල්-මිටක්",
       "Category": "International News",
       "Parent URL": "https://www.hirunews.lk/international-news.php?pageID=486"
}