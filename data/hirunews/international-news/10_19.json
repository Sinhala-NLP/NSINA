{
       "Source": "hirunews",
       "Timestamp": "Monday, 28 August 2023 - 21:58",
       "Headline": "පෙම්වතා විසින් පෙම්වතිය ඝාතනය කරලා",
       "News Content": "අනියම් පෙමක් පිළිබඳ ඇති වූ සැකයක් හේතුවෙන් පෙම්වතා විසින් පෙම්වතිවයව ඝාතනය කර තිබෙනවා.\nකර්නාටකයේ දකුණු බැංගලෝර් ප්‍රදේශයේ කුලී නිවසක දිගු කාලයක් පෙම්වතුන් ලෙස ජීවත්ව සිට ඇති මෙම යුවළ අතර පසුගිය දිනක බහින්බස් වීමක් ඇති වී ඇත්තේ පෙම්වතා තුළ හටගත් සැකයක් පදනම් කරගෙනයි.\nඅදාළ පෙම්වතා මෙම පෙම්වතියට වෙන සබඳතා ඇති බවට සැක කරමින් බහින් බස් වීමක් ඇති කරගෙන ඇති අතර එහිදී අධික ලෙස කෝපයට පත් වී ඇති පෙමවතා විසින් ඇයට රයිස් කුකර් එකෙන් පහර දී ඇති බවයි විදෙස් මාධ්‍ය වාර්තා කරන්නේ.\nඑම පහර දීමෙන් බරපතළ ලෙස තුවාල ලැබූ තරුණිය මිය ගොස් තිබෙනවා.\nමෙසේ මිය ගොස් ඇත්තේ වයස අවුරුදු 24ක් වන පෞද්ගලික ආයතනයක අලෙවි නිලධාරිනියක් ලෙස සේවය කළ තරුණියක්.\nකෙසේ වෙතත් අදාළ පෙම්වතාද මේ වන විට අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/346444/පෙම්වතා-විසින්-පෙම්වතිය-ඝාතනය-කරලා",
       "Category": "International News",
       "Parent URL": "https://www.hirunews.lk/international-news.php?pageID=10"
}