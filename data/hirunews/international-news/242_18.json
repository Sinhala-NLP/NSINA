{
       "Source": "hirunews",
       "Timestamp": "Monday, 26 August 2019 - 10:08",
       "Headline": "අනපේක්ෂිත ලෙස ජී 7 සමුළුවට ඉරාන විදේශ ඇමති එක්වෙයි",
       "News Content": "ප්‍රංශයේ පැවැත්වෙන ජී 7 සමුළුව සඳහා පෙර දැනුම්දීමකින් තොරව ඉරාන විදේශ අමාත්‍ය මොහොමඞ් ජවාඩ් සරීෆ් පැමිණ තිබෙනවා.\nඇමරිකානු ජනාධිපති ඩොනල්ඩ් ට්‍රම්ප් ඇතුලූ ලෝක නායකයන් එක්රැස්වූ ජී හත සමුළුවේ සාකච්ඡාවක් සඳහා ඔහු ඊයේ දිනයේ මෙලෙස සහභාගිවී ඇති බවයි විදෙස් වාර්තා සඳහන් කළේ.\nඇමරිකාව සහ ඉරානය අතර දැඩි මතභේදාත්මක තත්වයක් පවතින පසුබිමක ඉරාන විදේශ අමාත්‍යවරයාගේ මෙම හදිසි පැමිණීම ඇමරිකානු නියෝජිතයන් පුදුමයට පත් කර ඇති බව ද වාර්තාවනවා.",
       "URL": "https://www.hirunews.lk/222978/අනපේක්ෂිත-ලෙස-ජී-7-සමුළුවට-ඉරාන-විදේශ-ඇමති-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=242"
}