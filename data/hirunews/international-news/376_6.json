{
       "Source": "hirunews",
       "Timestamp": "Monday, 16 April 2018 - 10:15",
       "Headline": "රුසියාවට නව ඇමරිකානු සම්බාධක",
       "News Content": "සිරියානු රජයේ රසායනික අවි වැඩසටහනට සහය ලබාදෙන බවට චෝදනා කරමින් රුසියාව වෙත නව සම්බාධක පෙළක් පැනවීමට ඇමරිකාව සැළසුම් කරනවා.\nට්‍රම්ප් පරිපාලනයේ මෙම නව රුසියානු සම්බාධක පිළිබඳව එක්සත් ජාතීන්ගේ සංවිධානයේ ඇමරිකානු තානාපතිනි නිකී හේලි ඊයේ කරුණු පැහැදිළි කළා.\nඑහිදී ඇය කියා සිටියේ අද ප්‍රකාශයට පත් කිරීමට නියමිත මෙම සම්බාධක මගින් සිරියානු රජයේ රසායනික අවි වැඩසටහනට කිසියම් අයුරකින් සම්බන්ධ සමාගම් ඉලක්ක කරගන්නා බවයි.\nසිරියාවේ මිතුරන් වන රුසියාව සහ ඉරානයද එහි ප්‍රතිඵල විඳිය යුතු බවයි ඇය වැඩිදුරටත් සඳහන් කළේ.\nසිරියාව සමඟ ඍජු සාකච්ඡාවල නිරතවීමද ඇමරිකාව ප්‍රතික්ෂේප කර තිබෙනවා.",
       "URL": "https://www.hirunews.lk/188487/රුසියාවට-නව-ඇමරිකානු-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=376"
}