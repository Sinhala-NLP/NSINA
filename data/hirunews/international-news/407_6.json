{
       "Source": "hirunews",
       "Timestamp": "Saturday, 06 January 2018 - 15:28",
       "Headline": "ඕස්ට්‍රේලියාවේ ලැව් ගිනි පැතිරේ",
       "News Content": "ගිනිකොන දිග  ඕස්ට්‍රේලියාවේ වික්ටෝරියා ප්‍රාන්තයේ අගනුවර මෙන්ම  ඕස්ට්‍රේලියාවේ දෙවන විශාලතම නගරය වූ මෙල්බර්න් තදාසන්නයේ ලැව් ගිනිවලින් ගොඩනැගිලි රැසක් විනාශයට පත්වී තිබෙනවා.\nමෙහි සෙන්ටි‍්‍රගේ‍්‍රඩ් අංශක 40 ඉක්ම වූ උණුසුම් කාලගුණයක් පවතින අතර, ලැව් ගිනි 50 ක් පමණ වාර්තා වන බවයි විදෙස් ප්‍රවෘත්ති සේවා සඳහන් කළේ.\nදැඩි උණුසුම නිසා මහාමාර්ගවල තාර උණු වී ඇති බවත්, නිවාස 400 කට පමණ විදුලිබලය ඇණහිට ඇති බවත් වාර්තා වුණා.\nවික්ටෝරියා ප්‍රාන්තයේ හදිසි සේවා කළමනාකරණ කොමසාරිස්වරයා කියා සිටියේ උණුසුම් කාලගුණය, දැඩි සුළං සහ ලැව් ගිනි හේතුවෙන් අනතුරුදායක තත්ත්වයක් නිර්මාණය වී ඇති බවයි.\n2009 වසරේදී ද වික්ටෝරියා ප්‍රාන්තයේ ලැව් ගිනිවලින් පුද්ගලයන් 173 දෙනෙකු ජීවිතක්ෂයට පත්වූ අතර, පුද්ගලයන් 414 ක් තුවාල ලැබුවා.",
       "URL": "https://www.hirunews.lk/180348/ඕස්ට්‍රේලියාවේ-ලැව්-ගිනි-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=407"
}