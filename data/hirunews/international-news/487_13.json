{
       "Source": "hirunews",
       "Timestamp": "Wednesday, 26 April 2017 - 9:19",
       "Headline": "වසර තුනක් වැසිකිළියක් මත ජීවත් වූ අයෙක් අත්අඩංගුවට",
       "News Content": "මහජන වැසිකිළියක අට්ටාලය මත ජීවත් වූ පුද්ගලයෙකු ජපන් පොලිසිය විසින් අත්අඩංගුවට ගෙන තිබෙනවා.\nටකාෂි යමනෝචි නමැති මෙම පුද්ගලයා වසර තුනක කාලයක් නිරිතදිග ජපානයේ උසුකි ප්‍රදේශයේ පිහිටි මෙම මහජන වැසිකිළියේ ජීවත් වී ඇති බවයි වාර්තා වන්නේ.\nඑම වැසිකිළියේ අලුත්වැඩියා කටයුත්තක් සදහා පැමිණි විදුලි කාර්මිකයෙකු අදාල පුද්ගලයා වැසිකිළි අට්ටාලය මත ජීවත්වන බව දැක ඒ පිළිබදව පැමිණිල්ලක් කර ඇති බව සදහන්.\nඅත්අඩංගුවට පත් මෙම පුද්ගලයා පොලිසියට පවසා ඇත්තේ මීට පෙර එම ස්ථානයේ වෙනත් පුද්ගලයෙකු ජීවත් වූ බවත් එම පුද්ගලයා වෙනත් ස්ථානයකට ගිය පසු තමන් එම ස්ථානයේ පදිංචියට පැමිණි බවයි.\nගෑස් උඳුනක්, විදුලි තාපකයක් සහ ඇඳුම් පැළඳුම් සහිත මෙම වාසස්ථානය පිළිවෙළකට පවත්වාගෙන ගොස් ඇති බව සදහන්.\nඅට්ටාලය තුල තිබී ප්ලාස්ටික් බෝතල් 500ක් පමණ සොයාගෙන ඇති අතර ඒවා මුත්‍රා රැස්කිරීම සඳහා යොදාගෙන ඇති බවට පොලිසිය විශ්වාස කරනවා.",
       "URL": "https://www.hirunews.lk/159994/වසර-තුනක්-වැසිකිළියක්-මත-ජීවත්-වූ-අයෙක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=487"
}