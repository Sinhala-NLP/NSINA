{
       "Source": "hirunews",
       "Timestamp": "Friday, 22 September 2023 - 11:41",
       "Headline": "පිලිපීනයේ ගිනිකන්දක් විදාරණය වීමෙන් පාසල් රැසක් වසා දැමේ",
       "News Content": "පිලිපීනයේ තාල් ගිනිකන්ද විදාරණය වීම හේතුවෙන් නගර විශාල සංඛ්‍යාවක පාසල් වසා දමා තිබෙනවා.\nගිනි කන්දට යාබදව පිහිටි කැවිටෙ, ලගුනා සහ බැටන්ග්ස් පළාත්වල නගරවල මෙලෙස පාසල් වසා දමා ඇති බවයි විදෙස් වාර්තා සඳහන් කළේ.\nඑමෙන්ම, එරට ගුවන් සේවා අධිකාරිය විසින් නියමුවන්ට අනතුරු අගවා ඇත්තේ ගිනි කන්ද අවට පියාසර කිරීමෙන් වළකින ලෙසටයි.\nපිලිපීනයේ පවතින ගිනිකඳු විසිහතර අතරින් වඩාත්ම ක්‍රියාකාරි තත්ත්වයේ පවතින්නේ තාල් ගිනිකන්දයි. එය උසින් මීටර් 311 කට ආසන්න බව සඳහන්.",
       "URL": "https://www.hirunews.lk/349070/පිලිපීනයේ-ගිනිකන්දක්-විදාරණය-වීමෙන්-පාසල්-රැසක්-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=2"
}