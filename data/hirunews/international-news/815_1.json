{
       "Source": "hirunews",
       "Timestamp": "Friday, 09 August 2013 - 10:49",
       "Headline": "ලාහෝරයේ ඇමරිකානු තානාපති නිලධාරින් ඉවත් කර ගැනේ.",
       "News Content": "ප්‍රහාරයක් පිළිබඳ විශ්වාසදායක තොරතුරක් මත පාකිස්ථානයේ ලාහෝර් නුවර සිය කොන්සල් කාර්යාලයේ අත්‍යවශ්‍ය නොවන කාර්ය මණ්ඩල ඉවත් කර ගත් බව ඇමරිකාව පවසනවා. එමෙන්ම, ඇමෙරිකානුවන්ට පාකිස්ථානයේ අත්‍යවශ්‍ය නොවන සංචාරවලින් වැළකී සිටින ලෙසයි රාජ්‍ය දෙපාර්තමේන්තුව උපදෙස් දී ඇත්තේ. පාකිස්ථානය පුරාම ඇමෙරිකානුවන් ත්‍රස්තවාදී ප්‍රහාරයකට ගොදුරුවීමේ අවදානමක් පවතින බව එහි අදහසයි. ත්‍රස්තවාදී ප්‍රහාරයක අවදානම හේතුවෙන් ඇමරිකාව මැදපෙරදිග සහ අප්‍රිකාවේ තානාපති කාර්යාල 19 ක් පසුගිය සතියේ වසා දැමුවා.",
       "URL": "https://www.hirunews.lk/64728/ලාහෝරයේ-ඇමරිකානු-තානාපති-නිලධාරින්-ඉවත්-කර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=815"
}