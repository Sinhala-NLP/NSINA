{
       "Source": "hirunews",
       "Timestamp": "Saturday, 22 September 2018 - 9:55",
       "Headline": "චීනය, ඇමරිකාව සමඟ වෙළඳ සාකච්ඡා අවලංගු කරයි",
       "News Content": "ට්‍රම්ප් පරිපාලනය විසින් ඩොලර් බිලියන 200කට අධික චීන භාණ්ඩ සඳහා තීරු බදු ඉහළ නැංවීමෙන් පසු ඇමරිකාව සමඟ වෙළඳ සාකච්ඡා අත්හිටුවීමට චීනය තීරණය කර ඇති බව වාර්තා වනවා.\nඇමරිකානු වෝල් ස්ට්‍රීට් ජර්නල් පුවත්පත සදහන් කරන පරිදි ඒ අනුව ඉදිරි සතියේ චීන උප අග්‍රාමාත්‍ය ලියු හේ, වොෂින්නටයට නොපැමිණෙනු ඇති.\nඔහුගේ සංචාරයට පෙර නිරීක්ෂණ දුත පිරිසක් වොෂින්ටනයට පැමිණීමට නියමිතව තිබුණ ද එම සංචාරය ද අවලංගු කර ඇති බවයි ඇමරිකානු පුවත්පත අනාවරණ කළේ.\nඇමරිකාව විසින් පනවනු ලැබූ නව තීරුබදු සැප්තැම්බර් 24 වන දා සිට ක්‍රියාත්මක වන අතර, ඊට පෙර චීනය විසින් ද තවත් ඩොලර් බිලියන 60ක් වටිනා ඇමරිකානු භාණ්ඩ සඳහා තීරු බදු ප්‍රකාශයට පත් කළා.",
       "URL": "https://www.hirunews.lk/200458/චීනය-ඇමරිකාව-සමඟ-වෙළඳ-සාකච්ඡා-අවලංගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=331"
}