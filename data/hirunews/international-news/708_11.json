{
       "Source": "hirunews",
       "Timestamp": "Friday, 28 August 2015 - 16:07",
       "Headline": "බසයක් බලාපොරොත්තුවෙන් සිටි  පිරිසකට වෙච්ච දේ",
       "News Content": "වෙනදා  වගේම පසුගිය සති අන්තයෙත් චීනයේ බොහෝ නගර ජනතාවගෙන්  පිරී ඉතිරී ගියා. බසයක් බලාපොරොත්තුවෙන් සිටි  පිරිසක් පොළොවට ඇදී   ගිය බවට වූ ආරංචිය පැතිරගියේ ඔය අතරේ.\nඊසාන දිග චීනයේ හර්බින් නගරයේ වීදියක බස් නැවතුමක සිටි පිරිසක් සිද්ධියට මුහුණ දුන්නා. බස් නැවතුම පිහිටි  වේදිකාව එක්වරම  ගිලා බැස්සා.  වර්ග මීටර 10ක පමණ විශාලත්වයෙන් අඩි 7ක් පමණ ගැඹුරට පොළොව ගිලා බැහැලා.\nතුවාල ලැබූ 4ක් රෝහල් ගත කළා. තවත්  කිහිපදෙනෙකුට  සුළු තවාල. පොළොව ගිලා බසින අවස්ථාවේ අයෙක් ලෝහ බටයක වැනි  යමක එල්ලී,  නොවැටී බේරුණු අයුරුත්  දක්නට ලැබුණා.\nබස් නැවතුම ආසන්නයේ සවිකර තිබූ ආරක්ෂක කැමරාවක මෙම අනපේක්ෂිත සිද්ධිය සටහන්ව තිබුණා.",
       "URL": "https://www.hirunews.lk/115642/බසයක්-බලාපොරොත්තුවෙන්-සිටි-පිරිසකට-වෙච්ච-දේ",
       "Category": "International News",
       "Parent URL": "https://www.hirunews.lk/international-news.php?pageID=708"
}