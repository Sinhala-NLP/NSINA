{
       "Source": "hirunews",
       "Timestamp": "Friday, 10 February 2017 - 12:47",
       "Headline": "චීනයේ ආධිපත්‍යයට ට්‍රම්ප් හිස නමයි",
       "News Content": "එක් චීනයක් සදහා වන ප්‍රතිපත්තියට තමන් ගරු කරන බව ඇමරිකානු ජනාධිපති ඩොනල්ඩ් ට්‍රම්ප් චීන ජනාධිපතිවරයා වෙත ප්‍රකාශ කර තිබෙනවා.\nඒ ධවල මන්දිරයේ සිට ඊයේ දුරකථන ඇමතුමක් ලබා ගනිමින්.\nනායකයන් දෙදෙනා අතර ඊයේ පැවති සාකච්ඡාවේදී ඇමරිකා එක්සත් ජනපදය සහ චීනය අතර සබදතා වැඩිදියුණු කර ගත හැකි ආකාරය පිළිබදව අදහස් හුවමාරු වී තිබෙනවා.\nචීනය තම රටට අයත් දිවයිනක් ලෙස සලකන තායිවානයේ ජනාධිපතිනියට, ට්‍රම්ප් ජනාධිපතිවරයා ලබාදුන් දුරකථන ඇමතුමක් හේතුවෙන් දෙරට අතර සබදතා පළුදු වී තිබුණා.\nජනාධිපති ට්‍රම්ප් මෙලෙස චීන ජනාධිපති ෂී ජින්පිං අමතා ඇත්තේ අද දිනයේ ජපාන අග්‍රාමාත්‍යවරයා හමුවීමට පෙරයි.",
       "URL": "https://www.hirunews.lk/154139/චීනයේ-ආධිපත්‍යයට-ට්‍රම්ප්-හිස-නමයි",
       "Category": "International News",
       "Parent URL": "https://www.hirunews.lk/international-news.php?pageID=520"
}