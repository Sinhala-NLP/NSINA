{
       "Source": "hirunews",
       "Timestamp": "Monday, 24 April 2017 - 7:24",
       "Headline": "තරප්පු පෙළක අවසන් ගමන් ගිය  බ්ලොග් ලියන්නා",
       "News Content": "මාලදිවයිනේ ප්‍රමුඛ පෙළේ බ්ලොග් ලේඛකයෙකු ඝාතනයකර තිබෙනවා.\nයමීන් රෂීඩ් නමැති මෙම බ්ලොග්කරුවා සිය නිවස පිටුපස තරප්පු පෙළක් මත මරා දමා තිබූ බවයි වාර්තා වන්නේ.\nඔහුගේ සිරුර සොයාගන්නා විට  සිරුරේ පිහි ඇනුම් 16 ක්  දක්නට ලැබුණු බව සදහන්.\n'ද ඩේලි පැනික්' නමින් බ්ලොග් අඩවියක් පවත්වාගෙන ගිය මෙම ලේඛකයා, 2014 දී අතුරුදහන් වූ මාලදිවයින් මාධ්‍යවේදියෙකුගේ සමීප මිතුරෙක් ද වනවා.\nඝාතනයට ලක් වූ මෙම පුද්ගලයා  මානව හිමිකම් සහ භාෂණයේ නිදහස වෙනුවෙන් පෙනී සිටි අයෙක් වීරවරයෙක් බව මාලදිවයිනේ සිටින එක්සත් ජනපද සහ බ්‍රිතාන්‍ය තානාපතිවරු ප්‍රකාශ කර තිබෙනවා.\nජනාධිපති අබ්දුල්ලා යමීන්ගේ ප්‍රකාශකයෙක් කියා සිටියේ මාලදිවයින් රජය මෙම ඝාතනය හෙළාදකින බවයි.",
       "URL": "https://www.hirunews.lk/159831/තරප්පු-පෙළක-අවසන්-ගමන්-ගිය-බ්ලොග්-ලියන්නා",
       "Category": "International News",
       "Parent URL": "https://www.hirunews.lk/international-news.php?pageID=488"
}