{
       "Source": "hirunews",
       "Timestamp": "Friday, 29 December 2017 - 10:33",
       "Headline": "දිනකරන් චින්නම්මා මුණ ගැසේ",
       "News Content": "තමිල්නාඩුවේ හිටපු මහඇමතිනි ජයලලිතා ජයරාම්ගේ අභාවයෙන් හිස් වූ චෙන්නායි හි ආර්.කේ.නගර් අසුන ජයගත් ටී.ටී.වී දිනකරන් බැංගලෝර් බන්ධනාගාරය වෙත ගොස් වී.කේ. ශෂිකලා හෙවත් චින්නම්මා හමුවී තිබෙනවා.\nදිනකරන්ගේ නැන්දණිය වන ශෂිකලා හිටපු මහඇමතිනි ජයලලිතා ජයරාම්ගේ සමීපතම තැනැත්තියයි.\nඉන්දීය රුපියල් කෝටි 64කට වැඩි වත්කම් අයථා ලෙස ඉපයීමේ චෝදනා මත ඇය මෙලෙස බන්ධනාගාරගතව සිටිනවා.\nදිනකරන් ආර්.කේ.නගර් අතුරු මැතිවරණය ජයග්‍රහණය කළේ ජයලලිතා සහ තම නැන්දණියගේ සමීප බව ඡන්දදායකයන්ට ඒත්තු ගන්වමින්.\nඒත් ඒ සදහා ඔහු රුපියල් කෝටි ගණනක් වැය කර ඇති බවට ඒ.අයි.ඒ.ඞී.එම්.කේ පක්ෂයෙන් මෙන්ම ඞී.එම්.කේ පක්ෂයෙන් ද චෝදනා එල්ල වුණා.\nදිනකරන් සහ ශෂිකලා අතර ඊයේ මෙම හමුව පැය භාගයක් පමණ පැවතුණ ද ඇය වචනයක් හෝ නොදොඩා ඇත්තේ ජයලලිතාගේ මරණයෙන් පසු මුනිවත රැකීමේ චාරිත්‍රය හේතුවෙන් බව ඉන්දීය මාධ්‍ය වාර්තා කළා.",
       "URL": "https://www.hirunews.lk/179612/දිනකරන්-චින්නම්මා-මුණ-ගැසේ",
       "Category": "International News",
       "Parent URL": "https://www.hirunews.lk/international-news.php?pageID=409"
}