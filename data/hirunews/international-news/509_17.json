{
       "Source": "hirunews",
       "Timestamp": "Sunday, 05 March 2017 - 10:00",
       "Headline": "ඉරානයේ මිසයිල ආරක්ෂණ පද්ධතිය ක්‍රියාත්මකයි",
       "News Content": "එස් 300 වර්ගයේ අති නවීන මිසයිල ආරක්ෂණ පද්ධතිය දැන් ක්‍රියාත්මක වන බව එරට රජය ප්‍රකාශ කළා.\nඑය ඉරානයට සපයා ඇත්තේ රුසියාව විසින්.\nඊශ්‍රායලය තම රටේ න්‍යෂ්ටික බලාගාරවලට ප්‍රහාරයක් එල්ල කිරීමේ අවදානම හේතුවෙන් ඉරානය මෙවැනි ආරක්ෂණ පද්ධතියක් ලබාගැනීම සඳහා වසර ගණනාවක් උත්සාහ කළා.\nඑහෙත් ඉරානයට පැනවුණු ජගත් සංවිධාන සම්බාධක හේතුවෙන් රුසියාවද එය සැපයීම ප්‍රමාද කර තිබෙනවා.\nකෙසේ නමුත්, ඉරානය 2015 වසරේදී ජාත්‍යන්තර ප්‍රජාව සමඟ න්‍යෂ්ටික ගිවිසුමකට එළැඹීමත් සමඟ රුසියාව එම මිසයිල ආරක්ෂණ පද්ධතිය ලබාදී ඇති බව සඳහන්.",
       "URL": "https://www.hirunews.lk/156092/ඉරානයේ-මිසයිල-ආරක්ෂණ-පද්ධතිය-ක්‍රියාත්මකයි",
       "Category": "International News",
       "Parent URL": "https://www.hirunews.lk/international-news.php?pageID=509"
}