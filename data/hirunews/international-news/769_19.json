{
       "Source": "hirunews",
       "Timestamp": "Friday, 09 January 2015 - 17:16",
       "Headline": "සියයක් රැගත් මුහුදු යාත්‍රාවක් අනතුරක.",
       "News Content": "දකුණු ඇමරිකාවේ කොස්ටාරිකා රාජ්‍යයේ මුහුදු ගමනක නිරත වූ සංචාරකයන් ඇතුළු සිය දෙනෙකු රැගත් යාත්‍රාවක් අද (09) පෙරළීමෙන් එහි ගමන් ගත් විදේශිකයන් තුන්දෙනෙකු ජීවිතක්ෂයට පත්වුණා. බ්‍රිතාන්‍ය, කැනේඩියානු සහ ඇමරිකානු ජාතිකයන් 3 දෙනෙකු මෙලෙස මිය ගොස් ඇති බවයි විදෙස් වාර්තා සදහන් කළේ. පැසිෆික් වෙරළේ පිහිටි දිවයිනක් වෙත ගමන් ගනිමින් තිබියදී දැඩි සුළං සහ ප්‍රචණ්ඩ රැළි හේතුවෙන් යාත්‍රාව අනතුරට ලක්වී ඇති බව සදහන්.",
       "URL": "https://www.hirunews.lk/100946/සියයක්-රැගත්-මුහුදු-යාත්‍රාවක්-අනතුරක",
       "Category": "International News",
       "Parent URL": "https://www.hirunews.lk/international-news.php?pageID=769"
}