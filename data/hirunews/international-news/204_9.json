{
       "Source": "hirunews",
       "Timestamp": "Sunday, 26 January 2020 - 8:02",
       "Headline": "ඉන්දිය ජනරජ දිනය අදයි",
       "News Content": "71 වන ඉන්දිය ජනරජ දිනය අදට යෙදී ඇති අතර, ඒ වෙනුවෙන් නවදිල්ලි නුවර ඓතිහාසික රතු බලකොටුව පරිශ්‍රයේ විශේෂ ආචාර පෙළපාලියක් පැවැත්වෙන්නේ එරට යුද ශක්තිය පිළිබිඹු කරමින්.\nඑය ආරම්භ වන්නේ අග්‍රාමාත්‍ය නරේන්ද්‍ර මෝදි, ජාතික යුද ස්මාරකය වෙත පැමිණ ඉන්දියාව වෙනුවෙන් දිවි පිදු සොල්දාදුවන්ට උපහාර දැක්වීමෙන් අනතුරුවයි.\nඉන්පසු ජාතික ධජය එසවීම සහ ආචාර වෙඩි මුර 21 ක් පැවැත්වීමට නියමිතයි.\nජනරජ දිනය නිමිත්තෙන් නවදිල්ලි නුවර අද දැඩි ආරක්ෂක විධිවිධාන ක්‍රියාත්මක වන අතර, ඒ සඳහා දහස් සංඛ්‍යාත පොලිස් සහ හමුදා භටයින් යොදවා ඇති බව සඳහන්.",
       "URL": "https://www.hirunews.lk/233065/ඉන්දිය-ජනරජ-දිනය-අදයි",
       "Category": "International News",
       "Parent URL": "https://www.hirunews.lk/international-news.php?pageID=204"
}