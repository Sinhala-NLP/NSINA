{
       "Source": "hirunews",
       "Timestamp": "Tuesday, 26 April 2016 - 13:38",
       "Headline": "ජයලලිතාගේ වත්කම් බසී",
       "News Content": "තමිල්නාඩු මහඇමතිනී ජයලලිතා ජයරාම්ගේ වත්කම් පසුගිය වසරට සාපේක්ෂව ඉන්දීය රුපියල් කෝටි 3.4කින් පහත වැටී තිබෙනවා.\nඒ බව අනාවරණ වූයේ මැයි 16 වන දා පැවැත්වෙන තමිල්නාඩු ප්‍රාන්ත මැතිවරණයට අදාළව අපේක්ෂක වත්කම් ඉදිරිපත් කළ අවස්ථාවේදියි.\nකෙසේ නමුත් තවදුරටත් ජයලලිතාගේ චංචල සහ නිශ්චල දේපළවල වටිනාකම ඉන්දීය රුපියල් කෝටි 113.73ක්.\nඇගේ වත්කම් පසුගිය වසරට සාපේක්ෂව මෙලෙස අඩු වුවද පසුගිය පස් වසරක කාලයක සැලකූ විට එය පස් ගුණයකින් ඉහළ ගොස් තිබෙනවා.\nතමිල්නාඩුවේ ආර් කේ නගර් අසුන සඳහා ජයලලිතාගේ නාම යෝජනා සමඟ ඉදිරිපත් කෙරුණු වත්කම් ප්‍රකාශයට අනුව ඇයගේ චංචල දේපළවල වටිනාකම රුපියල් කෝටි 41.63ක් වන අතර නිශ්චල දේපළවල වටිනාකම රුපියල් කෝටි 72.09ක්.",
       "URL": "https://www.hirunews.lk/131784/ජයලලිතාගේ-වත්කම්-බසී",
       "Category": "International News",
       "Parent URL": "https://www.hirunews.lk/international-news.php?pageID=641"
}