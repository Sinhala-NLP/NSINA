{
       "Source": "hirunews",
       "Timestamp": "Monday, 29 January 2018 - 13:38",
       "Headline": "Update : කාබුල් ප්‍රහාරයෙන් 15 දෙනෙකු ජීවිතක්ෂයට",
       "News Content": "ඇෆ්ගනිස්ථානයේ කාබුල් අගනුවර පිහිටි යුද හමුදා පුහුණු ආරක්ෂක විද්‍යා පීඨයට අද (29) උදෑසන එල්ලවූ ත්‍රස්ත ප්‍රහාරයෙන් පුද්ගලයින් 15 දෙනෙකු මියගොස් 16 දෙනෙකු තුවාල ලබා රෝහල් ගතකර තිබෙනවා.\nමියගිය පුද්ගලයින් අතර ත්‍රස්ත ප්‍රහාරයට පැමිණි 4 දෙනෙකු ද සිටින බවත් අනෙක් පුද්ගලයින් හමුදා නිලධාරීන් බවත් විදෙස් වාර්තා සඳහන් කළා.\nසිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන තිබෙනවා.\nමෙම ප්‍රහාරයේ වගකීම අයි.එස්. ත්‍රස්තයින් භාරගෙන ඇති බවයි විදෙස් වාර්තා සඳහන් කළේ.\nUpdate : Monday, January 29, 2018, 2:23 PM\n---------------------------------------------------------\nඇෆ්ගනිස්ථානයේ කාබුල් අගනුවර පිහිටි යුද හමුදා පුහුණු ආරක්ෂක විද්‍යා පීඨයට අද (29) උදෑසන ත්‍රස්ත ප්‍රහාරයක් එල්ල වී තිබෙනවා.\nවිදෙස් වාර්තා සඳහන් කළේ මේ වනවිටත් පුහුණු පාසල තුලින් පිපිරීම් සහ වෙඩි ශබ්ද ඇසෙන බවයි.\nකාබුල් අගනුවරට මරාගෙන මැරෙන ප්‍රහාරයක් එල්ල වී දින දෙකක් ගත වන්නටත් පෙරයි යළි ත්‍රස්ත ප්‍රහාරයක් එල්ල වී ඇත්තේ.\nමෙම මරාගෙන මැරෙන ප්‍රහාරයෙන් පුද්ගලයින් 137 දෙනෙකු මියගියා.\nකාබුල් අගනුවර ඉලක්ක කර ගනිමින් දිගින් දිගටම එල්ල වන ප්‍රහාර තලෙයිබාන් සහ අයි.එස් සටන්කාමීන් විසින් එල්ල කරන්නට ඇති බවටයි සැක පළ කෙරෙන්නේ.\nකෙසේ වෙතත් ආරක්ෂක විද්‍යා පීඨයට එල්ල කළ ප්‍රහාරයෙන් මියගිය හෝ තුවාල ලැබූ පිරිස් සම්බන්ධයෙන් මෙතෙක් වාර්තා වී නැහැ.",
       "URL": "https://www.hirunews.lk/182324/update-කාබුල්-ප්‍රහාරයෙන්-15-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=400"
}