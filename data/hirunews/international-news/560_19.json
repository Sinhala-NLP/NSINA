{
       "Source": "hirunews",
       "Timestamp": "Friday, 11 November 2016 - 15:53",
       "Headline": "ඉන්දියාවේ බැංකුවල දිගු පෝලිම්",
       "News Content": "ඉන්දියාවේ ප්‍රධාන නගර රැසක බැංකුවල ATM  යන්ත්‍ර අසල ඉතා දිගු පෝලිම් දක්නට ලැබෙන බව විදෙස් පුවත් සේවා පවසනවා.\nඒ දින දෙකක් වසා තිබු ATM යන්ත්‍ර යළි ගනුදෙනු සඳහා විවෘත කිරීමත් සමගයි.\nපසුගිය අගහරුවාදා මධ්‍යම රාත්‍රියේ සිට ඉන්දීය රුපියල් 500 සහ දහසේ නෝට්ටු භාවිතය හදිසියේ නතර කිරීමත් සමග යන්ත්‍ර ද වසා දැමුනා.\nමේ හේතුවෙන් ඉන්දීය ජනතාව පත්ව සිටියේ දැඩි අපහසුතාවකටයි.\nකෙසේවෙතත් අදාළ මුදල් නෝට්ටු බැංකුවලට ලබාදී වෙනත් මුදල්වලට මාරු කර ගැනීමට ජනතාවට හැකියාවක් පවතිනවා.\nඑහෙත් ඇතැම් බැංකුවල මුදල් මාරු කර ගැනීම වෙනුවෙන් ද ඉතා දිගු පෝලිම් පවතින බවයි විදෙස් පුවත් සේවා පෙන්වා දෙන්නේ.\nඇතැම් බැංකු වසා දමා ඇතැයි ද සඳහන්.\nඅග්‍රාමාත්‍ය නරේන්ද්‍ර මෝදි විසින් නිවේදනය කර තිබුනේ වංචා වලක්වා ගැනීමේ අරමුණින් රුපියල් 500 සහ දහසේ නෝට්ටු භාවිතයෙන් ඉවත් කරන බවයි.\nමෙම තත්වය හමුවේ අඩු ආදායම් ලාභී ඉන්දියානුවන්ට / කුඩා ව්‍යාපාරිකයන්ට බලපලෑම් එල්ලවී ඇතැයි ද විදෙස් පුවත් සේවා පෙන්වා දෙනවා.\nදින දෙකකින් පසු යළිත් ATM යන්ත්‍ර විවෘත කල ද එමගින් ලබාගත හැක්කේ ද සීමිත මුදල් ප්‍රමාණයක් බවයි වාර්තා වන්නේ.",
       "URL": "https://www.hirunews.lk/147332/ඉන්දියාවේ-බැංකුවල-දිගු-පෝලිම්",
       "Category": "International News",
       "Parent URL": "https://www.hirunews.lk/international-news.php?pageID=560"
}