{
       "Source": "hirunews",
       "Timestamp": "Sunday, 11 April 2021 - 15:04",
       "Headline": "ඕස්ට්‍රේලියාවට සුළි කුණාටුවක්",
       "News Content": "‘සෙරෝජා’ සුළි කුණාටුව ආසන්න වීමත් සමඟ බටහිර ඕස්ට්‍රේලියාවේ ආපදා කළමනාකරණ අංශ සීරුවෙන් තබා තිබෙනවා.\nවිශේෂයෙන් පර්ත් නුවරට උතුරෙන් වූ වෙරළාසන්න ප්‍රදේශවල ජනතාවට ආරක්ෂිත ස්ථාන කරා ඉවත් වන ලෙස දැනුම් දී ඇති බව සඳහන්.\nපැයට කිලෝමීටර් 150කට වැඩි වේගයකින් හමන සුළි සුළඟ අද රාත්‍රියේ ගොඩබිම වෙත ළඟා වනු ඇතැයි අපේක්ෂිතයි.\nසුළි සුළඟත් සමඟ වෙරළාසන්න ප්‍රදේශවල ජල ගැලීම් තත්ත්වයක් ද ඇති විය හැකියි.\nඕස්ට්‍රේලියානු  හදිසි සේවා අංශ ප්‍රකාශ කළේ ‘සෙරෝජා’ සුළි සුළඟින් ජීවිත හා දේපළ හානි ඇතිවීමේ අවදානමක් පවතින බවයි.",
       "URL": "https://www.hirunews.lk/268164/ඕස්ට්‍රේලියාවට-සුළි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=123"
}