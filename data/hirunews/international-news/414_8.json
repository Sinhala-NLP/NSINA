{
       "Source": "hirunews",
       "Timestamp": "Monday, 11 December 2017 - 7:54",
       "Headline": "දැඩි හිම පතනයෙන් බ්‍රිතාන්‍යයේ ජන ජීවිතයට බාධා",
       "News Content": "බ්‍රිතාන්‍යයට මේ දිනවල සිදුවන අධික හිම පතනය හේතුවෙන් ජන ජීවිතයට බාධා එල්ලවී තිබෙනවා.\nවිදෙස් වාර්තා සඳහන් කළේ අධික හිමපතනය හේතුවෙන් විදුලිය විසන්ධි වී ඇති අතර, දුම්රිය සහ මහාමාර්ග රැසක් ගමන් කළ නොහැකි ආකාරයට හිමවලින් වැසී ඇති බවයි.\nඋතුරු අයර්ලන්තයට, ස්කොට්ලන්තයට, එංගලන්තයට සහ වේල්සයට ද මේ වනවිට දැඩි හිම පතනයක් සිදුවන බවද වාර්තා වනවා.\nපවතින තත්ත්වය හමුවේ පාසල් රැසක් වසා දමා ඇති අතර, ගුවන් තොටුපල කටයුතුද ඇණ හිට ඇති බවයි විදෙස් මාධ්‍ය වාර්තා තවදුරටත් සඳහන් කළේ.",
       "URL": "https://www.hirunews.lk/178085/දැඩි-හිම-පතනයෙන්-බ්‍රිතාන්‍යයේ-ජන-ජීවිතයට-බාධා",
       "Category": "International News",
       "Parent URL": "https://www.hirunews.lk/international-news.php?pageID=414"
}