{
       "Source": "hirunews",
       "Timestamp": "Tuesday, 20 August 2019 - 12:53",
       "Headline": "චන්ද්‍රයාන් - 02 සඳේ කක්ෂයට",
       "News Content": "සඳ වෙත මෘදු ගොඩබෑමක් සඳහා උත්සාහයක නිරතවීමට උඩු ගුවනට යැවූ ඉන්දියාවේ චන්ද්‍රයාන් දෙක ගගන යානය අද චන්ද්‍රයාගේ කක්ෂය වෙත අවතීර්ණ වී තිබෙනවා.\nඒ, දින 30ක් තිස්සේ අභ්‍යාවකාශයේ ගමන් කිරීමෙන් අනතුරුවයි. සඳුගේ කක්ෂය වෙත වේගයෙන් අවතීර්ණවීම එය පරාවර්තනය කිරීමට හේතු විය හැකි අතර, මන්දගාමී ප්‍රවේශයක් තුළින් එය සඳ මත පතිත වී විනාශ වීමේ අවදානමක් පැවති බවයි ඉන්දීය අභ්‍යාවකාශ විද්‍යා ආයතනය සඳහන් කළේ.\nකෙසේ නමුත්, චන්ද්‍රයාන් දෙක නිසි පරිදි සඳුගේ කක්ෂයට අවතීර්ණ වූ අතර, එය සැප්තැම්බර් 2 වන දා නියමිත පරිදි සඳ වෙත ගොඩබැස්සවීමට හැකි වනු ඇති බවට එමගින් විශ්වාසය පළ කළා.",
       "URL": "https://www.hirunews.lk/222601/චන්ද්‍රයාන්-02-සඳේ-කක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=244"
}