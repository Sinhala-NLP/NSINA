{
       "Source": "hirunews",
       "Timestamp": "Wednesday, 29 July 2015 - 13:33",
       "Headline": "තුන්වරක් ජනපති ධුරයට ඉල්ලීම ගැන ඔබාමා කතා කරයි",
       "News Content": "තමා තුන්වරක් ජනාධිපති ධුරයට පත්වීමට බලාපොරොත්තු නොවන බව ඇමෙරිකානු ජනාධිපති බැරැක් ඔබාමා ප්‍රකාශ කළා. ඔහු කියා සිටියේ තමාට තුන්වනවර බලයට පත්වීමට හැකියාවක් පැවතුණත් එසේ නොකරන බවයි. ඇමෙරිකානු ජනාධිපතිවරයා මෙම අදහස් පළ කළේ සිය අප්‍රිකානු සංචාරය අවසන් කිරීමට පෙර ඉතියෝපියාවේදී විශේෂ ප්‍රකාශයක් කරමින්. අඛන්ඩව බලයේ රැඳෙමින් බලයෙන් ඉවත් නොවන ජනාධිපතිවරුන් සිටින රටවල් ගැටලූ රැසකට මුහුණ දෙන බව ඔබාමා මෙහිදී ප්‍රකාශ කළේයැයි විදෙස් වාර්තා සඳහන් කළා. ඔහු ඒ සඳහා උදාහරණයක් ලෙස දක්වා ඇත්තේ අප්‍රිකානු - බුරුන්ඩි රාජ්‍යයේ ජනාධිපති පියරේ ඉන්කුරුන්සීසා පසුගියදා තුන්වනවර ජනාධිපති ධුරයට පත්වීමයි. ඔහු ඡන්දයෙන් එම තනතුරට පත්වුවත්, මැතිවරණය බලහත්කාරකම් සහ ඡන්ද දූෂණ රැසකින් පිරී පැවතුණ බව ඇමෙරිකාවේ චෝදනාවයි.",
       "URL": "https://www.hirunews.lk/114020/තුන්වරක්-ජනපති-ධුරයට-ඉල්ලීම-ගැන-ඔබාමා-කතා-කරයි",
       "Category": "International News",
       "Parent URL": "https://www.hirunews.lk/international-news.php?pageID=715"
}