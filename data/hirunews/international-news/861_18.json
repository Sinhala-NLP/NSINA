{
       "Source": "hirunews",
       "Timestamp": "Friday, 22 February 2013 - 19:22",
       "Headline": "ඉන්දියාවේ පිපිරීම් කලින් දැන සිටියාලූ.",
       "News Content": "ඉන්දියාවේ  හයිද්‍රාබාද් හි ඊයේ (21) සිදුවූ ද්විත්ව බෝම්බ පිපිරීමෙන් සිදුවූ හානිය  නිරීක්ෂණය කිරීමට එරට අභ්‍යන්තර කටයුතු අමාත්‍ය ශුසිල් කුමාර් ෂින්ඬේ අද  (22) හයිද්‍රාබාද් ප්‍රදේශයට පැමිණියා. එහිදී ඔහු මාධ්‍ය වෙත ප්‍රකාශ කළේ  බෝම්බ පිපිරීම් සිදුවන බවට මීට පෙර බුද්ධි අංශ වෙත තොරතුරු වාර්තා වී  තිබුණත් ඒවා සිදුවන ස්ථාන පිළිබද හෝඩුවාවක් නොලැබුණු බවයි. කෙසේ වෙතත්,   සිද්ධිය සම්බන්ධයෙන් කඩිනම් පරීක්ෂණ පවත්වන බව ඉන්දීය අභ්‍යණ්තර කටයුතු  අමාත්‍යවරයා සඳහන් කළා. හයිද්‍රාබාද් නුවර ඊයේ සිදුවු බෝම්බ පිපිරීම්වලින්  16 දෙනෙකු මිය ගිය අතර තුවාල ලැබූ සංඛ්‍යාව 119ක්. සිද්ධියත් සමග මේ වන විට  ඉන්දියාවේ සංචාරයක නිරත  ඕස්ට්‍රේලියානු ක්‍රිකට් කණ්ඩායම ද ඉන්දීය  බලධාරීන් හමුවී තම ආරක්ෂාව සම්බන්ධයෙන් කරුණු සාකච්ඡා කර තිබෙනවා.",
       "URL": "https://www.hirunews.lk/53917/ඉන්දියාවේ-පිපිරීම්-කලින්-දැන-සිටියාලූ",
       "Category": "International News",
       "Parent URL": "https://www.hirunews.lk/international-news.php?pageID=861"
}