{
       "Source": "hirunews",
       "Timestamp": "Sunday, 01 October 2017 - 15:23",
       "Headline": "ඇමරිකාව, උතුරු කොරියාව සමඟ සාකච්ඡාවකට සූදානමින්",
       "News Content": "තමන් උතුරු කොරියාව සමඟ සාකච්ඡාවකට සූදානම් බව ඇමරිකානු රාජ්‍ය ලේකම් රෙක්ස් ටිලර්සන් ප්‍රකාශ කර තිබෙනවා.\nකෙසේ වෙතත්, උතුරු කොරියාව ඊට යහපත් ප්‍රතිචාරයක් මේ දක්වා පළ කර නොමැති බවයි ඇමරිකානු රාජ්‍ය ලේකම්වරයා ප්‍රකාශ කර ඇත්තේ.\nචීනයේ බීජිං නුවර සංචාරයක නිරත වෙමින් ඔහු මේ බව සඳහන් කර ඇති අතර, මෙහිදී ඇමරිකානු රාජ්‍ය ලේකම් රෙක්ස් ටිලර්සන්, උතුරු කොරියානු න්‍යෂ්ටික මිසයිල අත්හදා බැලීම් සම්බන්ධයෙන් චීන ජනාධිපතිවරයා සමඟ ද සාකච්ඡා කර ඇති බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/172297/ඇමරිකාව-උතුරු-කොරියාව-සමඟ-සාකච්ඡාවකට-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=434"
}