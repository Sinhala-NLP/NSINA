{
       "Source": "hirunews",
       "Timestamp": "Sunday, 16 August 2020 - 14:20",
       "Headline": "තායිවානය, ඇමරිකානු ප්‍රහාරක යානා මිලදී ගැනීමට සැරසේ",
       "News Content": "ඇමරිකාවෙන් එෆ් - 16 වර්ගයේ ප්‍රහාරක යානා පෙළක් මිලදී ගැනීම සඳහා තායිවානය ගිවිසුමකට එළඹී ඇති බව වාර්තා වනවා.\nවසර 10ක් තුළ ඇමරිකානු ඩොලර් බිලියන 10ක් වටිනා ප්‍රහාරක යානා මිලදී ගැනීමටයි තායිවානය ගිවිසුම් ගෙන ඇත්තේ.\nතායිවාන යුද උපකරණ නවීකරණය කිරීමේ වැඩසටහන යටතේ ඇමරිකානු ලොක්හීඩ් මාර්ටින් සමාගමෙන් එම ප්‍රහාරක යානා මිලදී ගැනීම සඳහා ට්‍රම්ප් පරිපාලනයේ අවසරය ලැබී තිබෙනවා.\nඑහෙත් එය තායිවානය තම රටට අයත් දිවයිනක් ලෙස සලකන චීනයේ දැඩි උදහසට ලක්වනු ඇති බවයි විදෙස් විචාරකයන් පෙන්වා දෙන්නේ.",
       "URL": "https://www.hirunews.lk/247956/තායිවානය-ඇමරිකානු-ප්‍රහාරක-යානා-මිලදී-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=169"
}