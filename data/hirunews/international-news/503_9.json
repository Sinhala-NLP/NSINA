{
       "Source": "hirunews",
       "Timestamp": "Tuesday, 21 March 2017 - 14:09",
       "Headline": "සැමියා මරා සූට්කේස් එකට දැමූ බිරිඳ මාට්ටු වුණ හැටි",
       "News Content": "ඉන්දියාවේ පන්ජාබ් ප්‍රදේශයේ බිරිඳක් විසින් සිය සැමියාට වෙඩි තබා ඝාතනය කර ගමන් බෑගයක දැමූ පුවතක් විදෙස් මාධ්‍ය වාර්තා කරනවා.\nඇය විසින් සිය මෝටර් රථයට බෑගය දමන්නට යන අවස්ථාවේ අසළ සිටි ත්‍රීවීල් රථ රියදුරන් පිරිසක් බෑගයෙන් වැගිරෙන ලේ දැක තිබෙනවා.\nඒ අනුව සැක සිතූ පුද්ගලයින් බෑගය පරික්ෂා කළ විට දැක ඇත්තේ පුද්ගලයකු ලේ වැගිරෙමින් සිටින ආකාරයයි.\nදේශපාලඥවරයකුගේ ඥාති දියණියක් වන එම කාන්තාවගේ නිවසේ තිබී පිස්තෝලයක් ද හමුවී තිබෙනවා.\nසිද්ධියට හේතුව මෙතෙක් අනාවරණය වී ඇති අතර ඒ පිළිබඳ වැඩිදුර පරීක්ෂණ පවත්වනවා.\nමියගිය පුද්ගලයාගේ වයස අවුරුදු 40ක් බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/157375/සැමියා-මරා-සූට්කේස්-එකට-දැමූ-බිරිඳ-මාට්ටු-වුණ-හැටි",
       "Category": "International News",
       "Parent URL": "https://www.hirunews.lk/international-news.php?pageID=503"
}