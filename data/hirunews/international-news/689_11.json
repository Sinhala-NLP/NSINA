{
       "Source": "hirunews",
       "Timestamp": "Saturday, 14 November 2015 - 15:18",
       "Headline": "ඉන්දියාව තවදුරටත් දුප්පත් රටක් නොවේ. - මෝදි බ්‍රිතාන්‍යයේදී කියයි",
       "News Content": "දශකයකට පසු බ්‍රිතාන්‍යයේ සංචාරය කරන ප්‍රථම ඉන්දීය නායකයා වන අග්‍රාමාත්‍ය නරේන්ද්‍ර මෝදි ලන්ඩනයේ වෙම්බ්ලි ක්‍රීඩාංගනයේදී ඊයේ එරට වෙසෙන ඉන්දිය ජන කොටස ඇමතුවා. බ්‍රිතාන්‍ය අග්‍රාමාත්‍ය ඩේවිඩ් කැමරන් ද එම අවස්ථාවට එක්වූ අතර 60,000 කට අධික පිරිසක් ක්‍රීඩාංගනයේ රැස්ව සිටි බවයි විදෙස් වාර්තා සඳහන් කළේ. එහිදී ඉන්දීය අග්‍රාමාත්‍යවරයා ප්‍රකාශ කළේ ඉන්දියාවට තවදුරටත් දුප්පත් රටක් ලෙස පෙනී සිටීම අවශ්‍ය නොවන බවයි. සියලූම ඉන්දියානුවන්ගේ සිහින සැබෑ කිරීමට සිය රටට හැකිවනු ඇති බවත්, ඉන්දීය අග්‍රාමාත්‍යවරයා කියා සිටියා. මෙම කතාව පැවැත්වීමට පෙර අග්‍රාමාත්‍ය මෝදි බකිංහැම් මාලිගයේදී දෙවන එලිසබෙත් මහරැජින සමඟ දිවා භෝජනයට ද එක්වුණා.",
       "URL": "https://www.hirunews.lk/120216/ඉන්දියාව-තවදුරටත්-දුප්පත්-රටක්-නොවේ-මෝදි-බ්‍රිතාන්‍යයේදී-කියයි",
       "Category": "International News",
       "Parent URL": "https://www.hirunews.lk/international-news.php?pageID=689"
}