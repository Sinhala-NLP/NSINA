{
       "Source": "hirunews",
       "Timestamp": "Friday, 28 October 2016 - 14:53",
       "Headline": "දක්ෂ ගායකයකු සහ නර්ථන ශිල්පියකු වු බස් රියදුරා බසයේදීම පිළිස්සී මියයයි",
       "News Content": "ඔස්ට්‍රේලියාවේ බ්‍රිස්බේන් නුවරදී බස් රථ රියදුරකු එම රථය තුලදීම පිළිස්සී මියගොස් තිබෙනවා.\nබසයේ ගමන් කල කිසියම් පුද්ගලයකු රියදුරා දෙසට ගිනි ගන්නා කිසියම් දෙයක් විසිකර ඇති බවටයි අනාවරණ  වී ඇත්තේ.\nඑම අවස්ථාවේ බස් රථයේ සිටි මගින් කුලී රථ රියදුරෙකු විසින් බේරාගෙන තිබෙනවා.\nඔවුන්ගෙන් 11 දෙනෙකු විෂ දුම ආඝ්‍රහණය කිරීම හේතුවෙන් රෝගී වී ඇති බව සඳහන්.\nබස් රථයේ සිටි කිසියම් අයෙකු රියදුරා දෙසට ගිනි ගන්නා යමක් විසි කිරීමත් සමග බස් රථය දුමින් පිරී ගොස් තිබෙනවා.\nඅනතුරුව කුලී රථ රියදුරෙකු බසයේ පිටුපස හදිසි දොරටුව විවෘත කර මගීන් පිටතට ගෙන ඇති බවටයි අනාවරණ වී ඇත්තේ.\nමෙම සිද්ධියට අදාළව 48 හැවිරිදි පුද්ගලයකු ඔස්ට්‍රේලියා ආරක්ෂක අංශ විසින් අත්අඩංගුවට ගෙන තිබෙනවා.\n29 හැවිරිදි බස් රථ රියදුරා දක්ෂ ගායකයකු මෙන්ම නර්ථන ශිල්පියකු ද වන බවයි ඔහුගේ මිතුරන් ප්‍රකාශකර ඇත්තේ.\nඑමෙන්ම ඔහු විවාහ ගිවිසගෙන සිටින අතර නුදුරේදීම විවාහ උත්සවයට ගැනීමට නියමිතව තිබු බව ද මිතුරන් හෙළිකර තිබෙනවා.\nමියගිය බස් රථ රියදුරා වෙනුවෙන් අද සහ හෙට දිනයේ බ්‍රිස්බේන් නුවර ජාතික ධජ ද අඩකුඹු කර තබන බවයි නගරාධිපතිවරයා ප්‍රකාශකර ඇත්තේ.",
       "URL": "https://www.hirunews.lk/146284/දක්ෂ-ගායකයකු-සහ-නර්ථන-ශිල්පියකු-වු-බස්-රියදුරා-බසයේදීම-පිළිස්සී-මියයයි",
       "Category": "International News",
       "Parent URL": "https://www.hirunews.lk/international-news.php?pageID=566"
}