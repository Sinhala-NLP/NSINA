{
       "Source": "hirunews",
       "Timestamp": "Wednesday, 29 January 2020 - 13:31",
       "Headline": "බ්‍රිතන්‍ය ගුවන් සමාගම චීන ගුවන් ගමන් අත්හිටුවයි",
       "News Content": "කොරෝනා වෛරසය පැතිරීම හේතුවෙන් බ්‍රිතාන්‍ය ගුවන් සමාගම චීනයට සිදුකෙරෙන ඍජු ගුවන් ගමන් අත්හිටුවා තිබෙනවා.\nහීත්‍රෝ ගුවන්තොටුපලේ සිට ෂැංහයි සහ බීජිං දක්වා දිනපතා ගුවන් ගමන් ක්‍රියාත්මක වූ අතර, එයාර් කැනඩා, කැතේ පැසිෆික්, යුනයිටඞ් එයාර් ලයින්ස්, යන ප්‍රධාන පෙලේ ගුවන් සමාගම් ද චීනයට ඇතැම් ගුවන් ගමන් මේ වනවිට අත්හිටුවා ඇති බව සඳහන්.\nනවතම විදෙස් වාර්තාවක දැක්වුණේ 2003 වසරේ චීනයේ පැතිර ගිය සාර්ස් වෛරසය මෙන්, කොරෝනා වෛරසය ද චීනයේ සියලු පළාත්වලට පැතිර යනු ඇති බවයි.\nමේ අතර, රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින් අමාත්‍ය බන්දුල ගුණවර්ධන කියා සිටියේ පාසල් වසා දැමීමක් හෝ ක්‍රීඩා උත්සව අවලංගු කිරීමක් සිදු කිරීම අවශ්‍ය නොවන බවයි.",
       "URL": "https://www.hirunews.lk/233315/බ්‍රිතන්‍ය-ගුවන්-සමාගම-චීන-ගුවන්-ගමන්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=203"
}