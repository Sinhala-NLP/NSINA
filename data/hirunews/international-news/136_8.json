{
       "Source": "hirunews",
       "Timestamp": "Thursday, 11 February 2021 - 9:05",
       "Headline": "මියන්මාර හමුදා නායකයින්ට අමෙරිකාවෙන් කළ දේ මෙන්න",
       "News Content": "අමෙරිකානු ජනාධිපති ජෝ බයිඩ්න් විසින් මියන්මාර හමුදා නායකයින්ට එරෙහිව සම්බාධක පෙළක් ප්‍රකාශයට පත් කළා.\nහමුදා කුමන්ත්‍රණයේ නායකයින්ට සහ ඔවුන්ගේ පවුල්වල සාමාජිකයින්ට අදාළ සම්බාධක ක්‍රියාත්මක වන අතර, අමෙරිකාවේ පවතින මියන්මාර රජයේ ඩොලර් බිලියනයක අරමුදලද ඔවුන්ට තහනම් කර තිබෙනවා.\nජනාධිපති ජෝ බයිඩ්න් මියන්මාර හමුදා නායකයින්ගෙන් ඉල්ලා සිටියේ අවුන්සාන් සුකී සහ ජනාධිපති වින් මින්ට් ඇතුළු ප්‍රජාතන්ත්‍රවාදී ලෙස තේරී පත්වූ මියන්මාර නායකයින් වහා නිදහස් කරන ලෙසයි.\nහමුදා කුමන්ත්‍රණයට එරෙහිව දසදහස් සංඛ්‍යාත මියන්මාර ජනතාව ඊයේ පස්වන දිනටත් නේපිඩෝ අගනුවර ඇතුළු ප්‍රධාන නගරවලට එක්රැස් වී විරෝධතාවල නිරත වුණා.\nඒ සඳහා වෛද්‍යවරුන්, ඉංජිනේරුවන්, නීතිඥයින් ඇතුළු වෘත්තිකයින් මෙන්ම මහා සංඝරත්නයද එක්ව සිටි බව සඳහන්.\nඑමෙන්ම, මියන්මාර ආරක්ෂක අංශවල වෙඩි පහරට ලක්වූ කාන්තාවක් අසාධ්‍ය තත්ත්වයෙන් පසුවන බවයි විදෙස් වාර්තා සඳහන් කළේ.",
       "URL": "https://www.hirunews.lk/262279/මියන්මාර-හමුදා-නායකයින්ට-අමෙරිකාවෙන්-කළ-දේ-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=136"
}