{
       "Source": "hirunews",
       "Timestamp": "Saturday, 09 April 2016 - 8:36",
       "Headline": "පැරිස් ප්‍රහාරයේ ප්‍රධාන සැකකරුවෙකු අත්අඩංගුවට",
       "News Content": "පසුගිය නොවැම්බරයේ ප්‍රංශයේ පැරිස් නුවරට එල්ල වූ ත්‍රස්ත ප්‍රහාරයේ ප්‍රධාන සැකකරුවෙකු වන මොහොමඞ් අබ්රිනී බෙල්ජියමේදී අත්අඩංගුවට ගෙන තිබෙනවා.\nඔහු පැරිස් ප්‍රහාරයේ මෙන්ම බෙල්ජියමේ බ්‍රසල්ස් නුවරට පසුගිය මාර්තු 22 වන දා එල්ල වූ ත්‍රස්ත ප්‍රහාරයේ සැකකරුවෙකු ලෙසයි සැලකෙන්නේ.\nබ්‍රසල්ස් ගුවන් තොටුපළට ප්‍රහාරය එල්ල වීමෙන් පසු මොහු පලා යන අයුරු ගුවන් තොටුපළේ සිසි ටීවී දර්ශනවල සදහන් වී තිබුණා.\nමෙම ප්‍රහාරවලට සම්බන්ධ පුද්ගලයන් 5 දෙනෙකු ඊයේ දිනයේ අත්අඩංගුවට ගනු ලැබූ අතර, මොහොමඞ් අබ්රිනී ඉන් එක් අයෙක්.\nබ්‍රසල්ස් නුවරට එල්ල වූ ත්‍රස්ත ප්‍රහාරයෙන් පුද්ගලයන් තිස් දෙදෙනෙකු ජීවිතක්ෂයට පත්වූ අතර, පැරිස් නුවරට පසුගිය නොවැම්බර් 13 වන දා එල්ල වූ ප්‍රහාරයෙන් 130 දෙනෙකු මිය ගියා.",
       "URL": "https://www.hirunews.lk/130455/පැරිස්-ප්‍රහාරයේ-ප්‍රධාන-සැකකරුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=648"
}