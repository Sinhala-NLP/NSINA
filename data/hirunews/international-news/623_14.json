{
       "Source": "hirunews",
       "Timestamp": "Tuesday, 14 June 2016 - 15:29",
       "Headline": "අයි එස් නායකයා මියයයි",
       "News Content": "අයි එස් සංවිධානයේ නව නායකයා ලෙසට සැලකෙන අබු බකාර් අල් බග්ඩාඩි මරණයට පත්ව ඇතැයි විදෙස් වාර්තා පවසනවා.\nසිරියාවේදී අමරිකාව ප්‍රමුඛ ඒකාබද්ධ හමුදා එල්ලකල ගුවන් ප්‍රහාරයකින් ඔහු මරණයට පත්ව ඇති බවයි වාර්තා වන්නේ.\nඋතුරු සිරියාවේ රක්කා නුවරට මෙම ගුවන් ප්‍රහාරය එල්ලකර තිබෙනවා. විදෙස් වාර්තාවලට අනුව පසුගිය ඉරිදා මෙම ගුවන් ප්‍රහාරය එල්ලවී ඇතැයි සඳහන්.\nකෙසේවෙතත් අයි එස් නායකයා මියගොස් ඇති බවට පළවන වාර්තා සම්බන්ධයෙන් ඒකාබද්ධ හමුදා මෙතෙක් කිසිවක් ප්‍රකාශකර නැහැ.\nපසුගිය ඉරිදා එල්ලවු ප්‍රහාරයෙන් අබු බකාර් අල් බග්ඩාඩි බරපතල තුවාල ලබා ඇතැයි පසුගියදා ඉරාකයේ රූපවාහිනී නාලිකාවල විකාශය කර තිබුනා.",
       "URL": "https://www.hirunews.lk/135535/අයි-එස්-නායකයා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=623"
}