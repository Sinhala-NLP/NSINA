{
       "Source": "hirunews",
       "Timestamp": "Saturday, 15 August 2015 - 14:43",
       "Headline": "චීන රසායනික කම්හලේ පිපිරීමෙන් ජීවිත හානි ඉහළට",
       "News Content": "චීනයේ ටියංජින් වරාය නගරයේ රසායනික කම්හලක පසුගිය බදාදා සිදුවූ දැවැන්ත පිපිරීමෙන් මියගිය සංඛ්‍යාව දැන් 85 දක්වා ඉහළ ගොස් තිබෙනවා. මියගිය අය අතර ගිනි නිවන භටයන් 21 දෙනෙකු ද සිටින බවයි බීජිං වාර්තා සඳහන් කළේ. රසායනික ද්‍රව්‍ය ගබඩාවක් පිපිරීමෙන් මෙහි විශාල ගින්නක් හට ගත් අතර, බහාලූම් සහ නව මෝටර් රථ රැසක් ද විනාශයට පත් වුණා. එහිදී තුවාල ලැබූ සංඛ්‍යාව 721 දෙනෙක්. මෙම සිද්ධියෙන් පසු චීනය පුරා රසායනික සහ පුපුරණ ද්‍රව්‍ය ගබඩාවල සුරක්ෂිතභාවය පිළිබඳව පරීක්ෂණ මෙහෙයුමක් සිදුකිරීමට චීන බලධාරින් පියවර ගෙන තිබෙනවා.",
       "URL": "https://www.hirunews.lk/114942/චීන-රසායනික-කම්හලේ-පිපිරීමෙන්-ජීවිත-හානි-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=711"
}