{
       "Source": "hirunews",
       "Timestamp": "Wednesday, 07 August 2019 - 19:32",
       "Headline": "මැලේසියානු අගමැතිට සිවිල් සංවිධානවලින් බලපෑම්",
       "News Content": "මැලේසියානු අග්‍රාමාත්‍ය මහතිර් මොහොමඞ් එකග වූ පරිදි තම බලය වෙනත් අයෙකු වෙත මාරු කිරීම සදහා පැහැදිලි සැලැස්මක් ඉදිරිපත් කළ යුතු බවට එරට සිවිල් සංවිධාන ඉල්ලීමක් කරනවා. එසේම, ඔවුන් ඉල්ලා සිටින්නේ අන්වර් ඊබ්‍රහිම් එරට නියෝජ්‍ය අග්‍රාමාත්‍යවරයා ලෙස පත් කළ යුතු බවයි.\nමහතිර් මොහොමඞ් අග්‍රාමාත්‍යවරයා බවට පත්වීම සදහා තරග කළ මැතිවරණයේදී ඔහු ලබාදුන් පොරොන්දුවක් වන්නේ වසර දෙකකින් අගමැති බලය අන්වර් ඊබ්‍රහිම් හට පවරන බවයි.\nඑහෙත්, ඔහු එම පොරොන්දුව මෙතෙක් ඉටු කර නොමැති අතර, ඒ සඳහා ඉතිරිව ඇත්තේ තවත් මාස 6 ක කාලයක් පමණක් බව ද විදෙස් වාර්තා පෙන්වා දෙනවා.",
       "URL": "https://www.hirunews.lk/221757/මැලේසියානු-අගමැතිට-සිවිල්-සංවිධානවලින්-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=247"
}