{
       "Source": "hirunews",
       "Timestamp": "Wednesday, 19 June 2013 - 13:11",
       "Headline": "2012 ලොව සරණාගතයන් මිලියන 7.6 ක්.",
       "News Content": "2012 වසරේදී පමණක්, මිලියන 7 යි දශම 6 ක් ජනතාව සරණාගතයින් බවට පත්ව ඇති බව එක්සත් ජාතීන්ගේ සරණාගතයින් පිළිබඳ මහකොමසාරිස් කාර්යාලය පවසනවා. ඔවුන් නිකුත් කළ වාර්තාවක දැක්වෙන්නේ 1994 වසරෙන් පසුව වැඩිම සරණාගතයින් සංඛ්‍යාවක් වාර්තා වී ඇත්තේ 2012 වසරේදී බවයි. ඇෆ්ගනීස්ථානය, සෝමාලියාව, ඉරාකය, සුඩානය සහ සිරියාව වැනි රටවලින් සරණාගතයින් වැඩි වශයෙන් වාර්තා වනවා. සරණාගතයින්ගෙන් සියයට 81 ක් වාර්තා වන්නේ දියුණු වෙමින් පවතින රටවල්වලින්. සෑම තත්ත්පර 4 කටම වරක් සරණාගතයෙක් බිහිවන අතර, ඇසිපිය ගසන සෑම වරකම පුද්ගලයෙකු තම ප්‍රදේශය අතහැර පළා යන බව ද එම වාර්තාවේ දැක්වෙනවා.",
       "URL": "https://www.hirunews.lk/61315/2012-ලොව-සරණාගතයන්-මිලියන-7-6-ක්",
       "Category": "International News",
       "Parent URL": "https://www.hirunews.lk/international-news.php?pageID=830"
}