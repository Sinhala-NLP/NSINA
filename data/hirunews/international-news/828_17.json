{
       "Source": "hirunews",
       "Timestamp": "Monday, 24 June 2013 - 15:59",
       "Headline": "සෝනියා සහ රාහුල් උත්තරාඛාන්ද් යයි.",
       "News Content": "උතුරු ඉන්දියාවේ උත්තරාඛාන්ද් ප්‍රාන්තය කේන්ද්‍ර කරගෙන ඇති වී තිබෙන මහා ජල ගැලීමේ තත්ත්වයෙන් පීඩා විදින ජනතාවට සහනාධාර ලබාදීමේ මෙහෙයුමට එක්වීම සඳහා කොංග්‍රස් නායිකා සෝනියා ගාන්ධි සහ ඇයගේ පුත් රාහුල් ගාන්ධි අද (24)  එහි පැමිණියා. කොංග්‍රස් පක්ෂ ප්‍රධානීන් රැසක් එක්වූ එම අවස්ථාවේදී සහනාධාර ට්‍රක් රථවලින් ගොඩබානු ලැබුයේ සෝනියා සහ රාහුල්ගේ අධීක්ෂණය යටතේයි. විදේශගතව සිටි රාහුල් ගාන්ධි ඉන්දියාවට පැමිණි පසු මහජනතාව ඉදිරියේ පෙනී සිටි ප්‍රථම අවස්ථාව මෙයයි. උත්තරාඛාන්ද් ජල ගැල්මෙන් මිය ගිය සංඛ්‍යාව දැන් 680 දක්වා ඉහළ ගොස් ඇති අතර එය දහසකට ආසන්න වනු ඇතැයි විශ්වාස කෙරෙනවා.",
       "URL": "https://www.hirunews.lk/61649/සෝනියා-සහ-රාහුල්-උත්තරාඛාන්ද්-යයි",
       "Category": "International News",
       "Parent URL": "https://www.hirunews.lk/international-news.php?pageID=828"
}