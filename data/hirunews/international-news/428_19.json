{
       "Source": "hirunews",
       "Timestamp": "Monday, 23 October 2017 - 12:10",
       "Headline": "ඉන්දියාවේ පවුලක් ප්‍රසිද්ධියේ ගිනිතබා ගනී",
       "News Content": "ඉන්දියාවේ- තමිල්නාඩුවේ නෙල්ලෙයි දිස්ත්‍රික්කයේ ලේකම් කාර්යාලය ඉදිරිපිට පවුලක් සිරුරට භූමිතෙල් වත් කරගෙන ගිනි තබාගෙන තිබෙනවා.\nඒ, ඉන්දියාවේ ක්‍රියාත්මක ණය ක්‍රමයක් හේතුවෙන් තමන් දැඩි පීඩාවට පත්ව ඇති බව පවසමින්.\nපියා, මව හා පුංචි දියණියන් දෙදෙනා මෙසේ ගිනි තබාගත් බවයි තමිල්නාඩු මාධ්‍ය වාර්තා කළේ.\nබරපතල පිළිස්සුම් තුවාල ලැබූ ඔවුන් රෝහල් ගත කර තිබෙනවා.\nණය ලබාගෙන පොළී ගෙවීම පමා වූ විට පොළියට ද පොළියක් එක්වන මෙම ක්‍රමය නිසා තමන් බරපතල පීඩාවකට පත්ව ඇති බව මේ සම්බන්ධයෙන් ප්‍රකාශයක් කරමින් ගිනි තබාගත් පවුලේ ඥාතියෙකු කියා සිටියා.\nපසුව මෙම ණය ක්‍රමය නවතන ලෙස බල කරමින් තවත් පුද්ගලයෙකු සිරුරට භුමි තෙල් වත් කරගෙන තිබෙනවා.\nඑම පුද්ගලයාට පොලිසිය පහර දුන් බවද සඳහන්.\nදිස්ත්‍රික් ලේකම් කාර්යාලයට යාමට ඉඩ දීම, වෙනත් කාර්යන් කරදීම සඳහා පොලිසිය මුදල් ගත බවට ද වධ හිංසා පමුණුවන බව ප්‍රදේශවසින් චෝදනා කරනවා.",
       "URL": "https://www.hirunews.lk/174185/ඉන්දියාවේ-පවුලක්-ප්‍රසිද්ධියේ-ගිනිතබා-ගනී",
       "Category": "International News",
       "Parent URL": "https://www.hirunews.lk/international-news.php?pageID=428"
}