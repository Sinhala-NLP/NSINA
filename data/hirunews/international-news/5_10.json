{
       "Source": "hirunews",
       "Timestamp": "Thursday, 14 September 2023 - 11:20",
       "Headline": "Ocean Explorer නෞකාව ගිලෙමින් පවතියි",
       "News Content": "Ocean Explorer නැමැති සුඛෝපභෝගී මගී නෞකාව ග්‍රීන්ලන්තයට ආසන්න මුහුදු ප්‍රදේශයක දී ගිලී යමින් පවතින බව වාර්තා වී තිබෙනවා.\nජාත්‍යන්තර මාධ්‍ය සඳහන් කරන්නේ මෙම නෞකාව තුළ මේ වන විට මගීන් සහ කාර්ය මණ්ඩල සාමාජිකයින් 206 දෙනෙක් සිටින බවයි.\nOcean Explorer නෞකාවේ සිටින පිරිස මුදා ගැනීම සඳහා Knud Rasmussen පරීක්ෂණ යාත්‍රාව පිටත් කර යවා ඇති අතර පවතින අයහපත් කාලගුණය නිසා එම යාත්‍රාවට තවමත් Ocean Explorer වෙත ලගා වී නොහැකි වී ඇති බවයි වාර්තා වන්නේ.\nකෙසේ වෙතත් Ocean Explorer නෞකාව හිමි සමාගම සඳහන් කර සිටින්නේ අදාළ නෞකාව මුදා ගැනීමට අවශ්‍ය පියවර ගෙන ඇති බවයි.",
       "URL": "https://www.hirunews.lk/348221/ocean-explorer-නෞකාව-ගිලෙමින්-පවතියි",
       "Category": "International News",
       "Parent URL": "https://www.hirunews.lk/international-news.php?pageID=5"
}