{
       "Source": "hirunews",
       "Timestamp": "Tuesday, 23 November 2021 - 13:59",
       "Headline": "ඇමරිකානු යුද නෞකාවක් චීනයට අභියෝග කරයි",
       "News Content": "යූ.එස්.එස්. මිලියුස් නමැති ඇමරිකානු මිසයිල හාරක යුද නෞකාව අද (23) තායිවාන සමුද්‍ර සන්ධිය හරහා යාත්‍රා කර තිබෙනවා.\nඑය දකුණු චීන මුහුදේ චීන ආධිපත්‍යයට එල්ල කළ අභියෝගයක් ලෙසයි සැලකෙන්නේ.\nඇමරිකාව විසින් තායිවානය තම රටින් වෙන්වූ ප්‍රාන්තයක් ලෙස සලකන අතර, චීන ප්‍රහාරක යානා රැසක් පසුගිය කාලය තුළ එරට ගුවන් තලය ආක්‍රමණය කළා.\nකෙසේ නමුත් ඇමරිකානු යුද නෞකා තායිවානය ආසන්නයට පැමිණීම කලාපීය රාජ්‍ය තාන්ත්‍රික උණුසුම ඉහළ නංවන බවයි චීනය පවසන්නේ.\nඑහෙත් සිය යුද නෞකාව ජාත්‍යන්තර නීතියට අනුකූලව තායිවාන සමුද්‍ර සන්ධිය හරහා ජාත්‍යන්තර මුහුදේ ගමන් කළ බව එක්සත් ජනපද නාවික හමුදාව ප්‍රකාශ කළා.\nනිදහස් සහ විවෘත ඉන්දු - පැසිෆික් මුහුදු කලාපයක් සඳහා තමන් කැපවී සිටින බවයි එමගින් අවධාරණය කළේ.",
       "URL": "https://www.hirunews.lk/288914/ඇමරිකානු-යුද-නෞකාවක්-චීනයට-අභියෝග-කරයි",
       "Category": "International News",
       "Parent URL": "https://www.hirunews.lk/international-news.php?pageID=78"
}