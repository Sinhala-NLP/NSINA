{
       "Source": "hirunews",
       "Timestamp": "Friday, 23 October 2015 - 13:50",
       "Headline": "බස් - ට්‍රක් ගැටී 42ක් මරුට",
       "News Content": "දකුණු දිග ප්‍රංශයේ අද සිදුවූ රිය අනතුරකදී පුද්ගලයන් 42 දෙනෙකු මියගොස් ඇති බව විදෙස් වාර්තා සඳහන් කළා. දකුණු ප්‍රංශයේ - බෝඩෝ ප්‍රාන්තයේ ලිබෝන් නුවරදී බස් රථයක් සහ ට්‍රක් රථයක් එකිනෙක ගැටීමෙන් මෙම අනතුර සිදුවුණා.\nඅනතුරෙන් රථ දෙකම ගිනි ගැනීමට ලක්වූ අතර මියගොස් ඇත්තේ බස් රථයේ ගමන් කළ පිරිසයි.\nරිය අනතුර රටට ඉසිලිය නොහැකි ඛේදවාචකයක් බව ජනාධිපති ෆ‍්‍රාන්ෂුවා හොලාන්ඞ් ප්‍රකාශ කළා.\nවයෝවෘද්ධ විශ්‍රාමිකයන් පිරිසක් බස් රථයේ චාරිකාවක් සඳහා යමින් සිටි බව සඳහන්.\nඅනතුරෙන් දිවි ගලවාගෙන ඇත්තේ 8 දෙනෙකු පමණයි. ඉන් 5 දෙනෙකුම එහිදී තුවාල ලබා තිබෙනවා.\nමෙම අනතුර ප්‍රංශ ඉතිහාසයේ වසර 33කින් සිදුවූ දරුණුතම රිය අනතුර ලෙස ද සැලකෙනවා.",
       "URL": "https://www.hirunews.lk/118965/බස්-ට්‍රක්-ගැටී-42ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=695"
}