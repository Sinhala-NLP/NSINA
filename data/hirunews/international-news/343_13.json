{
       "Source": "hirunews",
       "Timestamp": "Monday, 13 August 2018 - 10:09",
       "Headline": "තායිවානයේ රෝහලක ගින්නක් -  9 දෙනෙකු මරුට",
       "News Content": "තායිවානයේ - නව තායිපේ නගරයේ රෝහලක සිදුවූ ගිනි ගැනීමකින් පුද්ගලයින් 9 දෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ 7 වැනි මහලේ සිදුවූ මෙම ගිනි ගැනීමෙන් එහි සිටි රෝගීන් ඇතුලූ 16 දෙනෙකු පිළිස්සුම් තුවාල ලබා ඇති බවයි.\nගින්නට හේතුව නිශ්චිතව අනාවරණ වී නොමැති අතර, විදුලි කාන්දුවක් ඊට හේතුව බවට සැක කෙරෙනවා.\nගින්නත් සමඟ තවත් රෝගීන් 33 දෙනෙකු සහ කාර්ය මණ්ඩලය ඉවත් කිරීමට පියවර ගෙන ඇති බවයි විදෙස් මාධ්‍ය වැඩිදුරටත් සදහන් කළේ.",
       "URL": "https://www.hirunews.lk/197410/තායිවානයේ-රෝහලක-ගින්නක්-9-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=343"
}