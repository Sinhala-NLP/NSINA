{
       "Source": "hirunews",
       "Timestamp": "Saturday, 27 March 2021 - 14:13",
       "Headline": "මියන්මාරයේ හමුදා වෙඩි පහරින් තවත් 16 ක් මියයයි",
       "News Content": "මියන්මාරයේ හමුදා දිනය යෙදී ඇති අද, ක්‍රියාත්මක වූ විරෝධතාවන්හිදී හමුදා වෙඩි පහරින් පුද්ගලයින් 16 දෙනෙකු ජිවිතක්ෂයට පත්වී තිබෙනවා.\nහිසට වෙඩි තබන බවට එල්ල කළ තර්ජන නොතකා ජනතාව යැන්ගුන් ඇතුළු ප්‍රධාන නගරවලට රොක්වූ බවයි විදෙස් වාර්තා සඳහන් කළේ.\nහමුදා දිනයේදී සොල්දාදුවන් අමතමින් මිලිටර් ජුන්ටා නායක ජනරාල් මින් ඔන් හයින් සඳහන් කළේ රට තුල ප්‍රජාතන්ත්‍රවාදය ස්ථාපිත කිරීමට කටයුතු කරන බවයි.\nඑහෙත් ඒ සඳහා දින වකවානු ඔහු ප්‍රකාශ කළේ නැහැ.\nපසුගිය පෙබරවාරි පළවනදා හමුදාව විසින් බලය පැහැර ගත්තේ අවුන්සාන් සුකීගේ ප්‍රජාතන්ත්‍රවාදී ලීගයට ජයග්‍රහණය හිමිවූ මැතිවරණය දූෂිත බව පවසමින්.\nඑහෙත්, එවැනි අක්‍රමිකතා සිදුවූ බව මැතිවරණ කොමිසම තහවුරු කර නැහැ.\nහමුදා රජයට එරෙහිව මියන්මාරයේ ක්‍රියාත්මක වන ජනතා විරෝධතාවලදී වෙඩි පහරට ලක්ව මියගිය සංඛ්‍යාව 300 කට අධිකයි.",
       "URL": "https://www.hirunews.lk/266708/මියන්මාරයේ-හමුදා-වෙඩි-පහරින්-තවත්-16-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=127"
}