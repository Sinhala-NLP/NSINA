{
       "Source": "hirunews",
       "Timestamp": "Tuesday, 19 July 2016 - 8:13",
       "Headline": "ජර්මනියේ දුම්රියකදී සරණාගතයෙකුගෙන් පොරෝ ප්‍රහාරයක්",
       "News Content": "දකුණුදිග ජර්මනියේ දුම්රියක් තුළ දී ඇෆ්ගන් ජාතික සරණාගත තරුණයෙකු ඊයේ එල්ල කළ පොරෝ සහ පිහි ප්‍රහාරයකින් පුද්ගලයන් 4 දෙනෙකු තුවාල ලැබුවා.\nඉන් 3 දෙනෙකුගේ තත්ත්වය බරපතල බව සදහන්.\nමුලින් වාර්තා වූයේ සිද්ධියේදී පුද්ගලයන් 20 දෙනෙකු පමණ තුවාල ලබා ඇති බවයි.\nඑහෙත් 14 දෙනෙකුට ප්‍රතිකාර ලබාදී ඇත්තේ ප්‍රහාරයත් සමඟ ඇති වූ කම්පනයටයි.\n17 හැවිරිදි මෙම ඇෆ්ගන් සරණාගත තරුණයා ජර්මනියට පැමිණ ඇත්තේ දෙමව්පියන් නොමැතිව තනිව බව හෙළි වී තිබෙනවා.\nඔහු කිසියම් අන්තවාදී කණ්ඩායමක් නියෝජනය කරන්නේ ද යන්න මෙතෙක් තහවුරු වී නැහැ.\nප්‍රහාරයෙන් පසු පළා ගිය තරුණයා ජර්මන් පොලීසිය එල්ල කළ වෙඩි ප්‍රහාරයෙන් ජීවිතක්ෂයට පත්වුණා.\nපසුගිය මැයි මාසයේදී ද මුස්ලිම් තරුණයෙකු ජර්මනියේ මියුනිච් නගරය ආසන්නයේ දුම්රියපොළකදී පිහි ප්‍රහාරයක් එල්ල කළ අතර එහිදී එක් අයෙකු මිය ගොස් 3 දෙනෙකු තුවාල ලැබුවා.\nප්‍රහාරයට පෙර ඔහු, දෙවියන් ශ්‍රේෂ්ඨයි යන අරුත් ඇති අල්ලාහු අක්බර් යනුවෙන් හඬ නගා තිබෙනවා.",
       "URL": "https://www.hirunews.lk/138383/ජර්මනියේ-දුම්රියකදී-සරණාගතයෙකුගෙන්-පොරෝ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=611"
}