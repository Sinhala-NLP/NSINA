{
       "Source": "hirunews",
       "Timestamp": "Thursday, 23 April 2015 - 13:30",
       "Headline": "සංක්‍රමණ වැළැක්වීමට යුරෝපා රටවල් හදිසි රැස්වීමක",
       "News Content": "නීතිවිරෝධී සංක්‍රමණිකයන් තම රටවලට පැමිණීම වැළැක්වීමට ගතයුතු ක්‍රියාමාර්ග සම්බන්ධයෙන් යුරෝපා සංගමයට අයත් රටවල නායකයින් හදිසි රැස්වීමක් බෙල්ජියමේ බ්‍රසල්ස් නුවරදී  පැවැත්වෙනවා. විදෙස් වාර්තා සඳහන් කළේ පසුගිය මාස 4 තුළ පමණක් නීතිවිරෝධී ලෙස යුරෝපයට ඇතුලූවූ සංක්‍රමණිකයන් 1750 දෙනෙකු මියගොස් ඇති බවයි. පසුගිය ඉරිදා ද ලිබියාවට ඈත මුහුදේදී සංක්‍රමණිකයන් 800 දෙනෙකු ගමන් ගත් යාත්‍රාවක් අනතුරට ලක්වීමෙන් එහි සිටි බොහෝ පිරිසක් මියගියා. යුරෝපීය නායකයන් එක්ව පවත්වන මෙම සාකච්ඡාවේදී මිනිස් ජාවාරම්කරුවන්ට එරෙහිව ගතයුතු නීතිමය ක්‍රියාමාර්ග සම්බන්ධයෙන්ද වැඩි අවධානයක් යොමු කරනු ඇති.",
       "URL": "https://www.hirunews.lk/108127/සංක්‍රමණ-වැළැක්වීමට-යුරෝපා-රටවල්-හදිසි-රැස්වීමක",
       "Category": "International News",
       "Parent URL": "https://www.hirunews.lk/international-news.php?pageID=740"
}