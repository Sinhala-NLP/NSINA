{
       "Source": "hirunews",
       "Timestamp": "Friday, 17 June 2022 - 19:11",
       "Headline": "සෞදියේ ඔළුව අතගා ටොක්ක අනින washington DC බලධාරීන්",
       "News Content": "අභිරහස් ලෙස ඝාතනයට ලක්වූ සෞදි මාධ්‍යවේදී ජමාල් කෂොගිට ගෞරව පිණිස අමෙරිකාවේ වොෂින්ටන් නුවර සෞදි තානාපති කාර්යාලය පිහිටා ඇති වීථිය ‘‘ජමාල් කෂොගි වේ“ ලෙස නම් කර තිබෙනවා.\nසෞදි අරාබියේ අල් ඇරබියා ප්‍රවෘත්ති සේවයේ මාධ්‍යවේදියෙකු ලෙස කටයුතු කළ කෂොගි 2013 වසරේ දී තුර්කියේ ස්ථාන්බුල් නුවර සෞදි කොන්සල් ජෙනරාල් කාර්යාලය තුළ දී ඝාතනයට ලක්වූ බවටයි සැලකෙන්නේ.\nජමාල් කෂොගි ආන්දෝලනාත්මක ප්‍රවෘත්ති වාර්තා කළ පුද්ගලයෙක් වන අතර, ඔහුගේ ඝාතනයේ චෝදනා ඍජුවම එල්ල වූයේ සෞදි අරාබියේ ඔටුන්න හිමි මොහොමඩ් බින් සල්මාන් කුමරුටයි.\nවොෂින්ටන් බලධාරීන් \"කෂොගී වේ\" මාවත විවෘත කරමින් කියා සිටියේ විරුද්ධවාදීන්ගේ මතකය \"සැඟවිය නොහැකි\" බව සහතික කිරීම සඳහා මෙම මග ජමාල් කෂෝගි වේ ලෙස නම වෙනස් කළ බවයි.\nමෙම නාමකරණය සිදුවන්නේ සෞදියේ ඔටුන්න හිමි මොහොමඩ් බින් සල්මාන් කුමරු ලබන මාසයේදී එක්සත් ජනපද ජනාධිපති ජෝ බයිඩන් සමඟ සිය පළමු සාකච්ඡා ආරම්භ කරන වටපිටාවක් යටතේ යි.\nමානව හිමිකම් ක්‍රියාකාරීන්, එක්සත් ජනපද කොංග්‍රස සාමාජිකයින් සහ ප්‍රාදේශීය මන්ත්‍රීවරුන් ද වීදි පුවරුව විවෘත කිරීමේ අවස්ථාවට එක්වීම සඳහා නිව් හැම්ප්ෂයර් මාවතේ සෞදි තානාපති කාර්යාලයෙන් පිටත රැස්ව සිටියා.\nඑම අවස්ථාව සඳහා එක්වූ අරාබි ලෝකය සඳහා ප්‍රජාතන්ත්‍රවාදයේ විධායක අධ්‍යක්ෂ සාරා ලී විට්සන් පැවසුවේ \"අද සිට සෑම දිනකම, සෑම පැයක්ම, සෑම මිනිත්තුවක්ම, මෙය ජමාල් කෂෝගි මාර්ගය බව අපි එම දොරවල් පිටුපස සැඟවී සිටින මිනිසුන්ට මතක් කිරීමට අදහස් කරමු,\" යනුවෙන්.\nජමාල් ඛෂෝගි වේ යනු වොෂින්ටන් ඩීසී හි තානාපති කාර්යාලයක් ඉදිරිපිට විසම්මුතියක් ලෙස නම් කළ පළමු වීථීය නොවේ.\nමීට පෙර 2015 දී රුසියාවේ ක්‍රෙම්ලිනයට පිටතින් වෙඩි තැබූ බොරිස් නෙම්ට්සොව්ගේ නමින් 2018 දී වොෂින්ටන් ඩීසී නගර බලධාරීන් රුසියානු තානාපති කාර්යාල සංකීර්ණය පිහිටි වීථිය මෙලෙසින්ම නාමකරණයට ලක් කලා. .",
       "URL": "https://www.hirunews.lk/307419/සෞදියේ-ඔළුව-අතගා-ටොක්ක-අනින-washington-dc-බලධාරීන්",
       "Category": "International News",
       "Parent URL": "https://www.hirunews.lk/international-news.php?pageID=44"
}