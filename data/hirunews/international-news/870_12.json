{
       "Source": "hirunews",
       "Timestamp": "Friday, 18 January 2013 - 19:03",
       "Headline": "ඉන්දියාවෙන් පාකිස්ථානයට පිළිතුරු.",
       "News Content": "කාශ්මීරය මුල් කරගෙන දෙරට අතර ඇති වී තිබෙන උණුසුම්කාරී තත්ත්වය පාලනය කිරීම සඳහා පාකිස්ථානය සමඟ හදිසි සාකච්ඡා අවශ්‍ය නොවන බව ඉන්දීය විදේශ අමාත්‍ය සල්මාන් කුර්ෂිඞ් පවසනවා. ඔහු මේ බව කියා සිටියේ සංවාදයක් සඳහා පාකිස්තාන විදේශ ඇමතිනී හිනා රබානි කළ ඉල්ලීමකට පිළිතුරු ලෙසයි. කෙසේ නමුත් දෙරටේ හමුදා ප්‍රධානීන්ගේ හමුවකදී එකඟත්වය පළ වූයේ ගැටුම් අවම කිරීම සඳහා පියවර ගැනීමටයි. කාශ්මීර දේශසීමාවේ පසුගිය කාලය තුළ ඇති වූ ගැටුම්වලින් දෙපාර්ශවයේ සෙබලූන් කිහිප දෙනෙකු ජීවිතක්ෂයට පත්වුණා. ඉන්දීය විදේශ අමාත්‍ය සල්මාන් කුර්ෂිඞ් සඳහන් කළේ දෙරට අතර සාකච්ඡා සිදුවිය යුත්තේ පියවරෙන් පියවර බවයි.",
       "URL": "https://www.hirunews.lk/51679/ඉන්දියාවෙන්-පාකිස්ථානයට-පිළිතුරු",
       "Category": "International News",
       "Parent URL": "https://www.hirunews.lk/international-news.php?pageID=870"
}