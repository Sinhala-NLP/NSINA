{
       "Source": "hirunews",
       "Timestamp": "Friday, 08 September 2023 - 17:02",
       "Headline": "හොංකොං සහ දකුණු දිග චීනයට ගංවතුර තත්ත්වයක්",
       "News Content": "හොංකොං සහ දකුණු දිග චීනයට ඇද හැළුණු අධික වර්ෂාව හේතුවෙන් ගං වතුර තත්ත්වයක් හට ගෙන තිබෙනවා.\nවිදෙස් වාර්තා සඳහන් කළේ වසර 140 කින් පසු එම ප්‍රදේශවලින් වාර්තා වන මෙම අධික වර්ෂාපතනය හේතුවෙන් ප්‍රධාන නගරවල වීදි සහ උමං මාර්ග ද ජලයෙන් යටව ඇති බවයි.\nසියලු පාසල් සහ සේවා ස්ථාන ද වසා දමා තිබෙනවා. ඇතැම් ස්ථානවල ජලය මීටර් කිහිපයක් උසට පැවතීම හේතුවෙන් මිනිසුන් මෝටර් රථ සහ උස් ගොඩනැඟිලි මත නැඟ ජීවිත බේරා ගන්නා ආකාරය ද සමාජ මාධ්‍ය ඔස්සේ සංසරණය වන වීඩියෝ පටවල දක්නට ලැබෙනවා.",
       "URL": "https://www.hirunews.lk/347605/හොංකොං-සහ-දකුණු-දිග-චීනයට-ගංවතුර-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=7"
}