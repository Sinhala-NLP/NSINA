{
       "Source": "hirunews",
       "Timestamp": "Friday, 25 December 2015 - 18:00",
       "Headline": "අලුත් අවුරුදු උදාවට සැලසුම් කල ත්‍රස්ත ප්‍රහාරයක් ව්‍යර්ත කෙරේ",
       "News Content": "නව අවුරුදු උදාවත් සමඟ ඉන්දුනීසියාවේ - ජාකර්තා අගනුවර ත්‍රස්ත ප්‍රහාරයක් සැලසුම් කළ පුද්ගලයන් දෙදෙනෙකු එරට පොලිසිය මගින් අත්අඩංගුවට ගෙන තිබෙනවා.\nඉන් එක් අයෙකු චීනයේ - උයිගූර් සුළු ජනකොටසට අයත් පුද්ගලයෙකු බවයි වාර්තා වන්නේ.\nඅංක තහඩුවක් නොමැති මෝටර් රථයකින් ගමන් කරමින් සිටියදී අත්අඩංගුවට ගත් ඉන්දුනීසියානුවෙකු අනෙක් සැකකරුයි.\nඔහුගේ මෝටර් රථයේ තිබී බෝම්බ නිෂ්පාදනය පිළිබඳ තොරතුරු රැසක් හමුවු බව ඉන්දුනීසියානු පොලිසිය සඳහන් කළා.\nප්‍රහාරය දියත් කිරීමට සැලසුම් කර තිබූ ස්ථානයක්ද එම තොරතුරුවලට ඇතුළත්.\nකෙසේ නමුත්, මෙම සැකකරුවන්ට සම්බන්ධ තවත් ත්‍රස්ත කල්ලි ජාකර්තා නුවර ක්‍රියාත්මක වන්නේද යන්න පිළිබඳව එරට ආරක්ෂක අංශ පරීක්ෂණ ආරම්භ කර තිබෙනවා.\nලොව වැඩිම මුස්ලිම් ජනගහනයක් වෙසෙන ඉන්දුනීසියාවේ ඉස්ලාමීය අන්තවාදී කණ්ඩායම් 2000 වසරේ සිට එහි බෝම්බ ප්‍රහාර රැසක් දියත් කර ඇති අතර, 2002 වසරේ බාලි දිවයිනට එල්ල කළ ප්‍රහාරයෙන් පුද්ගලයන් දෙසිය දෙදෙනෙකු ජීවිතක්ෂයට පත්වුණා.",
       "URL": "https://www.hirunews.lk/122787/අලුත්-අවුරුදු-උදාවට-සැලසුම්-කල-ත්‍රස්ත-ප්‍රහාරයක්-ව්‍යර්ත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=677"
}