{
       "Source": "hirunews",
       "Timestamp": "Tuesday, 12 November 2013 - 8:31",
       "Headline": "හකානි ත්‍රස්ත කල්ලියේ නායකයෙකු ඝාතනය කෙරේ.",
       "News Content": "පාකිස්තානයේ හකානි ත්‍රස්තවාදී කල්ලියේ ජ්‍යෙෂ්ඨ නායකයෙකු වන නසුරුඞීන් හකානි වෙඩි තබා ඝාතනය කර තිබෙනවා. ඊයේ (11) පාකිස්තානයේ ඉස්ලාමාබාද් නුවර දී මෙම ඝාතනය සිදුකර ඇති බවයි විදෙස් වාර්තා සදහන් කළේ. ඝාතනයට ලක්වූ පුද්ගලයාගේ පියා වන ජලාලූදීන් හකානි විසින් මෙම ත්‍රස්තවාදී කල්ලිය ආරම්භ කර ඇති බවයි එරට ආරක්ෂක අංශ පවසන්නේ. ජීවිතක්ෂයට පත් නසුරුඞීන් හකානි ඇමරිකානු ආරක්ෂක දෙපාර්තමේන්තුවේ ඇති ත්‍රස්තවාදී ලැයිස්තුවේ ඉදිරියෙන්ම පසුවන නායකයෙකු ලෙසයි සැලකෙන්නේ.",
       "URL": "https://www.hirunews.lk/71204/හකානි-ත්‍රස්ත-කල්ලියේ-නායකයෙකු-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=787"
}