{
       "Source": "hirunews",
       "Timestamp": "Friday, 31 December 2021 - 11:33",
       "Headline": "තමිල්නාඩුවේ මහවැසි සමඟ ගංවතුර",
       "News Content": "සුළං කුණාටු කාලගුණ තත්ත්වය මැද දැඩි වර්ෂාපතනයක් ඇද හැලීමත් සමඟ ඉන්දියාවේ තමිල්නාඩු ප්‍රාන්තයේ වෙරළාසන්න ප්‍රදේශවල ජල ගැලීම් වාර්තා වනවා.\nපැය 24 ක් තුල මිලිමීටර් 200 ඉක්ම වූ වර්ෂාපතනයක් ලැබීමත් සමඟ චෙන්නායි නුවර ඇතුළු ප්‍රදේශ ගණනාවක් ජලයෙන් යටවී ඇති බවයි ඉන්දීය මාධ්‍ය සඳහන් කළේ.\nමේ නිසා දිස්ත්‍රික්ක 4 ක පාසල්, විද්‍යායතන මෙන්ම අත්‍යාවශ්‍ය නොවන රජයේ කාර්යාල අද දිනයේ වසා දමා තිබෙනවා.\nප්‍රාන්ත බලධාරින් සඳහන් කළේ, ජල ගැලීම් හේතුවෙන් ජිවිත හානි 3ක් ද වාර්තා වන බවයි.\nචෙන්නායි නගරයෙන් ජලය ඉවත් කිරීමට දැවැන්ත වතුර පොම්ප 145ක් අඛණ්ඩ ව ක්‍රියාත්මක වන බව චෙන්නායි නාගරික කොමසාරිස්වරයා සඳහන් කළා.",
       "URL": "https://www.hirunews.lk/292640/තමිල්නාඩුවේ-මහවැසි-සමඟ-ගංවතුර",
       "Category": "International News",
       "Parent URL": "https://www.hirunews.lk/international-news.php?pageID=70"
}