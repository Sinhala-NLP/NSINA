{
       "Source": "hirunews",
       "Timestamp": "Sunday, 15 December 2019 - 11:07",
       "Headline": "නවසීලන්ත ගිනිකඳු පිපිරීමේ ජීවිත හානි 16 දක්වා ඉහළට",
       "News Content": "නවසීලන්ත ධවල දිවයිනේ ගිනි කඳු පිපිරීමෙන් මියගිය සංඛ්‍යාව 16 දක්වා ඉහළ ගොස් ඇති බව එරට මාධ්‍ය සඳහන් කළා.\nඒ, ගිනි කඳු පිපිරුමෙන් තුවාල ලබා ඕස්ටේ්‍රලියාවේ ප්‍රතිකාර ලබමින් සිටි පුද්ගලයෙකු මියයාමත් සමඟයි.\nබරපතල පිළිස්සුම් තුවාල ලැබූ තවත් 20 දෙනෙකු පමණ තවදුරටත් දැඩි සත්කාර ඒකකවල ප්‍රතිකාර ලබමින් සිටිනවා.\nමේ අතර ගිනි කඳු පිපිරුමෙන් අතුරුදන්වූ දෙදෙනෙකු සොයා ධවල දිවයින අවට මුහුදේ අදත් සෝදිසි මෙහෙයුම් සිදු කෙරුණු අතර, ඔවුන් පිළිබඳ කිසිදු හෝඩුවාවක් හමුවී නැහැ.\nනවසීලන්ත ආදිවාසීන් වකාරි ලෙස හඳුන්වන මෙම ගිනි කන්ද පිපිරීමට ලක්වූයේ පසුගිය දෙසැම්බර් 9 වනදායි.",
       "URL": "https://www.hirunews.lk/230277/නවසීලන්ත-ගිනිකඳු-පිපිරීමේ-ජීවිත-හානි-16-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=215"
}