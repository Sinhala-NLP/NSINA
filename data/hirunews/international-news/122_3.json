{
       "Source": "hirunews",
       "Timestamp": "Sunday, 18 April 2021 - 14:32",
       "Headline": "බොලිවුඩ් නළු අර්ජුන් රාම්පාල්ටත් කොරෝනා",
       "News Content": "සුප්‍රකට බොලිවුඩ් නළු අර්ජුන් රාම්පාල්ට කොරෝනා ආසාදනය වී තිබෙනවා.\nඔහු සිය ඉන්ස්ටග්‍රෑම් ගිණුමේ සඳහන් කළේ රෝග ලක්ෂණ නොපෙන්වන නමුදු, නිවසේ වෛද්‍ය ප්‍රතිකාර ලබමින් නිරෝධායනයට ලක්වන බවයි.\nඑමෙන්ම ගතවූ දින 10 තුළ තමා ඇසුරු කළ පුද්ගලයන්ටද කොරෝනා පරීක්ෂාවන්ට යොමුවන ලෙස ඔහු උපදෙස් දෙනවා.\nෆිල්ම් ෆෙයාර් සම්මාන දිනූ අර්ජුන් රාම්පාල් වඩාත් ප්‍රසිද්ධියට පත්වූයේ ෂාරුක් ඛාන් සහ ප්‍රියංකා චොප්රා සමඟ රඟපෑ ඩොන් චිත්‍රපටයෙන්.\nඊට අමතරව ඕම් ශාන්ති ඕම්, ඩිල් - කා රිස්තා ඇතුලු සිනමා නිර්මාණ රැසකට ඔහු දායක වී තිබෙනවා.\nමීට පෙර ආලියා බාත්, රන්බීර් කපූර්, කත්‍රිනා කයිෆ්, රිකී විශාල්, කාර්තික් ආර්යන් ඇතුලු බොලිවුඩ් නළු නිළියන් රැසකට ඉන්දියාවේ දැන් පවතින දෙවන කොරෝනා රැල්ලේදී වෛරසය ආසාදනය වුණා.\nඉන්දියාවේ කොරෝනා ව්‍යාප්තිය වැඩි වශයෙන් සිදුවන්නේ මුම්බායි ඇතුළත් ඉන්දියාවේ මහරාෂ්ට්‍ර ප්‍රාන්තයෙන්.",
       "URL": "https://www.hirunews.lk/268786/බොලිවුඩ්-නළු-අර්ජුන්-රාම්පාල්ටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=122"
}