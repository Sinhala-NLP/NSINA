{
       "Source": "hirunews",
       "Timestamp": "Sunday, 12 January 2020 - 8:10",
       "Headline": "චීනයත්, පෘථිවියෙන් එහා ජීවය සොයයි",
       "News Content": "පෘථිවියට ඔබ්බෙන් වූ විශ්වයේ ජීවීන් පිළිබඳ තොරතුරු සෙවීමට චීනය ලොව විශාලතම රේඩියෝ දුරේක්ෂයේ මෙහෙයුම් කටයුතු ඊයේ ආරම්භ කළා.\nමීටර 500 ක විශ්කම්භයක් සහිත මෙම දැවැන්ත දුරේක්ෂය නිරිතදිග චීනයේ ගුයිෂු ප්‍රාන්තයේ කඳුකරයක සවිකොට ඇති අතර, එය නම් කර ඇත්තේ ගුවනේ ඇස ලෙසයි.\n2016 වසරේ ඉදිකිරීම් නිමා කෙරුණු මෙම දුරේක්ෂය පසුගිය කාලය තුළ අත්හදා බැලීමේ මෙහෙයුම් සිදුකළ අතර, එහි නිල මෙහෙයුම් ආරම්භ කිරීම සඳහා අනුමැතිය ලැබීමෙන් අනතුරුවයි මෙලෙස ඊයේ ක්‍රියාත්මක කෙරුණේ.\nෆාස්ට් යන කෙටි නාමයෙන්ද හැඳින්වෙන මෙම දුරේක්ෂය දැනට පවතින විශාලතම දුරේක්ෂය මෙන් කිහිපගුණයක සංවේදීතාවකින් යුක්තයි.\nඉදිරි වසර තුනත් පහත් ඇතුළත අභ්‍යවකාශයේ රහස් රැසක් මෙමඟින් හෙළිකරගැනීමට හැකිවනු ඇතැයි චීීනය විශ්වාස කරනවා.\nඇමරිකාව සහ රුසියාව හැරුණුකොට 2030 වසර වනවිට ලොව අභ්‍යවකාශ බලවතෙකු වීම චීනයේ අපේක්ෂාවයි.",
       "URL": "https://www.hirunews.lk/232107/චීනයත්-පෘථිවියෙන්-එහා-ජීවය-සොයයි",
       "Category": "International News",
       "Parent URL": "https://www.hirunews.lk/international-news.php?pageID=207"
}