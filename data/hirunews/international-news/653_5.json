{
       "Source": "hirunews",
       "Timestamp": "Thursday, 24 March 2016 - 15:19",
       "Headline": "නවසීලන්තයේ වැඩි කැමැත්ත පැරණි ධජයට",
       "News Content": "නවසීලන්තයේ නව ජාතික ධජය තෝරා ගැනීම සඳහා පැවැති ජනමත විචාරණයෙන් එරට දැනට පවතින ජාතික ධජය තවදුරටත් තබාගත යුතු බවට ජනතාවගේ බහුතර කැමැත්ත හිමි වී තිබෙනවා.\nදැනට පවතින ජාතික ධජය සඳහා 56.6% ක් කැමැත්ත පළ කර ඇති අතර, නිර්මාණය කරන ලද නව ධජයට හිමිව ඇත්තේ 43.2% ක කැමැත්තක්.\nඉදිරිපත් කළ නව ජාතික ධජය නිල් සහ කළු පසුබිමක රිදී පැහැති ෆර්න් නැතිනම් මීමන අත්තකින් සමන්විත වුණා. කෙසේ වෙතත්, බ්‍රිතාන්‍ය ජාතික ධජය සහ නිල් පසුබිමක රතු පැහැති තරු සහිත දැනට පවතින ජාතික ධජය තවදුරටත් නවසීලන්තයේ ජාතික ධජය ලෙස භාවිත කළ යුතු බවටයි මේ වනවිට වාර්තා වන්නේ.",
       "URL": "https://www.hirunews.lk/129263/නවසීලන්තයේ-වැඩි-කැමැත්ත-පැරණි-ධජයට",
       "Category": "International News",
       "Parent URL": "https://www.hirunews.lk/international-news.php?pageID=653"
}