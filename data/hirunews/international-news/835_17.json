{
       "Source": "hirunews",
       "Timestamp": "Thursday, 30 May 2013 - 19:30",
       "Headline": "කාබුල් ප්‍රහාරයක සැලසුම හෙළිවෙයි.",
       "News Content": "ඇෆ්ගනිස්ථානයේ - කාබුල් අගනුවරට ප්‍රහාරයක් එල්ල කිරීමේ තැතක් එරට ආරක්ෂක අංශ විසින් ව්‍යර්ථ කර තිබෙනවා. කාබුල් අගනුවර පිහිටි ත්‍රස්තවාදීන් සැඟවුණු ස්ථානයක මෙහෙයුම් සිදුකරන අතරතුරයි මෙම තොරතුරු එරට ආරක්ෂක අංශ විසින් අනාවරණය කරගෙන ඇත්තේ. පාකිස්තානය මූලික කරගෙන ක්‍රියාත්මක හකානි නැමැති ත්‍රස්ත සංවිධානය විසින් මෙම ප්‍රහාරයට සම්බන්ධ බවට තොරතුරු අනාවරණය වී ඇති අතර, ආරක්ෂක අංශ සිදුකළ මෙහෙයුමෙන් එම සංවිධානයේ පුද්ගලයෙකු මියගොස් තිබෙනවා. තවත් 06 දෙනෙකු අත්අඩංගුවට ගෙන ඇති බව සඳහන්. හකානි ත්‍රස්ත සංවිධානය අල්කයිඩා සහ තලේබාන් සටන්කාමීන් සමග සම්බන්ධතා පවත්වන තවත් සංවිධානයක්. පාකිස්තානයේ රහස් ඔත්තු සේවා සමග එක්ව මොවුන් මෙම ප්‍රහාරය එල්ල කිරීමට සූදානම්ව සිටි බවට ඇෆ්ගනිස්ථානය චෝදනා කරනවා. කෙසේ වෙතත්, පාකිස්තානය ප්‍රකාශ කරන්නේ තම රට කිසිදු ත්‍රස්ත කල්ලියක් සමග සම්බන්ධතා නොපවත්වන බවයි.",
       "URL": "https://www.hirunews.lk/59992/කාබුල්-ප්‍රහාරයක-සැලසුම-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=835"
}