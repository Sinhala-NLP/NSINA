{
       "Source": "hirunews",
       "Timestamp": "Sunday, 29 May 2022 - 10:01",
       "Headline": "ජාත්‍යන්තර ගෙවීම් සඳහා ඩිජිටල් මුදල් භාවිතය ගැන රුසියාවේ අවධානය",
       "News Content": "යුක්රේන යුද්ධය නිසා ඇමරිකාව ප්‍රමුඛ බටහිර කඳවුරේ සම්බාධකවලට මුහුණදෙන රුසියාව සිය ජාත්‍යන්තර ගෙවීම් සඳහා ක්‍රිප්ටොකරන්සි හෙවත් ඩිජිටල් මුදල් භාවිත කිරීම පිළිබඳ අවධානය යොමුකර තිබෙනවා.\nරුසියානු මුදල් අමාත්‍යාංශයේ ප්‍රධානී ඉවාන් චෙබෙස්කොව් ප්‍රකාශ කළේ ඒ සම්බන්ධයෙන් පුළුල් සංවාදයක නිරතවන බවයි.\nකෙසේ නමුත් රුසියානු මහ බැංකුව ඩිජිටල් මුදල් භාවිතය අනුමත නොකිරීම හේතුවෙන් මුදල් අමාත්‍යාංශයට ඒ පිළිබඳ අවසන් තීරණයකට එළඹීමට නොහැකිවී ඇති බව සඳහන්.\nමේ හේතුවෙන් ඊට අදාළ නීති සංශෝධනය කිරීම පිළිබඳ අවධානය යොමුව ඇති බවයි රුසියානු මුදල් අමාත්‍යාංශය ප්‍රකාශ කළේ.\nසම්බාධක නිසා ඩොලර් ඉවත් කරගැනීම සීමා කිරීම හේතුවෙන් ඉන්දියානු තෙල් සමාගම්වලට රුසියාවේ සිය ආයෝජනවලින් හිමිවිය යුතු රූබල් බිලියන අටක්, එනම් ඉන්දීය රුපියල් කෝටි දහසක් පමණ එහි සිරවී ඇති බව ඉන්දීය මාධ්‍ය වාර්තා කළා.",
       "URL": "https://www.hirunews.lk/305580/ජාත්‍යන්තර-ගෙවීම්-සඳහා-ඩිජිටල්-මුදල්-භාවිතය-ගැන-රුසියාවේ-අවධානය",
       "Category": "International News",
       "Parent URL": "https://www.hirunews.lk/international-news.php?pageID=47"
}