{
       "Source": "hirunews",
       "Timestamp": "Tuesday, 27 March 2018 - 18:00",
       "Headline": "ඩ්‍රෝන යානයක් නිසා ගුවන් නියමුවෙක් බියවෙයි",
       "News Content": "විනෝදයට භාවිත කළ ඩ්‍රෝන් යානයක් අඩි 17 ක් තරම් දුරකට ලංවීම හේතුවෙන් ගුවන් යානයක නියමුවා කලබලයට පත්වීමේ සිදුවීමක් විදෙස් මාධ්‍ය වාර්තා කරනවා.\nජපානයේ ටෝකියෝ නුවර සිට නවසීලන්තයේ ඔක්ලන්ඩ් බලා පැමිණි යානය ගොඩබැස්වීමට සුදානම් වෙමින් සිටි අවස්ථාවේ යි ඩෝන යානය ගුවන්යානය අසලට පැමිණ ඇත්තේ.\nඑය යානයට වඩාත් ළංවීම හේතුවෙන් එංජිම තුලට ඇදගනු ඇති බවට නියමුවා බියට පත්ව තිබෙනවා.\nකෙසේවෙතත් එමගින් යානයේ ගොඩබැස්වීමට කිසිදු බාධාවක් සිදුවී නැහැ.\nගොඩබැස්වීමෙන් පසු ගුවන්යානයේ විශේෂ පරීක්ෂණයක් සිදුකර තිබෙනවා.\nඩ්‍රෝන යානය ගුවන්යානයේ එංජිමට ඇතුලුවී නැති බවටයි එහිදී තහවුරු වී ඇත්තේ.\nඑමෙන්ම මෙම ඩ්‍රෝන යානය හසුරුවනු ලැබුවේ කවුරුන් ද යන්න පිළිබඳව ද මෙතෙක් හෙළිවී නැහැ.",
       "URL": "https://www.hirunews.lk/187020/ඩ්‍රෝන-යානයක්-නිසා-ගුවන්-නියමුවෙක්-බියවෙයි",
       "Category": "International News",
       "Parent URL": "https://www.hirunews.lk/international-news.php?pageID=382"
}