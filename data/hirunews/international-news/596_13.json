{
       "Source": "hirunews",
       "Timestamp": "Saturday, 20 August 2016 - 14:30",
       "Headline": "ඕස්ට්‍රේලියානු අග්‍රාමාත්‍යවරයාගේ පරෝපකාරය සේයාරුවට",
       "News Content": "ඕස්ට්‍රේලියානු අග්‍රාමාත්‍ය මැල්කම් ටර්න්බුල් විසින් යාචකයෙකුට ආධාර කරන අවස්ථාවක් දැක්වෙන ඡායාරූපයක් මේ දිනවල ලොව පුරා සමාජ වෙබ් අඩවි ජාලවල කතාබහට ලක්ව තිබෙනවා.\nඑහි දැක්වෙන්නේ මෙල්බර්න් නගරයේ වීථියක හිඳගෙන සිටින යාචකයෙකුට  ඕස්ට්‍රේලියානු අග්‍රාමාත්‍යවරයා  ඕස්ට්‍රේලියානු ඩොලර් 5 ක පුන්‍යාධාරයක් ලබාදෙන ආකාරයයි.\nඒ පසුගිය බ්‍රහස්පතින්දා පැවති ආර්ථික සමුළුවක ප්‍රධාන දේශනය පැවැත්වීමට අග්‍රාමාත්‍යවරයා යමින් සිටි අතරතුරයි.\nකෙසේ වෙතත්, එම ඡායාරූපය පළවීමත් සමඟ ඕස්ට්‍රේලියානු අග්‍රාමාත්‍යවරයාට එරට ජනතාවගේ ප්‍රසාදය හිමිව තිබෙනවා.\nකෙසේ නමුත් ඇතැමුන්ගේ අදහස වී ඇත්තේ එමගින් මත්ද්‍රව්‍යවලට ඇබ්බැහිවූ යාචකයන්ගේ එම පුරුද්දට රුකුලක් ලැබෙන බවයි.",
       "URL": "https://www.hirunews.lk/141065/ඕස්ට්‍රේලියානු-අග්‍රාමාත්‍යවරයාගේ-පරෝපකාරය-සේයාරුවට",
       "Category": "International News",
       "Parent URL": "https://www.hirunews.lk/international-news.php?pageID=596"
}