{
       "Source": "hirunews",
       "Timestamp": "Wednesday, 29 June 2016 - 15:21",
       "Headline": "ස්මාර්ට් දුරකථන භාවිත කරන්නන්ට අනතුරු ඇගවීමක්",
       "News Content": "ස්මාර්ට් ජංගම දුරකථන අන්ධකාරයේදී භාවිත කිරීම හේතුවෙන් අක්ෂි ආබාධ ඇතිවිය හැකි බවට වෛද්‍ය කණ්ඩායමක් අනතුරු අගවා තිබෙනවා.\nකාන්තාවන් දෙදෙනෙකුට මෙම ආබාධ දැනටමත් මතුවී ඇති බවයි මෙම වෛද්‍යවරුන් පෙන්වාදී ඇත්තේ.\nමාස ගණනාවක සිට මෙම කාන්තාවන්ගේ පෙනීමේ දුර්වලතා මතුවෙමින් තිබී ඇතැයි අනාවරණ වී තිබෙනවා.\nඅඳූරේදී ඔවුන් සිය ස්මාර්ට් ජංගම දුරකථන භාවිත කිරීම එම තත්වයට හේතුව බවටයි ලන්ඩනයේ අක්ෂි වෛද්‍ය විශේෂඥයන් පිරිසක් හෙළිකර ඇත්තේ.\nවැඩිදුරටත් කල පරීක්ෂණවලදී 22 හැවිරිදි සහ 40 හැවිරිදි මෙම කාන්තාවන් දෙදෙනා එකම ආකාරයෙන් අන්ධකාරයේදී සිය ජංගම දුරකථන භාවිත කරමින් සිට ඇති බවට තහවුරු වී තිබෙනවා.\nඅධික නිදිමත පවතින රාත්‍රී කාලයේදී සහ උදෑසන පිබිදුනු වහාම අන්ධකාරය පවතින අවස්ථාවලදී ස්මාර්ට් ජංගම දුරකථන භාවිතය අක්ෂි ආබාධ ඇතිවිය හැකි බවටයි මෙම පරීක්ෂණය සිදුකල වෛද්‍යවරුන් හෙළිකර ඇත්තේ.\nඑමෙන්ම එක් ඇසක් වසාගෙන එක් ඇසකින් පමණක් දුරකථනය නිරීක්ෂණය ද මෙම තත්වයට පදනම්වී ඇති බව ඔවුන් පෙන්වාදී තිබෙනවා.\nඅවස්ථා කිහිපයකදී මෙලෙස සිදු කිරීමෙන් දුරකථනය නිරීක්ෂණය කරන ඇසෙහි ආබාධ තත්වයන් මතුවිය හැකි බවටයි වෛද්‍යවරුන් අනතුරු අගවා ඇත්තේ.",
       "URL": "https://www.hirunews.lk/136771/ස්මාර්ට්-දුරකථන-භාවිත-කරන්නන්ට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=618"
}