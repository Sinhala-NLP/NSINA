{
       "Source": "hirunews",
       "Timestamp": "Monday, 02 September 2013 - 14:40",
       "Headline": "මොහොමඩ් මොර්සිට එරෙහිව නඩු විභාගයක්.",
       "News Content": "ඊජිප්තුවේ බලයෙන් පහකළ හිටපු ජනාධිපති මොහොමඩ් මොර්සිට එරෙහිව නඩු විභාගයක් පැවැත්වීමට සූදානම් වනවා. විදෙස් වාර්තා සඳහන් කළේ රටේ ප්‍රචණ්ඩ ක්‍රියා ඇති කිරීමට උසි ගැන්වීම මොහුට විරුද්ධව එල්ල වී ඇති චෝදනාව බවයි. මොහොමඩ් මොර්සි ඇතුළු මුස්ලිම් සහෝදරත්වය පක්ෂයේ 14 දෙනෙකුට මෙම චෝදනාව එල්ල වී ඇති බව ඊජිප්තු රජය ප්‍රකාශ කළා. ඊජිප්තුවේ ප්‍රථම ප්‍රජාතන්ත්‍රවාදී මැතිවරණයේ ජයග්‍රාහකයා වූ මොහොමඩ් මොර්සි එරට හමුදාව විසින් රදවා ගනු ලැබුයේ ආණ්ඩුව පෙරළා දැමීමෙන් අනතුරුවයි. මොර්සි නිදහස් කරන ලෙස උද්ඝෝෂණයේ නිරත වූ මුස්ලිම් සහෝදරත්වයේ සාමාජිකයන් සිය ගණනක් හමුදා වෙඩි පහරින් ජීවිතක්ෂයට පත්වුණා.",
       "URL": "https://www.hirunews.lk/66352/මොහොමඩ්-මොර්සිට-එරෙහිව-නඩු-විභාගයක්",
       "Category": "International News",
       "Parent URL": "https://www.hirunews.lk/international-news.php?pageID=807"
}