{
       "Source": "hirunews",
       "Timestamp": "Wednesday, 24 August 2016 - 15:38",
       "Headline": "ඉතාලියේ භූ කම්පනයෙන් මියගිය සංඛ්‍යාව 21 දක්වා ඉහළට",
       "News Content": "මධ්‍යම ඉතාලියේ අද සිදුවූ භූ කම්පනයෙන් මියගිය පුද්ගලයින්ගේ සංඛ්‍යාව 21 දක්වා ඉහළ ගොස් තිබෙනවා.\nතවත් විශාල පිරිසක් කඩාවැටුණු ගොඩනැගිලි අතර සිරවී සිටින බවයි විදෙස් වාර්තාවල දැක්වුණේ.\nරික්ටර් පරිමාණයේ 6 යි දශම 2 ක ප්‍රබලත්වයෙන් යුතු මෙම භූ කම්පනයෙන් වැඩිම හානි සිදුව ඇත්තේ ඇමස්ටි‍්‍රස් නගරයටයි.\nභූ කම්පනය නිසා සිදුවූ මරණ සංඛ්‍යාව තවත් ඉහළ යා හැකි බවයි ඉතාලි බලධාරීන් ප්‍රකාශ කළේ.\nමෙම භූ කම්පනය නිසා රෝම අගනුවර ඇතැම් ගොඩනැගිලි මිනිත්තු විස්සක පමණ කාලයක් සෙළවීමට ලක්වූ බව විදෙස් වාර්තා සඳහන් කළා.",
       "URL": "https://www.hirunews.lk/141385/ඉතාලියේ-භූ-කම්පනයෙන්-මියගිය-සංඛ්‍යාව-21-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=594"
}