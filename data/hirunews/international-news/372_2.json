{
       "Source": "hirunews",
       "Timestamp": "Sunday, 29 April 2018 - 11:09",
       "Headline": "ඉන්දීය නාවික හමුදා ගුවන් යානයක් රුසියාවේදී හදිසියේ ගොඩබස්සවයි",
       "News Content": "වැඩිදියුණු කිරීම සඳහා රුසියාවට යවනු ලැබූ ඉන්දීය නාවික හමුදාවට අයත් ගුවන් යානයක් මොස්කව් නුවර අසළදී ඊයේ හදිසියේ ගොඩබස්සවා තිබෙනවා.\nරුසියානු මාධ්‍ය ප්‍රකාශ කරන පරිදි අයි.එල්. 38 වර්ගයේ මෙම ගුවන් යානය පරීක්ෂා කිරීම සඳහා ගුවනට නංවා ඇත්තේ හත්දෙනෙකුගෙන් යුත් රුසියානු කාර්ය මණ්ඩලයක් යටතේයි.\nඑහෙත් යානයේ එන්ජිමේ ඇතිවූ දෝෂයක් හේතුවෙන් එය හදිසියේ ගොඩබස්සවා ඇති අතර, එහිදී යානයටද හානි සිදුව ඇති බව සඳහන්.\nකෙසේ නමුත් එහි සිටි රුසියානු කාර්ය මණ්ඩලයට ඉන් හානියක් සිදුවී නැහැ.\nඉන්දියාව සහ රුසියාව පසුගියදා දෙරට අතර ද්විපාර්ශවික ආරක්ෂක සහයෝගීතාව වර්ධනය කිරීමේ ගිවිසුමකට ද එළඹුණා.\nඉන්දියාව මේ වනවිට භාවිත කරන යුධෝපකරණ බොහොමයක් රුසියානු සම්භවයක් සහිත ඒවායි.",
       "URL": "https://www.hirunews.lk/189542/ඉන්දීය-නාවික-හමුදා-ගුවන්-යානයක්-රුසියාවේදී-හදිසියේ-ගොඩබස්සවයි",
       "Category": "International News",
       "Parent URL": "https://www.hirunews.lk/international-news.php?pageID=372"
}