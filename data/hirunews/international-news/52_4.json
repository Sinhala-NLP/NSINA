{
       "Source": "hirunews",
       "Timestamp": "Sunday, 24 April 2022 - 18:14",
       "Headline": "යුක්රේන යුද්ධය තුන්වන මසට එළඹෙයි",
       "News Content": "රුසියාවේ යුක්රේන ආක්‍රමණය තුන්වන මසටද එළඹෙනවා.\nවිශේෂ හමුදා මෙහෙයුමක් ලෙසින් රුසියානු හමුදා යුක්රේන ආක්‍රමණය ආරම්භ කළේ පසුගිය පෙබරවාරි 24 වනදායි.\nඑය දෙවන ලෝක යුද්ධයෙන් පසු යුරෝපයේ රාජ්‍යයක් වෙත එල්ලවූ දැවැන්තම ප්‍රහාරය ලෙසයි සැළකෙන්නේ.\nයුක්රේන යුද්ධයෙන් මේ වනවිට දහස් සංඛ්‍යාත පිරිසක් මියගොස් මිලියන සංඛ්‍යාත පිරිසකට උන්හිටිතැන් අහිමි කර ඇති අතර, නගර රැසක් පොළවට සමතලා වී තිබෙනවා.\nඑහෙත් යුද්ධයේ අවසානයක් මෙතෙක් දක්නට නොලැබෙන අතර, රුසියානු හමුදාවල අවධානය දැන් යොමුව ඇත්තේ දකුණු සහ නැගෙනහිර යුක්රේනයේ සිය බලය තහවුරු කරගැනීමටයි.",
       "URL": "https://www.hirunews.lk/302709/යුක්රේන-යුද්ධය-තුන්වන-මසට-එළඹෙයි",
       "Category": "International News",
       "Parent URL": "https://www.hirunews.lk/international-news.php?pageID=52"
}