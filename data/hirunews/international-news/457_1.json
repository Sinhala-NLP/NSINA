{
       "Source": "hirunews",
       "Timestamp": "Wednesday, 26 July 2017 - 12:17",
       "Headline": "අනතුරට පත් නැඟණිය ජිවිතක්ෂයට පත්වෙද්දී සමාජ ජාල මාධ්‍ය ඔස්සේ සජීවීව පෙන්වූ සහෝදරිය",
       "News Content": "රිය අනතුරකට පත්ව සිය සහෝදරිය ජිවිතක්ෂයට පත්ව සිටින අවස්ථාවක එය සමාජ මාධ්‍යජාල ඔස්සේ සජීවීව විකාශය කළ තරුණියක් කැලිෆෝනියා පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ Obdulia Sanchez නමැති 18 හැවිරිදි තරුණියක් බවයි විදෙස් මාධ්‍ය වාර්තා කරන්නේ.\nපසුගිය සිකුරාදා දින අදාල තරුණිය සහ අවුරුදු 14ක් වයසැති ඇයගේ සොහොයුරිය මෝටර් රථයකින් ගමන් කරමින් සිරින අවස්ථාවකදී කැලිෆෝනියාවේ ලොස් බැනෝස් ප්‍රදේශයේදී මෙම අනතුර සිදුව තිබෙනවා.\nජැක්ලින් නමැති 14 හැවිරිදි දැරිය එම අවස්ථාවේදී මෝටර් රථයෙන් පිටතට විසිවී ගොස් සිදුවූ අනතුරකින් ජිවිතක්ෂයට පත්ව ඇති බවයි විදෙස් මධ්‍ය වැඩිදුරටත් සදහන් කළේ.\nඑම අවස්ථවේදී 18 හැවිරිදි තරුණිය විසින් සිය ජංගම දුරකථනයෙන් තම එම අවස්ථාව සජීවීව සමජජාල මාධ්‍ය ඔස්සේ ප්‍රචාරය කරමින් පවසා ඇත්තේ \"මම මගේ සහෝදරිය මැරුවා එත් මට ඒ ගැන ගානක් නැති බවයි\".\nඅනතුර සිදුවන අවස්ථවේදී  18 හැවිරිදි තරුණිය විසින් මෝටර් රථය පදවාගෙන ගොස් ඇති අතර එම අවස්ථවේදී ඇය මත්ද්‍රව්‍ය භාවිත කර සිටි බවට තොරතුරු අනාවරණය වී තිබෙනවා.\nතම කුඩා දැරියගේ මරණය පිළිබදව දැනගත් ඇයගේ දෙමව්පියන් තම 18 හැවිරිදි වැඩිමහල් දියණිය විසින් මෙවැනි ක්‍රියාවක් සිදුකළ බවට දැනගෙන ඇත්තේ  පසුගිය සඳුදා දිනයේදීයි.\nඅත්අඩංගුවට පත් අදාල තරුණිය මිනී මැරීමේ චෝදනාව සහ මත්ද්‍රව්‍ය රැගෙන රිය පැදවීම යන චෝදනා යටතේ රක්ෂිත බන්ධනාගාර ගතකර ඇති බවයි වාර්තා වන්නේ.",
       "URL": "https://www.hirunews.lk/166811/අනතුරට-පත්-නැඟණිය-ජිවිතක්ෂයට-පත්වෙද්දී-සමාජ-ජාල-මාධ්‍ය-ඔස්සේ-සජීවීව-පෙන්වූ-සහෝදරිය",
       "Category": "International News",
       "Parent URL": "https://www.hirunews.lk/international-news.php?pageID=457"
}