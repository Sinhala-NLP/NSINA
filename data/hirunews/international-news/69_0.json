{
       "Source": "hirunews",
       "Timestamp": "Friday, 07 January 2022 - 11:17",
       "Headline": "කාම්බෝජ අගමැතිවරයාගේ මියන්මාර සංචාරයට එරට වැසියන්ගේ විරෝධය",
       "News Content": "පසුගිය වසරේ පෙබරවාරි 1 වනදා අවුන්සාන් සුකීගේ ප්‍රජාතන්ත්‍රවාදී ලෙස තේරී පත්වූ රජය පෙරළා දමා හමුදාව බලය පැහැරගැනීමෙන් පසු විදේශ රාජ්‍ය නායකයෙකු අද (07) දින ප්‍රථම වරට එරටට පැමිණියා.\nකාම්බෝජ අග්‍රාමාත්‍ය හුන්සෙන් එලෙස මියන්මාරයට පැමිණියේ ආසියාන් සංවිධානයේ වර්තමාන සභාපතිවරයා ද ලෙසින්.\nකෙසේ නමුත්, මියන්මාර අර්බුදය විසඳීම සඳහා ආසියාන් සංවිධානය විසින් ලබාදුන් පස්වැදෑරුම් වැඩපිළිවෙල මියන්මාර හමුදා පාලකයන් නිසි ලෙස ක්‍රියාත්මක නොකළ බවට ඉන්දුනීසියාව ඇතුලු ආසියාන් සංවිධානයේ රටවලින් එල්ලවන්නේ විරෝධයක්.\nඑමෙන්ම, කාම්බෝජ අග්‍රාමාත්‍ය හුන්සෙන් ගේ සංචාරයට එරෙහිව මියන්මාරය පුරා අද විරෝධතා පැවති අතර, ඩිපායින් නුවර පැවති එවැනි විරෝධතාවකදී කාම්බෝජ අගමැති හුන්සෙන්ගේ අනුරුවකට ගිනි තබා තිබෙනවා.",
       "URL": "https://www.hirunews.lk/293267/කාම්බෝජ-අගමැතිවරයාගේ-මියන්මාර-සංචාරයට-එරට-වැසියන්ගේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=69"
}