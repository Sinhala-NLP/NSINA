{
       "Source": "hirunews",
       "Timestamp": "Sunday, 02 October 2016 - 13:31",
       "Headline": "උතුරු කොරියාව අතැර දකුණට එන්න - දකුණු කොරියානු ජනපතිනියගෙන් ආරාධනයක්",
       "News Content": "උතුරු කොරියාවේ කොමියුනිස්ට් පාලනයෙන් මිදී නිදහස සොයා දකුණු කොරියාවට පැමිණෙන්නැයි එරට ජනාධිපතිනි පාක් ගුවෙන් හේ විවෘත ආරාධනාවක් කර තිබෙනවා.\nඒ, ඊයේට (01) යෙදී තිබුණු දකුණු කොරියානු යුද හමුදා දින සැමරුම් උත්සවය අමතමින්.\nදකුණු කොරියාව නිදහස, ප්‍රජාතන්ත්‍රවාදය, මානව හිමිකම් සහ සුබසාධනය යන විශ්ව අගයන් සුරකින රටක් බවයි දකුණු කොරියානු ජනාධිපතිනිය එහිදී උතුරු කොරියානුවන්ට පවසා ඇත්තේ.\nපසුගියදා උතුරු කොරියානු හමුදා සෙබලෙකු දැඩි ආරක්ෂිත දේශසීමාව හරහා දකුණු කොරියාවට පැමිණියා.\nපසුගිය කාලය තුළ එලෙස දකුණු කොරියාවට සංක්‍රමණය වූ උතුරු කොරියානුවන්ගේ සංඛ්‍යාව 30,000 කට අධිකයි.",
       "URL": "https://www.hirunews.lk/144292/උතුරු-කොරියාව-අතැර-දකුණට-එන්න-දකුණු-කොරියානු-ජනපතිනියගෙන්-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=578"
}