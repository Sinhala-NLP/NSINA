{
       "Source": "hirunews",
       "Timestamp": "Sunday, 22 February 2015 - 15:34",
       "Headline": "මාෂියා කුණාටුවෙන් නිවාස 1500 ක් විනාශයි",
       "News Content": "ඕස්ට්‍රේලියාවේ - කුවින්ස්ලන්ත ප්‍රාන්තයට බලපෑ සුළි කුණාටුව හේතුවෙන් නිවාස 1500 ක් පමණ සම්පූර්ණයෙන්ම විනාශ වී තිබෙනවා. පැයට කිලෝමීටර් 285 ක වේගයෙන් කුවින්ස්ලන්ත ප්‍රාන්තය හරහා හමා ගිය සුළි කුණාටුවෙන් දේපල හානි රැසක් ද සිදුව ඇති බවයි විදෙස් වාර්තා සඳහන් කළේ. මේ හේතුවෙන් ප්‍රදේශ රැසකට තවමත් විදුලිය විසන්ධි වී ඇති බවයි එම වාර්තා වැඩිදුරටත් කියා සිටියේ.",
       "URL": "https://www.hirunews.lk/104039/මාෂියා-සුළි-කුණාටුවෙන්-නිවාස-1500-ක්-විනාශයි",
       "Category": "International News",
       "Parent URL": "https://www.hirunews.lk/international-news.php?pageID=756"
}