{
       "Source": "hirunews",
       "Timestamp": "Sunday, 16 October 2016 - 14:08",
       "Headline": "නව තායි රජු කිරුළු පැළදීම වසරකින් කල් යයි",
       "News Content": "තායිලන්තයේ භූමිභෝල් රජුගේ අභාවයෙන් කිරුළට හිමිකම් කියන මහා වජිරලොන්කෝන් කුමරු කිරුළු දැරීම වසරකින් පමණ පමා වන බව බැංකොක් වාර්තා සදහන් කළා.\nසිය පියාගේ අභාවය වෙනුවෙන් තමාට වසරක් පමණ ශෝකය පළ කිරීමට අවශ්‍ය බවයි ඔහු පවසා ඇත්තේ.\nකෙසේ නමුත්, තායිලන්ත අග්‍රාමාත්‍ය ප්‍රයුත් චාන්  ඕචා තායි රූපවාහිනිය ඔස්සේ ඊයේ ප්‍රකාශ කළේ නව රජු කිරුළු පැළදීම නියත වශයෙන්ම සිදුවන බැවින් ඒ පිළිබද ජනතාව අවිශ්වාසයක් පළ නොකළ යුතු බවයි.\n88 හැවිරිදි භූමිභෝල් රජු පසුගියදා අභාවප්‍රාප්ත වූ අතර, ඔහුගේ පුත් 64 හැවිරිදි මහා වජිරලොන්කෝන් සිය දිවියෙන් වැඩි කලක් ගත කළේ ජර්මනිය ඇතුළු විදෙස් රටවලයි.\nතායි රජුගේ අභාවයට දහස් සංඛ්‍යාත ජනයා තවමත් ශෝකය පළ කරන අතර, බැංකොක් නුවර සුප්‍රකට රතු වීථියේ අදුරු පැහැ ගැන්වුණේ එලෙස සොව පළ කිරීමක් වශයෙන්.",
       "URL": "https://www.hirunews.lk/145357/නව-තායි-රජු-කිරුළු-පැළදීම-වසරකින්-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=571"
}