{
       "Source": "hirunews",
       "Timestamp": "Tuesday, 16 February 2016 - 14:21",
       "Headline": "ඉන්දියාවේ පාසල් ළමයින් භීතියට පත් කළ දිවියා රක්ෂිතයෙන් පළා යයි",
       "News Content": "ඉන්දියාවේ බැංගලෝර් නුවර පාසලකට කඩා වැදී පුද්ගලයන් 6 දෙනෙකු සපා කෑ 8 හැවිරිදි පිරිමි දිවියා එම සත්ත්වයා රදවා සිටි රක්ෂිත කුටියෙන් පළා ගොස් තිබෙනවා.\nපසුගිය පෙබරවාරි 8 වන දා මෙලෙස පාසලට කඩා වැදුණු දිවියා පසුව සිහිමුර්ජා කොට බැංගලෝරය අසළ වනෝද්‍යාන රක්ෂිතයක කුටියක් තුළ රදවනු ලැබුවා.\nඑහෙත් එම දිවියා පසුගිය ඉරිදා රදවා සිටි කුටියෙන් පළා ගොස් ඇත්තේ ආහාර ලබාදීම සඳහා සේවකයන් එහි දොර විවෘත කළ අවස්ථාවේදියි.\nකෙසේ නමුත්, තවදුරටත් දිවියා වන උද්‍යානයේ සිටින නිසා නගරවාසීන්ට අවදානමක් නොමැති බව ඉන්දීය වන සත්ත්ව බලධාරීන් ප්‍රකාශ කළා.",
       "URL": "https://www.hirunews.lk/126411/ඉන්දියාවේ-පාසල්-ළමයින්-භීතියට-පත්-කළ-දිවියා-රක්ෂිතයෙන්-පළා-යයි",
       "Category": "International News",
       "Parent URL": "https://www.hirunews.lk/international-news.php?pageID=664"
}