{
       "Source": "hirunews",
       "Timestamp": "Saturday, 14 July 2018 - 0:12",
       "Headline": "පකිස්ථානයේ මැතිවරණ ප්‍රචාරක රැළියකට මරාගෙන මැරෙන ප්‍රහාරයක් – අපේක්ෂකයෙකු ඇතුලු 128 ක් මරුට",
       "News Content": "පකිස්ථානයේ මැතිවරණ ප්‍රචාරක රැළියක් පැවැත්වෙමින් තිබු ස්ථානයකට එල්ලවූ මරාගෙන මැරෙන බෝම්බ ප්‍රහාරයකින් පුද්ගලයන් 128 දෙනෙකු මියගොස් තිබෙනවා.\nතවත් 150 කට වැඩි පිරිසක් තුවාල ලබා ඇති බවයි විදෙස් පුවත් සේවා කියාසිටියේ.\nමියගිය පිරිස අතර මැතිවරණ අපේක්ෂකයෙකු ද වන බවට අනාවරණ වී තිබෙනවා.\nමීට පෙර ද පකිස්ථානයේ මැතිවරණ රැළියකට එල්ලවූ බෝම්බ ප්‍රහාරයකින් පුද්ගලයන් 4 දෙනෙකු මියගියා.\nවිචාරකයන් පෙන්වා දෙන්නේ මෙවැනි තත්වයක් මත ලබන 25 වනදා පැවැත්වෙන මැතිවරණය ඉලක්ක කර ගනිමින් ප්‍රචණ්ඩකාරී සිදුවීම් ඉහළයාමේ අවදානමක් පවතින බවයි.",
       "URL": "https://www.hirunews.lk/195169/පකිස්ථානයේ-මැතිවරණ-ප්‍රචාරක-රැළියකට-මරාගෙන-මැරෙන-ප්‍රහාරයක්-අපේක්ෂකයෙකු-ඇතුලු-128-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=352"
}