{
       "Source": "hirunews",
       "Timestamp": "Sunday, 30 July 2017 - 8:20",
       "Headline": "නේසැට් සුළි සුළඟින් තායිවානයට විශාල හානි - චීනයත් සූදානමින්",
       "News Content": "වසරේ පළමු සුළි සුළඟ වන නේසැට් හමා ඒමෙන් තායිවානයේ  නැගෙනහිර සහ දකුණු දිග ප්‍රදේශවලට විශාල හානි සිදුව ඇති බව වාර්තාවනවා.\nඑම ප්‍රදේශවලට මිලිමීටර 900 ඉක්මවූ වර්ෂාවක් ඇතිවී තිබෙන අතර, දස දහසක් පමණ ජනතාව ආරක්ෂිත ස්ථාන වෙත ඉවත් කර ගැනුනා.\nආපදා මෙහෙයුම් සඳහා හමුදා සෙබළුන් 4500 ක් පමණ යොදවා තිබෙනවා.\nඇතැම් නිවාස දැනටමත් ජලයෙන් යටවී ඇති අතර, තායිවානයේ දේශීය සහ ජාත්‍යන්තර ගුවන් ගමන් 312 ක් අවලංගු කර තිබෙනවා.\nමේ අතර නේසැට් සුළි සුළඟ පැමිණිමට පෙර නැගෙනහිර චීනයේ පූජියෑං ප්‍රාන්තයේ වෙරළාසන්න ප්‍රදේශවලින් 3000 කට වැඩි පිරිසක් ඉවත් කරගෙන තිබෙනවා.\nසුළිසුළඟ අද සන්ධ්‍යාවේ හෝ හෙට උදෑසන චීනයට පැමිණෙනු ඇතැයි අපේක්ෂා කරන අතර, පැයට කිලෝමීටර 147 ක පමණ වේගයකින් සමන්විත වනු ඇති.",
       "URL": "https://www.hirunews.lk/167117/නේසැට්-සුළි-සුළඟින්-තායිවානයට-විශාල-හානි-චීනයත්-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=455"
}