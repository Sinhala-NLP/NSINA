{
       "Source": "hirunews",
       "Timestamp": "Wednesday, 28 March 2018 - 11:01",
       "Headline": "ජපාන සහ ඇමරිකානු නායකයින් අතර හමුවක්",
       "News Content": "ජපාන අග්‍රාමාත්‍ය ෂින් ෂෝ අබේ සහ ඇමරිකානු ජනාධිපති ඩොනල්ඩ් ට්‍රම්ප් අතර හමුවක් ලබන මාසයේ පැවැත්වීමට නියමිතව තිබෙනවා.\nමෙහිදී දෙරට අතර උපාය මාර්ගික සහ වෙළඳ සබඳතා සම්බන්ධයෙන් වැඩි අවධානයක් යොමුවනු ඇති බවයි විදෙස් මාධ්‍ය වාර්තා කළේ.\nෆ්ලොරිඩා ප්‍රාන්තයේ පැවැත්වෙන මෙම සාකච්ඡාවෙන් පසු ජපාන අග්‍රාමාත්‍යවරයා දකුණු සහ උතුරු කොරියානු නායකයින් මුණ ගැසී සාකච්ඡා කරනු ඇති.\nඑම සාකච්ඡා ලබන මැයි මාසයේදී පැවැත්වීමට නියමිත බවයි විදෙස් මාධ්‍ය ප්‍රකාශ කළේ.",
       "URL": "https://www.hirunews.lk/187070/ජපාන-සහ-ඇමරිකානු-නායකයින්-අතර-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=381"
}