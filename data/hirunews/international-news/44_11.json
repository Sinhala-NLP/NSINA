{
       "Source": "hirunews",
       "Timestamp": "Saturday, 18 June 2022 - 13:24",
       "Headline": "යුක්රේන හමුදාවට බ්‍රිතාන්‍යයෙන් වැඩිදුර පුහුණුව",
       "News Content": "යුක්රේන හමුදාවට වැඩිදුර පුහුණුවක් ලබාදීමට කටයුතු කරන බව බ්‍රිතාන්‍ය අග්‍රාමාත්‍ය බොරිස් ජොන්සන් පවසනවා.\nඔහු මේ බව ප්‍රකාශ කර ඇත්තේ සිය යුක්රේන සංචාරය අතරතුර එරට ජනාධිපතිවරයා හමුවෙමින්.\nමේ අතර, ජෝ බයිඩ්න් පරිපාලනය විසින් යුක්රේනයට ලබාදීමට සැලසුම් කර තිබූ විශාල ඩ්‍රෝන යානා හතර ලබා නොදීමට තීරණය කර ඇතැයි ද විදෙස් වාර්තා ප්‍රකාශ කළා.\nඑම ඩ්‍රෝන යානාවල පවතින නවීන තාක්ෂණය සතුරන් අතට පත්වීම වැළැක්වීමේ අරමුණින් එම තීරණය ගෙන ඇති බවයි සඳහන් වන්නේ.",
       "URL": "https://www.hirunews.lk/307477/යුක්රේන-හමුදාවට-බ්‍රිතාන්‍යයෙන්-වැඩිදුර-පුහුණුව",
       "Category": "International News",
       "Parent URL": "https://www.hirunews.lk/international-news.php?pageID=44"
}