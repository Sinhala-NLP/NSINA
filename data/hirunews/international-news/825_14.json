{
       "Source": "hirunews",
       "Timestamp": "Thursday, 04 July 2013 - 15:42",
       "Headline": "ඊජිප්තු අන්තර්වාර පාලනයේ නායකයා ලෙස එරට අගවිනිසුරු දිවුරුම් දෙයි.",
       "News Content": "ඊජිප්තු අන්තර්වාර පාලනයේ නායකයා ලෙස එරට අගවිනිසුරු අද්ලි මන්සූර් දිවුරුම් දී තිබෙනවා. ඊයේ රාත්‍රියේ ඊජිප්තු හමුදා පාලන බලය අත්පත් කරගැනීමත් සමග එරට පාලන කටයුතු මෙහෙයවීම තාවකාලිකව සිදුකිරීමට අගවිනිසුරුවරයාට භාරදෙනු ලැබුවා.මේ වනවිට ජනාධිපති මොහොමඞ් මෝර්සි නිවාස අඩස්සියට පත්කර ඇති බවයි විදෙස් වාර්තා පවසන්නේ. ඊට අමතරව මොහොමඞ් මෝර්සි ගේ මුස්ලිම් සහෝදරත්වයේ පක්ෂයට අයත්ව තිබූ රූපවාහිනී නාලිකා කිහිපයක බලයද හමුදාව යටතට ගෙන තිබෙනවා. එමෙන්ම, ජනාධිපතිවරයාගේ පක්ෂය නියෝජනය කරන නායකයන් 300 කට අධික සංඛ්‍යාවක් අත්අඩංගුවට ගන්නා ලෙස ඊජිප්තු හමුදාව නියෝග නිකුත් කර තිබෙන බවද සඳහන්. නව අගවිනිසුරුවරයා අන්තර්වාර පාලනයේ පාලකයා ලෙස පත්වීමත් සමග තහීර් චතුරස‍්‍රයේ සිටි ජනතාව පී‍්‍රති ඝෝෂා පවත්වන බවයි වාර්තා වන්නේ.",
       "URL": "https://www.hirunews.lk/62348/ඊජිප්තු-අන්තර්වාර-පාලනයේ-නායකයා-ලෙස-එරට-අගවිනිසුරු-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=825"
}