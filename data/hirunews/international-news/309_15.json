{
       "Source": "hirunews",
       "Timestamp": "Tuesday, 11 December 2018 - 8:02",
       "Headline": "පරාජය හමුවේ බ්‍රිතාන්‍ය අගමැතිනිය, ඡන්දය කල් දමයි",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ එකඟත්වයන් ඇතුළත් සිය බ්‍රික්සිට් යෝජනාවලිය පිළිබද පාර්ලිමේන්තු ඡන්දය කල් දැමීමට අගමැතිනී තෙරේසා මේ, තීරණය කර තිබෙනවා.\nනියමිත පරිදි එම එම ඡන්දය පැවැත්වූයේ නම් මන්ත්‍රීවරුන් බහුතරයක් එය ප්‍රතික්ෂේප කරන බව අගමැතිනිය ද පිළිගත කරුණක්.\nඑහෙත් යුරෝපා සංගමය සමඟ සාකච්ඡා කොට එය මන්ත්‍රීවරුන් පිළි ගන්නා ආකාරයට සකස් කළ හැකි බවයි ඇය ප්‍රකාශ කළේ.\nකෙසේ නමුත්, යුරෝපා සංගමයේ අනෙකුත් සාමාජික රටවල් 27, බ්‍රික්සිට් ගිවිසුම යළි සාකච්ඡා කිරීමට සූදානම් නොමැති බව යුරෝපා කොමිසමේ සභාපති ඩොනල්ඩ් ටස්ක් මීට පෙර ප්‍රකාශ කර තිබුණා.",
       "URL": "https://www.hirunews.lk/205907/පරාජය-හමුවේ-බ්‍රිතාන්‍ය-අගමැතිනිය-ඡන්දය-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=309"
}