{
       "Source": "hirunews",
       "Timestamp": "Monday, 30 November 2015 - 8:36",
       "Headline": "පැරීසියේ පාවහන් විරෝධයක්",
       "News Content": "එක්සත් ජාතීන්ගේ දේශගුණික විපර්යාස සමුළුව අද ප්‍රංශයේ පැරිස් නුවරදී ආරම්භ වනවා.  ලෝක කාලගුණ වෙනසට මුහුණදිය යුතු ආකාරය පිළිබඳව සාකච්ඡා කිරීම සඳහා ලෝක නායකයන් පැරීසියට එක්වද්දී ඒ සඳහා නිසි ක්‍රියාමාර්ග ගන්නා ලෙස බල කරමින් පැරිස් නුවරට එක්වූ විසි දහසකට අධික පිරිසක් සිය පාවහන් සමුළුව පැවැත්වෙන ශාලාව ඉදිරිපිට තබා ඇති බවයි විදෙස් වාර්තා සඳහන් කළේ.\nපැරීසියට පසුගියදා එල්ලවූ ත්‍රස්ත ප්‍රහාරය නිසා පෙලපාලි තහනම් කර ඇති අතර මේ හේතුවෙනුයි එය සංකේතවත් කරමිනුයි පාවහන් විරෝධතාවක් පළ කර ඇත්තේ.\nඕස්ට්‍රේලියාවේ - සිඞ්නි නුවර සිට ජර්මනියේ බර්ලින් බ්‍රිතාන්‍යයේ ලන්ඩන් බ්‍රසීලයේ සාවෝ පෝලෝ සහ ඇමරිකාවේ නිව්යෝක් දක්වා විරෝධතා රැලි 2000 ක් පමණ පැවැත්වුණේද මිහිතලය උණුසුම්වීමට හේතුවන කාබන් වියෝජනය අවම කිරීමට පියවර ගන්නා ලෙස ලෝක නායකයින්ට බලකරමින්.",
       "URL": "https://www.hirunews.lk/121071/පැරීසියේ-පාවහන්-විරෝධයක්",
       "Category": "International News",
       "Parent URL": "https://www.hirunews.lk/international-news.php?pageID=685"
}