{
       "Source": "hirunews",
       "Timestamp": "Tuesday, 24 December 2013 - 9:11",
       "Headline": "උතුරු ඊජිප්තුවේ බෝම්බ පිපිරීමකින් පුද්ගලයන් 14ක් මරුට.",
       "News Content": "උතුරු ඊජිප්තුවේ ආරක්ෂක ගොඩනැගිල්ලක් කර ගනිමින් අද (24) එල්ල වූ බෝම්බ ප්‍රහාරයකින් පුද්ගලයන් 14 දෙනෙකු ජීවිතක්ෂයට පත්වී තිබෙනවා. ඉන් තුවාල ලබා ඇති සංඛ්‍යාව 100කට ආසන්න බවයි එරට රාජ්‍ය මාධ්‍ය ප්‍රකාශ කළේ. නයිල් ඩෙල්ටාවේ නගරයක් වන මොන්සොරා හි මෙම පිපිරීම සිදුව තිබෙනවා. පිපිරීමෙන් ගොඩනැගිලි රැසක් හානි වී ඇති බව ද එම වාර්තා වැඩිදුරටත් කියා සිටියා. දැනට සිදුකරන ලද පරීක්ෂණවලින් අනාවරණ වී ඇත්තේ මෝටර් රථයක මෙම බෝම්බ අටවා තිබූ බවයි. පිපිරීම සම්බන්ධයෙන් එරට රජය මුස්ලිම් ත්‍රස්තවාදී සංවිධානයක් වෙත චෝදනා එල්ල කර තිබෙනවා.",
       "URL": "https://www.hirunews.lk/74028/උතුරු-ඊජිප්තුවේ-බෝම්බ-පිපිරීමකින්-පුද්ගලයන්-14ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=775"
}