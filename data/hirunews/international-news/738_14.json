{
       "Source": "hirunews",
       "Timestamp": "Thursday, 30 April 2015 - 15:35",
       "Headline": "දකුණු කොරියාවට ඔත්තු සැපයූ උතුරු කොරියාවේ 15 කට මරණය",
       "News Content": "උතුරු කොරියාව සම්බන්ධයෙන් දකුණු කොරියාවට ඔත්තු සැපයූ 15 දෙනෙකු ඊයේ (29) වෙඩි තබා මරණයට පත් කර තිබෙනවා. උතුරු කොරියානු ජනාධිපති කිම් ජොං අං විසින් නිකුත් කළ නියෝගයකට අනුව මෙම පුද්ගලයින් 15 දෙනා මරා දැමූ බවයි විදෙස් වාර්තා පවසන්නේ. මරණයට ලක්වූ පුද්ගලයින් අතර උතුරු කොරියානු රජයේ නියෝජ්‍ය අමාත්‍යවරුන් දෙදෙනෙකු ද වනවා. මේ අතර, උතුරු කොරියානු ජනාධිපතිවරයාගේ ප්‍රතිපත්ති විවේචනය කළ පුද්ගලයින් 20 දෙනෙකු ද එරට ආරක්ෂක අංශ විසින් ඊයේ දිනයේ අත්අඩංගුවට ගෙන තිබෙනවා.",
       "URL": "https://www.hirunews.lk/108592/දකුණු-කොරියාවට-ඔත්තු-සැපයූ-උතුරු-කොරියාවේ-15-කට-මරණය",
       "Category": "International News",
       "Parent URL": "https://www.hirunews.lk/international-news.php?pageID=738"
}