{
       "Source": "hirunews",
       "Timestamp": "Sunday, 04 July 2021 - 13:09",
       "Headline": "ලක්ෂ 17කට කොරෝනා එන්නත් ලබාදීමට පෘතුගාලයෙන් සැලසුම්",
       "News Content": "ඉදිරි දෙසතිය තුල පුද්ගලයින් ලක්ෂ 17කට කොරෝනා එන්නත් ලබාදීමට පෘතුගාල රජය සැලසුම් කර තිබෙනවා.\nඒ එරට තුල කොරෝනා වෛරසයේ ඩෙල්ටා ප්‍රභේදය සීඝ්‍රයෙන් පැතිර යන වාතාවරණයක් තුලයි.\nපෙබරවාරි 13 වනදායින් පසු වාර්තා වූ වැඩිම ආසාදිතයින් සංඛ්‍යාව වන ආසාදිතයින් 2605 දෙනෙකු ඊයේ පෘතුගාලයෙන් වාර්තා වී තිබෙනවා.\nඉන් සියයට 70ක්ම ඩෙල්ටා ප්‍රභේදයේ ආසාදිතයින් වනවා.\nමේ වනවිට පෘතුගාලයෙන් වාර්තා වන සමස්ත ආසාදිතයින් සංඛ්‍යාව 887,047ක් වන අතර, එරටින් අලුතින් වාර්තා වන ආසාදිතයින් වැඩි පිරිසක් එන්නත්කරණය නොකළ තරුණයින් බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/276045/ලක්ෂ-17කට-කොරෝනා-එන්නත්-ලබාදීමට-පෘතුගාලයෙන්-සැලසුම්",
       "Category": "International News",
       "Parent URL": "https://www.hirunews.lk/international-news.php?pageID=107"
}