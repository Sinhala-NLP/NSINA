{
       "Source": "hirunews",
       "Timestamp": "Tuesday, 01 March 2016 - 17:26",
       "Headline": "12 දැරිය දුෂණය කල 19 තරුණයා කල අපරාධය",
       "News Content": "19 හැවිරිදි තරුණයකු විසින් දුෂණය කල 12 හැවිරිදි සිසුවියක් එම සැකකරු විසින්ම ඇයගේ සිරුරට ගිනි තබා ඝාතනය කර තිබෙනවා.\nපසුගිය දින 8 ක පමණ කාලයක් අඛණ්ඩව සැකකාර තරුණයා විසින් මෙම සිසුවිය දුෂණය කර ඇති බවටයි හෙළිවී ඇත්තේ.\nපසුගියදා සිසුවියගේ නිවසේදී මෙම සැකකරු විසින් ඇයගේ සිරුරට භුමිතෙල් දමා ගිනි තබා ඇතැයි සඳහන්.\nඑමෙන්ම දුෂණය කිරීමෙන් පසු මෙම සිද්ධිය පිළිබඳ කිසිවකුට හෙළි කලහොත් ඇය මරා දමන බවට ද 19 හැවිරිදි සැකකරු තර්ජනය කර ඇති බවටයි අනාවරණ වී ඇත්තේ.\nකෙසේවෙතත් දින කිහිපයක් පුරා සිදුවන හිරිහැර ඉවසා ගැනීමට නොහැකිව ඇය සිය දෙමව්පියන්ට මෙම  සිද්ධිය පිළිබඳ හෙළි කිරීමට සුදානම් වු අවස්ථාවේ සැකකරු ඇයට ගිනි තබා ඇතැයි සඳහන්.\nබරපතල තුවාල ලැබු සිසුවිය රෝහල්ගතව ප්‍රතිකාර ලබමින් සිටියදී මරණයට පත්ව තිබෙනවා.\nවෛද්‍ය පරීක්ෂණයේදී අනාවරණ වී ඇත්තේ සැකකරු මෙම දැරිය ඉතා සාහසික ආකාරයෙන් දුෂණය කර ඇති බවයි.\nසිද්ධියට සම්බන්ධ සැකකරුගේ පියා සහ සොහොයුරන් දෙදෙනෙකු පොලිස් අත්අඩංගුවට පත්වී තිබෙනවා.\nඑහෙත් 19 හැවිරිදි ප්‍රධාන සැකකරු මෙතෙක් අත්අඩංගුවට ගෙන නැහැ.\nදැරිය දුෂණය කල සැකකරු අත්අඩංගුවට ගන්නැයි බල කරමින් පන්ජාබ් ප්‍රාන්තයේ දැවැන්ත විරෝධතාවක් පැවති බව ද සඳහන්.",
       "URL": "https://www.hirunews.lk/127534/12-දැරිය-දුෂණය-කල-19-තරුණයා-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=659"
}