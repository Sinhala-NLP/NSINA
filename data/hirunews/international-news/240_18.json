{
       "Source": "hirunews",
       "Timestamp": "Monday, 02 September 2019 - 13:18",
       "Headline": "යුරෝපා සංගමයෙන් වෙන්වීම වැළැක්වීමට බ්‍රිතාන්‍ය විපක්ෂය උත්සාහයක",
       "News Content": "යුරෝපා සංගමයෙන් ඉවත්වීමට බ්‍රිතාන්‍යය ගෙන ඇති තීරණය නතර කිරීමට ගත හැකි සියලු ක්‍රියාමාර්ග හෙට රැස්වන පාර්ලිමේන්තු සැසිවාරයේදී ගන්නා බව එරට ප්‍රධාන විපක්ෂය වන කම්කරු පක්ෂයේ නායක ජෙරමි කෝබින් ප්‍රකාශ කළා.\nබ්‍රිතාන්‍ය අග්‍රාමාත්‍ය බොරිස් ජොන්සන්ගේ බලපෑම මත කල් තැබුණු බ්‍රිතාන්‍ය පාර්ලිමේන්තුව හෙට යළි රැස්වන්නේ මසකට පසුවයි.\nඑලෙස පාර්ලිමේන්තුව කල් තැබීමට අග්‍රාමත්‍යවරයා කටයුතු කිරීම ප්‍රජාතන්ත්‍ර විරෝධී බවයි ජෙරමි කෝබින් පෙන්වා දෙන්නේ.\nඅද රැස්වන ඡායා කැබිනට්ටුවේදි බ්‍රිතාන්‍යය යුරෝපා සංගමයෙන් ඉවත්වීම සඳහා වන බ්‍රික්සිට් ගිවිසුම නතර කිරීම සඳහා වන සැළසුම් පිළිබඳ අවසන් තීරණයකට එළඹෙන බව ද ඔහු ප්‍රකාශ කර තිබෙනවා.",
       "URL": "https://www.hirunews.lk/223447/යුරෝපා-සංගමයෙන්-වෙන්වීම-වැළැක්වීමට-බ්‍රිතාන්‍ය-විපක්ෂය-උත්සාහයක",
       "Category": "International News",
       "Parent URL": "https://www.hirunews.lk/international-news.php?pageID=240"
}