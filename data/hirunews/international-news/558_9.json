{
       "Source": "hirunews",
       "Timestamp": "Friday, 18 November 2016 - 6:53",
       "Headline": "මොසැම්බික් දේශයේ තෙල් බවුසරයක් පුපුරා 73 දෙනෙකු මරුට",
       "News Content": "අප්‍රිකානු මොසැම්බික් දේශයේ මලාවි දේශසීමාව ආසන්නයේ ගම්මානයක දී ඉන්ධන බවුසරයක් පුපුරායාමෙන් පුද්ගලයන් 73 දෙනෙකු ජීවිතක්ෂයට පත්වී තිබෙනවා.\nමෙම ඉන්ධන බවුසරය මොසැම්බික් රාජ්‍යයේ බෙයිරා වරායේ සිට ගොඩබිමින් වටවූ මලාවි දේශය වෙත ගමන් ගනිමින් තිබූ බව සදහන්.\nමෙහිදී තවත් සිය දෙනෙකුට අධික පිරිසක් තුවාල ලබා තිබෙනවා.\nඅනතුරකට මුහුණදුන් ඉන්ධන බවුසරයෙන් ඉන්ධන ඉවත් කර ගැනීමට ගිය ගම්වාසීන් පිපිරීමෙන් මියගොස් ඇති බව විදෙස් වාර්තා සදහන් කළා.\nමොසැම්බික් රජය කියා සිටියේ ගම්වාසීන් ඉන්ධන බවුසරය කොල්ලකෑමට උත්සාහ කළ බවට ද තොරතුරු ලැබී ඇති බවයි.",
       "URL": "https://www.hirunews.lk/147779/මොසැම්බික්-දේශයේ-තෙල්-බවුසරයක්-පුපුරා-73-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=558"
}