{
       "Source": "hirunews",
       "Timestamp": "Monday, 21 October 2013 - 17:03",
       "Headline": "පාකිස්තානයේ දුම්රිය බෝම්බයෙන් 7 ක් මරුට.",
       "News Content": "පාකිස්තානයේ දුම්රිය බෝම්බයෙන් 7 ක් මරුට.\nපාකිස්තානයේ බලූචිස්තාන් ප්‍රාන්තයේ මගී දුම්රියක් බෝම්බ පිපිරීමකට ලක්වීමෙන් එහි ගමන් ගත් පුද්ගලයන් 7 දෙනෙකු ජීවිතක්ෂයට පත්වුණා. රාවල්පිණ්ඩි නුවර සිට කුවෙටා දක්වා ගමන් ගත් දුම්රිය තුළ බෝම්බය පිපිරුණේ ද නැතිනම් දුම්රිය මාර්ගයේ එය අටවා තිබුණේ ද යන්න දැන් පරීක්ෂණ පැවැත්වෙනවා. බලූචිස්තාන් ප්‍රාන්තය ඉස්ලාමීය අන්තවාදීන්ගේ මෙන්ම බෙදුම්වාදී ගරිල්ලා කණ්ඩායම්වල ප්‍රචණ්ඩත්වයට ලක්වූ ප්‍රදේශයක්. අද සිදුවූ මෙම පිපිරීමත් සමඟ එම මාර්ගයේ දුම්රිය ගමනාගමනය අත්හිටුවා ඇති අතර පිපිරීම සිදුවූ ස්ථානයේ විශාල ආවාටයක් තැනී ඇති බව විදෙස් වාර්තා සදහන් කළා.\nපාකිස්තානයේ බලූචිස්තාන් ප්‍රාන්තයේ මගී දුම්රියක් බෝම්බ පිපිරීමකට ලක්වීමෙන් එහි ගමන් ගත් පුද්ගලයන් 7 දෙනෙකු ජීවිතක්ෂයට පත්වුණා. රාවල්පිණ්ඩි නුවර සිට කුවෙටා දක්වා ගමන් ගත් දුම්රිය තුළ බෝම්බය පිපිරුණේ ද නැතිනම් දුම්රිය මාර්ගයේ එය අටවා තිබුණේ ද යන්න දැන් පරීක්ෂණ පැවැත්වෙනවා. බලූචිස්තාන් ප්‍රාන්තය ඉස්ලාමීය අන්තවාදීන්ගේ මෙන්ම බෙදුම්වාදී ගරිල්ලා කණ්ඩායම්වල ප්‍රචණ්ඩත්වයට ලක්වූ ප්‍රදේශයක්. අද සිදුවූ මෙම පිපිරීමත් සමඟ එම මාර්ගයේ දුම්රිය ගමනාගමනය අත්හිටුවා ඇති අතර පිපිරීම සිදුවූ ස්ථානයේ විශාල ආවාටයක් තැනී ඇති බව විදෙස් වාර්තා සදහන් කළා.",
       "URL": "https://www.hirunews.lk/69735/පාකිස්තානයේ-දුම්රිය-බෝම්බයෙන්-7-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=793"
}