{
       "Source": "hirunews",
       "Timestamp": "Saturday, 24 February 2018 - 14:23",
       "Headline": "සිරියාවට නවීන රුසියානු ප්‍රහාරක යානා",
       "News Content": "නවීන ප්‍රහාරක යානා පෙළක් සිරියාවට එවීමට රුසියාව පියවර ගෙන තිබෙනවා.\nඑය කලාපයේ ක්‍රියාත්මක සිය හමුදාවට තර්ජනයක් බවයි ඇමරිකා එක්සත් ජනපදය ප්‍රකාශ කළේ.\nඑස්.යූ. 57 වර්ගයේ නවීනතම රුසියානු ජෙට් ප්‍රහාරක යානා මෙලෙස සිරියාවට එවා ඇති අතර, එම යානා සතුරු රේඩාර් පද්ධතිවලට ග්‍රහණය නොවීම විශේෂත්වයක්.\nඇමරිකාව සතු නවීනතම ප්‍රහාරක යානය වන එෆ් 22 වර්ගයේ යානා ද මේ වනවිට කලාපයේ යොදවා ඇති බව සදහන්.\nසිරියාව වෙත සිය හමුදාමය දායකත්වය ශක්තිමත් කරන බවට රුසියානු ජනාධිපති ව්ලැදිමීටර් පුටින් පසුගියදා ප්‍රතිඥාවක් ලබාදුන්නා.\nජනාධිපති බෂාර් අල් අසාද්ගේ රජයේ ප්‍රධාන සහායකයා වන්නේ රුසියාවයි.",
       "URL": "https://www.hirunews.lk/184423/සිරියාවට-නවීන-රුසියානු-ප්‍රහාරක-යානා",
       "Category": "International News",
       "Parent URL": "https://www.hirunews.lk/international-news.php?pageID=391"
}