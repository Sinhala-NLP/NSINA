{
       "Source": "hirunews",
       "Timestamp": "Tuesday, 06 December 2016 - 15:54",
       "Headline": "පැමිණෙන ශිල්පීන්ගේ කටේ කෘමීන් ඔබන රූපවාහිනී වැඩසටහන (ඡායාරූප)",
       "News Content": "එංගලන්තයේ රූපවාහිනී නාළිකාවක පැවැත්වෙන රූපවාහිනී වැඩසටහනක් තහනම් කරන ලෙසට ඉල්ලා සත්ව අයිතීන් සුරැකීමේ සංවිධානයක් එරට OFCOM ආයතනයට පැමිණිල්ලක් කර තිබෙනවා.\nITV's I'm A Celebrity ලෙසින් හදුන්වන එම රූපවාහිනී වැඩසටහන සදහා සහභාගිවන පුද්ගලයන්ට අභියෝගයක් ලෙස තම මුඛය තුලට කෘමින් දමාගෙන මිනිත්තු කිහිපයක් සිටිය යුතු වනවා.\nඅදාල වැඩසටහනට විරෝධය පලකරන සත්ව අයිතීන් සුරැකීමේ සංවිධානය පවසන්නේ එම ක්‍රියාවෙන් සතුන්ට හිංසාවක් සිදුවන බවයි.\nපැමිණිල්ල සම්බන්ධව එරට රුපවාහිනී සහ ගුවන් විදුලි නාළිකාවල විකාශය වන වැඩසටහන් සම්බන්ධව ලැබෙන පැමිණිලි විභාග කරන OFCOM ආයතනය පවසා ඇත්තේ අදාල වැඩසටහන තුල නීති උල්ලංගනය වීමක් සිදු නොවන බැවින් එම වැඩසටහන තහනම් කල නොහැකි බවයි.\nකෙසේ වෙත්ත මෙම වැඩසටහන සම්බන්ධව බොහෝ පිරිසක් සිය අප්‍රසාදය පළකර තිබෙනවා.",
       "URL": "https://www.hirunews.lk/149094/පැමිණෙන-ශිල්පීන්ගේ-කටේ-කෘමීන්-ඔබන-රූපවාහිනී-වැඩසටහන-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=550"
}