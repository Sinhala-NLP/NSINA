{
       "Source": "hirunews",
       "Timestamp": "Friday, 18 November 2022 - 14:26",
       "Headline": "ඕස්ට්‍රේලියා අගමැති ඉන්දීය සංචාරයකට සැරසේ",
       "News Content": "ඕස්ට්‍රේලියා අග්‍රාමාත්‍ය ඇන්තනී ඇල්බනීස් ලබන වසරේ ඉන්දීය සංචාරයක් සඳහා පැමිණීමට නියමිතයි.\nලබන වසරේ මාර්තු මාසයේදී ඔහු ඉන්දියාවට පැමිණෙන බවටයි විදෙස් මාධ්‍ය වාර්තා කර ඇත්තේ.\nසංචාරය අතරතුර අගමැති නරේන්ද්‍ර මෝදි හමුවී ඉන්දු - ඕස්ට්‍රේලියා ආර්ථික සහයෝගීතා සහ වෙළඳ ගිවිසුම සම්බන්ධයෙන් අවසන් අදියරයේ සාකච්ඡා පැවැත්වීමට නියමිතව ඇති බව සඳහන්.\nඉන්දීය අග්‍රාමාත්‍ය නරේන්ද්‍ර මෝදිද ලබන වසරේ ක්වැඩ් සමුළුවට සහභාගිවීම සඳහා ඕස්ට්‍රේලියාවේ සංචාරයක නිරතවීමට නියමිත අතර, ඉන් අනතුරුවයි ඕස්ට්‍රේලියා අග්‍රාමාත්‍යවරයා ඉන්දියාවට පැමිණීමට සැළසුම් කර ඇත්තේ.",
       "URL": "https://www.hirunews.lk/320703/ඕස්ට්‍රේලියා-අගමැති-ඉන්දීය-සංචාරයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=23"
}