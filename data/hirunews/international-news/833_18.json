{
       "Source": "hirunews",
       "Timestamp": "Friday, 07 June 2013 - 12:03",
       "Headline": "තුර්කි අගමැති සිය රට පැමිණෙයි.",
       "News Content": "ඉස්තාන්බුල් නුවර - හරිත චතුරස‍්‍රයේ සාප්පු සංකීර්ණයක් තැනීමට එරෙහිව පැන නැගුණු විරෝධතා මැද තුර්කි අගමැති රෙසෙප් එර්ඩෝගන් අද නැවතත් සිය රට පැමිණුනා. ඔහු උතුරු අප්‍රිකාවේ සිව් දින නිල සංචාරයක් ආරම්භ කළේ එම විරෝධතා පවතිද්දීයි. ඉස්තාන්බුල් නුවර - ටක්සීන් චතුරස‍්‍රයේ පැන නැගුණු විරෝධතා රට පුරා පැතිරුණු අතර ආණ්ඩු විරෝධී උද්ඝෝෂණයක් බවට වර්ධනය වුණා. එහෙත්, තුර්කි අගමැතිවරයා අද අලූයම යලි සියරට පැමිණෙන විට දස දහසකට අධික ඔහුගේ ආධාරකරුවන් ගුවන්තොටුපලට පැමිණ හරසර දැක්වූ බවයි විදෙස් වාර්තා සඳහන් කළේ. කොතෙක් විරෝධතා පැවතුණ ද තුර්කියේ නාගරික සංවර්ධනය නොනවත්වන බව ඔහු අවධාරණය කළා.",
       "URL": "https://www.hirunews.lk/60497/තුර්කි-අගමැති-සිය-රට-පැමිණෙයි",
       "Category": "International News",
       "Parent URL": "https://www.hirunews.lk/international-news.php?pageID=833"
}