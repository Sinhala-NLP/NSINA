{
       "Source": "hirunews",
       "Timestamp": "Monday, 18 September 2023 - 20:07",
       "Headline": "නායයාමකින් පුද්ගලයන් 17ක් මරුට",
       "News Content": "කොංගෝ පළාතේ ලිසාලා හි උතුරු නගරයේ දින කිහිපයක් පුරා පැවති ධාරානිපාත වර්ෂාව හේතුවෙන් සිදුවූ නායයාමකින් පුද්ගලයන් 17 දෙනෙක් මියගොස් තිබෙනවා.\nඊයේ (17) රාත්‍රියේ දී මෙම අනතුර සිදුව ඇති බවයි විදෙස් මාධ්‍ය වාර්තා කරන්නේ.\nමෙම නායයෑමෙන් මිය ගිය පිරිස අතර කාන්තාවන් හත් දෙනෙක්, පිරිමින් හත් දෙනෙක් සහ අවුරුදු පහට අඩු ළමුන් තිදෙනෙක් සිටින බවද සඳහන්.\nකෙසේ වෙතත් මාධ්‍ය වාර්තා කරන්නේ ගඟ ආශ්‍රිතව පිහිටි නිවාස කිහිපයක් ජලයෙන් යටවී ඇති අතර සුන්බුන් අතර සිටින පුද්ගලයින් බේරා ගැනීමට ප්‍රදේශවාසීන් කටයුතු කර ඇති බවයි.\nසිදු වූ මෙම අනතුර හේතුවෙන් අද (18) සිට දින තුනක ශෝක කාලයක් ප්‍රකාශයට පත් කර ඇති බවද වාර්තා වෙනවා.",
       "URL": "https://www.hirunews.lk/348682/නායයාමකින්-පුද්ගලයන්-17ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=4"
}