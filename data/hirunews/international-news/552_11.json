{
       "Source": "hirunews",
       "Timestamp": "Wednesday, 30 November 2016 - 15:50",
       "Headline": "පාසල් ළමුන් 11දෙනෙකුට මරු කැදවූ තුර්කියේ ගින්න",
       "News Content": "තුර්කියේ අඩානා ප්‍රදේශයේ ගොඩනැගිල්ලක ඇති වු ගින්නක් හේතුවෙන්  පුද්ගලයින් 12 දෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා සදහන් කළේ මියගිය පුද්ගලයින් අතර පාසල් ළමුන් 11 දෙනෙකු වන බවයි.\nබරපතල පිළිස්සුම් තුවාල සහිතව තවත් පුද්ගලයින් 22ක් රෝහල් ගත කර ඇති බවටයි වාර්තා වන්නේ.\nමියගිය පුද්ගලයින්  බොහෝමයක් ගොඩනැගිල්ල ගිණි ගැනීමට ලක්වන අවස්ථාවේදී එයින් බිමට පැනීමෙන් මරණයට පත්ව ඇති බව සඳහන්.\nඅදාළ ගොඩනැගිල්ලේ ඇති වූ විදුලි කාන්දුවක් ගින්නට හේතුවී තිබෙනවා.",
       "URL": "https://www.hirunews.lk/148669/පාසල්-ළමුන්-11දෙනෙකුට-මරු-කැදවූ-තුර්කියේ-ගින්න",
       "Category": "International News",
       "Parent URL": "https://www.hirunews.lk/international-news.php?pageID=552"
}