{
       "Source": "hirunews",
       "Timestamp": "Friday, 06 February 2015 - 16:28",
       "Headline": "මෙක්සිකෝවේ ලිංගික පීඩා සිදුවූ 129 ක් මුදා ගනී",
       "News Content": "දැඩි ශාරීරික සහ ලිංගික පීඩා මධ්‍යයේ ඇඟලූම් කම්හලක සේවය කරමින් සිටි 129 දෙනෙකු මුදා ගත් බව මෙක්සිකෝව පවසනවා. දකුණු කොරියානු ආයෝජකයෙකුට අයත් මෙම ඇඟලූම් කම්හලේ කාන්තාවන් 121 දෙනෙකු සහ පිරිමි 8 දෙනෙකු සේවය කර ඇති බව සඳහන්. මෙම පිරිස අතර බාල වයස්කරුවන් 6 දෙනෙකු ද සිටින අතර දිගුකලක් තිස්සේ මෙහි සේවය කළ කාන්තාවන් සහ බාල වයස්කරුවන් අපයෝජන සිද්ධීන්වලට මුහුණ දී ඇති බවට තොරතුරු හෙළි වී තිබෙනවා. ඒ අනුව විශේෂ වැටලීමක් සිදුකර මොවුන් මුදාගෙන ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/102812/මෙක්සිකෝවේ-ලිංගික-පීඩා-සිදුවූ-129-ක්-මුදා-ගනී",
       "Category": "International News",
       "Parent URL": "https://www.hirunews.lk/international-news.php?pageID=761"
}