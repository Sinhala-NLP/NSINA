{
       "Source": "hirunews",
       "Timestamp": "Tuesday, 14 June 2022 - 16:10",
       "Headline": "යුරෝපා සංගමය වඳුරු උණ එන්නත් එක්ලක්ෂ දස දහසක් ඇණවුම් කරයි",
       "News Content": "මන්කි ෆොක්ස් හෙවත් වඳුරු උණ වසංගතයට එරෙහි එන්නත් මාත්‍රා 110,000ක් පමණ ලබා ගැනීම සඳහා යුරෝපා සංගමය ගිවිසුමකට එළැඹ තිබෙනවා.\nඩෙන්මාර්ක සමාගමක් වන බාවේරියන් නෝඩික් සමාගම සමඟ අදාළ ගිවිසුම අත්සන් කෙරෙන අතර, මේ වනවිටත් රටවල් කිහිපයක් එම සමාගමෙන් එන්නත් මිල දී ගැනීම සඳහා ගිවිසුම්ගතව ඇති බව ද විදෙස් මාධ්‍ය වාර්තා කළා.\nමේ දක්වා යුරෝපා සංගමයට අයත් රටවලින් වඳුරු උණ ආසාදිතයින් 900ක් පමණ හඳුනාගෙන තිබෙනවා.",
       "URL": "https://www.hirunews.lk/307115/යුරෝපා-සංගමය-වඳුරු-උණ-එන්නත්-එක්ලක්ෂ-දස-දහසක්-ඇණවුම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=45"
}