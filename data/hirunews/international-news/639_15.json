{
       "Source": "hirunews",
       "Timestamp": "Sunday, 01 May 2016 - 8:16",
       "Headline": "කෙන්යා ජනපති ඇත්දළ තොගයකට ගිනි තබයි",
       "News Content": "අප්‍රිකානු අලි ඇතුන් ආරක්ෂා කරගැනීමේ පියවරට සහය පළ කිරීමක් ලෙස දඩයම්කරුවන් සහ ජාවාරම්කරුවන් වෙතින් අත්අඩංගුවට ගත් ටොන් 100 ක පමණ ඇත් දළ තොගයක් කෙන්යාවේදී ඊයේ ගිනිබත් කෙරුණා.\nනයිරෝබි අගනුවර ජාතික උද්‍යානයේදී එම ගිනි තැබීමට කෙන්යානු ජනාධිපති උහුරු කෙන්යාටාද එක්වුණා.\nකෙන්යාව විසින් අත්අඩංගුවට ගත් සම්පූර්ණ ඇත්දළ තොගය මෙලෙස ගිනිබත් කර ඇති අතර, ඒවා ඇතුන් 6700 ක් ඝාතනය කර ලබාගත් ඒවා බව සැළකෙනවා.\nමෙම ඇත්දළ ගිනි තැබීම සිදුවූයේ අප්‍රිකානු අලින් රැකගැනීම පිළිබඳව අප්‍රිකානු නායක සමුළුවක් නයිරෝබි නුවර පැවැත්වෙද්දියි.\nකෙසේ නමුත් අප්‍රිකානු අලි ඇතුන්ගෙන් අඩක් වෙසෙන බොට්ස්වානා රාජ්‍යය සමුළුව වර්ජනය කළේ කෙන්යාව ඇත් දළ ගිනි තැබීමට විරෝධය පළ කරමින්.",
       "URL": "https://www.hirunews.lk/132134/කෙන්යා-ජනපති-ඇත්දළ-තොගයකට-ගිනි-තබයි",
       "Category": "International News",
       "Parent URL": "https://www.hirunews.lk/international-news.php?pageID=639"
}