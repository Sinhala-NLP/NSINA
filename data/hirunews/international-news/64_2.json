{
       "Source": "hirunews",
       "Timestamp": "Monday, 31 January 2022 - 7:59",
       "Headline": "පාකිස්ථානය, චීනයෙන් බිලියන 3ක් ඉල්ලයි",
       "News Content": "පාකිස්ථාන අග්‍රාමාත්‍ය ඉම්රාන් ඛාන් ලබන මස 3 වනදා චීනයේ සිදු කිරීමට නියමිත සංචාරයේ දී එරටින් ඩොලර් බිලියන තුනක ණයක් ලබාගැනීමේ සූදානමක් පවතින බව විදෙස් මාධ්‍ය වාර්තා කර තිබෙනවා.\nපවතින මූල්‍ය අර්බුදය හේතුවෙන් පාකිස්ථානය දැනටමත් චීනයෙන් ලබාගෙන ඇති මුළු ණය ප්‍රමාණය ඇමරිකානු ඩොලර් බිලියන 11 ඉක්මවන බවයි එම වාර්තාවල දැක්වෙන්නේ.\nලබන මස 3 වන දා බීජිං හි පැවැත්වෙන ශීත ඍතු ඔලිම්පික් තරගාවලියේ සමාරම්භක අවස්ථාවට සහභාගිවීම සඳහා චීනය බලා පිටත්ව යන පාකිස්ථාන අගමැතිවරයා සිය සංචාරය අතරතුර දී ඉහළ පෙළේ චීන නායකයින් හමුවී ද්විපාර්ශවික සාකච්ඡා පැවැත්වීමට නියමිත යි.",
       "URL": "https://www.hirunews.lk/295725/පාකිස්ථානය-චීනයෙන්-බිලියන-3ක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=64"
}