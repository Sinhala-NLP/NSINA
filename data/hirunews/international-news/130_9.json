{
       "Source": "hirunews",
       "Timestamp": "Saturday, 13 March 2021 - 8:26",
       "Headline": "මියන්මාරය විරෝධතාකරුවන්ට එරෙහිව යුද උපක්‍රම භාවිත කරයි",
       "News Content": "මියන්මාරයේ මිලිටරි ජුන්ටාවට එරෙහි විරෝධතාකරුවන් මර්දනය කිරීම සඳහා එරට පොලීසිය යුද උපක්‍රම යොදාගන්නා බව අනාවරණ වී තිබෙනවා.\nපොලිසියට යටත්වූ පුද්ගලයන්ට එරෙහිව පවා බලය යොදාගන්නා අවස්ථා පිළිබිඹු කරන වීඩියෝ දර්ශන රැසක්ම මේ වනවිට සමාජ මාධ්‍යයවලට එක්වී ඇති බවයි ජාත්‍යන්තර ක්‍ෂමා ආයතනය සඳහන් කළේ.\nකෙසේ නමුත් මියන්මාර හමුදාව ප්‍රකාශ කරන්නෙ කළහකාරී විරෝධතාකරුවන්ට එරෙහිව පොලීසිය ආරක්ෂක පිළිවෙතක් අනුගමනය කරන බවයි.\nපසුගිය පෙබරවාරි 1 වනදා මියන්මාර හමුදාව විසින් එරට ප්‍රජාතන්ත්‍රවාදී ලෙස තේරී පත්වූ රජය පෙරළා බලය පැහැරගනු ලැබුවා.\nඑතැන් සිට මේ දක්වා රට පුරා ක්‍රියාත්මක වූ විරෝධතාවලදී ආරක්ෂක හමුදා වෙඩි පහරින් මියගිය සංඛ්‍යාව 70 කට අධිකයි. තවත් දහස් ගණනක් අත්අඩංගුවට ගෙන තිබෙනවා.",
       "URL": "https://www.hirunews.lk/265187/මියන්මාරය-විරෝධතාකරුවන්ට-එරෙහිව-යුද-උපක්‍රම-භාවිත-කරයි",
       "Category": "International News",
       "Parent URL": "https://www.hirunews.lk/international-news.php?pageID=130"
}