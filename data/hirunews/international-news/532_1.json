{
       "Source": "hirunews",
       "Timestamp": "Wednesday, 11 January 2017 - 15:26",
       "Headline": "මියගිය පස් හැවිරිදි දියණියගේ සිරුර දෑතින් රැගෙන පියෙක් සිදුකළ දේ  (ඡායාරූප)",
       "News Content": "සිය පස් හැවිරිදි දියණියගේ මළ සිරුර දෑතින් රැගෙන කිලෝ මීටර් 15ක දුරක් පාගමනින් ගිය පුද්ගලයෙකු පිළිබද පුවතක් ඉන්දියාවෙන් වාර්තාවනවා.\nරෝහල් බළධාරීන් විසින් මියගිය දරුවාගේ සිරුර ගෙන යාමට අවමංගල්‍යධාර රථයක් ලබාදීම ප්‍රතික්ෂේප කිරීම හේතුවෙන් එම පුද්ගලයා විසින් මෙලෙස මියගිය දියණියේ සිරුර රැගෙන පාගමනින් ගොස් ඇති බව සදහන්.\nමෙම සිදුවීම සම්බන්ධයෙන්  දැනටමත් එම රෝහලේ ආරක්ෂක නිළධාරියෙකුගේ සහ රෝහල් කළමණාකාරවරයෙකුගේ වැඩ තහනම්කර තිබෙනවා.\nමීට පෙරද මියගිය බිරිඳගේ සිරුර සිය කර මතින් රැගෙන රෝහලේ සිට සැතපුම් ගණනාවක් පයින් ඇවිද ගිය පුද්ගලයෙකු පිළිබද පුවතක් ඉන්දියාවෙන්ම වාර්තා වුණා.\nකෙසේ වෙතත් අදාල සිදුවීම දැනගත් ඉන්දීය බළධාරීයෙකු විසින් පසුව අදාළ පුද්ගලයට සිය බිරිදගේ සිරුර රැගෙන යාමට අතර මඟදී ගිලන් රථයක් ලබා දී තිබුණා.\nපසු ගිය දිනක මියගිය බිරිඳගේ සිරුර සිය කර මතින් රැගෙන පුද්ගලයාගේ වීඩියෝව පහතින්.",
       "URL": "https://www.hirunews.lk/151821/මියගිය-පස්-හැවිරිදි-දියණියගේ-සිරුර-දෑතින්-රැගෙන-පියෙක්-සිදුකළ-දේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=532"
}