{
       "Source": "hirunews",
       "Timestamp": "Sunday, 12 November 2017 - 15:21",
       "Headline": "දකුණු චීන මුහුදේ අර්බුදය විසඳන්න ට්‍රම්ප් සූදානම්",
       "News Content": "දකුණු චීන මුහුදේ අයිතිය පිළිබඳ මතභේදයක් පැන නැගී ඇති දිවයින් පෙළ සම්බන්ධයෙන් විසඳුමක් ගෙන ඒම සඳහා මැදිහත්කරුවෙකු විය හැකි බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඔහු මේ බව ප්‍රකාශ කළේ සිය ආසියානු සංචාරයේ පියවරක් ලෙස වියට්නාමයේ හැනෝයි නුවරදී ආසියා පැසිෆික් ආර්ථීක සමුළුවට එක්වෙමින්.\nතමා හොඳ මැදිහත්කරුවෙකු සහ බේරුම්කරුවෙකු බවත් ජනාධිපති ට්‍රම්ප් වියට්නාම ජනාධිපතිවරයා සමග පැවති සාකච්ඡාවේදී කියා සිටියා.\nචීනය හිමිකරගෙන සිටින දකුණු චීන මුහුදේ පිහිටි මෙම දිවයින් පෙළට වියට්නාමය, පිලිපීනය සහ තවත් රටවල් 3 ක් අයිතිවාසිකම් කියනවා.",
       "URL": "https://www.hirunews.lk/175845/දකුණු-චීන-මුහුදේ-අර්බුදය-විසඳන්න-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=422"
}