{
       "Source": "hirunews",
       "Timestamp": "Wednesday, 13 November 2019 - 9:19",
       "Headline": "ඕස්ට්‍රේලියාවේ ලැව් ගිනි සිඩිනි නුවරටත් පැතිරේ",
       "News Content": "ඕස්ට්‍රේලියාවේ - නිව් සවුත්වේල්ස් ප්‍රාන්තය සිසාරා පැතිර යන ලැව්ගිනි මේ වනවිට එරට ජනාකීර්ණ නගරය වන සිඩිනි නුවරට ද  ව්‍යාප්ත වී තිබෙනවා.\nවිදෙස් මාධ්‍ය වාර්තා කළේ ලැවි ගිනි පැතිරෙන ප්‍රදේශ වලට බලපෑ ඇති සුළං සහිත කාලගුණ තත්ත්වය ගින්න මැඬලීමට බාධාවක් වී ඇති බවයි. ගින්න ව්‍යාප්ත වීම හේතුවෙන් සිඩිනි නුවර වැසියන්ද ඉන් ඉවත් කිරීමට කටයුතු කර ඇති බවයි විදෙස් වාර්තා සඳහන් කළේ.\nමේ වනවිට ලැව්ගිනි හේතුවෙන් නිව්සවුත්වේල්ස් ප්‍රාන්තයේ පුද්ගලයන් තුන්දෙනෙකු ජීවිතක්ෂයට පත්ව ඇති අතර, නිවාස 150 කට වැඩි සංඛ්‍යාවක් ගින්නට හසුව විනාශ වී තිබෙනවා.",
       "URL": "https://www.hirunews.lk/228189/ඕස්ට්‍රේලියාවේ-ලැව්-ගිනි-සිඩිනි-නුවරටත්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=223"
}