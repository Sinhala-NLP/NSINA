{
       "Source": "hirunews",
       "Timestamp": "Thursday, 30 April 2020 - 22:50",
       "Headline": "අභාවප්‍රාප්ත රිෂි කපූර්ගේ අවසන් කටයුතු මුම්බායි නුවරදී - (වීඩියෝ)",
       "News Content": "ඉන්දීය සිනමාවේ ප්‍රවීණ චිත්‍රපට අධ්‍යක්ෂකවරයෙකු මෙන්ම නිෂ්පාදකවරයෙකු ද වූ අභාවප්‍රාප්ත රිෂි කපූර්ගේ අවසන් කටයුතු මුම්බායි නුවරදී අද පස්වරුවේ  පැවැත්වුනා.\nඑම අවස්ථාවට රිෂි කපූර්ගේ බිරිඳ වන නෙතූ කපූර් සහ පුත්‍රයා වන මේ වනවිට බොලිවුඩයේ ජනප්‍රිය රංගන ශිල්පි රන්බීර් කපූර් මෙන්ම ඔහුගේ පෙම්වතිය වන අලියා බාත් ද එක්ව සිටියා.\nඑමෙන්ම කරීනා කපූර් සහ සයිෆ් අලි ඛාන් මෙන්ම අභිෂේක් භච්චන් ඇතුලු ජනප්‍රිය රංගන ශිල්පීන් රැසක් අවමංගල්‍යයට එක්ව සිටි බවයි ඉන්දීය මාධ්‍ය වාර්තා කළේ.\nරිෂි කපූර් මුම්බායි රෝහලකදී අද අභාවප්‍රාප්ත වු අතර කලක් පිළිකා රෝගයකින් පෙළුණු ඔහු මිය වනවිට පසුවූයේ 67 වන වියේයි.\nඉන්දියාවේ ජනප්‍රිය නළුවෙකු වන රාජ් කපූර්ගේ පුත්‍රයෙකු වන රිෂි කපූර් 1970 වසරේ දී ළමා නළුවෙකු ලෙස සිනමාවට පිවිසියේ තම පියා අධ්‍යක්ෂණය කළ\n‘‘මේරා නාම් ජෝකර්\" චිත්‍රපටයෙන්.\nබොබි කපූර් ඇන්ඩ් සන්ස් සහ නාගීනා යන චිත්‍රපට රිෂි කපූර් රංගනයෙන් දායක වූ රසික ජනාදරයට පාත්‍ර වූ චිත්‍රපට කිහිපයක්.",
       "URL": "https://www.hirunews.lk/239809/අභාවප්‍රාප්ත-රිෂි-කපූර්ගේ-අවසන්-කටයුතු-මුම්බායි-නුවරදී-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=183"
}