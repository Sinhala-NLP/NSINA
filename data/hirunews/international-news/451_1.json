{
       "Source": "hirunews",
       "Timestamp": "Saturday, 12 August 2017 - 11:22",
       "Headline": "සැමියා වෙන්වී ගිය දුකට 36 හැවිරිදි කාන්තාවක් කළ අපරාධය (ඡායාරූප)",
       "News Content": "තම දරුවන් දෙදෙනාට සහ සැමියාගේ අනියම් බිරිඳට වෙඩි තබා තමන්ද සියදිවි හානිකරගත් කාන්තාවක් පිළිබඳව විදෙස් මාධ්‍ය වාර්තා කරනවා.\nඇමරිකාවේ දකුණු කැරොලිනා ප්‍රාන්තයේ මෙම සිදුවීම සිදුව ඇති බවටයි වාර්තා වන්නේ.\nජෙසිකා ඊඩන්ස් නමැති 36 හැවිරිදි කාන්තාවගේ සැමියා ඇය සහ දරුවෙන් දෙදෙනා අතහැර වෙනත් කාන්තාවක් සමඟ ජිවත් වීමට මීට මාස කිහිපයකට පෙර  ගොස් තිබෙනවා.\nමේ හේතුවෙන් ඇය කණගාටුවෙන් පසුවූ බවටයි වාර්තා වන්නේ.\nකෙසේ වෙතත් පසුගියදා ඇය තම දරුවන් දෙදෙනා සමඟ සැමියා සහ ඔහුගේ අනියම් බිරිඳ ජිවත්වන නිවසට ගොස් ඇති බව සඳහන්.\nඑම අවස්ථාවේදී දරුවන් දෙදෙනා මෝටර් රථය තුල සිටියදී නිවසට ඇතුල් චි ඇති එම කාන්තාව තම සැමියාගේ අනියම් බිරිඳ වන මෙරඩිත් රාමේ නමැති 28 හැවිරිදි කාන්තාව වෙඩි තබා ඝාතනයකර තිබෙනවා.\nපසුව මෝටර් රථයට පැමිණි ඇති ඇය එහි සිටි වයස අවුරුදු 09ක පිරිමි දරුවාට  සහ වයස අවුරුදු 05ක ගැහැණු දරුවාටද වෙඩි තබා ඇයද වෙඩි තබාගෙන සියදිවි හානිකරගෙන ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nතම දෙමව්පියන් සතුව තිබූ ගිනි අවියක් සොරකම් කරගෙනවිත් මෙම ඝාතන සිදුකර ඇති බවටයි මුලික පරීක්ෂණ වලදී අනාවරණය වී ඇත්තේ.\nමෙම ඝාතනයන්ට පෙර අවස්ථා කිහිපයකදී ජෙසිකා විසින් තම සැමියාගේ අනියම් බිරිඳට සිය සැමියා ලබා ගැනීම සම්බන්ධයෙන් තර්ජනාත්මක කෙටි පණිවුඩ යාව ඇති බවයි වාර්තා වන්නේ.\nතමන් සහ දරුවන් දෙදෙනා හැරයාම සම්බන්ධයෙන් තමන් කණගාටුවෙන් පසුවන බවට දන්වමින් සැමියාට සටහනක් තබමින් ජෙසිකා මෙම ඝාතනයන් සිදු කිරීමට පිටව ගොස් ඇති බව සඳහන්.\nඇය විසින් ඝාතනය කළ සිය 09 හැවිරිදි දරුවා වෙනත් පුද්ගලයෙකු දාව උපන් දරුවෙක් වන අතර 05 හැවිරිදි දැරිය සිය සැමියා දාව උපන් බවටයි විදෙස් මාධ්‍ය වැඩිදුරටත් තොරතුරු වාර්තා කරන්නේ.",
       "URL": "https://www.hirunews.lk/168251/සැමියා-වෙන්වී-ගිය-දුකට-36-හැවිරිදි-කාන්තාවක්-කළ-අපරාධය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=451"
}