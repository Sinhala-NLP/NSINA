{
       "Source": "hirunews",
       "Timestamp": "Thursday, 01 April 2021 - 11:13",
       "Headline": "තුන්වන කොරෝනා රැල්ලෙන් ප්‍රංශයේ සියලු පාසල් වැසේ",
       "News Content": "තුන්වන කොරෝනා රැල්ල හේතුවෙන් ප්‍රංශයේ සියලු පාසල් වසා දැමීමට එරට ජනාධිපති එම්මානුවෙල් මැක්‍රොන් තීරණය කර තිබෙනවා.\nපාලනය කිරීමට නොහැකි ලෙස කොරෝනා ව්‍යාප්තිය හේතුවෙන් සති 3 ක කාලයක් සඳහා මෙලෙස පාසල් වසා තැබීමටයි තීරණය කර ඇත්තේ.\nමේ වනවිට ප්‍රංශයේ කොරෝනා මරණ සංඛ්‍යාව ලක්ෂයකට ආසන්න වී ඇති අතර, රෝහල් ආසාදිතයන්ගෙන් පිරී ගොස් තිබෙනවා.\nකෙසේ වෙතත් එන්නත්කරණ ක්‍රියාවලිය සිදුකළද එරට ආසාදිතයන් වාර්තාවීමේ ඉහළ යාමක් පෙන්නුම් කරන බවයි විදෙස් මාධ්‍ය වාර්තා සඳහන් කළේ.\nමේ වනවිට ප්‍රංශයේ කොරෝනා ආසදිතයන් 46 ලක්ෂ 44,423 ක් වාර්තාවනවා.",
       "URL": "https://www.hirunews.lk/267193/තුන්වන-කොරෝනා-රැල්ලෙන්-ප්‍රංශයේ-සියලු-පාසල්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=126"
}