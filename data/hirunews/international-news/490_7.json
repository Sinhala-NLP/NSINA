{
       "Source": "hirunews",
       "Timestamp": "Friday, 21 April 2017 - 14:04",
       "Headline": "කුකුල් පැටවුන් 09 දෙනෙකුට ජීවය ලබාදුන් මිනිසා",
       "News Content": "බිත්තර 10 ක් රැක කුකුල් පැටවුන් 09 දෙනෙකුට ජීවය ලබාදුන් පුද්ගලයෙකු පිළිබද පුවතක් විදෙස් මාධ්‍ය වාර්තා කරනවා.\n44 හැවිරිදි මෙම පුද්ගලයා පසුගිය මාර්තු 29 වනදා සිට ඒ සදහාම වෙන්වූ විශේෂ පුටුවක් ආධාර කරගනිමින් මෙම බිත්තර රැකීම සිදුකර ඇති බවයි වාර්තා වන්නේ.\nඑම ක්‍රියාවලියෙන් පසු පසුගිය 19 වනදා මෙම බිත්තර වලින් කුකුල් පැටවුන් 09 දෙනෙකු බිහිවී ඇති බව සදහන්.\nප්‍රංශ ජාතික කලාකරුවකු වන මොහු එරට කෞතුකාගාරයක් තුල මෙම බිත්තර රැකීම සිදුකර තිබෙනවා.\nබිත්තර රැකීමේ නිරත ව සිටි කාලය ඇතුළත ඔහු එම අසුනෙන් නැගී සිට ඇත්තේ දිනකට විනාඩි 30 ක කාලයකට පමණක් බව සදහන්.\nමෙම පුද්ගලයාගේ බිත්තර රැකීමෙන් පසු බිහිවූ කුකුල් පැටවුන් නව දෙනා ගොවිපොළක් වෙත යොමුකර තිබෙනවා.\nඑම අවස්ථාව පහතින් නරඹන්න.",
       "URL": "https://www.hirunews.lk/159668/කුකුල්-පැටවුන්-09-දෙනෙකුට-ජීවය-ලබාදුන්-මිනිසා",
       "Category": "International News",
       "Parent URL": "https://www.hirunews.lk/international-news.php?pageID=490"
}