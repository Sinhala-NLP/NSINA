{
       "Source": "hirunews",
       "Timestamp": "Saturday, 31 August 2019 - 17:24",
       "Headline": "හොංකොං විරෝධතාකරුවන්ට නැවතත් කඳුළු ගෑස් සහ ජල ප්‍රහාර",
       "News Content": "තහනම නොතකා හොංකොං නගර මධ්‍යයට රැස්වූ දහස් සංඛ්‍යාත විරෝධතාකරුවන්ට පොලීසිය අදත් කඳුළු ගෑස් සහ ජල ප්‍රහාරයක් එල්ල කර තිබෙනවා.\nප්‍රජාතන්ත්‍රවාදී ප්‍රතිසංස්කරණ උදෙසා ක්‍රියාත්මක කරන මෙම විරෝධතාවයේදී ඔවුන් ව්‍යවස්ථාදායක ගොඩනැගිල්ලට ද ගල් මුල් සහ පෙට්‍රල් බෝම්බවලින් පහර දී ඇති බව සඳහන්. විරෝධතා අද නැවතත් ආරම්භ වූයේ චීන බලධාරීන් විසින් හොංකොං හි ප්‍රජාතන්ත්‍රවාදී මැතිවරණ අත්හිටුවා වසර 5ක් ගත වන දිනයේදියි.\nමේ අතර, විරෝධතාකරුවන් පිරිසක් ඇමරිකානු ධජ ප්‍රදර්ශනය කරමින් ඇමරිකානු ජාතික ගීය ගයමින් හොංකොං, චීනයෙන් නිදහස් කර දෙන ලෙස ජනපති ට්‍රම්ප්ගෙන් ඉල්ලා සිටි බව විදෙස් වාර්තා සඳහන් කළා.",
       "URL": "https://www.hirunews.lk/223326/හොංකොං-විරෝධතාකරුවන්ට-නැවතත්-කඳුළු-ගෑස්-සහ-ජල-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=241"
}