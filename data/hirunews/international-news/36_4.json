{
       "Source": "hirunews",
       "Timestamp": "Tuesday, 16 August 2022 - 15:34",
       "Headline": "පාකිස්ථානයේ බස් රථයක් ඉන්ධන බවුසරයක ගැටී සිදු වූ අනතුරකින් විස්සක් මරුට",
       "News Content": "පාකිස්ථානයේ - මුල්තාන් නුවර දී අධික වේගයෙන් ගමන් ගත් මගී බස් රථයක් ඉන්ධන බවුසරයක ගැටී සිදු වූ අනතුරකින් පුද්ගලයන් විසි දෙනෙකු ජීවිතක්ෂයට පත්ව තිබෙනවා.\nබස් රථ 3ක් තරගයට අධික වේගයෙන් ධාවනය කර ඇති අතර, ඉන් එක් බස් රථයක් මෙලෙස මාර්ගයේ ගමන් ගත් ඉන්ධන බවුසරයක ගැටී ගිනිගෙන ඇති බවයි පාකිස්ථාන පොලිසිය විදෙස් මාධ්‍ය වෙත ප්‍රකාශ කර ඇත්තේ.\nඅනතුරින් ජීවිතක්ෂයට පත් වූ පුද්ගලයන්ගේ මෘත ශරීර ආරක්ෂක අංශ විසින් අසල පිහිටි රෝහලක් වෙත රැගෙන ගොස් ඇති අතර, ඇතමෙකුගේ සිරුරු සම්පූර්ණයෙන්ම ගිනිගෙන විනාශ වී තිබෙනවා.\nඅනතුරින් බස් රථයේ ගමන්ගත් මගීන් හය දෙනෙකු පමණ දිවි ගලවාගැනීමට සමත් වුණා.",
       "URL": "https://www.hirunews.lk/312921/පාකිස්ථානයේ-බස්-රථයක්-ඉන්ධන-බවුසරයක-ගැටී-සිදු-වූ-අනතුරකින්-විස්සක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=36"
}