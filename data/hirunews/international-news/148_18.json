{
       "Source": "hirunews",
       "Timestamp": "Sunday, 13 December 2020 - 8:39",
       "Headline": "අමෙරිකාවේ, කොරෝනා එන්නත්කරණය හෙට සිට",
       "News Content": "අමෙරිකා එක්සත් ජනපදයේ ෆයිසර්-බයෝඑන්ටෙක් කොරෝනා වෛරස් එන්නත්කරණය හෙට සිට ආරම්භ කෙරෙනවා.\nඒ සඳහා අමෙරිකානු මධ්‍යම ඖෂධ පරිපාලනයේ අනුමැතිය හිමි වූ අතර, එන්නත 95% ක කාර්යක්ෂමතාවකින් යුක්තයි.\nඑන්නත් බෙදාහැරීම දැනටමත් ආරම්භ වී ඇති අතර, පළමු එන්නත් මාත්‍රා මිලියන 03 මෙම සති අන්තයේ ප්‍රාන්ත පුරා බෙදාහැර ඇති බව සඳහන්.\nකොරෝනා වෛරසයෙන් ලොව වැඩිම පීඩාවට පත් වූ රට වන අමෙරිකා එක්සත් ජනපදයේ කොරෝනා ආසාදිතයින් සංඛ්‍යාව එක්කෝටි හැටපන් ලක්ෂය ඉක්මවන අතර, මරණ සංඛ්‍යාව තුන්ලක්ෂ පන්දහසකට අධිකයි.\nෆයිසර්-බයෝඑන්ටෙක් එන්නත්කරණය පසුගිය සතියේ බි්‍රතාන්‍යයේ ආරම්භ වූ අතර, බහරේනයද ඒ සඳහා අනුමැතිය ලබාදී තිබුණා.",
       "URL": "https://www.hirunews.lk/256904/අමෙරිකාවේ-කොරෝනා-එන්නත්කරණය-හෙට-සිට",
       "Category": "International News",
       "Parent URL": "https://www.hirunews.lk/international-news.php?pageID=148"
}