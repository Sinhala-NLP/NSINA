{
       "Source": "hirunews",
       "Timestamp": "Tuesday, 03 August 2021 - 8:33",
       "Headline": "ඇෆ්ගන් හමුදා සහ තලෙයිබාන් සටන්කාමීන් අතර ගැටුම් උග්‍ර අතට",
       "News Content": "ඇමරිකානු හමුදා සම්පූර්ණයෙන්ම ඇෆ්ගනිස්ථානයෙන් පිටත්ව යාමත් සමග තලෙයිබාන් සටන්කාමීන්ගේ ක්‍රියාකාරකම් ඉහළ ගොස් තිබෙනවා.\nඒ අනුව හෙල්මන් ප්‍රාන්තයේ ලක්ෂර්ගා නගරය අල්ලා ගැනීමට වෙර දරන තලෙයිබාන් සටන්කාමීන් සහ ඇෆ්ගන් හමුදා අතර දරුණු ගැටුම් පවතින බවයි විදෙස් වාර්තා සදහන් කළේ.\nසටන්කාමීන් නගරයේ පිහිටි රූපවාහිනී නාලිකා ගොඩනැගිල්ලක් ද අල්ලාගෙන තිබෙනවා.\nවිදෙස් වාර්තා සදහන් කළේ තලෙයිබාන් සටන්කාමීන් හෙල්මන් ප්‍රාන්තය අල්ලා ගතහොත් එය ඇෆ්ගන් රජයට දැඩි තර්ජනයක් වනු ඇති බවයි.",
       "URL": "https://www.hirunews.lk/278720/ඇෆ්ගන්-හමුදා-සහ-තලෙයිබාන්-සටන්කාමීන්-අතර-ගැටුම්-උග්‍ර-අතට",
       "Category": "International News",
       "Parent URL": "https://www.hirunews.lk/international-news.php?pageID=102"
}