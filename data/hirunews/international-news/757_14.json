{
       "Source": "hirunews",
       "Timestamp": "Friday, 20 February 2015 - 8:11",
       "Headline": "ඖෂධවලින් මර්දනය කළ නොහැකි රෝගයක් පැතිරේ",
       "News Content": "ක්ලෝරෝක්වින් ඇතුළු මැලේරියා මර්දන ඖෂධවලින් මර්දනය කළ නොහැකි මැලේරියා රෝග විශේෂයක් දැන් අග්නිදිග ආසියාවේ පැතිර යමින් පවතින බව විද්‍යාඥයන් පවසනවා. කාම්බෝජය, ලා ඕසය, තායිලන්තය, වියට්නාමය, මියන්මාරය මෙන්ම ඉන්දියානු දේශසීමාවටද නව රෝගය ළගා වී ඇති බවයි ඔවුන් පෙන්වා දෙන්නේ. වසර 2000 වන විට මැලේරියාවෙන් සිදුවන මරණ සංඛ්‍යාව අඩකින් අඩු කිරීමට හැකිවූයේ මැලේරියා මර්දන ඖෂධ හේතුවෙන්. එහෙත් තවමත් වසරකට පන්ලක්ෂ 84,000 ක ලෝකවාසීන් මැලේරියා රෝගයට ගොදුරු වනවා. ඖෂධවලට ප්‍රතිරෝධී නව මැලේරියා විශේෂය ඉදිරියේදී දැවැන්ත තර්ජනයක් විය හැකි බව විද්‍යාඥයන්ගේ අදහසයි.",
       "URL": "https://www.hirunews.lk/103848/ඖෂධවලින්-මර්දනය-කළ-නොහැකි-රෝගයක්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=757"
}