{
       "Source": "hirunews",
       "Timestamp": "Monday, 30 March 2015 - 15:52",
       "Headline": "යේමනයට ඉන්දියාව ගුවන් යානා යවයි",
       "News Content": "ඉරානයේ සහාය ලබන හවුදි කැරළිකරුවන්ට එරෙහිව සෞදි අරාබිය ප්‍රමුඛ අරාබි සන්ධානයේ ගුවන් ප්‍රහාර තවදුරටත් ක්‍රියාත්මක වද්දී, යේමනයේ කොටු වී සිටින ඉන්දියානුවන් බේරා ගැනීමට ඉන්දීය රජය මැදිහත් වී සිටිනවා. ඉන්දියානුවන් 2500කට අධික පිරිසක් යේමනයේ රැදී සිටින බවයි ගණන් බලා ඇත්තේ. ඔවුන් ඉවත් කර ගැනීමේ මුල් පියවර සඳහා එයාර් ඉන්දියා ගුවන් සේවයට අයත් මගීන් 180 දෙනෙකු රැගෙන යා හැකි එයාර් බස් යානයක් නවදිල්ලේ සිට  ඕමානයේ මස්කට් නුවර වෙත ගමන් කළ අතර, එහි සිට ආරක්ෂක තත්ත්වය ඇගයීමෙන් අනතුරුව යේමනයේ සානා අගනුවර වෙත පියාසර කිරීමට නියමිතයි. සානා නුවර ඉන්දීය තානාපති කාර්යාලය ප්‍රකාශ කළේ නැවත සිය රට බලා යාමට පැමිණි 500කට අධික ඉන්දියානුවන් ගුවන් තොටුපළ ආසන්නයේ නිවෙස්වල රදවා ඇති බවයි.",
       "URL": "https://www.hirunews.lk/106557/යේමනයට-ඉන්දියාව-ගුවන්-යානා-යවයි",
       "Category": "International News",
       "Parent URL": "https://www.hirunews.lk/international-news.php?pageID=747"
}