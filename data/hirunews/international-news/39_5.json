{
       "Source": "hirunews",
       "Timestamp": "Wednesday, 20 July 2022 - 8:40",
       "Headline": "යුක්රේන ජනපති බිරිඳ ඇමරිකානු ජනපති හමුවේ",
       "News Content": "යුක්රේන ජනපති බිරිඳ ඔලෙනා සෙලෙන්ස්කි ඇමරිකානු ජනාධිපති ජෝ බයිඩ්න් හමු වී තිබෙනවා.\nඑහි දී රුසියාව සමඟ පවතින යුදමය තත්ත්වයට විසදුම් ලබා ගැනිම සහ තවදුරටත් යුක්රේනයට ලබාගත යුතු ආධාර සම්බන්ධයෙන් සාකච්ඡා කර ඇති බවයි විදෙස් මාධ්‍ය වාර්තා කළේ.\nඇමරිකාවේ සංචාරයක නිරත ඇය අද එරට කොංග්‍රස් පක්ෂය ඇමතිමට ද නියමිත යි.\nඑසේම ඉරානයේ සංචාරයක නිරත රුසියානු ජනපති ව්ලැදිමීර් පුටින් එරට ආධ්‍යාත්මික නායක අයතුල්ලා අල් කමානි හමු වුණා.\nඒ වනවිට ඉරානයේ සංචාරයක නිරතව සිටි තුර්කි ජනාධිපතිවරයා ද රුසියානු ජනාධිපති හමු වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/310449/යුක්රේන-ජනපති-බිරිඳ-ඇමරිකානු-ජනපති-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=39"
}