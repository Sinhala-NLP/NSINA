{
       "Source": "hirunews",
       "Timestamp": "Thursday, 10 September 2015 - 13:02",
       "Headline": "චීනය සඳ ගමනට සැරසේ",
       "News Content": "2020 වසරට පෙර සඳ මත ගොඩබැසීමට චීනය සැළසුම් කරනවා. එහිදී චන්ද්‍රයාගේ පෘථිවියට නිරාවරණය නොවූ ඈත පෙදෙසට ගොඩබැසීමටයි චීනය සැළසුම් කර ඇත්තේ. චීන ගගනවිද්‍යා ආයතනයේ විද්‍යාඥයෙකු ප්‍රකාශ කරන පරිදි චන්ද්‍රයාගේ නොපෙනෙන පාර්ශවයේ භූ විද්‍යා තත්ත්වයන් පරීක්ෂා කිරීම සිය මෙහෙයුමේ අරමුණයි. එහි රේඩියෝ දුරේක්ෂයක් සවි කිරීමටද චීනය අදහස් කරනවා. පෘථිවියේ සිට නික්මෙන රේඩියෝ තරංග චන්ද්‍රයාගේ මෙපිට පාර්ශවයෙන් ආවරණය වීම නිසා එහි අනෙක් පස එවැනි සංවේදී දුරේක්ෂයක් ස්ථාන ගතකිරීමට සුදුසු බව චීන විද්‍යාඥයන්ගේ අදහසයි. චීනයේ සඳ ගමන 2017 වසරේ යෙදී ඇති අතර, එහිදී සඳේ පස් සහ ගල් පෘථිවියට රැගෙන එනු ඇති. ඇමරිකාව සහ රුසියාව හැරුණු කොට සඳ මත පා තැබූ තුන්වන ජාතිය බවට පත්වීම චීනයේ අරමුණයි.",
       "URL": "https://www.hirunews.lk/116318/චීනය-සඳ-ගමනට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=705"
}