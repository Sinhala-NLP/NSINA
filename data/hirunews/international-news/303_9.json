{
       "Source": "hirunews",
       "Timestamp": "Tuesday, 01 January 2019 - 9:17",
       "Headline": "බංග්ලාදේශ මැතිවරණ කොමසාරිස් නව ඡන්දයක් ප්‍රතික්ෂේප කරයි",
       "News Content": "විපක්ෂය ඉල්ලා සිටින පරිදි නව මහමැතිවරණයක් පැවැත්විය නොහැකි බව බංග්ලාදේශ ප්‍රධාන මැතිවරණ කොමසාරිස් නූරුල් හූඩා ප්‍රකාශ කළා.\nපසුගිය ඉරිදා පැවති මහමැතිවරණයේදී අගමැතිනී ෂීක් හසීනා 4 වන වරටත් තේරී පත්වූ අතර, මැතිවරණ දිනයේ ප්‍රචණ්ඩ ක්‍රියාවලින් පුද්ගලයන් 17 දෙනෙකු ජීවිතක්ෂයට පත්වුණා.\nමැතිවරණයේ දූෂණ සිදුවූ බව පවසමිනුයි විපක්ෂය නව ඡන්දයක් ඉල්ලා සිටියේ.\nඑහෙත් අගමැතිනී ෂීක් හසීනා කියා සිටියේ මැතිවරණය නිදහස් සහ සාධාරණ ලෙසින් පැවති බවයි.\nඑමෙන්ම තමා සියල්ල සිදුකරන්නේ හෘද සාක්ෂියට අනුව රට වෙනුවෙන් බව ද ඇය අවධාරණය කළා.",
       "URL": "https://www.hirunews.lk/207224/බංග්ලාදේශ-මැතිවරණ-කොමසාරිස්-නව-ඡන්දයක්-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=303"
}