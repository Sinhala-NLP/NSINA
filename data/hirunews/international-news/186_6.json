{
       "Source": "hirunews",
       "Timestamp": "Thursday, 02 April 2020 - 10:09",
       "Headline": "ඊජිප්තුවේ එකමුතුව ගැන කියන්න ගීසා පිරමීඩය ආලෝකමත් වේ - (ඡායාරූප)",
       "News Content": "කොරෝනා වෛරසයෙන් ආරක්ෂා වීමට එකමුතුව, සහයෝග‍යෙන් කටයුතු කිරීම ගැන කියන්නට ඊජිප්තු රජය නිර්මාණශීලීව කටයුතු කරන ආකාරය දකින්නට ලැබෙනවා.\nපසුගිය රාත්‍රියක ඊජිප්තුවේ ගීසා හි පිරමීඩය ආලෝකයෙන් වර්ණවත් කරමින් මේ පාණිවිඩය ඔවුන් ලබා දී තිබෙනවා.\nනිවසේ රැඳී සිටිමින් ආරක්ෂා සහිතව අනෙක් සියළු දෙනාවද ආරක්ෂා කිරීම ගැන ඊජිප්තු රජය ස්තුතිය පළ කරන්නට කටයුතු සිදු කර තිබෙනවා.\nමිලියන 100ක පමණ ජනතාවක් වෙසෙන එරට මේ වනවිට කොරෝනා ආසාදිතයන් 779ක් වාර්තා වී ඇති අතර සිදු වී ඇති මරණ සංඛ්‍යාව 52ක්.\nවෛරසය පැතිර යාම වැළැක්වීමේ පියවරක් වශයෙන් සංචාරක සහ ආගමික කලාපයන් මෙන්ම පාසල් සහ විශ්වවිද්‍යාල ද වසා දමා තිබෙනවා.",
       "URL": "https://www.hirunews.lk/237758/ඊජිප්තුවේ-එකමුතුව-ගැන-කියන්න-ගීසා-පිරමීඩය-ආලෝකමත්-වේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=186"
}