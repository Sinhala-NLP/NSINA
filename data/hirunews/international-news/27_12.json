{
       "Source": "hirunews",
       "Timestamp": "Wednesday, 19 October 2022 - 9:37",
       "Headline": "ජර්මනියේ සයිබර් ආරක්ෂණ අංශයේ ප්‍රධානියෙකු ධුරයෙන් පහ කෙරෙයි",
       "News Content": "ජර්මනියේ සයිබර් ආරක්ෂණ අංශයේ ප්‍රධානියෙකු එම ධුරයෙන් ඉවත් කර තිබෙනවා.\nඒ ඔහු රුසියානු රජය සමඟ සමීප සබඳතා පැවැත්වූ බවට චෝදනා එල්ලවීම හේතුවෙන්.\nජර්මනියේ ජාතික ආරක්ෂාවට ප්‍රබල වශයෙන් මෙම සිදුවීම බලපාන බැවින් ඔහුට එරෙහි ව විනය පරීක්ෂණයක් සිදුකිරීමටද නියමිත බවයි වාර්තා වන්නේ.\nරුසියාවේ යුක්රේන ආක්‍රමණයට ජර්මනිය දැඩි ලෙස විරෝධය පළ කරනවා.\nඑවන් අවස්ථාවක රුසියානු හිතවාදී ප්‍රධානියෙකු ජර්මනියේ ඉහළ තනතුරක් දැරීම භයානක තත්වයක් බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/318245/ජර්මනියේ-සයිබර්-ආරක්ෂණ-අංශයේ-ප්‍රධානියෙකු-ධුරයෙන්-පහ-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=27"
}