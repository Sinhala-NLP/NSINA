{
       "Source": "hirunews",
       "Timestamp": "Tuesday, 21 February 2017 - 9:21",
       "Headline": "ජගත් සංවිධානයේ රුසියානු තානාපති හදිසියේ මිය යයි",
       "News Content": "නිව්යෝක් නුවර එක්සත් ජාතීන්ගේ සංවිධාන මූලස්ථානයේ රුසියානු තානාපති විටාලි චර්කින් හදිසියේ රෝගාතුර වී මිය ගිය බව රුසියානු විදේශ කටයුතු අමාත්‍යාංශය නිවේදනය කළා.\nප්‍රවීනතම රුසියානු රාජ්‍ය තාන්ත්‍රිකයෙකු වන චර්කින් ජගත් සංවිධානයේ දී ඇමරිකානු චෝදනාවලට දැඩි ප්‍රතිචාර දැක්වූ පුද්ගලයෙකු ලෙස ද ප්‍රකටයි.\nවරෙක ඔහු ජගත් සංවිධානයේ ඇමරිකානු තානාපතිනී සමන්තා පවර්ට ප්‍රකාශ කළේ ඇයට තෙරේසා මව්තුමිය මෙන් පෙනී සිටීමේ අයිතියක් නොමැති බවයි.\nමැදපෙරදිග වත්මන් තත්ත්වයට ඇමරිකාව ඍජුවම වගකිව යුතු බවට ඔහු එහිදී චෝදනා කළා.",
       "URL": "https://www.hirunews.lk/155026/ජගත්-සංවිධානයේ-රුසියානු-තානාපති-හදිසියේ-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=515"
}