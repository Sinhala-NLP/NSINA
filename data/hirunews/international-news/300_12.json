{
       "Source": "hirunews",
       "Timestamp": "Friday, 11 January 2019 - 9:13",
       "Headline": "තායිවානය නව අගමැතිවරයෙකු පත් කිරීමට සැරසේ",
       "News Content": "අග්‍රාමාත්‍ය විලියම් ලායි ඇතුලූ අමාත්‍ය මණ්ඩලය ඉල්ලා අස්වීමෙන් පසු තායිවාන පාලක ප්‍රජාතන්ත්‍රවාදී ප්‍රගතිශීලී පක්ෂයේ හිටපු සභාපති සූ සෙන් චෑන් නව අග්‍රාමාත්‍යවරයා ලෙස පත් කිරිමට නියමිත බව වාර්තාවනවා.\nපසුගිය නොවැම්බරයේ පැවති ප්‍රාදේශීය මැතිවරණවලින් ලද පරාජය හිටපු අග්‍රාමාත්‍යවරයා ඉල්ලා අස්වීමට හේතුවයි.\nනව අග්‍රාමාත්‍යවරයා අද පත් කිරීමට නියමිතව ඇති අතර, ඉන් අනතුරුව ඔහු සිය අමාත්‍ය මණ්ඩලය නම් කරනු ඇති.\nතායිවානය මෙම දේශපාලන පෙරළියට මුහුණ දෙන්නේ එරට ජනාධිපතිවරණයට වසරක් පමණක් තිබියදියි.\nඑම මැතිවරණය ජනාධිපතිනි සායි ඉන් වෙන්ට ප්‍රබල අභියෝගයක් වන ඇති බවයි විශ්වාස කෙරෙන්නේ.\nප්‍රාදේශීය මැතිවරණයේදී ලද පරජය හේතුවෙන් ඇය දැනටමත් පක්ෂ සභාපති ධුරයෙන් ඉවත්වී තිබෙනවා.",
       "URL": "https://www.hirunews.lk/207963/තායිවානය-නව-අගමැතිවරයෙකු-පත්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=300"
}