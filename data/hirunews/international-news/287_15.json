{
       "Source": "hirunews",
       "Timestamp": "Sunday, 24 February 2019 - 13:44",
       "Headline": "නව ව්‍යවස්ථාව ගැන කියුබාවේ ජනමත විචාරණයක්",
       "News Content": "කොමියුනිස්ට් වාදය ක්‍රියාත්මක වන අතරතුර, නිදහස් වෙළඳපොල හඳුන්වාදීම අරමුණු කරගත් නව ව්‍යවස්ථාව පිළිබඳව කියුබානුවන් අද සිය මතය ප්‍රකාශ කරනවා.\nකියුබානු පාර්ලිමේන්තුව හෙවත් ජාතික සභාව විසින් අනුමත කරන ලද මෙම නව ව්‍යවස්ථාව තුළින් ජනාධිපතිවරයාගේ ධුර කාලයද පස් වසර බැගින් වූ දෙවතාවකට සීමා කිරීමද විශේෂත්වයක්.\nපෞද්ගලික දේපළ පිළිගැනීමද කොමියුනිස්ට් කියුබාවේ නව ව්‍යවස්ථා සඳහා එක්කර ඇති වගන්තියක්.\nජනාධිපතිවරයා රාජ්‍ය නායකයා වුවද රටේ එදිනෙදා කටයුතු අධික්ෂණය අග්‍රාමාත්‍යවරයා වෙත පැවරීමටත්, කියුබාවේ නව ව්‍යවස්ථාවෙන් යෝජනා කර තිබෙනවා.\nකෙසේ නමුත් එමඟින් ඍජු ඡන්දයකින් ජනාධිපතිවරයා තෝරා පත් කරගැනීමට පියවර ගෙන නොමැති අතර, බලය කොමියුනිස්ට් පක්ෂයට පමණක් සීමාවීම වළක්වා නොමැති බවයි කියුබානු විපක්ෂය පෙන්වා දෙන්නේ.",
       "URL": "https://www.hirunews.lk/211097/නව-ව්‍යවස්ථාව-ගැන-කියුබාවේ-ජනමත-විචාරණයක්",
       "Category": "International News",
       "Parent URL": "https://www.hirunews.lk/international-news.php?pageID=287"
}