{
       "Source": "hirunews",
       "Timestamp": "Friday, 28 July 2017 - 15:33",
       "Headline": "මරණයකින් අවසන් වූ ආදර කතාව (ඡායාරුප)",
       "News Content": "අරාබි සම්භවයක් සහිත තරුණයෙකුට පෙම් බැඳීම හේතුවෙන් ඝාතනයට ලක්වූ ඉන්දීය සම්භවයක් සහිත තරුණියක් පිළිබදව විදෙස් මාධ්‍ය වල වැඩි අවධානයක් යොමුව තිබෙනවා.\nඑංගලන්තයේ ජීවත් වූ සෙලින් දූඛ්රාන් නමැති 19 හැවිරිදි මෙම තරුණිය පැහැරගෙන ගොස් දූෂණය කර මරා දැමූ බවට 33 හැවිරිදි තරුණයෙකුට චෝදනා එල්ලවී තිබෙනවා.\nඑම තරුණිය සමාජ මාධ්‍ය ජාල ඔස්සේ රූපලාවණ්‍ය කටයුතු පිළිබඳව උපදේශන ලබා දුන් තරුණියක් බවයි වාර්තා වන්නේ.\nඅදාල තරුණිය මරා දැමීමට පෙර දූෂණයට ලක්ව ඇති අතර නිවසක තිබී ඇයගේ මළ සිරුර පසුගිය බදාදා සොයාගත් බව විදෙස් මාධ්‍ය වැඩිදුරටත් වාර්තා කරනවා.\nඅරාබි සම්භවයක් සහිත තරුණයෙකු සමඟ පෙමින් වෙළී සිටීම හේතුවෙන් මෙම ඉන්දීය තරුණිය ඝාතනය කර ඇති බවට චෝදනා කරමින් අදාල ඝාතනය සිදුකළ බවට සැකපිට පුද්ගලයෙකු  අත්අඩංගුවට ගෙන ඇති බව සදහන්.\nඅදාල පුද්ගලයාට එරෙහිව නඩු පවරා ඇති බවයි වාර්තා වන්නේ.\nඅදාල තරුණියගේ පශ්චාත් මරණ පරීක්ෂණයෙන් අනාවරණය වී ඇත්තේ ඇයගේ ගෙලට සිදුවූ තුවාලයක් හේතුවෙන් මරණයට පත්වී ඇති බවයි.",
       "URL": "https://www.hirunews.lk/167008/මරණයකින්-අවසන්-වූ-ආදර-කතාව-ඡායාරුප",
       "Category": "International News",
       "Parent URL": "https://www.hirunews.lk/international-news.php?pageID=456"
}