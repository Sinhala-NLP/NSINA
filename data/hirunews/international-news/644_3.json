{
       "Source": "hirunews",
       "Timestamp": "Wednesday, 20 April 2016 - 16:02",
       "Headline": "දියණිය දුෂණය කල තරුණයාට පියාගෙන් දරුණු දඩුවමක්",
       "News Content": "තම කුඩා දියණිය දුෂණය කල තරුණයකුට අපුරු දඩුවමක් ලබාදුන් පියෙකු පිළිබඳ ඉන්දියාවේ පන්ජාබ් ප්‍රාන්තයෙන් වාර්තා වනවා.\nදුෂණයට ලක්වු කුඩා දැරියගේ පියා විසින් සැකකාර තරුණයාගේ දෙඅත් වෙන්වන ලෙසට කපා දමා ඇති බවයි ඉන්දීය පුවත් සේවාවල දැක්වෙන්නේ.\nකුඩා දැරිය දුෂණය කිරීමේ සිද්ධියට අදාළ නඩුව මේවන විට අධිකරණයක විභාගයට ගැනෙමින් පවතිනවා.\nමෙම නඩු විභාගයට දීර්ඝ කාලයක් ගතවන බැවින් එකගතාවකට පැමිණ එය සමථයකට පත්කර ගන්නා ලෙසට දැරියගේ පියා විසින් සැකකරුට සහ ඔහුගේ පියාට යෝජනා කර තිබෙනවා.\nඑලෙස පවසා එම පුද්ගලයා විසින් සැකකාර තරුණයා සිය යතුරුපැදියේ නංවාගෙන ගොස් ගසක බැඳ දෙඅත් කපා දමා ඇති බවයි ඉන්දීය බලධාරීන් අනාවරණ කරගෙන ඇත්තේ.\n2014 වසරේදී මෙම සැකකරු විසින් බරපතල ලෙස දුෂණය කර තිබුනේ මාස 7 ක් වයසැති දැරියක්.\nසැකකරුගේ දෙඅත් කපා දැමීමෙන් පසු දුෂණයට ලක්වු දැරියගේ පියා ප්‍රදේශයෙන් පළාගොස් තිබෙනවා.\nඔහු සොයා ඉන්දීය ආරක්ෂක අංශ විමර්ශණ ආරම්භ කර ඇති බවයි විදෙස් පුවත් සේවාවල දැක්වෙන්නේ.",
       "URL": "https://www.hirunews.lk/131319/දියණිය-දුෂණය-කල-තරුණයාට-පියාගෙන්-දරුණු-දඩුවමක්",
       "Category": "International News",
       "Parent URL": "https://www.hirunews.lk/international-news.php?pageID=644"
}