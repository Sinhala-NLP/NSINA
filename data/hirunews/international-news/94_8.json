{
       "Source": "hirunews",
       "Timestamp": "Saturday, 18 September 2021 - 16:21",
       "Headline": "ඕස්ට්‍රේලියාවේ විරෝධතාවල නිරතවූ 287 ක් අත්අඩංගුවට",
       "News Content": "ඕස්ට්‍රේලියාවේ මෙල්බර්න් සහ සිඩ්නි හිදී විරෝධතාකරුවන් සහ පොලිසිය අතර ඇතිවූ ගැටුම්වලදී පුද්ගලයන් 287දෙනෙකු අත්අඩංගුවට ගෙන තිබෙනවා.\nගැටුම්වලදී පොලිස් නිලධාරීන් කිහිපදෙනෙකුද තුවාල ලබා ඇති බවයි විදෙස් වාර්තා සඳහන් කළේ.\nමෙල්බර්න් නුවරට රැස්වූ විරෝධතාකරුවන් 700 කට අධික පිරිසක් විසුරුවා හැරීමට ගම්මිරිස් ප්‍රහාරද එල්ල කර ඇති බව සඳහන්.\nඑම නුවරවල ආරක්ෂාව පිණිස පොලිස් නිලධාරීන් 2,000 ක් පමණ අනුයුක්ත කර තිබෙනවා.\nකොරෝනා වසංගතය හේතුවෙන් නගර වසා දැමීමට විරෝධය පළ කරමිනුයි මෙම විරෝධතා සංවිධාන කර තිබුණේ.",
       "URL": "https://www.hirunews.lk/282578/ඕස්ට්‍රේලියාවේ-විරෝධතාවල-නිරතවූ-287-ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=94"
}