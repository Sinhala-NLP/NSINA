{
       "Source": "hirunews",
       "Timestamp": "Saturday, 26 October 2013 - 17:06",
       "Headline": "ඉරානය කැරලිකරුවන් 16 ක් එල්ලා මරයි.",
       "News Content": "ඉරානය විසින් සිය අත්අඩංගුවේ සිටි කැරලිකරුවන් 16 දෙනෙකු සිරකඳවුරක් තුළදී ඝාතනය කර තිබෙනවා. ඉරානයේ සහීඩාන් ප්‍රදේශයේ පිහිටි සිරකඳවුරක් තුළදී ඉරාන ආරක්ෂක අංශ විසින් මෙම කැරලිකරුවන් පිරිස එල්ලා මරා ඇති බවයි විදෙස් මාධ්‍ය වාර්තා කළේ. මෙලෙස ඝාතනය කළ කැරලිකරුවන් අතර ඉරාන රජයට එරෙහිව ක්‍රියාත්මක කැරලි කණ්ඩායම් කිහිපයක සාමාජිකයන් සිටි බව සඳහන්. මීට දින දෙකකට පෙර පාකිස්ථානු ඉරාන දේශසීමාවේදී සිදුවූ වෙඩි හුවමාරුවකදී ඉරාන ආරක්ෂක අංශ සාමාජිකයන් 14 දෙනෙකු ජීවිතක්ෂයට පත්ව තිබුණා. මෙම ප්‍රහාරයට පිළිතුරු දීමක් ලෙස ඉරාන ආරක්ෂක අංශ විසින් මෙම කැරලිකරුවන් පිරිස ඝාතනය කරන්නට ඇති බවයි ජාත්‍යන්තර විශ්ලේෂකයන්ගේ අදහස වී ඇත්තේ.",
       "URL": "https://www.hirunews.lk/70091/ඉරානය-කැරලිකරුවන්-16-ක්-එල්ලා-මරයි",
       "Category": "International News",
       "Parent URL": "https://www.hirunews.lk/international-news.php?pageID=791"
}