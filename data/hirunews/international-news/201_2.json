{
       "Source": "hirunews",
       "Timestamp": "Thursday, 06 February 2020 - 12:45",
       "Headline": "තුර්කියේ ගුවන් යානා අනතුරකින් 03ක් මරුට - 170 කට තුවාල",
       "News Content": "තුර්කියේ ඉස්ථාන්බුල් අගනුවර ගුවන් තොටුපලක මගීන් 171 දෙනෙකු සහ කාර්ය මණ්ඩලයේ හයදෙනෙකු රැගත් ගුවන් යානයක් ගොඩබැස්සවීමට යාමේදී ධාවන පථයෙන් ඉවතට පැන සිදුවූ අනතුරකින් පුද්ගලයන් තුන්දෙනෙකු ජීවිතක්ෂයට පත්ව තිබෙනවා.\nඅනතුරින් ගුවන් යානය කොටස් තුනකට කැඞී ඇති අතර, යානයේ සිටි පුද්ගලයන් 170 දෙනෙකුට පමණ තුවාල සිදුව ඇති බවයි විදෙස් වාර්තා සඳහන් කළේ.\nඅනතුරින් පසු ගුවන් තොටුපල වසා දැමීමට පියවර ගෙන ඇති අතර, ඊට පැමිණෙන යානාද වෙනත් ගුවන් තොටුපල වෙත යොමු කිරීමට කටයුතු කර තිබෙනවා.",
       "URL": "https://www.hirunews.lk/233831/තුර්කියේ-ගුවන්-යානා-අනතුරකින්-03ක්-මරුට-170-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=201"
}