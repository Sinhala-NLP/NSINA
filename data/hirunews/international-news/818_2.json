{
       "Source": "hirunews",
       "Timestamp": "Monday, 29 July 2013 - 11:11",
       "Headline": "ඊජිප්තුවේ ගැටුම් තවත් උග්‍ර වෙයි.",
       "News Content": "ඊජිප්තුව තුළ මේ වනවිට හටගෙන ඇති ගැටුම්කාරි තත්ත්වය වහාම පාලනය කළ යුතු බව එරට අන්තර්වාර රජයේ විදේශ අමාත්‍යවරයා පවසනවා. හිටපු ජනාධිපති මොහොමඞ් මොර්සිගේ ආධාරකරුවන් සහ ආරක්ෂක අංශ අතර ඇති වූ ගැටුම් මේ වනවිට කයිරෝ අගනුවරින් පිටත නගර දක්වා වර්ධනය වී ඇති බවයි විදෙස් වාර්තා සඳහන් කළේ. ඊයේ දිනයේදී පමණක් කයිරෝ නුවර සිදුවූ ගැටුම්වලින් 70 දෙනෙකු මියගියා. අන්තර්වාර රජයේ ජනාධිපති ඇඞ්ලි අන්සූර් කලහකාරි සිද්ධි ඇති කරන සිවිල් ජනතාව අත්අඩංගුවට ගන්නා ලෙස එරට ආරක්ෂක අංශවලට බලතල ලබාදීමත් සමග මෙම ගැටුම් තවදුරටත් උග්‍ර වී ඇති බවයි විචාරකයින් පෙන්වා දෙන්නේ.",
       "URL": "https://www.hirunews.lk/63979/ඊජිප්තුවේ-ගැටුම්-තවත්-උග්‍ර-වෙයි",
       "Category": "International News",
       "Parent URL": "https://www.hirunews.lk/international-news.php?pageID=818"
}