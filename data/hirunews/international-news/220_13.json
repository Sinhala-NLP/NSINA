{
       "Source": "hirunews",
       "Timestamp": "Tuesday, 26 November 2019 - 13:15",
       "Headline": "කිලෝග්‍රෑම් 3000ක කොකේන් තොගයක් ප්‍රවාහනය කළ සබ්මැරීනයක් ස්පාඤ්ඤයේදී අත්අඩංගුවට",
       "News Content": "වැඩි කොටසක් ජලය යට පවතින ලෙස සකස් කළ සබ්මැරීන යාත්‍රාවකින් ප්‍රවාහනය කරමින් තිබූ කිලෝග්‍රෑම් 3000ක කොකේන් තොගයක් ස්පාඤ්ඤයේ ගැලිසියා ප්‍රාන්තයේ ඒල්ඩන් වරාය ආසන්නයේදී අත්අඩංගුවට ගෙන තිබෙනවා.\nමීටර් 22ක් දිගැති මෙම යාත්‍රාව හැසිර වූ ඉක්වදෝර ජාතිකයන් දෙදෙනෙකු ද අත්අඩංගුවට ගනු ලැබූ බවයි ස්පාඤ්ඤ බලධාරීන් ප්‍රකාශ කළේ.\nකොකේන් තොගය දකුණු ඇමරිකානු කොළොම්බියාවේ සිට රැගෙන ආ බවයි විශ්වාස කෙරෙන්නේ. ස්පාඤ්ඤ වෙරළාරක්ෂක බලකාය සඳහන් කළේ දකුණු සහ මධ්‍යම ඇමරිකානු මත්ද්‍රව්‍ය කල්ලි මෑතක සිට මත්ද්‍රව්‍ය ප්‍රවාහනය සඳහා වැඩි වශයෙන් සබ්මැරීන යාත්‍රා යොදා ගන්නා බවයි.",
       "URL": "https://www.hirunews.lk/229018/කිලෝග්‍රෑම්-3000ක-කොකේන්-තොගයක්-ප්‍රවාහනය-කළ-සබ්මැරීනයක්-ස්පාඤ්ඤයේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=220"
}