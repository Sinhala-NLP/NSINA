{
       "Source": "hirunews",
       "Timestamp": "Sunday, 12 November 2017 - 10:43",
       "Headline": "ධූලි දුමාරය නිසා නවදිල්ලියට ඇමරිකානු ගුවන් ගමන් නවතී",
       "News Content": "දැනට දැඩි වායු දුෂණයකට ලක්ව ඇති ඉන්දියාවේ නවදිල්ලි නුවර වෙත සිය ගුවන් ගමන් නැවත දැනුම්දෙන තුරු අත්හිටුවන බව ඇමරිකානු යුනයිටඩ්  එයාර්ලයින්ස් ගුවන් සේවය ප්‍රකාශ කළා.\nනවදිල්ලි නුවර වායු දුෂණය මේ වනවිට ලෝක සෞඛ්‍ය සංවිධානයේ ආරක්ෂිත මට්ටම මෙන් 40 ගුණයකට ආසන්නයි.\nගොවි බිම්වල ගිනි තැබීම්, වාහන දුම් සහ ඉදිකිරීම් වැඩබිම්වලින්  එක්වන ධූලි මෙලෙස නවදිල්ලියේ ඝන මීදුම් දුමාරයක් ඇතිවීමට හේතුවයි.\nමේ අතර තවත් ජාත්‍යන්තර ගුවන් සේවා රැසක් නවදිල්ලිය වෙත ගුවන් ගමන් අත්හිටුවීම සම්බන්ධයෙන් සළකා බලනු ඇතැයි අපේක්ෂිතයි.",
       "URL": "https://www.hirunews.lk/175825/ධූලි-දුමාරය-නිසා-නවදිල්ලියට-ඇමරිකානු-ගුවන්-ගමන්-නවතී",
       "Category": "International News",
       "Parent URL": "https://www.hirunews.lk/international-news.php?pageID=422"
}