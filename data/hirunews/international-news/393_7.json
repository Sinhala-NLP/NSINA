{
       "Source": "hirunews",
       "Timestamp": "Tuesday, 20 February 2018 - 13:52",
       "Headline": "දුප්පත් රටවල ළදරු මරණ තවමත් ඉහළ මට්ටමක",
       "News Content": "ලොව දුප්පත්ම රටවල උපදින දරුවන් වයස අවුරුදු 5 සම්පූර්ණ වීමට පෙර මියයාමේ අවදානම ධනවත් රටවල එම අනුපාතය මෙන් 50 ගුණය ඉක්මවන බව අධ්‍යයනයකින් අනාවරණ වී තිබෙනවා.\nපසුගිය වසර 25 ක කාලය තුළ ළමා සෞඛ්‍ය පිළිබද ප්‍රගතියක් ලැබීමට හැකිවුව ද ලොව ප්‍රදේශ රැසකම එම අවදානම තවදුරටත් පවතින බවයි යුනිසෙෆ් ආයතනය අද නිකුත් කළ වාර්තාවේ දැක්වෙන්නේ.\nජපානයේ අලූත උපන් දරුවන් මියයාමේ අවදානම 1111 ට එකක් වුව ද පාකිස්ථානයේ සෑම දරු උපත් දහසකින්ම 22 දෙනෙකු ළදරු වියේදීම මියයනවා.\nසෑම වසරකම ලොව පුරා මිලියන 2 යි දශම 6 ක් ළමයින් ඉපදී පළමු මාසය තුළ මියයන බවයි යුනිසෙෆ් වාර්තාවේ දැක්වෙන්නේ.\nඑම අවදානම වැඩිම රටවල් 10න් 8 ක්ම අප්‍රිකානු උප සහරා කලාපයට අයත්.",
       "URL": "https://www.hirunews.lk/184095/දුප්පත්-රටවල-ළදරු-මරණ-තවමත්-ඉහළ-මට්ටමක",
       "Category": "International News",
       "Parent URL": "https://www.hirunews.lk/international-news.php?pageID=393"
}