{
       "Source": "hirunews",
       "Timestamp": "Tuesday, 20 July 2021 - 13:18",
       "Headline": "ලොව ධනවත්ම පුද්ගලයා අභ්‍යාවකාශයට",
       "News Content": "ලොව ධනවත්ම පුද්ගලයා වන ඇමසෝන් සමාගමේ විධායක නිලධාරී ජෙෆ් බෙසොස් අද අභ්‍යවකාශයට යාමට නියමිතයි.\nඒ අනුව ඔහු කිලෝමීටර 100 ක් ඉහළට ගමන් කරනු ඇති.\nජෙෆ් බෙසොස්ට අයත් බ්ලූ ඔරිජින් සමාගම සාදන ලද නිව් ෂෙෆර්ඩ් නැමති රොකට් යානය ඊට භාවිත කරන අතර ඒ සදහා ඔහු ගත කරන කාලය මිනිත්තු 11 ක් බවයි විදෙස් මාධ්‍ය වාර්තා සඳහන් කළේ.\nඒ අනුව ඔහු මෙලෙස අභ්‍යවකාශයට ගිය දෙවන ප්‍රකෝටිපතියා බවට පත්වනු ඇති.\nජෙෆ් බෙසොස් සමග අභ්‍යවකාශයට යාමට ඔහුගේ සහෝදර මාර්ක් බෙසොස් සහ වැලී ෆන්ක් නමැති 82 හැවිරිදි ගුවන් නියමුවරියකද එක්වීමට නියමිතයි.\nඒ අනුව ඇය අභ්‍යවකාශයේ ඉහළටම යන වයස්ගතම කාන්තාව වනු ඇති.\nඑමෙන්ම උසස් අධ්‍යාපනය ලබන ඔලිවර් ඩේමන් නැමති 18 හැවිරි ධනවත් සිසුවෙකුද එම යානයෙන් ගමන් කරන අතර ඔහු ගෙවීමක් කර මගී රොකට් යානයකින් අභ්‍යවකාශයට යන ප්‍රථමයා වන බව සදහන්.\nපසුගිය සතියේ ප්‍රකෝටිපතියෙකු වන රිචඩ් බ්‍රැන්සන් ප්‍රථම වරට අභ්‍යවකාශයේ කිලෝමීටර 86 ක් ඉහළට ගමන් කරනු ලැබුවා.",
       "URL": "https://www.hirunews.lk/277497/ලොව-ධනවත්ම-පුද්ගලයා-අභ්‍යාවකාශයට",
       "Category": "International News",
       "Parent URL": "https://www.hirunews.lk/international-news.php?pageID=105"
}