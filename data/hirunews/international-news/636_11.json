{
       "Source": "hirunews",
       "Timestamp": "Monday, 09 May 2016 - 13:46",
       "Headline": "කැනඩා ලැව්ගින්නට ඩොලර් බිලියන ගණනක් යටවේ",
       "News Content": "කැනඩාවේ - ඇල්බර්ටා ප්‍රාන්තයේ පැතිරී යන මහා ලැව්ගින්නට හසුවීමෙන් නිවාස සියයට විස්සක් පමණ මේ වනවිට විනාශ වී තිබෙනවා.\nමීට සතියකට පමණ පෙර ආරම්භ වූ ලැව්ගින්න මෙතෙක් මුළුමනින්ම පාලනය කිරීමට හැකිවී නැහැ.\nඑරට බලධාරීන් සඳහන් කළේ වර්ග කිලෝමීටර 1600 ක භූමි ප්‍රමාණයක් මේ වනවිටත් ගිනි ගනිමින් පවතින බවයි.\nමෙම ලැව්ගින්න නිවාදැමීම සඳහා තවත් මාස කිහිපයක් ගතවිය හැකි බවද ඔවුන් ප්‍රකාශ කළා. වර්ෂාව පතිත නොවුණහොත් ගින්න මැඩපැවැත්වීමට නොහැකිවනු ඇති බවයි  එරට බලධාරින් තවදුරටත් කියා සිටියේ.\nලැව්ගින්න හේතුවෙන් ෆෝට් මැක්මරේ ප්‍රදේශයේ පුද්ගලයන් 100 000ක් පමණ ඉවත් කර ගැනුනා.\nකැනඩා ඉතිහාසයේ වැඩිම මුදලක් වැයකිරිමට සිදුවන  ස්වභාවික ව්‍යසනය ලෙසයි මෙය හඳුන්වන්නේ. එමෙන්ම දැනටමත් ලැව්ගිනි නිවාදැමීම සඳහා ඩොලර් බිලියන ගණනක් එරට රජයට වැයවී තිබෙනවා.\nලැව්ගින්නෙන් විනාශ වූ ප්‍රදේශය පෙර තත්ත්වයට පත්කරගැනීම සඳහා තවත් වසර ගණනාවක් ගතවනු ඇති බවයි විදෙස් වාර්තා අනාවරණ කළේ.",
       "URL": "https://www.hirunews.lk/132767/කැනඩා-ලැව්ගින්නට-ඩොලර්-බිලියන-ගණනක්-යටවේ",
       "Category": "International News",
       "Parent URL": "https://www.hirunews.lk/international-news.php?pageID=636"
}