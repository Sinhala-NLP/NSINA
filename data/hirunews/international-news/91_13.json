{
       "Source": "hirunews",
       "Timestamp": "Wednesday, 29 September 2021 - 13:17",
       "Headline": "බෞද්ධ සිද්ධස්ථාන විනාශය ගැන පළ වූ වාර්තා පාකිස්ථානය ප්‍රතික්ෂේප කරයි",
       "News Content": "පාකිස්ථානයේ බෞද්ධ සිද්ධස්ථාන විනාශ කරන බවට පළ ව ඇති වාර්තා කොළඹ පිහිටි පාකිස්ථාන මහ කොමසාරිස් කාර්යාලය ප්‍රතික්ෂේප කර තිබෙනවා.\nඅදාළ වාර්තාවලට පදනම් වී ඇත්තේ 2020 වර්ෂයේ සිදු වූ හුදෙකලා සිදුවීමක් බවයි මෙරට පාකිස්ථාන මහ කොමසාරිස් කාර්යාලය පෙන්වා දෙන්නේ.\nපාකිස්ථානයේ බෞද්ධ ස්ථූප, ප්‍රතිමා සහ කැටයම් ඇතුලු ස්මාරක විනාශ කර ඇති බවට ඉන්දීය පුවත් සේවයක් පසුගියදා වාර්තා කර තිබුණා.\nස්වාට් නිම්නයේ බෞද්ධ ස්මාරකවලට හානි පමුණුවා ඇති බවටයි එම වාර්තාවල දැක්වුණේ.\nඑම සිදුවීම් ශ්‍රී ලංකාවේ නොසතුටට හේතු වී ඇති බවද එහි සඳහන් වුණා.\nකෙසේ වෙතත් මෙරට පාකිස්ථාන මහ කොමසාරිස් කාර්යාලය සඳහන් කළේ අදාළ සිදුවීම පිළිබඳව පාකිස්ථාන රජය මීට පෙර ප්‍රතිචාර දක්වා ඇති බවයි.\nපාකිස්ථානය සියලුම ආගම්වලට අයත් සිද්ධස්ථානවල ආරක්ෂාව සම්බන්ධයෙන් දැඩි අවධානයෙන් කටයුතු කරන බවයි පාකිස්ථාන මහ කොමසාරිස් කාර්යාලය අවධාරණය කරන්නේ.",
       "URL": "https://www.hirunews.lk/283554/බෞද්ධ-සිද්ධස්ථාන-විනාශය-ගැන-පළ-වූ-වාර්තා-පාකිස්ථානය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=91"
}