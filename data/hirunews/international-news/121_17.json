{
       "Source": "hirunews",
       "Timestamp": "Tuesday, 20 April 2021 - 9:07",
       "Headline": "ඉන්දියාව, බ්‍රිතාන්‍ය සංචාරක රතු ලැයිස්තුවට",
       "News Content": "හිටපු ඉන්දීය අග්‍රාමාත්‍ය ආචාර්ය මන්මෝහන් සිංටද කොරෝනා වෛරසය ආසාදනය වී තිබෙනවා.\nඒ අනුව ඔහු ඊයේ සන්ධ්‍යාවේ ප්‍රතිකාර සඳහා  දිල්ලි නුවර සමස්ථ ඉන්දීය වෛද්‍ය විද්‍යා ආයතනයට ඇතුලත් කරනු ලැබූවා.\nහිටපු අග්‍රාමාත්‍ය මන්මෝහන් සිංට මෙලෙස කොරෝනා වෛරසය ආසාදනය වී ඇත්තේ භාරත් බයෝටෙක් ඉන්දීය කොරෝනා එන්නතේ මාත්‍රා 2ම ලබා ගැනීමෙන් අනතුරුව වීම විශේෂත්වයක්.\nරාහුල් ගාන්ධී, සෝනියා ගාන්ධී, ප්‍රියංකා ගාන්ධී ඇතුලු කොංග්‍රස් පක්ෂයේ නායකයන් හිටපු කොංග්‍රස් පක්ෂ අග්‍රාමාත්‍යවරයාට ඉක්මන් සුවය පතමින් පණිවුඩ යොමු කළා.\nඉන්දියාවේ නව කොරෝනා රැල්ලත් සමග එරට සමස්ථ ආසාදිතයන් සංඛ්‍යාව ඊයේ එක්කෝටී පනස් ලක්ෂය ඉක්මවූ අතර එරට සමස්ථ කොරෝනා මරණ සංඛ්‍යාව එක් ලක්ෂ 80,000 කට අධිකයි.\nමේ අතර ඉන්දියාව බ්‍රිතාන්‍යයේ සංචාරය තහනම් වන රතු ලැයිස්තුවට ඇතුලත් කර තිබෙනවා.\nඒ අනුව පසුගිය දින 10 තුල ඉන්දියාවේ ගත කල පුද්ගලයන්ට බ්‍රිතාන්‍යට ඇතුලු විය නොහැකි වනු ඇති.\nඉන්දියාවේ සිට පැමිණෙන බ්‍රිතාන්‍ය සහ අයර්ලන්ත ජාතිකයන්ද දින 10ක නිරෝධායනයට ලක්විය යුතු බවයි බ්‍රිතාන්‍ය සෞඛ්‍ය ලේකම් මැට් හැන්කොක් ප්‍රකාශ කළේ.",
       "URL": "https://www.hirunews.lk/268952/ඉන්දියාව-බ්‍රිතාන්‍ය-සංචාරක-රතු-ලැයිස්තුවට",
       "Category": "International News",
       "Parent URL": "https://www.hirunews.lk/international-news.php?pageID=121"
}