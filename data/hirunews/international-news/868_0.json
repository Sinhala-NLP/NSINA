{
       "Source": "hirunews",
       "Timestamp": "Sunday, 27 January 2013 - 14:30",
       "Headline": "ඉන්දු - පාකිස්ථාන බස් සේවා යළි ඇරඹේ.",
       "News Content": "දේශසීමාවේ ගැටුම් හේතුවෙන් පසුගිය ජනවරි 11 වැනිදා සිට අත්හිටුවා තිබූ ඉන්දු - පාකිස්ථාන දේශසිීමාව හරහා මගී සහ භාණ්ඩ ප්‍රවාහන සේවා හෙට යළි ආරම්භ කෙරෙනවා. කාශ්මීරයේ දේශසීමාව දෙපස අතරමංව සිටින පිරිස්වලට මේ අනුව සිය ගමනාන්තයන් බලා යාමට හැකිවනු ඇති. ඉන්දු - පාකිස්ථාන දේශ සීමාව හරහා බස් රථ සේවාව 2005 වසරේදී දියත් කෙරුණු අතර එම මාර්ගයේ භාණ්ඩ ප්‍රවාහන සේවා ආරම්භ වූයේ 2008 වසරේදීයි. මේ අතර, ඊයෙට යෙදී තිබූ ඉන්දීය ජනරජ දිනය නිමිත්තෙන් දේශසීමාවේ ඉන්දීය ආරක්ෂක භටයන් සුහදතාව වර්ධනය කර ගැනීමේ පියවරක් ලෙස රසකැවිලි පිරිනැමූ බව ඉන්දීය වාර්තා සඳහන් කළා.",
       "URL": "https://www.hirunews.lk/52218/ඉන්දු-පාකිස්ථාන-බස්-සේවා-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=868"
}