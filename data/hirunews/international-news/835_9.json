{
       "Source": "hirunews",
       "Timestamp": "Saturday, 01 June 2013 - 13:06",
       "Headline": "ඇමරිකාවෙන් රුසියාවට අනතුරු ඇඟවීමක්.",
       "News Content": "සිරියානු  ජනාධිපති බෂාර් අල් අසාද්ගේ හමුදාවලට නවීන මිසයිල පද්ධතිය ඇතුළු යුද උපකරණ  ලබා නොදෙන ලෙස ඇමරිකාව සහ ජර්මනිය රුසියාවට අනතුරු ඇගවීමක් කර තිබෙනවා.  ඇමරිකානු රාජ්‍ය ලේකම් ජෝන් කෙරී ප්‍රකාශ කළේ එමගින් සිරියානු අර්බුදය  තවදුරටත් පැතිරිය හැකි අතර, ඊශ්‍රායලයේ ආරක්ෂාව ද අවදානමට ලක්වන බවයි. ඔහු  මේ බව කියා සිටියේ ජර්මානු විදේශ අමාත්‍යවරයා වොෂින්ටනයේදී පිළිගනිමින්.  සිරියානු රජයට ලබා දෙන රුසියානු අවි හේතුවෙන් එහි සාමකාමී විසඳුමක් පවතින  අවස්ථා මඟ හැරෙන බව ජර්මානු විදේශ අමාත්‍යවරයා එහිදී ප්‍රකාශ කළා. මේ අතර,  සිරියාවේ - කුසායිර් නගරය කේන්ද්‍රකොට ගෙන ඊයේ දිනයේදී ද දරුණු ගැටුම්  පැවති බව වාර්තා වුණා. කුසායිර් සටනේදී ජනාධිපති ආසද්ගේ හමුදාවලට ලෙබනනයේ  හිස්බුල්ලා සටන්කාමීන්ගේ සහාය ද හිමිවනවා.",
       "URL": "https://www.hirunews.lk/60093/ඇමරිකාවෙන්-රුසියාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=835"
}