{
       "Source": "hirunews",
       "Timestamp": "Monday, 25 May 2020 - 8:32",
       "Headline": "ඇෆ්ගනිස්ථානය තලේබාන් සිරකරුවන් 2,000ක් නිදහස් කරයි",
       "News Content": "රාමසාන් සමයේ තලේබාන් සංවිධානය ප්‍රකාශයට පත් කළ සටන් විරාමයට ප්‍රතිචාර දක්වමින් තලේබාන් සිරකරුවන් රැසක් නිදහස් කිරීමට ඇෆ්ගනිස්ථාන රජය තීරණය කර තිබෙනවා.\nජනාධිපති අෂ්රෆ් ඝානි සඳහන් කළේ තලේබාන් සිරකරුවන් 2,000 ක් දක්වා නිදහස් කිරීමේ ක්‍රියාවලිය ඊයේ ආරම්භ වූ බවයි.\nසුහදත්වය පළ කිරීමේ එම පියවර මගින් සාම ක්‍රියාවලියේ සාර්ථකත්වය සහතික කිරීමට අපේක්ෂා කරන බව ඔහු වැඩිදුරටත් සඳහන් කළා.\nඇෆ්ගන් රජය සහ තලේබාන් සංවිධානය අතර මීට පෙර පැවති සාම සාකච්ඡාවලදී විශේෂ අවධානයක් යොමුවූ කරුණක් වන්නේ තලේබාන් සිරකරුවන් නිදහස් කිරීමයි.\nතලේබාන් සංවිධානය පසුගිය පෙබරවාරියේදී ඇමරිකා එක්සත් ජනපදය සමගද සාමගිවිසුමකට එළඹුනු අතර, ඒ අනුව ඇෆ්ගනිස්ථානයේ ඇමරිකානු හමුදා මාස 14 ක කාලයක් තුළ ඉවත් කරගැනීමට නියමිතයි.\nඇමරිකාව එලෙස තලේබාන් සංවිධානය සමඟ ගිවිසුමකට එළඹුණේ වසර 18ක් තිස්සේ ක්‍රියාත්මක වූ ඇමරිකාවේ ඇෆ්ගන් යුද්ධය අවසන් කිරීමේ අරමුණින්.",
       "URL": "https://www.hirunews.lk/241446/ඇෆ්ගනිස්ථානය-තලේබාන්-සිරකරුවන්-2000ක්-නිදහස්-කරයි",
       "Category": "International News",
       "Parent URL": "https://www.hirunews.lk/international-news.php?pageID=181"
}