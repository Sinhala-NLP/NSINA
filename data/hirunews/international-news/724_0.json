{
       "Source": "hirunews",
       "Timestamp": "Thursday, 25 June 2015 - 14:32",
       "Headline": "රුසියාවේ බටහිර ආහාර තහනම තවත් වසරකින් දීර්ඝ කෙරේ",
       "News Content": "බටහිර රටවලින් මස්, මාංශ, එළවළු, පළතුරු සහ කිරි නිෂ්පාදන ආනයනය කිරීමේ තහනම තවත් වසරකින් දීර්ඝ කිරීමට රුසියානු ජනාධිපති ව්ලැඩිමීර් පුටින් තීරණය කර තිබෙනවා. ඔහු කියා සිටියේ රජය ඒ සඳහා නියෝගයක් නිකුත් කරන ලෙස තමාගෙන් ඉල්ලා සිටි බවයි. යුක්රේන අර්බුදය මුල් කරගෙන යුරෝපා සංගමය රුසියාවට පනවා ඇති තහංචි 2016 වසරේ ජනවාරි මාසය දක්වා දීර්ඝ කළා. ඊට ප්‍රතිචාර දැක්වීමක් ලෙස ජනාධිපති පුටින් මෙලෙස බටහිර ආහාර ආනයන තහනම දීර්ඝ කර ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/112092/රුසියාවේ-බටහිර-ආහාර-තහනම-තවත්-වසරකින්-දීර්ඝ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=724"
}