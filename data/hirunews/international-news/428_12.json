{
       "Source": "hirunews",
       "Timestamp": "Tuesday, 24 October 2017 - 13:10",
       "Headline": "අසාමාන්‍ය ලෙස  දිව විශාල වූ වලසෙකු මියන්මාරයෙන් හමුවෙයි (ඡායාරූප)",
       "News Content": "අසාමාන්‍ය ලෙස දිව විශාල වූ වලසෙකු පිළිබඳ පුවතක් විදෙස් මාධ්‍ය වාර්තා කරනවා.\nමියන්මාරයේ සත්තු වත්තක දිවි ගෙවන මෙම සත්වයාගේ දිවේ බර කිලෝ ග්‍රෑම් 04ක් පමණ වන බවයි වාර්තා වන්නේ.\nඅඩි දෙක හමාරක් පමණ විශාල ලෙස පිහිටි මෙම දිව සැත්කමකින් ඉවත්කිරීමට බ්‍රිතාන්‍ය වෛද්‍යවරුන් පිරිසක් කටයුතු කර ඇති බව විදෙස් මාධ්‍ය වැඩිදුරටත් වාර්තා කරනවා.\nමෙම සත්වයාට ප්‍රතිකාර සිදුකළ වෛද්‍යවරුන් පවසන්නේ මේ ආකාරයෙන් විශාල ලෙස දිව පිහිටීමට හේතුව මෙතෙක් සොයා ගැනීමට නොහැකි වූ බවයි.\nඇතැම්විට මදුරුවන් දෂ්ඨ කිරීම නිසා සත්වයාගේ ශරීරයට ඇතුල් වූ විසක් හේතුවෙන් මෙසල එම සත්වයාගේ දිව විශාල වන්නව ඇති බවට ඔවුන් සැක පල කරනවා.",
       "URL": "https://www.hirunews.lk/174288/අසාමාන්‍ය-ලෙස-දිව-විශාල-වූ-වලසෙකු-මියන්මාරයෙන්-හමුවෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=428"
}