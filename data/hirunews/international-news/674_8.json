{
       "Source": "hirunews",
       "Timestamp": "Friday, 08 January 2016 - 17:50",
       "Headline": "අයි එස් කැරළිකරුවන්ගේ රහස් විද්‍යාගාරය මාධ්‍යයට හෙළි වෙයි",
       "News Content": "අයි එස් කැරළිකරුවන්ගේ තාක්ෂණික පුහුණු විද්‍යාලයක සුවිශේෂී චාරිකාවක නිරතවීමට බ්‍රිතාන්‍ය මාධ්‍ය ආයතනයක් කටයුතු කර තිබෙනවා.\nයුරෝපීය රටවලට ප්‍රහාර එල්ල කිරීම වෙනුවෙන් කැරළිකරුවන් පුහුණු කෙරෙන නවීනතම තාක්ෂණික උපක්‍රම රැසක් එහිදී ඔවුන්ගේ කැමරාවල සටහන් වී ඇති බවයි විදෙස් පුවත් සේවා පෙන්වා දෙන්නේ.\nරියදුරන් නොමැති මෝටර් රථ නිශ්පාදනය ද එම තාක්ෂණික විද්‍යාලය තුල සිදුවන බව එම මාධ්‍ය ආයතනය ප්‍රකාශකර තිබෙනවා.\nඑම පුහුණු කටයුතු වෙනුවෙන් විද්‍යාඥයන් මෙන්ම අවි ආයුධ විශේෂඥයන් ද යොදාගෙන ඇතැයි සඳහන්.\nවිදෙස් විචාරකයන් විසින් මෙම කඳවුර හඳුන්වන්නේ රහස් තොරතුරු රැසක් සැගවුනු රත්‍රන් පතලක් ලෙසටයි.\nඅයි එස් කැරළිකරුවන්ගේ අවි ආයුධ නිශ්පාදන විද්‍යාගාරයට ගොස් විදෙස් මාධ්‍ය ආයතනයක් පටිගත කල වීඩියෝව පහතින්.",
       "URL": "https://www.hirunews.lk/123634/අයි-එස්-කැරළිකරුවන්ගේ-රහස්-විද්‍යාගාරය-මාධ්‍යයට-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=674"
}