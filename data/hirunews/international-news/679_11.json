{
       "Source": "hirunews",
       "Timestamp": "Saturday, 19 December 2015 - 12:41",
       "Headline": "නරේන්ද්‍ර මෝදි රුසියාවට",
       "News Content": "ඉන්දීය අග්‍රාමාත්‍ය නරේන්ද්‍ර මෝදි ලබන සතියේ රුසියානු සංචාරයක් අරඹනවා.\nඑහිදී ඉන්දියාවට රුසියානු න්‍යෂ්ටික බලාගාර සහ හමුදා හෙලිකොප්ටර් යානා මිලදී ගැනීම පිළිබදව සාකච්ඡා කිරීමට නියමිත බව ඉන්දීය මාධ්‍ය සඳහන් කළා.\nබටහිර රටවල් ඉන්දියාවට යුධ තාක්ෂණය ලබාදීම මන්දගාමී ලෙස සිදුවීම නිසා ඔවුන් නැවතත් රුසියාව වෙත යොමුවන බවයි  එමගින් වැඩිදුරටත් පෙන්වා දෙන්නේ.\nඅග්‍රාමාත්‍ය මෝදි දෙසැම්බර් 23 වනදා මොස්කව් නුවරට පැමිණෙන අතර, ආන්ද්‍රා ප්‍රදේශ් ප්‍රාන්තයට මෙගවොට් 1200 බැගින් විදුලිය උත්පාදනය කරන න්‍යෂ්ටික බලාගාර 6 ක් ඇණවුම් කිරීමට නියමිත බව සඳහන්.\nදැනටමත් යාබද තමිල්නාඩු ප්‍රාන්තයේ රුසියානු තාක්ෂණයෙන් න්‍යෂ්ටික බලාගාර 6 ක් ඉදිකෙරෙනවා.\nඉන්දියාව, රුසියාවෙන් හෙලිකොප්ටර් යානා මිලදී ගන්නේ ඒවා ඉන්දියාව තුළ නිෂ්පාදනය කිරීමේ මේක් ඉන් ඉන්ඩියා සංකල්පය යටතේයි.\nකමොෆ් 226 වර්ගයේ මෙම යුධ හෙළිකොප්ටර් යානා 200 ක් එලෙස රුසියාවෙන් ලබා ගැනීමටයි ඉන්දියාව සැලසුම් කර ඇත්තේ.",
       "URL": "https://www.hirunews.lk/122395/නරේන්ද්‍ර-මෝදි-රුසියාවට",
       "Category": "International News",
       "Parent URL": "https://www.hirunews.lk/international-news.php?pageID=679"
}