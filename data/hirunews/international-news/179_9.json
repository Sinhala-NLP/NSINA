{
       "Source": "hirunews",
       "Timestamp": "Tuesday, 09 June 2020 - 8:06",
       "Headline": "උතුරු කොරියාව, දකුණ සමඟ සන්නිවේදන සබඳතා නවතයි",
       "News Content": "දකුණු කොරියාව සමඟ සියළු සන්නිවේදන මාර්ග අත්හිටුවීමට උතුරු කොරියාව පියවර ගෙන තිබෙනවා.\nඒ, දකුණු කොරියාවේ සිට උතුරට යොමු කරන කොමියුනිස්ට් විරෝධී ප්‍රචාරක පත්‍රිකා හේතුවෙන්.\nඒවා උතුරු කොරියාවෙන් දකුණට පළා ආ කණ්ඩායම් විසින් වායු බැලූන මාර්ගයෙන් එවනු ලබන්නේ ආකර්ශනීය තෑගි ද සමඟයි.\nකෙසේ නමුත්, උතුරු කොරියාව සඳහන් කළේ එම ක්‍රියාමාර්ග තුළින් දකුණු කොරියාව සතුරු රාජ්‍යයක් ලෙස සැලකීමට සිදුවන බවයි.\nඒ අනුව දෙරටේ නායකයන් අතර දුරකථන සම්බන්ධතා මාර්ග ද මේ වන විට අවහිර කර ඇති බව සඳහන්.\nඋතුරු කොරියාව සහ දකුණු කොරියාව අතර සන්නිවේදන මාර්ග 2018 වසරේදී ස්ථාපිත කෙරුණේ දෙරට අතර පසමිතුරුකම් සන්සිදලීමේ අරමුණෙන්.",
       "URL": "https://www.hirunews.lk/242633/උතුරු-කොරියාව-දකුණ-සමඟ-සන්නිවේදන-සබඳතා-නවතයි",
       "Category": "International News",
       "Parent URL": "https://www.hirunews.lk/international-news.php?pageID=179"
}