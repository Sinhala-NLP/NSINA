{
       "Source": "hirunews",
       "Timestamp": "Tuesday, 03 October 2017 - 15:03",
       "Headline": "රොහින්ග්‍යා සරණාගතයන් භාර ගැනීමට මියන්මාරය සූදානම්",
       "News Content": "බංග්ලාදේශයට පළා ගිය හාරලක්ෂය ඉක්ම වූ රොහින්ග්‍යා සරණාගතයන් නැවත භාර ගැනීමට සූදානම් බව මියන්මාර රජයේ අමාත්‍යවරයෙකු ප්‍රකාශ කළා.\nපසුගිය අගෝස්තු 25 වන දා සිට ඇති වී තිබෙන ගැටුම්කාරී තත්ත්වය සහ මියන්මාර හමුදාවල මෙහෙයුම් ජන සංහාරයක් ලෙසයි ජගත් සංවිධානය හැදින්වූයේ.\nකෙසේ නමුත්, බංග්ලාදේශ විදේශ අමාත්‍ය ඒ.එච්. මොහොමඩ් අලි සහ මියන්මාරයේ නිළ නොවන නායිකාව වන අවුන්සාන් සුකීගේ නියෝජිත කාර්යාලයේ අමාත්‍ය ක්යව් ටින්ට් ස්වේ අතර පැවති සාකච්ඡාවේදී සරණාගත අර්බුදයට මෙම විසඳුම යෝජනා කෙරුණා.",
       "URL": "https://www.hirunews.lk/172472/රොහින්ග්‍යා-සරණාගතයන්-භාර-ගැනීමට-මියන්මාරය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=433"
}