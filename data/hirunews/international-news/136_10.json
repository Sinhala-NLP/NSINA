{
       "Source": "hirunews",
       "Timestamp": "Wednesday, 10 February 2021 - 15:57",
       "Headline": "මියන්මාරයේ හමුදා පාලනයට එරෙහි විරෝධතා තවදුරටත්",
       "News Content": "ප්‍රජාතන්ත්‍රවාදී ලෙස තේරී පත් වූ රජයේ නායකයන් සිර අඩස්සියට ගෙන බලය පැහැර ගත් මියන්මාර හමුදා නායකයාට එරෙහි විරෝධතා නේපිඩෝ අගනුවරදී අද යළි ආරම්භ වුණා.\nඒ පෙබරවාරි පළමුවෙනදා ඇති වූ හමුදා කුමන්ත්‍රණයට එරෙහි විශාලතම උද්ඝෝෂණය ඊයේ ක්‍රියාත්මක වීමෙන් අනතුරුවයි.\nඑහිදී පොලීසිය එල්ල කළ ජල කදම්භ සහ රබර් උණ්ඩ වෙඩි ප්‍රහාරයෙන් ඇතැමුන් තුවාල ලැබුවා.\nඇමෙරිකා එක්සත් ජනපදය සහ එක්සත් ජාතීන්ගේ සංවිධානය මියන්මාර හමුදා පාලකයන් විසින් විරෝධතාකරුවන්ට එරෙහිව බලය යොදා ගැනීම හෙලා දැක තිබෙනවා.\nමේ අතර, ප්‍රජාතන්ත්‍රවාදී නායිකා අවුන්සාන් සුකී ඇතුළු නායකයන් සිර අඩස්සියට ගෙන සිටින හමුදා නායක මින් අවුන් හයින් තායිලන්තයේ හමුදා පාලකයාගේ සහාය ඉල්ලා ඇති බව වාර්තා වනවා.",
       "URL": "https://www.hirunews.lk/262236/මියන්මාරයේ-හමුදා-පාලනයට-එරෙහි-විරෝධතා-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=136"
}