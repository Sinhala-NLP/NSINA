{
       "Source": "hirunews",
       "Timestamp": "Friday, 23 January 2015 - 10:21",
       "Headline": "ආර්ජන්ටිනාවේ නීතිපතිගේ මරණය දිවිනසා ගැනීමක් නොවන බව හෙළිවේ.",
       "News Content": "ආර්ජන්ටිනාවේ නීතිපති ඇල්බර්ටෝ නිස්මාන් ගේ මරණය දිවි නසා ගැනීමක් නොවන බවට තොරතුරු ලැබී ඇතැයි එරට ජනාධිපතිනි ක්‍රිස්ටිනා ෆර්නැන්ඩස් පවසනවා. 51 හැවිරිදි නිස්මාන් ඔහුගේ නිවස තුළ මියගොස් සිටියදී පසුගිය ඉරිදා හමුවූ අතර, ඒ අසල ගිනි අවියක් ද තිබූ බව සඳහන්. එය දිවි නසා ගැනීමක් බවට පරීක්ෂණ පැවැත්වුව ද මරණය සැක සහිත බවයි ආර්ජන්ටිනාවේ විපක්ෂය ප්‍රකාශ කළේ. 1994 වසරේ ආර්ජන්ටිනාවේ යුදෙව් මධ්‍යස්ථානයට එල්ල වූ බෝම්බ ප්‍රහාරය සම්බන්ධයෙන් මොහු පරීක්ෂණ සිදුකළා. වත්මන් ජනාධිපතිනිය සහ විදේශ අමාත්‍යවරයා එම ප්‍රහාරයේ ඉරාන සම්බන්ධය වසන් කළ  බවටයි මියගිය නීතිපති නිස්මාන් චෝදනා කළේ. ඔහු සැකසහිත ලෙස මියගොස් සිටියේ ඒ සම්බන්ධයෙන් ආර්ජන්ටිනා කොංග්‍රස් කමිටුව වෙත සාක්ෂි ලබාදීමට පැය කිහිපයක් තිබියදීයි.",
       "URL": "https://www.hirunews.lk/101822/ආර්ජන්ටිනාවේ-නීතිපතිගේ-මරණය-දිවිනසා-ගැනීමක්-නොවන-බව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=766"
}