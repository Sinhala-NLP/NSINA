{
       "Source": "hirunews",
       "Timestamp": "Monday, 08 July 2019 - 13:25",
       "Headline": "යමුනා අධිවේගයේ බස් රථ අනතුරෙන් 29 ක් මරුට",
       "News Content": "ඉන්දියාවේ ලක්නව් හි සිට නවදිල්ලිය බලා ධාවනය වෙමින් තිබූ බස් රථයක් යමුනා අධිවේගී මාර්ගයෙන් ඉවතට පැන සිදුවූ අනතුරකින් 29 දෙනෙකු මියගොස් 17 දෙනෙකු තුවාල ලබා තිබෙනවා.\nඋත්තර් ප්‍රදේශ් හි නොයිඩා සිට අග්‍රා නුවර දක්වා දිවෙන කිලෝමීටර 165 ක දිගින් යුත් අධිවේගී මාර්ගයේ මෙම අනතුර සිදුව ඇත්තේ රියදුරාට නින්දයාම හේතුවෙන්.\nඉන්දියාවේ බස් රථ අනතුරු නිරන්තරයෙන් වාර්තාවන අතර, මීට සතියකට පෙර ජම්මු කාශ්මීර් ප්‍රාන්තයේ කිෂ්ට්වාර් දිස්ත්‍රික්කයේදී කුඩා බස් රථයක් ප්‍රපාතයකට පෙරලීමෙන් 33 දෙනෙකු මියගොස් තවත් 22 දෙනෙකු තුවාල ලැබුවා.",
       "URL": "https://www.hirunews.lk/219898/යමුනා-අධිවේගයේ-බස්-රථ-අනතුරෙන්-29-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=252"
}