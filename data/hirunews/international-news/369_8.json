{
       "Source": "hirunews",
       "Timestamp": "Tuesday, 08 May 2018 - 8:44",
       "Headline": "නයිජීරියාවේ සිවිල් වැසියන් දහසක් මුදා ගනී",
       "News Content": "නයිජීරියානු සහ කැමරූන් ආරක්ෂක හමුදා චැඩ් විල් ප්‍රදේශයේ සිදුකළ ඒකාබද්ධ මෙහෙයුමකින් බොකෝ හරාම් සන්නද්ධ කණ්ඩායම් රදවාගෙන සිටි සිවිල් වැසියන් 1130 දෙනෙකු මුදා ගැනීමට හැකි වී තිබෙනවා.\nඑහිදී බොකෝ හරාම් සන්නද්ධ සාමාජිකයන් 37 දෙනෙකු ද අත්අඩංගුවට ගෙන ඇති බව සඳහන්.\nචැඩ් විල පිහිටා ඇත්තේ නයිජීරියාව, කැමරුන්, නයිජර් සහ චැඩ් රාජ්‍යයන්හි දේශසීමාවේයි.\nමෙහෙයුමේදී බොකෝ හරාම් කඳවුරු රැසක්ම විනාශ කළ අතර, ගුවන් නාශක අවි ඇතුළු අවි ආයුධ රැසක්ම සිය භාරයට ගත් බවයි නයිජීරියානු හමුදා ප්‍රකාශකයා සඳහන් කළේ.",
       "URL": "https://www.hirunews.lk/190223/නයිජීරියාවේ-සිවිල්-වැසියන්-දහසක්-මුදා-ගනී",
       "Category": "International News",
       "Parent URL": "https://www.hirunews.lk/international-news.php?pageID=369"
}