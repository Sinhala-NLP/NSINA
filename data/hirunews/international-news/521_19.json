{
       "Source": "hirunews",
       "Timestamp": "Sunday, 05 February 2017 - 9:35",
       "Headline": "ඉන්දියාවේ ගෝව සහ පන්ජාබ් ප්‍රාන්ත මැතිවරණවලට දැඩි උද්යෝගයක්",
       "News Content": "ඊයේ ඡන්ද විමසීම පැවති ඉන්දියාවේ ගෝව සහ පන්ජාබ් ප්‍රාන්ත මැතිවරණවලදී ඉහළ ඡන්දය ප්‍රකාශ කිරීමක් දක්නට ලැබුණු බව ඉන්දීය මාධ්‍ය සඳහන් කළා.\nගෝව ප්‍රාන්ත ඡන්ද විමසීමේදී වාර්තාගත ලෙස සියයට 83 ක් ඡන්දය ප්‍රකාශ කර ඇති අතර, පන්ජාබ් මැතිවරණයේදී ඡන්දය ප්‍රකාශ කළ ප්‍රතිශතය සියයට 70 කට අධිකයි.\nමෙම ප්‍රාන්ත දෙකේම බලය අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂයට හිමිව තිබූ අතර, ඔහු රුපියල් 500 සහ 1000 නෝට්ටු අවලංගු කිරීමේ තීරණයට ජනතාව දක්වන ප්‍රතිචාරය මෙවර මැතිවරණයේ ප්‍රතිඵලයෙන් පිළිබිඹු වනු ඇතැයි අපේක්ෂිතයි.\nමැතිවරණයේ දූෂණ වැළැක්වීමට පියවර ගත් බව පවසන ඉන්දීය මැතිවරණ කොමිසම සඳහන් කළේ රුපියල් කෝටි 58 ක මුදල් සහ ලීටර් 12 ලක්ෂ 43000 ක මත්පැන් ප්‍රාන්ත දෙකේ සිදුකළ වැටලීම්වලදි අත්අඩංගුවට ගත් බවයි.",
       "URL": "https://www.hirunews.lk/153697/ඉන්දියාවේ-ගෝව-සහ-පන්ජාබ්-ප්‍රාන්ත-මැතිවරණවලට-දැඩි-උද්යෝගයක්",
       "Category": "International News",
       "Parent URL": "https://www.hirunews.lk/international-news.php?pageID=521"
}