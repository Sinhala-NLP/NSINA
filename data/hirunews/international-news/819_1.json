{
       "Source": "hirunews",
       "Timestamp": "Friday, 26 July 2013 - 18:55",
       "Headline": "ජපානය යුධ බලය වැඩි කරයි.",
       "News Content": "උතුරු කොරියාවේ සහ චීනයේ ක්‍රියාකාරම් හේතුවෙන් ජපානයේ නාවික හමුදා බලය සහ ඩ්‍රොන් යානා යොදාගෙන කරනු ලබන විමර්ශන කටයුතු තවදුරටත් ශක්තිමත් කළ යුතු බව එරට ආරක්ෂක බලධාරීන් පෙන්වා දී තිබෙනවා. ඔවුන් ප්‍රකාශ කරන්නේ මිසයිල ප්‍රහාරවලට මුහුණදිය හැකි වඩා ශක්තිමත් ආරක්ෂක ක්‍රමවේදයක්ද ස්ථාපිත කළ යුතු බවයි. එමෙන්ම, සතුරු මධ්‍යස්ථානවලට ප්‍රහාර එල්ල කිරීමේ ජපානය සතු හැකියාවද ශක්තිමත් කළ යුතු බව එරට ආරක්ෂක අංශ නිකුත් කළ වාර්තාවක සඳහන්. මෙම නව ආරක්ෂක පියවර සඳහා උපරිම සහාය ලබාදෙන බව ජපාන අගමැති ෂින්සෝ අබේ ද ප්‍රකාශ කර තිබෙනවා. එහෙත් විදෙස් වාර්තා පෙන්වා දෙන්නේ ජපාන අගමැතිවරයාගේ මෙම තීරණය අසල්වැසි රාජ්‍යයන් කෝප ගැන්වීමට හේතු විය හැකි බවයි.",
       "URL": "https://www.hirunews.lk/63818/ජපානය-යුධ-බලය-වැඩි-කරයි",
       "Category": "International News",
       "Parent URL": "https://www.hirunews.lk/international-news.php?pageID=819"
}