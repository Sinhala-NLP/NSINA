{
       "Source": "hirunews",
       "Timestamp": "Friday, 14 August 2015 - 9:01",
       "Headline": "අයි.එස්. වරුන් රසායනික අවි භාවිත කරන බවට චෝදනා",
       "News Content": "උතුරුදිග ඉරාකයේ කුර්දි හමුදාවලට එරෙහිව අයි.එස් සන්නද්ධ කණ්ඩායම් රසායනික අවි භාවිත කර ඇති බවට ඉරාක රජය චෝදනා කරනවා. මේ මස මුලදී උතුරු ඉරාකයේ ඉර්බිල් නගරය ආසන්නයේදී අයි.එස් සංවිධානය එල්ල කළ ප්‍රහාරයක් සඳහා මෙලෙස රසායනික අවි භාවිත කළ බවටයි චෝදනා නැගෙන්නේ. කුර්දි සටන්කාමීන්ට එරෙහිව අයි.එස්. වරුන් මීට පෙර ක්ලෝරීන් වායු ප්‍රහාරයක් එල්ල කළ බවට චෝදනා එල්ල වුණා. කෙසේ නමුත්, මෙවර ඔවුන් භාවිත කර ඇති රසායනිකය මෙතෙක් හෙළිදරව් වී නැහැ.",
       "URL": "https://www.hirunews.lk/114886/අයි-එස්-වරුන්-රසායනික-අවි-භාවිත-කරන-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=711"
}