{
       "Source": "hirunews",
       "Timestamp": "Friday, 17 January 2020 - 19:01",
       "Headline": "හඬපටයක් නිසා යුක්රේන අගමැති ඉල්ලා අස්වෙයි",
       "News Content": "යුක්රේන ජනාධිපතිවරයා විවේචනය කරන හඬපටයක් ප්‍රසිද්ධියට පත්වීමෙන් පසු යුක්රේන අග්‍රාමාත්‍ය ඔලෙක්සි හොන්චාරුක් සිය ධුරයෙන් ඉල්ලා අස්වීමේ ලිපිය ජනාධිපතිවරයා වෙත භාරදී තිබෙනවා.\nසිය ඉල්ලා අස්වීම සම්බන්ධයෙන් ෆේස්බුක් ගිණුමේ සටහනක් තබමින් ඔහු ප්‍රකාශ කර ඇත්තේ ජනාධිපතිවරයා කෙරෙහි ගෞරවය හා විශ්වාසය සම්බන්ධයෙන් මතුවූ සැකය දුරු කිරීම සඳහා එලෙස ඉල්ලා අස්වීමට තීරණය කළ බවයි.\nඑමෙන්ම, තමන් සිදුකළ ප්‍රකාශයක් මෙලෙස සැලසුම් සහගතව සංස්කරණය කර මුදා හැර ඇති බවයි අග්‍රාමාත්‍ය ඔලෙක්සි හොන්චාරුක් එහි වැඩිදුරටත් දක්වා ඇත්තේ.\nකෙසේ වෙතත් ජනාධිපති කාර්යාලය නිවේදනය කර ඇත්තේ අග්‍රාමාත්‍යවරයාගේ ඉල්ලා අස්වීමේ ලිපිය සම්බන්ධයෙන් ජනාධිපතිවරයා සලකා බලමින් සිටින බවයි.",
       "URL": "https://www.hirunews.lk/232460/හඬපටයක්-නිසා-යුක්රේන-අගමැති-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=206"
}