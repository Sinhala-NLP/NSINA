{
       "Source": "hirunews",
       "Timestamp": "Wednesday, 10 May 2017 - 17:03",
       "Headline": "ඉදිරි වසර 15 තුළ ලෝක කාලගුණ වෙනස තීරණාත්මක අදියරකට",
       "News Content": "ඉදිරි වසර 15 ක කාලය තුළ එනම්, 2025 වනවිට මිහිතලයේ උණුසුම කාර්මිකකරණයට  පෙර පැවති උෂ්ණත්වයට වඩා සෙන්ටිගේ‍්‍රඞ් අංශක 1.5 කින් ඉහළ යනු ඇති බව නව විද්‍යාත්මක අධ්‍යයනයකින් හෙළිවී තිබෙනවා.\nඑය පැරිස් කාලගුණ සම්මුතිය මගින් පෙන්වා දී ඇති අනතුරුදායක මට්ටමේ කාලගුණ වෙනසක් ලෙසයි සැළකෙන්නේ.\nමෙම වාර්තාව ඇමරිකා එක්සත් ජනපදයේ ට්‍රම්ප් පරිපාලනය විසින් පැරිස් කාලගුණ සම්මුතිය සළකා බලමින් සිටින අවස්ථාවක නිකුත් කිරීමද විශේෂත්වයක්.\nසෙන්ටිගේ‍්‍රඩ් අංශක 1.5 කින් උෂ්ණත්වය ඉහළ යාම ලෝකයේ සාමාන්‍ය කාලගුණය නැවතත් යථා තත්ත්වයට පත් නොවීමේ සළකුණක් ලෙස ද විද්‍යාඥයන් පෙන්වා දෙනවා.",
       "URL": "https://www.hirunews.lk/161037/ඉදිරි-වසර-15-තුළ-ලෝක-කාලගුණ-වෙනස-තීරණාත්මක-අදියරකට",
       "Category": "International News",
       "Parent URL": "https://www.hirunews.lk/international-news.php?pageID=481"
}