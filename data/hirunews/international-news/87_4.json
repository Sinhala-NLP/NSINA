{
       "Source": "hirunews",
       "Timestamp": "Tuesday, 19 October 2021 - 13:19",
       "Headline": "උතුරු කොරියානු මිසයිල ගැන තවත් තොරතුරු හෙළිවෙයි",
       "News Content": "උතුරු කොරියාව විසින් අද බැලිස්ටික් මිසයිලයක් අත්හදා බලා ඇත්තේ, සබ්මැරීනයක සිට බව දකුණු කොරියානු හමුදා ආරංචි මාර්ග ප්‍රකාශ කළා.\nඑම මිසයිලය කොරියානු අර්ධද්වීපයට නැගෙනහිරෙන් වූ ජපාන මුහුදටයි යොමු වී ඇත්තේ.\nදකුණු කොරියාව, ජපානය සහ ඇමරිකා එක්සත් ජනපදයේ ඔත්තු සේවා ප්‍රධානීන් සෝල් නුවර දී සාකච්ඡාවක් සඳහා අද එක්වන අතරතුරයි මෙම මිසයිල අත්හදා බැලීම සිදු වූයේ.\nමිසයිලය කිලෝමීටර් 60ක් පමණ ඉහළට ගොස් කිලෝමීටර් 430ත් 450ත් අතර දුරකට පතිත වූ බව අනාවරණ වී තිබෙනවා.",
       "URL": "https://www.hirunews.lk/285429/උතුරු-කොරියානු-මිසයිල-ගැන-තවත්-තොරතුරු-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=87"
}