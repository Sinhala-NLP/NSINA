{
       "Source": "hirunews",
       "Timestamp": "Monday, 04 September 2017 - 11:06",
       "Headline": "දකුණු කොරියාවෙන් උතුරු කොරියාවට ප්‍රතිචාර",
       "News Content": "උතුරු කොරියාව සිදුකළ හයිඩ‍්‍රජන් බෝම්බ අත්හදාබැලීමට ප්‍රතිචාරයක් වශයෙන් දකුණු කොරියාව මිසයිල අත්හදා බැලීමක් සිදුකර තිබෙනවා.\nප්‍රහාරක ජෙට් යානාවලින් බැලැස්ටික් මිසයිල මුදාහැරීමට දකුණු කොරියාව කටයුතු කර ඇති බවයි විදෙස් මාධ්‍ය වාර්තා සඳහන් කළේ.\nඊයේ (03) උතුරු කොරියාව සිදුකළ හයිඩ‍්‍රජන් බෝම්බ අත්හදා බැලීම හෙළා දකිමින් පෙන්ටගනයේ ප්‍රධානී ජේම්ස් මැටින් ප්‍රකාශ කර ඇත්තේ තම රට සමඟ මිත්‍රශීලි රටවලට උතුරු කොරියාව තර්ජනයක් වන්නේ නම් ඒ සඳහා වහාම ක්‍රියාත්මක වීමට පසුබට නොවන බවයි.\nඋතුරු කොරියාව සිදුකළ මෙම හයිඩ‍්‍රජන් බෝම්බ අත්හදාබැලීමත් සමඟ එරට ඊයේ රික්ටර් පරිමාණයේ 6.3 ක භූ කම්පනයක් සහ ඉන් සුළු වේලාවකට පසු රික්ටර් පරිමාණයේ 4.6 ක පසුකම්පනයක්ද ඇතිවුණා.",
       "URL": "https://www.hirunews.lk/170106/දකුණු-කොරියාවෙන්-උතුරු-කොරියාවට-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=443"
}