{
       "Source": "hirunews",
       "Timestamp": "Wednesday, 18 November 2015 - 10:45",
       "Headline": "චීනය අත්හල පිලිපීනය ඇමරිකානු ප්‍රතිපත්ති පිළිගන්නා බව කියයි",
       "News Content": "ජාත්‍යන්තර නාවික ක්ෂේත්‍රයේ නිදහස සම්බන්ධයෙන් ඇමරිකාවේ ප්‍රතිපත්ති තමන් අනුමත කරන බව පිලිපීන ජනාධිපති බෙනිම්නෝ ඇක්යූඅයිනෝ පවසනවා.\nනිවේදනයක් නිකුත් කරමින් ඔහු සඳහන් කළේ ඇමෙරිකාව නාවික ක්ෂේත්‍රයේ නිදහස වෙනුවෙන් ගන්නා සෑම පියවරකදීම පිලිපීනය ඔවුන්ට සහය දක්වන බවයි.\nචීනය සහ ඇමරිකාව අතර මතභේද රැසක් පවතින දකුණු චීන මුහුද ආසන්නයේයි, පිලිපීනය පිහිටා ඇත්තේ.\nඇමරිකාව මීට පෙර අවධාරණය කළේ මතභේදයට තුඩුදී ඇති දකුණු චීන මුහුදේ නාවික කටයුතු සම්බන්ධයෙන් අන්තර්ජාතික නීතියට අනුව තමන් දිගින් දිගටම මැදිහත්වීම් සිදුකරන බවයි.",
       "URL": "https://www.hirunews.lk/120425/චීනය-අත්හල-පිලිපීනය-ඇමරිකානු-ප්‍රතිපත්ති-පිළිගන්නා-බව-කියයි",
       "Category": "International News",
       "Parent URL": "https://www.hirunews.lk/international-news.php?pageID=688"
}