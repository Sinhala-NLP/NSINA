{
       "Source": "hirunews",
       "Timestamp": "Sunday, 02 September 2018 - 15:54",
       "Headline": "සෝමාලි අගනුවර දැවැන්ත පිපිරීමක්",
       "News Content": "අප්‍රිකානු සෝමාලි රාජ්‍යයේ මොගඩිෂු අගනුවර අද දැවැන්ත පිපිරීමක් සිදුවූ අතර, එය මෝටර් රථ බෝම්බ ප්‍රහාරයක් බවට සැලකෙනවා.\nඑය පිපිරුණු ප්‍රදේශයේ පිහිටි පාසලක් ද කඩා වැටී ඇති අතර, අනතුරට ලක්වූ පිරිස අතර ළමයින් ද සිටිය හැකි බවයි විදෙස් මාධ්‍ය සඳහන් කළේ.\nසෝමාලියාවේ ජාත්‍යන්තර සහය ලබන රජය පෙරළා දැමීමට සටන් වදින අල්ෂබාබ් කැරළිකරුවන් මෙම ප්‍රහාරය එල්ල කරන්නට ඇති බව විශ්වාස කෙරෙනවා.\nකෙසේ නමුත්, පිපිරීමෙන් සිදුවූ ජීවිත හානි පිළිබඳ තොරතුරු මෙතෙක් අනාවරණ වී නැහැ.",
       "URL": "https://www.hirunews.lk/198989/සෝමාලි-අගනුවර-දැවැන්ත-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=337"
}