{
       "Source": "hirunews",
       "Timestamp": "Friday, 17 February 2017 - 14:16",
       "Headline": "ඩොනල්ඩ් ට්‍රම්ප්ගේ උපදේශක මණ්ඩලයේ 10 දෙනෙකු ඉල්ලා අස්වෙයි",
       "News Content": "මුස්ලිම් බහුතරයක් වෙසෙන රටවලින් සංක්‍රමණිකයන් පැමිණීම වලක්වාලීම ඇතුළු ජනාධිපති ට්‍රම්ප්ගේ ඇතැම් ප්‍රතිපත්තිවලට විරෝධය පා ඔහුගේ උපදේශකයන් දස දෙනෙකු ඉල්ලා අස්වී තිබෙනවා.\nආසියානු - ඇමරිකානු සහ පැසිෆික් දිවයින් පිළිබද ට්‍රම්ප්ගේ උපදේශක කමිටු සාමාජිකයන් පිරිසක් මෙලෙස ඉවත් වූ බවයි විදෙස් වාර්තා සදහන් කළේ.\nමෙම උපදේශකයන්ගේ නිල කාලසීමාව මේ වසරේ සැප්තැම්බර් 30 වනදා දක්වා පැවතුණ ද පෙබරවාරි 15 වනදා සිට බලපැවැත්වෙන පරිදි ඔවුන් ඉවත්වී ඇති බව සදහන්.\nමේ අතර, ට්‍රම්ප් ජනාධිපතිවරයා, අධිකරණයෙන් වාරණයකට ලක්වී ඇති සංක්‍රමණික තහනම යළි පැනවීමේ නව නියෝගයක් ඉදිරි සතියේදී නිකුත් කිරීමට නියමිත බව වොෂින්ටන් ආරංචි මාර්ග සදහන් කළා.",
       "URL": "https://www.hirunews.lk/154719/ඩොනල්ඩ්-ට්‍රම්ප්ගේ-උපදේශක-මණ්ඩලයේ-10-දෙනෙකු-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=516"
}