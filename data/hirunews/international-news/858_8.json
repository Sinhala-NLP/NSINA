{
       "Source": "hirunews",
       "Timestamp": "Thursday, 07 March 2013 - 13:03",
       "Headline": "ඇමරිකානු එෆ්. බී. අයි. ඇස අන්තර්ජාලයට.",
       "News Content": "ඇමෙරිකානු එෆ් බී අයි රහස් ඔත්තු සේවා ආයතනය ත්‍රස්තවාදී ක්‍රියාකාරිකම් පිළිබඳව සොයා බැලීමට අන්තර්ජාලයට ඇස යොමුකරන බව ගූගල් ආයතනය ප්‍රකාශ කළා. කෙසේ නමුත්, ඔවුන් එලෙස කොතරම් දුරකට අන්තර්ජාලයේ තොරතුරු රහසිගතව පරිශීලනය කරන්නේ දැයි එමගින් නිෂ්චිතව හෙළි කර නැහැ. සිය ආයතනයේ පාරදෘෂ්‍යභාවය පිළිබඳ වාර්තාවක් සපයමින් ගූගල් නීති අධ්‍යක්ෂ රිචඞ් සල්ගාඩෝ ප්‍රකාශ කළේ 2009 වසරේ සිට 2012 වසර දක්වා කාලය තුළ ඇමෙරිකානු එෆ් බී අයි ආයතනය මෙලෙස අන්තර්ජාල ගිණුම්වලට පිවිස තොරතුරු ලබා ගෙන ඇති බවයි. 2010 වසරේදී ඔවුන් මෙලෙස අන්තර්ජාල ගිණුම් 3000 කට පමණ පිවිසී ඇති බව සඳහන්.\n2001 වසරේ සැප්තැම්බර් 11 වැනිදා ඇමෙරිකාවට එල්ල වූ ත්‍රස්ත ප්‍රහාරයෙන් පසු සම්මත කර ගැනුණු ඇමෙරිකානු දේශමාමක පනත යටතේ එෆ් බී අයි ආයතනය අන්තර්ජාල තොරතුරු ලබා ගත් බව ගූගල් ප්‍රකාශ කළා. කෙසේ නමුත් මෙය ඇමරිකානු පාලන තන්ත්‍රය බලය අයුතු ලෙස පාවිච්චි කිරීමක් ලෙසයි ඇතමුන් හඳුන්වන්නේ. එමගින් ඇමරිකානු සිවිල් නිදහස් අයිතිවාසිකම් උල්ලංගණය වන බවටද අන්තර්ජාලයේ අයිතීන් පිළිබඳ සංවිධානයක් පෙන්වා දෙනවා.",
       "URL": "https://www.hirunews.lk/54733/ඇමරිකානු-එෆ්-බී-අයි-ඇස-අන්තර්ජාලයට",
       "Category": "International News",
       "Parent URL": "https://www.hirunews.lk/international-news.php?pageID=858"
}