{
       "Source": "hirunews",
       "Timestamp": "Wednesday, 20 January 2016 - 17:31",
       "Headline": "සිංගප්පූරුවට ග්‍රහලෝක 6ක් එකවර නැරඹීමේ අවස්ථාව",
       "News Content": "චන්ද්‍රයා ඇතුළු ග්‍රහලෝක 6ක් එකවර නැරඹීමේ දුර්ලභ අවස්ථාවක් අද සිට සිංගප්පූරු වැසියන්ට උදා වනවා.\nවිදෙස් මාධ්‍ය වාර්තා කළේ පෙබරවාරි මස අවසානය දක්වා මෙම සංසිද්ධිය පියවි ඇසින් සිංගප්පූරුවට නැගෙනහිර අහසේ අලූයම් කාලයේ දී නිරීක්ෂණය කළ හැකි බවයි.\nචන්ද්‍රයාට අමතරව බ්‍රහස්පති, අඟහරු, සෙනසුරු, සිකුරු සහ බුධ ග්‍රහයන් මෙලෙස නිරීක්ෂණය කළ හැකියි.\nදශයකයකට පසු මෙවැනි දර්ශණයක් දැක බලා ගත හැකි පළමු අවස්ථාව මෙයයි.\nපළමුවෙන් ග්‍රහලෝක 5 ක් දර්ශනය වන අතර ජනවාරි 27 වනදා චන්ද්‍රයා ද මෙම ග්‍රහලෝක 5 සමග දර්ශණය වන බවයි සිංගප්පුරු විද්‍යාඥයන් පෙන්වා දෙන්නේ.",
       "URL": "https://www.hirunews.lk/124386/සිංගප්පූරුවට-ග්‍රහලෝක-6ක්-එකවර-නැරඹීමේ-අවස්ථාව",
       "Category": "International News",
       "Parent URL": "https://www.hirunews.lk/international-news.php?pageID=671"
}