{
       "Source": "hirunews",
       "Timestamp": "Sunday, 29 September 2019 - 10:06",
       "Headline": "හොංකොං විරෝධතාකරුවන්ට නැවතත් කඳුළු ගෑස් ප්‍රහාරයක්",
       "News Content": "ප්‍රජාතන්ත්‍රවාදි ප්‍රතිසංස්කරණ ක්‍රියාත්මක කරන ලෙස බල කරමින් හොංකොං විරෝධතාකරුවන් දහස් ගණනක් ඊයේ දිනයේදීත් නගර මධ්‍යයට රොක්වූ අතර, ඔවුන් පොලීසිය සහ ගැටුණු බව වාර්තාවනවා.\nමෙම විරෝධතාව 2014 වසරේ ක්‍රියාත්මක වූ කුඩ විරෝධතා ව්‍යාපාරයේ පස්වන වසර ද සළකුණු කරන්නක්.\nචීනය, හොංකොං දේශයේ නිදහස අවහිර කරන බවට චෝදනා කරන විරෝධතාකරුවන් මැඩපැවැත්වීම සඳහා හොංකොං පොලීසිය ඊයේ නැවතත් කඳුළු ගෑස් ප්‍රහාරයක් එල්ල කළා.\nමෙවර සති අන්ත විරෝධතාව ඉදිරි සතියට යෙදී ඇති චීන මහජන සමූහාණ්ඩුවේ 70 වන සමරුව ඉලක්ක කරගෙන ක්‍රියාත්මක වන බවයි විදෙස් වාර්තා සඳහන් කළේ.",
       "URL": "https://www.hirunews.lk/225231/හොංකොං-විරෝධතාකරුවන්ට-නැවතත්-කඳුළු-ගෑස්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=234"
}