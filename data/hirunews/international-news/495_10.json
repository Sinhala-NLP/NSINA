{
       "Source": "hirunews",
       "Timestamp": "Sunday, 09 April 2017 - 7:58",
       "Headline": "පිලිපීනයේ භූ කම්පන වැලක්",
       "News Content": "පිලිපීනයේ ප්‍රධානතම දිවයින වන ලූසෝන් දිවයිනේ ප්‍රබල භූ කම්පන තුනක් වාර්තාවන බව ඇමරිකානු භූ විද්‍යා සමික්ෂණ ආයතනය ප්‍රකාශ කළා.\nමැනිලා අගනුවරට කිලෝමීටර 90 ක් පමණ දකුණින් මෙම භූ කම්පන විනාඩි විස්සක පමණ කාලයක් පැවති බව සඳහන්.\nඑම භූ කම්පනවල ප්‍රබලතාව රික්ටර් පරිමාණය අනුව පහේ සිට 5.9 ක ප්‍රබලතාවකින් යුක්තවන බවයි විදෙස් වාර්තා සඳහන් කළේ.\nමැනිලා අගනුවර ව්‍යාපාරික කලාපයටද මෙම භූකම්පන බලපා තිබෙනවා.\nකෙසේ නමුත් ඉන් සිදුවු ජීවිත හෝ දේපළ හානිය පිළිබඳව මෙතෙක් වාර්තාවී නැහැ.",
       "URL": "https://www.hirunews.lk/158814/පිලිපීනයේ-භූ-කම්පන-වැලක්",
       "Category": "International News",
       "Parent URL": "https://www.hirunews.lk/international-news.php?pageID=495"
}