{
       "Source": "hirunews",
       "Timestamp": "Wednesday, 09 December 2015 - 15:03",
       "Headline": "අගමැතිට  තර්ජන පණිවුඩයක් යැවූ පුද්ගලයෙකුට සිර දඬුවම්",
       "News Content": "සිංගප්පූරු අග්‍රාමාත්‍ය ලී හෙයිසිං ලූන්ට ෆේස්බුක් සමාජජාල වෙබ් අඩවිය හරහා තර්ජනාත්මක පණිවුඩයක් යොමු කළ පුද්ගලයෙකුට මාස 15ක සිර දඬුවමක් එරට අධිකරණය විසින් නියම කර තිබෙනවා.\n33 හැවිරිදි එම පුද්ගලයා අග්‍රාමාත්‍යවරයාගේ මහජන දිනයේදී ඔහුව හමුවීමට ගොස් ඇති අතර, එහිදී අග්‍රාමාත්‍යවරයා සිය කාර්යාලයේ සිට නැහැ.\nඉන් කලකිරීමට පත් ඔහු ඊට පිළිතුරු වශයෙන් මෙම පණිවුඩය සිය සමාජජාල ගිණුම හරහා අග්‍රාමාත්‍යවරයාට යොමු කර ඇත්තේ සිය ජාතික හැදුනුම්පත් අංකය සහ දුරකථන අංකය ද සමගින්.\nපසුව පොලිස් නිලධාරීන් ඔහුව අත්අඩංගුවට ගැනීමට ගොස් ඇති අතර, එහිදී අදාළ පුද්ගලයා සහ පොලිස් නිලධාරීන් දෙදෙනෙකු අතර ද ගැටුමක් ඇති වී තිබෙනවා.",
       "URL": "https://www.hirunews.lk/121680/අගමැතිට-තර්ජන-පණිවුඩයක්-යැවූ-පුද්ගලයෙකුට-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=682"
}