{
       "Source": "hirunews",
       "Timestamp": "Friday, 18 December 2015 - 8:55",
       "Headline": "රුසියානු ජනපති පුටින් 'අවසාන මාධ්‍ය හමුව' තියයි",
       "News Content": "සිරියානු අර්බුදයට විසඳුමක් ගෙන ඒම සඳහා ඇමරිකා එක්සත් ජනපදය සමඟ එක්ව කටයුතු කිරීමට සූදානම් බව රුසියානු ජනාධිපති ව්ලැදිමීර් පුටින් පවසනවා. මොස්කව් නුවරදී සිය වර්ෂ අවසාන මාධ්‍ය හමුවට එක්වෙමින් රුසියානු ජනාධිපතිවරයා කියා සිටියේ ඇමරිකාවේ පත්වන නව ජනාධිපතිවරයා සමඟද  සහයෝගයෙන් කටයුතු කිරීමට තමා සූදානම් බවයි.\nඒකාබද්ධ ප්‍රයත්නයකින් විසඳිය හැකි කරුණුවලදී ඇමරිකාව ඉදිරියට පියවරක් තැබීම පිළිබඳව සතුටුවිය හැකි බව ඔහු කියා සිටියා.\nසිරියාවේ සිව් වසරක් තිස්සේ පවතින සිවිල් යුද්ධය අවසන් කිරීම සඳහා ඇමරිකාව සහ රුසියාව ගෙන ඇති පියවර පිළිබඳවයි ජනාධිපති පුටින් මෙහිදී අදහස් දක්වා ඇත්තේ.\nසිරියාවට අවසානයේදී දේශපාලන විසඳුමක් හිමිවිය යුතු බවට ඇමරිකාව සහ රුසියාව අතර එකඟත්වයක් පවතින බවයි ඔහු මෙහිදී වැඩිදුරටත් සඳහන් කළේ.",
       "URL": "https://www.hirunews.lk/122303/රුසියානු-ජනපති-පුටින්-අවසාන-මාධ්‍ය-හමුව-තියයි",
       "Category": "International News",
       "Parent URL": "https://www.hirunews.lk/international-news.php?pageID=679"
}