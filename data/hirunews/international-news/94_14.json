{
       "Source": "hirunews",
       "Timestamp": "Friday, 17 September 2021 - 13:56",
       "Headline": "සංගීත තහනම හමුවේ ඇෆ්ගනිස්ථාන ගායකයන් පිරිසක් පාකිස්ථානයට පලා යයි",
       "News Content": "තලේබාන් සංවිධානය ඇෆ්ගනිස්ථානය තුළ සංගීතය තහනම් කිරීමත් සමඟ එරට ගායකයින් පිරිසක් පාකිස්ථානයට පලාගොස් තිබෙනවා.\nපසුගිය මාසයේ දී තලේබාන් සංවිධානය ඇෆ්ගනිස්ථානයේ පාලන බලය සියතට ගැනීමත් සමඟයි මෙම තහනම පනවනු ලැබුවේ.\nමේ හේතුවෙන් නීති විරෝධී ව පාකිස්ථානයට පලාගොස් සැඟ වී සිටින එක් ගායකයෙකු මාධ්‍ය වෙත ප්‍රකාශ කර ඇත්තේ තමන්ට මරණ දණ්ඩනය හිමි වනු ඇති බවට බිය වීම හේතුවෙන් මෙම තීරණය ගත් බවයි.\nතලේබාන් සංවිධානය, උතුරු බැංගලාන් ප්‍රාන්තයේ දී ප්‍රසිද්ධ ජනගීත ගායකයෙකු ද පසුගිය දා වෙඩි තබා ඝාතනය කර තිබූ බව සඳහන්.\nකෙසේ වෙතත් මෙම චෝදනාවට තලේබාන් සංවිධානය මෙතෙක් කිසිදු ප්‍රතිචාරයක් දක්වා නොමැති අතර, ඝාතනයට ලක්වූ ගායකයාගේ පුත්‍රයා චෝදනා කළේ එම සංවිධානය තම පියාව සිය ගොවිපල තුළදී වෙඩි තබා මරා දැමූ බවයි.",
       "URL": "https://www.hirunews.lk/282468/සංගීත-තහනම-හමුවේ-ඇෆ්ගනිස්ථාන-ගායකයන්-පිරිසක්-පාකිස්ථානයට-පලා-යයි",
       "Category": "International News",
       "Parent URL": "https://www.hirunews.lk/international-news.php?pageID=94"
}