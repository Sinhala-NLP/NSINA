{
       "Source": "hirunews",
       "Timestamp": "Friday, 20 December 2019 - 22:46",
       "Headline": "ජනවාරි 31 වනදා යුරෝපා සංගමයෙන් නික්මීමට, බ්‍රිතාන්‍ය පාර්ලිමේන්තුවේ අනුමැතිය",
       "News Content": "ලබන ජනවාරි 31 වන දා වන විට යුරෝපා සංගමයෙන් නික්මීම සඳහා වන අගමැති බොරිස් ජොන්සන්ගේ බ්‍රික්සිට් යෝජනාවලියට බ්‍රිතාන්‍ය පාර්ලිමේන්තුවේ අනුමැතිය හිමි වී තිබෙනවා.\nඒ සඳහා පැවති ඡන්ද විමසීමේදී මන්ත්‍රීවරුන් 358 දෙනෙකු පක්ෂව ඡන්දය ප්‍රකාශ කළ අතර, විරුද්ධ වූ සංඛ්‍යාව 234ක්.\nබ්‍රික්සිට් යෝජනාවලියට බ්‍රිතාන්‍ය පාර්ලිමේන්තුවේ අනුමැතිය හමුවූ ප්‍රථම අවස්ථාව මෙයයි.\nඒ සඳහා හිටපු අගමැතිනී තෙරේසා මේ ඉදිරිපත් කළ යෝජනා පාර්ලිමේන්තුවේදී කිහිප වතාවක් පරාජයට පත්වීමත් සමඟයි ඇය ඉල්ලා අස්වූයේ.\nපසුගිය 12 වනදා පැවති බ්‍රිතාන්‍ය මහ මැතිවරණයෙන් විශිෂ්ඨ ජයග්‍රහණයක් වාර්තා කිරීමෙන් අනතුරුවයි අගමැති බොරිස් ජොන්සන් සිය යෝජනාවලිය පාර්ලිමේන්තුවට ඉදිරිපත් කළේ.",
       "URL": "https://www.hirunews.lk/230636/ජනවාරි-31-වනදා-යුරෝපා-සංගමයෙන්-නික්මීමට-බ්‍රිතාන්‍ය-පාර්ලිමේන්තුවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=214"
}