{
       "Source": "hirunews",
       "Timestamp": "Friday, 24 December 2021 - 13:34",
       "Headline": "ඔමික්‍රොන් අවදානම නිසා ඉන්දියාවේ උත්තර් ප්‍රදේශ් ප්‍රාන්තයට ඇඳිරි නීතිය",
       "News Content": "ඔමික්‍රොන් කොරෝනා ප්‍රභේදය ව්‍යාප්ත වීමේ අවදානම හේතුවෙන් ඉන්දියාවේ උත්තර් ප්‍රදේශ් ප්‍රාන්තය රාත්‍රී 11 සිට අලුයම පහ දක්වා රාත්‍රී ඇඳිරි නීතිය යළි පැනවීමට තීරණය කර තිබෙනවා.\nඒ අනුව හෙට සිට උත්තර් ප්‍රදේශ් ප්‍රාන්තයේ ඇඳිරි නීතිය ක්‍රියාත්මක වන අතර, මංගල උත්සව ඇතුළු උත්සව සඳහා සහභාගි විය හැකි උපරිම සංඛ්‍යාවද සීමා කෙරුණා.\nප්‍රාන්ත මහ ඇමති යෝගි අධිත්‍යනාත් වෙළෙඳුන්ගෙන් ඉල්ලා සිටියේ, මුව ආවරණ නො පලඳින පුද්ගලයින් වෙත භාණ්ඩ අලෙවි නො කරන ලෙසයි.\nකෙසේ නමුත් උත්තර් ප්‍රදේශ් ප්‍රාන්තයෙන් මෙතෙක් හමු වී ඇත්තේ, ඔමික්‍රොන් ආසාදිතයන් දෙදෙනෙකු පමණයි.\nඔමික්‍රොන් ආසාදිතයින් මෙතෙක් හමු නො මැති මධ්‍ය ප්‍රදේශ් ප්‍රාන්තය ද වෛරසය ව්‍යාප්ත වීමේ අවදානම හේතුවෙන් රාත්‍රී ඇඳිරි නීතිය පැනවීමට ඊයේ තීරණය කළා.\nඉන්දියාවෙන් මේ වනවිට සොයාගෙන ඇති ඔමික්‍රොන් ආසාදිතයන් සංඛ්‍යාව 358ක්.",
       "URL": "https://www.hirunews.lk/292015/ඔමික්‍රොන්-අවදානම-නිසා-ඉන්දියාවේ-උත්තර්-ප්‍රදේශ්-ප්‍රාන්තයට-ඇඳිරි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=72"
}