{
       "Source": "hirunews",
       "Timestamp": "Monday, 30 April 2018 - 15:12",
       "Headline": "ඉම්රාන් ඛාන් මැතිවරණ සටන අරඹයි",
       "News Content": "පාකිස්ථානයේ මීළඟ මැතිවරණයෙන් තම පක්ෂයේ ජයග්‍රහණය සහතික බව පාකිස්ථාන විපක්ෂ නායකයෙකු වන ප්‍රවීන ක්‍රිකට් ක්‍රීඩක ඉම්රාන් ඛාන් පවසනවා.\nඒ, හිටපු අගමැති නවාස් ෂරිෆ්ගේ දේශපාලන බලකොටුවක් වූ ලාහෝරයේදී දැවැන්ත ජන රැළියක් අමතමින්.\nඊයේ පැවති එම ජන රැළියේදී ඉම්රාන් ඛාන් සිය පාකිස්ථාන ටෙහරීක් ඊ ඉන්සාෆ් හෙවත් පී.ටී.අයි. පක්ෂයේ එකොළොස් වැදෑරුම් වැඩපිළිවෙල ඉදිරිපත් කළා.\nලක්ෂයකට අධික පිරිසක් සහභාගිවූ එම රැළියේදී ඉම්රාන් ඛාන් කියා සිටියේ විනාශ මුඛය කරා යන පාකිස්ථානයේ සාධාරණ සමාජයක් ගොඩනැගීම තම අරමුණ බවයි.\nලබන ජූලි මාසයේ පැවැත්වෙනු ඇතැයි අපේක්ෂා කරන මැතිවරණයට පෙර හිටපු අගමැති නවාස් ෂරීෆ් ඔහුට එරෙහි දූෂණ චෝදනා සම්බන්ධයෙන් සිරගතවනු ඇතැයිද ඉම්රාන් ඛාන් අනාවැකියක් පළ කළා.",
       "URL": "https://www.hirunews.lk/189636/ඉම්රාන්-ඛාන්-මැතිවරණ-සටන-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=371"
}