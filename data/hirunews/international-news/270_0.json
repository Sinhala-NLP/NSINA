{
       "Source": "hirunews",
       "Timestamp": "Saturday, 04 May 2019 - 15:05",
       "Headline": "පලස්තීන සටන්කාමීන් ඊශ්‍රායලයට රොකට් ප්‍රහාර එල්ල කරයි",
       "News Content": "පලස්තීන සටන්කාමීන් විසින් ගාසා තීරයේ සිට ඊශ්‍රායලයේ දකුණුදිග ප්‍රදේශයට යළි රොකට් ප්‍රහාර එල්ල කර තිබෙනවා.\nවිදෙස් වාර්තා සදහන් කළේ විනාඩි 30 ක පමණ කාලයක් ඇතුළතදී පලස්තීන සටන්කාමීන් රොකට් ප්‍රහාර 50 ක් එල්ල කර ඇති බවයි.\nකෙසේ වෙතත්, ඊශ්‍රායල ආරක්ෂක අංශ විසින් ප්‍රතිප්‍රහාර එල්ල කර එම ප්‍රහාර වළක්වා තිබෙනවා.\nඑමගින් කිසිවෙකුටත් හානියක් සිදුව නොමැති අතර, ඊශ්‍රායල ආරක්ෂක අංශ එල්ල කළ ගුවන් ප්‍රහාර වලින් පලස්තීන ජාතිකයින් තුන් දෙනෙකු තුවාල ලබා ඇති බව සදහන්.\nපසුගියදා ඊශ්‍රායලය එල්ල කළ ගුවන් ප්‍රහාරයකින් ගාසා තීරයේ හමාස් සටන්කාමීන් දෙදෙනෙකු ජීවිතක්ෂයට පත්වීමත් සමගයි මෙලෙස පලස්තීන සටන්කාමීන් රොකට් ප්‍රහාර එල්ල කර ඇත්තේ.",
       "URL": "https://www.hirunews.lk/215735/පලස්තීන-සටන්කාමීන්-ඊශ්‍රායලයට-රොකට්-ප්‍රහාර-එල්ල-කරයි",
       "Category": "International News",
       "Parent URL": "https://www.hirunews.lk/international-news.php?pageID=270"
}