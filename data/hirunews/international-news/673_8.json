{
       "Source": "hirunews",
       "Timestamp": "Wednesday, 13 January 2016 - 11:53",
       "Headline": "ඉන්ධන අවසන් වීමෙන් හෙලිකොප්ටර් යානයක් ඇන්ටාර්ටිකාවට කඩා වැටේ",
       "News Content": "ඇන්ටාර්ටිකාවේ සිදුවූ හෙලිකොප්ටර් යානා අනතුරකින්  ඕස්ට්‍රේලියානු ගුවන් නියමුවෙකු ජීවිතක්ෂයට පත්ව තිබෙනවා.\nඅද උදෑසන මෙම හෙලිකොප්ටර් යානය පරීක්ෂණ චාරිකාවක් සදහා ඇන්ටාර්ටිකාවේ කඳුකර ප්‍රදේශයට ඉහළින් පියාසර කර තිබෙනවා.\nඑහිදී හෙලිකොප්ටර් යානයේ ඉන්ධන හදිසියේම අවසන් වීම නිසා මෙම අනතුරට මුහුණදී ඇති බවයි විදෙස් වාර්තා සදහන් කළේ.\nඅදාළ හෙලිකොප්ටර් යානය මීටර් 20 ක තරම් උසක සිට ඇන්ටාර්ටිකාවේ අයිස් සහිත කඳුකර ප්‍රදේශය වෙත කඩා වැටී තිබෙනවා.\nයානය කඩා වැටීමත් සමග එය ගිනි ගැනීමකට ලක්ව ඇති අතර ගුවන් නියමුවා ඉන් පිටතට පැමිණ තිබුණා.\nකෙසේ වෙතත්, ඔහු රෝහල් ගත කිරීමෙන් පසුව මියගිය බවයි විදෙස් වාර්තා සදහන් කළේ.",
       "URL": "https://www.hirunews.lk/123932/ඉන්ධන-අවසන්-වීමෙන්-හෙලිකොප්ටර්-යානයක්-ඇන්ටාර්ටිකාවට-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=673"
}