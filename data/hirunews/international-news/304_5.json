{
       "Source": "hirunews",
       "Timestamp": "Sunday, 30 December 2018 - 8:28",
       "Headline": "බංග්ලාදේශයේ මහ මැතිවරණය අදයි",
       "News Content": "බංග්ලාදේශයේ අද පැවැත්වෙන මහ මැතිවරණය වෙනුවෙන් ආරක්ෂක විධිවිධාන තර කර ඇති අතර, හයලක්ෂයකට අධික පොලිස් නිලධාරීන් ඒ සඳහා කැඳවා තිබෙනවා.\nමෙම මැතිවරණයේදී අගමැතිනි ෂීක් හසීනා සිව්වන වරටත් බංග්ලාදේශයේ පාලන බලය හිමිකරගනු ඇතැයි අපේක්ෂිතයි.\nමිලියන 165 ක ජනගහණයක් වෙසෙන බංග්ලාදේශයේ ඡුන්ද මධ්‍යස්ථාන 40,000 ක් මැතිවරණය සඳහා පිහිටුවා ඇති අතර, මෙය 1971 වසරේ බංග්ලාදේශය නිදහස් රාජ්‍යයක් වීමෙන් පසු පැවැත්වෙන 11 වන පාර්ලිමේන්තු මැතිවරණයයි.\n2014 වසරේ පැවති මැතිවරණය බංග්ලාදේශයේ ප්‍රධාන විපක්ෂය වන බංග්ලාදේශ ජාතික පක්ෂය විසින් වර්ජනය කරනු ලැබුවා.\nඒ, එම පක්ෂයේ නායිකාව වන හිටපු අගමැතිනි බේගම් කලිඩා සියා දූෂණ චෝදනා මත බන්ධනාගාර ගත කිරීමෙන් අනතුරුවයි.\nකෙසේ නමුත් ඔවුන් මෙවර මැතිවරණය සඳහා තරග වදිනවා.",
       "URL": "https://www.hirunews.lk/207078/බංග්ලාදේශයේ-මහ-මැතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=304"
}