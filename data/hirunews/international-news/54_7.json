{
       "Source": "hirunews",
       "Timestamp": "Monday, 11 April 2022 - 8:27",
       "Headline": "ඉන්දියාව, රුසියාව සමග සිදු කරන ගනුදෙනු නතර කරන්නැයි ඇමරිකාවෙන් ඉල්ලීමක්",
       "News Content": "රුසියාවෙන් ඉන්ධන ආනයනය කිරීම නතර කරන ලෙසට ඇමරිකාව ඉන්දියාවෙන් ඉල්ලීමක් සිදු කිරීමට නියමිතයි.\nඒ සම්බන්ධයෙන් වන සාකච්ඡාවක් ඇමරිකානු ජනාධිපති ජෝ බයිඩ්න් සහ ඉන්දීය අග්‍රාමාත්‍ය නරේන්ද්‍ර මෝදි අතර සූම් තාක්ෂණය ඔස්සේ අද (11) පැවැත්වෙනු ඇති.\nයුක්රේනය සමග පවතින ගැටුම් හමුවේ රුසියාවට එල්ල වී ඇති යුද අපරාධ චෝදනා හේතුවෙන් ලොව බටහිර රටවල් රැසක් ඔවුන්ට එරෙහිව සම්බාධක පනවනු ලැබුවා.\nඑවන් පසුබිමක ඉන්දියාව රුසියාවෙන් ඩොලර් මිලියන 13ක ඉන්ධන මේ වන විට ආනයනය කර ඇති අතර එය ක්‍රමයෙන් නතර කරන ලෙසට ඇමරිකාව අද පැවැත්වෙන සාකච්ඡාවේදී ඉල්ලීම් කිරීමට සූදානම් වන බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/301693/ඉන්දියාව-රුසියාව-සමග-සිදු-කරන-ගනුදෙනු-නතර-කරන්නැයි-ඇමරිකාවෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=54"
}