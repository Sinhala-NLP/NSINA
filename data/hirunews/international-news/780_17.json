{
       "Source": "hirunews",
       "Timestamp": "Tuesday, 03 December 2013 - 19:17",
       "Headline": "බැංකොක් නුවර උණුසුම අඩුවේ.",
       "News Content": "බැංකොක් පොලිස් මූලස්ථානය සහ අග්‍රාමාත්‍යවරයා ඇතුලූ අමාත්‍ය මණ්ඩලයේ කාර්යාල පිහිටි ගොඩනැගිලි වටා යොදා තිබූ ආරක්ෂක රැකවල් ඉවත් කිරීමත් සමග තායිලන්තයේ දින ගණනාවක් පැවති උණුසුම් වාතාවරණය සමනය වී තිබෙනවා. තායි විරෝධතාකරුවන් සමග සාකච්ඡා කර විසඳුමකට එළඹිමේ අරමුණින් අද පෙරවරුවේ මෙලෙස ආරක්ෂක රැකවල් ඉවත් කෙරුණා. ආරක්ෂක රැකවල් ඉවත් කිරීමත් සමග තායි විරෝධතාකරුවන් අග්‍රාමාත්‍ය කාර්යාලය ඇතුලූ අනෙකුත් කාර්යාල ගොඩනැගිලිවලට නිදහසේ ඇතුලූවී එහි රැඳී සිටින බවයි විදෙස් වාර්තා සඳහන් කළේ. කෙසේ වෙතත් තායිලන්ත අගමැතිනි යින්ලූක් ෂිනවත්‍රා එම තනතුරෙන් ඉවත්වනතුරු විරෝධතා අත් නොහරින බව විපක්ෂයේ උද්ඝෝෂකයින් පවසනවා.",
       "URL": "https://www.hirunews.lk/72674/බැංකොක්-නුවර-උණුසුම-අඩුවේ",
       "Category": "International News",
       "Parent URL": "https://www.hirunews.lk/international-news.php?pageID=780"
}