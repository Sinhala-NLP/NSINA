{
       "Source": "hirunews",
       "Timestamp": "Thursday, 02 September 2021 - 14:37",
       "Headline": "තලෙයිබාන් සංවිධානය නිල වශයෙන් පිළිගැනීමට සූදානම් නොමැති බව යුරෝපා සංගමය යළි කියයි",
       "News Content": "තලෙයිබාන් සංවිධානය සමඟ එක් ව කටයුතු කළත් ඔවුන් ඇෆ්ගනිස්ථානයේ නව පාලකයින් ලෙස නිල වශයෙන් පිළිගැනීමට තවමත් සූදානම් නො මැති බව යුරෝපා සංගමය පවසනවා.\nඔවුන් පෙන්වා දෙන්නේ තලෙයිබාන් සංවිධානය ඒ සඳහා කොන්දේසි සපුරාලිය යුතු බවයි.\nමූලික අයිතිවාසිකම් හා කාන්තා අයිතීන් සම්බන්ධ තලෙයිබාන් සංවිධානයේ ස්ථාවරය මත. මෙම කොන්දේසි පනවා ඇති බවට යි යුරෝපා සංගමය අවධාරණය කරන්නේ.\nමේ අතර, චීනය සමඟ ඉතා ශක්තිමත් සබදතා ගොඩ නංවා ගැනීම ද තම අරමුණක් බව තලෙයිබාන් සංවිධානය පවසනවා.\nවසර 20කට වැඩි කාලයක් ඇෆ්ගනිස්ථානයේ රැඳී සිටි ඇමරිකානු සෙබලුන් සියලු දෙනා ඉන් පිට ව යාමත් සමඟ එවැනි ප්‍රකාශයක් සිදු කිරීම විශේෂත්වයක්.\nඑසේම, චීන ආයෝජන කෙරෙහි බලාපොරොත්තුවෙන් පසුවන බව ද තලෙයිබාන් සංවිධානය ප්‍රකාශ කර ඇතැ යි විදෙස් මාධ්‍ය වාර්තා සඳහන් කළා.",
       "URL": "https://www.hirunews.lk/281203/තලෙයිබාන්-සංවිධානය-නිල-වශයෙන්-පිළිගැනීමට-සූදානම්-නොමැති-බව-යුරෝපා-සංගමය-යළි-කියයි",
       "Category": "International News",
       "Parent URL": "https://www.hirunews.lk/international-news.php?pageID=98"
}