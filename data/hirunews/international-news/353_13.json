{
       "Source": "hirunews",
       "Timestamp": "Sunday, 08 July 2018 - 10:02",
       "Headline": "ලෙන තුළ සිරවූ ළමයින් බේරාගැනීමේ මෙහෙයුම ඇරඹේ",
       "News Content": "තායිලන්තයේ චියංරායි ප්‍රාන්තයේ තාම් ලූවන් ලෙන් සංකීර්ණයේ සිරවී සිටින යොවුන් පාපන්දු කණ්ඩායමේ ළමයින් 12 දෙනා සහ ඔවුන්ගේ පුහුණුකරු බේරාගැනීමේ මෙහෙයුම මේ වනවිට ආරම්භ වී ඇති බව තායි බලධාරීන් ප්‍රකාශ කළා.\nපසුගිය  ජූලි 23 වනදා සිට ඔවුන් ජලය පිරුණු ලෙනෙහි සිරවී සිටින අතර, කඩිනම් මුදාගැනීමේ මෙහෙයුම ආරම්භ වූයේ මෝසම් වැසි ඇතිවීමේ අවදානමත් සමඟයි.\nතායිලන්ත වේලාවෙන් අද පෙරවරු 10 ට මෙහෙයුම ආරම්භ වී ඇති අතර, ඒ සඳහා විදේශීය කිමිදුම්කරුවන්, තායි නාවික හමුදා සීල් භටයන් ඇතුලූ පිරිසක් එක්ව සිටින බව සඳහන්.\nකෙසේ නමුත් පළමු ළමයා ලෙන තුළින් පිටතට පිවිසීම තායිලන්ත වේලාවෙන් අද රාත්‍රී 9ට පමණ සිදුවනු ඇති බව  අපේක්ෂා කෙරෙනවා.\nජලය පිරුණු ලෙනෙන් ළමයින් පිටතට පිවිසෙන ආකාරය තායි බලධාරීන් මෙතෙක් ප්‍රකාශ කර නැහැ.",
       "URL": "https://www.hirunews.lk/194755/ලෙන-තුළ-සිරවූ-ළමයින්-බේරාගැනීමේ-මෙහෙයුම-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=353"
}