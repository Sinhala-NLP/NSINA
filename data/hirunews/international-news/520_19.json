{
       "Source": "hirunews",
       "Timestamp": "Wednesday, 08 February 2017 - 8:25",
       "Headline": "ට්‍රම්ප්ගේ අධ්‍යාපන ඇමතිවරියට රිපබ්ලිකන් සාමාජිකයන්ගේ විරෝධය",
       "News Content": "ජනාධිපති ඩොනල්ඩ් ට්‍රම්ප් විසින් ඇමරිකානු අධ්‍යාපන ඇමතිවරිය ලෙස නම් කළ බෙත්සි ඩර්වොස් තියුණු ඡන්ද විමසීමකින් පසුව තේරී පත්ව තිබෙනවා.\nඅධ්‍යාපන අමාත්‍ය ධුරය සදහා පැවැති ඡන්ද විමසීමේදී ට්‍රම්ප්ගේ රිපබ්ලිකන් පක්ෂ සාමාජිකයින් ද ඇයට එරෙහිව ඡන්දය භාවිත කර ඇති බවයි විදෙස් වාර්තා සදහන් කළේ.\nඡන්ද විමසීමේදී ඇයට පක්ෂව සියයට පනහක ඡන්ද ප්‍රතිශතයක් සහ ඇයට විරුද්ධව තවත් සියයට 50ක ඡන්ද ප්‍රමාණයක් හිමි වුණා.\nමේ හේතුවෙන් ප්‍රථම වරට ඇමරිකානු උප ජනාධිපති මයික් පෙන්ස් ඇයට පක්ෂපාතීව ඡන්දය ප්‍රකාශ කර තිබෙනවා.\nඒ අනුවයි අධ්‍යාපන අමාත්‍ය ධුරය සදහා ඇයට පත්වීමට හැකියාව හිමි වුණේ.\nවිදෙස් මාධ්‍ය සදහන් කළේ බෙත්සි ඩර්වොස් ධනවත් කාන්තාවක් වුවද ඇමෙරිකාවේ අධ්‍යාපන අමාත්‍ය ධුරය දැරීමට තරම් ඇයට අධ්‍යාපන සුදුසුකම් නොමැති බවයි.",
       "URL": "https://www.hirunews.lk/153931/ට්‍රම්ප්ගේ-අධ්‍යාපන-ඇමතිවරියට-රිපබ්ලිකන්-සාමාජිකයන්ගේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=520"
}