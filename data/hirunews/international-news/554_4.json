{
       "Source": "hirunews",
       "Timestamp": "Sunday, 27 November 2016 - 10:37",
       "Headline": "පාකිස්ථානයේ නව හමුදා ප්‍රධානියා නම් කෙරේ",
       "News Content": "පාකිස්ථානයේ නව හමුදා ප්‍රධානියා ලෙස ලූතිනන් ජෙනරාල් ඛමාර් ජාවෙඩ් බජ්වා නම් කර තිබෙනවා.\nකැනඩාවේ පුහුණුව ලැබූ ඔහු වසර 35 ක සේවා පළපුරුද්දක් සහිත හමුදා අණදෙන නිලධාරියෙකු වන අතර, ජෙනරාල් රහීල් ෂරිෆ් විශ්‍රාම යාමෙන් පසු එම තනතුරට පත්වනු ඇති.\nපසුගිය තුන්වසර තුළ පාකිස්ථාන හමුදා මෙහෙයවූ ජෙනරාල් රහීල් ෂරිෆ් සාමාන්‍ය පාකිස්ථාන ජනතාව අතර මෙන්ම දේශපාලනඥයන් අතරද අතිශය ජනප්‍රිය සෙන්පතියෙක්.\nඔහුගේ නිල කාලය තුළ පාකිස්ථානයේ ආරක්ෂාව වැඩිදියුණු වූ බව බොහෝදෙනාගේ අදහසයි.\nඑහෙත් කාශ්මීර දේශසීමා ඔස්සේ ඉන්දියාවෙන් එල්ලවන අභියෝගවලට නව හමුදා ප්‍රධානියටද මුහුණදීමට සිදුවන බවයි ආරක්ෂක විචාරකයන් පෙන්වා දෙන්නේ.",
       "URL": "https://www.hirunews.lk/148418/පාකිස්ථානයේ-නව-හමුදා-ප්‍රධානියා-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=554"
}