{
       "Source": "hirunews",
       "Timestamp": "Thursday, 15 April 2021 - 9:12",
       "Headline": "යුද්ධය අවසන් කිරීමට කාලය එළඹ ඇති බව ඇමරිකානු ජනපති කියයි",
       "News Content": "යුද්ධය අවසන් කිරීමට කාලය එළඹ ඇති බව ඇමරිකානු ජනාධිපති ජෝ බයිඩ්න් ප්‍රකාශ කර තිබෙනවා.\nඇෆ්ගනිස්ථානයේ සිටින ඇමරිකානු සෙබලුන් ඉවත් කරගැනීම සම්බන්ධයෙන් ප්‍රකාශයක් සිදුකරමින් ඔහු මේ බව සඳහන් කර ඇති බවයි විදෙස් වාර්තා සඳහන් කළේ.\nඒ අනුව ලබන මැයි 1 වනදා සිට ඇෆ්ගනිස්ථානයේ සිට ඇමරිකානු සෙබළුන් ඉවත් කරගැනීමට නියමිතයි.\nඇමරිකාවට එල්ල කළ අල්කයිඩා ත්‍රස්ත ප්‍රහාරයෙන් වසර විස්සකට පසුවයි ඇමරිකාව මෙලෙස ඇෆ්ගනිස්ථානයේ සිටින සිය හමුදා සෙබලුන් ඉවත් කරගනු ලබන්නේ.",
       "URL": "https://www.hirunews.lk/268485/යුද්ධය-අවසන්-කිරීමට-කාලය-එළඹ-ඇති-බව-ඇමරිකානු-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=123"
}