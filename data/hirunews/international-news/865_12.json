{
       "Source": "hirunews",
       "Timestamp": "Wednesday, 06 February 2013 - 13:04",
       "Headline": "පැසිෆික් සාගරයේ සුනාමි අවදානම ඉවතට.",
       "News Content": "දකුණු පැසිෆික් සාගරයේ සොලමන් දිවයිනට ආසන්නයේ හටගත් භූ කම්පනය හේතුවෙන් නිකුත් කර තිබූ සුනාමි අවදානම මේ වනවිට ඉවත් කර තිබෙනවා. අද (06) උදෑසන දකුණු පැසිෆික් සාගරයේ සොලමන් දිවයිනට ආසන්නයේ කිලෝමීටර 58 යි දශම 04 ක් ගැඹුරින් රික්ටර් මාපක 08 ක ප්‍රබලතාවයක් සහිත භූ කම්පනයක් හට ගත්තා.  එම භූ කම්පනයත් සමග සොලමන් දිවයින, වනවාටු, නාවුරු, පැපුවා නිව්ගිනියා, ෆීජි, කිරිබටි, වොලිස් යන දිවයින්වලට සුනාමි අනතුරු ඇඟවීම් නිකුත් කළා. කෙසේ වෙතත්, බ්‍රිතාන්‍ය ගුවන් විදුලිය පවසන්නේ එම භූ කම්පනය හේතුවෙන් සොලමන් දිවයිනට පමණක් සුළු සුනාමි තත්ත්වයක් හටගත් බවයි. මීටරයක් පමණ උසට උදම් රළ පැමිණ ඇති අතර, ඉන් සොලමන් දිවයිනේ ගම්මාන 03 කට බලපෑම් එල්ල වී තිබෙනවා. කෙසේ වූවත්, ඉන් සිදුවූ ජීවිත හෝ දේපළ හානි පිළිබඳ මෙතෙක් වාර්තා වී නැහැ.",
       "URL": "https://www.hirunews.lk/52851/පැසිෆික්-සාගරයේ-සුනාමි-අවදානම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=865"
}