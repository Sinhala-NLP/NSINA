{
       "Source": "hirunews",
       "Timestamp": "Sunday, 12 February 2017 - 12:03",
       "Headline": "ට්‍රම්ප්ගෙන් ජපානයට සහතිකයක්",
       "News Content": "උතුරු කොරියානු න්‍යෂ්ටික තර්ජනය හමුවේ තමන් සියයට සියයක්ම ජපානයේ ආරක්ෂාව වෙනුවෙන් පෙනී සිටින බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඔහු මේ බව කියා සිටියේ උතුරු කොරියාව විසින් නව බැලස්ටික් මිසයිලයක් අත්හදාබැලීම පිළිබඳව අදහස් දක්වමින්.\nඋතුරු කොරියානු නිලධාරීන් අද උදෑසන 7.55 ට එල්ල කෙරුණු මෙම මිසයිලය ජපාන මුහුදේ කිලෝමීටර් 500 ක් පමණ දුරින් පතිත වී ඇති බව සඳහන්.\nඇමරිකානු ජනාධිපතිවරයා මේ බව සඳහන් කළේ එරට සංචාරයක නිරතවන ජපාන අග්‍රාමාත්‍ය ෂින්සෝ අබේ සමඟ ඒකාබද්ධ මාධ්‍ය හමුවකට එක්වෙමින්.",
       "URL": "https://www.hirunews.lk/154275/ට්‍රම්ප්ගෙන්-ජපානයට-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=519"
}