{
       "Source": "hirunews",
       "Timestamp": "Friday, 31 August 2018 - 10:16",
       "Headline": "ලෝක වෙළද සංවිධානයෙන් ඉවත් වන බවට ට්‍රම්ප්ගෙන් තර්ජන",
       "News Content": "ජාත්‍යන්තර වෙළදාම නියාමනය සහ රටවල් අතර වෙළද ආරවුල් විසදීම සදහා ජගත් සංවිධානය යටතේ පිහිටුවා ගනු ලැබූ ඩබ්ලිව්.ටී. ඕ හෙවත් ලෝක වෙළද සංවිධානයෙන් ඉවත් වන බවට ඇමරිකානු ජනාධිපති ඩොනල්ඞ් ට්‍රම්ප් තර්ජනය කර තිබෙනවා.\nඔහු සදහන් කරන්නේ ලෝක වෙළද සංවිධානය ඇමරිකාවට අහිතකර ලෙස කටයුතු කරන බවයි.\nඑම තත්ත්වය වෙනස් කිරීමට අපොහොසත් වුවහොත් ඇමරිකාව ඉන් ඉවත් කර ගැනීමට කටයුතු කරන බවයි ජනපති ට්‍රම්ප් සදහන් කර ඇත්තේ.\nට්‍රම්ප් පරිපාලනය විසින් පසුගිය කාලය තුළ චීනය ඇතුලූ රටවලට පැනවූ අධික ඒකපාර්ශවික බදු ලෝක වෙළද සංවිධානයේ විවේචනයට ලක්ව තිබෙනවා.\nඇතැම් රටවල් ඒ සදහා ලෝක වෙළද සංවිධානයේ මැදිහත්වීමක් ද අපේක්ෂා කරන බව සදහන්.",
       "URL": "https://www.hirunews.lk/198831/ලෝක-වෙළද-සංවිධානයෙන්-ඉවත්-වන-බවට-ට්‍රම්ප්ගෙන්-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=338"
}