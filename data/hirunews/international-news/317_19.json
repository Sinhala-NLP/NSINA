{
       "Source": "hirunews",
       "Timestamp": "Sunday, 11 November 2018 - 8:16",
       "Headline": "අප්‍රිකාවේ ඉබෝලා යළි පැතිරේ",
       "News Content": "අප්‍රිකානු කොංගෝ රාජ්‍යයේ නැවතත් පැතිරෙන ඉබෝලා වෛරස් රෝගයෙන් මේ වනවිට 200 කට අධික සංඛ්‍යාවක් ජීවිතක්ෂයට පත්ව ඇති බව වාර්තාවනවා.\nඉන් අඩක්ම අටලක්ෂයක් ජනගහණය වෙසෙන උතුරුදිග කිව්යු කලාපයෙන් වාර්තාවන වන බව සඳහන්.\nවෛරසයට එරෙහිව එන්නත් කිරීමේ වැඩසටහනක් ක්‍රියාත්මක වන අතර, ඊට කැරළිකාර කණ්ඩායම් බාධා පමුණුවන බව කොංගෝ රජය ප්‍රකාශ කළා.\nකොංගෝවේ මෙවර මාරාන්තික ඉබෝලා වෛරසය පැතිරෙන්නේ පසුගිය ජූලි මාසයේ සිටයි.\n1976 වසරේ මුලින්ම මෙහි වෛරස් රෝගය සොයාගැනුනු අතර, 2014 වසරේ සියරාලියොන්, ලයිබීරියාව, නයිජීරියාව ඇතුලූ රටවල් රැසක ඉබෝලා වසංගතය පැතිරුණා.\nඑවර ලොව පුරා ඉබෝලා වෛරසයෙන් මියගිය සංඛ්‍යාව 11,310 ක්.",
       "URL": "https://www.hirunews.lk/203984/අප්‍රිකාවේ-ඉබෝලා-යළි-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=317"
}