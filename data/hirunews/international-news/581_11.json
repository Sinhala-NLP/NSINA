{
       "Source": "hirunews",
       "Timestamp": "Sunday, 25 September 2016 - 9:37",
       "Headline": "යහපත් සෞඛ්‍ය හා සමෘද්ධිය උදෙසා දරුවන් ඉහළ සිට පහළට හෙලයි",
       "News Content": "ඉන්දියාවේ මහාරාෂ්ට්‍ර ප්‍රාන්තයේ , Harangal, Parbhani ගම්මානයේ ඉතාමත් භයානක චාරිත්‍රයක් සිදු කිරීමේ පුවතක් වාර්තා වී තිබෙනවා.\nඒ වසර 700 කට වඩා පැරණි ආගමික චාරිත්‍රයකි.\nඑම චරිත්‍රයෙහි අරමුණ වන්නේ යහපත් සෞඛ්‍ය හා සමෘද්ධිය වැනි අරමුණු ඉටු කර ගැනීමයි.\nඔවුහු එම අරමුණු ඉටු කර ගැනීමට සිය කුඩා දරුවන් මීටර් 15ක් පමණ ඉහළ ස්ථානයක සිට මිනිසුන් 14 දෙනෙකු විසින් අල්ලාගෙන සිටින විශාල රෙදි කඩක් මතට අත්හරින බව සඳහන්.\nඅනතුරුව අදාළ දරුවා භාරකරුවන් වෙත භාර දෙන බවයි ඉන්දීය ආරංචි මාර්ග සඳහන් කළේ.\nකෙසේ වෙතත් මේ චාරිත්‍ර කිරීමේදී කුඩා දරුවන් බියට පත්වී කඳුළු සලන අතර දරුවන්ට අනතුරු සිදුවීමේ ඉඩකඩ වැඩි බවයි තව දුරටත් සඳහන් වන්නේ.",
       "URL": "https://www.hirunews.lk/143769/යහපත්-සෞඛ්‍ය-හා-සමෘද්ධිය-උදෙසා-දරුවන්-ඉහළ-සිට-පහළට-හෙලයි",
       "Category": "International News",
       "Parent URL": "https://www.hirunews.lk/international-news.php?pageID=581"
}