{
       "Source": "hirunews",
       "Timestamp": "Monday, 29 November 2021 - 11:22",
       "Headline": "ජපානය සහ ඊශ්‍රායලය විදේශිකයින්ට තහංචි පනවයි",
       "News Content": "සියලුම සංචාරකයින්ට සිය රටවලට ඇතුළුවීම තහනම් කිරීමට ජපානය සහ ඊශ්‍රායලය තීරණය කර තිබෙනවා.\nඑයට හේතු වී ඇත්තේ, මේ වනවිට ලොව පුරා සීඝ්‍රයෙන් පැතිර යන ඔමික්‍රොන් කොවිඩ් 19 නව වෛරසයේ ව්‍යාප්තියයි.\nමීට අමතරව, ලොව තවත් රටවල් 44ක් ඔවුන්ගේ සංචාරක උපදේශන යාවත්කාලීන කිරීමට කටයුතු කර ඇත්තේ, අප්‍රිකාවෙන් පැමිණෙන සියලුම සංචාරකයින්ට සිය රටවලට ඇතුළුවීම තහනම් කරමින්.\nමේ අතර, ඔමික්‍රොන් වෛරසයේ ආසාදිතයකු හඳුනාගත් අලුත්ම රට බවට කැනඩාව පත්ව තිබෙනවා.\nමෙම වෛරසය කොවිඩ් 19 වැක්සීනයන්ට ඔරොත්තු දෙන ආකාරය සහ එයට ප්‍රතිචාර දක්වන ආකාරය පිළිබඳ නිශ්චිත යමක් පැවසීමට අවම තරමින් තවත් සති දෙකක කාලයක් අවශ්‍ය බව, ඇමරිකාවෙ ප්‍රමුඛතම වෛරස ව්‍යාධවේදී ඇන්තනී ෆවුසි පවසනවා.\nපළමු වරට දකුණු අප්‍රිකාවෙන් සොයා ගැනුණු , ඔමොක්‍රොන් කොවිඩ් 19 නව ප්‍රභේදය සම්බන්ධයෙන් අදහස් දක්වන වෛරස් විශේඥයින් පවසන්නේ, එය මෙතෙක් හඳුනාගත් භයානකම කොවිඩ් 19 වෛරස ප්‍රභේදය බවයි.\nකෙසේ වෙතත්, මෙම ප්‍රභේදය අප්‍රිකාව තුළ වර්ධනය වූවක් ද යන්න පිළිබඳ තාමත් පැහැදිලි අදහසක් ඉදිරිපත් වී නැහැ.\nකෙසේ වෙතත්, මේ වනවිට මෙම වෛරසය වැළඳුණු බවට තහවුරු කෙරුණු පුද්ගලයින් ලොව රටවල් 14කින් හමු වී තිබෙනවා.\nඒ අතරට, දකුණු අප්‍රිකාව, බොට්ස්වානාව, ඔස්ට්‍රෙලියාව, කැනඩාව, චෙක් ජනරජය, එක්සත් රාජධානිය, නෙදර්ලන්තය, ජර්මනිය, ඉතාලිය සහ බෙල්ජියම් යන රටවල් ද අයත්.",
       "URL": "https://www.hirunews.lk/289512/ජපානය-සහ-ඊශ්‍රායලය-විදේශිකයින්ට-තහංචි-පනවයි",
       "Category": "International News",
       "Parent URL": "https://www.hirunews.lk/international-news.php?pageID=77"
}