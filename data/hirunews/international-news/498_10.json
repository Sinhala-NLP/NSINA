{
       "Source": "hirunews",
       "Timestamp": "Saturday, 01 April 2017 - 15:27",
       "Headline": "සමලිංගික ජනයාගේ සංකේතයේ නිර්මාණකරු මියයයි",
       "News Content": "ලොවපුරා සමලිංගික ජනයාගේ සංකේතයක් ලෙස සැලකෙන දේදුනු පැහැති ධජයේ නිර්මාණකරු ගිල්බර්ට් බේකර් ජිවිතක්ෂයට පත්ව තිබෙනවා.\nගිල්බර්ට් බේකර් මියයන විට 65වන වියේ පසු වූ බවයි වාර්තා වන්නේ.\n1978 වසරේදී කැලිෆෝනියාවේ රාජ්‍ය නිලධාරියෙකු වූ හාර්වි මිලක් විසින් සමලිංගික පුද්ගලයන් සහ සංක්‍රාන්ති ලිංගිකයන් සඳහා ධජයක් නිර්මාණය කරන ලෙස බේකර්ට ඇරයුම් කරනු ලැබුවා.\nහමුදාවේ සේවයෙන් විශ්‍රාම ගැනීමෙන් අනතුරුව ඇඳුම් මැසීම ඉගෙන ගෙන සිටි බේකර් විසින් නිර්මාණය කළ මෙම ධජය සඳහා ඩොලර් දහසක ගාස්තුවක් ගෙවනු ලැබූ බවයි වාර්තා වන්නේ.\nබේකර් විසින් නිර්මාණය කළ ධජය වර්ණ අටකින් යුතුවූ අතර ඒ සෑම වර්ණයක් මගින්ම මනුෂ්‍යත්වයට බලපාන එකිනෙකට වෙනස් සුවිශේෂී අරුත් ගම්‍යමාන වන බව සදහන්.",
       "URL": "https://www.hirunews.lk/158269/සමලිංගික-ජනයාගේ-සංකේතයේ-නිර්මාණකරු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=498"
}