{
       "Source": "hirunews",
       "Timestamp": "Thursday, 12 December 2013 - 11:21",
       "Headline": "තායිලන්ත හිටපු අගමැතිට පුද්ගල ඝාතන චෝදනා.",
       "News Content": "තායිලන්තයේ හිටපු අගමැති අබිසෙත් වෙජෙයිජිවාට එරෙහිව පුද්ගල ඝාතන චෝදනා එල්ලවී තිබෙනවා. 2010 වසරේදී අබිසෙත් වෙජෙයිජිවා අගමැතිවරයාව කටයුතු කරන සමයේ රජයට විරුද්ධව උද්ඝෝෂණ පැවැත්වූ විරෝධතාකරුවන් 90 දෙනෙකු ඝාතනය කිරීම සහ 1900 කට තුවාල සිදුකිරීමට අනුබලදීම මොහුට විරුද්ධව එල්ලවී ඇති චෝදනායි. කෙසේ වෙතත් මීට අදාළ නඩු විභාගය අද ආරම්භ කළ අවස්ථාවේදී අධිකරණයට පැමිණි තායිලන්තයේ හිටපු අගමැතිවරයා ප්‍රකාශ කර ඇත්තේ මෙම චෝදනා දේශපාලනය මුල්කරගෙන සිදුකළ ඒවා බවයි. මේ වනවිට තායිලන්තයේ වත්මන් අගමැතිනි යින්ලූක් ෂිනවත්‍රා ට එරෙහි විරෝධතාවල මූලිකත්වය ගෙන කටයුතු කරන්නේද හිටපු අගමැතිවරයායි. ඔහු අත්අඩංගුවට ගැනීමේ නියෝගයක්ද මේ වනවිට නිකුත් කර තිබෙනවා.",
       "URL": "https://www.hirunews.lk/73270/තායිලන්ත-හිටපු-අගමැතිට-පුද්ගල-ඝාතන-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=778"
}