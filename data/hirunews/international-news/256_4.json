{
       "Source": "hirunews",
       "Timestamp": "Saturday, 22 June 2019 - 14:54",
       "Headline": "මිනිස් ජාවාරමට හසුවූ කාන්තාවන් 1130 දෙනෙකු චීන පොලීසිය මුදා ගනී",
       "News Content": "මිනිස් ජාවාරම්වලට හසුවූ විදේශීය කාන්තාවන් 1130 දෙනෙකු චීන පොලීසිය මගින් මුදාගෙන තිබෙනවා.\nපසුගිය වසරේ දෙවන අර්ධය තුළ අග්නිදිග ආසියානු රටවල් 5 ක් සමග ඒකාබද්ධව සිදුකළ මෙහෙයුම්වලදී මෙම පිරිස මුදාගෙන ඇති බවයි චීනයේ මහජන ආරක්ෂාව පිළිබද අමාත්‍යාංශය ප්‍රකාශ කර ඇත්තේ.\nරැකියා ලබාදෙන බවට සහ විවාහ පොරොන්දු මත මෙම කාන්තාවන් පැහැර ගෙන ඇති බවයි බීජිං නුවර පැවති මාධ්‍ය හමුවකට එක්වෙමින් චීනයේ මහජන ආරක්ෂාව පිලිබද අමාත්‍යාංශයේ ප්‍රකාශක ග්වෝ ලින් ප්‍රකාශ කළේ.\nමෑත වසර කිහිපය තුළ චීනයේ අඩු ආදායම්ලාභී දේශීය සහ විදේශීය පුද්ගලයන් රහසිගතව අසල්වැසි රටවල කාන්තාවන් පැහැර ගෙන, චීන වැසියන්ට බිරින්දෑවරු ලෙස අලෙවි කර ඇති බව ද ඔහු අනාවරණ කර තිබෙනවා.\nමෑත වසර කිහිපය තුළ විදේශ මනාලියන් සදහා චීනයේ ඉතා ඉහළ ඉල්ලූමක් පවතින අතර, මියන්මාරය, වියට්නාමය, කාම්බෝජය, ලා ඕසය සහ තායිලන්තය යන රටවල කාන්තාවන් එලෙස මිනිස් ජාවාරමට වැඩි වශයෙන් හසුව ඇති බව සදහන්.",
       "URL": "https://www.hirunews.lk/218903/මිනිස්-ජාවාරමට-හසුවූ-කාන්තාවන්-1130-දෙනෙකු-චීන-පොලීසිය-මුදා-ගනී",
       "Category": "International News",
       "Parent URL": "https://www.hirunews.lk/international-news.php?pageID=256"
}