{
       "Source": "hirunews",
       "Timestamp": "Monday, 10 April 2017 - 12:31",
       "Headline": "සෙල්ෆි ගන්න පැමිණි තරුණයින් දෙදෙනෙකුට සච්න් ටෙන්ඩුල්කාර් දුන්නු අවවාදය",
       "News Content": "ඉන්දීය සුපිරි පිතිකරු සචින් ටෙන්ඩුල්කාර් යතුරුපැදියක ගමන් ගත් තරුණයින් දෙදෙනෙකුට ලබාදුන් අවවාදයක් පිළිබදව මේ වන විදෙස් මාධ්‍යවල අවධානය යොමුව තිබෙනවා.\nපසුගියදා ආරම්භ වූ IPL තරගාවලියේ සමාරම්භක උත්සවයට සහභාගී වීමට ටෙන්ඩුල්කාර් යන අවස්ථාවේදී මෙම සිදුවීම සිදුව ඇති බවයි වාර්තා වන්නේ.\nසචින් තම මෝටර් රථය තුල සිටියදී යතුරු පැදියකින් පැමිණි තරුණයින් දෙදෙනෙකු තමන් සමඟ සෙල්ෆි ඡායාරූපයකට පෙනී සිටීමට සච්න් හට ආරාධනාකර තිබෙනවා.\nඑම අවස්ථාවේදී යතුරු පැදියෙන් පැමිණි අදාල තරුණයින් දෙදෙනා ආරක්‍ෂිත හිස් වැසුම් පැළද නොසිටි බව සදහන්.\nටෙන්ඩුල්කාර් එම අවස්ථාවේදී අදාල තරුණයින් දෙදෙනාට පවසා ඇත්තේ යතුරුපැදි ධාවනයේදී  ආරක්‍ෂිත හිස් වැසුම් පැළද ධාවනයේ යෙදෙන ලෙසයි.\nඉදිරියේදී ආරක්‍ෂිත හිස් වැසුම් පළදින බවට ඔවුන් සචින්හට පොරොන්දු වී තිබෙනවා.\nඑම උපදෙසත් සමඟ සචින් ටෙන්ඩුල්කාර් තරුණයින් දෙදෙනා සමඟ  සෙල්ෆි ඡායාරූපයටද පෙනී සිටි ඇති බවයි වාර්තා වන්නේ.\nඑම අවස්ථාව පහතින්..",
       "URL": "https://www.hirunews.lk/158901/සෙල්ෆි-ගන්න-පැමිණි-තරුණයින්-දෙදෙනෙකුට-සච්න්-ටෙන්ඩුල්කාර්-දුන්නු-අවවාදය",
       "Category": "International News",
       "Parent URL": "https://www.hirunews.lk/international-news.php?pageID=494"
}