{
       "Source": "hirunews",
       "Timestamp": "Sunday, 30 December 2018 - 15:57",
       "Headline": "දකුණු කොරියානු නායකයා යළි හමුවීමට කිම් ජොං අන් සූදානම්",
       "News Content": "දකුණු කොරියානු නායක මූන් ජේ - ඉන් සමඟ එළඹෙන 2019 වසරේදී සමුළු කිහිපයක් පැවැත්වීමට සූදානම් බව උතුරු කොරියානු නායක කිම් ජොං අන් ප්‍රකාශ කර තිබෙනවා.\nමේ බව ප්‍රකාශයට පත් කෙරුණේ සෝල් නුවර දකුණු කොරියානු ජනාධිපති මැදුරෙන්.\nපසුගිය වසරේදී උතුරු සහ දකුණු කොරියානු නායකයන් 3 වරක් මුණ ගැසුණු අතර, කොරියානු අර්ධද්වීපයේ න්‍යෂ්ටික අවිහරණය පිළිබද සාකච්ඡා වට කිහිපයක්ම පවත්වනු ලැබුවා.\nමේ අතර, පසුගිය වසරේදී කිම් ජොං අන් සමඟ ඓතිහාසික සමුළුවකට එක්වූ ඇමරිකානු ජනාධිපති ඩොනල්ඞ් ට්‍රම්ප් ද උතුරු කොරියානු නායකයා සමඟ ලබන ජනවාරියේදී තවත් සමුළුවක් පැවැත්වීමට සූදානම් බව ප්‍රකාශ කළා.",
       "URL": "https://www.hirunews.lk/207107/දකුණු-කොරියානු-නායකයා-යළි-හමුවීමට-කිම්-ජොං-අන්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=303"
}