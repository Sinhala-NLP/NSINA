{
       "Source": "hirunews",
       "Timestamp": "Sunday, 26 December 2021 - 17:20",
       "Headline": "ඇෆ්ගනිස්ථානයේ කාන්තාවන්ට තනිව දුර ගමන් තහනම් වෙයි",
       "News Content": "ඇෆ්ගනිස්ථානයේ කාන්තාවන්ට කිලෝමිටර 72කට වඩා දුර ගමන් තනිව යාම තහනම් කරමින් තලෙයිබාන් පාලනය විසින් නව නීති පනවා තිබෙනවා.\nපවුලේ සමීපතම පිරිමි ඥාතියෙකු නොමැතිව එලෙස දුර ගමන් යන ඇෆ්ගන් කාන්තාවන්ට ප්‍රවාහන පහසුකම් ලබා නොදෙන ලෙස තලෙයිබාන් පාලනය දැනුම් දී ඇති බවයි විදෙස් වාර්තා සඳහන් කළේ.\nඑමෙන්ම, ඉස්ලාමීය හිජාබය නොපලදින කාන්තාවන්ට ද වාහන ලබාදීමෙන් වළකින ලෙස තලෙයිබාන් පාලකයින් වාහන හිමිකරුවන්ට මාර්ගෝපදේශ නිකුත් කර තිබෙනවා.",
       "URL": "https://www.hirunews.lk/292201/ඇෆ්ගනිස්ථානයේ-කාන්තාවන්ට-තනිව-දුර-ගමන්-තහනම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=71"
}