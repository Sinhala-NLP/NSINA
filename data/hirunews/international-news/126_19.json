{
       "Source": "hirunews",
       "Timestamp": "Sunday, 28 March 2021 - 9:42",
       "Headline": "ලොව පුරා මිහිකත හෝරාව සැමරේ",
       "News Content": "පරිසර විනාශය සහ කොවිඩ් 19 වැනි වසංගත රෝග බිය ඉහළ යාම ආදී කරුණු සිහිපත් කරමින් ලෝකයේ ප්‍රධාන නගර රැසක් ඊයේ මිහිතල හෝරාව සැමරුවේ රාත්‍රියේ පැයක කාලයක් විදුලි පහන් නිවාදමමින්.\nරාත්‍රී 8.30 ට සිංගප්පූරුවේ සහ හොංකොං පුරවරයේ මෙන්ම ඕස්ට්‍රේලියාවේ සුප්‍රකට සිඩ්නි ඔපෙරා රඟහලේ විදුලි පහන් නිවී ගියා.\nවාර්ෂිකව පැවැත්වෙන මිහිතල හෝරාව සැමරුමෙන් කාලගුණ වෙනසට ප්‍රතිචාර දැක්වීම සහ පරිසරය සුරැකීම සඳහා ක්‍රියාකාරීවීමට ලෝ වාසීන් දිරි ගන්වනු ලබනවා.\nවන විනාශය, ජෛව විවිධත්වය අහිමිවීම, ගංඟා සහ ඇළ දොළවල මත්ස්‍ය සම්පත හීනවීම ආදී කරුණු තුළින් ස්වභාවික පරිසරය බිඳ වැටෙන බව පැහැදිළි යැයි මිහිතල හෝරාව සංවිධාන කරන ලෝක වන සත්ව අරමුදලේ අධ්‍යක්ෂ ජනරාල් මාකෝ ලැම්බර්ටිනි ප්‍රකාශ කළා.\nඊයේ මිහිතල හෝරාවේ විදුලි පහන් නිවා දැමූ ප්‍රකට ස්මාරක අතර පැරිසියේ අයිෆල් කුළුණ, රෝමයේ කොලෝසියම මෙන්ම බර්ලිනයේ බ්‍රැන්ඩන්බර්ග් ද්වාරයද වනවා.",
       "URL": "https://www.hirunews.lk/266773/ලොව-පුරා-මිහිකත-හෝරාව-සැමරේ",
       "Category": "International News",
       "Parent URL": "https://www.hirunews.lk/international-news.php?pageID=126"
}