{
       "Source": "hirunews",
       "Timestamp": "Tuesday, 06 August 2019 - 17:22",
       "Headline": "මෝදිගේ පියවරින් ජාතික ආරක්ෂාව අනතුරේ - රාහුල් ගාන්ධි",
       "News Content": "ජම්මු - කාශ්මීරයේ ප්‍රාන්ත වරප්‍රසාද ඉවත් කොට එය, මධ්‍යම රජයේ ඍජු පාලනයට යටත් කිරිමේ මෝදි රජයේ පියවරට ඉන්දීය කොංග්‍රස් පක්ෂ නායක රාහුල් ගාන්ධි දැඩි ප්‍රහාරයක් එල්ල කළා.\nට්විටර් පණිවුඩයක් නිකුත් කරමින් ඔහු කියා සිටියේ කාශ්මීරයේ ස්ථාවර භාවය රැකුණු 370 වන ව්‍යවස්ථාව ඉවත් කිරීමෙන් ඉන්දියාවේ ජාතික ආරක්ෂාව දැඩි අනතුරකට හෙළා ඇති බවයි.\nඑමඟින් ජාතියේ එකමුතු භාවය දුරස්ථ වන අතර, ජම්මු - කාශ්මීරය බෙදීමකට ලක්වන බව රාහුල් ගාන්ධිගේ අදහසයි.\nඑහි ජනතා ඡන්දයෙන් තේරී පත්වූ දේශපාලන නායකත්වය සිර අඩස්සියට පත්වීම පිළිබඳවද කොංග්‍රස් නායකයා විවේචන එල්ල කළා.\nඔහු වැඩිදුරටත් සඳහන් කළේ ඉන්දියාව ජනතාවගෙන් මිස බිම් කොටස්වලින් සුසැදි ජාතියක් නොවන බවයි.",
       "URL": "https://www.hirunews.lk/221666/මෝදිගේ-පියවරින්-ජාතික-ආරක්ෂාව-අනතුරේ-රාහුල්-ගාන්ධි",
       "Category": "International News",
       "Parent URL": "https://www.hirunews.lk/international-news.php?pageID=247"
}