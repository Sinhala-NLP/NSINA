{
       "Source": "hirunews",
       "Timestamp": "Monday, 21 December 2020 - 13:22",
       "Headline": "යුරෝපා රටවලින් බ්‍රිතාන්‍යයට ගුවන් ගමන් තහනමක්",
       "News Content": "යුරෝපා සංගමයට අයත් රටවලින්බ්‍රිතාන්‍යයට ගුවන් ගමන් තහනමක් පනවා තිබෙනවා.\nඒ  බ්‍රිතාන්‍යය පුරා මේවනවිට සීග්‍රයෙන් ව්‍යාප්ත වන නව කොරෝනා වෛරස් ප්‍රභේදය හේතුවෙන්.\nඒ අනුව ජර්මනිය, ප්‍රංශය, ඉතාලිය, බෙල්ජියම වැනි රටවල් මේවනවිට බ්‍රිතාන්‍යයට ගුවන් ගමන්වාර නවතා දමා ඇති බවයි විදෙස් වාර්තා සඳහන් කළේ.\nමෙම තත්ත්වය පාලනය වනතෙක් අදාළ තහනම ක්‍රියාත්මක වනු ඇති බවද වාර්තා වනවා.\nසියයට 70 වේගයකින් බ්‍රිතාන්‍ය පුරා පැතිර යන මෙම නව වෛරස් ප්‍රභේදය හේතුවෙන් දැනටමත් බ්‍රිතාන්‍යයේ නව සංචරණ සීමා පනවා තිබෙනවා.\nමේ අතර ඇමරිකාව සඳහන් කළේ බ්‍රිතාන්‍යයේ මෙම තත්ත්වය සම්බන්ධයෙන් දැඩි අවධානයෙන් පසුවන බවයි.",
       "URL": "https://www.hirunews.lk/257559/යුරෝපා-රටවලින්-බ්‍රිතාන්‍යයට-ගුවන්-ගමන්-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=146"
}