{
       "Source": "hirunews",
       "Timestamp": "Thursday, 21 April 2022 - 18:35",
       "Headline": "උතුරු ඇෆ්ගනිස්ථානයේ දේවස්ථානයක පිපිරීමකින් පිරිසක් ජීවිතක්ෂයට",
       "News Content": "උතුරු ඇෆ්ගනිස්ථානයේ ෂියා මුස්ලිම් දේවස්ථානයක සිදුවූ පිපිරීමකින් විශාල පිරිසක් ජීවිතක්ෂයට පත්වී තිබෙනවා.\nමෙම පිපිරීමෙන් අවම වශයෙන් බැතිමතුන් 10 දෙනෙකු මියගොස් තවත් 40 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ.\nතුවාල ලැබූවන් ගිලන් රථවලින් සහ පෞද්ගලික මෝටර් රථවලින් පල්ලියේ සිට රෝහලට රැගෙන විත් තිබෙනවා.\nපසුගිය බ්‍රහස්පතින්දා කාබුල් අගනුවරදී, බෝම්බයක් පිපිරී ළමුන් දෙදෙනෙකු තුවාල ලැබුවා.\nමීට දින දෙකකට පෙර එම ප්‍රදේශයේම, අධ්‍යාපන ආයතන ඉලක්ක කරගත් බහුවිධ පිපිරුම්වලින් පුද්ගලයන් හය දෙනෙකු මිය ගිය අතර, ළමුන් ඇතුළු 17 දෙනෙකු තුවාල ලබා තිබෙනවා.\nඅගෝස්තු මාසයේදී තලේබාන් සංවිධානය නැවත බලයට පත්වීමෙන් පසු ඇෆ්ගනිස්ථානයේ බෝම්බ ප්‍රහාර සංඛ්‍යාව අඩු වී තිබුණ ද  ජිහාඩ් සහ සුන්නි අයිඑස් කණ්ඩායම ෂියා ඉලක්කවලට එරෙහිව කිහිපයක් එල්ල කර ඇති බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/302468/උතුරු-ඇෆ්ගනිස්ථානයේ-දේවස්ථානයක-පිපිරීමකින්-පිරිසක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=52"
}