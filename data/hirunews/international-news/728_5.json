{
       "Source": "hirunews",
       "Timestamp": "Tuesday, 09 June 2015 - 15:25",
       "Headline": "දිල්ලියේ අධිකරණ අමාත්‍යවරයා අත්අඩංගුවට",
       "News Content": "අරවින්ද් කෙජ්රිවාල්ගේ ආම් ආද්මි පක්ෂයේ පාලනය යටතේ පවතින දිල්ලි ප්‍රාන්තයේ අධිකරණ අමාත්‍ය ජිතේන්ද්‍ර සිං අද අත්අඩංගුවට ගැනුණා. ඔහු අත්අඩංගුවට ගැනීමට නිශ්චිත හේතුවක් මෙතෙක් ප්‍රකාශ කර නැහැ. එහෙත් ඔහුගේ නීති උපාධිය වංචාසහගතව ලබා ගැනීම ඇතුළු චෝදනා ඔහුට එරෙහිව ඉදිරිපත් කෙරෙනු ඇතැයි ඉන්දීය මාධ්‍ය සදහන් කළා. මෙම අත්අඩංගුවට ගැනීමෙන් පසුව දිල්ලි මහඇමති කෙජ්රිවාල් හදිසි රැස්වීමක් කැදවා තිබෙනවා. ප්‍රධාන පෙළේ දේශපාලනඥයන්ට දූෂණ චෝදනා එල්ල කරන ආම් ආද්මි පක්ෂයේ නායක අරවින්ද් කෙජ්රිවාල් සහ අග්‍රාමාත්‍ය නරේන්ද්‍ර මෝදි අතර පසුගිය කාලය තුළ දක්නට ලැබුණේ දැඩි විරසකයක්.",
       "URL": "https://www.hirunews.lk/111059/දිල්ලියේ-අධිකරණ-අමාත්‍යවරයා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=728"
}