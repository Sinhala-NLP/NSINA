{
       "Source": "hirunews",
       "Timestamp": "Tuesday, 30 April 2019 - 8:01",
       "Headline": "ජපාන අධිරාජ්‍යයා අද කිරුළ අතහරී",
       "News Content": "වසර 200කට පසු ප්‍රථම වතාවට අද ජපාන අධිරාජ්‍යයෙකු ජීවතුන් අතර සිටියදී සිය කිරුණ අත්හරිනවා.\nඒ, 85 හැවිරිදි අකිහිතෝ අධිරාජ්‍යයා සිය 59 හැවිරිදි පුත් නරුහිතෝ කුමරු වෙත කිරුළ භාර දීමෙන්.\nඒ සඳහා අද සිට ජපානයේ දින 10ක නිවාඩු කාලයක් ක්‍රියාත්මක වන්නේ වැඩ කිරීමට ලොල් ජපාන ජනතාවට අසාමන්‍ය අත්දැකීමක් ලෙසින්.\nඅකිහිතෝ අධිරාජ්‍යයා, නරුහිතෝ කුමරු වෙත කිරුළ පැළඳවීමේ උත්සවය වඩාත්ම චිත්කාකර්ශනීය ජපාන අධිරාජ්‍ය මැදුරක ජපාන වේලාවෙන් අද පස්වරු 5ට සිදුකිරීමට නියමිතයි.\nනරුහිතෝ කුමරු අධිරාජ්‍යයා බවට පත්වීමෙන් රෙයිවා ලෙස නම් කෙරුණු ජපානයේ නව රජ පෙළපත ආරම්භ වනවා.",
       "URL": "https://www.hirunews.lk/215441/ජපාන-අධිරාජ්‍යයා-අද-කිරුළ-අතහරී",
       "Category": "International News",
       "Parent URL": "https://www.hirunews.lk/international-news.php?pageID=271"
}