{
       "Source": "hirunews",
       "Timestamp": "Friday, 01 November 2013 - 8:05",
       "Headline": "රාහුල් ගාන්ධිට නොතීසි.",
       "News Content": "උත්තර් ප්‍රදේශ් ප්‍රාන්තයේ මුසාෆර්නගර් ප්‍රදේශයේ ඇති වූ වර්ගවාදී ගැටුම්වලට භාරතී ජනතා පක්ෂය සම්බන්ධ බවට රාහුල් ගාන්ධි නැගූ චෝදනාවක් සම්බන්ධයෙන් ඉන්දීය මැතිවරණ කොමිසම ඔහුට නොතීසි නිකුත් කර තිබෙනවා. කොංග්‍රස් පක්ෂ නියෝජ්‍ය සභාපතිවරයා වන රාහුල් ගාන්ධි මැතිවරණ රැළිවලදී සිදුකළ ප්‍රකාශ අසත්‍ය බවට භාරතීය ජනතා පක්ෂය සිදුකළ පැමිණිල්ලක් අනුවයි මැතිවරණ කොමිසම එම පියවර ගෙන ඇත්තේ. කොංග්‍රස් පක්ෂය උත්තර් ප්‍රදේශ් ප්‍රාන්තයේ හින්දු - මුස්ලිම් ජනකොටස් අතර බෙදීමක් ඇති කිරීමට උත්සාහ කළ බවට ඔවුන් චෝදනා කර තිබෙනවා. රාහුල් ගාන්ධිගේ ප්‍රකාශ වලින් මැතිවරණ නීති උල්ලංඝනය වී ඇති බවටයි භාරතීය ජනතා පක්ෂය පැමිණිලි කර ඇත්තේ.",
       "URL": "https://www.hirunews.lk/70447/රාහුල්-ගාන්ධිට-නොතීසි",
       "Category": "International News",
       "Parent URL": "https://www.hirunews.lk/international-news.php?pageID=790"
}