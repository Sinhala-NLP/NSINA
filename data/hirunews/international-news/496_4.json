{
       "Source": "hirunews",
       "Timestamp": "Friday, 07 April 2017 - 17:29",
       "Headline": "ලෝකයක් හැඬවූ ඡායාරූපයක් අන්තර්ජාලයට (ඡායාරූප)",
       "News Content": "සිරියාවේ ඇතිවී තිබෙන යුධ ගැටුම් පිළිබදව මේ වන විට ලෝකයේ බොහෝ දෙනෙකුගේ අවධානය යොමුව තිබෙනවා.\nඒ අතරින් පසුගියදා සිරියාවේ ඉඩ්ලිබ් ප්‍රදේශයට එල්ලවූ රසායනික අවි ප්‍රහාරය  ලෝකයේ බොහෝ රටවල් හෙළාදැක ඇති බවට වාර්තා වනවා.\nමේ අතර යුද්ධයේ ඇති කෲරත්වය පිළිබිඹු වන අන්දමේ හදවත් කම්පාකරවන ඡායාරූපයක් මේ දින වල අන්තර්ජාලයේ සැරිසරන්නන්ගේ නෙත ගැටෙනවා.\nඒ,සිරියාවේ ඉඩ්ලිබ් නගරයට පසුගියදා එල්ල කළ රසායනික අවි ප්‍රහාරයෙන් මියගිය සිය මාස නවයක් වසසැති නිවුන් දරුවන් දෙදෙනා අතැතිව ශෝකයෙන් සිටින පියෙකුගේ ඡායාරූපයක්.\nකැරළිකරුවන් ගේ බලප්‍රදේශයක් වූ Khan Sheikhoun නගරයට රසායනික අවි ප්‍රහාරයක් පසුගිය අඟහරුවදා එල්ල කර බවට මේ වන විටත් සිරියානු ජනපති බෂාර් අල්-අසාද් චෝදනා ලැබ සිටිනවා.",
       "URL": "https://www.hirunews.lk/158719/ලෝකයක්-හැඬවූ-ඡායාරූපයක්-අන්තර්ජාලයට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=496"
}