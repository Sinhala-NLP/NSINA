{
       "Source": "hirunews",
       "Timestamp": "Saturday, 15 January 2022 - 8:30",
       "Headline": "ගුවන් යානා දෙකක් එකිනෙක ගැටීම අනූනවයෙන් බේරේ",
       "News Content": "එක්සත් අරාබි එමීර් රාජ්‍යයේ ඩුබායි නුවර සිට ඉන්දියාව බලා ගමන් ගත් මගීන් පුරවාගත් ජෙට් ගුවන් යානා දෙකක් එකිනෙක ගැටීම අවසන් මොහොතේ වළක්වාගැනීමට හැකි වී තිබෙනවා.\nපසුගිය ඉරිදා සිදු වූ මෙම සිද්ධිය සම්බන්ධයෙන් තොරතුරු අනාවරණ කෙරුණේ ඊයේ දිනයේදියි.\nඑමිරේට්ස් ගුවන් සමාගමට අයත් බෝයිං 777 වර්ගයේ ගුවන් යානයක් ඉන්දියාවේ හයිද්‍රාබාද් බලා ඩුබායි ගුවන් තොටුපලෙන් නික්මෙද්දී ගුවන් ධාවන පථය හරහා තවත් ගුවන් යානයක් පැමිණ තිබෙනවා.\nඒ, එමිරේට්ස් ගුවන් සේවාවට අයත් තවත් බෝයිං 777 වර්ගයේ යානයක් වන අතර, එහි ගමනාන්තය වී ඇත්තේ බෙංගලූරු නුවරයි.\nමගී ගුවන් යානා දෙක ගැටීම වළක්වාගෙන ඇත්තේ එක් ගුවන් යානයක් ගුවනට පිවිසී නැවතත් ගුවන් ධාවන පථයටම ගොඩබැස්සවීමෙන්.\nගුවන් ගමන් දෙකක් අතර, අවම වශයෙන් විනාඩි 5ක පරතරයක් තිබිය යුතු වුවත්, එකම මොහොතේ ගුවන් යානා දෙකම පියාසර කිරීම සම්බන්ධයෙන් ඩුබායි ගුවන් තොටුපළ බලධාරීන් පරීක්ෂණයක් ආරම්භ කර ඇති බව සඳහන්.",
       "URL": "https://www.hirunews.lk/294058/ගුවන්-යානා-දෙකක්-එකිනෙක-ගැටීම-අනූනවයෙන්-බේරේ",
       "Category": "International News",
       "Parent URL": "https://www.hirunews.lk/international-news.php?pageID=67"
}