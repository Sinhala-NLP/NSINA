{
       "Source": "hirunews",
       "Timestamp": "Friday, 07 July 2017 - 9:21",
       "Headline": "ඇමරිකානු ජනපති ට්‍රම්ප් අද ප්‍රථම වරට රුසියානු ජනපති පුටින් හමුවේ",
       "News Content": "ජර්මනියේ - හැම්බර්ග් නුවර පැවැත්වෙන ජී - 20 සමුළුවට සමගාමීව ඇමරිකානු ජනාධිපති ඩොනල්ඩ් ට්‍රම්ප් සහ රුසියානු ජනාධිපති ව්ලැදිමීර් පුටින් හමුවක් අද පැවැත්වෙනවා.\nඑය ඇමරිකානු සහ රුසියානු නායකයන් මුහුණට මුහුණලා සාකච්ඡාවක් සදහා හමුවන ප්‍රථම අවස්ථාවයි.\nසිරියානු සහ යුක්රේන අර්බුද හේතුවෙන් පළුදු වූ සබදතා යථා තත්ත්වයට පත් කර ගැනීමට අවශ්‍ය බව ඇමරිකාව මෙන්ම රුසියාව ද ප්‍රකාශ කර තිබෙනවා.\nපසුගිය ඇමරිකානු ජනාධිපතිවරණයට බලපෑම් කළ බවට රුසියාව වෙත චෝදනා එල්ල වීම ද සබදතා පළුදු වීමට තවත් හේතුවක්.\nකෙසේ නමුත්, අද පැවැත්වෙන ට්‍රම්ප් - පුටින් හමුවේදී විශේෂයෙන් සිරියානු සහ යුක්රේන අර්බුද සම්බන්ධයෙන් සාකච්ඡා කෙරෙනු ඇතැයි අපේක්ෂිතයි.",
       "URL": "https://www.hirunews.lk/165287/ඇමරිකානු-ජනපති-ට්‍රම්ප්-අද-ප්‍රථම-වරට-රුසියානු-පුටින්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=462"
}