{
       "Source": "hirunews",
       "Timestamp": "Thursday, 16 February 2017 - 16:58",
       "Headline": "තමිල්නාඩු නව මහ ඇමති දිවුරුම් දෙයි",
       "News Content": "තමිල්නාඩු ප්‍රාන්ත මහ ඇමතිවයරා ලෙසට ඊ පලනි ස්වාමි දිවුරුම් දී තිබෙනවා.\nප්‍රාන්ත ආණ්ඩුකාර සී විද්‍යාසාගර් රාඕ විසිනුයි නව මහ ඇමතිවරයා පත්කර ඇත්තේ.\nඒ අයි ඒ ඩී එම් කේ පක්ෂයේ මහලේකම් සෂිකලා නටරාජන්ගේ සමීපතමයකු ලෙසට ද පලනි ස්වාමි සැලකෙනවා.\nආණ්ඩුකාරවරයා මහ ඇමතිවරයාට ප්‍රකාශ කර ඇත්තේ දින 15 ක් ඇතුලතදී පක්ෂයේ බහුතර බලය පෙන්විය යුතු බවයි.\nසෂිකලා නටරාජන්ට සිර දඩුවම් නියමවීමෙන් අනතුරුවයි ඇය විසින් කේ පලනිස්වාමි පක්ෂ නායකයා ලෙසට පත්කරනු ලැබුවේ.\nතමිල්නාඩුවේ පාලක පක්ෂය වන ඒ අයි ඒ ඩී එම් කේ පක්ෂය මේවන විට දැඩි අර්බුධයකට ලක්වී ඇත්තේ සෂිකලාගේ සිරගත වීම හේතුවෙන්.\nසෂිකලා අධිකරණයට භාරවීමට පෙර ජයලලිතා විසින් පක්ෂයෙන් නෙරපනු ලැබු දෙදෙනෙකුට ද පක්ෂ සාමාජිකත්වය ලබාදී  තිබු බවයි ඉන්දීය පුවත් සේවා කියාසිටියේ.",
       "URL": "https://www.hirunews.lk/154649/තමිල්නාඩු-නව-මහ-ඇමති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=516"
}