{
       "Source": "hirunews",
       "Timestamp": "Sunday, 24 April 2022 - 10:16",
       "Headline": "අයිවරිකෝස්ට් රාජ්‍යයෙන් ටොන් දෙකක කොකේන් තොගයක් අල්ලයි",
       "News Content": "ඇමරිකානු ඩොලර් මිලියන 67.7 ක වටිනාකමකින් යුත් කොකේන් මත්ද්‍රව්‍ය ටොන් දෙකකට වැඩි තොගයක් අයිවරිකෝස්ට් රාජ්‍යයෙන් හමුවී තිබෙනවා.\nඑරට පොලිසිය සඳහන් කළේ අබිජාන් වානිජ අගනගරයේ සැන් - පෙඩ්‍රෝ වරායේ සිදුකළ මෙහෙයුම්වලදී මෙම මත්ද්‍රව්‍ය තොගය හමුවී ඇති බවයි.\nඒ සම්බන්ධයෙන් සැකකරුවන් 9 දෙනෙකු අත්අඩංගුවට ගෙන ඇති අතර, විදේශිකයන්ද ඒ අතර සිටින බව සඳහන්.\nමීට වසරකට පෙරද අබිජාන් නුවරින් ටොන් 1ක් පමණ වූ කොකේන් තොගයක් සොයාගැනුනා.\nබටහිර අප්‍රිකානු අයිවරිකෝස්ට් රාජ්‍යය, දකුණු ඇමරිකාවේ සිට යුරෝපය වෙත නීතිවිරෝධී මත්ද්‍රව්‍ය ප්‍රවාහනය කිරීමේ අතරමැදි නැවතුම්පලක් ලෙසයි සැළකෙන්නේ.\nමෙම කලාපය හරහා වාර්ෂිකව මත්ද්‍රව්‍ය ටොන් 40 ක් පමණ හුවමාරු වන බව ආර්ථික සහයෝගීතාව සහ සංවර්ධනය පිළිබඳ සංවිධානය ප්‍රකාශ කළා.",
       "URL": "https://www.hirunews.lk/302676/අයිවරිකෝස්ට්-රාජ්‍යයෙන්-ටොන්-දෙකක-කොකේන්-තොගයක්-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=52"
}