{
       "Source": "hirunews",
       "Timestamp": "Sunday, 16 June 2013 - 9:42",
       "Headline": "තුර්කි විරෝධතාකරුවන් හරිත චතුරශ්‍රයෙන් ඉවතට.",
       "News Content": "තුර්කියේ ඉස්තාන්බූල් නුවර ටක්සිම් චතුරශ්‍රයේ සහ ගෙසී උද්‍යානයේ රැඳී සිටි විරෝධතාකරුවන් එරට ආරක්ෂක අංශ විසින් ඊයේ කඳුළු ගෑස් සහ ජල ප්‍රහාරයක් එල්ල කර ඉවත් කරනු ලැබුවා. සති දෙකකට වැඩි කාලයක් ඔවුන් මෙහි රැඳී සිටියේ ඉස්තාන්බුල් හරිත උද්‍යානයේ සාප්පු සංකීර්ණයක් ඉදිකිරීමට විරෝධය පළ කරමින්. පසුව එම විරෝධතාව තුර්කි රජයට එරෙහි විරෝධයක් බවට වර්ධනය වුණා. කෙසේ නමුත් ටක්සිම් චතුරශ්‍රයේ නවීකරණය නතර නොකරන බවයි අගමැති ටායිප් අර්ඩෝගන් ප්‍රකාශ කළේ. විරෝධතා කරුවන් ඉවත් කළ ටක්සිම් චතුරශ්‍රයේ ඔහු විසින් අද සිය පාක්ෂිකයන්ගේ රැළියක්ද කැඳවා තිබෙනවා.",
       "URL": "https://www.hirunews.lk/61089/තුර්කි-විරෝධතාකරුවන්-හරිත-චතුරශ්‍රයෙන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=831"
}