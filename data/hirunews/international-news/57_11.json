{
       "Source": "hirunews",
       "Timestamp": "Monday, 14 March 2022 - 10:53",
       "Headline": "යුක්රේනයේ සිටින ඇමරිකානුවන්ට වහා නික්මෙන්නැ යි දැනුම්දීමක්",
       "News Content": "යුක්රේනයේ සිටින ඇමරිකානු පුරවැසියන්ට වහා නික්මෙන ලෙස කීව් නුවර ඇමරිකානු තානාපති කාර්යාලය යළි දැනුම්දීමක් කර තිබෙනවා.\nඑමඟින් සඳහන් කර ඇත්තේ, රුසියානු ප්‍රහාර හමුවේ එහි ආරක්ෂක තත්වය ප්‍රචන්ඩ සහ අවිනිශ්චිත වී ඇති බවයි.\nදේශසීමා මුරපොල විවෘත කර ඇති බැවින් ගොඩබිම් මාර්ගය සුරක්ෂිත නම් එමඟින් නික්මෙන ලෙසයි ඔවුන්ට දන්වා ඇත්තේ.\nඑමෙන්ම එලෙස නික්මෙන පිරිස අතර තදබදයක් ඇතිවිය හැකි බවත්, යුද්ධයෙන් හානිවූ යටිතල පහසුකම් සහ ප්‍රහාරවලට නිරාවරණය වීමේ අවදානමක් පවතින බවත් එමඟින් දැනුම් දෙනවා.\nමේ හේතුවෙන් සුරක්ෂිත නිවහන් ඇතැම් විට හොඳම විකල්පය විය හැකියි.\nඑමෙන්ම යුක්රේනයෙන් නික්මීමේ මාර්ග සහ අවදානම පිළිබඳව පරීක්ෂාකාරීව තීරණවලට එළඹෙන ලෙසත් කීව් නුවර ඇමරිකානු තානාපති කාර්යාලය එරට සිටින ඇමරිකානුවන්ගෙන් වැඩිදුරටත් ඉල්ලා සිටියා.",
       "URL": "https://www.hirunews.lk/299437/යුක්රේනයේ-සිටින-ඇමරිකානුවන්ට-වහා-නික්මෙන්නැ-යි-දැනුම්දීමක්",
       "Category": "International News",
       "Parent URL": "https://www.hirunews.lk/international-news.php?pageID=57"
}