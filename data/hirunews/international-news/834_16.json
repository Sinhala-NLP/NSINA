{
       "Source": "hirunews",
       "Timestamp": "Monday, 03 June 2013 - 19:16",
       "Headline": "තුර්කියට වසන්තය නැහැ. - අගමැති රෙසිප්.",
       "News Content": "සිය රට තුළ දැන් පැන නැගී ඇති ආණ්ඩු විරෝධී උද්ඝෝෂණ තුර්කි වසන්තය ලෙස සැලකිය නොහැකි බව අග්‍රාමාත්‍ය රෙසිප් එර්ඩෝගන් ප්‍රකාශ කළා. මොරොක්කෝවේ චාරිකාවක් ඇරඹීමට පෙර මාධ්‍ය හමුවකට සහභාගි වෙමින් ඔහු කියා සිටියේ අන්තවාදීන් විසින් මෙම උද්ඝෝෂණ සංවිධාන කර ඇති බවයි. රට වැසියන් කුපිත කරන බවට තුර්කි අග්‍රාමාත්‍යවරයා විපක්ෂයට ද චෝදනා කළා. තුර්කියේ ඉස්තාන්බුල් නුවර හරිත උද්‍යානයේ සාප්පු සංකීර්ණයක් තැනීමට එරෙහිවයි මෙම උද්ඝෝෂණ ආරම්භ වූයේ. විරෝධතාකරුවන් පොලිසිය හා ගැටුණු අතර දින 4 ක් තිස්සේ ක්‍රියාත්මක වූ උද්ඝෝෂණවලට දහස් සංඛ්‍යාත පිරිසක් එක් වුණා. ඉස්තාන්බුල්, අන්කාරා ඇතුළු නගර 67 ක පැවති උද්ඝෝෂණවලදී, පුද්ගලයන් 1700 කට වැඩි පිරිසක් අත්අඩංගුවට ගැණුනා.",
       "URL": "https://www.hirunews.lk/60232/තුර්කියට-වසන්තය-නැහැ-අගමැති-රෙසිප්",
       "Category": "International News",
       "Parent URL": "https://www.hirunews.lk/international-news.php?pageID=834"
}