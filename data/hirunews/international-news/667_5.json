{
       "Source": "hirunews",
       "Timestamp": "Saturday, 06 February 2016 - 10:06",
       "Headline": "ලොව පුරා භූ කම්පන වැලක්",
       "News Content": "තායිවානයේ අද උදෑසන සිදුවූ රික්ටර් පරිමාණයේ 6 යි දශම 4 ක ප්‍රබල භූ කම්පනය ඇතුළුව සැලකිය යුතු භූ කම්පන රැසක් පසුගිය පැය 24 තුළ ලොව පුරා විවිධ ප්‍රදේශවලින් වාර්තා වනවා.\nනේපාලයේ - කත්මන්ඩු නුවර කේන්ද්‍රකොට ගෙන රික්ටර් පරිමාණයේ 5 යි දශම 2 ක භූ කම්පනයක් ඊයේ රාත්‍රී 10ට පමණ ඇති වූ අතර, රික්ටර් පරිමාණයේ 5 යි දශම 5 ක භූ කම්පනයක් ෆීජී දිවයින් වලින් අද අලූයම වාර්තා වුණා.\nමීට අමතරව, පැපුවා නිව්ගිනියාවේ දිවයින් ආශ්‍රිතව රික්ටර් පරිමාණයේ 4 යි දශම 9 ක ප්‍රබලතාවයකින් යුත් භූ කම්පන දෙකක් වාර්තා වූ අතර රික්ටර් පරිමාණයේ 4 යි දශම 7 ක භූ කම්පනයක් ග්‍රීසියෙන් වාර්තා වී තිබෙනවා.\nනවතම භූ කම්පනය වාර්තා වන්නේ ඉන්දුනීසියාවේ - සිනබන් ප්‍රදේශයෙන්.\nඑහි ප්‍රබලතාව රික්ටර් පරිමාණය අනුව 4 යි දශම 4ක්.",
       "URL": "https://www.hirunews.lk/125587/ලොව-පුරා-භූ-කම්පන-වැලක්",
       "Category": "International News",
       "Parent URL": "https://www.hirunews.lk/international-news.php?pageID=667"
}