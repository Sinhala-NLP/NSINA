{
       "Source": "hirunews",
       "Timestamp": "Saturday, 30 November 2013 - 10:08",
       "Headline": "වීඩියෝ : ස්කොට්ලන්තයේ සාදයකට හෙලිකොප්ටරයක් කඩා වදී.",
       "News Content": "ස්කොට්ලන්තයේ ග්ලාස්ගෝ නුවර ක්ලයිඞ් නදී තීරයේ පිහිටි අවන්හලකට ඊයේ (29) රාත්‍රියේ හෙලිකොප්ටරයක් කඩා වැටී තිබෙනවා. සංගීත කණ්ඩායමක් මෙම රාත්‍රි අවන්හල තුළ වාදනයේ නිරත වන අතරතුරයි ස්කොට්ලන්ත වේලාවෙන් ඊයේ රාත්‍රි 10.30 ට පමණ මෙම හෙලිකොප්ටරය කඩා වැටී ඇත්තේ. අනතුර සිදුවන අවස්ථාවේ පුද්ගලයන් 120 කට වැඩි පිරිසක් එහි රැඳී සිටි බව සඳහන්. පුද්ගලයන් රැසක් මෙහිදී තුවාල ලබා ඇති අතර, ජීවිත හානි සිදුවූ බවක් මෙතෙක් පොලිසිය විසින් සනාථ කර නැහැ. සුන්බුන් අතර සිරවී සිටින පුද්ගලයන් මුදා ගැනීම අද (30) උදෑසනද ක්‍රියාත්මකයි.",
       "URL": "https://www.hirunews.lk/72440/වීඩියෝ-ස්කොට්ලන්තයේ-සාදයකට-හෙලිකොප්ටරයක්-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=781"
}