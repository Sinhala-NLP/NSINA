{
       "Source": "hirunews",
       "Timestamp": "Sunday, 09 September 2018 - 8:13",
       "Headline": "උතුරු කොරියාවේ දැවැන්ත හමුදා සංදර්ශනයක්",
       "News Content": "උතුරු කොරියාව බිහි වී වසර 70ක් සම්පූර්ණවීම නිමිත්තෙන් දැවැන්ත හමුදා පෙළපාලියක් සහ සංදර්ශනයක් අද ආරම්භ වනවා.\nවසර ගණනාවකින් පැවැත්වෙන මෙම හමුදා සංදර්ශනය පිළිබදව ලෝකයේ අවධානය යොමුව ඇත්තේ ඔවුන් මේ වන විට න්‍යෂ්ටික අවිහරණය සඳහා කැප වන බව ප්‍රකාශ කිරීම හේතුවෙන්.\nමීට පෙර පැවති හමුදා සංදර්ශනවලදී උතුරු කොරියාව සිය නවීනතම මිසයිල ඇතුළු යුද ශක්තිය ප්‍රදර්ශනය කිරීමට පියවර ගත්තා.\nඑහෙත් ට්‍රම්ප් - කිම් ජොං අන් සමුළුවෙන් පසු පවත්වන ප්‍රථම හමුදා සංදර්ශනයට ප්‍රකෝපකාරී අංග ඇතුළත් නොකිරීමට උතුරු කොරියාව කටයුතු කරනු ඇතැයි අපේක්ෂා කෙරෙනවා.\nප්‍රජාතන්ත්‍රවාදී මහජන කොරියානු රජ රජය ලෙස නිළ වශයෙන් හැදින්වෙන උතුරු කොරියාව 1948 වසරේ අද වැනි දිනක බිහි වූයේ, දෙවන ලෝක යුද්ධයෙන් පසු රුසියාව සහ ඇමරිකාව කොරියානු අර්ධද්වීපය ඔවුන් අතර බෙදාගෙන 3න් වසරකින් අනතුරුවයි.\nපෙළපාලිය සඳහා සිය ගණන් හමුදා ට්‍රක් රථ සහ දහස් සංඛ්‍යාත සෙබලූන් උතුරු කොරියානු පියොංයැං අගනුවර ටේඩොං නදිය අසබඩ අද අලූයම් කාලයේ සිට පෙළ ගැසී සිටි බව විදෙස් මාධ්‍ය සඳහන් කළා.",
       "URL": "https://www.hirunews.lk/199472/උතුරු-කොරියාවේ-දැවැන්ත-හමුදා-සංදර්ශනයක්",
       "Category": "International News",
       "Parent URL": "https://www.hirunews.lk/international-news.php?pageID=335"
}