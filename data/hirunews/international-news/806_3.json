{
       "Source": "hirunews",
       "Timestamp": "Sunday, 08 September 2013 - 8:21",
       "Headline": "කෙවින් රඩ් නායකත්වයෙන් ඉවත්වෙයි.",
       "News Content": "කෙවින් රඩ්ගේ කම්කරු පක්ෂ රජය පරාජයට පත් කරමින් ටෝනි ඇබට්ගේ නායකත්වයෙන් යුත් ලිබරල් ජාතික සන්ධානය  ඕස්ට්‍රේලියානු මහ මැතිවරණයෙන් පැහැදිළි ජයග්‍රහණයක් වාර්තාකර තිබෙනවා. ආසන 150 කින් යුත්  ඕස්ට්‍රේලියානු පාර්ලිමේන්තුවේ ආසන 88 ක්ම හිමිවී ඇත්තේ විපක්ෂ ලිබරල් සන්ධානයටයි. කම්කරු පක්ෂයට හිමිවී ඇති ආසන ගණන 57ක්. පරාජය පිළිගත් අගමැති කෙවින් රඩ් කියා සිටියේ තමා නැවතත් කම්කරු පක්ෂයේ නායකත්වය සඳහා පෙනී නොසිටින බවයි. ආර්ථික අවගමනය, කාබන් බද්ද සහ නීතිවිරෝධී ලෙස බෝට්ටු මාර්ගයෙන් පැමිණෙන සංක්‍රමණිකයන් මැඩලීම මෙවර  ඕස්ට්‍රේලියානු මහ මැතිවරණයේ ප්‍රධාන තේමාවන් වුණා.\nමේ අතර ඊයේ පැවති මාලදිවයින් ජනාධිපතිවරණයෙන් පැහැදිළි ජයග්‍රහණයක් ලබාගැනීමට ප්‍රධාන අපේක්ෂකයන් දෙදෙනාම අපොහොසත්වීම නිසා එහි දෙවන වටයක් පැවැත්වීමට තීරණය වී තිබෙනවා. කුමන්ත්‍රණයකින් බලය ලබාගත් බවට චෝදනා එල්ලවූ මොහොමඩ් වහීඩ් ට එහිදී අභියෝග කළේ හිටපු ජනාධිපති මොහොමඞ් නෂීඩ්.",
       "URL": "https://www.hirunews.lk/66748/කෙවින්-රඩ්-නායකත්වයෙන්-ඉවත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=806"
}