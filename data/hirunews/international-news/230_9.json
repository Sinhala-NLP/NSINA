{
       "Source": "hirunews",
       "Timestamp": "Sunday, 20 October 2019 - 8:12",
       "Headline": "අගමැතිගෙන්, යුරෝපා සංගමයට - අත්සන් නොමැති ලිපියක්",
       "News Content": "බ්‍රිතාන්‍යය යුරෝපා සංගමයෙන් වෙන්වීමේ බි්‍රක්සිට් ක්‍රියාවලිය පමා කරන ලෙස ඉල්ලා බි්‍රතාන්‍ය අගමැති බොරිස් ජොන්සන් යුරෝපා සංගමය වෙත ඊයේ ලිපියක් යොමුකළා.\nඒ සඳහා ඔහු සිය අත්සන යොදා නොතිබීම විශේෂත්වයක්. ඒ සමඟම අත්සන් තැබූ දෙවැනි ලිපියක් යොමුකරමින් බ්‍රිතාන්‍යය අගමැතිවරයා ප්‍රකාශ කර ඇත්තේ නියමිත පරිදි ඔක්තෝම්බර් 31 වනදා ඉක්මවා බි්‍රක්සිට් ක්‍රියාවලිය පමාවීම විශාල අත්වැරැද්දක් වනු ඇති බවයි.\nඅගමැති බොරිස් ජොන්සන්ට බි්‍රතාන්‍යය, යුරෝපා සංගමයෙන් වෙන්වීමේ ක්‍රියාවලිය පමා කරන ලෙස ඉල්ලා සිටීමට සිදුවූයේ පාර්ලිමේන්තුව විසින් ඒ සඳහා යෝජනාවක් සම්මත කරගැනීම හේතුවෙන්.\nබ්‍රිතාන්‍යය අගමැතිවරයා සිය බ්‍රික්සිට් යෝජනාවලිය සඳහා අනුමැතිය ලබාගැනීමට ඊයේ උත්සහ කළේ වසර 37 කට පසුව බ්‍රිතාන්‍යය පාර්ලිමේන්තුව සෙනසුරාදා දිනයක කැඳවීමෙන්.\nඊට පෙර එලෙස බ්‍රිතාන්‍යය පාර්ලිමේන්තුව සෙනසුරාදා දිනයක කැඳවා තිබුණේ 1982 වසරේ ෆෝක්ලන්ත යුද්ධය පිළිබඳව සාකච්ඡා කිරීමටයි. කෙසේ නමුත් අගමැති ජොන්සන්ගේ යෝජනාවට පෙර බ්‍රික්සිට් ක්‍රියාවලිය පමා කරන ලෙස ඉල්ලා ඡන්ද විමසීමක් පැවති අතර, එය ඡන්ද 322 ට 306 ක් ලෙස සම්මත වුණා.\nඒ අනුව බි්‍රක්සිට් ක්‍රියාවලිය පමා කරන ලෙස යුරෝපා සංගමයෙන් ඉල්ලා සිටීමට ව්‍යවස්ථාව අනුව අගමැති ජොන්සන්ට සිදුවනවා. ඒ අනුවයි ඔහු තමා අකමැති එම ඉල්ලීම අත්සන් නොයොදා හෝ යුරෝපා සංගමයට යොමු කළේ.",
       "URL": "https://www.hirunews.lk/226580/අගමැතිගෙන්-යුරෝපා-සංගමයට-අත්සන්-නොමැති-ලිපියක්",
       "Category": "International News",
       "Parent URL": "https://www.hirunews.lk/international-news.php?pageID=230"
}