{
       "Source": "hirunews",
       "Timestamp": "Sunday, 24 January 2021 - 15:53",
       "Headline": "චීනයේ රන් ආකරයක සිරවූ පතල්කරුවන් 09 දෙනෙකු සති දෙකකට පසු මුදා ගැනේ",
       "News Content": "චීනයේ - ෂැංඩොං ප්‍රාන්තයේ හුෂාන් රන් ආකරයේ සිරවී සිටි පතල්කරුවන් 09 දෙනෙකු සති දෙකකට පසු මුදා ගැනීමට හැකිවූ බව එරට රාජ්‍ය මාධ්‍ය ප්‍රකාශ කළා.\nපසුගිය ජනවාරි 10 වනදා ඔවුන් එහි සිරවූයේ රන් ආකරය පිවිසුමේ සිදුවූ පිපිරීමක් හේතුවෙන්.\nපතල්කරුවන් 09 දෙනෙකු මුදා ගනු ලැබුව ද තවත් අයෙකු මුදාගත් පසු මියගොස් ඇති බව සඳහන්.\nසිරවී සිටි පතල්කරුවන් සමඟ සන්නිවේදන සබඳතා පවත්වා ගැනීමට චීන බලධාරින් සමත් වූ අතර, පටු උමං මාර්ගය ඔස්සේ ආහාර සහ ඖෂධ එහි යැවීමට පියවර ගැණුනා.\nසති දෙකක් රන් ආකරය පත්ලේ අඳුරේ සිටි පළමු පතල්කරු ගොඩට ගැනීමේදී ජීවිතාරක්ෂකයන් ඔල්වරසන් නැගූ අතර, ඔහුගේ දෑස් බැඳ තිබුණේ එක්වර ආලෝකයට නිරාවරණය වී ඇස්වලට හානියක් සිදුවීමේ අවදානම හේතුවෙන්.",
       "URL": "https://www.hirunews.lk/260592/චීනයේ-රන්-ආකරයක-සිරවූ-පතල්කරුවන්-09-දෙනෙකු-සති-දෙකකට-පසු-මුදා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=139"
}