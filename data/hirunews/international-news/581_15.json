{
       "Source": "hirunews",
       "Timestamp": "Saturday, 24 September 2016 - 16:10",
       "Headline": "උතුරු කොරියාව ගුවන් සංදර්ශනයක",
       "News Content": "න්‍යෂ්ටික අත්හදාබැලීම් හේතුවෙන් ලෝක බලවතුන්ගේ දරුණු උදහසට ලක්ව ඇති උතුරු කොරියාව අද විශේෂ ගුවන් සංදර්ශනයක් සිදුකළා.\nවිදෙස් වාර්තා සඳහන් කළේ එය එරට මහජනතාවටද විවෘත වූ බවයි.\nමෙම සංදර්ශනය සඳහා හෙලිකොප්ටර් යානා මෙන්ම මිග් ප්‍රහාරක යානා ඇතුලූ විවිධ ගුවන් යානා යොදාගෙන තිබූ බව වාර්තාවනවා.\nඉතා රහසිගතව කටයුතු කරන උතුරු කොරියාව සිය ගුවන්යානා මෙලෙස ප්‍රදර්ශණය කිරීම ඉතා දුර්ලභ සිදුවීමක් ලෙසටයි විදෙස් පුවත් සේවා පෙන්වා දෙන්නේ.\nරුසියාවෙන් ගෙන්වු මිග් යානා මෙන්ම අමරිකාවේ නිශ්පාදිත හෙලිකොප්ටර් යානා ද මෙම ප්‍රදර්ශණයට යොදාගෙන තිබෙනවා.\nසම්බාධක නොතකා උතුරු කොරියාව හෙලිකොප්ටර් ලබාගෙන ඇත්දැයි මෙහිදී ගැටලු මතුවන බව ද විචාරකයන් පෙන්වා දෙනවා.",
       "URL": "https://www.hirunews.lk/143731/උතුරු-කොරියාව-ගුවන්-සංදර්ශනයක",
       "Category": "International News",
       "Parent URL": "https://www.hirunews.lk/international-news.php?pageID=581"
}