{
       "Source": "hirunews",
       "Timestamp": "Monday, 07 January 2013 - 15:39",
       "Headline": "ජුලියා ගිලාඞ්තස්මේනියා ප්‍රාන්තයේ සංචාරයක.",
       "News Content": "ඕස්ට්‍රේලියානු අග්‍රමාත්‍ය ජුලියා ගිලාඞ් ලැව් ගිනි හටගෙන තිබෙන තස්මේනියා ප්‍රාන්තයේ සංචාරයක් ආරම්භ කර තිබෙනවා. විදෙස් වාර්තා සඳහන් කළෙ පසුගිය බ්‍රහස්පතින්දා සිට පැතිර යන ලැව් ගිනි හේතුවෙන් එම ප්‍රාන්තයේ ගොඩනැගිලි 100 ක් පමණ සම්පූර්ණයෙන් හානි වී ඇති බවයි. කෙසේ වෙතත්, ලැව්ගිනිවලට හසුවීමෙන් පුද්ගල මරණ මේ දක්වා වාර්තා වී නැහැ.  ඕස්ට්‍රේලියානු කාලගුණ විද්‍යා දෙපාර්තමේන්තුව උපුටා දක්වමින් බ්‍රිතාන්‍ය ගුවන් විදුලිය ප්‍රකාශ කළේ තස්මේනියා ප්‍රාන්තයේ පවතින උණුසුම් කාලගුණය හේතුවෙන් ඉදිරියේ දී තවත් ලැව් ගිනි ව්‍යාප්ත වීමේ අවධානමක් පවතින බවයි.",
       "URL": "https://www.hirunews.lk/50988/ජුලියා-ගිලාඞ්තස්මේනියා-ප්‍රාන්තයේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=873"
}