{
       "Source": "hirunews",
       "Timestamp": "Friday, 15 November 2019 - 8:10",
       "Headline": "වැනීසිය ජලයෙන් යටවෙයි",
       "News Content": "මං මාවත් නොමැති මුහුදු ඇළ මාර්ග ප්‍රවාහනයට යොදාගන්නා උතුරු ඉතාලියේ ආද්‍රියාතික් කළපුවේ කුඩා දිවයින් 100 කට වැඩි සංඛ්‍යාවකින් සමන්විත ඓතිහාසික වැනීසිය දැන් මහා ජල ගැල්මකට මුහුණ දෙනවා.\nයුනෙස්කෝව මගින් ලෝක උරුමයක් ලෙස නම් කළ වැනීසියේ දේවස්ථාන, කඩසාප්පු, නිවාස ආදියට ජල ගැල්මෙන් විශාල හානියක් සිදුව ඇති අතර, ඉතාලිය එහි හදිසි තත්ත්වයක්ද ඊයේ ප්‍රකාශයට පත් කරනු ලැබුවා.\nකෙසේ නමුත් ජල ගැල්ම මධ්‍යයේ වුවද වැනීසියේ ශාන්ත මාක් චතුරශ්‍රයේ සංචාරකයන් සෙල්ෆි ඡායාරූප ගනිමින් රැඳී සිටි අයුරු විදෙස් මාධ්‍ය වාර්තා කළා.\nජල ගැල්මෙන් වැනිසියට මේ වනවිට යුරෝ මිලියන විස්සක පමණ පාඩුවක් සිදුව ඇතැයි සැළකෙනවා. වසර 50 කින් දරුණුතම ජල ගැල්මට වැනීසිය මුහුණ දෙන්නේ ලෝක කාලගුණ වෙනසේ බලපෑමෙන් බව පරිසර විද්‍යාඥයින්ගේ අදහසයි.",
       "URL": "https://www.hirunews.lk/228301/වැනීසිය-ජලයෙන්-යටවෙයි",
       "Category": "International News",
       "Parent URL": "https://www.hirunews.lk/international-news.php?pageID=223"
}