{
       "Source": "hirunews",
       "Timestamp": "Friday, 26 June 2015 - 10:03",
       "Headline": "යුරෝපය නීතිවිරෝධී සංක්‍රමණිකයන් බෙදා ගනී",
       "News Content": "ඉතාලියේ සහ ග්‍රීසියේ රැදී සිටින නීතිවිරෝධී සංක්‍රමණිකයන් යුරෝපයේ අනෙකුත් රටවල් සමඟ බෙදා ගැනීමට යුරෝපා සංගම් නායකයන් එකඟ වී තිබෙනවා. බ්‍රසල්ස් නුවර ඊයේ පැවති සමුළුවකදී ඒ සඳහා තීරණයකට එළඹුනු බවයි විදෙස් වාර්තා සඳහන් කළේ. ඒ අනුව, ඉතාලියේ සහ ග්‍රීසියේ සිටින නීතිවිරෝධී සංක්‍රමණිකයන් 40,000 ක් ඉදිරි වසර දෙක තුළ යුරෝපයේ වෙනත් රටවල් වෙත යැවීමට නියමිතයි. කෙසේ නමුත්, එම සංක්‍රමණිකයන් බෙදා ගන්නා කෝටා ක්‍රමය පිළිබඳව මෙතෙක් එකඟත්වයක් ඇතිවී නැහැ. මේ වසර තුළ යුරෝපයට ඇතුළු වීමට උත්සාහ කළ නීතිවිරෝධී සංක්‍රමණිකයන්ගේ සංඛ්‍යාව එක්ලක්ෂ 53,000 ඉක්මවන අතර එය පසුගිය වසරට සාපේක්ෂව 150% ක වැඩිවීමක්.",
       "URL": "https://www.hirunews.lk/112129/යුරෝපය-නීතිවිරෝධී-සංක්‍රමණිකයන්-බෙදා-ගනී",
       "Category": "International News",
       "Parent URL": "https://www.hirunews.lk/international-news.php?pageID=723"
}