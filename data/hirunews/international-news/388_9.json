{
       "Source": "hirunews",
       "Timestamp": "Tuesday, 06 March 2018 - 9:33",
       "Headline": "ලොව විශාලතම හමුදාව කුඩා වෙයි",
       "News Content": "ලොව විශාලතම යුද හමුදාව වන චීනයේ මහජන විමුක්ති හමුදාව තුන් ලක්ෂයක භට පිරිස් කපා හැරීමට තීරණය කර තිබෙනවා.\nඒ සඳහා වන සැලසුම් අග්‍රාමාත්‍ය ලී කෙකියෑන් එරට ජාතික මහජන කොංග්‍රසය වෙත ඊයේ (05) ඉදිරිපත් කළා.\nදැනට විසි තුන් ලක්ෂයක් වන මහජන චීන විමුක්ති හමුදාව විසි ලක්ෂයක් දක්වා අඩු කිරීමටයි සැලසුම් කර ඇත්තේ.\nඑමගින් නූතන යුද්ධ ජයග්‍රහණය කළ හැකි ශක්තිමත් හමුදාවක් නිර්මාණය කළ හැකි බව චීන රජයේ අදහසයි.\n80 දශකයේ 45 ලක්ෂයක් පමණ වූ මහජන චීන විමුක්ති හමුදාව 1985 වසරේදී තිස් ලක්ෂයකට පමණ සීමා කෙරුණු අතර, පසුව විසි තුන් ලක්ෂය දක්වා අඩු කෙරුණා.",
       "URL": "https://www.hirunews.lk/185226/ලොව-විශාලතම-හමුදාව-කුඩා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=388"
}