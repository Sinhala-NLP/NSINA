{
       "Source": "hirunews",
       "Timestamp": "Friday, 22 October 2021 - 16:41",
       "Headline": "ආනන්‍යා පාන්ඩේ අදත් ඉන්දීය මත්ද්‍රව්‍ය නාශක කාර්යාංශය හමුවට",
       "News Content": "සුපිරි බොලිවුඩ් නළු ෂාරුක් ඛාන් ගේ පුත්‍රයා වන ආර්යන් ඛාන් හට ගංජා සැපයීමට හිටපු තවත් බොලිවුඩ් නළුවෙකු වන චංකි පාන්ඩේගේ දියණිය වන ආනන්‍යා පාන්ඩේ සහාය වී ඇත්ද යන්න පිළිබඳව මේ දිනවල ඉන්දීය මත්ද්‍රව්‍ය නාශක කාර්යාංශය හෙවත් එන්.සී.බී දැඩි විමර්ශනයක නිරත ව සිටිනවා.\nමේ සම්බන්ධයෙන් ආනන්‍යා පාන්ඩේ ඉන්දීය මත්ද්‍රව්‍ය නාශක කාර්යාංශයේ දීර්ඝ ප්‍රශ්න කිරීම්වලට ලක් කෙරුණා.\nඇය අද නොකඩවා දෙවැනි දිනටත් ඉන්දීය මත්ද්‍රව්‍ය නාශක කාර්යාංශය වෙත පැමිණියේ එම ප්‍රශ්න කිරීම් සඳහායි.\nමුම්බායි හි බැලාර්ඩ් ප්‍රදේශ්යේ පිහිටා ඇති මෙම කාර්යාලය වෙත ඇය අද දින පැමිණියේ සිය පියා වන චංකි පාණ්ඩේද සමගින්.\nමෙහිදී ආනන්යා පාණ්ඩේගෙන් ප්‍රශ්න කළ පළමු දිනයේදීම ඇය එන්.සී.බී වෙත පවසා ඇත්තේ තමා ජීවිතයේ කිසි දිනෙක මත්ද්‍රව්‍ය භාවිත කර නොමැති බවයි.\nකෙසේවෙතත් ආර්යන් ඛාන්ගේ වට්ස්ඇප් කතාබහ ඔස්සේ ආනන්යා පාණ්ඩේ මත්ද්‍රව්‍ය අලෙවි කරන්නන්ගේ සම්බන්ධතා අංකය ලබා දීමෙන් ආර්‍යන්ට මත්ද්‍රව්‍ය මිලදී ගැනීමට උදව් කළ බව හෙලිවී ඇති බව එන්.සී.බී බලධාරීන් පවසනවා.\nසුපිරි බොලිවුඩ් නළු ෂාරුක් ඛාන්ගේ පුත් ආර්යන් ඛාන් අත්අඩංගුවට ගෙන ඇති මත්ද්‍රව්‍ය සම්බන්ධ සිද්ධියේ ප්‍රශ්න කිරීම සඳහා මේ වන විට බොලිවූඩ් චිත්‍රපට ක්ෂේත්‍රයේ බොහෝ දෙනෙකු ඉන්දීය මත්ද්‍රව්‍ය පාලන කාර්යාංශය වෙත කැඳවා තිබෙනවා.",
       "URL": "https://www.hirunews.lk/285755/ආනන්‍යා-පාන්ඩේ-අදත්-ඉන්දීය-මත්ද්‍රව්‍ය-නාශක-කාර්යාංශය-හමුවට",
       "Category": "International News",
       "Parent URL": "https://www.hirunews.lk/international-news.php?pageID=86"
}