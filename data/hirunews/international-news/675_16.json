{
       "Source": "hirunews",
       "Timestamp": "Saturday, 02 January 2016 - 15:14",
       "Headline": "චීන හමුදාව නවීකරණයට නව බලඇණි 3 ක්",
       "News Content": "නවීන ආයුධ භාවිත කරන යුද්ධයකට මුහුණදීම සදහා චීනය නව බලඇණි 3 ක් සිය හමුදාවට එක්කර තිබෙනවා.\nඑම බලඇණි සදහා ධජ පිරිනැමීම දෙසැම්බර් 31 වනදා සිදුකෙරුණේ චීන ජනාධිපති ෂී ජින් පින් අතින්.\nමහජන විමුක්ති හමුදාවේ අණදෙන මෙහෙයුම් ඒකකය, මිසයිල බලකාය සහ ක්‍රමෝපාය සහායක බලකාය මෙලෙස චීන හමුදාවට එක්වන නව බලඇණි තුනයි.\nචීනයේ යුද හමුදාව දැනට සාමාජිකයන් මිලියන 2 යි දශම 3 කින් සමන්විත වන අතර එය මිලියන 3 දක්වා ඉහළ නැංවීමට අපේක්ෂිතයි.\nනව බලඇණි හඳුන්වාදීමේ අවස්ථාවේදී ජනාධිපති ෂී ජින් පින් ප්‍රකාශ කළේ ශක්තිමත් හමුදාවක් බිහිකරලීම සදහා වන චීනයේ සිහිනය සැබෑ කරන බවයි.",
       "URL": "https://www.hirunews.lk/123274/චීන-හමුදාව-නවීකරණයට-නව-බලඇණි-3-ක්",
       "Category": "International News",
       "Parent URL": "https://www.hirunews.lk/international-news.php?pageID=675"
}