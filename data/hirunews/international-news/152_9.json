{
       "Source": "hirunews",
       "Timestamp": "Friday, 20 November 2020 - 13:37",
       "Headline": "ජෝර්ජියාවේ නැවත ගණන් කිරීමෙන් බයිඩ්න්ට ජය",
       "News Content": "අමෙරිකානු ජනාධිපතිවරණයෙන් ඩිමොක්‍රටික් අපේක්ෂක ජෝ බයිඩ්න් පැහැදිලි ජයග්‍රහණයක් ලබා සිටියද ජනපති ට්‍රම්ප්, තවදුරටත් නීතිමය පියවර මගින් ඔහුට අභියෝග කරමින් සිටිනවා.\nඒ අනුව ජෝර්ජියා ප්‍රාන්තයේ ඡන්ද නැවත ගණන් කිරීම සඳහා ඔහු කළ ඉල්ලීම අනුව සිදුකළ ගණනයේ ප්‍රතිඵල අද ප්‍රකාශයට පත් කෙරුණා. එහිදීද ජෝ බයිඞ්න් ජයග්‍රහණය කර ඇති බව තහවුරු වුණා.\nනව ගණනය අනුවද ප්‍රාන්තයේ වැඩි ඡන්ද 12,284 ක් ඔහු ලබාගෙන සිටිනවා. ප්‍රාන්තවල ඡන්ද සහතික කිරීම ඉදිරි දිනවලදී සිදුවන අතර, දෙසැම්බර් 14 වැනිදා කොට්ඨාශ ඡන්ද නියෝජිතයින් එක්රැස් වී ජනාධිපතිවරයා නිල වශයෙන් තෝරා ගැනීමට නියමිතයි. මේ වනවිට ජෝ බයිඞ්න්ට කොට්ඨාශ නියෝජිත ඡන්ද 306 ක් හිමි වී ඇති අතර, ජනපති ට්‍රම්ප්ට හිමිවන්නේ ඡන්ද 232 ක් පමණයි.",
       "URL": "https://www.hirunews.lk/255180/ජෝර්ජියාවේ-නැවත-ගණන්-කිරීමෙන්-බයිඩ්න්ට-ජය",
       "Category": "International News",
       "Parent URL": "https://www.hirunews.lk/international-news.php?pageID=152"
}