{
       "Source": "hirunews",
       "Timestamp": "Sunday, 01 December 2019 - 9:13",
       "Headline": "චීනය, ජංගම දුරකථන ග්‍රාහකයන්ගේ මුහුණු හඳුනාගනී",
       "News Content": "චීනයේ ජංගම දුරකථන සේවාවන්ට ලියාපදිංචි වීමේදී තම ඡායාරූපය ස්කෑන් කොට අනන්‍යතාව තහවුරු කිරීම අනිවාර්ය කර තිබෙනවා. එමඟින් එරට මිලියන සංඛ්‍යාත අන්තර්ජාල භාවිත කරන්නන් හඳුනාගැනීමට රජයට හැකිවනු ඇති.\nපසුගිය සැප්තැම්බරයේ ප්‍රකාශයට පත් කෙරුණු මෙම පියවර අද සිට ක්‍රියාත්මකයි.\nචීන රජය ප්‍රකාශ කළේ මෙමඟින් සයිබර් අවකාශ පුරවැසියන්ගේ නීත්‍යානුකූල අයිතීන් ආරක්ෂා කිරීමට හැකිවනු ඇති බවයි. චීනය දැනටමත් ජන සංගණන කටයුතු සඳහා මුහුණු හඳුනාගැනීමේ තාක්ෂණය භාවිත කරනු ලබනවා.\nඑම තාක්ෂණය අතින් ලොව ප්‍රමුඛයා වන චීනය පෞද්ගලික නිදහස සීමා කරන බවටද ඇතැම් අංශවලින් චෝදනා එල්ලවනවා.\nචීනයේ ජංගම දුරකථන සේවාවන් සඳහා ලියාපදිංචිවීමේදී ජාතික හැඳුනුම්පත ඉදිරිපත් කිරීම දැනටමත් අනිවාර්යයි.\nමුහුණු හඳුනාගැනීමේ නව ක්‍රමවේදය මගින් සේවාව ලබන්නේ සැබෑ පුද්ගලයාද යන්න තහවුරු කරනු ඇති.",
       "URL": "https://www.hirunews.lk/229331/චීනය-ජංගම-දුරකථන-ග්‍රාහකයන්ගේ-මුහුණු-හඳුනාගනී",
       "Category": "International News",
       "Parent URL": "https://www.hirunews.lk/international-news.php?pageID=219"
}