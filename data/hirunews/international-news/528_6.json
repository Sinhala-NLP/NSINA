{
       "Source": "hirunews",
       "Timestamp": "Thursday, 19 January 2017 - 13:28",
       "Headline": "ඔබාමාගේ ප්‍රතිපත්ති වෙනස් කිරීමට ට්‍රම්ප් සූදානම්",
       "News Content": "ඔබාමා පාලනය විසින් ක්‍රියාත්මක කළ ප්‍රතිපත්ති කිහිපයක්  ජනාධිපති ධුරයේ දිවුරුම් දුන් විගස වෙනස් කිරීමට ඩොනල්ඩ් ට්‍රම්ප් සූදානම් වෙනවා.\nඔහුට සමීප ආරංචි මාර්ග උපුටා දක්වමින් විදෙස් මාධ්‍ය වාර්තා කළේ සංක්‍රමණික, දේශගුණික සහ සෞඛ්‍ය ප්‍රතිපත්ති කිහිපයක් මෙලෙස වෙනස් කරනු ඇති බවයි.\nවිශේෂයෙන් ඔබාමා පාලනය විසින් ගෙන ඒමට යෝජනා කර තිබූ සෞඛ්‍ය ප්‍රතිපත්තියද වෙනස් කරනු ඇති බව සඳහන්.\nඇමරිකාවේ 45 වන ජනාධිපතිවරයා ලෙස ඩොනල්ඩ් ට්‍රම්ප් ධවල මන්දිරයේදී හෙට දිවුරුම් දීමට නියමිතයි.",
       "URL": "https://www.hirunews.lk/152415/ඔබාමාගේ-ප්‍රතිපත්ති-වෙනස්-කිරීමට-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=528"
}