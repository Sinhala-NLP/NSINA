{
       "Source": "hirunews",
       "Timestamp": "Friday, 26 October 2018 - 14:58",
       "Headline": "ළදරු පාසලකට කඩා වැදුණු කාන්තාවක් ළමුන් 14 දෙනෙකුට කළ අපරාධය",
       "News Content": "නිරිතදිග චීනයේ චොන්කින් නගරයේ ළදරු පාසලකට තියුණු ආයුධයක් අමෝරාගෙන කඩා වැදුණු කාන්තාවක විසින් එහි ළමයින් 14 දෙනෙකුට තුවාල සිදුකර තිබෙනවා.\nඅද උදෑසන වාර්තා වූ මෙම සිද්ධියේදී 39 හැවිරිදි අදාළ කාන්තාව අත්අඩංගුවට ගනු ලැබූ බවයි චීන බලධාරීන් ප්‍රකාශ කළේ.\nඇය ළමයින්ට තුවාල සිදුකර ඇත්තේ ඔවුන් ක්‍රීඩාංගණයේ රැදී සිටින විටයි.\nඇය මෙම ප්‍රහාරය සිදුකිරීමට හේතුව මෙතෙක් අනාවරණ වී නැහැ.\nප්‍රචණ්ඩ අපරාධ චීනයේ විරල නමුත්, මෑතකදී මේ ආකාරයෙන් පාසල්වලට සහ ළදරු පාසල්වලට කඩා වැදුණු පුද්ගලයන් තියුණු ආයුධ ප්‍රහාර එල්ල කිරීමේ සිද්ධීන් කිහිපයක් වාර්තා වුණා.",
       "URL": "https://www.hirunews.lk/202980/ළදරු-පාසලකට-කඩා-වැදුණු-කාන්තාවක්-ළමුන්-14-දෙනෙකුට-කළ-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=322"
}