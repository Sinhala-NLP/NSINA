{
       "Source": "hirunews",
       "Timestamp": "Friday, 18 March 2022 - 13:25",
       "Headline": "තල්මසුන් 31 දෙනෙකු නවසීලන්තයේ වෙරළකට ගොඩගසයි",
       "News Content": "නවසීලන්තයේ දකුණු දිග පිහිටි ෆෙයාර්වෙල් ස්පිට් වෙරළ තීරයට ගොඩගැසූ තල්මසුන් 31 දෙනෙකුගේ මළ සිරුරු සොයාගෙන තිබෙනවා.\nවනජීවී නිලධාරීන් ප්‍රකාශ කළේ, ඊයේ දිනයේ සිට මෙලෙස වෙරළ තීරයට තල්මසුන් ගොඩගැසීම ආරම්භ වී ඇති බවයි.\nකිලෝමීටර 3ක් පමණ දුර ප්‍රමාණයක මෙලෙස තල්මසුන් හමු වී ඇති අතර, ගළවාගැනීමේ කණ්ඩායම් විසින් වෙරළට පැමිණි තල්මසුන් පස්දෙනෙකු යළි දියඹට හරවා යැවීමට කටයුතු කර තිබෙනවා.\nමීට පෙරද මෙම වෙරළ තීරයට තල්මසුන් ගොඩගසා ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/299776/තල්මසුන්-31-දෙනෙකු-නවසීලන්තයේ-වෙරළකට-ගොඩගසයි",
       "Category": "International News",
       "Parent URL": "https://www.hirunews.lk/international-news.php?pageID=56"
}