{
       "Source": "hirunews",
       "Timestamp": "Saturday, 20 February 2016 - 10:29",
       "Headline": "කෝටි 45ක් වූ ස්පෙක්ටර් මෝටර් රථය",
       "News Content": "ජේම්ස් බොන්ඞ් නවතම චිත්‍රපටය වන ස්පෙක්ටර් සඳහා යොදා ගත් ඇස්ටන් මාටින් වර්ගයේ මෝටර් රථය ලන්ඩනයේ පැවැති වෙන්දේසියකදී ඇමරිකානු ඩොලර් මිලියන 3.48කට එනම්, රුපියල් කෝටි 45 ඉක්ම වූ මුදලකට අලෙවි වී තිබෙනවා.\nඑය වෙන්දේසියේදී අපේක්ෂිත මුදල මෙන් 20 ගුණයක් බව සදහන්.\nජේම්ස් බොන්ඞ් චිත්‍රපට සඳහා මුලසිටම ඇන්ටන් මාටින් වර්ගයේ මෝටර් රථ යොදා ගත් අතර, ඩොලර් මිලියන ගණනක් වටිනා වාහන චිත්‍රපටයේ රූගත කිරීම්වලදී විනාශයට පත්වනවා.\nවෙන්දේසියෙන් උපයා ගත් මුදල් ජාත්‍යන්තර සහන සේවා සඳහා ලබාදීමටයි සංවිධායකයන් පියවර ගෙන ඇත්තේ.",
       "URL": "https://www.hirunews.lk/126701/කෝටි-45ක්-වූ-ස්පෙක්ටර්-මෝටර්-රථය",
       "Category": "International News",
       "Parent URL": "https://www.hirunews.lk/international-news.php?pageID=663"
}