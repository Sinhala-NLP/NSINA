{
       "Source": "hirunews",
       "Timestamp": "Tuesday, 24 November 2015 - 14:06",
       "Headline": "අයි.එස්. සංවිධානයට එරෙහි ප්‍රහාරවලට  ඕස්ට්‍රේලියාව නැහැ",
       "News Content": "අයි.එස්. සංවිධානයට එරෙහිව සටන්වැදීම සඳහා ප්‍රහාරක බල ඇණි යැවීමට සූදානම් නොමැති බව  ඕස්ට්‍රේලියානු අග්‍රාමාත්‍ය මැල්කම් ටර්න්බුල් ප්‍රකාශ කළා. පැරිස් ප්‍රහාරය සම්බන්ධයෙන් අදහස් පළ කරමින් ඔහු කියා සිටියේ එමගින් අහිතකර ප්‍රතිවිපාක ඇති විය හැකි බවයි.\nඑය හිටපු අග්‍රාමාත්‍ය ටෝනි ඇබට්ගේ ප්‍රතිපත්තියට හාත්පසින්ම ප්‍රතිවිරුද්ධ ප්‍රකාශයක් ලෙසයි සැලකෙන්නේ. මැදපෙරදිග අයි.එස්. සන්නද්ධ කල්ලියට එරෙහිව සටන්වැදීම සඳහා ප්‍රහාරක බල ඇණි යැවිය යුතු බව ඔහු ප්‍රකාශ කර තිබුණා.\nකෙසේ නමුත් නව අග්‍රාමාත්‍ය ටර්න්බුල් කියා සිටියේ පැරිස් ප්‍රහාරයෙන් පසු මතුවී ඇති රැල්ලට  ඕස්ට්‍රේලියාව එක් නොවිය යුතු බවයි.",
       "URL": "https://www.hirunews.lk/120758/අයි-එස්-සංවිධානයට-එරෙහි-ප්‍රහාරවලට-ඕස්ට්‍රේලියාව-නැහැ",
       "Category": "International News",
       "Parent URL": "https://www.hirunews.lk/international-news.php?pageID=686"
}