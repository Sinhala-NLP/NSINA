{
       "Source": "hirunews",
       "Timestamp": "Friday, 14 June 2013 - 13:23",
       "Headline": "ඇමෙරිකානු මහද්වීපය දෙකඩ කරමින් චීන ඇළක්.",
       "News Content": "ඇමෙරිකානු මහද්වීපය දෙපස පිහිටි අත්ලාන්තික් සාගරය සහ පැසිෆික් සාගරය යා කරමින් ඇළක් තැනීම සඳහා චීනයට අවසර දීමට නිකරාගුවා රාජ්‍යය තීරණය කර තිබෙනවා. ඒ සඳහා හොංකොං කේන්ද්‍ර කර ගත් චීන සමාගමට වසර 50 ක බදු සහන ද හිමිවනු ඇති පැනමා ඇලට තරඟකාරි අන්දමින් ඉදිකෙරෙන මෙම නෞකා ඇළ මාර්ගය ඉදිකිරීම සඳහා වැය කෙරෙන මුදල ඩොලර් බිලියන 40 ක්. මෙමගින් විශාල පරිසර හානියක් සිදුවන බව සංරක්ෂකයන් ප්‍රකාශ කළ ද නිකරාගුවා ජනාධිපති ඩැනියෙල් ඔර්ටේගා ප්‍රකාශ කළේ එමගින් රට සශ්‍රික වනු ඇති බවයි.",
       "URL": "https://www.hirunews.lk/60984/ඇමෙරිකානු-මහද්වීපය-දෙකඩ-කරමින්-චීන-ඇළක්",
       "Category": "International News",
       "Parent URL": "https://www.hirunews.lk/international-news.php?pageID=831"
}