{
       "Source": "hirunews",
       "Timestamp": "Saturday, 17 August 2013 - 17:41",
       "Headline": "පිලිපීනයේ මගී යාත්‍රා අනතුරෙන් මියගිය සංඛ්‍යාව ඉහළට.",
       "News Content": "මධ්‍යම පිලිපීනයේ සේබු වරාය වෙත මගීන් 692 සමඟ ගමන් ගනිමින් තිබූ මගී යාත්‍රාවක්, භාණ්ඩ ප්‍රවාහන නෞකාවක ගැටී ඊයේ සන්ධ්‍යාවේ සිදුවූ අනතුරෙන් මියගිය සංඛ්‍යාව 31 දක්වා ඉහළ ගොස් තිබෙනවා. විදෙස් මාධ්‍ය සඳහන් කළේ මෙම අනතුරෙන් 300 කට ආසන්න පිරිසක් අතුරුදන් වී ඇති බවයි. මගී ප්‍රවාහන යාත්‍රාවේ ගමන් කළ පුද්ගලයන් 570 දෙනෙකු දිවි බේරා ගෙන තිබෙනවා.  අනතුර සිදුවුණේ පිලිපීනයේ දෙවන විශාලතම නගරය වන සේබු නුවරට කිලෝමීටර් 2ක් පමණ නුදුරෙන් වූ මුහුදේදියි.",
       "URL": "https://www.hirunews.lk/65278/පිලිපීනයේ-මගී-යාත්‍රා-අනතුරෙන්-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=812"
}