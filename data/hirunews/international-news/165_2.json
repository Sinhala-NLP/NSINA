{
       "Source": "hirunews",
       "Timestamp": "Saturday, 12 September 2020 - 9:49",
       "Headline": "ඇෆ්ගන් රජය සහ තලේබාන් සංවිධානය අතර ප්‍රථම සාම සාකච්ඡා වටය අද කටාරයේදී ඇරඹේ",
       "News Content": "ඇෆ්ගනිස්ථාන රජය සහ තලේබාන් සංවිධානය අතර ප්‍රථම සාම සාකච්ඡා වටය කටාරයේදී අද ආරම්භ වනවා.\nසාකච්ඡාවල සමාරම්භය සඳහා සහභාගිවන ඇමරිකානු රාජ්‍ය ලේකම් මයික් පොම්පියෝ ප්‍රකාශ කළේ මෙය ඓතිහාසික  අවස්ථාවක් බවයි.\nසාම සාකච්ඡා සඳහා ඇෆ්ගනිස්ථාන තලේබාන් නියෝජිතයන් කාබුල් නුවර සිට ඊයේ නික්මුණේ සැප්තැම්බර් 11 ප්‍රහාරයේ 19 වන අනුස්මරණය යෙදී තිබූ දිනයේදී වීම විශේෂත්වයක්.\nතලේබාන් පාලනය අවසන් කිරීම සඳහා ඇමරිකානු හමුදා ඇෆ්ගනිස්ථානය ආක්‍රමණය කිරීමට මුල්වූයේද එම ප්‍රහාරයයි.\nඇෆ්ගනිස්ථාන රජය සමඟ සාකච්ඡා කිරීම තලේබාන් සංවිධානය මෙතෙක් ප්‍රතික්ෂේප කළේ ඔවුන් බලරහිත ඇමරිකානු රූකඩ ලෙස හඳුන්වමින්.\nකෙසේ නමුත් පසුගිය පෙබරවාරියේ ඇමරිකාව සමඟ ඇතිවූ එකඟතාව මත තලේබාන් සංවිධානය එම සාකච්ඡා සඳහා කැමැත්ත පළ කළා.",
       "URL": "https://www.hirunews.lk/250012/ඇෆ්ගන්-රජය-සහ-තලේබාන්-සංවිධානය-අතර-ප්‍රථම-සාම-සාකච්ඡා-වටය-අද-කටාරයේදී-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=165"
}