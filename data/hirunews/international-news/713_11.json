{
       "Source": "hirunews",
       "Timestamp": "Thursday, 06 August 2015 - 7:23",
       "Headline": "වසීම් අක්‍රම්ට වෙඩි",
       "News Content": "පකිස්ථානයේ හිටපු ක්‍රිකට් නායකයෙකු මෙන්ම වර්තමානයේ ක්‍රියාකාරී දේශපාලනයේ නියැළෙන වසීම් අක්‍රම් කරච්චි නුවර මාර්ගයක සිය මෝටර් රථයෙන් ගමන් කරමින් සිටියදි වෙඩි ප්‍රහාරයක් එල්ල වී තිබෙනවා. එරට මාධ්‍ය අනාවරණය කරන්නේ මෙම වෙඩි ප්‍රහාරයෙන් වසීම් අක්‍රම්ට කිසිදු අනතුරක් සිදුව නොමැති බවයි. පකිස්ථානයේ ජාතික ක්‍රිකට් ක්‍රීඩාංගණයේ පැවති වේග පන්දුයවන්නන් පුහුණු කිරීමේ පුහුණු සැසිවාරයකට සහභාගිවී ආපසු එමින් සිටියදී මෙම ප්‍රහාරය එල්ලවී ඇත්තේ. වසීම් අක්‍රම් ගමන් ගත් මෝටර් රථය පිටුපසින් පැමිණි වාහනයක් තමන්ගේ මෝටර් රථය හැප්පූ බවත්, අනතුරුව තමන්ගේ මෝටර් රථයට එකවර වෙඩි තැබූ බවද වසීම් අක්‍රම් එරට මාධ්‍ය වෙත පවසා තිබෙනවා.  මෙම සිදුවීම අදාළ මාර්ගයේ සවිකර තිබූ CCTV ආරක්ෂිත කැමරාවක සටහන් වී තිබෙනවා. එම වීඩියෝව පහතින් බලන්න....\nCCTV වීඩියෝ දර්ශන....\nවසීම් අක්‍රම් මෙම සිදුවීම පිළිබදව මාධ්‍යයට විස්තර කළේ මේ ආකාරයෙන්....",
       "URL": "https://www.hirunews.lk/114412/වසීම්-අක්‍රම්ට-වෙඩි",
       "Category": "International News",
       "Parent URL": "https://www.hirunews.lk/international-news.php?pageID=713"
}