{
       "Source": "hirunews",
       "Timestamp": "Sunday, 02 August 2020 - 9:25",
       "Headline": "දකුණු අප්‍රිකාවේ කොරෝනා ව්‍යාප්තිය ඉහළට",
       "News Content": "දකුණු අප්‍රිකාවේ කොරෝනා ආසාදිතයන් සංඛ්‍යාව පන්ලක්ෂය ඉක්මවා ඇති බව එරට සෞඛ්‍ය අමාත්‍යවරයා තහවුරු කළා.\nඒ අනුව එරට මුළු ආසාදිත සංඛ්‍යාව පන්ලක්ෂ 3,290ක් වන අතර කොරෝනා මරණ 8,153ක් වාර්තාවනවා.\nඑමෙන්ම ඇමරිකා එක්සත් ජනපදය, බ්‍රසීලය, රුසියාව සහ ඉන්දියාව හැරුණු කොට ලොව වැඩිම කොරෝනා ආසාදිතයන් සංඛ්‍යාවක් වාර්තාවන්නේ දකුණු අප්‍රිකාවෙන්.\nකෙසේ නමුත් පර්යේෂකයන් පෙන්වා දෙන්නේ දකුණු අප්‍රිකාවේ කොරෝනා ආසාදිතයන් සංඛ්‍යාව මීටත් වඩා බෙහෙවින් වැඩි අගයක් විය හැකි බවයි.\nප්‍රිටෝරියා අගනුවරට කේන්ද්‍ර ගතවූ දකුණු අප්‍රිකාවේ කොරෝනා ව්‍යාප්තිය මේ වනවිට සීග්‍රයෙන් ඉහළ යන අතර, එහි උපරිම තත්ත්වය මෙතෙක් එළඹී නොමැති බවයි පර්යේෂකයන් පෙන්වා දෙන්නේ.\nකොරෝනා ව්‍යාප්තිය වැළැක්වීම සඳහා පසුගිය අප්‍රේල් සහ මැයි මාසවලදී පැනවූ සීමාවන් දකුණු අප්‍රිකාව ජූනි මාසයේ සිට ලිහිල් කරනු ලැබුවා.\nකොරෝනා ව්‍යාප්තිය නැවතත් ඉහළ යාම ඇරඹුණේ ඉන් අනතුරුවයි.\nකෙසේ නමුත් කොරෝනා වසංගත තත්ත්වය හේතුවෙන් දකුණු අප්‍රිකාව පුරා පැනවුණු හදිසි තත්ත්වය ලබන 15 වනදා දක්වා ක්‍රියාත්මකයි.",
       "URL": "https://www.hirunews.lk/246956/දකුණු-අප්‍රිකාවේ-කොරෝනා-ව්‍යාප්තිය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=172"
}