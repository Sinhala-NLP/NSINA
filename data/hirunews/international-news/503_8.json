{
       "Source": "hirunews",
       "Timestamp": "Tuesday, 21 March 2017 - 15:04",
       "Headline": "ඇමරිකාවට එන ගුවන් මගීන්ට ලැප්ටොප් තහනමක්",
       "News Content": "මැදපෙරදිග සහ උතුරු අප්‍රිකානු රටවල් 8කින් ඇමරිකාවට පැමිණෙන ගුවන් මගීන්ට ටැබ්ලට්, ලැප්ටොප් පරිගණක වැනි විශාල ඉලෙක්ට්‍රොනික උපකරණ රැගෙන ඒම තහනම් කර තිබෙනවා.\nඑය ගුවන් සේවා 9කට සහ ගුවන් තොටුපළ 10කට බලපවත්වන බවයි ඇමරිකානු රජය ප්‍රකාශ කළේ.\nලැප්ටොප් පරිඝනක පමණක් නොව කැමරා, ඩී. වී. ඩී යන්ත්‍ර සහ ඉලෙක්ට්‍රොනික ක්‍රීඩා භාණ්ඩ ද මෙලෙස ඇමරිකාවට ගුවන් මගින් රැගෙන ඒම තහනම් වනවා.\nකෙසේ නමුත්, ජංගම දුරකථන සහ ස්මාට් දුරකථන සඳහා එම තහනම බලපවත්වන්නේ නැහැ.\nත්‍රස්තවාදී ප්‍රහාරවල අවධානම හේතුවෙන් මෙම තහංචිය ක්‍රියාත්මක වන බවයි ඇමරිකානු බලධාරීන් සදහන් කළේ.",
       "URL": "https://www.hirunews.lk/157381/ඇමරිකාවට-එන-ගුවන්-මගීන්ට-ලැප්ටොප්-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=503"
}