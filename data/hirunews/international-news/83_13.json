{
       "Source": "hirunews",
       "Timestamp": "Tuesday, 02 November 2021 - 15:07",
       "Headline": "කාබුල් නුවර යළිත් පිපිරීමක්",
       "News Content": "ඇෆ්ගනිස්ථානයේ කාබුල් අගනුවර දැවැන්ත පිපිරීමක් සිදුව තිබෙනවා.\nසර්දාර් මොහොමඩ් ඩාවුඩ් ඛාන් හමුදා රෝහල ආසන්නයේ එලෙස පිපිරීමක් සහ වෙඩි හඬ ඇසුණු බවයි විදෙස් මාධ්‍ය සඳහන් කළේ.\nපිපිරීමට හේතුව හෝ ඉන් සිදුව ඇති හානිය පිළිබඳව තලෙයිබාන් පාලනය මෙතෙක් ප්‍රකාශයක් සිදුකර නැහැ.\nමේ වනවිට එම ප්‍රදේශයේ මාර්ග අවහිර කොට දැවැන්ත සෝදිසි මෙහෙයුමක් ක්‍රියාත්මක වන බව සඳහන්.\nපිපිරීම් දෙකක් මෙලෙස වාර්තා වී ඇති අතර, හමුදා රෝහල ආසන්නයෙන් දුමාරයක් පැතිරෙන අයුරු දැක්වෙන ඡායාරූප ඇතමුන් සමාජ මාධ්‍ය වෙත එක් කර තිබෙනවා.\nපසුගිය මස 16 වනදා ඇෆ්ගනිස්ථානයේ - කන්දහාර් නුවර ෂියා මුස්ලිම් දේවස්ථානයකට එල්ල වූ මරාගෙන මැරෙන ප්‍රහාරයකින් බැතිමතුන් 40 කට වැඩි පිරිසක් ජිවිතක්ෂයට පත්වුණා. එම ප්‍රහාරයේ වගකීම භාර ගත්තේ අයි.එස්.සංවිධානයයි.",
       "URL": "https://www.hirunews.lk/286802/කාබුල්-නුවර-යළිත්-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=83"
}