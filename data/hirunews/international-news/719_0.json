{
       "Source": "hirunews",
       "Timestamp": "Thursday, 16 July 2015 - 15:22",
       "Headline": "ඇමරිකාවේ හිටපු ජනපති ජෝර්ජ් බුෂ් ලිස්සා වැටේ",
       "News Content": "ඇමරිකාවේ හිටපු ජනාධිපතිවරයෙකු වන ජෝර්ජ් එච්.ඩබ්ලිව්.බුෂ් හදිසි අනතුරකට භාජනය වී තිබෙනවා. විදෙස් වාර්තා සඳහන් කළේ ඔහු ඇදවැටීමෙන් ගෙළ ප්‍රදේශයේ අස්ථි බිඳී ඇති බවයි. වයස අවුරුදු 90 පසු කර ඇති මොහුගේ තත්ත්වය බරපතල නොවන බවයි එරටින් ලැබෙන වාර්තා ප්‍රකාශ කළේ. දැනට ජීවතුන් අතර සිටින හිටපු ඇමරිකානු ජනපතිවරුන් 4 දෙනාගෙන් වයස්ගතම පුද්ගලයා වන්නේද මොහුයි. ජෝර්ජ් එච්.ඩබ්ලිව්. බුෂ් හිටපු ජනාධිපති ජෝර්ජ් ඩබ්ලිව්. බුෂ්ගේ පියාද වනවා.",
       "URL": "https://www.hirunews.lk/113272/ඇමරිකාවේ-හිටපු-ජනපති-ජෝර්ජ්-බුෂ්-ලිස්සා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=719"
}