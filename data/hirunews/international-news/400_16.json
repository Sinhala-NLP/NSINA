{
       "Source": "hirunews",
       "Timestamp": "Saturday, 27 January 2018 - 9:49",
       "Headline": "පැරීසියට ගං වතුර",
       "News Content": "සෙන් ගංඟාව පිටාර ගැලීමෙන් ප්‍රංශයේ පැරිස් නුවර ගං වතුර තත්ත්වයක් හටගෙන තිබෙනවා.\nමේ නිසා නිවාස සහ කඩ සාප්පු රැසක් යට වීමේ අවදානමක් පවතින බවයි විදෙස් වාර්තා සඳහන් කළේ.\nදැඩි වර්ෂාපතනයකින් අනතුරුව ගංඟාවේ ජලය කැපී පෙනෙන ලෙස ඉහළ ගිය අතර, මෙම සති අන්තයේදී එය උපරිම මට්මකට පැමිණෙනු ඇතැයි අපේක්ෂිතයි.\nපැරීසියේ මාර්ග රැසක් මේ වන විටත් ජලයෙන් යට වී ඇති අතර, එහි සුප්‍රකට සංචාරක යාත්‍රා සේවාවන් ද අඩපණ වී තිබෙනවා.\nපැරීසියේ ගං වතුර මැනීමේ මාපකයක් ලෙස යොදා ගන්නේ ඓතිහාසික ක්‍රයිමියානු සොල්දාදුවාගේ ප්‍රතිමාවයි.\nසිකුරාදා වන විට ජල මට්ටම එම ප්‍රතිමාවේ කලව ප්‍රදේශයට පැවති අතර 1910 මහා ගං වතුරේදී එය ප්‍රතිමාවේ ගෙල මට්මට පැමිණියා.\nඑම ගං වතුර මාස දෙකක් පමණ පැවති බව සඳහන්.",
       "URL": "https://www.hirunews.lk/182163/පැරීසියට-ගං-වතුර",
       "Category": "International News",
       "Parent URL": "https://www.hirunews.lk/international-news.php?pageID=400"
}