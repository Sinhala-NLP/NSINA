{
       "Source": "hirunews",
       "Timestamp": "Tuesday, 14 May 2013 - 7:46",
       "Headline": "ලිබියාවේ දරුණු කාර් බෝම්බ පිපිරීමක්.",
       "News Content": "ලිබියාවේ බෙංගාසි නුවර රෝහලක් අසළ ඊයේ (13) සිදුවූ දරුණු කාර් බෝම්බ ප්‍රහාරයකින් ජීවිත හානි රැසක් වාර්තා වනවා. එහිදී අවම වශයෙන් පුද්ගලයන් 9 දෙනෙකුවත් මිය යන්නට ඇති බවයි විශ්වාස කෙරෙන්නේ. බෙංගාසි නුවර පසුගිය දින කිහිපය තුළ මෙවැනි බෝම්බ ප්‍රහාර රැසක් සිදුවුණා.\nලිබියාව දීර්ඝ කාලයක් පාලනය කළ මුවම්මර් ගඩාෆිට එරෙහිව එරට විපක්ෂ ක්‍රියාකාරීන් සිය කැරැල්ල ඇරඹූ දිනයේ සිට එරට ආරක්ෂක තත්ත්වය බෙහෙවින් පිරිහීමට ලක්වුණු බවයි විදෙස් වාර්තා පවසන්නේ. කෙසේ වුවත් ගඩාෆි පාලනය අවසන් කිරීමෙන් පසු ලිබියාවේ සන්නද්ධ කණ්ඩායම්වල සහ ඉස්ලාමීය අන්තවාදීන්ගේ නැගී සිටීමක් ද දැකිය හැකියි.",
       "URL": "https://www.hirunews.lk/58920/ලිබියාවේ-දරුණු-කාර්-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=841"
}