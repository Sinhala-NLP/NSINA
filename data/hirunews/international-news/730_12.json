{
       "Source": "hirunews",
       "Timestamp": "Sunday, 31 May 2015 - 11:12",
       "Headline": "උණුසුමෙන්  ජීවිත හානි තවදුරටත්",
       "News Content": "ඉන්දියාවේ  පවතින දැඩි උණුසුම් කාලගුණය හේතුවෙන් ආන්ද්‍ර  ප්‍රදේශ්, තෙලංගානා සහ ඔඞීෂා ප්‍රාන්තවල පසුගිය පැය 24 තුළ පුද්ගලයන් 202 ජීවිතක්ෂයට පත්වී තිබෙනවා. ආන්ද්‍ර  ප්‍රදේශ් ප්‍රාන්තයෙන් ජීවිත හානි 146 ක් වාර්තාවන අතර තෙලංගානා ප්‍රාන්තයේ මියගිය සංඛ්‍යාව 52 ක්.\nමේ අනුව මෙවර උණුසුම් කාලගුණය හේතුවෙන් දකුණු ඉන්දියාවේ සිදුවූ මරණ සංඛ්‍යාව 2200 දක්වා ඉහළ යනවා.\nමේ අතර නාග්පූර් සහ මහාරාෂ්ඨ ප්‍රාන්තවලද සෙල්සියස් අංශක 47.1 ක උෂ්ණත්වයක් වාර්තාවන බවයි ඉන්දීය මාධ්‍ය සඳහන් කළේ. දකුණු ඉන්දියාවේ ඇතැම් ප්‍රදේශවලට මද වැසි ඇද හැලූනද උණුසුම් කාලගුණය අවසන්වීමට මෝසම් වැසි ළඟාවිය යුතු බවයි විශ්වාස කෙරෙන්නේ.",
       "URL": "https://www.hirunews.lk/110498/උණුසුමෙන්-ජීවිත-හානි-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=730"
}