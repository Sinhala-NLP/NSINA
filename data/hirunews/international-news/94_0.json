{
       "Source": "hirunews",
       "Timestamp": "Monday, 20 September 2021 - 8:41",
       "Headline": "බොක්සිං ශූර පැකියාවෝ පිලිපීන ජනාධිපතිවරණයට",
       "News Content": "පිලිපීන බොක්සිං ශූර මැනී පැකියාවෝ එරට ජනාධිපතිවරණයට ඉදිරිපත් වන බව ප්‍රකාශ කළා.\nලබන වසරේ පැවැත්වෙන පිලිපීන ජනාධිපතිවරණයේ දී 42 හැවිරිදි පැකියාවෝට එරට වත්මන් ජනාධිපති රොඩ්රිගෝ ඩුටරෙට්ගේ දියණිය සාරා ඩුටරෙට් කාපියෝ සමඟ තියුණු තරගයකට මුහුණ දීමට සිදු වනු ඇති.\nමැනී පැකියාවෝ බර පන්ති අටකින් බොක්සිං ලෝක ශූරතා 12ක් ජයග්‍රහණය කළ ලොව එක ම බොක්සිං ක්‍රීඩකයා වන අතර, 2019 වසරේ ජූලි මාසයේ ලොව වයස්ගත ම වෙල්ටවේට් බොක්සිං ශූරයා බවට පත්වූයේ 40වන වියේදී යි.\nපැක් මෑන් යන අන්වර්ථ නාමයෙන්ද හඳුන්වන පිලිපීනයේ ජනප්‍රිය ක්‍රීඩකයෙකු වන මැනී පැකියාවෝ මේ වනවිට එරට සෙනෙට් සභිකයෙකු ලෙස කටයුතු කරනවා.",
       "URL": "https://www.hirunews.lk/282705/බොක්සිං-ශූර-පැකියාවෝ-පිලිපීන-ජනාධිපතිවරණයට",
       "Category": "International News",
       "Parent URL": "https://www.hirunews.lk/international-news.php?pageID=94"
}