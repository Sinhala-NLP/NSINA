{
       "Source": "hirunews",
       "Timestamp": "Tuesday, 12 September 2017 - 10:59",
       "Headline": "අට මස් ගැබිණි මවක් පැහැරගෙන ගොස් ඝාතනය කළ අඹුසැමි යුවල (ඡායාරූප)",
       "News Content": "22 හැවිරිදි ගැබිණි කාන්තාවක් පැහැරගෙන ගොස් ඝාතනය කිරීමේ චෝදනාවට අඹුසැමි යුවලක් අත්අඩංගුවට ගැනීමේ පුවතක් විදෙස් මාධ්‍ය වාර්තා කරනවා.\nඇමරිකාවේ උතුරු ඩැකෝටා ප්‍රාන්තයේ මෙම සිදුවීම සිදුව ඇති බවයි වාර්තා වන්නේ.\nමෙහිදී සැකකාර අඹුසැමි යුවල විසින් ගැබිණි කාන්තාව පැහැර ගැනීමෙන් අනතුරුව ඇය දරුවා බිහි කළ පසු ඇයව ඝාතනය කර ඇති බවටයි අනාවරණය වී ඇත්තේ.\nකාන්තාවගේ අතුරුදන් වීම සම්බන්ධයෙන් ඇයගේ 21 හැවිරිදි පෙම්වතා පොලිසියට පැමිණිල්ලක් සිදුකර ඇති බව සඳහන්.\nපසුගිය අගෝස්තු 19 වනදා ගැබිණි කාන්තාව අතුරුදන්ව ඇති අතර පසුගිය 03වනදා ඇයගේ සිරුර ගංඟාවක තිබී හමුව තිබෙනවා.\nඇයගේ සිරුර සොයාගන්නා  අවස්ථාවේදී එය පොලිතින් උරයක දමා ගම් ටේප් වලින් ඔතා තිබු බව සඳහන්.\nඅදාල සිදුවීම සම්බන්ධයෙන් සැකපිට යුවලක් අත්අඩංගුවට ගැනීමට එරට පොලීසය සමත්ව ඇති අතර ඔවුන් ජීවත්වූ නිවස පරික්ෂා කිරීමේදී අලුත උපන් දින දෙකක් වයසැති බිළිඳියක් සොයා ගැනීමට සමත්වූ බවයි වාර්තා වන්නේ.\nපසුව බිළිඳියගේ සහ අතුරුදන් වූ කාන්තාවගේ පෙම්වතාගේ ඩී.එන්.ඒ පරීක්ෂාවකින් අනතුරුව අනාවරණය වී ඇත්තේ සොයාගත් බිළිඳිය අතුරුදන් වූ කාන්තාවගේ සහ ඇයගේ පෙම්වතාගේ බවටයි.\n21 හැවිරිදි ගැබිණි මව පැහැරගෙන ඇය දරුවා ප්‍රසූත කළ පසු ඇයව ඝාතනය කර ඇති බවට සිද්ධිය සම්බන්ධයෙන් අත්අඩංගුවට ගත් අඹුසැමි යුවලගෙන් සිදුකරන ලද ප්‍රශ්න කිරීම් වලදී හෙළිවී තිබෙනවා.\nබිහිකළ දරුවා විකිණීම සඳහා සැලසුම් කර තිබූ බවටද කරුණු අනාවරණය වී ඇති අතර පුද්ගල පැහැරගැනීම සහ ඝාතන චෝදනාව මත සැකකාර යුවලට එරිහිව නඩු පැවරීමෙන් අනතුරුව රක්ෂිත බන්ධනාගාර ගතකර තිබෙනවා.\nමිට අමතරව මොවුන්ට ඩොලර් මිලියන 02ක දඩ මුදලක්ද ගෙවීමට අධිකරණය විසින් නියම කෙරුණා.",
       "URL": "https://www.hirunews.lk/170702/අට-මස්-ගැබිණි-මවක්-පැහැරගෙන-ගොස්-ඝාතනය-කළ-අඹුසැමි-යුවල-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=440"
}