{
       "Source": "hirunews",
       "Timestamp": "Sunday, 20 February 2022 - 15:08",
       "Headline": "කොරෝනා ස්වයං නිරෝධායනය අවසන් කිරීමට සැරසේ",
       "News Content": "කොරෝනා ආසාදිත පුද්ගලයන්ට ද නිදහසේ පොදු ස්ථානවලට ඇතුලුවීමට අවසර ලබාදෙමින් ස්වයං නිරෝධායනය අවසන් කිරීමට සූදානම් බව බ්‍රිතාන්‍යය රජය නිවේදනය කළා.\nඅග්‍රාමාත්‍ය බොරිස් ජොන්සන් කියා සිටියේ ඉදිරි සතියේ සිට එම පියවර ගැනීමට සූදානම් බවයි. ඒ අනුව ස්වයං නිරෝධායනය අවසන් කරන ප්‍රථම ප්‍රධාන යුරෝපීය රට බවට බි්‍රතාන්‍යය පත්වනු ඇති.\nඅග්‍රාමාත්‍ය බොරිස් ජොන්සන් නිවේදනයක් නිකුත් කරමින් සඳහන් කළේ කොරෝනා වෛරසය එක්වර අතුරුදන් වේයැයි අපේක්ෂා කළ නොහැකි අතර, ඒ සමඟ ජීවත්වීමට හුරු පුරුදු විය යුතු බවයි.\nඑහිදී ස්වයං ආරක්ෂාව සළසා ගත යුතු අතර, නිදහසට සීමාවන් පැනවීමකින් තොරව එය සිදුකළ යුතු බව ඔහුගේ අදහසයි.",
       "URL": "https://www.hirunews.lk/297524/කොරෝනා-ස්වයං-නිරෝධායනය-අවසන්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=60"
}