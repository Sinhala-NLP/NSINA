{
       "Source": "hirunews",
       "Timestamp": "Saturday, 11 April 2020 - 8:38",
       "Headline": "දිල්ලියේ කොරෝනා ආසාදිතයන් සංඛ්‍යාව ඉහළට",
       "News Content": "ඉන්දියාවේ නවදිල්ලි පුරවරයෙන් නව කොරෝනා ආසාදිතයන් 183 දෙනෙකු සහ මරණ දෙකක් ඊයේ වාර්තා වූ අතර, ඒ අනුව එහි ආසාදිතයන් සංඛ්‍යාව 903ක් සහ මරණ සංඛ්‍යාව 14ක් ලෙස ඉහළ යනවා.\nසමස්ත ඉන්දියාවම සැලකූ විට ආසාදිතයන්ගේ සංඛ්‍යාව මේ වන වවිට 7600 දක්වා ඉහළ ගොස් ඇති අතර, එරටින් වාර්තා වන මුළු කොරෝනා මරණ සංඛ්‍යාව 249ක්.\nදිල්ලියේ කොරෝනා ආසාදනය ව්‍යාප්ත විය හැකි ස්ථාන 30ක් මේ වන විට හඳුනාගෙන ඇති බවයි ඉන්දීය මාධ්‍ය සඳහන් කළේ.\nඒ අනුව එම ප්‍රදේශවල ජන සංචරණය සීමා කිරීමේ දැඩි සීමාවන් පනවා තිබෙනවා.\nදිල්ලියේ කොරෝනා ආසාදිතයන් 269 දෙනෙකු විදේශ සංචාරයන් හි නිරත වූවන් හෝ ඔවුන් හා සබඳතා පැවැත්වූ අයයි.\nතවත් 584 දෙනෙකු දිල්ලියේ නිසමුද්දීන් ප්‍රදේශයේ පසුගිය මාසයේ පැවති ඉස්ලාමීය මිෂනාරි ආගමික වැඩසටහනට සම්බන්ධ පුද්ගලයන් ලෙසයි හඳුනාගෙන ඇතතේ.",
       "URL": "https://www.hirunews.lk/238393/දිල්ලියේ-කොරෝනා-ආසාදිතයන්-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=185"
}