{
       "Source": "hirunews",
       "Timestamp": "Sunday, 17 January 2016 - 11:32",
       "Headline": "කාන්තාවන් 4 ක් අඟහරු මතට (ඡායාරූප)",
       "News Content": "ඉතිහාසයේ පළමු වරට අගහරු ග්‍රහයා මතට කාන්තා විද්‍යාඥවරියන් 4 දෙනෙකු යැවීමට නාසා ආයතනය සුදානම් වනවා.\nඔවුන්ට අගහරු ග්‍රහයා මත කටයුතු කල යුතු ආකාරය පිළිබඳ මේවන විට අමරිකාවේ ටෙක්සාස් ප්‍රාන්තයේ විශේෂිත වු විද්‍යාගාරයකදී පුහුණු කෙරෙමින් පවතින බවයි විදෙස් පුවත් සේවාවල දැක්වෙන්නේ.\nඑය ඔවුන්ට මෙම දීර්ඝ ගමනට හැඩ ගැසීමට උපකාරී වනු ඇතැයි නාසා බලධාරීන් පවසනවා.\nහාවඩ් වෛද්‍ය විද්‍යාලයේ මහාචාර්යවරියක් මෙන්ම නාසා ආයතනයේ අභ්‍යාවකාශ විද්‍යාව පිළිබඳ හැදෑරීමේ නිරත කාන්තාවක් ඇතුලු 4 දෙනෙකු අගහරු ග්‍රහයා වෙත යාමට සුදානම් පිරිස අතර වනවා.\nගමනට සුදානම් වන 36 හැවිරිදි විද්‍යාඥවරියක් ප්‍රකාශකර තිබුනේ මෙම ගමනට තමා තෝරාගෙන ඇතැයි යන දුරකථන ඇමතුම ලැබුනු පසු දැඩි සතුටට පත්වු බවයි.\nඑය අදහා ගැනීමට තමාට නොහැකි වු බව ද ඇය ප්‍රකාශකර තිබෙනවා.\nඔවුන් ප්‍රකාශ කරන්නේ අගහරු ග්‍රහයා මතට යාම වෙනුවෙන් පවුලේ සාමාජිකයන්ගෙන් සමු ගැනීම ද දුෂ්කර කටයුත්තක් වු බවයි.\nසඳ මතට මිනිසුන් යැවීමට වඩා අගහරු ග්‍රහයා මතට මිනිසුන් යැවීම සංකීර්ණ කටයුත්තක් බව නාසා ආයතනය පෙන්වා දෙනවා.\nඅගහරු ග්‍රහයා යනු විමර්ශණය කිරීම සඳහා නාසා ආයතනය වඩාත් බලාපොරොත්තුවෙන් පසුවන ග්‍රහලෝකයක්.\nඑහි ජීවීන් සිටින බවට විවිධ මත පළවුව ද මෙතෙක් එය තහවුරු කර ගැනීමට හැකියාවක් ලැබී නැහැ.",
       "URL": "https://www.hirunews.lk/124173/කාන්තාවන්-4-ක්-අඟහරු-මතට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=672"
}