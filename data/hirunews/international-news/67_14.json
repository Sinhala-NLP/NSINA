{
       "Source": "hirunews",
       "Timestamp": "Friday, 14 January 2022 - 10:38",
       "Headline": "තලේබාන්වරුන්ගේ පළමු අයවැය ඉදිරිපත් කෙරේ",
       "News Content": "පසුගිය වසරේ අගෝස්තු මාසයේ ඇෆ්ගනිස්ථානයේ බලය යළි අත්පත් කරගත් තලේබාන් සංවිධානය සිය ප්‍රථම අයවැය ප්‍රකාශයට පත් කර තිබෙනවා.\nකෙසේ නමුත්, එහිදී විදේශාධාර පිළිබඳව කිසිදු සඳහනක් සිදුකර නැහැ.\nඇෆ්ගනිස්ථානයේ දළ දේශීය නිෂ්පාදිතයෙන් සියයට 40 ක් නියෝජනය කරන්නේ ජාත්‍යන්තර සහනාධාරයි.\nඇමරිකානු සහය ලබන හිටපු රජය සමයේ එය, සියයට 80 ක් දක්වා ඉහළ ගියා.\nතලේබාන්වරුන් බලය අත්පත් කරගැනීමත් සමඟ ඇෆ්ගනිස්ථානයේ විදේශ සංචිත බටහිර බලවතුන් විසින් අත්හිටවනු ලැබුවා.\nමේ නිසා ඇෆ්ගනිස්ථානය අසාමාන්‍ය මූල්‍ය කම්පනයකට මුහුණදෙන බවයි, ජගත් සංවිධානය ප්‍රකාශ කළේ.",
       "URL": "https://www.hirunews.lk/293976/තලේබාන්වරුන්ගේ-පළමු-අයවැය-ඉදිරිපත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=67"
}