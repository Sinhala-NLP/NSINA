{
       "Source": "hirunews",
       "Timestamp": "Wednesday, 01 May 2013 - 13:13",
       "Headline": "ලිබියාවේ තවත් අමාත්‍යාංශයක් කැරළිකරුවන් වටලයි.",
       "News Content": "ලිබියාවේ කැරළිකරුවන් අද (01) එරට අධිකරණ අමාත්‍යාංශය වටලනු ලැබුවා. මීට පෙර ඔවුන් එරට විදේශ අමාත්‍යාංශය මෙලෙස සිය ග්‍රහණයට අත්පත් කරගත් අතර, අධිකරණ අමාත්‍යාංශය වැටලීම සඳහා ලිබියානු කැරළිකරුවන් ගුවන් යානා නාශක අවි යොදාගෙන ඇති බවයි විදෙස් වාර්තා කියා සිටියේ. ලිබියානු අග්‍රාමාත්‍ය අලී සිඩාන් ලිබියානු ජනතාව අමතමින් අද විශේෂ ප්‍රකාශයක්ද සිදුකර තිබෙනවා. ඔහු එහිදී ඉල්ලා සිටියේ ලිබියානු කැරළිකරුවන්ගේ ග්‍රහණයේ පවතින රජයේ ගොඩනැගිලි නැවත අත්පත් කර ගැනීම සඳහා සහය ලබාදෙන ලෙසයි.",
       "URL": "https://www.hirunews.lk/58136/ලිබියාවේ-තවත්-අමාත්‍යාංශයක්-කැරළිකරුවන්-වටලයි",
       "Category": "International News",
       "Parent URL": "https://www.hirunews.lk/international-news.php?pageID=844"
}