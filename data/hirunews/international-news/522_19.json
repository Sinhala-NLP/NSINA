{
       "Source": "hirunews",
       "Timestamp": "Friday, 03 February 2017 - 9:03",
       "Headline": "මත්පැන් පරීක්ෂාවෙන් අසමත් ඉන්දීය ගුවන් නියමුවරියකට මාස 3 ක තහංචියක්",
       "News Content": "ඉන්දීය රජයට අයත් එයාර් ඉන්දියා ගුවන් සේවයේ ගුවන් යානයක නියමුවරියක් මත්පැන් පරීක්ෂාවෙන් අසමත් වීම නිසා මාස 3 කට ඇගේ සේවය අත්හිටුවා තිබෙනවා.\nඇය සමග කාර්ය මණ්ඩලයේ තවත් අයෙකු මෙලෙස වැඩ තහනමට ලක් කර ඇති බවයි ඉන්දීය මාධ්‍ය සදහන් කළේ.\nනවදිල්ලි අගනුවර සිට රාජ්කොට් බලා යාමට නියමිතව තිබූ ගුවන් යානයක නියමුවරියක් මෙලෙස මත්පැන් පරීක්ෂාවෙන් අසමත් වී ඇති බව සදහන්.\nගුවන් නියමුවන්ගේ රෙගුලාසිවලට අනුව ගුවන් යානයක් පැදවීමට පැය 12 ක කාලයක් ඇතුළත මත්පැන් පානය කිරීම තහනම් වනවා.",
       "URL": "https://www.hirunews.lk/153558/මත්පැන්-පරීක්ෂාවෙන්-අසමත්-ඉන්දීය-ගුවන්-නියමුවරියකට-මාස-3-ක-තහංචියක්",
       "Category": "International News",
       "Parent URL": "https://www.hirunews.lk/international-news.php?pageID=522"
}