{
       "Source": "hirunews",
       "Timestamp": "Sunday, 23 July 2017 - 10:41",
       "Headline": "ප්‍රතිපත්ති වෙනස් කරන තුරු කටාරය සමඟ සාකච්ඡා නොකරන බව එක්සත් අරාබි එමීරය කියයි",
       "News Content": "කටාර් රාජ්‍යය සිය ප්‍රතිපත්තිවල වෙනස්කම් සිදුකරන තුරු දැනට එරටට එරෙහිව පනවා ඇති සම්බාධක සම්බන්ධයෙන් සාකච්ඡා කළ නොහැකි බව එක්සත් අරාබි එමීර් රාජ්‍යයේ විදේශ කටයුතු  අමාත්‍යවරයා වන අන්වර් ගර්ගාෂ් ප්‍රකාශ කළා.\nඔහු මේ බව කියා සිටියේ තම රට සියළු කරුණු සම්බන්ධයෙන් සංවාදයකට සූදානම් බවට කටාර් එමීර්වරයා වන ෂෙයික් තමීන් බින් හමාඩ් අල් - තානි සිදුකළ ප්‍රකාශයට පිළිතුරු වශයෙන්.\nඑක්සත් අරාබි එමීර් විදේශ අමාත්‍යවරයා කටාරය වෙනස් කළ යුතු ප්‍රතිපත්ති සඳහන් නොකළ නමුදු සෞදි අරාබිය ඇතුළු ගල්ෆ් රටවල් එලෙස ඉදිරිපත් කළ කොන්දේසිවලට අල්ජසීරා රූපවාහිනිය වසා දැමීම සහ ඉරානය සමඟ සබදතා අවම කිරීම ද ඇතුළත්.",
       "URL": "https://www.hirunews.lk/166554/ප්‍රතිපත්ති-වෙනස්-කරන-තුරු-කටාරය-සමඟ-සාකච්ඡා-නොකරන-බව-එක්සත්-අරාබි-එමීරය-කියයි",
       "Category": "International News",
       "Parent URL": "https://www.hirunews.lk/international-news.php?pageID=457"
}