{
       "Source": "hirunews",
       "Timestamp": "Wednesday, 02 October 2013 - 16:07",
       "Headline": "වීඩියෝ : ඔබාමා විදේශ සංචාරත් අත්හිටුවයි.",
       "News Content": "දැනට ඇමරිකාවේ උද්ගතවී තිබෙන දේශපාලන සහ ආර්ථික අර්බුදකාරී තත්ත්වය හේතුවෙන් ජනාධිපති බැරැක් ඔබාමා මලයාසියාවේ සහ පිලිපීනයේ සිදුකිරීමට නියමිතව තිබූ නිල සංචාර අවලංගු කර තිබෙනවා. මලයාසියානු අග්‍රාමාත්‍ය කාර්යාලය ප්‍රකාශ කළේ ජනාධිපති බැරැක් ඔබාමා වෙනුවට එරට රාජ්‍ය ලේකම් ජෝන් කෙරී එම සංචාර සඳහා එක්වනු ඇති බවයි. ඉදිරි වසර සඳහා වන අයවැය සම්මත කිරීමට රිපබ්ලිකන් පක්ෂයේ සහය නොදැක්වීමත් සමග ඇමරිකානු රජයේ කටයුතුවලින් කොටසක් තාවකාලිකව නතර කෙරුණා. කෙසේ වෙතත් ජනාධිපති බැරැක් ඔබාමා ප්‍රකාශ කළේ අයවැය සම්මත කරගැනීම සඳහා රිපබ්ලිකන් පක්ෂය ඉදිරිපත් කර ඇති කොන්දේසි තමන් තරයේ හෙළා දකින බවයි.",
       "URL": "https://www.hirunews.lk/68477/වීඩියෝ-ඔබාමා-විදේශ-සංචාරත්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=798"
}