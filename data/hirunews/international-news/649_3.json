{
       "Source": "hirunews",
       "Timestamp": "Thursday, 07 April 2016 - 13:04",
       "Headline": "රුසියාවේ ත්‍රස්තවාදයට ඉඩක් නෑ",
       "News Content": "ත්‍රස්තවාදය මර්දනය සඳහා විශේෂ කාර්යසාධක බලකායක් පිහිටුවීමට රුසියානු ජනාධිපති ව්ලැඩිමීර් පුටින් තීරණය කර තිබෙනවා.\nමෙම කාර්යසාධක බලකායේ ප්‍රධානියා ලෙස කටයුතු කරනු ලබන්නේ රුසියානු ජනාධිපතිවරයාගේ හිටපු පෞද්ගලික ආරක්ෂක නිලධාරියායි.\nත්‍රස්තවාදය මර්දනයට අමතරව මත්ද්‍රව්‍ය නිවාරණය සහ සංක්‍රමණික ගැටළුව සම්බන්ධයෙන්ද මෙම කාර්යසාධක බලකායට කටයුතු කිරීමට හැකියාව පවතිනවා.\nවිදෙස් වාර්තා තවදුරටත් සඳහන් කළේ රුසියානු ජනාධිපතිවරයා විසින් පිහිටුවන මෙම කාර්යසාධක බලකායට විධායක බලතල හිමිවන බවයි.",
       "URL": "https://www.hirunews.lk/130328/රුසියාවේ-ත්‍රස්තවාදයට-ඉඩක්-නෑ",
       "Category": "International News",
       "Parent URL": "https://www.hirunews.lk/international-news.php?pageID=649"
}