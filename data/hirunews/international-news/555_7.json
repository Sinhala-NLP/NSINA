{
       "Source": "hirunews",
       "Timestamp": "Friday, 25 November 2016 - 8:09",
       "Headline": "ඊශ්‍රායලයේ ලැව් ගිනි නිසා 80,000 ක් ජනයා ඉවත් කර ගැනේ",
       "News Content": "ඊශ්‍රායලයේ තුන්වන විශාලතම නගරය වන හයිෆා කේන්ද්‍රකොට ගෙන පැතිරී යන ලැව්ගිනි දැන් උත්සන්න වී ඇති අතර මේ නිසා 80,000 කට වැඩි පිරිසක් ඔවුන්ගේ නිවාසවලින් ඉවත් කර ගෙන තිබෙනවා.\nලැව් ගිනි, ජෙරුසලම සහ බටහිර ඉවුරේ නිවාසවලට ද තර්ජනයක් එල්ල කරන බවයි විදෙස් වාර්තා සදහන් කළේ.\nඊශ්‍රායල අගමැති බෙන්ජමින් නෙතන්යාහු ප්‍රකාශ කළේ මෙම ලැව් ගිනි හිතමතා අවුලූවන පුද්ගලයන් ත්‍රස්තවාදීන් ලෙස සලකන බවයි.\nඊශ්‍රායල දක්ෂිණාංෂික දේශපාලනඥයන් පලස්තීන සහ අරාබි කණ්ඩායම්වලට ලැව් ගිනි පැතිරවීම පිළිබඳව චෝදනා එල්ල කළා.",
       "URL": "https://www.hirunews.lk/148274/ඊශ්‍රායලයේ-ලැව්-ගිනි-නිසා-80000-ක්-ජනයා-ඉවත්-කර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=555"
}