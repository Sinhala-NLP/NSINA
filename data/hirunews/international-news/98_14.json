{
       "Source": "hirunews",
       "Timestamp": "Friday, 27 August 2021 - 13:30",
       "Headline": "ඇෆ්ගනිස්ථානයේ බ්‍රිතාන්‍යය මෙහෙයුම් අද අවසන් කෙරේ",
       "News Content": "සිය හමුදා ගුවන් යානා මගින් ඇෆ්ගනිස්ථානයෙන් පුද්ගලයින් ඉවත් කර ගැනීම අද දිනයේ දී අවසන් කරන බ්‍රිතාන්‍යය ප්‍රකාශ කළා.\nඑලෙස අවසන් වශයෙන් ඉවත් කර ගැනෙන දහසකට ආසන්න පිරිසක් මේ වනවිට කාබුල් ගුවන්තොටුපොළේ ගුවන් පථය වෙත ළගා වී ඇති බවයි බි්‍රතාන්‍ය ආරක්ෂක ලේකම් බෙන් බොලස් ප්‍රකාශ කළේ.\nහැකිතාක් පුද්ගලයින් ඉවත් කර ගැනීමට අපේක්ෂා කරන නමුදු සිය හමුදා සම්බන්ධ සම්පූර්ණ ක්‍රියාවලිය ඉදිරි පැය කිහිපය තුල දී අවසන් කරන බවයි ඔහු කියා සිටියේ.\nඇමෙරිකානු හමුදා භටයන් 13 දෙනෙකු ඇතුළු පුද්ගලයින් 90 දෙනෙකු ජිවිතක්ෂයට පත්කරමින් තවත් 150කට පමණ තුවාල සිදුකරමින් ඊයේ එල්ල වූ අයි.එස් ප්‍රහාරයෙන් පසු කාබුල් නුවර හමීඩ් කර්සායි ගුවන්තොටුපලෙන් පුද්ගලයින් ඉවත් කර ගැනීම අද යළි ආරම්භ වුණා.\nමේ වනවිට ලක්ෂයකට අධික පිරිසක් ඉවත් කර ගෙන ඇති අතර දැන් ප්‍රමුඛත්වය හිමි ව ඇත්තේ නේටෝ රටවල රාජ්‍ය තාන්ත්‍රිකයන් සහ හමුදා ඉවත් කර ගැනීමටයි.",
       "URL": "https://www.hirunews.lk/280716/ඇෆ්ගනිස්ථානයේ-බ්‍රිතාන්‍යය-මෙහෙයුම්-අද-අවසන්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=98"
}