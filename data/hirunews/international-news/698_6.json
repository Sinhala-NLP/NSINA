{
       "Source": "hirunews",
       "Timestamp": "Monday, 12 October 2015 - 20:37",
       "Headline": "ඉන්දියාවෙන් නේපාලයට නිළ නොවන සම්බාධක",
       "News Content": "නේපාලයේ නව ෆෙඩරල් ව්‍යවස්ථාවට එරෙහිව ඉන්දියාව ක්‍රියාත්මක කරන නිළ නොවන සම්බාධක හේතුවෙන් එරට වැසියන් දැඩි දුෂ්කරතාවන්ට මුහුණ දෙන බව වාර්තා වනවා. නේපාලය, තුන් පසකින් ඉන්දියාවට දේශසීමා වී ඇති අතර අනෙක් පසින් පිහිටා ඇත්තේ චීනයයි. මේ නිසා ඉන්ධන,ගෑස් ආහාර ද්‍රව්‍ය ඇතුළු බොහෝමයක් සැපයුම් ලැබෙන්නේ ඉන්දියාවෙන්. ඉන්ධන පිරවුම්හල් හිස් වී ඇති අතර, ගෘහස්ත ගෑස් සිලින්ඩරයක මිල නේපාල රුපියල් දස දහස දක්වා ඉහළ ගොස් ඇති බව සඳහන්. වසර 9 ක් තිස්සේ සාකච්ඡා පවත්වා නේපාල නව ව්‍යවස්ථාව සම්මත කර ගැණුනු අතර එමගින් ඉන්දීය සම්භවයක් සහිත නේපාල ජාතිකයන්ට අසාධාරණයක් වන බවයි ඉන්දියාව පවසන්නේ. මේ අතර, ඉන්දියානු අපේක්ෂාවන්ට පටහැනිව නේපාලය ඊයේ නව අගමැතිවරයා ලෙස කඞ්ගා ප්‍රසාද් ඔලි පත් කර ගනු ලැබුවා.",
       "URL": "https://www.hirunews.lk/118356/ඉන්දියාවෙන්-නේපාලයට-නිළ-නොවන-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=698"
}