{
       "Source": "hirunews",
       "Timestamp": "Friday, 25 October 2019 - 12:48",
       "Headline": "කන්ටේනරයේ මළ සිරුරු 39 ගැන සොයන්න, චීන නිලධාරීන් බ්‍රිතාන්‍යයට",
       "News Content": "බෙල්ජියමේ සිට ලන්ඩන් නුවර දක්වා පැමිණි ශීතකළ කන්ටේනරයක තිබී හමුවූ මළ සිරුරු චීන ජාතිකයින්ගේම බවට බ්‍රිතාන්‍ය පොලීසිය මෙතෙක් නිළ වශයෙන් දැනුම් දී නොමැති බව චීන විදේශ කටයුතු අමාත්‍යාංශය ප්‍රකාශ කළා.\nකාන්තාවන් 8 දෙනෙකු ඇතුළු 39 දෙනෙකුගේ සිරුරු පෙරේදා තේම්ස් නදිය ආසන්නයේ පිහිටි ගේ‍්‍රස් නැමැති කාර්මික ජනපදයක තිබී සොයා ගැනුණු අතර, බී.බී.සී. පුවත් සේවය ඊයේ වාර්තා කළේ මෙම සිරුරු චීන ජාතිකයින්ගේ බවයි.\nකෙසේ වෙතත්, මෙම සිරුරු සම්බන්ධයෙන් වැඩිදුර විමර්ශනය සඳහා චීන නියෝජිත කණ්ඩායමක් බ්‍රිතාන්‍යයට යාමට නියමිත බවයි විදෙස් මාධ්‍ය අනාවරණ කළේ.",
       "URL": "https://www.hirunews.lk/226956/කන්ටේනරයේ-මළ-සිරුරු-39-ගැන-සොයන්න-චීන-නිලධාරීන්-බ්‍රිතාන්‍යයට",
       "Category": "International News",
       "Parent URL": "https://www.hirunews.lk/international-news.php?pageID=229"
}