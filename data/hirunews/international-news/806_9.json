{
       "Source": "hirunews",
       "Timestamp": "Saturday, 07 September 2013 - 14:31",
       "Headline": "බකිංහැම් මැදුරට හොරෙන් ඇතුළු වූ දෙදෙනෙකු අත්අඩංගුවට.",
       "News Content": "බ්‍රිතාන්‍ය රජ පවුලේ නිවහන් තුනෙන් එකක් වන බකිංහැම් මැදුරට නීති විරෝධී ලෙස ඇතුළු වූ පුද්ගලයන් දෙදෙනෙකු ලන්ඩන් මෙට්‍රපොලිටන් පොලිසිය විසින් අත්අඩංගුවට ගෙන තිබෙනවා. එක් පුද්ගලයෙකු එහි ලෝහමය වැටෙන් පැන මැදුරට ඇතුළු වී ඇති අතර, අනෙක් පුද්ගලයා අත්අඩංගුවට ගෙන ඇත්තේ සොරකම් කිරීමේ ප්‍රයත්නයක් සම්බන්ධයෙන්. බකිංහැම් මැදුරේ මහජනතාවට විවෘත ප්‍රදේශයෙන් මොවුන් මැදුරට ඇතුළු වන්නට ඇතැයි විශ්වාස කෙරෙනවා. මෙම අවස්ථාවේදී රජ පවුලේ සාමාජිකයන් රැසක් බකිංහැම් මැදුරේ සිටි බව සඳහන්.",
       "URL": "https://www.hirunews.lk/66712/බකිංහැම්-මැදුරට-හොරෙන්-ඇතුළු-වූ-දෙදෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=806"
}