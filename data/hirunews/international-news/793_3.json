{
       "Source": "hirunews",
       "Timestamp": "Tuesday, 22 October 2013 - 9:45",
       "Headline": "කූඩන්කුලම් න්‍යෂ්ටික බලාගාරයේ විදුලි නිෂ්පාදනය ඇරඹේ.",
       "News Content": "තමිල්නාඩුවේ කූඩන්කුලම් න්‍යෂ්ටික බලාගාරයේ විදුලිය අද (22) ප්‍රථම වරට ඉන්දීය දකුණුදිග විදුලි බෙදා හැරීම් ග්‍රිඞ් පද්ධතියට සම්බන්ධ වුණා. අලූයම 2.45ට පමණ මෙම සම්බන්ධය ඇති වූ බවයි ඉන්දීය වාර්තා සඳහන් කළේ. මෙගාවොට් දහසක ධාරිතාවකින් යුත් බලාගාරයෙන් දැන් නිපදවෙන්නේ ඉන් 10න් එකක විදුලියක් පමණයි. පරීක්ෂාවලින් අනතුරුව, තව තවත් විදුලිය බෙදා හැරීම් පද්ධතියට සම්බන්ධ කිරීමට ඉන්දීය න්‍යෂ්ටික ඉන්දීය න්‍යෂ්ටික බලශක්ති සංස්ථාව අදහස් කරනවා. කූඩන්කුලම් බලාගාරයෙන් තමිල්නාඩුවට පමණක් නොව කේරළ, කර්නාටක සහ පුදුචෙරි ප්‍රාන්තවලට ද විදුලිය සැපයීමට නියමිතයි.",
       "URL": "https://www.hirunews.lk/69766/කූඩන්කුලම්-න්‍යෂ්ටික-බලාගාරයේ-විදුලි-නිෂ්පාදනය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=793"
}