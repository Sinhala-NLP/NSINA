{
       "Source": "hirunews",
       "Timestamp": "Monday, 25 July 2022 - 9:32",
       "Headline": "ගෝලීය ආහාර අර්බුදයට හේතු වූ බවට කරන චෝදනා රුසියාව ප්‍රතික්ෂේප කරයි",
       "News Content": "ගෝලීය ආහාර අර්බුදයට රුසියාව හේතු වූ බවට කරන ප්‍රකාශ ප්‍රතික්ෂේප කරන බව රුසියානු විදේශ අමාත්‍ය සර්ජි ලැව්රොව් පවසනවා.\nඊජිප්තුවේ කයිරෝ අගනුවරදී අරාබි රටවල තානාපතිවරුන් අමතමින් ඔහු සඳහන් කර ඇත්තේ සම්බාධක හේතුවෙන් ගෝලීය ආහාර සුරක්ෂිතතාවට සිදුව ඇති බලපෑම පිළිබඳ සත්‍ය බටහිර රටවල් විසින් විකෘති කර ඇති බවයි.\nබටහිර රටවල් තම ආධිපත්‍යය අනෙකුත් රටවල ව්‍යාප්ත කිරීමට උත්සාහ ගන්නා බවට ද රුසියානු විදේශ අමාත්‍යවරයා එහිදී චෝදනා කර තිබෙනවා.",
       "URL": "https://www.hirunews.lk/310890/ගෝලීය-ආහාර-අර්බුදයට-හේතු-වූ-බවට-කරන-චෝදනා-රුසියාව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=38"
}