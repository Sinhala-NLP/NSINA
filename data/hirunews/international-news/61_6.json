{
       "Source": "hirunews",
       "Timestamp": "Wednesday, 16 February 2022 - 8:19",
       "Headline": "ඉන්දීය සුපිරි සංගීතවේදී බප්පි ලහිරි මියයයි",
       "News Content": "හින්දි සිනමාවේ disco music රජා ලෙස සැලකෙන සංගීතඥ බප්පි ලහි‍රි ඉන්දියාවේ මුම්බායි නුවර රෝහලක ප්‍රතිකාර ලබමින් සිටියදී මියගිය බව ඉන්දීය මාධ්‍ය වාර්තා කරනවා.\n70 80 දශකයේ ඉන්දීය චිත්‍රපට සිනමාව නව මාවතකට ගෙන ආ මෙම සංගීතඥයා සංගීත අධ්‍යක්ෂණය කළ disco dancer චිත්‍රපටය එවකට හින්දි සිනමාවේ එතෙක් පැවති සාම්ප්‍රදායික සංගීත රටාව අතික්‍රමණය කළ අත්හදා බැලීමක් ලෙසයි සැලකුනේ.\nනව සංගීත රටාවන් හින්දි සිනමාවට මුසු කිරීමේ පුරෝගාමියකු ලෙස සැලකෙන බප්පි ලහි‍රිගේ නව ආරක සංගීතය හේතුවෙන්ම ඩිස්කෝ ඩාන්සර් චිත්‍රපටය වාර්තා පිට වාර්තා තබමින් තිරගත වුණා.\ndisco dancer චිත්‍රපටයට අමතරව චල්තේ චල්තේ සරාභි ආදී චිත්‍රපට ද ඔහුගේ අතිශයින් ජනප්‍රිය වූ චිත්‍රපටියි.\nබප්පි ලහි‍රි අවසාන වශයෙන් සංගීත අධ්‍යක්ෂණය සිදු කළේ, 2020 වසරේ තිරගත වූ භාගී චිත්‍රපටයේ යි.\nමෙම ශ්‍රේෂ්ඨ සංගීතඥයා මිය යන විට හැටනව හැවිරිදි වියේ පසු වූ අතර ඔහු දරුවන් දෙදෙනකුගේ පියෙක්.",
       "URL": "https://www.hirunews.lk/297142/ඉන්දීය-සුපිරි-සංගීතවේදී-බප්පි-ලහිරි-මියයයි",
       "Category": "International News",
       "Parent URL": "https://www.hirunews.lk/international-news.php?pageID=61"
}