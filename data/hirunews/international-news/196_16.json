{
       "Source": "hirunews",
       "Timestamp": "Saturday, 22 February 2020 - 13:37",
       "Headline": "ට්‍රම්ප් පිළිගන්න, ඉන්දියාව සූදානම්",
       "News Content": "ලබන සඳුදා ඉන්දියාවට පැමිණෙන ඇමරිකානු ජනාධිපති ඩොනල්ඞ් ට්‍රම්ප් පිළිගැනීම සඳහා එරට ඉමහත් සූදානමක් පවතින බව ඉන්දීය මාධ්‍ය සඳහන් කළා.\nඔහු මෙලෙස ඉන්දියාවට පැමිණෙන්නේ එරට සිය ප්‍රථම රාජ්‍ය සංචාරය ලෙසින්.\nජනපති ට්‍රම්ප්ගේ ඉන්දීය සංචාරයේදී මෝදි රජය විසින් ක්‍රියාත්මක කර ඇති පුරවැසි පනත සම්බන්ධයෙන් ද සාකච්ඡා කරනු ඇතැයි අපේක්ෂිතයි.\nධවල මන්දිරය ප්‍රකාශ කළේ ප්‍රජාතන්ත්‍රවාදී සම්ප්‍රදායන් මෙන්ම ආගමික නිදහස පිළිබඳව ද ජනපති ට්‍රම්ප් සහ අගමැති මෝදි අතර සාකච්ඡා වලදී අවධානය යොමු වනු ඇති බවයි.",
       "URL": "https://www.hirunews.lk/234992/ට්‍රම්ප්-පිළිගන්න-ඉන්දියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=196"
}