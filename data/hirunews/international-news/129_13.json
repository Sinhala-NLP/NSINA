{
       "Source": "hirunews",
       "Timestamp": "Monday, 15 March 2021 - 16:11",
       "Headline": "සිරියාවේ සිවිල් යුද්ධයට අදට වසර 10ක්",
       "News Content": "සිරියාවේ ඇති වූ සිවිල් යුද්ධය ඇතිවී අදට වසර 10ක් ගත වී තිබෙනවා.\nමේ වනවිට එම යුද්ධය හේතුවෙන් පුද්ගලයින් 593,000 දෙනෙකු මියගොස් ඇති අතර ඉන් 25,000ක් කුඩා දරුවන්.\n2011 මාර්තු මස 15 වන දින බෂාර් අල් අසාද් පාලනයට එරෙහිව සිරියානු සිවිල් වැසියන් විසින් ඇරඹි විරෝධය, පසු කලෙක ත්‍රස්ත කල්ලි එක්වෙමින් පුළුල් සිවිල් යුද්ධයක් දක්වා වර්ධනය වුණා.\nමේ දක්වා කාලය තුළ එම යුද්ධය හේතුවෙන් පුද්ගලයින් මිලියන 6.7ක් අභ්‍යන්තර වශයෙන් අවතැන් වී ඇති අතර සෑම පුද්ගලයින් 5 දෙනෙකුගෙන් 4 දෙනෙකු  දුප්පතුන් බවට පත්ව ඇති බවයි විදෙස් මාධ්‍ය වාර්තා කළේ.\nඑසේම එරට ජනගහනයෙන් සියයට 74.6ක් අධික ද්‍රරිද්‍රතාවයෙන් පෙළෙන අතර විරැකියා ප්‍රතිශතය සියයට 53ක් පමණ වන බවයි වාර්තා වන්නේ.\nයුද්ධයේ දී සිරියානු රජයට ඉරානය, රුසියාව සහ ලෙබනනයේ හිස්බුල්ලා ව්‍යාපාරය සහය පළ කරන අතර ඇමරිකාව, බි්‍රතාන්‍යය, සෞදි අරාබිය, ප්‍රංශය සහ තුර්කිය ඇතුළු තවත් රටවල් කිහිපයක් සිරියානු රජය එරෙහි කැරළි කරුවන්ට සහය පළ කරනවා.",
       "URL": "https://www.hirunews.lk/265413/සිරියාවේ-සිවිල්-යුද්ධයට-අදට-වසර-10ක්",
       "Category": "International News",
       "Parent URL": "https://www.hirunews.lk/international-news.php?pageID=129"
}