{
       "Source": "hirunews",
       "Timestamp": "Tuesday, 07 March 2017 - 10:06",
       "Headline": "ඇමරිකානු මිසයිල ආරක්ෂණ පද්ධතිය දකුණු කොරියාවේ ස්ථාපිත කිරීම ඇරඹේ",
       "News Content": "ඉදිරියෙන් එන සතුරු මිසයිලයක් ගුවනේදීම විනාශ කිරීමේ හැකියාව ඇති තාඩ් මිසයිල ආරක්ෂණ පද්ධතිය දකුණු කොරියාවේ ස්ථාපිත කිරීම ආරම්භ කෙරුණු බව ඇමරිකානු ආරක්ෂක අංශ ප්‍රකාශ කළා.\nඒ, උතුරු කොරියාව නව බැලිස්ටික් මිසයිල 4ක් අත්හදා බලා පැය 24ක් ගතවීමට පෙරයි.\nකෙසේ නමුත්, ඇමරිකානු මිසයිල ආරක්ෂණ පද්ධතිය එහි සවි කිරීම ගැන උතුරු කොරියාවේ මෙන්ම දකුණු කොරියාවේ ද ඇතැම් පිරිස් විරෝධය පළ කරනවා.\nකලාපය තුළම එමගින් යුද උණුසුමක් ඇති වන බවටයි විවේචකයන් චෝදනා නගන්නේ.",
       "URL": "https://www.hirunews.lk/156254/ඇමරිකානු-මිසයිල-ආරක්ෂණ-පද්ධතිය-දකුණු-කොරියාවේ-ස්ථාපිත-කිරීම-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=508"
}