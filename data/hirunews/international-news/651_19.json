{
       "Source": "hirunews",
       "Timestamp": "Monday, 28 March 2016 - 13:27",
       "Headline": "ලාහෝර් ප්‍රහාරයේ සැකකරුවන් සොයා මෙහෙයුමක්",
       "News Content": "පාකිස්ථානයේ ලාහොර් නුවර උද්‍යානයකට එල්ලවූ මරාගෙන මැරෙන බෝම්බ ප්‍රහාරයට සම්බන්ධ පුද්ගලයින් සොයා මේ වනවිට මෙහෙයුමක් ආරම්භ කර තිබෙනවා.\nවිදෙස් වාර්තා සඳහන් කළේ තලේබාන් සංවිධානයෙන් වෙන්වී ගිය ජමාත් - උල් - අහරා නැමති අන්තවාදී කල්ලිය විසින් මෙම ප්‍රහාරය දියත් කර ඇති බවයි.\nමෙම පිපිරීමෙන් මියගිය සංඛ්‍යාව 70 දක්වා ඉහළ ගොස් ඇති අතර, ඉන් වැඩි පිරිසක් කුඩා ළමයින් සහ කාන්තාවන් වනවා.\nවිදෙස් වාර්තා තවදුරටත් සඳහන් කළේ ලමයින් වැඩි සංඛ්‍යාවක් තෙරපීමත් සමඟ පෑගී යාමෙන් අනතුරට පත්ව ඇති බවයි.\nඇතැම් කුඩා දරුවන් දෙමව්පියන්ගෙන් මගහැරී ඇති බවද වාර්තාවනවා.",
       "URL": "https://www.hirunews.lk/129561/ලාහෝර්-ප්‍රහාරයේ-සැකකරුවන්-සොයා-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=651"
}