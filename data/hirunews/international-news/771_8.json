{
       "Source": "hirunews",
       "Timestamp": "Sunday, 04 January 2015 - 13:56",
       "Headline": "බෝකෝහරම්වරුන් ළමයින් පැහැරගනී.",
       "News Content": "ඊසාන දිග නයිජීරියාවේ දුරස්ථ ගම්මානයකින් බෝකෝහරාම් ඉස්ලාමීය අන්තවාදීන් ළමයින් සහ තරුණයන් 40 දෙනෙකු පැහැරගෙන ගොස් ඇති බව වාර්තාවනවා. ඔවුන් සියලූදෙනාම වයස අවුරුදු 10 ත් 23 ත් අතර වන බවයි විදෙස් වාර්තා සඳහන් කළේ. මලාරි නැමති ගම්මානයට ඊයේ රාත්‍රියේ කඩාවැදුනු ඔවුන් මෙලෙස ළමයින් සහ තරුණයන් පැහැරගෙන ගොස් තිබෙනවා. පසුගිය අප්‍රේල් මාසයේදී බෝකෝහරාම් සන්නද්ධ කණ්ඩායම නයිජීරියානු පාසල් දැරියන් 200 කට අධික පිරිසක් පැහැරගත්තා. ඊසාන දිග නයිජීරියාවේ පළාත් කිහිපයක බලය පතුරුවා සිටින බෝකෝහරාම් සන්නද්ධ කල්ලිය සහ නයිජීරියානු හමුදා අතර පසුගිය පස් වසර තුළ ඇතිවූ ගැටුම්වලින් මියගිය සංඛ්‍යාව 13 000 කට අධිකයි.",
       "URL": "https://www.hirunews.lk/100600/බෝකෝහරම්වරුන්-ළමයින්-පැහැරගනී",
       "Category": "International News",
       "Parent URL": "https://www.hirunews.lk/international-news.php?pageID=771"
}