{
       "Source": "hirunews",
       "Timestamp": "Saturday, 13 March 2021 - 11:19",
       "Headline": "ජෝජ් ෆ්ලොයිඩ්ගේ පවුලට ඩොලර් මිලියන 27 ක වන්දියක්",
       "News Content": "සුදු ජාතික පොලිස් නිලධාරියෙකු විසින් දණහිසින් හුස්ම සිරකොට ඝාතනය කළ නිරායුධ කළු ජාතික ජෝජ් ෆ්ලොයිඩ්ගේ පවුලේ සාමාජිකයන් වෙත ඩොලර් මිලියන 27 ක වන්දියක් පිරිනැමීමට ඇමරිකාවේ මින්නියාපොලිස් නාගරික කවුන්සිලය තීරණය කළා.\nඒ, ඊට එරෙහිව ජෝජ් ෆ්ලොයිඩ්ගේ පවුල වෙනුවෙන් ගොනුකර ඇති සිවිල් නඩුව අධිකරණ විභාගයකින් තොරව  සමථයකට පත් කිරීම සඳහායි.\nඑලෙස නඩු විභාගය සමථයකට පත් කිරීම සඳහා නාගරික කවුන්සිලයේ අනුමැතිය හිමිවී තිබුණා. කෙසේ නමුත් ජෝජ් ෆ්ලොයිඩ්ගේ ඝාතනය සම්බන්ධයෙන් චෝදනා එල්ලවී ඇති සුදු ජාතික පොලිස් නිලධාරී ඩෙරෙක් චවුවින් ට එරෙහි අපරාධ නඩු විභාගය තවදුරටත් ක්‍රියාත්මකයි.\nඒ සඳහා ජූරිය පත් කිරීම මෙම සිද්ධියේ සංවේදී භාවය හේතුවෙන් ගැටළුකාරී වී ඇති බව සඳහන්.\nමේ නිසා දැනට ඒ සඳහා පත්කර ඇත්තේ ජූරි සභිකයන් 12 දෙනෙකුගෙන් හයදෙනෙකු පමණයි. එහෙත් ලබන 29 වනදා නඩු විභාගය ආරම්භවීමට පෙර අදාළ ජූරිය පත් කෙරෙනු ඇති.\nඑහිදී වරදකරු වුවහොත් මෙම පොලිස් නිලධාරියාට වසර 65 ක් දක්වා සිර දඬුවම් නියම කළ හැකියි. ජෝජ් ෆ්ලොයිඩ්ගේ ඝාතනය ලොව පුරා වර්ණ භේදවාදයට එරෙහි උද්ඝෝෂණ රැල්ලකට මුල් වුණා.\nමෙම ප්‍රවෘත්තිය ඇතුළු තවත් නවතම ප්‍රවෘත්ති සඳහා පිවිසෙන්න අඅඅගයසරමබැඅිගකන  වෙබ් අඩවියට. හිරු ප්‍රධාන ප්‍රවෘත්ති ප්‍රකාශය දහවල් 12.00 ට",
       "URL": "https://www.hirunews.lk/265204/ජෝජ්-ෆ්ලොයිඩ්ගේ-පවුලට-ඩොලර්-මිලියන-27-ක-වන්දියක්",
       "Category": "International News",
       "Parent URL": "https://www.hirunews.lk/international-news.php?pageID=130"
}