{
       "Source": "hirunews",
       "Timestamp": "Tuesday, 06 February 2018 - 8:06",
       "Headline": "මාලදිවයිනට හදිසි නීතිය",
       "News Content": "මාලදිවයින දශක 03කට අධික කාලයක් පාලනය කළ එරට හිටපු ජනාධිපති මවුමූන් අබ්දුල් ගයුම් අත්අඩංගුවට ගෙන තිබෙනවා.\nඒ, ඔහුගේ ඥාති සොහොයුරු වත්මන් ජනාධිපති අබ්දුල්ලා යමීන් විසින් එරට හදිසි නීතිය පැනවීමෙන් අනතුරුවයි.\nහිටපු ජනාධිපති ගයුම් මෑත කාලයේදී විපක්ෂය හා එක්ව ජනපති යමීන්ට එරෙහිව කටයුතු කළ බව සඳහන්.\nජනාධිපති අබ්දුල්ලා යමීන් සහ එරට ශ්‍රේෂ්ඨාධිකරණය අතර අර්බුදය දැන් උත්සන්න වී ඇති අතර, ජනතා විරෝධතා මැඬලීම ඔහු විසින් හදිසි නීතිය පැනවීමේ අරමුණ බව විශ්වාස කෙරෙනවා.\nශ්‍රේෂ්ඨාධිකරණ නියෝගය අනුව හිටපු ජනාධිපති මොහොමඩ් නෂීඞ් ඇතුළු දේශපාලන සිරකරුවන්ට නිදහස ලබාදීම ප්‍රතික්ෂේප කළ ජනාධිපති යමීන් එරට පාර්ලිමේන්තුව ද අත්හිටුවනු ලැබුවා.",
       "URL": "https://www.hirunews.lk/182996/මාලදිවයිනට-හදිසි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=397"
}