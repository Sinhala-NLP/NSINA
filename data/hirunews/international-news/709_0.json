{
       "Source": "hirunews",
       "Timestamp": "Thursday, 27 August 2015 - 10:26",
       "Headline": "මියගිය 50කගේ සිරුරු බෝට්ටුවක තිබී මුහුදෙන් හමුවේ",
       "News Content": "සරණාගතයින් 50 දෙනෙකුගේ මළ සිරුරු සහිත බෝට්ටුවක් ලිබියානු මුහුදු සීමාවේදී සොයාගෙන තිබෙනවා. විදෙස් වාර්තා සඳහන් කළේ මොවුන් තෙරපීම සහ හුස්ම ගැනීමේ අපහසුතාව හේතුවෙන් මියයන්නට ඇති බවයි. මීට පෙරද මධ්‍යධරණී මුහුදේ ගමන් කරමින් තිබූ  සංක්‍රමනිකයන් රැගත් බෝට්ටුවක ඇතිවූ තෙරපීමකින් එහි ගමන් ගත් 40 දෙනෙකු ජීවිතක්ෂයට පත්වුණා. මධ්‍යධරණී මුහුදු තරණය කොට යුරෝපයට සරණාගතයින් පැමිණීම මේ වනවිට ඉහළ ගොස් ඇති අතර, එය එම රටවලටද මේ වනවිට ගැටළුවක් වී තිබෙනවා. විදෙස් වාර්තා තවදුරටත් සඳහන් කළේ මෙම බෝට්ටුවේ සිටි තවත් 430 දෙනෙකු ස්වීඩන් වෙරළ ආරක්ෂක නිලධාරීන් විසින් බේරාගෙන ඇති බවයි.",
       "URL": "https://www.hirunews.lk/115563/මියගිය-50කගේ-සිරුරු-බෝට්ටුවක-තිබී-මුහුදෙන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=709"
}