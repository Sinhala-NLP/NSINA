{
       "Source": "hirunews",
       "Timestamp": "Sunday, 29 September 2013 - 11:05",
       "Headline": "නරේන්ද්‍ර මෝඩි  දිල්ලියේ අද මහ රැළියක.",
       "News Content": "ලබන වසරේ පැවැත්වෙන ඉන්දීය මහ මැතිවරණයේදී එරට ප්‍රධාන විපක්ෂය වන භාරතීය ජනතා පක්ෂයේ අගමැති ධුර අපේක්ෂකයා වන නරේන්ද්‍ර මෝඩි අද නවදිල්ලි නුවරදී දැවැන්ත රැළියකට සහභාගි වනවා. මේ සඳහා පන්ලක්ෂයකට අධික ජනකායක් සහභාගි වනු ඇතැයි අපේක්ෂිතයි. මෙම රැළිය සඳහා ඉන්දියාවේ පිහිටි විදේශීය රාජ්‍ය තාන්ත්‍රික කාර්යාල 80 කටද ඇරයුම් කර ඇති බව සඳහන්. රැළිය සඳහා දිල්ලියේ රෝහිණී ප්‍රදේශයේ ජපාන උද්‍යානයේ වර්ග අඩි 320 ක වේදිකාවක් සකස් කර ඇති අතර මෝඩි ඒ සඳහා සහභාගිවීමට පැමිණෙනු ඇත්තේ හෙලිකොප්ටර් යානයකින්. රැළිය පැවැත්වෙන උද්‍යානයේ නරේන්ද්‍ර මෝඩිගේ රුව ඇතුළත් අඩි 100 ක දැවැන්ත පුවරුවක් ද සකස් කර තිබෙනවා.",
       "URL": "https://www.hirunews.lk/68232/නරේන්ද්‍ර-මෝඩි-දිල්ලියේ-අද-මහ-රැළියක",
       "Category": "International News",
       "Parent URL": "https://www.hirunews.lk/international-news.php?pageID=799"
}