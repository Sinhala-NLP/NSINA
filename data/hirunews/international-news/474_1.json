{
       "Source": "hirunews",
       "Timestamp": "Monday, 05 June 2017 - 8:15",
       "Headline": "ලන්ඩන් ප්‍රහාරයේ වගකීම අයි.එස්. භාරගනී",
       "News Content": "7 දෙනෙකුට මරු කැඳවමින් ලන්ඩන් නුවරට එල්ලවූ ත්‍රස්ත ප්‍රහාරයේ වගකීම අයි.එස්. සංවිධානය විසින් භාරගෙන තිබෙනවා.\nවිදෙස් මාධ්‍ය වාර්තා කළේ එම සංවිධානය අන්තර්ජාලය ඔස්සේ සිය වෙබ් අඩවියක් මගින් මේ පිළිබඳ ප්‍රකාශයට පත් කර ඇති බවයි.\nලන්ඩන් නුවරට එල්ලවූ මෙම ත්‍රස්ත ප්‍රහාරයෙන් තවත් 48 දෙනෙකු තුවාල ලැබුවා. එමෙන්ම ප්‍රහාරයට පැමිණි ත්‍රස්තවාදීන් තුන්දෙනෙකුද පොලිස් වෙඩි පහරින් මියගියා.\nපසුව සිදුකළ පරීක්ෂණවලදී සැකපිට පුද්ගලයන් 12 දෙනෙකු අත්අඩංගුවට ගත් බවයි විදෙස් මාධ්‍ය වාර්තා ප්‍රකාශ කළේ.",
       "URL": "https://www.hirunews.lk/162851/ලන්ඩන්-ප්‍රහාරයේ-වගකීම-අයි-එස්-භාරගනී",
       "Category": "International News",
       "Parent URL": "https://www.hirunews.lk/international-news.php?pageID=474"
}