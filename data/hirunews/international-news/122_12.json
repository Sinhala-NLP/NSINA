{
       "Source": "hirunews",
       "Timestamp": "Friday, 16 April 2021 - 16:49",
       "Headline": "මුව ආවරණ නොපැළඳීමට ඉන්දියාවෙන් රුපියල් 10,000 දක්වා දඩ",
       "News Content": "කොරෝනා වෛරස් වසංගතය උත්සන්න වෙමින් පවතින ඉන්දියාවේ මහාරාෂ්ඨ ප්‍රාන්තයේ සෞඛ්‍ය මාර්ගෝපදේශ දැඩි කර ඇති අතර, මුව ආවරණ නොපළඳින පුද්ගලයන්ට රුපියල් දහසක දඩයක් නියම කිරීමට නියෝග කර තිබෙනවා.\nපළමුවර වරදට හසුවූවන්ට එලෙස රුපියල් දහසක දඩයක් පැනවුව ද නැවත වරක් එලෙස මුව ආවරණ නොපැළඳ හසුවුවහොත් රුපියල් දස දහසක දඩයක් පැනවෙනු ඇති.\nඑමෙන්ම, ඉරිදා දිනයන්හිදී ප්‍රාන්තය මුළුමනින්ම වසා දැමීමට ද ප්‍රධාන අමාත්‍ය යෝගි අදිත්‍යනාත් නියෝග කළා.\nඉන්දියාවේ ජනාකීර්ණම ප්‍රාන්තය වූ මහාරාෂ්ඨ ප්‍රාන්තයෙන් එරට වැඩිම ආසාදිතයන් සහ මරණ වාර්තා වන අතර, ඊයේ දිනයේදී ද නව ආසාදිතයන් 61,000 කට වැඩි පිරිසක් හඳුනා ගැණුනා.\nඉන්දියාවේ සමස්ත දෛනික ආසාදිතයන් සංඛ්‍යාව ද ඊයේ නැවතත් දෙලක්ෂය ඉක්මවූවා.",
       "URL": "https://www.hirunews.lk/268629/මුව-ආවරණ-නොපැළඳීමට-ඉන්දියාවෙන්-රුපියල්-10000-දක්වා-දඩ",
       "Category": "International News",
       "Parent URL": "https://www.hirunews.lk/international-news.php?pageID=122"
}