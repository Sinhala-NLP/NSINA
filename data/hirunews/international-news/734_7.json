{
       "Source": "hirunews",
       "Timestamp": "Friday, 15 May 2015 - 13:50",
       "Headline": "Update: හෙලිකොප්ටර් අනතුරේ සිරුරු සියල්ල සොයා ගැනේ",
       "News Content": "පසුගිය මැයි 19 වැනිදා නැගෙනහිර නේපාලයේ කඳුකර ප්‍රදේශයකදී අතුරුදන් වූ ඇමරිකානු මැරීන් හෙලිකොප්ටර් යානයේ ගමන් ගත් සියල්ලන්ගේ සිරුරු දැන් සොයාගෙන තිබෙනවා. හෙලිකොප්ටර් යානය අතුරුදන් වූයේ තවත් ප්‍රබල භූ කම්පනයක් නේපාලයෙන් වාර්තා වද්දියි. යානයේ සුන්බුන් ඊයේ (15) ප්‍රථම වරට සොයා ගැනුණු අතර, එහි සිටි සියල්ලන්ගේ සිරුරු දැන් සොයාගෙන ඇති බව ඇමරිකානු බලධාරීන් ප්‍රකාශ කළා. ඇමරිකානු මැරීන් භටයන් 6 දෙනෙකු සහ නේපාල සෙබළුන් දෙදෙනෙකු  යානයේ ගමන් කර තිබෙනවා. දුෂ්කර ප්‍රදේශයකදී සිදුවුව ද  ගුවන් අනතුරට හේතුව තවදුරටත් සොයා බලන බවයි ඇමරිකානු බලධාරීන් වැඩිදුරටත් සඳහන් කළේ.\nUpdate: Saturday, 16 May 2015 - 15.20\n........................................................................\nඅතුරුදන්වූ හෙලිකොප්ටර් යානයේ සුන්බුන් හමුවේ\nපසුගිය අඟහරුවාදා නේපාලයේ සිදුවූ රික්ටර් පරිමාණයේ 7.3 ක ප්‍රබල භූ කම්පනයත් සමඟ අතුරුදන්වූ ඇමෙරිකානු හමුදා හෙලිකොප්ටර් යානයේ සුන්බුන් සොයා ගෙන ඇති බව වාර්තා වනවා. කෙසේ නමුත් එහි සිටි ඇමෙරිකානු මැරීන් භටයන් 6 දෙනා සහ නේපාල් සොල්දාදුවන් දෙදෙනා පිළිබඳ මෙතෙක් තොරතුරක් ලැබී නැහැ. නේපාලයේ චීන දේශසීමාව ආසන්නයේ කලින්චොක් නමැති මුහුදු මට්ටමෙන් අඩි 11,000 කට වැඩි ඉහළ කඳුකර ප්‍රදේශයක තිබී හෙලිකොප්ටර් යානයේ සුන්බුන් හමුවූ බව නේපාල මාධ්‍ය සඳහන් කළා. ඇමෙරිකානු හෙලිකොප්ටර් යානය අතුරුදන්වූයේ පුද්ගලන් 8000 කට වැඩි පිරිසක් මරුමුවට පත් කරමින් පසුගිය අප්‍රේල් 25 වනදා නේපාලයේ සිදුවූ භූ කම්පනයෙන් විපතට පත්වූවන්ට සහන සැලසීමේ මෙහෙයුමක නිරතව සිටියදීයි.",
       "URL": "https://www.hirunews.lk/109531/අතුරුදන්වූ-හෙලිකොප්ටර්-යානයේ-සුන්බුන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=734"
}