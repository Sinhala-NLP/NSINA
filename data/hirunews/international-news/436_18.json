{
       "Source": "hirunews",
       "Timestamp": "Friday, 22 September 2017 - 17:40",
       "Headline": "ලොව දිගම සාරියේ ගිනස් වාර්තාව ඉන්දියාව පිහිටවු හැටි",
       "News Content": "\"ලොව දිගම ඔසරි පොට\" ගිනස් වාර්තාවකට හිමිකම් කීමේ අරමුණින් මහනුවර යුවළක් කළ ක්‍රියාව පිළිබඳ මේ වන විට බොහෝ දෙනෙකුගේ අවධානයට ලක්ව තිබෙනවා.\nමෙම වාර්තාව මීට පෙර පිහිටුවා තිබුනේ ඉන්දියාවේ වන අතර එහිදී වාර්තාවට ඉදිරිපත් කළ සාරියේ දිග මීටර් 3050 ක්.\nකෙසේවෙතත් මහනුවරදී ඊයේ මනාලිය හැඳ සිටි ඔසරි පොටේ දිග මීටර් 3200 ක් වනවා.\nමීට පෙර ඉන්දියාව මෙම වාර්තාව පිහිටුවා තිබුනේ පසුගිය මාර්තු මාස 6 වනදායි.\nනර්මදා ගං ඉවුරේ අදාළ වාර්තාව පිහිටුවීම සිදුකර තිබුනේ පාලමක් විවෘත කිරීමේ උත්සවයකට සමගාමීවයි.\nමීටර් 1344 ක දිගින් සහ මීටර් 20.8 ක පළලින් යුත් එම පාලම විවෘත කරනු ලැබුවේ අග්‍රාමාත්‍ය නරේන්ද්‍ර මෝදි විසින්.\nපසුව වාර්තාව පිහිටවු සාරිය කොටස්වලට කපා දිළිඳු කාන්තාවන් අතර බෙදාහැර තිබුනා.",
       "URL": "https://www.hirunews.lk/171582/ලොව-දිගම-සාරියේ-ගිනස්-වාර්තාව-ඉන්දියාව-පිහිටවු-හැටි",
       "Category": "International News",
       "Parent URL": "https://www.hirunews.lk/international-news.php?pageID=436"
}