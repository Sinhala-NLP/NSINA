{
       "Source": "hirunews",
       "Timestamp": "Sunday, 08 January 2017 - 11:04",
       "Headline": "යුරෝපයේ අධික ශීතලෙන් 20 දෙනෙකු මියයයි",
       "News Content": "පසුගිය දින දෙක තුළ යුරෝපයේ අධික ශීතලට නිරාවරණය වීමෙන් පුද්ගලයන් විසිදෙනෙකු පමණ ජීවිතක්ෂයට පත්ව තිබෙනවා.\nයුරෝපයේ මෙවර ශීත ඍතුව අසාමාන්‍ය වන අතර පෝලන්තයේ දසදෙනෙකු මියගොස් ඇත්තේ සෙන්ටිග්‍රේඩ් අංශක ඍණ 14 ක ශීතලට නිරාවරණය වීමෙන්.\nඉතාලියේ පසුගිය පැය 48 තුළ පුද්ගලයන් හත්දෙනෙකු මියගොස් ඇති අතර, ඉන් පස්දෙනෙක් නිවහන් නොමැති සංක්‍රමණිකයන්.\nමුළු යුරෝපයම පාහේ මේ වනවිට හිම තට්ටුවකින් වැසී ඇති අතර, මොස්කව් නුවර රාත්‍රියේ උෂ්ණත්වය සෙන්ටිග්‍රේඩ් අංශක ඍණ 30 ක පමණ අඩු අගයක් ගන්නා බව සඳහන්.\nශාන්ත පීටර්ස් බර්ග් නුවර උෂ්ණත්වය සෙන්ටිගේ‍්‍රඞ් අංශක ඍණ 24 ක් ලෙස සටහන් වුණා.",
       "URL": "https://www.hirunews.lk/151550/යුරෝපයේ-අධික-ශීතලෙන්-20-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=533"
}