{
       "Source": "hirunews",
       "Timestamp": "Sunday, 19 April 2015 - 13:39",
       "Headline": "ඊජිප්තුවේ හිටපු ජනපති මොහොමඞ් මොර්සිට මරණ දඬුවම හිමිවන ලකුණු",
       "News Content": "ඊජිප්තුවේ ප්‍රජාතන්ත්‍රවාදී මැතිවරණයකින් තේරී පත්වූ ප්‍රථම ජනාධිපතිවරයා ලෙස සැළකෙන ඉස්ලාමීය සහෝදරත්වයේ නායක, මොහොමඞ් මොර්සිට හෙට පැවැත්වෙන අධිකරණ විභාගයේදී මරණ දඩුවම නියම කරනු ඇතැයි විශ්වාස කෙරෙනවා. ආණ්ඩු විරෝධී උද්ඝෝෂණවලදී විරෝධතාකරුවන් ඝාතනය කිරීම සඳහා අණදුන් බවටයි ඔහුට චෝදනා එල්ලවී ඇත්තේ. 2011 වසරේ හොස්නි මුබාරක්ගේ පාලනය බිඳ දැමීම සඳහා පෙරමුණ ගත් මොහොමඞ් මොර්සි ජනාධිපති ධුරය දැරූයේ වසරකට නොවැඩි කාලයක්. 2013 වසරේ ජූලි 3 වැනිදා හමුදා ප්‍රධානී අබ්දුල්ලා අබ්දෙල් ෆටා අල් සිසී කැරැල්ලකින් බලය අත්පත් කරගත් අතර මොහොමඞ් මොර්සි අත්අඩංගුවට ගනු ලැබුවා.",
       "URL": "https://www.hirunews.lk/107875/ඊජිප්තුවේ-හිටපු-ජනපති-මොහොමඞ්-මොර්සිට-මරණ-දඬුවම-හිමිවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=741"
}