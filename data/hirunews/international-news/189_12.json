{
       "Source": "hirunews",
       "Timestamp": "Thursday, 19 March 2020 - 20:04",
       "Headline": "ගිම්හාන ඔලිම්පික් උළෙල 40 වසක ශාපයට ලක්ව ඇති බව ජපාන නියෝජ්‍ය අගමැති කියයි",
       "News Content": "ටෝකියෝ නුවර දී මේ වසරේ පැවැත්වීමට නියමිත ගිම්හාන ඔලිම්පික් උළෙල නැවතත් 40 වසක ශාපයට ලක්ව ඇති බව ජපාන නියෝජ්‍ය අග්‍රාමාත්‍ය ටාරෝ අසෝ පවසනවා.\n1940 වසරේ ජපානය ඔලිම්පික් උළෙල පැවැත්වීමට සූදානම් වද්දී, දෙවන ලෝක යුද්ධය පැන නැගීම නිසා එය අත්හිටුවීමට සිදුවුණා.\nඉන් වසර 40 කට පසු 1980 වසරේ පැවති මොස්කව් ඔලිම්පික් උළෙල ඇමරිකාව සහ චීනය සමගින් ජපානය ද වර්ජනය කළ බවයි ඔහු සඳහන් කළේ.\nනැවතත්, 2020 වසරේ ඔලිම්පික් උළෙල කොරෝනා වෛරසය හේතුවෙන් කල් දැමීමේ අවදානමක් පවතින බව ද ජපාන නියෝජ්‍ය අග්‍රාමාත්‍යවරයා පෙන්වා දෙනවා.\nකෙසේ නමුත්, ටෝකියෝ ඔලිම්පික් උළලේ කල් දැමීමට තවමත් තීරණය කර නොමැති බව ජපානය සහ ජාත්‍යන්තර ඔලිම්පික් කමිටුව පවසනවා.\nඒ අනුව ඔලිම්පික් ගිනි සිළුව ග්‍රීසියේ ඇතැන්ස් නුවරදී ටෝකියෝ ඔලිම්පික් උළලේ නියෝජිත නවෝකෝ ඉමෝටෝ විසින් අද භාර ගනු ලැබුවා.",
       "URL": "https://www.hirunews.lk/236822/ගිම්හාන-ඔලිම්පික්-උළෙල-40-වසක-ශාපයට-ලක්ව-ඇති-බව-ජපාන-නියෝජ්‍ය-අගමැති-කියයි",
       "Category": "International News",
       "Parent URL": "https://www.hirunews.lk/international-news.php?pageID=189"
}