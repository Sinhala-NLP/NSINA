{
       "Source": "hirunews",
       "Timestamp": "Wednesday, 01 March 2017 - 13:34",
       "Headline": "උතුරු කොරියානු නායකයාගේ සහෝදරයා ඝාතනය කළ කාන්තාවන්ට මිනිමැරුම් චෝදනා",
       "News Content": "උතුරු කොරියානු නායක කිම් ජෝන් අංගේ සොහොයුරෙකු වන කිම් ජොන් නම්ගේ ඝාතනය සම්බන්ධයෙන් අත්අඩංගුවට ගනු ලැබූ කාන්තාවන් දෙදෙනාට මිනීමැරීමේ චෝදනා එල්ල වී තිබෙනවා.\nවිදෙස් වාර්තා සඳහන් කළේ මෙම චෝදනා ඔප්පු වුවහොත් මොවුන් දෙදෙනාට මරණ දඩුවම නියම කරනු ඇති බවයි.\nමෙම ඝාතනයට අත්අඩංගුවට ගෙන ඇත්තේ වියට්නාම් සහ ඉන්දුනීසියානු ජාතික කාන්තාවන් දෙදෙනෙක්.\nවී එක්ස් නමැති විෂ වායු ප්‍රහාරයක් එල්ල කර කිම් ජොන් නම් ඝාතනය කර තිබුණා.\nකෙසේ වෙතත් මෙම ප්‍රහාරය එල්ල කළ කාන්තාවන් දෙදෙනා උතුරු කොරියානු නියෝජිතවරියන් ලෙසටයි සැක කරන්නේ.",
       "URL": "https://www.hirunews.lk/155770/උතුරු-කොරියානු-නායකයාගේ-සහෝදරයා-ඝාතනය-කළ-කාන්තාවන්ට-මිනිමැරුම්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=511"
}