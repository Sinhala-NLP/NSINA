{
       "Source": "hirunews",
       "Timestamp": "Sunday, 17 January 2021 - 19:04",
       "Headline": "ඇෆ්ගන් ශ්‍රේෂ්ඨාධිකරණ විනිසුරුවරියන් දෙදෙනෙකු, වෙඩි තබා ඝාතනය කෙරේ",
       "News Content": "ඇෆ්ගනිස්ථානයේ කාබුල් අගනුවරදී නාඳුනන තුවක්කුකරුවන් එල්ල කළ වෙඩි ප්‍රහාරවලින් එරට ශ්‍රේෂ්ඨාධිකරණ විනිසුරුවරියන් දෙදෙනෙකු ඝාතනයට ලක්ව තිබෙනවා.\nවිදෙස් වාර්තා සඳහන් කළේ සිද්ධියෙන් ඔවුන්ගේ රියදුරා තුවාල ඇති බවයි.\nමෙම වෙඩි තැබීම හෙළා දකිමින් ඇෆ්ගනිස්ථාන ජනාධිපති අෂ්රෆ් ඝානි ප්‍රකාශයක්ද නිකුත් කර තිබෙනවා.\nකෙසේ වෙතත්, තලේබාන් සංවිධානයේ ප්‍රකාශකයෙකු සඳහන් කළේ තම සංවිධානයේ සාමාජිකයන් මෙම සිද්ධියට සම්බන්ධ නොමැති බවයි.",
       "URL": "https://www.hirunews.lk/259953/ඇෆ්ගන්-ශ්‍රේෂ්ඨාධිකරණ-විනිසුරුවරියන්-දෙදෙනෙකු-වෙඩි-තබා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=141"
}