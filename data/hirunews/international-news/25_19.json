{
       "Source": "hirunews",
       "Timestamp": "Wednesday, 26 October 2022 - 9:16",
       "Headline": "වෙනිසියුලාවට ඩොලර් බිලියන 3ක අරමුදලක් ලබාගැනීමට සාකච්ඡා",
       "News Content": "වෙනිසියුලාවට මානුෂීය ආධාර ලබාගැනීම සඳහා ඩොලර් බිලියන 3 කට අධික අරමුදලක් පිහිටුවීම සම්බන්ධයෙන් එරට දේශපාලනඥයන් සහ ජගත් සංවිධානයේ නිලධාරීන් අතර සාකච්ඡා මාලාවක් පැවැත්වෙනවා.\nමේ සඳහා ඇමරිකාවේ භාණ්ඩාගාර දෙපාර්මේන්තුවේ නිලධාරින්ද සම්බන්ධ වී ඇති බව සඳහන්.\nඑහිදී ඇමරිකාවට ගැටළුවක් වී ඇති වෙනිසියුලානු සංක්‍රමණිකයන් සම්බන්ධයෙන්ද සාකච්ඡා වී තිබෙනවා.\nවෙනිසියුලාවේ ජනතාවගෙන් සියයට 94 ක් දරිද්‍රතාවයෙන් පෙළෙන අතර අඩකට වැඩි පිරිසක් දැඩි ආහාර අනාරක්ෂිතභාවයෙන් පීඩා විඳින බවයි විදෙස් මාධ්‍ය වාර්තා සඳහන් කළේ.\nමෙම අර්බුදයට හේතුව ප්‍රජාතන්ත්‍ර විරෝධී පාලනය, දූෂණය සහ වැරදි ආර්ථික කළමනාකරණය බවයි විදෙස් ආර්ථික විශේලේෂකයන් ප්‍රකාශ කර ඇත්තේ.",
       "URL": "https://www.hirunews.lk/318842/වෙනිසියුලාවට-ඩොලර්-බිලියන-3ක-අරමුදලක්-ලබාගැනීමට-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=25"
}