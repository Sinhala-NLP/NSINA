{
       "Source": "hirunews",
       "Timestamp": "Sunday, 06 September 2020 - 8:14",
       "Headline": "චීන කොවිඩ් එන්නත තුන්වන අදියරයේ පරීක්ෂාවට",
       "News Content": "චීනය විසින් සංවර්ධනය කරන ලද කොවිඞ් 19 එන්නතේ තුන්වන අදියරයේ පරීක්ෂාවන් සඳහා රටවල් රැසක 50,000 කට ආසන්න සංඛ්‍යාවක් යොදා ගැනෙන බව චීන ජාතික ජෛව විද්‍යා සමූහය ප්‍රකාශ කළා.\nබහරේනය, එක්සත් අරාබි එමීර් රාජ්‍යය, මොරොක්කෝව, පේරු, ආජන්ටිනාව ආදී රටවල එම පරීක්ෂාවන් දැනටමත් ආරම්භ වී ඇති බව සඳහන්.\nඑමෙන්ම චීන කොවිඞ් එන්නතේ තුන්වන අදියරයේ පරීක්ෂාවන් උස්බෙකිස්ථානය සහ පාකිස්ථානයේද ක්‍රියාත්මක කිරීමට නියමිතයි.\nරුසියාව විසින් නිපදවන ලද කොවිඩ් 19 එන්නතද වෛරසයට එරෙහි ප්‍රතිදේහ ගොඩනංවමින් සාර්ථක ප්‍රතිඵල පෙන්නුම් කළ බව මීට පෙර වාර්තාවුණා.",
       "URL": "https://www.hirunews.lk/249514/චීන-කොවිඩ්-එන්නත-තුන්වන-අදියරයේ-පරීක්ෂාවට",
       "Category": "International News",
       "Parent URL": "https://www.hirunews.lk/international-news.php?pageID=165"
}