{
       "Source": "hirunews",
       "Timestamp": "Sunday, 23 April 2017 - 8:43",
       "Headline": "ප්‍රංශයේ ජනාධිපතිවරණය අදයි",
       "News Content": "දින තුනකට පෙර පැරිස් අගනුවර ත්‍රස්ත ප්‍රහාරයක් වාර්තාවීමෙන් අනතුරුව අද ප්‍රංශයේ පැවැත්වෙන ජනාධිපතිවරණය සඳහා දැඩි ආරක්ෂාවක් සළසා තිබෙනවා.\nඑලෙස පොලිස් භටයන් 50,000 ක් සහ සෙබළුන් 7000 ක් ප්‍රංශයේ වීථිවල ආරක්ෂක කටයුතු සඳහා යොදාවා ඇති බවයි විදෙස් වාර්තා සඳහන් කළේ.\nඅන්ත වාමාංශික සිට අන්ත දක්ෂිනාංශික දක්වා විවිධ දේශපාලන කණ්ඩායම් නියෝජනය කරන අපේක්ෂකයන් 11 දෙනෙකු ප්‍රංශ ජනාධිපතිවරණය සඳහා ඉදිරිපත්ව සිටිනවා.\nඔවුන් අතුරෙන් වැඩිම ඡන්ද ලබාගන්නා අපේක්ෂකයන් දෙදෙනා තව සති දෙකකින් ජනාධිපතිවරණයේ දෙවන වටය සඳහා සුුදුසුකම් ලබනු ඇති.\nමෙවර ප්‍රංශ ජනාධිපතිවරණ සටනේ ප්‍රධාන තේමාවක් වී ඇත්තේ යුරෝපයේ සංක්‍රමණික අර්බුදයයි.",
       "URL": "https://www.hirunews.lk/159780/ප්‍රංශයේ-ජනාධිපතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=489"
}