{
       "Source": "hirunews",
       "Timestamp": "Sunday, 23 February 2020 - 11:33",
       "Headline": "ඊශ්‍රායලය වසරක් තුළ තුන්වන මැතිවරණයට සූදානම්",
       "News Content": "පසුගිය වසරේ අප්‍රේල් සහ සැප්තැම්බර් මාසවල පැවැත්වුණු මැතිවරණවලින් කිසිදු පක්ෂයක් පැහැදිළි ජයග්‍රහණයක් අත් කරගැනීමට අසමත්වීම හේතුවෙන් ඊශ්‍රායලය තවත් මහ මැතිවරණයකට සූදානම් වනවා.\nලබන මාර්තු 2 වනදා පැවැත්වෙන එම මැතිවරණයේදී ද ශක්තිමත් රජයක් පිහිටුවීමට නොහැකිවුවහොත් මේ වසර තුළදී තවත් මැතිවරණයක් පැවැත්වීමට සිදුවන බවටයි විශ්වාස කෙරෙන්නේ.\nපසුගිය මැතිවරණ දෙකේදීම දක්ෂිණාංශික අග්‍රාමාත්‍ය බෙන්ජමින් නෙතන්යාහු සිය බලය රැකගැනීමට සමත්වුණා.\nඑහෙත් එම මැතිවරණයෙන් පසු අගමැති නෙතන්යාහුට එරෙහිව දූෂණ චෝදනා මත නඩු පවරනු ලැබූ අතර, එම නඩු විභාගය මාර්තු 17 වනදා ආරම්භවීමට නියමිතයි.",
       "URL": "https://www.hirunews.lk/235038/ඊශ්‍රායලය-වසරක්-තුළ-තුන්වන-මැතිවරණයට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=196"
}