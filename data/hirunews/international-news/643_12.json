{
       "Source": "hirunews",
       "Timestamp": "Friday, 22 April 2016 - 12:54",
       "Headline": "පාකිස්ථාන යුද හමුදාවේ ප්‍රබලයන් 6 ක් ඉවතට",
       "News Content": "පාකිස්ථාන යුද හමුදාවේ ජ්‍යෙෂ්ඨ නිලධාරින් 6 දෙනෙකු බලයෙන් පහ කර තිබෙනවා.\nදුෂණ චෝදනාවට තනතුරුවලින් පහ කළ එම නිලධාරින් අතර ලූතිනන් ජෙනරාල්වරයෙකු සහ මේජර් ජෙනරාල්වරුන් දෙදෙනෙකු සිටින බව සදහන්.\nපාකිස්ථාන යුද හමුදාවේ මෙම සංශෝධන ප්‍රකාශයට පත් කෙරුණේ ත්‍රස්තවාදයට එරෙහි සටන සාර්ථක කර ගැනීමට නම් දුෂණ පිටුදැකිය යුතු බවට පාකිස්ථාන හමුදා ප්‍රධානී ජනරාල් රහීල් ෂරීෆ් ප්‍රකාශ කර දින දෙකකට පසුවයි.\nඑමෙන්ම හමුදා ප්‍රධානියාගේ මෙම පියවර පාකිස්ථාන රජය වෙත දැඩි පීඩනයක් එල්ල කරන බවයි විදෙස් විචාරකයන් පෙන්වා දෙන්නේ.\nපැනමා ලියවිලි මගින් පෙන්වා දුන් විදේශයන්හි රහසිගතව මුදල් තැන්පත් කළ ලෝක නායකයන් අතර පාකිස්ථාන අගමැති නවාස් ශරීෆ් ද සිටිනවා.",
       "URL": "https://www.hirunews.lk/131434/පාකිස්ථාන-යුද-හමුදාවේ-ප්‍රබලයන්-6-ක්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=643"
}