{
       "Source": "hirunews",
       "Timestamp": "Friday, 01 November 2019 - 14:02",
       "Headline": "දකුණු කොරියානු හෙලිකොප්ටර් යානයක් 7 දෙනෙකු සමඟ මුහුදට කඩා වැටේ",
       "News Content": "දකුණු කොරියාවට අයත් ඩොක්ඩෝ දිවයින ආසන්නයේ මුහුදට කඩා වැටුණු හෙලිකොප්ටර් යානයේ සිටි 7 දෙනෙකු ජිවිතක්ෂයට පත්වන්නට ඇතැයි විශ්වාස කෙරෙනවා.\nඑයාර් බස් එච් - 225 සුපර් පූමා වර්ගයේ මෙම යානය ඊයේ සන්ධ්‍යාවේ ඩොක්ඩෝ දිවයිනෙන් නික්මී සුළු මොහොතකින් මෙම අනතුර සිදුව ඇති බවයි දකුණු කොරියානු ගිනි නිවන සේවා මූලස්ථානය ප්‍රකාශ කළේ.\nඑය තුවාල ලැබූ නැවියෙකු රෝහල් ගත කිරීම සඳහා රැගෙන යනවිටයි මෙම අනතුරට මුහුණදී ඇත්තේ.\nජීවිත ආරක්ෂක මෙහෙයුම් සඳහා දකුණු කොරියාව බෝට්ටු ගුවන් යානා සහ කිමිදුම්කරුවන් යොදා ඇති අතර, මෙතෙක් කිසිවෙකු බේරා ගැනීමට හැකිවී නැහැ.\n2016 වසරේදී ද මෙම වර්ගයේ හෙලිකොප්ටර් යානයක් නෝර්වේ රාජ්‍යයට ඔබ්බෙන් අනතුරට ලක්වී උතුරු මුහුදේ තෙල් සේවකයන් 13 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/227402/දකුණු-කොරියානු-හෙලිකොප්ටර්-යානයක්-7-දෙනෙකු-සමඟ-මුහුදට-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=227"
}