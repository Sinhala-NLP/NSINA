{
       "Source": "hirunews",
       "Timestamp": "Wednesday, 21 March 2018 - 17:19",
       "Headline": "පාප් වහන්සේ අයර්ලන්ත සංචාරයකට සුදානමින්",
       "News Content": "අති උතුම් ශූද්ධෝත්තම ෆ්‍රැන්සිස් පාප් වහන්සේ අයර්ලන්ත සංචාරයකට සුදානම් වනවා.\nලබන අගෝස්තු මාසයේදී මෙ සංචාරය සිදු කෙරෙන බවයි වතිකානුව නිවේදනය කර ඇත්තේ.\nමෙය පාප් වහන්සේ කෙනෙකු වසර 40 ක පමණ කාලයකින් පසුව අයර්ලන්තයේ සංචාරය කරන පළමු අවස්ථාව ලෙසට ඉතිහාසයට එක්වනු ඇති.\nඩබ්ලින් නුවරදී පැවැත්වෙන විශේෂ දේව මෙහෙයකට ද පාප් වහන්සේ මෙම සංචාරයේදී සහභාගී වීමට නියමිතයි.\nඅවසන් වරට අයර්ලන්තයේ සංචාරයක නිරතවුයේ දෙවන ජෝන් පෝල් පාප් වහන්සේයි.\n1979 වසරේ සිදුවු එම සංචාරයේදී අයර්ලන්ත ජනගහනයෙන් හරි අඩක් පමණ එනම් මිලියන 2.5 ක පමණ ජනතාවක් දේව මෙහෙයට එක්වුනා.",
       "URL": "https://www.hirunews.lk/186500/පාප්-වහන්සේ-අයර්ලන්ත-සංචාරයකට-සුදානමින්",
       "Category": "International News",
       "Parent URL": "https://www.hirunews.lk/international-news.php?pageID=383"
}