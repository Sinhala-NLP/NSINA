{
       "Source": "hirunews",
       "Timestamp": "Sunday, 21 May 2017 - 8:22",
       "Headline": "බ්‍රිතාන්‍යයේ රජ පවුලට ඊයේ මංගල්‍යයක්",
       "News Content": "බ්‍රිතාන්‍යයේ කිරුළ හිමි විලියම් කුමරුගේ බිරිඳ වන කේට් කුමරියගේ සොහොයුරිය පීපා මිඩ්ල්ටන් ඊයේ විවාහ දිවියට එළඹුනා.\n33 හැවිරිදි පීපා විවාහ ගිවිසගත්තේ 41 හැවිරිදි ජේම්ස් මැතිව්ස් සමගයි.\nබ්‍රිතාන්‍යයේ ප්‍රවීන මෝටර් ධාවන ශූරයෙකු මෙන්ම කෝටිපති මූල්‍ය ව්‍යාපාරිකයෙකු වන ඔහු පීපා මිඩ්ල්ටන් සමග අතිනත ගැනීම සිදුවූයේ බර්ක්ෂයර් හි පිහිටි සෙන්ට් මාක්ස් දෙව් මැදුරේදියි.\nඑහිදී විලියම් - කේට් යුවළගේ දරුවන් වන ජෝර්ජ් කුමරු සහ චාලට් කුමරිය මල් කුමර කුමරියන් ලෙස මෙම විවාහ මංගල්‍යයට එක්වී තිබෙනවා.\nවිලියම් සහ හැරී මෙන්ම අනෙකුත් රාජකීයන් සහ ටෙනිස් ශූර රොජර් ෆෙඩරර් ඇතුලූ විශේෂ අමුත්තන් රැසක් මෙම රාජකීය නොවන රාජකීය මංගල්‍යයට එක්වූ බවයි බ්‍රිතාන්‍ය වාර්තා සඳහන් කළේ.",
       "URL": "https://www.hirunews.lk/161792/බ්‍රිතාන්‍යයේ-රජ-පවුලට-ඊයේ-මංගල්‍යයක්",
       "Category": "International News",
       "Parent URL": "https://www.hirunews.lk/international-news.php?pageID=477"
}