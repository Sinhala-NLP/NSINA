{
       "Source": "hirunews",
       "Timestamp": "Sunday, 30 September 2018 - 8:55",
       "Headline": "චීනයේ ඒඩ්ස් අවදානම ඉහලට",
       "News Content": "මානව ප්‍රතිශක්ති ඌනතා වෛරසය හෙවත් එච්.අයි.වී. ආසාදනය වූ සහ එය ඒඩ්ස් රෝගය බවට පරිවර්තනය වූ චීන ජාතිකයින්ගේ සංඛ්‍යාව 14%කින් ඉහල ගොස් තිබෙනවා.\nඑරට සෞඛ්‍ය අංශ ප්‍රකාශ කළේ මේ වනවිට අට ලක්ෂ 20,000 ක් චීන ජාතිකයන් එච්.අයි.වී. හෝ ඒඩ්ස් සමඟ ජීවත්වන බවයි.\nමේ වසරේ දෙවන කාර්තුවේදී පමණක් නව ආසාදිතයන් 40,000 ක් වාර්තා වී තිබෙනවා.\nචීනයේ ඇතැම් ප්‍රදේශවල ඒඩ්ස් පැතිරීමට ප්‍රධාන වශයෙන් හේතු වූයේ ඒඩ්ස් වාහක රුධිර පාරවිලනයෙන්.\nඑහෙත් නව ආසාදිතයන් බහුතරයක් ලිංගික ක්‍රියා හේතුවෙන් එලෙස එච්.අයි.වී. ආසාදනය වූ අය බව හෙලි වී තිබෙනවා.",
       "URL": "https://www.hirunews.lk/201059/චීනයේ-ඒඩ්ස්-අවදානම-ඉහලට",
       "Category": "International News",
       "Parent URL": "https://www.hirunews.lk/international-news.php?pageID=329"
}