{
       "Source": "hirunews",
       "Timestamp": "Saturday, 24 September 2016 - 14:01",
       "Headline": "බ්‍රිතාන්‍ය යුවතිය ඝාතනය කළ ඉන්දීය සැකකරුවන් දෙදෙනාට නිදහස",
       "News Content": "2008 වසරේදී ඉන්දියාවේ සංචාරයක නිරත වූ බ්‍රිතාන්‍ය යුවතියක දුෂණය කර ඝාතනය කිරීම සම්බන්ධයෙන් චෝදනා ලැබූ ගෝව, වාසීන් දෙදෙනෙකු ඊයේ ඉන්දීය අධිකරණය මගින් සියලූ චෝදනාවලින් නිදහස් කළා.\nඑම තීන්දුව පිළිබඳව තෘප්තිමත්විය නොහැකි බවයි තීන්දුව ප්‍රකාශ කිරීම දැක ගැනීම සඳහා බ්‍රිතාන්‍යයේ සිට පැමිණි ඇගේ මව ප්‍රකාශ කළේ.\n15 හැවිරිදි ස්කාලට් කීලින්ගේ මළ සිරුර ගෝවේ අන්ජුනා වෙරළ තීරයේ තිබී 2008 වසරේදී සොයා ගැනුණු අතර, පළමු මරණ පරීක්ෂණයේදී ප්‍රකාශ වූයේ ඇය දියේ ගිලී මිය ගොස් ඇති බවයි.\nඑහෙත් ස්කාලට්ගේ මවගේ ඉල්ලීම මත සිදුකළ දෙවන මරණ පරීක්ෂණයේදී ඇය දුෂණය කර ඝාතනයට ලක්වී ඇති බව හෙළි වුණා.\nමෙම නඩු විභාගයේදී ගෝව පොලීසිය ඉන්දියානුවන්ට එරෙහි සාක්ෂි සැගවීමට උත්සාහ කර ඇති බවට ඉන්දීය මාධ්‍ය චෝදනා කළා.",
       "URL": "https://www.hirunews.lk/143724/බ්‍රිතාන්‍ය-යුවතිය-ඝාතනය-කළ-ඉන්දීය-සැකකරුවන්-දෙදෙනාට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=581"
}