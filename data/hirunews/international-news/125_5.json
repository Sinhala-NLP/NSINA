{
       "Source": "hirunews",
       "Timestamp": "Sunday, 04 April 2021 - 17:04",
       "Headline": "ජපානයේ කොරෝනා නීති තවත් දැඩිකරන බව අගමැති කියයි",
       "News Content": "නව කොරෝනා රැල්ලක් ඇතිවීම වැළැක්වීම සඳහා දැනට පවතින කොරෝනා නීතිරීති තවදුරටත් දැඩි කරන බව ජපාන අග්‍රාමාත්‍ය යොෂිහිඩේ සුගා ප්‍රකාශ කළා.\nඔහු මේ බව කියා සිටියේ ජපාන රූපවාහිනී වැඩසටහනකට එක්වෙමින්.\nලබන සඳුදා සිට ඔසාකා ඇතුලු නගර කිහිපයක් වසා දැමීමට නියමිතයි.\nඑළඹෙන ජූලි මස 23 වනදා සිට අගෝස්තු 8 වනදා දක්වා ටෝකියෝ හිදී ඔලිම්පික් තරගාවලිය පැවැත්වීමට නියමිත අතර, මේ දක්වා ටෝකියෝ වැසියන්ට කොරෝනා එන්නත් ලබාදීමට කටයුතු කර නැහැ.\nඅද දිනයේත් ටෝකියෝ නගරයෙන් නව ආසාදිතයන් 355 දෙනෙකු හඳුනාගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/267488/ජපානයේ-කොරෝනා-නීති-තවත්-දැඩිකරන-බව-අගමැති-කියයි",
       "Category": "International News",
       "Parent URL": "https://www.hirunews.lk/international-news.php?pageID=125"
}