{
       "Source": "hirunews",
       "Timestamp": "Sunday, 03 September 2023 - 16:27",
       "Headline": "Saola ටයිෆූන් දකුණු චීනය කළඹයි",
       "News Content": "මේ වසරේ 9 වැනි සුළි කුණාටුව වන Saola ටයිෆූන්, දකුණු චීනයේ Guangdong පළාතට ඇතුළු වුණා.\nඒ ඊයේ (02) අළුයම කාලයේදී.\nපැයට කිලෝමීටර් 200 කට වඩා වේගයෙන් හමා ගන මෙම කුණාටුව අභිමුව ජන ජීවිතයටද බොහෝ හානි සිදුව තිබෙනවා.\nජනාකීර්ණ පළාතක් වන Guangdong සිකුරාදා ගුවන් ගමන් සිය ගණනක් අවලංගු කර ඇති අතර Saola සමීප වීමත් සමඟ ව්‍යාපාර, පාසල් සහ මූල්‍ය ආයතන ද වසා දැමීමට කටයුතු කර ඇති බවයි විදෙස් මාධ්‍ය සඳහන් කර සිටියේ.\nමෙම තත්ත්වය අභිමුව 50Kg ට අඩු පුද්ගලයින්ට කුණාටුවේ බලපෑම් සහිත ප්‍රදේශ වල මාර්ග වල ගමන් නොකර නිවෙස් තුලම රැඳී සිටින ලෙස එරට රජය දැනුම් දී ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/347029/saola-ටයිෆූන්-දකුණු-චීනය-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=9"
}