{
       "Source": "hirunews",
       "Timestamp": "Sunday, 13 December 2020 - 13:14",
       "Headline": "දකුණු කොරියාවේ කොරෝනා ආසාදිතයන් යළි ඉහළට",
       "News Content": "දකුණු කොරියාවෙන් ගත වූ පැය 24 තුළ නව කොරෝනා ආසාදිතයින් 1030 ක් වාර්තා වී ඇති අතර, එය එරට දෙවනුව ඉහළම දෛනික ආසාදිතයින් සංඛ්‍යාවයි.\nකොරෝනා ව්‍යාප්තිය සාර්ථකව පාලනය කළ රටක් වන දකුණු කොරියාව මේ වනවිට එහි තුන්වන රැල්ලට මුහුණ දෙනවා.\nමේ වනවිට දකුණු කොරියාවේ සමස්ත ආසාදිතයින් සංඛ්‍යාව 42,766 ක් ලෙස සටහන් වන අතර, එරට මුළු කොරෝනා මරණ සංඛ්‍යාව 580 ක්.\nදකුණු කොරියානු අග්‍රාමාත්‍ය චුන් සේ-කියුන් ප්‍රකාශ කළේ කොරෝනා ව්‍යාප්තිය පාලනය කිරීම සඳහා සමාජ දුරස්ථභාවය පවත්වා ගැනීම ඇතුළු සීමාවන් තවදුරටත් දැඩි කිරීමට පියවර ගන්නා බවයි.",
       "URL": "https://www.hirunews.lk/256926/දකුණු-කොරියාවේ-කොරෝනා-ආසාදිතයන්-යළි-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=148"
}