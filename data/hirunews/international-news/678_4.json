{
       "Source": "hirunews",
       "Timestamp": "Wednesday, 23 December 2015 - 16:43",
       "Headline": "පැය 67 ක් සුන් බුන් අතර සිටි චීන ජාතිකයා බේරාගත් හැටි",
       "News Content": "චීනයේ ෂෙන්සෙන් ප්‍රාන්තයේ නායයෑමට ලක්වූ කාර්මික ජනපදයේ සුන්බුන් අතර සිරවී සිටි තරුණයෙකුගේ දිවි බේරාගැනීමට ජීවිතාරක්ෂක කණ්ඩායම්වලට හැකිවී තිබෙනවා.\nවිදෙස් මාධ්‍ය වාර්තා කළේ අදාළ තරුණයා පැය 67 ක් කඩා වැටුණු විශාල ප්‍රමාණයේ වහලක සුන්බුන්වලට යටවී සිට ඇති බවයි.\nතුවාල සහිතව බරපතල තත්ත්වයෙන් සිටි ඔහු මේ වනවිට රෝහල් ගතකර ඇති බව සඳහන්.\nපසුගිය ඉරිදා සිදුවූ මෙම නායයෑමෙන් ගොඩනැගිලි 33 ක් පමණ ගිලාබැස ඇති අතර, ඊට යටවූ පුද්ගලයින් 70 දෙනෙකු පමණ මේ වනවිට අතුරුදන්ව සිටින බව විදෙස් මාධ්‍ය අනාවරණ කළා.",
       "URL": "https://www.hirunews.lk/122665/පැය-67-ක්-සුන්-බුන්-අතර-සිටි-චීන-ජාතිකයා-බේරාගත්-හැටි",
       "Category": "International News",
       "Parent URL": "https://www.hirunews.lk/international-news.php?pageID=678"
}