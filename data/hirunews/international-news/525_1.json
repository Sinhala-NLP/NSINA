{
       "Source": "hirunews",
       "Timestamp": "Saturday, 28 January 2017 - 8:52",
       "Headline": "ට්‍රම්ප්ගේ සංක්‍රමණික සීමාවන්ට විරෝධය පා ඉරාන සුපිරි නිළිය ඔස්කාර් තිළිණ ප්‍රතික්ෂේප කරයි",
       "News Content": "මුස්ලිම් බහුතරයක් වෙසෙන රටවලින් ඇමරිකාවට සංක්‍රමණිකයන් පැමිණීම සීමා කිරීම සඳහා ජනාධිපති ට්‍රම්ප් ගෙන ඇති පියවරට ඉරාන සිනමා නිළියක් සිය විරෝධය පළ කර තිබෙනවා.\nතරානේ අලිදුස්ති නමැති මෙම සුපිරි නිළිය රගපෑ ද සේල්ස්මන් චිත්‍රපටය මෙවර ඔස්කාර් සම්මාන උළෙලේ හොඳම විදේශීය චිත්‍රපටය සදහා නම් කර තිබෙනවා.\nඑහෙත් ඉරාන නිළිය සදහන් කළේ ජනාධිපති ට්‍රම්ප් ගෙන ඇති සංක්‍රමණිකයන් සීමා කිරීමේ පියවරට එරෙහිව තමන් ඔස්කාර් සම්මාන උළෙල වර්ජනය කරන බවයි.\nඉරාන අධ්‍යක්ෂ අස්ගාර් ෆරාඩි නිර්මාණය කළ ද සේල්ස්මන් චිත්‍රපටය කෑන්ස්, චිකාගෝ සහ මියුනිච් චිත්‍රපට උළෙලවලදී ද සම්මානයට පාත්‍ර වුණා.",
       "URL": "https://www.hirunews.lk/153093/ට්‍රම්ප්ගේ-සංක්‍රමණික-සීමාවන්ට-විරෝධය-පා-ඉරාන-සුපිරි-නිළිය-ඔස්කාර්-තිළිණ-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=525"
}