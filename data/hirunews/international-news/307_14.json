{
       "Source": "hirunews",
       "Timestamp": "Monday, 17 December 2018 - 13:26",
       "Headline": "හිටපු ජනාධිපති අබ්දුල්ලා යමීන්ට මුල්‍ය චෝදනාවක්",
       "News Content": "ඇමරිකානු ඩොලර් මිලියන 6.5 ක මුදලක් තැන්පත් කර තිබූ බැංකු ගිණුම් දෙකක් පිළිබඳ අනාවරණ වීමත් සමඟ මාලදිවයිනේ හිටපු ජනාධිපති අබ්දුල්ලා යමීන්ට එරෙහිව පරීක්ෂණයක් පැවැත්වීමට එරට බලධාරීන් තීරණය කර තිබෙනවා.\nඔහුට අයත් පෞද්ගලික බැංකු ගිණුම් දෙකක සිදුවූ සැකසහිත ගණුදෙනු සම්බන්ධයෙන් මාලදිවයින් මහ බැංකුව කළ දැනුම්දීමකින් පසු එම ගිණුම් අත්හිටුවීමටයි එරට අධිකරණය පසුගියදා තීරණය කළේ.\nමුල්‍ය වංචා චෝදනා එල්ලවීමත් සමඟ පසුගිය සතියේදී එරට පොලීසිය අබ්දුල්ලා යමීන්ගෙන් ප්‍රශ්න  කිරීමක්ද සිදුකළා.",
       "URL": "https://www.hirunews.lk/206302/හිටපු-ජනාධිපති-අබ්දුල්ලා-යමීන්ට-මුල්‍ය-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=307"
}