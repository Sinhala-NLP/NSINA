{
       "Source": "hirunews",
       "Timestamp": "Tuesday, 11 April 2017 - 18:23",
       "Headline": "මවගේ අනුදැනුම මත 16 හැවිරිදි දැරියක් සමුහ දුෂණයට ලක්වෙයි",
       "News Content": "මවගේ අනුදැනුම මත 16 හැවිරිදි දැරියක් සමුහ දුෂණයට ලක් වීම සම්බන්ධයෙන් ඉන්දියාවේ හර්යානා ප්‍රාන්ත ආරක්ෂක අංශ පරීක්ෂණ ආරම්භ කර තිබෙනවා.\nමවගේ අනියම් සැමියන් 3 දෙනෙකු විසින් මෙම අපරාධය සිදුකර ඇති බවයි හර්යානා ප්‍රාන්ත ආරක්ෂක අංශ අනාවරණ කරගෙන ඇත්තේ.\nපසුගිය වසරක පමණ කාලයක සිට ඇය දුෂණයට ලක්වී ඇතැයි හෙළිවී තිබෙනවා.\nපසුගිය වසරේ මාර්තු මාසයේ සිට තමන් මෙම අතවරයට ලක්වන බව ඇය අනාවරණ කර ඇත්තේ සැකකරුවන් තුන්දෙනා සමග ඇය සිටින ආකාරය මවට හසුවීමෙන් පසුවයි.\nඑමෙන්ම මවගේ අනුදැනුම මත සැකකරුවන් තුන්දෙනා තමන් දුෂණය කළ බවයි හර්යානා ප්‍රාන්ත කාන්තා පොලිසිය හමුවේ දැරිය ප්‍රකාශකර ඇත්තේ.\nමෙම  සිද්ධිය පිළිබඳ කිසිවකුට හෝ ප්‍රකාශ කළහොත් ලබාගත් වීඩියෝ දර්ශණ අන්තර්ජාලයට එක්කරන බවට සැකකරුවන් ඇයට තර්ජනය කර තිබෙනවා.\nඑමෙන්ම මෙම සිද්ධිය පිළිබඳ කිසිවකුට හෝ හෙළිකළ හොත් තමා මරා දමන බවට මව ද තමන්ට නිරන්තරයෙන් පහරදෙමින් තර්ජනය කළ බවයි 16 හැවිරිදි දැරිය හෙළිකර ඇත්තේ.\nකෙසේ වෙතත් සිද්ධියට අදාළව මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/159005/මවගේ-අනුදැනුම-මත-16-හැවිරිදි-දැරියක්-සමුහ-දුෂණයට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=494"
}