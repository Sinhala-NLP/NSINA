{
       "Source": "hirunews",
       "Timestamp": "Monday, 13 May 2013 - 13:42",
       "Headline": "මාරාන්තික වෛරසයක් සෞදි අරාබියේ.",
       "News Content": "මාරාන්තික\n‘‘සාස්’’\nවෛරසයට සමාන වෛරසයක් සෞදි අරාබියෙන් වාර්තාවන බව විදෙස් මාධ්‍ය වාර්තා කළා.  මේ වනවිටත් සෞදි අරාබියේ 24 දෙනෙකුට පමණ මෙම මාරාන්තික වෛරස් රෝග තත්ත්වය වැළඳී ඇති අතර ඉන් 15 දෙනෙකු පමණ ජීවිතක්ෂයට පත්ව තිබෙනවා. ලෝක සෞඛ්‍ය සංවිධානය ප්‍රකාශ කරන්නේ මෙම වෛරසය සාස් වෛරසය නොවන නමුත් ඊට බොහෝ සෙයින් සමාන මාරාන්තික වෛරසයක් බවයි. මෙම වෛරසය පුද්ගලයෙකුගෙන් තවත් පුද්ගලයෙකුට බෝ වන නිසා මෙය වඩාත් අවදානම් බවද ලෝක සෞඛ්‍ය සංවිධානය සඳහන් කළා. ලෝක සෞඛ්‍ය සංවිධානයේ මෙහෙයවීම මත සෞඛ්‍ය විශේෂඥයන් පිරිසක් මෙම වෛරසය සම්බන්ධයෙන් මේ වනවිටත් පුළුල් අධ්‍යයනයක් ආරම්භ කර ඇති බවද සඳහන්.",
       "URL": "https://www.hirunews.lk/58885/මාරාන්තික-වෛරසයක්-සෞදි-අරාබියේ",
       "Category": "International News",
       "Parent URL": "https://www.hirunews.lk/international-news.php?pageID=841"
}