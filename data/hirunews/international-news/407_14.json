{
       "Source": "hirunews",
       "Timestamp": "Friday, 05 January 2018 - 14:35",
       "Headline": "ඕස්ට්‍රේලියානු යුද නැවක් අරාබි මුහුදේ",
       "News Content": "අරාබි මුහුදේ ඒකාබද්ධ මුර සංචාරවල නිරත  ඕස්ට්‍රේලියානු යුද නෞකාවක් මගින් ටොන් 3 යි දශම 5 ක හෂිස් මත්ද්‍රව්‍ය තොගයක් අත්අඩංගුවට ගෙන තිබෙනවා.\nඑම මත්ද්‍රව්‍ය තොගයේ වටිනාකම ඇමරිකානු ඩොලර් මිලියන 142 ක් පමණ වන බව සදහන්.\nසැකකටයුතු යාත්‍රාවකින් ප්‍රවාහනය කරමින් තිබූ මෙම මත්ද්‍රව්‍ය තොගය අත්අඩංගුවට ගැනීමේ මෙහෙයුම සදහා බ්‍රිතාන්‍ය රාජකීය නාවික හමුදාවේ හෙළිකොප්ටර් යානයක් ද එක්වූ බවයි  ඕස්ට්‍රේලියානු නාවික හමුදාව ප්‍රකාශ කර ඇත්තේ.\nඅරාබි මුහුදේ ජාත්‍යන්තර සීමාවේදී පසුගිය 3 වනදා මෙම මෙහෙයුම සිදුකර තිබෙනවා.\nඕස්ට්‍රේලියානු නාවික හමුදාව මගින් පසුගිය දෙසැම්බර් මාසයේදී ද මෙලෙස යාත්‍රාවකින් ප්‍රවාහනය කරමින් තිබූ හෂිස් මත්ද්‍රව්‍ය ටොන් 8 ක් අත්අඩංගුවට ගනු ලැබුවා.",
       "URL": "https://www.hirunews.lk/180259/ඕස්ට්‍රේලියානු-යුද-නැවක්-අරාබි-මුහුදේ",
       "Category": "International News",
       "Parent URL": "https://www.hirunews.lk/international-news.php?pageID=407"
}