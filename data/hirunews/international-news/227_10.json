{
       "Source": "hirunews",
       "Timestamp": "Wednesday, 30 October 2019 - 19:13",
       "Headline": "පාකිස්ථාන ඇමතිවරයෙක් නිසා සමාජ මාධ්‍ය කැළෙඹෙයි",
       "News Content": "කාශ්මීර අර්බුදය යුද්ධයක් බවට පත්වුවහොත් ඉන්දියාවට පමණක් නොව ඔවුන්ට පක්ෂව අදහස් දක්වන සියලූ රටවලට මිසයිල ප්‍රහාර එල්ල කරන බවට පාකිස්ථානයේ කාශ්මීර් කටයුතු භාර අමාත්‍ය අල් අමීන් ගන්දපූර් සිදුකළ ප්‍රකාශයක් මේ දිනවල සමාජ මාධ්‍යවල දැඩි අවධානයට ලක්වී තිබෙනවා.\nඉන්දියාව කාශ්මීර ප්‍රශ්නය එරට අභ්‍යන්තර ගැටළුවක් ලෙස සළකන අතර, එම තීරණයට සාක් සහ අරාබි රටවල් කිහිපයක් සහය පළ කරනවා.\nඑක්සත් ජාතීන්ගේ මහ සමුළුව අමතමින් පාකිස්ථාන අග්‍රාමාත්‍යවරයාද පසුගියදා ප්‍රකාශ කර තිබුණේ කාශ්මීර අර්බුදය දිග්ගැස්සුණහොත් එය ඉන්දියාව සමඟ පරමාණු යුද්ධයක් දක්වා ඉදිරියට යා හැකි බවයි.",
       "URL": "https://www.hirunews.lk/227300/පාකිස්ථාන-ඇමතිවරයෙක්-නිසා-සමාජ-මාධ්‍ය-කැළෙඹෙයි",
       "Category": "International News",
       "Parent URL": "https://www.hirunews.lk/international-news.php?pageID=227"
}