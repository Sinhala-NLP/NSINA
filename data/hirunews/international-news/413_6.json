{
       "Source": "hirunews",
       "Timestamp": "Sunday, 17 December 2017 - 7:43",
       "Headline": "කැලිෆෝනියාවේ ලැව්ගින්න නිවීමට ඩොලර් මිලියන 104 ක්",
       "News Content": "ඇමරිකාවේ කැලිෆෝනියා ප්‍රාන්තයේ දැන් පැතිරෙන ලැව්ගින්න ඉතිහාසයේ ප්‍රාන්තයට බලපෑ තුන්වන විශාලතම ලැව්ගින්න බවට පත්වී තිබෙනවා.\nපසුගිය දෙසැම්බර් 4 වනදා සිට පැතිරෙන ලැව්ගින්න මේ වනවිට සැන්ටා බාබරා ප්‍රදේශය ඔස්සේ ඉදිරියට ඇදෙන අතර මේ වනවිට වර්ග කිලෝමීටර දහසක පමණ භූමි ප්‍රමාණයක් විනාශයට පත්වී ඇති බව සඳහන්.\nපුද්ගලයන් දෙදෙනෙකුද ලැව් ගින්න නිසා ජීවිතක්ෂයට පත්වූ අතර නිවාස 750 ක් ඇතුලූ ගොඩනැගිලි දහසක් පමණ ඉන් මුළුමනින්ම විනාශ වී තිබෙනවා.\nගිනි නිවන භටයන් 8000කට වැඩි පිරිසක් තවමත් ලැව්ගින්න නිවා දැමීමට නිරතවන්නේ දැඩි පරිශ්‍රමයකයි.\nගින්නෙන් සියයට 40 ක් පමණ පාලනය කර ඇති අතර, ලැව්ගින්න නිවීම සඳහා දැනට වැය කර ඇති මුදල ඇමරිකානු ඩොලර් මිලියන 104 ක් පමණ වන බව විදෙස් වාර්තා සඳහන් කළා.",
       "URL": "https://www.hirunews.lk/178578/කැලිෆෝනියාවේ-ලැව්ගින්න-නිවීමට-ඩොලර්-මිලියන-104-ක්",
       "Category": "International News",
       "Parent URL": "https://www.hirunews.lk/international-news.php?pageID=413"
}