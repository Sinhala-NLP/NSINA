{
       "Source": "hirunews",
       "Timestamp": "Saturday, 19 January 2013 - 7:41",
       "Headline": "සෝනියාගෙන් පාකිස්තානයට කොන්දේසියක්.",
       "News Content": "සදාචාරාත්මක හැසිරීමේ මූලධර්ම මත පිහිටා ඉන්දු - පාකිස්තාන සාකච්ඡා ඇරඹිය යුතු බව කොංග්‍රස් පක්ෂ නායිකා සෝනියා ගාන්ධි පවසනවා. ඉන්දු පාකිස්තාන දේශසීමාවේ පසුගිය දා ඇති වූ උණුසුම්කාරී තත්ත්වයෙන් පසුව පළමු වතාවට සිය අදහස් ප්‍රකාශ කරමිනුයි ඇය මේ බව ප්‍රකාශ කර ඇත්තේ. දෙරට අතර සාකච්ඡාවකට තම රජය සූදානම් වුවත් එය ප්‍රතිපත්ති සහ නිසි ක්‍රමවේදයකින් පැවැත්විය යුතු බවයි ඇය අවධාරණය කළේ. කෙසේ වුවත් ත්‍රස්තවාදයට සහ ඉන්දීය ජනතාවගේ ආරක්ෂාවට හානි වන පියවරකට කිසිසේත්ම ඉඩ නොදෙන බව ද සෝනියා ගාන්ධි ප්‍රකාශ කර තිබෙනවා. මේ අතර ඊයේ (18) ඉන්දීය විදේශ අමාත්‍ය සල්මන් කුර්ෂිඞ් කියා සිටියේ තමන් පාකිස්තානය සමග සාකච්ඡාවකට හදිසි නොවන බවයි. නමුත් මෙම දේශසීමා අර්බුදය සම්බන්ධයෙන් කඩිනම් සාකච්ඡාවක් පැවැත්වීමට තමන් සූදානම් බව පාකිස්තාන විදේශ ඇමතිනී ඊනා රබානි ඛාන් කියා සිටියා.",
       "URL": "https://www.hirunews.lk/51695/සෝනියාගෙන්-පාකිස්තානයට-කොන්දේසියක්",
       "Category": "International News",
       "Parent URL": "https://www.hirunews.lk/international-news.php?pageID=870"
}