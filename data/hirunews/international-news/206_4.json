{
       "Source": "hirunews",
       "Timestamp": "Saturday, 18 January 2020 - 14:05",
       "Headline": "ලැව් ගිනි පැතිරුණු  ඕස්ට්‍රේලියාවට මහ වැස්සෙන් ජල ගැලීම්",
       "News Content": "විනාශකාරී ලැව් ගිනි පැතිරුණු  ඕස්ට්‍රේලියාවේ නැගෙනහිර වෙරළාසන්න ප්‍රාන්තවලට මේ වන විට මහවැසි ඇද හැලෙමින් පවතින අතර ජල ගැලීමේ අවදානමක් ද මතුව ඇති බව විදෙස් වාර්තා සඳහන් කළා.\nලැව් ගිනි වලින් විශාලතම හානියක් සිදුවූ වික්ටෝරියා, නිව් සවුත් වේල්ස් සහ ක්වීන්ස්ලන්ත ප්‍රාන්තවලටයි මෙලෙස වැසි ඇද හැලෙන්නේ.\nමේ හේතුවෙන් නිව් සවුත් වේල්ස් සහ කුවීන්ස්ලන්ත ප්‍රාන්තවල ගමනාගමනයට බාධා පැමිණ ඇති අතර, ඇතැම් ප්‍රදේශවල විදුලි ඇණහිටීම් ද වාර්තා වනවා.\nකෙසේ නමුත්, බලධාරීන් ප්‍රකාශ කළේ මෙලෙස වැසි ඇද හැලීම ලැව් ගිනි නිවීමට සුදුසු වාතාවරණයක් ඇති කර තිබෙන බවයි.",
       "URL": "https://www.hirunews.lk/232516/ලැව්-ගිනි-පැතිරුණු-ඕස්ට්‍රේලියාවට-මහ-වැස්සෙන්-ජල-ගැලීම්",
       "Category": "International News",
       "Parent URL": "https://www.hirunews.lk/international-news.php?pageID=206"
}