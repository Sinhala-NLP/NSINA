{
       "Source": "hirunews",
       "Timestamp": "Monday, 15 March 2021 - 14:22",
       "Headline": "ඉන්දියාවේ දෛනික කොරෝනා ආසාදිතයන් මාස තුනකින් ඉහළම අගයට",
       "News Content": "අද උදෑසනින් අවසන්වූ පැය විසි හතර තුළ තවත් කොරෝනා ආසාදිතයන් 26,291ක් වාර්තාවී ඇති අතර, එය, දින 85 කින්, එනම් මාස තුනකින් පමණ වාර්තාවූ ඉහළම දෛනික ආසාදිත සංඛ්‍යාවයි.\nඉන්දියාවේ සමස්ත කොරෝනා ආසාදිතයන් සංඛ්‍යාව මේ වනවිට එක්කෝටි 13 ලක්ෂ 85,000 ඉක්මවා තිබෙනවා.\nඊයේ වාර්තාවූ තවත් මරණ 118 ක් සමඟ ඉන්දියාවේ සමස්ත කොරෝනා මරණ සංඛ්‍යාවද එක්ලක්ෂ 58,725 දක්වා ඉහළ ගියා.\nගතවූ දින පහ තුළ ඉන්දියාවේ දෛනික ආසාදිත සංඛ්‍යාව ක්‍රමයෙන් ඉහළ යාමක් දක්නට ලැබෙනවා.\nමුව ආවරණ නොපැළඳීම සහ සමාජ දුරස්ථභාවය පවත්වා නොගැනීම වැනි සෞඛ්‍ය මාර්ගෝපදේශ පිළි නොපැදීම මෙලෙස ආසාදිතයන් සංඛ්‍යාව ඉහළ යාමට හේතුව ලෙස සැළකෙනවා.",
       "URL": "https://www.hirunews.lk/265405/ඉන්දියාවේ-දෛනික-කොරෝනා-ආසාදිතයන්-මාස-තුනකින්-ඉහළම-අගයට",
       "Category": "International News",
       "Parent URL": "https://www.hirunews.lk/international-news.php?pageID=129"
}