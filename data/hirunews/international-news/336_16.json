{
       "Source": "hirunews",
       "Timestamp": "Tuesday, 04 September 2018 - 10:22",
       "Headline": "ඉන්දියාවේ මෝසම් ගං වතුර මරණ 1400 ඉක්මවයි",
       "News Content": "මෙවර මෝසම් වැසි සමය තුළ කේරළය ඇතුළු ඉන්දියාවේ ප්‍රාන්ත රැසක සිදුවූ ජල ගැලීම් සහ නාය යාම් හේතුවෙන් මිය ගිය සංඛ්‍යාව 1400 ඉක්මවා තිබෙනවා.\nඉන් 488 දෙනෙකුම කේරළවාසීන්.\nඊට අමතරව ඔඩීෂා, මහාරාෂ්ට්‍ර, ඇසෑම්, උත්තර් ප්‍රදේශ්, බටහිර බෙංගාල, උත්තරකාන්ද්, කර්ණාටක සහ ගුජරාට් ප්‍රාන්තවලට ද ගං වතුර බලපෑම් ඇති වුණා.\nමෙවර මෝසම් වැසි ආපදා හේතුවෙන් ඉන්දියානුවන් දාහතර ලක්ෂ 50,000ක් අවතැන් වූ අතර, දකුණු ඉන්දියාවේ පමණක් හෙක්ටයාර 57,000ක ගොවි බිම් විනාශ වුණා.",
       "URL": "https://www.hirunews.lk/199120/ඉන්දියාවේ-මෝසම්-ගං-වතුර-මරණ-1400-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=336"
}