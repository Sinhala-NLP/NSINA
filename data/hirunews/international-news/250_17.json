{
       "Source": "hirunews",
       "Timestamp": "Tuesday, 16 July 2019 - 14:30",
       "Headline": "මුම්බායි නුවර සිව් මහල් ගොඩනැගිල්ලක් කඩා වැටී පිරිසක් සිරවේ",
       "News Content": "මුම්බායි නුවර ජනාකීර්ණ ඩොන්ග්‍රි ප්‍රදේශයේ සිව් මහල් ගොඩනැගිල්ලක් අද දහවල් හදිසියේ කඩා වැටීමෙන් පුද්ගලයන් 40ත්, 50ත් අතර පිරිසක් සුන්බුන් අතර සිරවී ඇතැයි වාර්තා වනවා.\nඉන්දීය ජාතික ආපදා ප්‍රතිචාර බලකායේ කණ්ඩායම් දෙකක් මේ වන විට ජීවිතාරක්ෂක මෙහෙයුමේ නිරත වන අතර, එම ප්‍රදේශයට පසුගිය දිනවල දැඩි වර්ෂාපතනයක් ලැබුණු බව සඳහන්.\nපටු මාවත් ඔස්සේ ගොඩනැගිල්ල ආසන්නයට පැමිණීමට නොහැකි වීම නිසා ගිලන් රථ සහ ගිනි නිවන ආපදා රථ මදක් දුරින් නතර කර තිබූ බවයි වාර්තා වන්නේ. ඇතැමුන් සඳහන් කර පරිදි කුඩා ළමයින් ඇතුළුව ජීවිත හානි රැසක් සිදුව ඇති බව ඉන්දීය මාධ්‍ය වාර්තා කළා.\nකඩා වැටුණු මෙම ගොඩනැගිල්ල වසර 100ක් පමණ පැරණි එකක් බවයි ඔවුන් වැඩිදුරටත් කියා සිටියේ.",
       "URL": "https://www.hirunews.lk/220426/මුම්බායි-නුවර-සිව්-මහල්-ගොඩනැගිල්ලක්-කඩා-වැටී-පිරිසක්-සිරවේ",
       "Category": "International News",
       "Parent URL": "https://www.hirunews.lk/international-news.php?pageID=250"
}