{
       "Source": "hirunews",
       "Timestamp": "Saturday, 31 August 2013 - 8:27",
       "Headline": "සිරියාවට එරෙහි ප්‍රහාරයකට ඇමරිකාව සූදානම්.",
       "News Content": "සිරියාව විසින් රසායනික අවි භාවිතය ලෝකයට සහ ඇමරිකාවේ හිතවත් රටවලට තර්ජනයක් බව ජනාධිපති බැරක් ඔබාමා ප්‍රකාශ කළා. එබැවින් සිරියාවට එරෙහි සීමිත පටු ප්‍රහාරයක් පිළිබද සලකා බලමින් සිටින බවයි ජනාධිපති ඔබාමා කියා සිටියේ. ඇමරිකානු යුද නෞකා 5ක් මේ වන විට සිරියාව ආසන්නයේ මධ්‍යධරණී මුහුද වෙත යවා තිබෙනවා. සිරියාවට එරෙහි ප්‍රහාරයකට තමන් ද සූදානම් බව ප්‍රංශය ප්‍රකාශ කළා. එහෙත් ඒ සඳහා ඉදිරිපත් කළ යෝජනාව බ්‍රිතාන්‍ය පාර්ලිමේන්තුව මගින් ප්‍රතික්ෂේප කරනු ලැබුවා.\nමේ අතර, දමස්කස් අගනුවර ආසන්නයේ සිදුවූ රසායනික අවි ප්‍රහාරය සිරියානු රජයේ හමුදා විසින් එල්ල කළ බවට සැකයක් නැතැයි ඇමරිකානු රාජ්‍ය ලේකම් ජෝන් කෙරී පවසනවා.  එමෙන්ම ප්‍රහාරයෙන් පුද්ගලයන් 1429 දෙනෙකු මිය ගිය බවත්, ඉන් 426 දෙනෙකු ළමයින් බවත් එක්සත් ජනපද රාජ්‍ය ලේකම්වරයා පැවසුවා. කෙසේ නමුත් සිරියානු රජය කියා සිටින්නේ මෙය කැරළිකරුවන් විසින් එල්ල කරන ලද ප්‍රහාරයක් වන අතර ඇමරිකාව ආක්‍රමණයක් සඳහා එය රජය මත පැටවීමට උත්සාහ කරන බවයි.",
       "URL": "https://www.hirunews.lk/66220/සිරියාවට-එරෙහි-ප්‍රහාරයකට-ඇමරිකාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=808"
}