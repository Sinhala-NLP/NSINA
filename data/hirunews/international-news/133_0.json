{
       "Source": "hirunews",
       "Timestamp": "Monday, 01 March 2021 - 13:17",
       "Headline": "නව දේශපාලන පක්ෂයක් පිහිටුවීමට අදහස් නැහැ - හිටපු ජනපති ට්‍රම්ප්",
       "News Content": "නව දේශපාලන පක්ෂයක් පිහිටුවීමට තමාට කිසිදු අදහසක් නොමැති බව ඇමරිකානු හිටපු ජනාධිපති ඩොනල්ඩ් ට්‍රම්ප් ප්‍රකාශ කළා.\nජනාධිපති ධූරයෙන් ඉවත් වීමෙන් අනතුරුව පළමුවරට ප්‍රසිද්ධ රැස්වීමකට එක්වෙමින් ඔහු ඉඟි පළ කළේ 2024 ජනාධිපතිවරණයට තමන් ඉදිරිපත් වීමට බලාපොරොත්තුවෙන් සිටින බවයි.\nඇමරිකානු ජනාධිපතිවරණය පරාජයට පත් වුවද ට්‍රම්ප්ගේ ජනප්‍රියත්වයේ අඩුවක් නොමැති බව දේශපාලන විචාරකයන් පවසනවා.\nට්‍රම්ප් නව දේශපාලන පක්ෂයක් පිහිටුවා ජනාධිපතිවරණයට ඉදිරිපත් වුවත් ඔහුට ඇමරිකානු ජනතාවගෙන් සියයට 46ක ඡන්ද ප්‍රතිශතයක් ලැබෙනු ඇති බවයි විචාරකයන් මත පළ කර ඇත්තේ.",
       "URL": "https://www.hirunews.lk/263986/නව-දේශපාලන-පක්ෂයක්-පිහිටුවීමට-අදහස්-නැහැ-හිටපු-ජනපති-ට්‍රම්ප්",
       "Category": "International News",
       "Parent URL": "https://www.hirunews.lk/international-news.php?pageID=133"
}