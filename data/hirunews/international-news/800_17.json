{
       "Source": "hirunews",
       "Timestamp": "Wednesday, 25 September 2013 - 13:43",
       "Headline": "වීඩියෝ : ඔබාමා බිරිඳට බියෙන් පුරුද්දක් අත්හරී.",
       "News Content": "තම බිරිඳට පවතින බිය නිසා තමන් දුම්පානය අත්හළ බව ඇමෙරිකානු ජනාධිපති බැරැක් ඔබාමා ප්‍රකාශ කර තිබෙනවා. ඔහු ජගත් මහා මණ්ඩල සැසිවාරය අතරතුර තම මිතුරෙකුට සිදුකළ මෙම ප්‍රකාශය මාධ්‍ය මගින් හෙළිවීමත් සමඟ ඊට ඉමහත් ප්‍රසිද්ධියක් හිමිවුණා. තමන් බිරිඳට ඇති බිය නිසා පසුගිය වසර 6 තුලදී දුම්පානය නොකළ බව එක්සත් ජාතීන්ගේ නිලධාරියෙකු වන මෙම මිතුරාට ඔබාමා ප්‍රකාශ කළත්, ඒ වනවිට තමා අසල තිබූ මයික්‍රෆෝනය සහ කැමරාව ක්‍රියාත්මකව තිබූ බව ඇමෙරිකානු ජනාධිපතිවරයා දැන සිටියේ නැහැ. මෙය ප්‍රසිද්ධියට පත්වුණේ එම දර්ශන සී.එන්.එන් නාලිකාවේ විකාශය වීමත් සමඟයි.",
       "URL": "https://www.hirunews.lk/67965/වීඩියෝ-ඔබාමා-බිරිඳට-බියෙන්-පුරුද්දක්-අත්හරී",
       "Category": "International News",
       "Parent URL": "https://www.hirunews.lk/international-news.php?pageID=800"
}