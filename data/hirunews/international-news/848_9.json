{
       "Source": "hirunews",
       "Timestamp": "Monday, 15 April 2013 - 13:25",
       "Headline": "වෙනිසියුලාවේ බලය චාවේස්ගේ අනුප්‍රාප්තිකයාට.",
       "News Content": "වෙනිසියුලානු ජනාධිපතිවරණයෙන් හිටපු ජනාධිපති හියුගෝ චාවේස්ගේ අනුප්‍රාප්තිකයා වූ නිකලොස් මදුරෙයි ජයග්‍රහණය කර තිබෙනවා. දැනට ප්‍රකාශිත ප්‍රතිඵලවලට අනුව මදුරෝ සියයට 50.67 ක ඡන්ද ප්‍රතිශතයක් හිමිකරගෙන ඇති අතර ඔහුගේ ප්‍රතිවාදියා වූ එන්රිකේ කප්රිලේස් සියයට 49.07 ක ඡන්ද ප්‍රතිශතයක් හිමිකරගෙන ඇති බවයි විදෙස් වාර්තා සඳහන් කළේ. මේ වනවිට ප්‍රකාශිත ඡන්ද ප්‍රමාණයෙන් සියයට 99 ක් ගණන් කොට අවසන් බවයි එරට මැතිවරණ කවුන්සිලයේ ප්‍රධානියා සඳහන් කළේ. ඒ අනුව විශේෂ ප්‍රකාශයක් කරමින් නිකලොස් මදුරෝ මෙම මැතිවරණ ප්‍රතිඵලය පිළිගන්නා ලෙසත් එය සාමකාමීව භුක්ති විඳින ලෙසත් වෙනිසියුලානු ජනතාවගෙන් ඉල්ලීමක් කරනවා. ප්‍රතිවාදී අපේක්ෂක එන්රිකේ කප්රිලේස් ප්‍රකාශ කර ඇත්තේ මැතිවරණ ප්‍රතිඵලය මුළුමනින්ම නිකුත් කළ පසු තමන්  ඒ පිළිබඳ ප්‍රකාශයක් සිදුකරන බවයි.",
       "URL": "https://www.hirunews.lk/57199/වෙනිසියුලාවේ-බලය-චාවේස්ගේ-අනුප්‍රාප්තිකයාට",
       "Category": "International News",
       "Parent URL": "https://www.hirunews.lk/international-news.php?pageID=848"
}