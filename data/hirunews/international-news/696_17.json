{
       "Source": "hirunews",
       "Timestamp": "Sunday, 18 October 2015 - 10:59",
       "Headline": "ඊජිප්තුවේ පාර්ලිමේන්තු මැතිවරණය අදයි",
       "News Content": "නව පාර්ලිමේන්තුවක් තෝරා පත්කරගැනීම සඳහා ඊජිප්තු මහ මැතිවරණය අද (18)  පැවැත්වෙනවා. අධිකරණ නියෝගයක් මත 2012 වසරේදී පාර්ලිමේන්තුව විසුරුවා හැරීමෙන් පසු ඊජිප්තුවේ පැවැත්වෙන ප්‍රථම මහ මැතිවරණය මෙයයි.\nඊජිප්තු බලධාරීන් ප්‍රකාශ කළේ මෙය රට තුළ ප්‍රජාතන්ත්‍රවාදය තහවුරු කිරීමේ අවසන් පියවර බවයි.\nකෙසේ නමුත් මෙම මහ මැතිවරණයට ඉදිරිපත් වී ඇති බහුතරයක් හමුදා බලයෙන් ජනාධිපති ධුරයට පත්වූ අබ්දුල් ෆටා අල් සිසීගේ ආධාරකරුවන් බව සඳහන්. එමඟින් ඔහු පාර්ලිමේන්තුවේ බලය තහවුරු කරගැනීමට කටයුතු කරනු ඇතැයි අපේක්ෂිතයි.\nමැතිවරණය වට දෙකකින් පැවැත්වෙන අතර එහි ප්‍රතිඵල දෙසැම්බර් මාසය වනතුරු නිකුත් නොකෙරෙනු ඇති.",
       "URL": "https://www.hirunews.lk/118663/ඊජිප්තුවේ-පාර්ලිමේන්තු-මැතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=696"
}