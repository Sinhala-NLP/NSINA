{
       "Source": "hirunews",
       "Timestamp": "Wednesday, 01 December 2021 - 6:37",
       "Headline": "ඇමරිකාවේ පාසලක වෙඩි තැබීමකින් සිසුන් තුන් දෙනෙකු මරුට",
       "News Content": "ඇමරිකාවේ මිචිගන් ප්‍රාන්තයේ උසස් පාසලක සිදු වූ වෙඩි තැබීමකින් සිසුන් තුන්දෙනෙකු මිය ගොස් ගුරුවරයෙකු ඇතුළු 08 දෙනෙකු තුවාල ලබා තිබෙනවා.\nමිය ගිය අය අතර 16 හැවිරිදි පිරිමි ළමයෙකු, 17 සහ 14 යන වයස්වල පසුවන ගැහැණු ළමයින් දෙදෙනෙකු වන බවයි විදෙස් වාර්තා සඳහන් කළේ.\nවෙඩි තැබීම සිදු කළ 15 හැවිරිදි සිසුවා පොලීසිය අත්අඩංගුවට ගෙන තිබෙනවා.\nසැකකරු අර්ධ ස්වයංක්‍රීය ගිනි අවියකින් වෙඩි ප්‍රහාර 15ත් 20ත් අතර සංඛ්‍යාවක් එල්ල කර ඇති බවයි වාර්තා වන්නේ.",
       "URL": "https://www.hirunews.lk/289678/ඇමරිකාවේ-පාසලක-වෙඩි-තැබීමකින්-සිසුන්-තුන්-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=77"
}