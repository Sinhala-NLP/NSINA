{
       "Source": "hirunews",
       "Timestamp": "Monday, 21 October 2013 - 16:40",
       "Headline": "වායු දූෂණය නිසා චීන නගරයක් අඩපණ වෙයි.",
       "News Content": "වායු දූෂණය නිසා චීන නගරයක් අඩපණ වෙයි.\nධූලි මීදූම් දුමාරයෙන් වැසී යාම හේතුවෙන් ඊසානදිග චීනයේ හර්බින් නගරයේ ජන ජීවිතය අද (21) අඩාල වුණා. එහි මයික්‍රො මීටර් 2.5ට වැඩි විශාලත්වයෙන් යුත් ධූලි අංශුවල මාපාංකය දහස ඉක්මවා ඇති අතර, එම අගය 300ට වැඩි වීම සෞඛ්‍යයට අහිතකර බවයි ලෝක සෞඛ්‍ය සංවිධානය පෙන්වා දී ඇත්තේ. මේ නිසා මිලියන 11ක ජනගහනයක් වෙසෙන හර්බින් නගරයේ පාසල්, ගුවන්තොටුපළ පමණක් නොව ඇතැම් බස් මාර්ග ද වසා දමා තිබෙනවා. ධුලි දුමාරයෙන් වැසීම නිසා නගරයේ දෘෂ්ටිය මීටර් 10කට සීමාවී ඇති බව සදහන්. චීනයේ වායු දූෂණ ගැටළුව ශීත ඍතුව ආසන්න වීමත් සමග මෙසේ උත්සන්න වී ඇති බවයි විදෙස් වාර්තා සදහන් කළේ.\nධූලි මීදූම් දුමාරයෙන් වැසී යාම හේතුවෙන් ඊසානදිග චීනයේ හර්බින් නගරයේ ජන ජීවිතය අද (21) අඩාල වුණා. එහි මයික්‍රො මීටර් 2.5ට වැඩි විශාලත්වයෙන් යුත් ධූලි අංශුවල මාපාංකය දහස ඉක්මවා ඇති අතර, එම අගය 300ට වැඩි වීම සෞඛ්‍යයට අහිතකර බවයි ලෝක සෞඛ්‍ය සංවිධානය පෙන්වා දී ඇත්තේ. මේ නිසා මිලියන 11ක ජනගහනයක් වෙසෙන හර්බින් නගරයේ පාසල්, ගුවන්තොටුපළ පමණක් නොව ඇතැම් බස් මාර්ග ද වසා දමා තිබෙනවා. ධුලි දුමාරයෙන් වැසීම නිසා නගරයේ දෘෂ්ටිය මීටර් 10කට සීමාවී ඇති බව සදහන්. චීනයේ වායු දූෂණ ගැටළුව ශීත ඍතුව ආසන්න වීමත් සමග මෙසේ උත්සන්න වී ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/69730/වායු-දූෂණය-නිසා-චීන-නගරයක්-අඩපණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=793"
}