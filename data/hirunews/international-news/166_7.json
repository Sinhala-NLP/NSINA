{
       "Source": "hirunews",
       "Timestamp": "Friday, 04 September 2020 - 9:19",
       "Headline": "බැට් මෑන්ටත් කොරෝනා",
       "News Content": "සුප්‍රකට බැට් මෑන් හොලිවුඞ් චිත්‍රපට මාලාවේ බැට්මෑන් චරිතය රඟපාන නවතම රංගන ශිල්පියා වන රොබට් පැටින්සන් ට කොරෝනා වෛරසය ආසාදනය වී තිබෙනවා.\nමේ නිසා බැට්මෑන් චිත්‍රපට කථා මාලාවේ නවතම චිත්‍රපටය බි්‍රතාන්‍යය තුළ රූ ගතකිරීම් තාවකාලිකව අත්හිටවූ බවයි වෝනර් බ්‍රදර්ස් චිත්‍රපට සමාගම නිවේදනය කළේ.\nතම චිත්‍රපට කණ්ඩායමේ අයෙකුට කොරෝනා වෛරසය ආසාදනය වූ නිසා රූගත කිරීම් අත්හිටවූ බව, ප්‍රකාශ කළද වෝනර් චිත්‍රපට සමාගම ආසාදිත පුද්ගලයා නම් කළේ නැහැ.\nඑහෙත් වැනිටි ෆෙයාර් සහ හොලිවුඞ් රිපෝටර් යන සඟරා මගින් එලෙස කොරෝනා ආසාදනය වී ඇත්තේ බැට්මෑන් ලෙස රඟපාන රොබට් පැටින්සන් ට බව අනාවරණ කළා.\nඉන් පසු නිව්යෝක් ටයිම්ස් පුවත්පතද එම පුවත තහවුරු කර තිබෙනවා.\nමල්ලවපොර ශූරයෙකුව සිට හොලිවුඞ් තිරයට පිවිසි ද රොක් ලෙස හැඳින්වෙන ඞ්වේන් ජොන්සන්ටද කොරෝනා ආසාදනය වී ඇති බව පසුගියදා ප්‍රකාශ වුණා.",
       "URL": "https://www.hirunews.lk/249376/බැට්-මෑන්ටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=166"
}