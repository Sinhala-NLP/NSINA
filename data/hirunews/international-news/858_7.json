{
       "Source": "hirunews",
       "Timestamp": "Thursday, 07 March 2013 - 19:39",
       "Headline": "පිලිපීන ජාතිකයින් 21 දෙනෙකු ප්‍රාණ ඇපයට.",
       "News Content": "ජගත් සංවිධානයේ නියෝජිතයින් ලෙස සිරියාවේ මානුෂික කටයුතුවල නිරතව සිටින පිලිපීන ජාතිකයන් 21 දෙනෙකු සිරියානු සන්නද්ධ කල්ලියක් විසින් ප්‍රාණ ඇපයට ගෙන තිබෙනවා. විදෙස් වාර්තා සඳහන් කළේ එරට සිවිල් යුද්ධයට මැදි වී සිටින අවතැන්වූවන් සඳහා අවශ්‍ය සහනාධාර රැගෙනයමින් සිටියදී මොවුන් මෙලෙස ප්‍රාණ ඇපයට ගෙන ඇති බවයි. දැනට මොවුන් සිරියාවේ ගෝලාන් කඳුකර ප්‍රදේශය වෙත රැගෙන ගොස් ඇති බවද එම වාර්තාවල සඳහන්. කෙසේ වෙතත්, මොවුන් බේරා ගැනීම සඳහා මේ වනවිට සිරියානු රජය සමග සාකච්ජා පවත්වමින් සිටින බව පිලිපීන විදේශ අමාත්‍යාංශය සඳහන් කළා.",
       "URL": "https://www.hirunews.lk/54757/පිලිපීන-ජාතිකයින්-21-දෙනෙකු-ප්‍රාණ-ඇපයට",
       "Category": "International News",
       "Parent URL": "https://www.hirunews.lk/international-news.php?pageID=858"
}