{
       "Source": "hirunews",
       "Timestamp": "Saturday, 27 June 2015 - 14:47",
       "Headline": "ටියුනීසියාව අන්තවාදී දේවස්ථාන වසා දැමීමට සැරසේ",
       "News Content": "විදේශීය සංචාරකයන් ඇතුලූ පුද්ගලයන් 39 දෙනෙකු මරුමුවට පත් කරමින් සංචාරක නිකේතන නගරයකට ඊයේ එල්ලවූ ත්‍රස්ත ප්‍රහාරයෙන් පසු අන්තවාදී අදහස් පතුරණ දේවස්ථාන වසා තබන බව ටියුනීසියානු අග්‍රාමාත්‍ය හබිබ් එසිද් ප්‍රකාශ කළා. එමෙන්ම පුරාවිද්‍යා වටිනාකමකින් යුත් ප්‍රදේශ සහ සංචාරක නිකේතන ආරක්ෂාව සඳහා අමතර සෙබළුන් යොදන බවයි ඔහු කියා සිටියේ. එමෙන්ම ටියුනීසියාවේ ඉස්ලාමිය දේවස්ථාන 80 ක් පමණ අන්තවාදයේ විෂ පතුරුවමින් සිටින බවටද ඔහු චෝදනා නැගුවා. මේ අතර පුද්ගලයන් 27 දෙනෙකු මරුමුවට පත් කරමින් කුවේට් සිටි නගරයේ ෂියා දේවස්ථානයට ඊයේ එල්ලවූ ප්‍රහාරයෙන් මියගිය පුද්ගලයන් සැමරීම සඳහා අද එරට ජාතික ශෝක දිනයක් ප්‍රකාශයට පත් කර තිබෙනවා.",
       "URL": "https://www.hirunews.lk/112211/ටියුනීසියාව-අන්තවාදී-දේවස්ථාන-වසා-දැමීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=723"
}