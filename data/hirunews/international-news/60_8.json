{
       "Source": "hirunews",
       "Timestamp": "Sunday, 20 February 2022 - 12:00",
       "Headline": "ඉයුනිස් චණ්ඩ මාරුතය යුරෝපයේ ජීවිත 16 ක් බිලිගනියි",
       "News Content": "යුරෝපය පුරා හැමූ ඉයුනිස් චණ්ඩ මාරුතයෙන් බි්‍රතාන්‍යය ඇතුලු රටවල් හයකින් ජීවිත හානි 16 ක් වාර්තාවනවා.\nමිලියන සංඛ්‍යාත නිවාස සහ ව්‍යාපාරික ස්ථානවලට තවදුරටත් විදුලිය ඇනහිට ඇති අතර, යුරෝපයේ ප්‍රවාහන සේවා ජාලය අඩාල වී ඇති බවයි විදෙස් වාර්තා සඳහන් කළේ.\nපැයට කිලෝමීටර 200කට වැඩි වේගයකින් හැමූ සුළි සුළං ප්‍රවාහයෙන් බ්‍රිතාන්‍යයට අමතරව ජීවිත හානි වාර්තාවූයේ බෙල්ජියම, නෙදර්ලන්තය, ජර්මනිය, පෝලන්තය සහ අයර්ලන්තයෙන්.\nමේ අතර උතුරු මුහුදේ අතුරුදන්වූ නෞකා බහලුම් 26 ක් සොයාගැනීම සඳහා නෙදර්ලන්ත වෙරළාරක්ෂකයන් මෙහෙයුමක් දියත් කළා.\nජර්මනිය බලා ගමන් ගන්නා අතරතුර මෙලෙස බහලුම් මුහුදට වැටී ඇත්තේ පැනමාවේ ලියාපදිංචි මාකොස් පහ නෞකාවෙන්.\nඉයුනිස් චණ්ඩ මාරුතය හේතුවෙන් ලොව කාර්යබහුලතම නෞකා මාර්ගයක් වන ප්‍රංශය සහ එංගලන්තය අතර මගී යාත්‍රා ප්‍රවාහනය අත්හිටවූ අතර, බ්‍රිතාන්‍යයේ හීත්‍රෝ සහ ෂිපොල් ඇතුළු ගුවන්තොටුපල රැසක ගුවන් ගමන් සිය ගණනක් අවලංගු කෙරුණා.",
       "URL": "https://www.hirunews.lk/297500/ඉයුනිස්-චණ්ඩ-මාරුතය-යුරෝපයේ-ජීවිත-16-ක්-බිලිගනියි",
       "Category": "International News",
       "Parent URL": "https://www.hirunews.lk/international-news.php?pageID=60"
}