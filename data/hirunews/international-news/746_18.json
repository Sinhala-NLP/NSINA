{
       "Source": "hirunews",
       "Timestamp": "Tuesday, 31 March 2015 - 10:21",
       "Headline": "හිටපු ජනපති කෙනෙකුගේ පක්ෂ සාමාජිකත්වය තහනම් කෙරේ",
       "News Content": "සිර දඬුවම් නියම වූ මාලදිවයිනේ හිටපු ජනාධිපති මොහොමඞ් නෂීඞ්ගේ දේශපාලන පක්ෂ සාමාජිකත්වය තහනම් කිරීමේ පියවරක් නව රජය ඊයේ (30) ගනු ලැබුවා. ඒ, සිර දඬුවම් නියම වූ දේශපාලනඥයන්ගේ පක්ෂ සාමාජිකත්වය තහනම් කිරීමේ යෝජනාවක් එරට පාර්ලිමේන්තුවේදී සම්මත කර ගනිමින්. ආසන 85කින් යුත් මාලදිවයින් පාර්ලිමේන්තුවේ එය සම්මත වූයේ 42ට දෙකක් ලෙසයි. එහෙත් මොහොමඞ් නෂීඞ් නියෝජනය කරන මාලදිවයින් ප්‍රජාතන්ත්‍රවාදී පක්ෂය ඊට විරෝධය පාමින් ඡන්ද විමසීමට සහභාගි වූයේ නැහැ.",
       "URL": "https://www.hirunews.lk/106599/හිටපු-ජනපති-කෙනෙකුගේ-පක්ෂ-සාමාජිකත්වය-තහනම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=746"
}