{
       "Source": "hirunews",
       "Timestamp": "Tuesday, 09 May 2017 - 11:08",
       "Headline": "ළමුන් අපයෝජනයට වෙබ් අඩවියක් නිර්මාණය කළ පුද්ගලයාට සිදුවූ දේ",
       "News Content": "කුඩා දරුවන් ලිංගිකව අපයෝජනය කිරීම සඳහා වෙබ් අඩවියක් නිර්මාණය කළ පුද්ගලයෙකුට වසර 30ක සිරදඬුවමක් නියම කළ පුවතක් විදෙස් මාධ්‍ය වාර්තා කරනවා.\nස්ටීව් චේස් නමැති පුද්ගලයෙකුට සිරදඬුවමක් නියමකර ඇති බවයි වාර්තා වන්නේ.\nඅදාල පුද්ගලයා විසින් එම වෙබ් අඩවිය 2014 දී නිර්මාණය කර ඇති අතර එය මෙය ළමා අපචාර සඳහා ක්‍රියාත්මක වූ ලොව විශාලතම වෙබ් අඩවිය බව සදහන්.\nස්ටීව් චේස් විසින් වීඩියෝ පට සහ ඡායාරූප 50,000කට අධික ප්‍රමාණයක් යොදාගෙන නිර්මාණය කළ මෙම වෙබ් අඩවිය වසරක කාලයක් තුල තහනමට ලක් වුණා.\n150,000කට අධික පිරිසක් ඒ වන විටත් එම වෙබ් අඩවිය භාවිත කරමින් සිට ඇති බවයි අනාවරණය වී ඇත්තේ.\nPlaypen නම් අදාල වෙබ් අඩවිය නවතා දැමීමත් සමඟ අපචාරයට ලක්වෙමින් සිටි ළමුන් 300 දෙනෙකු පමණ බේරා ගැනීමට හැකිවූ බව ඇමරිකානු බුද්ධි පෙන්වා දෙන්නේ.\nමෙම වෙබ් අඩවිය යොදා ගනිමින් ළමා අපචාරයන් දැක්වෙන ඡායාරූප බෙදාහැරීම සිදුකළ සහ ළමුන් අපචාරය කළ පුද්ගලයන් 800කට අධික පිරිසක් විවිධ රටවල් වලින් අත්අඩංගුවට ගෙන තිබෙනවා.",
       "URL": "https://www.hirunews.lk/160929/ළමුන්-අපයෝජනයට-වෙබ්-අඩවියක්-නිර්මාණය-කළ-පුද්ගලයාට-සිදුවූ-දේ",
       "Category": "International News",
       "Parent URL": "https://www.hirunews.lk/international-news.php?pageID=482"
}