{
       "Source": "hirunews",
       "Timestamp": "Friday, 06 September 2019 - 19:54",
       "Headline": "චන්ද්‍රයාන් - 2 සඳ මතට ගොඩ බැස්වීම දැක බලා ගැනීමට මෝදි එක්වෙයි",
       "News Content": "ඉන්දියාවේ දෙවන සඳ ගවේෂණ මෙහෙයුම චන්ද්‍රයාන් - 2 යානය අද මධ්‍යම රාත්‍රියේ සඳමත ගොඩබැස්වීම සජීවිව දැක බලා ගැනීම සඳහා අගමැති නරේන්ද්‍ර මෝදි අද බෙංගලූර්හි පිහිටි ඉන්දීය අභ්‍යවකාශ ගවේෂණ මධ්‍යස්ථානයට පැමිණීමට නියමිත බව ඉන්දීය මාධ්‍ය වාර්තා කර තිබෙනවා.\nපසුගිය මාසයේ පැවති අභ්‍යවකාශ ප්‍රශ්න විචාරාත්මක වැඩසටහනකින් ඉදිරියට පැමිණි පාසල් දරුවන් 60 කට වැඩි පිරිසක් ද අගමැති මෝදි සමග මෙම අවස්ථාවට සහභාගි වන බවයි ඉන්දීය වාර්තා සඳහන් කළේ.",
       "URL": "https://www.hirunews.lk/223746/චන්ද්‍රයාන්-2-සඳ-මතට-ගොඩ-බැස්වීම-දැක-බලා-ගැනීමට-මෝදි-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=240"
}