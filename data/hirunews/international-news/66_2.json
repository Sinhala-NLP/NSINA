{
       "Source": "hirunews",
       "Timestamp": "Friday, 21 January 2022 - 11:17",
       "Headline": "ඉන්දියාවේ දෛනික කොරෝනා ආසාදිතයන් තුන්ලක්ෂ පනස් දහසට ආසන්න වෙයි",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් 347,254ක් වාර්තා වී ඇති අතර, එය, පෙර දිනට වඩා 10% ක පමණ වර්ධනයක් බවයි ඉන්දීය සෞඛ්‍ය අමාත්‍යාංශය සඳහන් කළේ.\nඒ අනුව එරට සමස්ත කොරෝනා ආසාදිතයන් සංඛ්‍යාව තුන්කෝටි අසූපන් ලක්ෂය ඉක්මවන්නේ ඇමරිකා එක්සත් ජනපදයට පසු වැඩි ම ආසාදත සංඛ්‍යාව සළකුණු කරමින්.\nමේ වනවිට ඉන්දියාවේ කොරෝනා ව්‍යාප්තියට හේතු වී ඇත්තේ ශීඝ්‍ර සම්ප්‍රේෂණයක් සහිත ඔමික්‍රොන් ප්‍රභේදයයි.\nගත වූ පැය විසි හතර තුළ ඉන්දියාවෙන් කොරෝනා මරණ 703ක්ද වාර්තා වී තිබෙනවා.\nඒ අනුව එරට සමස්ත කොරෝනා මරණ සංඛ්‍යාව 488,000කට අධිකයි.",
       "URL": "https://www.hirunews.lk/294665/ඉන්දියාවේ-දෛනික-කොරෝනා-ආසාදිතයන්-තුන්ලක්ෂ-පනස්-දහසට-ආසන්න-වෙයි",
       "Category": "International News",
       "Parent URL": "https://www.hirunews.lk/international-news.php?pageID=66"
}