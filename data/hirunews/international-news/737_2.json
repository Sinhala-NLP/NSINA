{
       "Source": "hirunews",
       "Timestamp": "Tuesday, 05 May 2015 - 13:28",
       "Headline": "සහන කණ්ඩායම්වලට රටින් පිටවන ලෙස නේපාල රජය දන්වයි",
       "News Content": "භූ කම්පනයත් සමඟ සහන මෙහෙයුම්වල නිරත වූ විදේශ රටවල නියෝජිතයන්ට නේපාලයෙන් බැහැර වන ලෙසට එරට රජය දැනුම් දී තිබෙනවා. ඒ අනුව ඉන්දියාව ඇතුළු සහන මෙහෙයුම්වල නිරත වූ රටවල් 33ක නියෝජිතයින් නේපාලයෙන් පිටත්ව යනු ඇති. එරට බලධාරීන් සදහන් කළේ භූ කම්පනයත් සමඟ සුන්බුන්වලට යට වූ පුද්ගලයන් සෙවීමේ කටයුතු මේ වන විට නවතා දමා ඇති බවයි. තවදුරටත් රට තුළ සිදුවන්නේ විනාශ වූ ගොඩනැගිලි, නිවාස, මාර්ග ඇතුළු යටිතල පහසුකම් සංවර්ධන කටයුතු බව ද ඔවුන් පෙන්වා දෙනවා.  නේපාල භූ කම්පනයෙන් 7000ක් මිය ගිය අතර තුවාල ලැබූ සංඛ්‍යාව 14,000 ඉක්මවනවා.",
       "URL": "https://www.hirunews.lk/108869/සහන-කණ්ඩායම්වලට-රටින්-පිටවන-ලෙස-නේපාල-රජය-දන්වයි",
       "Category": "International News",
       "Parent URL": "https://www.hirunews.lk/international-news.php?pageID=737"
}