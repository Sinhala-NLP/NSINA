{
       "Source": "hirunews",
       "Timestamp": "Sunday, 04 September 2022 - 9:03",
       "Headline": "ආපදාවෙන් විපතට පත් පාකිස්ථාන ජනතාවට ජනපති කනගාටුව පළ කරයි",
       "News Content": "පාකිස්ථානයේ අධික වැසි සමඟ ඇති වූ ආපදා තත්වය සම්බන්ධයෙන් ජනාධිපති රනිල් වික්‍රමසිංහ එරට අග්‍රාමාත්‍යවරයා වෙත කනගාටුව පළ කර තිබෙනවා.\nඒ දෙදෙනා අතර ඇති වූ දුරකථන සංවාදයකදියි.\nපාකිස්ථාන මහ කොමසාරිස් කාර්යාලය සඳහන් කළේ අනපේක්ෂිත ස්වභාවික විපතකට මුහුණදුන් පාකිස්ථාන රජයට සහ ජනතාවට ශ්‍රී ලංකාව අඛණ්ඩව සහයෝගය පළ කරන බව මෙහිදී ජනාධිපති රනිල් වික්‍රමසිංහ සඳහන් කර ඇති බවයි.\nආපදා තත්වය හේතුවෙන් මිනිස් ජීවිත, පශු සම්පත්, වෙනත් දේපළ රැසක් විනාශයට පත් වී ඇති බවයි මෙහිදී පාකිස්ථාන අග්‍රාමාත්‍ය මුහමද් ෂෙබාෂ් ෂරිෆ් ප්‍රකාශ කර ඇත්තේ.",
       "URL": "https://www.hirunews.lk/314499/ආපදාවෙන්-විපතට-පත්-පාකිස්ථාන-ජනතාවට-ජනපති-කනගාටුව-පළ-කරයි",
       "Category": "International News",
       "Parent URL": "https://www.hirunews.lk/international-news.php?pageID=34"
}