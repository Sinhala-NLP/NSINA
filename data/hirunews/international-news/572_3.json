{
       "Source": "hirunews",
       "Timestamp": "Saturday, 15 October 2016 - 9:54",
       "Headline": "ඇමරිකානු ජනපතිවරණ මත සමීක්ෂණවලින් හිලරි තවමත් ඉදිරියෙන්",
       "News Content": "මේ වසරේ නොවැම්බර් අටවනදා පැවැත්වෙන ඇමරිකානු ජනාධිපතිවරණයේ ප්‍රධාන අපේක්ෂකයන්ගේ ජනප්‍රියත්වය පිළිබඳව රොයිටර් පැවැත්වූ ජනමත සමීක්ෂණයකින් පෙනී ගොස් ඇත්තේ ඩිමොක්‍රටික් අපේක්ෂිකා හිලරි ක්ලින්ටන් තවදුරටත් ඉදිරියෙන් සිටින බවයි.\nඔක්තෝම්බර් 7 වනදා සිට 13 වනදා දක්වා ලබාගත් දත්ත අනුව හිලරි ක්ලින්ටන්ට සියයට 44 ක ජනප්‍රියත්වයක් හිමිවී ඇති අතර, රිපබ්ලිකන් අපේක්ෂක ඩොනල්ඞ් ට්‍රම්ප්ට ලැබී ඇත්තේ සියයට 37 ක ජනප්‍රියත්වයක්.\nඩොනල්ඞ් ට්‍රම්ප්ට එරෙහිව කාන්තාවන් අපයෝජන චෝදනා එල්ලකිරීම ඔහුගේ ජනප්‍රියත්වය අඩුවීමට එක් හේතුවක් ලෙස සැළකෙනවා.\nරොයිටර් සමීක්ෂණය ඇමරිකාවේ ප්‍රාන්ත 50 ම සිදුකර ඇති අතර, එහිදී ලිබරල් අපේක්ෂක ගැරී ජොන්සන්ට සියයට 6 ක ජනප්‍රියත්වයක් සහ හරිත පක්ෂයේ ජිල් ස්ටෙයින්ට සියයට 2 ක ජනප්‍රියත්වයක් හිමිවී තිබෙනවා.",
       "URL": "https://www.hirunews.lk/145269/ඇමරිකානු-ජනපතිවරණ-මත-සමීක්ෂණවලින්-හිලරි-තවමත්-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=572"
}