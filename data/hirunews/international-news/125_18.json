{
       "Source": "hirunews",
       "Timestamp": "Friday, 02 April 2021 - 11:25",
       "Headline": "දශක හතරකට පසු තායිවානයේ සිදුවූ දරුණුතම දුම්රිය ව්‍යසනය",
       "News Content": "දශක හතරකට පසු තායිවානයේ සිදුවූ දරුණුතම දුම්රිය ව්‍යසනයේ අද වාර්තා වුනා.\nමගී දුම්රියක් උමගක් අසලදී ට්‍රක් රථයක ගැටීමෙන් සිදුවූ සිදුවූ මෙම අනතුරින් පුද්ගලයින් 36 දෙනෙකු මිය ගොස් 72 දෙනෙකු තුවාල ලැබූවා.\nසංචාරකයින් සහ මගීන් රැගෙන තායිපේ සිට තායිටුන්ග් දක්වා වූ අධිවේගී දුම්රිය මගේ හුවාලියන් ප්‍රදේශයේ මේ අනතුර සිදුව තිබෙනවා.\nඅනතුර සිදුවන අවස්ථාවේ දුම්රිය තුල පුද්ගලයින් 350 ක් පමණ ගමන් කළ බව එරට ගිනි නිවීමේ දෙපාර්තමේන්තුව පවසනවා.\nමෙම අනතුර සැලකෙන්නේ 1981 වසරේ පුද්ගලයින් 30 ට මරු කැඳවමින්  උතුරු තායිවානයේ සිදුවූ අනතුරින් පසු සිදුවූ බරපතලම අනතුර ලෙසයි.",
       "URL": "https://www.hirunews.lk/267286/දශක-හතරකට-පසු-තායිවානයේ-සිදුවූ-දරුණුතම-දුම්රිය-ව්‍යසනය",
       "Category": "International News",
       "Parent URL": "https://www.hirunews.lk/international-news.php?pageID=125"
}