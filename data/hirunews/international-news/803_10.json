{
       "Source": "hirunews",
       "Timestamp": "Monday, 16 September 2013 - 15:09",
       "Headline": "ප්‍රවීන බොලිවුඞ් නළු දිලිප් කුමාර් රෝහල්ගත කෙරේ.",
       "News Content": "ප්‍රවීන හින්දි සිනමා නළු දිලිප් කුමාර් හෘදයාබාධයක් හේතුවෙන් අද (16) මුම්බායි රෝහලකට ඇතුළත් කෙරුණා. 90 හැවිරිදි දිලිප් කුමාර් එහි දැඩි සත්කාර ඒකකයේ ප්‍රතිකාර ලබන අතර ඔහුගේ තත්ත්වය ස්ථාවර බවයි රෝහල් ප්‍රකාශකයෙකු සදහන් කළේ. දේව්දාස්, මධුමතී, ගංගා - යමුනා සහ ටජ්මහල් අන්දරය කියැවෙන මුගාල් - ඊ - අසාම් ඇතුළු චිත්‍රපට 60ක පමණ රගපෑ දිලිප් කුමාර් සිනමා සම්මාන රැසකට හිමිකම් කියනවා. පාකිස්තානයේ පේශාවර් හි යූසුෆ් ඛාන් ලෙස උපත ලැබූ ඔහු දිලිප් කුමාර් ලෙස නම වෙනස් කළේ බොලිවුඞ් තිරයට එක්වීමටයි.",
       "URL": "https://www.hirunews.lk/67313/ප්‍රවීන-බොලිවුඞ්-නළු-දිලිප්-කුමාර්-රෝහල්ගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=803"
}