{
       "Source": "hirunews",
       "Timestamp": "Thursday, 16 April 2015 - 10:12",
       "Headline": "රාහුල් ගාන්ධි නැවත පැමිණේ",
       "News Content": "පසුගිය පෙබරවාරි 20 වැනිදා සිට ඉන්දීය පාර්ලිමේන්තුවෙන් නිවාඩු ලබා ක්‍රියාකාරී දේශපාලන කටයුතුවලින් ඉවත්ව සිටි කොංග්‍රස් පක්ෂ උප සභාපති රාහුල් ගාන්ධි අද නැවතත් නවදිල්ලියට පැමිණෙනු ඇතැයි එරට මාධ්‍ය වාර්තා කළා. ඉන්දීය පාර්ලිමේන්තුවේ අයවැය විවාදය මගහැරීම ගැන චෝදනා එල්ලවුවද රාහුල් ගාන්ධිගේ පියවර ඔහුගේ මව වන කොංග්‍රස් නායිකා සෝනියා ගාන්ධි අනුමත කළා. ගොවි බිම් කර්මාන්ත සඳහා පහසුවෙන් අත්පත් කරගැනීමේ පනතක් නරේන්ද්‍ර මෝදි රජය මගින් දැන් ඉදිරිපත් කර ඇති අතර, ඊට කොංග්‍රස් පක්ෂය දැඩි විරෝධය පළ කරනවා. ඒ සඳහා ලබන ඉරිදා පැවැත්වෙන දැවැන්ත රැළියක් රාහුල් ගාන්ධි විසින් අමතනු ඇතැයි අපේක්ෂිතයි.",
       "URL": "https://www.hirunews.lk/107626/රාහුල්-ගාන්ධි-නැවත-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=742"
}