{
       "Source": "hirunews",
       "Timestamp": "Wednesday, 15 March 2023 - 8:11",
       "Headline": "ඉම්රාන් ඛාන් ඇල්ලීමට ගිය පොලිසිය සහ පාක්ෂිකයන් අතර ගැටුමක්",
       "News Content": "පාකිස්තාන හිටපු අග්‍රාමාත්‍ය ඉම්රාන් ඛාන් අත්අඩංගුවට ගැනීමට උත්සාහ කිරීමේදී ඔහුගේ ආධාරකරුවන් හා ආරක්ෂක අංශ අතර ගැටුම් ඇතිව තිබෙනවා.\nආරක්ෂක අංශ විසින් ලාහෝර් නගරයේ පිහිටි ඉම්රාන් ඛාන්ගේ නිවසට ඇතුළු වීමට උත්සාහ කිරීමත් සමග ඇති වූ මෙම ගැටුමේ දී ආධාරකරුවන් විසින් ගල් ප්‍රහාර එල්ල කර ඇති බවයි විදෙස් වාර්තා සඳහන් කළේ.\nආරක්ෂක අංශ පිරිස විසුරුවා හැරීම සඳහා කදුළු ගෑස් ප්‍රහාරයක්ද එල්ල කරනු ලැබුවා.\nපාකිස්ථාන ආරක්ෂක අංශ ඉම්රාන් ඛාන්ගේ නිවසට යන අවස්ථාවේ ඔහු එහි සිට ඇති බව යි වාර්තා වන්නේ.",
       "URL": "https://www.hirunews.lk/329971/ඉම්රාන්-ඛාන්-ඇල්ලීමට-ගිය-පොලිසිය-සහ-පාක්ෂිකයන්-අතර-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=17"
}