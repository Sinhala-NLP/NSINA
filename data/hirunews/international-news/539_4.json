{
       "Source": "hirunews",
       "Timestamp": "Wednesday, 28 December 2016 - 12:59",
       "Headline": "පිලිපීනය සිදු කළ වාර්තාගත වැටලීම",
       "News Content": "පිලිපීනයේ ඇමරිකානු ඩොලර් මිලියන 120ක වාර්තා ගත මත්ද්‍රව්‍ය වැටලීමක් සිදුකර තිබෙනවා.\nවිදෙස් වාර්තා සඳහන් කළේ ෂබූ නමැති මත්ද්‍රව්‍ය මෙහිදී පොලිස් භාරයට ගෙන ඇති බවයි.\nමෙය පසුගිය ඉතිහාසයේ පිලිපීනයේ සිදුකළ විශාලතම මත්ද්‍රව්‍ය වැටලීම ලෙසයි සැලකෙන්නේ.\nපිලිපීනයට පසුගිය ජූලි මාසයේදී නව ජනාධිපතිවරයෙකු පත්වූ අතර ඔහුගේ ප්‍රමුඛ කාර්යය වී ඇත්තේ රටතුල සිදුවන මත්ද්‍රව්‍ය ජාවාරම් නතර කිරීමයි.\nපසුගිය ජූලි මාසයේ සිට මේ දක්වා කාලය තුල මත්ද්‍රව්‍ය වැටලීම් වලින් ජාවාරම්කරුවන් 6000ක් ඝාතනය කර තිබෙනවා.",
       "URL": "https://www.hirunews.lk/150750/පිලිපීනය-සිදු-කළ-වාර්තාගත-වැටලීම",
       "Category": "International News",
       "Parent URL": "https://www.hirunews.lk/international-news.php?pageID=539"
}