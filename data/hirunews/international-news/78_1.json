{
       "Source": "hirunews",
       "Timestamp": "Saturday, 27 November 2021 - 10:36",
       "Headline": "අගමැති මෝදි නව කොරෝනා ප්‍රභේදය ගැන ඉහළ පෙළේ සාකච්ඡාවක් කැඳවයි",
       "News Content": "දකුණු අප්‍රිකාවෙන් මුල්වරට සොයා ගැණුනු ඔමික්‍රොන් නව කොරෝනා ප්‍රභේදය සම්බන්ධයෙන් සාකච්ඡා කිරීම සඳහා ඉන්දීය අග්‍රාමාත්‍ය නරේන්ද්‍ර මෝදි රජයේ ඉහළ පෙලේ නිලධාරින් සමග විශේෂ රැස්වීමක් කැඳවා තිබෙනවා.\nනව දිල්ලියේ පැවැත්වෙන මෙම සාකච්ඡාවේදී පොදුවේ ඉන්දියාවේ කොරෝනා වසංගත තත්ත්වය පිළිබඳව ද ඇගයීමක් සිදුකිරීමට නියමිතයි.\nඉහළ සම්ප්‍රේෂණ හැකියාවක් සහ එන්නත් මග හැරීමේ හැකියාවක් සහිත ඔමික්‍රොන් කොරෝනා ප්‍රභේදයේ විකෘතිතා 50 ක් හඳුනාගෙන ඇති අතර, එහි රෝග ලක්ෂණ පෙන්නුම් කිරීම ද ඉහළ මට්ටමක පවතින බව සඳහන්.\nමේ අතර, බි්‍රතාන්‍යය, යුරෝපා සංගමය, ඇමෙරිකා එක්සත් ජනපදය සහ කැනඩාව මෙන් ඕස්ටේ්‍රලියාව ද දකුණු අප්‍රිකානු රටවල් සඳහා සංචාර තහනමක් ප්‍රකාශයට පත් කළා.",
       "URL": "https://www.hirunews.lk/289323/අගමැති-මෝදි-නව-කොරෝනා-ප්‍රභේදය-ගැන-ඉහළ-පෙළේ-සාකච්ඡාවක්-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=78"
}