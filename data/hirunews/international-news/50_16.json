{
       "Source": "hirunews",
       "Timestamp": "Thursday, 05 May 2022 - 8:00",
       "Headline": "ඇමරිකාව වසර 22කට පසු පොලී අනුපාත ඉහළ නංවයි",
       "News Content": "ඇමරිකානු මහ බැංකුව වසර 22කට පසු පොලී අනුපාත ඉහල දමා තිබෙනවා.\nවිදෙස් වාර්තා සඳහන් කළේ සියයට 0 දශම 75 සිට සියයට 1ක දක්වා වැඩිවීමක් මෙහිදී සිදුකර ඇති බවයි.\nඇමරිකාවේ උද්ධමනය වසර 40කින් පසු මේ වනවිට ඉහල අගයක පවතිනවා.\nපසුගිය මාර්තු මාසයේදී එරට උද්ධමනය දැක්වුණේ සියයට 8යි දශම 5ක් ලෙසයි.\nඑය තවදුරටත් ඉහල යනු ඇති බවයි වාර්තා වන්නේ.\nදැනටමත් ඉන්දියානු සහ ඕස්ටේ්‍රලියානු මහබැංකු සිය පොලී අනුපාත ඉහල නංවා ඇති අතර එංගලන්තය ප්‍රකාශ කළේ ඔවුන්ද පොලී අනුපාත ඉහල නැංවීමට අපේක්ෂා කරන බවයි.\nඑය පසුගිය දෙසැම්බර් මාසයේ සිට සිදුවන හතරවන පොලී අනුපාත ඉහල නැංවීමයි.",
       "URL": "https://www.hirunews.lk/303536/ඇමරිකාව-වසර-22කට-පසු-පොලී-අනුපාත-ඉහළ-නංවයි",
       "Category": "International News",
       "Parent URL": "https://www.hirunews.lk/international-news.php?pageID=50"
}