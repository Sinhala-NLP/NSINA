{
       "Source": "hirunews",
       "Timestamp": "Monday, 29 August 2016 - 8:26",
       "Headline": "වසර 52 කට පසු කොළොම්බියාවේ සටන් විරාමයක්",
       "News Content": "වසර 52 කට පසු කොළොම්බියාවේ සටන් විරාමයක් ප්‍රකාශයට පත් කර තිබෙනවා.\nකොළොම්බියානු රජය සමඟ සටන් වැද සිටින පාක් කැරළිකරුවන් විසිනුයි මෙම සටන් විරාමය ප්‍රකාශයට පත්කර ඇත්තේ.\nලොව දීර්ඝ කාලයක් තිස්සේ පැවති ගැටුමක් ලෙස පාක් කැරළිකරුවන් සහ කොලොම්බියානු රජය අතර පැවති යුද්ධය හැඳින්වෙනවා.\nදෙපාර්ශවය අතර සටන් විරාමයක් ඇතිිකිරීම සඳහා වසර හතරක සිට කියුබාව මැදිහත්කරුවන් ලෙස කටයුතු කළත් එය සාර්ථක වූයේ නැහැ.\nකෙසේ වෙතත් පාක් කැරළිකරුවන් සටන් විරාමයක් ප්‍රකාශයට පත් කිරීමත් සමඟ ඊට අදාළ ගිවිසුම ලබන සතියේ අත්සන් කිරීමට නියමිත බවයි විදෙස් වාර්තා සඳහන් කළේ.",
       "URL": "https://www.hirunews.lk/141707/වසර-52-කට-පසු-කොළොම්බියාවේ-සටන්-විරාමයක්",
       "Category": "International News",
       "Parent URL": "https://www.hirunews.lk/international-news.php?pageID=592"
}