{
       "Source": "hirunews",
       "Timestamp": "Friday, 06 September 2019 - 15:23",
       "Headline": "ඉන්දියාවේ අවුරුදු 73 ක කාන්තාවක් නිවුන් දරුවන් බිහි කරයි",
       "News Content": "වයස අවුරුදු 73 ක කාන්තාවක් නිවුන් දරු දෙදෙනෙකු බිහි කිරීමේ පුවතක් ඉන්දියාවේ ආන්ද්‍ර ප්‍රදේශ් ප්‍රාන්තයෙන් වාර්තා වනවා.\nඑම නිවුන් දරුවන් සහ මව මේ වනවිට යහපත් සෞඛ්‍ය තත්ත්වයෙන් පසුවන බවයි ඉන්දීය වාර්තා සඳහන් කළේ.\nදරු උපතින් පසු මාධ්‍ය හමුවේ මව ප්‍රකාශ කර ඇත්තේ 82 හැවිරිදි වියේ පසු වූ තම ස්වාමි පුරුෂයා සහ තමන් විවාහ වූ දින පටන් දරුවන් අපේක්ෂාවෙන් පසුවුව ද මෙම නිවුන් දරු උපත සිදුවනතුරු එය සැබෑ නොවුනු බවයි.\n2016 වසරේදී ද 70 හැවිරිදි කාන්තාවක් පිරිමි දරුවෙකු බිහි කිරිමේ පුවතක් ඉන්දියාවෙන් වාර්තා වුණා.",
       "URL": "https://www.hirunews.lk/223731/ඉන්දියාවේ-අවුරුදු-73-ක-කාන්තාවක්-නිවුන්-දරුවන්-බිහි-කරයි",
       "Category": "International News",
       "Parent URL": "https://www.hirunews.lk/international-news.php?pageID=240"
}