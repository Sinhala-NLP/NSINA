{
       "Source": "hirunews",
       "Timestamp": "Saturday, 26 December 2015 - 8:26",
       "Headline": "අදත් භූ කම්පනයක් - 6.5ක් ප්‍රබලයි",
       "News Content": "අද (26) අලුයම් කාලයේ ඇෆ්ගනිස්ථානයේ, ටජිකිස්ථාන් දේශසීමාව ආසන්නයේප්‍රබල භූ කම්පනයක් සිදුවී තිබෙනවා. රික්ටර් පරිමාණයේ 6.5ක ප්‍රබලතාවකින් යුත් එම භූ කම්පනය කාබුල් නගරයට කිලෝමීටර් 280ක් ඊසාන දෙසින් සිදුවූ බවයි ඇමරිකානු භූ විද්‍යා ආයතනය ප්‍රකාශ කළේ.\nඑම භූ කම්පනයෙන් පාකිස්තානයේ ඉස්ලාමාබාද් සහ ලාහෝර් නගරවලට ද බලපෑම් ඇති වුණා.\nඇෆ්ගනිස්ථානයේ අගනුවර මෙන්ම පාකිස්තාන අගනුවර ද ගොඩනැගිලි භූ කම්පනයෙන් සසල වී තිබෙනවා. එමෙන්ම එය උතුරු ඉන්දියාවේ චන්දිගාර්, ශ්‍රී නගර්, ජායිපූර් සහ නවදිල්ලියට ද දැනී ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/122805/අදත්-භූ-කම්පනයක්-6-5ක්-ප්‍රබලයි",
       "Category": "International News",
       "Parent URL": "https://www.hirunews.lk/international-news.php?pageID=677"
}