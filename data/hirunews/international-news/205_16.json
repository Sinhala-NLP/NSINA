{
       "Source": "hirunews",
       "Timestamp": "Sunday, 19 January 2020 - 14:02",
       "Headline": "ලැව් ගිනි පැතිරුණු ඔස්ට්‍ර්ලියාවට අකුණු කුණාටු",
       "News Content": "පසුගිය සැප්තැම්බරයේ සිට පැතිරුණු ලැව් ගිනිවලින් වැඩිම හානියක් සිදුවූ ප්‍රාන්තයක් වන දකුණුදිග වික්ටෝරියා ප්‍රාන්තයට අකුණු කුණාටු සහිත කාලගුණයක් ඇති වන බවට කාලගුණ විද්‍යාඥයන් අනාවැකි පළ කරනවා.\nමේ වන විටත් එහි දැඩි වර්ෂාපතනයක් ඇති වී තිබෙන අතර එය ලැව් ගිනි නිවීමට ද සහයක් වී ඇති බව සඳහන්. කෙසේ නමුත් ඇතැම් ප්‍රදේශවල ජල ගැලීම් සහ විදුලිය ඇණ හිටීම් වාර්තා වනවා.\nඔස්ට්‍ර්ලියාවේ ලැව් ගිනි වලින් පුද්ගලයන් 28 දෙනෙකු ජීවිතක්ෂයට පත්වූ අතර නිවාස දහස් ගණනක් මෙන්ම හෙක්ටයාර මිලියන සංඛ්‍යාත ප්‍රදේශයක් විනාශයට පත්වුණා.",
       "URL": "https://www.hirunews.lk/232579/ලැව්-ගිනි-පැතිරුණු-ඔස්ට්‍ර්ලියාවට-අකුණු-කුණාටු",
       "Category": "International News",
       "Parent URL": "https://www.hirunews.lk/international-news.php?pageID=205"
}