{
       "Source": "hirunews",
       "Timestamp": "Tuesday, 22 March 2016 - 11:06",
       "Headline": "පහල ගියත් ජනපති විය හැකි ජනපති",
       "News Content": "පසුගිය වසර තුළ කැපී පෙනෙන ලෙස රුසියානු ජනාධිපති ව්ලැදිමීර් පුටින් පිළිබඳ විශ්වාසය තබන සාමාන්‍ය රුසියානුවන්ගේ ප්‍රතිශතය පහත වැටී තිබෙනවා.\nරුසියාවේ ස්වාධීන සමීක්ෂණ ආයතනයක් මගින් පැවැත්වූ මත විමසුමකදී හෙළි වී ඇත්තේ පුටින් විශ්වාස කළ නොහැකි බව පවසන රුසියානුවන්ගේ ප්‍රතිශතය සියයට 14 සිට සියයට 19 දක්වා ඉහළ ගොස් ඇති බවයි.\nකෙසේ නමුත්, සියයට 73ක් රුසියානුවන් ඔහු නැවතත් එරට ජනාධිපති විය යුතු බව පවසනවා.\nඑම ප්‍රතිශතය මීට වසරකට පෙර සියයට 83ක් ලෙස පැවතුණා. යුක්රේන සහ සිරියානු අර්බුදවලට මැදිහත්වීමෙන් රුසියානු ජනාධිපතිවරයාගේ ජනප්‍රියත්වය ඉහළ ගිය ද, බටහිර සම්බාධක සහ ආර්ථික අර්බුදය ජනාධිපති පුටින්ගේ ජනප්‍රියත්වය පහත වැටීමට හේතුවක්.",
       "URL": "https://www.hirunews.lk/129079/පහල-ගියත්-ජනපති-විය-හැකි",
       "Category": "International News",
       "Parent URL": "https://www.hirunews.lk/international-news.php?pageID=653"
}