{
       "Source": "hirunews",
       "Timestamp": "Sunday, 21 January 2018 - 8:13",
       "Headline": "ශීත ඍතු ඔලිම්පික් උළෙලට උතුරු කොරියාවෙන් කණ්ඩායමක්",
       "News Content": "ලබන මාසයේ දකුණු කොරියාවේ පියොංචැං හි පැවැත්වෙන ශීත ඍතු ඔලිම්පික් උළෙල සඳහා උතුරු කොරියාව ක්‍රීඩක ක්‍රීඩිකාවන් 22 කුගෙන් යුත් කණ්ඩායමක් සහභාගි කරවන බව ජාත්‍යන්තර ඔලිම්පික් කමිටුව නිවේදනය කළා.\nඑමෙන්ම උතුරු සහ දකුණු කොරියානු කණ්ඩායම් දෙකම සමාරම්භක උත්සවයේදී එක්ව පෙළපාලියේ ගමන් කරන අතර, ඒකාබද්ධ කාන්තා හොකී කණ්ඩායමක් ඉදිරිපත් කරන බවද ඔලිම්පික් කමිටුව සනාථ කළා.\nජාත්‍යන්තර ඔලිම්පික් කමිටුවේ සභාපති තෝමස් බාහ් කියා සිටියේ උතුරු කොරියානු ක්‍රීඩක ක්‍රීඩිකාවන් හිම මත ලිස්සායාම, ඇවිදීම සහ හොකී යන ඉසව් සඳහා ඉදිරිපත් වන බවයි.\nඋතුර සහ දකුණු කොරියානු රාජ්‍යයන් මේ සමග දිගු ගමනක දැවැන්ත ඉදිරි පියවරක් තබා ඇති බව ඔහු කියා සිටියා.",
       "URL": "https://www.hirunews.lk/181604/ශීත-ඍතු-ඔලිම්පික්-උළෙලට-උතුරු-කොරියාවෙන්-කණ්ඩායමක්",
       "Category": "International News",
       "Parent URL": "https://www.hirunews.lk/international-news.php?pageID=402"
}