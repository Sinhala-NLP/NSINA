{
       "Source": "hirunews",
       "Timestamp": "Sunday, 25 December 2016 - 9:52",
       "Headline": "චිබොක් දැරියන් පිරිසක් නත්තලේදී නිවෙස් බලා එයි",
       "News Content": "මීට වසර දෙකකට පමණ පෙර එනම් 2014 වසරේ අප්‍රේල් මාසයේ බොකෝහරාම් ඉස්ලාමීය අන්තවාදීන් විසින් පැහැරගත් චිබොක් පාසල් දැරියන් විස්සකට වැඩි පිරිසක් මෙවර නත්තලේදී සිය පවුල් හා එක්වී තිබෙනවා.\nඔවුන් මුදාගැනීම සඳහා ස්විට්සර්ලන්තය සහ අන්තර්ජාතික රතු කුරුස කමිටුව සහය වුණා.\nකෙසේ නමුත් බොකෝහරාම් සංවිධානය පැහැරගත් මෙම පාසල් දැරියන් 276 දෙනෙකු අතුරෙන් 197 දෙනෙකු තවමත් මුදාහැර නැහැ.\nඔවුන්ද මුදාගැනීම සඳහා ජාත්‍යන්තර ප්‍රයත්නයක් දැන් ක්‍රියාත්මකයි.\nනයිජීරියාවේ චිබොක් ප්‍රදේශයේ පදිංචි මෙම දැරියන් බොහොමයක් කතෝලිකයන් වන අතර ඔවුන් පැහැරගත් බොකෝහරාම් සන්නද්ධ කල්ලිය එම දැරියන් රඳවා ගෙන ලිංගික වහලියන් ලෙස  යොදාගත් බවයි වාර්තාවන්නේ.",
       "URL": "https://www.hirunews.lk/150528/චිබොක්-දැරියන්-පිරිසක්-නත්තලේදී-නිවෙස්-බලා-එයි",
       "Category": "International News",
       "Parent URL": "https://www.hirunews.lk/international-news.php?pageID=541"
}