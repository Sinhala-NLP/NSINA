{
       "Source": "hirunews",
       "Timestamp": "Saturday, 14 August 2021 - 9:25",
       "Headline": "විදේශීය රාජ්‍යතාන්ත්‍රිකයන් ඇෆ්ගනිස්තානයෙන් නික්මෙයි",
       "News Content": "තලෙයිබාන් සංවිධානය කාබුල් නුවරට ආසන්න වද්දිී එහි සිටින විදේශීය රාජ්‍යතාන්ත්‍රිකයන් ඇෆ්ගන් අගනුවරින් නික්මීම ආරම්භ වී තිබෙනවා. ඒ සඳහා සහය වීමට ඇමරිකානු භට පිරිස් කාබුල් නුවරට පැමිණ ඇති බවයි විදෙස් වාර්තාකරුවන් සඳහන් කළේ.\nබ්‍රිතාන්‍ය රාජ්‍යතාන්ත්‍රිකයන් ඉවත් කර ගැනීම සඳහා එක්සත් රාජධානිය 600ක භට පිරිසක් කාබුල් නුවරට එවා තිබෙනවා. ඩෙන්මාර්කය සහ නෝර්වේ රාජ්‍යයන් ඇෆ්ගනිස්තානයේ සිය තානාපති කාර්යාල වසා දමා ඇති අතර ජර්මනිය එහි කාර්ය මණ්ඩලය අවම කිරීමට පියවර ගෙන තිබෙනවා.\nඊයේ දිනයේ දී තලෙයිබාන් සන්නද්ධ කණ්ඩායම් පුල්-ඊ-අලාම් නුවර ද අත්පත් කර ගත්තා. ලෝගාර් ප්‍රාන්තයේ අගනුවර වූ එම නගරය පිහිටා ඇත්තේ කාබුල් නුවරට කිලෝමීටර 80ක් පමණ නුදුරින්.\nතලෙයිබාන් සංවිධානය මෙලෙස ඇෆ්ගනිස්ථානයේ බලය අත්පත් කර ගනිමින් සිටින්නේ 20 වසරක් එහි සිටි ඇමරිකානු ඇතුලු විදේශීය හමුදා ඉවත් කර ගැනීමත් සමගයි.\nඇෆ්ගන් රජයේ හමුදා මේ වන විට ප්‍රධාන වශයෙන් කාබුල් නුවරට කේන්ද්‍ර ගත වී සිටිනවා. නවතම බුද්ධි සේවා වාර්තා පෙන්වා දෙන්නේ කාබුල් නුවර ද ඉදිරි දින 30 තුළ තලෙයිබාන්වරුන් අතට පත් විය හැකි බවයි.",
       "URL": "https://www.hirunews.lk/279657/විදේශීය-රාජ්‍යතාන්ත්‍රිකයන්-ඇෆ්ගනිස්තානයෙන්-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=100"
}