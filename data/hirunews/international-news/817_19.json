{
       "Source": "hirunews",
       "Timestamp": "Monday, 29 July 2013 - 19:24",
       "Headline": "ඉරාකයේ බෝම්බ පිපිරීම් වැළක්. - 48ක් මරුට.",
       "News Content": "ඉරාකයේ බැග්ඩෑඞ් අගනුවර සහ තවත් නගර කිහිපයක ෂියා මුස්ලිම් ජනකොටස ඉලක්ක කර ගනිමින් අද (29) සිදුවූ මෝටර් රථ බෝම්බ ප්‍රහාර වැළකින් පුද්ගලයන් 48 දෙනෙකු ජීවිතක්ෂයට පත්වුණා. තවත් 100කට අධික පිරිසක් එහිදී තුවාල ලබා තිබෙනවා. පසුගිය අප්‍රේල් මාසයේ සිට ඉරාකයේ බෝම්බ ප්‍රහාරවලින් මිය ගිය සංඛ්‍යාව 2500කට අධිකයි. ඒ අනුව 2008 වසරෙන් පසු ඉරාකයේ උදා වූ ප්‍රචණ්ඩතම කාල පරිච්ඡේදය මෙයයි. ඉරාකයේ සුන්නි සහ ෂියා මුස්ලිම් ජනකොටස අතර පසුගිය කාලය තුළ මතුවූයේ දැඩි උණුසුම් වාතාවරණයක්. අග්‍රාමාත්‍ය නූරි මලිකිගේ ප්‍රධානත්වයෙන් යුත් ෂියා බලය සහිත රජය ඉරාකයේ සුන්නි මුස්ලිම්වරුන් නොසලකා හරින බවට චෝදනා එල්ල වීම ඊට හේතුවයි. බැග්ඩෑඞ් අගනුවර රථගාල්වල සහ නගරයේ ස්ථාන කිහිපයක නතර කර තිබූ මෝටර් රථ බෝම්බ අද (29) කෙටි කාල විරාමයක් තුළ පිපිරුණු බවයි විදෙස් වාර්තා සඳහන් කළේ.",
       "URL": "https://www.hirunews.lk/64018/ඉරාකයේ-බෝම්බ-පිපිරීම්-වැළක්-48ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=817"
}