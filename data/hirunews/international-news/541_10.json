{
       "Source": "hirunews",
       "Timestamp": "Saturday, 24 December 2016 - 14:38",
       "Headline": "උතුරු කොරියාව තවත් න්‍යෂ්ටික අත්හදා බැලීමකට සැරසෙන ලකුණු",
       "News Content": "උතුරු කොරියාව නව න්‍යෂ්ටික අත්හදා බැලීමකට සූදානම් වන බවට දකුණු කොරියාව චෝදනා කරනවා.\nඋතුරු කොරියානු න්‍යෂ්ටික බලාගාර ආශ්‍රිත ක්‍රියාකාරකම් ග්‍රහණය කිරීමෙන් මේ බව පැහැදිලි වන්නේ යැයි දකුණු කොරියානු ජාතික ඔත්තු සේවාව සඳහන් කළා.\nඋතුරු කොරියාව මේ වන විට න්‍යෂ්ටික අත්හදා බැලීම් 5ක් සිදුකර ඇති අතර, ඉන් දෙකක්ම සිදුකරනු ලැබුවේ මේ වසරේදියි.\nලබන වසරේ දකුණු කොරියාවේ පැවැත්වෙන ජනාධිපතිවරණයට සමගාමීව උතුරු කොරියාව ඔවුන්ගේ 6 වන න්‍යෂ්ටික පිපිරවීම සිදුකරනු ඇති බවටයි දකුණු කොරියානු ඔත්තු සේවා සැක කරන්නේ.",
       "URL": "https://www.hirunews.lk/150485/උතුරු-කොරියාව-තවත්-න්‍යෂ්ටික-අත්හදා-බැලීමකට-සැරසෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=541"
}