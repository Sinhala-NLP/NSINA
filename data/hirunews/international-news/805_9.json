{
       "Source": "hirunews",
       "Timestamp": "Tuesday, 10 September 2013 - 7:45",
       "Headline": "නෝර්වේ මැතිවරණයෙන් ආණ්ඩු පෙරළියක්.",
       "News Content": "නෝර්වේ රාජ්‍යයේ ඊයේ (09) පැවැති මැතිවරණයෙන් සංක්‍රමණික විරෝධී මධ්‍ය දක්ෂිණාංශික සන්ධානය ජයග්‍රහණය කළා. වසර 8ක් නෝර්වේ පාලනය කළ කම්කරු පක්ෂ අගමැති ජෙන්ස් ස්ටෝල්ටන්බර්ග් මැතිවරණයේ පරාජය පිළිගෙන තිබෙනවා. විපක්ෂ සන්ධානයේ කන්සර්වටිව් පක්ෂය නියෝජනය කරන එර්නා සෝල්බර්ග් නෝර්වේ හි මීළඟ රජය මෙහෙය වනු ඇති. රජය පිහිටුවීම සඳහා කන්සර්වටිව් පක්ෂය සංක්‍රමණික විරෝධී ප්‍රගතිශීලී පක්ෂය සමග සන්ධානයක් ගොඩනගනු ඇති. මැතිවරණයේ තුනෙන් දෙකක් ජන්ද ගණන් කර අවසන් වද්දී ආසන 169කින් යුත් නෝර්වේ පාර්ලිමේන්තුවේ ආසන 96ක්ම හිමිව ඇත්තේ විපක්ෂ සන්ධානයටයි. ලබන මස අය වැය ඉදිරිපත් කිරීමෙන් පසු තමා ඉල්ලා අස්වන බව වත්මන් අගමැති ස්ටෝල්ටන්බර්ග් ප්‍රකාශ කළා. නෝර්වේ රාජ්‍යයට පැමිණෙන සංක්‍රමණිකයන්ට එරෙහිව ඇන්ඩර්ස් බ්‍රෙයිවික් 2011 වසරේ එල්ල කළ ප්‍රහාරයෙන් පුද්ගලයන් 77 දෙනෙකු මිය ගියා. ඉන් පසුව නෝර්වේ හි පැවැති පළමු මැතිවරණය මෙයයි.",
       "URL": "https://www.hirunews.lk/66877/නෝර්වේ-මැතිවරණයෙන්-ආණ්ඩු-පෙරළියක්",
       "Category": "International News",
       "Parent URL": "https://www.hirunews.lk/international-news.php?pageID=805"
}