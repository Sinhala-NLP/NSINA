{
       "Source": "hirunews",
       "Timestamp": "Friday, 15 July 2022 - 7:23",
       "Headline": "ඉතාලි අගමැති ඉල්ලා අස්වීම දෙයි",
       "News Content": "ඉතාලි අග්‍රාමාත්‍ය මාරියෝ ට්‍රාගි සිය ධුරයෙන් ඉල්ලා අස්වීමේ ලිපිය භාර දී ඇතැයි විදෙස් මාධ්‍ය වාර්තා කළා.\nඑරට සභාග රජයේ එක් ප්‍රධාන පාර්ශ්වයක් ඉන් ඉවත්වීම ඊට හේතුව බවයි වාර්තාවන්නේ.\nමෙම තත්ත්වයත් සමඟ රජයේ විශ්වසනීයත්වය බිඳ වැටීම හේතුවෙන් තමන් ධුරයෙන් ඉවත්වන බවයි ඉතාලි අග්‍රාමාත්‍යවරයා සඳහන් කර ඇත්තේ.\nපසුගිය කාලසීමාව තුළ ගත් ඇතැම් මූල්‍ය තීන්දු සම්බන්ධයෙන් ඉතාලි රජයට සම්බන්ධ පාර්ශව අතර මතභේදාත්මක තත්වයක් ඇතිව තිබුණා.",
       "URL": "https://www.hirunews.lk/310018/ඉතාලි-අගමැති-ඉල්ලා-අස්වීම-දෙයි",
       "Category": "International News",
       "Parent URL": "https://www.hirunews.lk/international-news.php?pageID=39"
}