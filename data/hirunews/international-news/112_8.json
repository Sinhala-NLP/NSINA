{
       "Source": "hirunews",
       "Timestamp": "Sunday, 06 June 2021 - 11:27",
       "Headline": "භාරත් බයෝටෙක් කොරෝනා එන්නතට බ්‍රසීලයේ අනුමැතිය",
       "News Content": "ඉන්දියාවේ භාරත් බයෝටෙක් ඖෂධ නිෂ්පාදන සමාගම විසින් නිපදවනු ලබන කොවැක්සීන් කොරෝනා එන්නත හදිසි භාවිතය සඳහා යොදා ගැනීමට බ්‍රසීල ඖෂධ නියාමනය මගින් අනුමැතිය ලබාදී තිබෙනවා.\nඉන්දියාවේ කොවැක්සීන් එන්නත් නිෂ්පාදනාගාරය නිසි ප්‍රමිතීන්ට අනුකූල නොවන බව පවසමින් බ්‍රසීලය මීට පෙර ඊට අනුමැතිය ලබා දුන්නේ නැහැ.\nකෙසේ නමුත්, අනුමැතිය ලබාදීමත් සමඟ භාරත් බයෝටෙක් කොවැක්සීන් එන්නත් මිලියන 4ක් මුල් පියවරේදී ලබා ගැනීමටයි බ්‍රසීලය තීරණය කර ඇත්තේ.\nමීට අමතරව, බ්‍රසීලය විසින් රුසියානු ස්පුට්නික් වී එන්නත සඳහා ද අනුමැතිය ලබාදී තිබෙනවා.",
       "URL": "https://www.hirunews.lk/273518/භාරත්-බයෝටෙක්-කොරෝනා-එන්නතට-බ්‍රසීලයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=112"
}