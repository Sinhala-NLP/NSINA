{
       "Source": "hirunews",
       "Timestamp": "Tuesday, 12 May 2015 - 13:54",
       "Headline": "ඇමරිකානු රාජ්‍ය ලේකම් ජෝන් කෙරී රුසියාවට",
       "News Content": "ඇමරිකානු රාජ්‍ය ලේකම් ජෝන් කෙරී රුසියානු විදේශ අමාත්‍ය සර්ජි ලැවරොෆ් සමඟ සාකච්ඡාවකට අද රුසියාවට පැමිණෙනවා. කළු මුහුද ආශ්‍රීත සෝචි නිකේතන නගරයේදී පැවැත්වෙන මෙම සාකච්ඡාවට ජනාධිපති පුටින් සහභාගි වන්නේ ද යන්න මෙතෙක් ප්‍රකාශ වී නැහැ. යුක්රේන අර්බුදය පැන නැගීමෙන් පසු ඇමරිකානු රාජ්‍ය ලේකම්වරයා රුසියාවට පැමිණෙන පළමු අවස්ථාව මෙයයි. මීට පෙර දෙපාර්ශවය අතර සාකච්ඡා පවත්වනු ලැබුයේ රුසියාවේ පිටතදීයි. පසුගිය දා මොස්කව් නුවර පැවැති දෙවන ලෝක යුද සමරුව ද ඇමරිකා එක්සත් ජනපදය ඇතුළු බටහිර රටවල් වර්ජනය කළේ යුක්රේන අර්බුදය හුවා දක්වමින්.",
       "URL": "https://www.hirunews.lk/109327/ඇමරිකානු-රාජ්‍ය-ලේකම්-ජෝන්-කෙරී-රුසියාවට",
       "Category": "International News",
       "Parent URL": "https://www.hirunews.lk/international-news.php?pageID=734"
}