{
       "Source": "hirunews",
       "Timestamp": "Monday, 13 August 2018 - 15:27",
       "Headline": "කරුණානිධිගේ උරුමයට පුතුන් අතර ගැටුමක්",
       "News Content": "තමිල්නාඩු මහඇමති ධුරය 5 වරක් දැරූ මුත්තුවේල් කරුණානිධිගෙන් පසු ඩී.එම්.කේ. පක්ෂ නායක ධුරය සඳහා ඔහුගේ පුතුන් දෙදෙනෙකු අතර ප්‍රබල තරඟයක් හටගෙන ඇති බව දකුණු ඉන්දීය වාර්තා සඳහන් කළා.\nකරුණානිධි 94 හැවිරිදිව සිටියදී පසුගිය දා අභාවප්‍රාප්ත වූ අතර, ඔහු රෝගාතුර වූ දා පටන් පක්ෂයේ කටයුතු මෙහෙය වනු ලැබුවේ කරුණානිධිගේ පුත්‍රයෙකු වන එම්.කේ. ස්ටාලින් විසින්.\nඑහෙත් කරුණානිධිගේ වැඩිමහල් පුතු වන 67 හැවිරිදි එම්.කේ. අලගිරි දැන් ප්‍රකාශ කරන්නේ සිය පියාගේ අනුගාමිකයන් තමා සමඟ සිටින බවයි.\nනරේන්ද්‍ර මෝදිට සහය පළ කිරීම නිසා ඔහු මීට සිව් වසරකට පෙර පක්ෂයෙන් පහ කරනු ලැබූ අතර, නැවතත් පක්ෂ සාමාජිකයන් අතරට පැමිණියේ සිය පියාගේ අවමංගල්‍ය උත්සවයේදියි.\nමේ අතර, පක්ෂ නායක ධුරය තීරණය කිරීම සඳහා ඩී.එම්.කේ. පක්ෂය තීරණාත්මක රැස්වීමක් පැවැත්වීමට සූදානම් වන බව සඳහන්.",
       "URL": "https://www.hirunews.lk/197433/කරුණානිධිගේ-උරුමයට-පුතුන්-අතර-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=343"
}