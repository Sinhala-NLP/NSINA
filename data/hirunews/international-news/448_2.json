{
       "Source": "hirunews",
       "Timestamp": "Monday, 21 August 2017 - 9:34",
       "Headline": "පොලිස් නිලධාරීයාගේ දුවට අතවර කළ පොලිස් නිලධාරීන්ට දඬුවම් (ඡායාරූප)",
       "News Content": "බාල වයස්කාර තරුණියකට බරපතල ලිංගික අතවර කිරීම සම්බන්ධයෙන් ඇමරිකාවේ පොලිස් නිලධාරීන් කිහිප දෙනෙකුට දඬුවම් ලබාදීම සම්බන්ධයෙන් පුවතක් විදෙස් මාධ්‍ය වාර්තා කරනවා.\nජස්මින් අබියුස්ලෙන් නමැති මෙම තරුණිය අවස්ථා කිහිපයකදීම මෙලෙස පොලිස් නිලධාරීන් අතින් බරපතල ලෙස ලිංගික අතවරයට ලක්ව ඇති බවයි වාර්තා වන්නේ.\nමෙම සිදුවීම් සම්බන්ධයෙන් අදාල තරුණිය විසින් පොලිස් නිලධාරීන්ට එරෙහිව නීතිමය ක්‍රියාමාර්ග ගෙන ඇති අතර එහිදී ඔවුනට දඬුවම් නියමකර තිබෙනවා.\nමේ වන විට 19 වන වියේ පසුවන ජස්මින් 17 වන වියේ පසුවන සමයේදී මෙලෙස පොලිස් නිලධාරීන්ගේ අතවරයට ලක්ව ඇති බවයි වාර්තා වන්නේ.\nකෙසේ වෙතත් ඇය එම කාලය තුල ළමා ගණිකාවක් ලෙස කටයුතු කර ඇති අතර මත්ද්‍රව්‍යට ඇබ්බැහි වී සිට ඇති බවට තොරතුරු වාර්තා වනවා.\nමෙම තරුණියගේ පියාද එරට පොලිසියට අනියුක්තව සේවය කරන නිලධාරියෙක් වන බවයි විදෙස් මාධ්‍ය වැඩිදුරටත් කරුණු වාර්තා කරන්නේ.\nසැකකාර පොලිස් නිලධාරීන් කිහිප දෙනෙකු සේවයෙන් ඉවත්කර ඇති අතර තවත් කිහිප දෙනෙකුගේ තනතුරු පහළ දමා ඇති බව සඳහන්.\nමෙම තරුණය සමඟ ලිංගිකව හැසිරුණු තවත් පොලිස් නිලධාරියෙක් සිය කරුණු අනාවරණ වේයැයි බියෙන් සියදිවි හානිකරගෙන තිබෙනවා.\nසෙලෙස්ට් ගෲප් නමැති ළමා ගණිකාවන් සිටිනා කණ්ඩායමක් සමඟ ඇය සම්බන්ධ වී සිටි බවට තොරතුරු අනාවරණ වී ඇති අතර මේවන විට ඇය ඔවුන් සමඟ කටයුතු නොකරන බව ඇය පවසනවා.",
       "URL": "https://www.hirunews.lk/168957/පොලිස්-නිලධාරීයාගේ-දුවට-අතවර-කළ-නිලධාරීන්ට-දඬුවම්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=448"
}