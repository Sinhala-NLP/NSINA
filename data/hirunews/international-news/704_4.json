{
       "Source": "hirunews",
       "Timestamp": "Saturday, 19 September 2015 - 11:13",
       "Headline": "ජපන් හමුදාවට විදේශ මෙහෙයුම්වලට ඉඩ",
       "News Content": "ජපාන හමුදාවලට විදේශයන්හි හමුදා මෙහෙයුම්වල නිරත වීමට ඉඩ සලසන නව පනතට එරට පාර්ලිමේන්තුව ඊයේ අනුමැතිය ලබාදුන්නා. ජපාන පහළ පාර්ලිමේන්තුව මීට පෙර ඒ සඳහා අනුමැතිය ලබාදී තිබූ අතර, ඊයේ සෙනෙට් මණ්ඩල අනුමැතිය ද ලැබීමත් සමඟ එය නීතියක් බවට පත්වනවා. දෙවන ලෝක යුද්ධයෙන් පසු ජපාන හමුදාවලට විදේශ හමුදා මෙහෙයුම් සඳහා සහභාගිවීමට ඉඩ සැලසෙන්නේ ප්‍රථම වතාවටයි. එම පියවරට ජපානය තුළ දැඩි විරෝධයක් පැවති අතර ඊයේ දිනයේදී ද ටෝකියෝ පාර්ලිමේන්තු ගොඩනැගිල්ල අවට උද්ඝෝෂණ පැවැත්වුණා.",
       "URL": "https://www.hirunews.lk/116839/ජපන්-හමුදාවට-විදේශ-මෙහෙයුම්වලට-ඉඩ",
       "Category": "International News",
       "Parent URL": "https://www.hirunews.lk/international-news.php?pageID=704"
}