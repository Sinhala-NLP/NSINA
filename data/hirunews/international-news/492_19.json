{
       "Source": "hirunews",
       "Timestamp": "Sunday, 16 April 2017 - 8:04",
       "Headline": "උතුරු කොරියානු මිසයිල අත්හදා බැලීමක් අසාර්ථක වූ බව දකුණු කොරියාව කියයි",
       "News Content": "උතුරු කොරියාව සිදුකළ මිසයිල අත්හදා බැලීමක් අසාර්ථක වී ඇති බව දකුණු කොරියාව පවසනවා.\nමෙම පුවත වාර්තා වන්නේ උතුරු කොරියාව තවත් කිසිදු ප්‍රකෝපකාරි අත්හදා බැලීමක් සිදුකළහොත් ප්‍රහාරයක් එල්ල කරන බවට ඇමරිකාව අනතුරු අගවා තිබියදීයි.\nඋතුරු කොරියාව දැනටමත් න්‍යෂ්ටික පිපිරවීම් 5 ක් මෙන්ම, මිසයිල පෙළක්ම අත්හදා බලා තිබෙනවා.\nඋතුරු කොරියාව ඊයේ සිය අසාහය නායක කිම් ඉල් සුංගේ 105 වන ජන්ම සංවත්සරය සැමරුවේ පියොංයැං නුවර පැවති දැවැන්ත හමුදා පෙළපාලියකින්.\nකිම් ඉල් සුංගේ මුනුපුරා වන වත්මන් නායක කිම් ජොං අන් ප්‍රකාශ කළේ ඇමරිකාව එල්ල කරන ප්‍රහාරයකට න්‍යෂ්ටික අවි යොදා ගනිමින් අනුකම්පා විරහිත ප්‍රතිප්‍රහාරයක් එල්ල කරන බවයි.\nඇමරිකානු නෞකා ප්‍රහාරක බලඇණියක් කොරියානු අර්ධද්වීපය ආසන්නයේ මුහුදු තීරයට පැමිණීම ද උතුරු කොරියාවේ උදහසට ලක්වී ඇති තවත් කරුණක්.",
       "URL": "https://www.hirunews.lk/159273/උතුරු-කොරියානු-මිසයිල-අත්හදා-බැලීමක්-අසාර්ථක-වූ-බව-දකුණු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=492"
}