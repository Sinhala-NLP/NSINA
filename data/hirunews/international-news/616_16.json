{
       "Source": "hirunews",
       "Timestamp": "Sunday, 03 July 2016 - 13:29",
       "Headline": "චීනය මතභේදකාරි මුහුදේ යුද අභ්‍යාසයකට සැරසේ",
       "News Content": "දකුණු චීන මුහුදේ චීනය සහ පිලිපීනය අතර අයිතිය පිළිබද මතභේදයක් පැන නැගී ඇති පාර්සල් දිවයින් අසල අද දැවැන්ත යුද අභ්‍යාසයක් සිදුකිරීමට චීනය තීරණය කර තිබෙනවා.\nදිවයින් පෙලේ අයිතිය පිළිබදව ජාත්‍යන්තර අධිකරණයේ තීන්දුව ප්‍රකාශයට පත් කිරීමට පෙර චීනය මෙම අභ්‍යාසය පැවැත්වීම විශේෂත්වයක්.\nමෙම දිවයින් වලට තමන්ට ද  අයිතියක් ඇති බව පිලිපීනයට අමතරව වියට්නාමය, මලයාසියාව, බෲනායි සහ තායිවානයද ප්‍රකාශ කරනවා.\nදිවයින් පෙලෙහි අයිතිය සම්බන්ධයෙන් පිලිපීනය ගොනුකළ නඩුවට අදාළ තීන්දුව හේග් නුවර පිහිටි ජාත්‍යන්තර අධිකරණය මගින් ජුලි 12 වනදා ප්‍රකාශයට පත් කිරීමට නියමිතයි.",
       "URL": "https://www.hirunews.lk/137076/චීනය-මතභේදකාරි-මුහුදේ-යුද-අභ්‍යාසයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=616"
}