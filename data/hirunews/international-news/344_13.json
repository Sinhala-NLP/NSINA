{
       "Source": "hirunews",
       "Timestamp": "Friday, 10 August 2018 - 14:13",
       "Headline": "රජිව් ඝාතකයන් සම්බන්ධයෙන් මධ්‍යම රජයේ මතය ඉන්දීය ශ්‍රේෂ්ඨාධිකරණය පිළිගනී",
       "News Content": "හිටපු අගමැති රජිව් ගාන්ධි ඝාතනය සම්බන්ධයෙන් සිර දඬුවම් විදින 7 දෙනා නිදහස් කළ නොහැකි බවට ඉන්දීය මධ්‍යම රජය කළ දැනුම්දීම එරට ශ්‍රේෂ්ඨාධිකරණය අද පිළිගෙන තිබෙනවා.\nඔවුන් නිදහස් කරන ලෙස ඉල්ලා සිටියේ තමිල්නාඩු ප්‍රාන්ත රජයයි. මීට පෙර ඉන්දීය ජනාධිපතිවරයා ද අදාළ සැකකරුවන් නිදහස් කළ නොහැකි බව ප්‍රකාශ කළා.\nශ්‍රීධරන් හෙවත් මුරුගන්, පේරරිවාලන්, ශාන්තන්, ජයකුමාර්, රොබට් පයාස්, රවිචන්ද්‍රන් සහ නලිනි රජිව් ඝාතනය වෙනුවෙන් සිර දඬුවම් විදින 7 දෙනායි.\nදැනටමත් 20 වසරකට වැඩි කාලයක් බන්ධනාගාරගතව සිටින ඔවුන්ට මානුෂීය හේතූන් මත නිදහස ලබාදෙන ලෙසයි තමිල්නාඩු රජය ඉල්ලා තිබුණේ.",
       "URL": "https://www.hirunews.lk/197223/රජිව්-ඝාතකයන්-සම්බන්ධයෙන්-මධ්‍යම-රජයේ-මතය-ඉන්දීය-ශ්‍රේෂ්ඨාධිකරණය-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=344"
}