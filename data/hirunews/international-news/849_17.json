{
       "Source": "hirunews",
       "Timestamp": "Wednesday, 10 April 2013 - 13:03",
       "Headline": "උතුරු කොරියානු - චීන දේශසීමා සංචාරකයන්ට වසා දැමේ.",
       "News Content": "උතුරු කොරියානු හා චීන දේශ සීමාව සංචාරකයන් සඳහා වසා දමා ඇති බව විදෙස් මාධ්‍ය වාර්තා කළා. කොරියානු අර්ධද්වීපය තුළ මතුව ඇති අර්බුදකාරි තත්ත්වය හේතුවෙන් සංචාරකයන් සඳහා පවතින අවදානම සැලකිල්ලට ගෙන මෙම තීරණයට එළඹි බවයි චීනය සඳහන් කර ඇත්තේ. උතුරු කොරියාව, දකුණු කොරියාවේ සිටින විදේශීය සංචාරකයන්ට ඉන් ඉවත් වන ලෙස මීට පෙර නිවේදනය කළා.\nමේ අතර, උතුරු කොරියාවෙන් මිසයිල ප්‍රහාරයක් එල්ල වුවහොත් ඊට මුහුණ දීම සඳහා නව මිසයිල ආරක්ෂණ පද්ධතියක් ස්ථාපිත කරන බව ඇමෙරිකාව පවසා තිබෙනවා. එරට හමුදා ප්‍රධානියෙකු සඳහන් කර ඇත්තේ මෙම මිසයිල ආරක්ෂණ පද්ධතිය ස්ථාපිත කිරීමේ කටයුතු මේ වනවිටත් සිදුකෙරෙමින් පවතින බවයි.",
       "URL": "https://www.hirunews.lk/56902/උතුරු-කොරියානු-චීන-දේශසීමා-සංචාරකයන්ට-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=849"
}