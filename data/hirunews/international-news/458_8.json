{
       "Source": "hirunews",
       "Timestamp": "Friday, 21 July 2017 - 19:31",
       "Headline": "උතුරු කොරියාව සාකච්ඡා මඟ හරී",
       "News Content": "දකුණු කොරියාව යෝජනා කළ පරිදි උතුරු සහ දකුණු කොරියානු රාජ්‍යයන්හි හමුදා අතර දේශසීමාවේ සාකච්ඡා අද සිදුවී නැහැ.\nඒ සදහා දකුණු කොරියාව සූදානමින් සිටියද උතුරු කොරියාව අවසන් මොහොත තෙක් ප්‍රතිචාර නොදැක්වීම හේතුවෙන් එය නතර කිරීමට සිදුව ඇති බවයි වාර්තා වන්නේ.\nවිශේෂයෙන් දේශසීමාවේ පවතින උණුසුම්කාරි තත්වය අවසන් කිරීම සදහා දකුණු කොරියාව මෙම සාකච්ඡා සදහා යෝජනාව ඉදිරිපත් කළ අතර, එය අද පැවැත්වීමටයි සැලසුම් කර තිබුණේ.\nඋතුරු කොරියාව පසුගිය ජූලි 4 වනදා අන්තර් මහාද්වීපික මිසයිලයක් ද අත්හදා බැලූ අතර එය ඔවුන් සහ ජාත්‍යන්තර ප්‍රජාව අතර සබදතා තවදුරටත් පළුදු වීමට හේතුවී තිබෙනවා.",
       "URL": "https://www.hirunews.lk/166460/උතුරු-කොරියාව-සාකච්ඡා-මඟ-හරී",
       "Category": "International News",
       "Parent URL": "https://www.hirunews.lk/international-news.php?pageID=458"
}