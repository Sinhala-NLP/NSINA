{
       "Source": "hirunews",
       "Timestamp": "Saturday, 11 April 2015 - 15:36",
       "Headline": "ආරක්ෂකයින් නින්දේ",
       "News Content": "නිරිතදිග පාකිස්තානයේ බලූචිස්තාන්  ප්‍රාන්තයේ වේල්ලක් ඉදිකරමින් සිටි කම්කරුවන් 20 දෙනෙකු ඊයේ (10) රාත්‍රියේ කිසියම් පිරිසක් විසින් වෙඩි තබා ඝාතනය කර තිබෙනවා. සන්නද්ධ කණ්ඩායමක් වැඩ බිමේ ආරක්ෂකයන් 8 දෙනා අභිබවා ගොස් කම්කරුවන්ට වෙඩි තබා ඇත්තේ ඔවුන් නින්දේ සිටියදියි. තලෙයිබාන් සන්නද්ධ කණ්ඩායම් මෙන්ම ප්‍රාන්තයේ ස්වභාවික සම්පත්වලින් තමන්ට ප්‍රතිලාභ හිමිවිය යුතු බව පවසන බලූචි බෙදුම්වාදී කණ්ඩායම් වෙත ද මේ සම්බන්ධයෙන් සැකය යොමු වී ඇති බව සදහන්. වෙනත් ප්‍රදේශවලින් පැමිණි කම්කරුවන් බලූචිස්ථාන් ප්‍රාන්තයේදී මීට පෙර ද ප්‍රහාරවලට ලක්වී තිබෙනවා.",
       "URL": "https://www.hirunews.lk/107376/ආරක්ෂකයින්-නින්දේ",
       "Category": "International News",
       "Parent URL": "https://www.hirunews.lk/international-news.php?pageID=743"
}