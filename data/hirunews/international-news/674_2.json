{
       "Source": "hirunews",
       "Timestamp": "Sunday, 10 January 2016 - 7:52",
       "Headline": "සංක්‍රමණික විරෝධීන් පොලීසිය හා ගැටේ",
       "News Content": "සංක්‍රමණිකයන්ට එරෙහිව ජර්මනියේ කොලෝන් නගරයේ ඊයේ පැවති විරෝධතාවකදී පොලීසිය සහ විරෝධතාකරුවන් අතර, ගැටුමක් ඇතිවුණා. නව අවුරුදු උදාවේදී විශේෂයෙන් කොලෝන් නුවර කාන්තාවන්ට හා දැරියන්ට එරෙහිව සංක්‍රමණිකයන් සිදුකළ හිංසනවලට එරෙහිවයි මෙම විරෝධතාව සංවිධාන කර තිබුණේ. ඊයේ පැවති විරෝධතා පාලනය කිරීම සඳහා ජර්මානු පොලීසිය ජල කදම්භ සහ ගම්මිරිස් කුඩු ප්‍රහාරයක් එල්ල කර තිබෙනවා.\nසිරියාව ඇතුලූ මැදපෙරදිග සහ උතුරු අප්‍රිකානු රටවල සංක්‍රමණිකයන් මිලියනයක් පමණ පසුගිය වසර තුළ ජර්මනියට පැමිණියේ චාන්සලර් ඇන්ජලා මර්කල් සංක්‍රමණිකයන් සඳහා එරට දේශ සීමා විවෘත කිරීමත් සමඟයි.\nඑහෙත් සංක්‍රමණිකයන්ගේ ප්‍රචන්ඩත්වය හේතුවෙන් ඇගේ එම ප්‍රතිපත්තිය අභියෝගයට ලක්වන බව විදෙස් විචාරකයන් පෙන්වා දෙනවා. එමෙන්ම සංක්‍රමණික විරෝධී ජර්මානු අන්තවාදී දක්ෂිණාංශික කණ්ඩායම්වල නැගී සිටීමක්ද මේ සමඟම දක්නට ලැබෙනවා.\nමේ අතර ජර්මන් චාන්සලර් ඇන්ජලා මර්කල් ප්‍රකාශ කළේ ලිංගික අපචාර ඇතුලූ ප්‍රචණ්ඩත්වය ක්‍රියාත්මක කරන සංක්‍රමණිකයන් පිටුවහල් කිරීම සඳහා නව නීති හඳුන්වා දෙන බවයි.",
       "URL": "https://www.hirunews.lk/123703/සංක්‍රමණික-විරෝධීන්-පොලීසිය-හා-ගැටේ",
       "Category": "International News",
       "Parent URL": "https://www.hirunews.lk/international-news.php?pageID=674"
}