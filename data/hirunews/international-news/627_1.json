{
       "Source": "hirunews",
       "Timestamp": "Tuesday, 07 June 2016 - 8:17",
       "Headline": "හිලරි ක්ලින්ටන්ට ඩිමොක්‍රටික් පක්ෂ ජනාධිපති ධුර අපේක්ෂකත්වය",
       "News Content": "ඇමරිකාවේ හිටපු ජනාධිපති බිල් ක්ලින්ටන්ගේ බිරිඳ වන එරට රාජ්‍ය ලේකම්වරිය ලෙස ද කටයුතු කළ හිලරි ක්ලින්ටන්ට ඩිමොක්‍රටික් පක්ෂයේ ජනාධිපති ධුර අපේක්ෂකත්වය හිමිවී තිබෙනවා.\nඅපේක්ෂකත්වය ලබා ගැනීම සඳහා ප්‍රාන්ත මට්ටමේ ඡන්ද විමසීම් පැවැති අතර ඒ සඳහා ප්‍රමාණවත් නියෝජිත සංඛ්‍යාවක සහාය ඊයේ වන විට හිලරි ක්ලින්ටන්ට හිමි වී ඇති බව ඇසෝසියේටඩ් ප්‍රෙස් ප්‍රවෘත්ති සේවාව සදහන් කළා.\nඒ අනුව හිලරි ක්ලින්ටන් ඇමරිකාවේ ප්‍රධාන පෙළේ දේශපාලන පක්ෂයක ජනාධිපති ධුර අපේක්ෂකත්වය හිමි කර ගත් ප්‍රථම කාන්තාව බවට පත්වනු ඇති.\nකෙසේ නමුත් හිලරි ක්ලින්ටන්ගේ අපේක්ෂකත්වය නිළ වශයෙන් ප්‍රකාශ කෙරෙන්නේ ඩිමොක්‍රටික් පක්ෂ සම්මේලනයේදීයි.",
       "URL": "https://www.hirunews.lk/134940/හිලරි-ක්ලින්ටන්ට-ඩිමොක්‍රටික්-පක්ෂ-ජනාධිපති-ධුර-අපේක්ෂකත්වය",
       "Category": "International News",
       "Parent URL": "https://www.hirunews.lk/international-news.php?pageID=627"
}