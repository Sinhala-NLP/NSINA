{
       "Source": "hirunews",
       "Timestamp": "Wednesday, 18 July 2018 - 16:55",
       "Headline": "සුරූපී නිරූපන ශිල්පිණියක් නිවසේදී ගෙල වැලලාගෙන මරුට (ඡායාරූප)",
       "News Content": "බ්‍රිතාන්‍යයේ චේෂයර් ප්‍රාන්තයේදී සුරූපී නිරූපන ශිල්පිණියක් සිය නිවසේදී ගෙල වැලලාගෙන මියගොස් තිබෙනවා.\nඒ සිය 3 හැවිරිදි බිළිඳා ද හඬමින් සිටියදීයි.\nසිය සැමියා සමග ඇතිවු පෞද්ගලික ආරවුලක් හේතුවෙන් 23 හැවිරිදි නිරූපණ ශිල්පිණිය සියදිවි හානිකරගෙන ඇති බවටයි අනාවරණ වී ඇත්තේ.\nසැමියා ව්‍යාපාරිකයෙකු සමග සමුලුවකට සහභාගී වීමට ගොස් ඇති අතර එම අවස්ථාවේ ඇය ගෙල වැලලාගෙන තිබෙනවා.\nඔහු ඊට තනිව සහභාගී වී ඇත්තේ එය ව්‍යාපාරික කටයුත්තක් හේතුවෙන් වීම මෙන්ම ඊට බිරිඳට ඇරයුමක් නොමැති වීම හේතුවෙන්.\nකෙසේවෙතත් තම සැමියා වෙනත් කාන්තාවක් සමග රාත්‍රී සාදයකට ගොස් ඇතැයි සිතු නිරූපණ ශිල්පිණිය ඒ සම්බන්ධයෙන් කෙටි පණිවුඩ මාර්ගයෙන් බැන වදිමින් ඔහුගෙන් විමසා ඇතැයි පරීක්ෂණවලදී හෙළිවී තිබෙනවා.\nඑහිදී ඇය ප්‍රකාශකර ඇත්තේ වහාම නිවසට පැමිණෙන ලෙසටයි.\nකෙසේවෙතත් ව්‍යාපාරික කටයුතුවල නිරතව සිටි සැමියාට හදිසියේ පැමිණීමට හැකියාවක් ලැබී නැහැ.\nඔහුගේ ජංගම දුරකථයේ ද බැටරිය අක්‍රිය වීම හේතුවෙන් අදාළ කෙටි පණිවුඩ ද ඔහුට කියවීමට හැකියාවක් තිබී නොමැති බවටයි අනාවරණ වී ඇත්තේ.\nව්‍යාපාරික කටයුතුවලින් පසු රාත්‍රිය මිතුරෙකුගේ නිවසේ සිටි ඔහු පසුදා නිවසට පැමිණෙ විට සිය බිරිඳ සිය දිවි හානිකරගෙන සිටින අයුරු දැක තිබෙනවා.\nසැමියා නිවසට පැමිණෙන විටත් කුඩා බිළිඳා හඩමින් සිට තිබෙනවා.\nඔහු සඳහන් කර ඇත්තේ තම බිරිඳ දියණියට ඉතා සෙනෙහෙබර මවක් වු බවයි.\nඑමෙන්ම තම බිරිඳ ඉතා ධෛර්යමත් කාන්තාවක් බව ද ඔහු පෙන්වාදී තිබෙනවා.\nබිරිඳගේ මරණය  තමාට අදහාගත නොහැකි බවයි ඔහු ප්‍රකාශකර ඇත්තේ.",
       "URL": "https://www.hirunews.lk/195499/සුරූපී-නිරූපන-ශිල්පිණියක්-නිවසේදී-ගෙල-වැලලාගෙන-මරුට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=351"
}