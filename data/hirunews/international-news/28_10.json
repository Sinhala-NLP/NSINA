{
       "Source": "hirunews",
       "Timestamp": "Friday, 14 October 2022 - 12:56",
       "Headline": "නෙදර්ලන්තයේ ඔටුන්න හිමි අමෙලියා කුමරියට තර්ජනයක්",
       "News Content": "නෙදර්ලන්තයේ ඔටුන්න හිමි කැතරිනා අමෙලියා කුමරියගේ ආරක්ෂාව තර කර ඇති බව විදෙස් මාධ්‍ය සඳහන් කරනවා.\nඇය මේ වන විට 18 වැනි වියේ පසු වන අතර, පසුගිය දා ඇය ඇම්ස්ටර්ඩෑම් විශ්වවිද්‍යාලයේ සිය උපාධිය සඳහා ඉගෙනුම් කටයුතු ආරම්භ කළා.\nඒ හේතුවෙන් කැතරිනා කුමරිය ඒ ආසන්නයේ පිහිටි නිවසක සිට විශ්වවිද්‍යාලයට යෑමට තීරණය කර තිබූ අතර, ආරක්ෂාව සම්බන්ධයෙන් මතු වූ ගැටලු හේතුවෙන් ඇය නැවතත් රජ මාළිගයට ගෙන්වාගෙන ඇති බව සඳහන්.\nඇයට යම් ප්‍රහාරයක් එල්ල කිරීමට හෝ පැහැර ගැනීමකට ඉඩ ඇතැ යි ආරක්ෂක අංශ හඳුනාගෙන තිබීම හේතුවෙන් ඇයගේ ආරක්ෂාව තර කළ බව යි සඳහන් වන්නේ",
       "URL": "https://www.hirunews.lk/317834/නෙදර්ලන්තයේ-ඔටුන්න-හිමි-අමෙලියා-කුමරියට-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=28"
}