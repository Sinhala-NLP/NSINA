{
       "Source": "hirunews",
       "Timestamp": "Wednesday, 01 May 2019 - 17:38",
       "Headline": "ලොව මිල අධිකම මෝටර් රථය රොනාල්ඩෝ මිලදී ගනී",
       "News Content": "සුපිරි පාපන්දු ක්‍රීඩකයෙකු වන ක්‍රිස්ටියානෝ රොනාල්ඩෝ බුගාටි සමාගම නිශ්පාදනය කළ ලොව මිල අධිකම මෝටර් රථය (Bugatti La Voiture Noir) මිලදී ගෙන තිබෙනවා.\nපවුම් මිිලියන 9.5ක් වටිනා මෙම මෝටර් රථය රොනාල්ඩෝ මිලදීගෙන ඇති බවයි බුගාටි සමාගම සඳහන් කර ඇත්තේ.\nමෙය මෙතෙක් නිශ්පාදිත මිල අධිකම මෝටර් රථය ලෙසට සැලකෙනවා.\nපසුගියදා ජිනීවා නුවර පැවති මෝටර් රථ ප්‍රදර්ශණයකදීයි මෙම රථය පළමුවරට එළිදැක්වුනේ.\nප්‍රංශ සමාගමක් වන බුගාටි සමාගම මෙම මිල අධිකම රථය නිශ්පාදනය කර ඇත්තේ ඔවුන්ගේ 110වන සංවත්සරය වෙනුවෙන්.\nඅදාළ රථය වොක්ස්වැගන් සමාගමේ හිටපු සභාපතිවරයා මිලදී ගත් බවට මීට පෙර වාර්තා පළවුව ද ස්පාඤ්ඤ මාධ්‍ය අනාවරණ කර ඇත්තේ එහි හිමිකරුවා සුපිරි පාපන්දු ශූර රොනාල්ඩෝ බවයි.\nකෙසේවෙතත් විදෙස් මාධ්‍ය පෙන්වා දෙන්නේ මෙම රථයේ හිමිකරුවාට 2021 වසර වන තෙක් මෙම රථය පැදවීමට අවස්ථාව නොලැබෙන බවයි.\nඅවසන් කිරීමට තවත් වැඩ කිහිපයක් තිබීම ඊට හේතුව බවටයි වාර්තා වන්නේ.\nරොනාල්ඩෝ සතුව තවත් සුඛෝපභෝගී මෝටර් රථ රැසක් ද පවතිනවා.\nමර්සිඩීස් සී පංතියේ ස්පෝර්ට්ස් කූපී, රෝල්ස් රොයිස් ෆැන්ටස්, ෆෙරාරි, ලැම්බෝගිනි, ඇස්ටන් මාටින්, මැක්ලරන් මෙන්ම බෙන්ට්ලි නම් මෝටර් ර්ථද ඔහුගේ සුපිරි මෝටර් රථ එකතුවට අයත්. (Ujn Ferrari 5999 GTO, Lamborghini Aventador LP700-4, Mercedes Clase C Sport coupe, Rolls Royce Phantom,  Mclaren MP4 12C, Bentley Continental GT, Aston Martin DB9)",
       "URL": "https://www.hirunews.lk/215545/ලොව-මිල-අධිකම-මෝටර්-රථය-රොනාල්ඩෝ-මිලදී-ගනී",
       "Category": "International News",
       "Parent URL": "https://www.hirunews.lk/international-news.php?pageID=270"
}