{
       "Source": "hirunews",
       "Timestamp": "Friday, 28 December 2018 - 14:26",
       "Headline": "ජාවා රයිනෝ සුනාමියෙන් අතුරුදන්වීමේ අවදානමක්",
       "News Content": "වඳවීමේ තර්ජනයට දැඩි සේ මුහුණ දෙන ඉන්දුනීසියාවේ ජාවා රයිනෝ සත්ත්ව ගහනය දැන් මතුවී ඇති සුනාමි අවදානම හේතුවෙන් මිහිපිටින් මුළුමනින්ම තුරන්විය හැකි බවට සත්ත්වවේදීන් අනතුරු අඟවනවා.\nදැනට ලොව වෙසෙන එම සත්ත්ව විශේෂයට අයත් අවසන් සතුන් 67 දෙනා අනක් - ක්‍රැකටෝවා ගිනිකන්ද පෙනෙන තෙක්මානයේ වාසය කරනවා.\nඑය මීට පෙර පිපිරීමට ලක්වීමත් සමඟ ඇති වූ සුනාමියෙන් පුද්ගලයින් 430 දෙනෙකු ජීවිතක්ෂයට පත් වූ අතර ඉන් දෙදෙනෙකු ජාවා රයිනෝ වෙසෙන උජුන් කුලෝන් ජාතික වනෝද්‍යානයේ නිලධාරින්.\nසුනාමි රළ පහර වනෝද්‍යානයේ උතුරු වෙරළට ළඟා වුව ද රයිනෝ ගහනය ඒ වනවිට එහි දකුණු කොටසේ රැදී සිටි බව සඳහන්.\nඑහෙත් ඉදිරියේදී එහි ළගා විය හැකි සුනාමියකින් ඔවුන් මිහිපිටින් සදහටම තුරන් විය හැකි බවටයි සත්ත්වවේදීන් අනතුරු අඟවන්නේ.",
       "URL": "https://www.hirunews.lk/206979/ජාවා-රයිනෝ-සුනාමියෙන්-අතුරුදන්වීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=304"
}