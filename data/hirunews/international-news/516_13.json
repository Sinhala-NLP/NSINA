{
       "Source": "hirunews",
       "Timestamp": "Friday, 17 February 2017 - 10:09",
       "Headline": "දකුණු කොරියාවට සහ ජපානයට ඇමරිකාවෙන් සහතිකයක්",
       "News Content": "උතුරු කොරියාවෙන් එල්ල වන තර්ජනයකදී න්‍යෂ්ටික අවි ඇතුලූ සිය පූර්ණ අවිබලය යොදා දකුණු කොරියාව සහ ජපානය ආරක්ෂා කර ගැනීමට සූදානම් බව ඇමරිකා එක්සත් ජනපදය පවසනවා.\nජනාධිපති ට්‍රම්ප්ගේ රාජ්‍ය ලේකම්වරයා වන රෙක්ස් ටිලර්සන් මේ බව ප්‍රකාශ කළේ ජර්මනියේ බොන් නුවරදි ජපාන සහ දකුණු කොරියානු විදේශ අමාත්‍යවරුන් හමුවූ අවස්ථාවේදීයි.\nඋතුරු කොරියාව විසින් ජගත් සංවිධාන සම්බාධක නොතකා මිසයිල අත්හදා බැලීම් සිදුකරන අතර, පසුගිය වසරේදී න්‍යෂ්ටික පිපිරවීම් දෙකක් ද සිදුකළා.\nපසුගිය ඉරිදා ඔවුන් එලෙස අත්හදා බැලූ මිසයිලය න්‍යෂ්ටික අවියක් එල්ල කිරීමේ හැකියාවකින් යුක්ත බව සදහන්.",
       "URL": "https://www.hirunews.lk/154697/දකුණු-කොරියාවට-සහ-ජපානයට-ඇමරිකාවෙන්-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=516"
}