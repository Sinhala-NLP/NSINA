{
       "Source": "hirunews",
       "Timestamp": "Thursday, 23 June 2016 - 15:14",
       "Headline": "ඉන්දුනීසියානු ජනාධිපති දකුණු දිග චීන මුහුදේ නිරීක්ෂණ චාරිකාවක",
       "News Content": "ඉන්දුනීසියා ජනාධිපති ජෝ - කෝ - විඩෝඩෝ දකුණු දිග චීන මුහුදේදී නිරීක්ෂණ චාරිකාවක නිරතව තිබෙනවා.\nනැටූනා නම් දුපතට පැමිණ ඉන්දුනීසියානු ජනාධිපතිවරයා මෙම නිරීක්ෂණ චාරිකාව ආරම්භ කළ බවයි විදෙස් වාර්තා සදහන් කරන්නේ.\nදකුණු දිග චීන මුහුදේ අයිතිය සම්බන්ධයෙන් චීනය, ජපානය, පිලිපීනය, ඉන්දුනීසියාව සහ මැලේසියාව අතර කලක පටන් දැඩි මතභේද පවතිනවා.\nමෙම සංචාරයෙන් පසුව නිවේදනයක් නිකුත් කරමින් ඉන්දුනීසියා ආරක්ෂක දෙපාර්තමේන්තුව පවසන්නේ ඉදිරියේදී ඉන්දුනීසියානු නාවික හමුදාවට අයත් නෞකාවක් තුළ දකුණු දිග චීන මුහුදේදී ජනාධිපතිවරයාගේ ප්‍රධානත්වයෙන් කැබිනට් රැස්වීමක් පැවැත්වීමට සැලසුම් කර ඇති බවයි.",
       "URL": "https://www.hirunews.lk/136272/ඉන්දුනීසියානු-ජනාධිපති-දකුණු-දිග-චීන-මුහුදේ-නිරීක්ෂණ-චාරිකාවක",
       "Category": "International News",
       "Parent URL": "https://www.hirunews.lk/international-news.php?pageID=620"
}