{
       "Source": "hirunews",
       "Timestamp": "Tuesday, 16 January 2018 - 10:06",
       "Headline": "චීන මුහුදේ දැවැන්ත තෙල් පැල්ලමක්",
       "News Content": "දකුණු චීන මුහුදේ ගිලූණු ඉරාන සාංචි තෙල් නැව හේතුවෙන් එහි විශාල තෙල් පැල්ලමක් හට ගෙන ඇති බව විදෙස් වාර්තා සඳහන් කළා.\nමුහුදු මට්ටමේ වර්ග කිලෝමීටර් 120 ක පමණ පැතිරුණු එම බැර තෙල් තට්ටුව ඉවත් කිරීමට චීන නෞකා මේ වනවිට මෙහෙයුමක නිරතව සිටිනවා.\nනෞකාව ධාවනයට යොදා ගැණුනු බැර තෙල් මෙලෙස මුහුද මතුපිට තෙල් තට්ටුවක් ලෙස පවතින බව සඳහන්.\nඊට අමතරව, මෙමගින් රැගෙන ගිය සැහැල්ලූ බොර තෙල් ටොන් එක්ලක්ෂ 36,000 ක් මුහුද යට පවතින අතර, එමගින් ද සමුද්‍ර ජීවින්ට විශාල හානියක් සිදුවනු ඇතැයි විශ්වාස කෙරෙනවා.\nඉරාන සාංචි ඉන්ධන නෞකාව ෂැංහයි නුවරට කිලෝමීටර් 260 ක් පමණ දකුණින් වූ ප්‍රදේශයකදී තවත් භාණ්ඩ ප්‍රවාහන නෞකාවක ගැටී අනතුරකට ලක්වූයේ පසුගිය ජනවාරි 6 වනදායි.",
       "URL": "https://www.hirunews.lk/181165/චීන-මුහුදේ-දැවැන්ත-තෙල්-පැල්ලමක්",
       "Category": "International News",
       "Parent URL": "https://www.hirunews.lk/international-news.php?pageID=404"
}