{
       "Source": "hirunews",
       "Timestamp": "Sunday, 28 January 2018 - 9:41",
       "Headline": "සෞදි කුමරු නිවාස අඩස්සියෙන් නිදහස් කෙරේ",
       "News Content": "දූෂණය එරෙහිව මොහොමඩ්  බින් සල්මාන් කුමරු ක්‍රියාත්මක කරන දැඩි පියවර යටතේ නිවාස අඩස්සියට ගැනුනු අල්වලීඩ්  බින් තලාල් කුමරු නිවාස අඩස්සියෙන් මුදාහැර තිබෙනවා.\nඒ සඳහා විශාල මුදලක් ගෙවීමට කුමරුන් එකඟ වී ඇති බවයි වාර්තාවන්නේ.\n62 හැවිරිදි අල්වලීඞ් බින් තලාල් ඇතුලූ රාජකීයයන් සමග සැකකරුවන් 350 දෙනෙකු පසුගිය නොවැම්බර් 3 වනදා අත්අඩංගුවට ගෙන රියාද් නුවර රිට්ස් කාල්ටන් සුපිරි හෝටලයේ රඳවා සිටියා.\nෆෝබ්ස් සඟරාව මගින් ලොව ධනවත්ම පුද්ගලයන් අතරට නම් කර ඇති අල්වලීඩ්  නූතන සෞදි අරාබියේ නිර්මාතෘවරයා ලෙස සැළකෙන අබ්දුලාසිස් අල් සවුද් රජුගේ මුණුපුරායි.",
       "URL": "https://www.hirunews.lk/182233/සෞදි-කුමරු-නිවාස-අඩස්සියෙන්-නිදහස්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=400"
}