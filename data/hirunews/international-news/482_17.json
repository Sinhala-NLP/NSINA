{
       "Source": "hirunews",
       "Timestamp": "Sunday, 07 May 2017 - 13:58",
       "Headline": "මධ්‍යධරණී මුහුදේදී නීතිවිරෝධී සංක්‍රමණිකයන් 6 000 ක් බේරාගැනේ",
       "News Content": "උතුරු අප්‍රිකාවේ සිට යුරෝපයට ළඟාවීම සඳහා මධ්‍යධරණී මුහුදේ අනාරක්ෂිත මුහුදු ගමන්වල නිරතවූ 6000 කට අධික සංක්‍රමණිකයන් පිරිසක් පසුගිය දින දෙක තුළ යුරෝපීය වෙරළාරක්ෂකයන් විසින් බේරාගෙන තිබෙනවා.\nජීවිතාරක්ෂක මෙහෙයුම සම්බන්ධීකරණය කර ඇත්තේ ඉතාලි වෙරළාරක්ෂක බලකායයි.\nමුදාගත් සංක්‍රමණිකයන් පිරිසක් මේ වනවිටත් ඉතාලියට රැගෙන විත් ඇති  අතර දේශසීමා නොමැති වෛද්‍යවරු සංවිධානය ක්‍රියාත්මක කරන නෞකාවක් මගින්ද සංක්‍රමණිකයන් 730 දෙනෙකු බේරාගෙන ඇති බව සඳහන්.\nමේ වසරේදී මේ වනවිට අප්‍රිකානු උප සහරා කලාපයෙන් ඉතාලියට මුහුදු මාර්ගයෙන් පැමිණ ඇති සංක්‍රමණිකයන්ගේ සංඛ්‍යාව 37 000 කට අධිකයි.",
       "URL": "https://www.hirunews.lk/160800/මධ්‍යධරණී-මුහුදේදී-නීතිවිරෝධී-සංක්‍රමණිකයන්-6-000-ක්-බේරාගැනේ",
       "Category": "International News",
       "Parent URL": "https://www.hirunews.lk/international-news.php?pageID=482"
}