{
       "Source": "hirunews",
       "Timestamp": "Tuesday, 07 June 2022 - 6:39",
       "Headline": "බ්‍රිතාන්‍ය අගමැති විශ්වාසය ජය ගනී",
       "News Content": "බ්‍රිතාන්‍ය අග්‍රාමාත්‍ය බොරිස් ජොන්සන්ට ඔහුගේ පක්ෂය විසින්ම ඉදිරිපත් කර තිබූ විශ්වාසය කඩ කිරීමේ යෝජනාව ඔහු ජයගෙන තිබෙනවා.\nඑහිදී අගමැතිවරයාට පක්ෂව ඡන්ද 211ක් ලැබුණු අතර විපක්ෂව ලැබුණේ ඡන්ද 148ක් පමණයි.\nකොරෝනා වසංගත සමය තුල සංචරණ සීමා පනවමින් රට වසා තිබියදී ඔහුගේ නිල නිවසේ සාදයක් පැවැත්වීම හේතුකොටගෙන මෙම විශ්වාසය කඩ කිරීමේ යෝජනාව ඉදිරිපත් කර තිබුණා.\nබොරිස් ජොන්සන් පවසන්නේ, ඔහුගේ මන්ත්‍රීවරුන්ගෙන් 59%ක් ඔහුට සහාය දැක්වීම ශුභ ආරංචියක් බව යි.\nඇඳිරි නීති සමයේ දී නීතිවිරෝධී සාදවලට සහභාගී වීමෙන් පසු මාස ගණනාවක් තිස්සේ අපකීර්තියට පත් වූ බොරිස් ජොන්සන්, නීතිය කඩ කිරීම සම්බන්ධයෙන් වැරදිකරු වූ පළමු එක්සත් රාජධානියේ අගමැති බවට ද පත් වුණා.",
       "URL": "https://www.hirunews.lk/306410/බ්‍රිතාන්‍ය-අගමැති-විශ්වාසය-ජය-ගනී",
       "Category": "International News",
       "Parent URL": "https://www.hirunews.lk/international-news.php?pageID=46"
}