{
       "Source": "hirunews",
       "Timestamp": "Sunday, 30 July 2017 - 8:10",
       "Headline": "ත්‍රස්තවාදීන් ඕස්ට්‍රේලියානු ගුවන් යානයක් පිපිරවීමේ තැත වරදී",
       "News Content": "මගී ගුවන් යානයක් පුපුරුවා හැරීමට ත්‍රස්තවාදීන් දැරූ උත්සාහයක් එරට ත්‍රස්ත මර්දන පොලීසිය ව්‍යවර්ථ කළ බව  ඕස්ට්‍රේලියානු අග්‍රාමාත්‍ය මැල්කම් ටර්න්බුල් පවසනවා.\nසිද්ධිය සම්බන්ධයෙන් සිඞ්නි නුවරදී පුද්ගලයන් හතරදෙනෙකු අත්අඩංගුවට ගෙන ඇති බවයි විදෙස් මාධ්‍ය සඳහන් කළේ.\nදැවැන්ත ඒකාබද්ධ ත්‍රස්ත මර්දන මෙහෙයුමකින් පසු පුපුරණ ද්‍රව්‍ය මගින් ගුවන් යානයකට ප්‍රහාරයක් එල්ල කිරීමට තැත් කළ ඔවුන් අත්අඩංගුවට ගැනීමට හැකිවූ බව අග්‍රාමාත්‍ය ටර්න්බුල් වැඩිදුරටත් සඳහන් කළා.\nඑම සිද්ධියෙන් පසු  ඕස්ට්‍රේලියාවේ සියලූම දේශීය හා ජාත්‍යන්තර ගුවන් තොටුපලවල ආරක්ෂාව තර කිරීමටද පියවර ගෙන තිබෙනවා.",
       "URL": "https://www.hirunews.lk/167115/ත්‍රස්තවාදීන්-ඕස්ට්‍රේලියානු-ගුවන්-යානයක්-පිපිරවීමේ-තැත-වරදී",
       "Category": "International News",
       "Parent URL": "https://www.hirunews.lk/international-news.php?pageID=455"
}