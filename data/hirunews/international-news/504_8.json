{
       "Source": "hirunews",
       "Timestamp": "Monday, 20 March 2017 - 8:42",
       "Headline": "සිරියානු අගනුවර ගැටුම් උග්‍ර අතට",
       "News Content": "සිරියාවේ ඩැමස්කස් අගනුවර ගැටුම් උග්‍රවී තිබෙනවා.\nවිදෙස් මාධ්‍ය වාර්තා කළේ ඊයේ පෙරවරුවේ සිට සිරියානු ආරක්ෂක හමුදා කැරළිකරුවන්ගේ ඉලක්ක වෙත දැඩි ප්‍රහාර එල්ල කරමින් සිටින බවයි.\nරොකට් සහ ෂෙල් ප්‍රහාරවලට අමතරව ගතවූ පැය 24 තුළ සිරියානු හමුදා විසින් ගුවන් ප්‍රහාර 30 ක් පමණ එල්ල කර තිබෙනවා.\nගැටුම්වලින් මියගිය ගණන  නිශ්චිතව සනාථ කර නොමැති අතර, පුද්ගලයන් 100 කට වැඩි පිරිසක් මියයන්නට ඇති බවයි විදෙස් මාධ්‍ය වාර්තාවල දැක්වුණේ.\nබලාපොරොත්තු නොවූ අවස්ථාවක සිරියානු හමුදා විසින් ආරම්භ කළ මෙම මෙහෙයුම හේතුවෙන් කැරළිකරුවන් දැඩි පසුබෑමකට ලක්ව ඇති බවද සඳහන්.",
       "URL": "https://www.hirunews.lk/157263/සිරියානු-අගනුවර-ගැටුම්-උග්‍ර-අතට",
       "Category": "International News",
       "Parent URL": "https://www.hirunews.lk/international-news.php?pageID=504"
}