{
       "Source": "hirunews",
       "Timestamp": "Saturday, 20 January 2018 - 15:08",
       "Headline": "චීනයෙන්, ඇමරිකාවට චෝදනාවක්",
       "News Content": "ඇමරිකානු යුද නෞකාවක් තම මුහුදු සීමාවට අනවසරයෙන් ඇතුලූ වූ බවට චීනය චෝදනා කරනවා.\nචීන විදේශ අමාත්‍යාංශය කියා සිටියේ පසුගිය ජනවාරි 17 වනදා යූ.එස්.එස් හොපර් මිසයිල හාරක නෞකාව දකුණු චීන මුහුදේ හුන්යන් දිවයිනට නාවික සැතපුම් 12 ක් පමණ ආසන්නයට පැමිණි බවයි.\nහුන්යන් දකුණු චීන මුහුදේ මතභේදයට ලක් වූ දිවයින් පෙළට අයත් දිවයිනක් වන අතර, පිලිපීන සහ චීනය අතර, එහි අයිතිය සම්බන්ධයෙන් රාජ්‍ය තාන්ත්‍රික අර්බුදයක් ද පවතිනවා.\nඇමරිකානු නෞකාව නිරීක්ෂණය කළ වහාම ඊට ප්‍රදේශයෙන් ඉවත් වන ලෙස සිය නාවික හමුදාව අණ කළ බවයි චීන විදේශ කටයුතු අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/181569/චීනයෙන්-ඇමරිකාවට-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=402"
}