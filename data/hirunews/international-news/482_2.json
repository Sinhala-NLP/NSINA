{
       "Source": "hirunews",
       "Timestamp": "Wednesday, 10 May 2017 - 8:09",
       "Headline": "ට්‍රම්ප් එෆ්.බී.අයි. ප්‍රධානියා ඉවත් කරයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් එරට එෆ්.බී.අයි. ප්‍රධානී ජේම්ස් කමී එම තනතුරෙන් ඉවත් කර තිබෙනවා.\nමේ පිළිබදව ධවල මන්දිරය ඊයේ නිළ වශයෙන් නිවේදනය කර ඇති අතර, ඔවුන් සදහන් කර ඇත්තේ හිටපු ජනාධිපති බැරක් ඔබාමාගේ පාලන සමයේ රාජ්‍ය ලේකම්වරියව සිටිමින් හිලරි ක්ලින්ටන් විද්‍යුත් තැපෑල පෞද්ගලික කටයුතුවලට යොදා ගැනීමේ සිද්ධිය සම්බන්ධයෙන් නිවැරදි ලෙස පරීක්ෂණ පවත්වා නොමැති බවට චෝදනා කරමින්.\nකෙසේ වෙතත්, ඩිමොක්‍රටික් පාක්ෂිකයන් චෝදනා කළේ ජනාධිපති ට්‍රම්ප් සහ රුසියාව අතර පවතින සබදතා පිළිබද පරීක්ෂණ නවතා දැමීම සඳහා එෆ්.බී.අයි. ප්‍රධානියා ඉවත් කර ඇති බවටයි.",
       "URL": "https://www.hirunews.lk/160995/ට්‍රම්ප්-එෆ්-බී-අයි-ප්‍රධානියා-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=482"
}