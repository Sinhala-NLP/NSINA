{
       "Source": "hirunews",
       "Timestamp": "Tuesday, 22 October 2013 - 8:34",
       "Headline": "මාලදිවයින් ජනපතිවරණයට අලූත් දිනයක්.",
       "News Content": "මාලදිවයිනේ ජනාධිපතිවරණය සඳහා නව දින එරට මැතිවරණ කොමිසම විසින් ඊයේ (21) ප්‍රකාශයට පත් කළා. ඒ අනුව නව ජනාධිපතිවරණය නොවැම්බර් 9 වන දා පැවැත්වෙන අතර දෙවන වටයක් අවශ්‍ය වුවහොත් එය නොවැම්බර් 16 වන දා පැවැත්වෙනු ඇති. පසුගිය සැප්තැම්බර් 7 වන දා පැවැති මාලදිවයින් ජනපතිවරණයෙන් හිටපු ජනපති මොහොමඞ් නෂීඞ් ජයග්‍රහණය කළ අතර ඔහුට සියයට 50ක ජන්ද ප්‍රතිශතයක් නොතිබීම නිසා දෙවන වටයකට මුහුණ දීමට සිදුවුණා. එහෙත් මාලදිවයින් ශ්‍රේෂ්ඨාධිකරණය එහි ප්‍රතිඵල අවලංගු කර ජනාධිපතිවරණය නැවතත් පසුගිය සෙනසුරාදා පැවැත්වීමට නියෝග කළා. කෙසේ නමුත් පොලීසිය මැදිහත් වී එම මැතිවරණය කඩා කප්පල් කිරීමෙන් අනතුරුවයි ඒ සදහා නව දින සකසා ඇත්තේ. මාලදිවයිනේ ජනාධිපතිවරණය ප්‍රමාදයකින් තොරව පවත්වන ලෙස ජගත් සංවිධාන මහලේකම් බෑන් කී මූන් සහ ලෝක නායකයින් රැසක් මාලදිවයින් පරිපාලනයෙන් ඉල්ලා තිබෙනවා.",
       "URL": "https://www.hirunews.lk/69756/මාලදිවයින්-ජනපතිවරණයට-අලූත්-දිනයක්",
       "Category": "International News",
       "Parent URL": "https://www.hirunews.lk/international-news.php?pageID=793"
}