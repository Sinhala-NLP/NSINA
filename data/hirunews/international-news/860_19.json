{
       "Source": "hirunews",
       "Timestamp": "Tuesday, 26 February 2013 - 8:04",
       "Headline": "ඉතාලි මැතිවරණය සමීප සටනක්.",
       "News Content": "ඉතාලි මහ මැතිවරණයේ ප්‍රතිඵල බොහොමයක් එරට දක්ෂිණාංශික සහ වාමාංශික පක්ෂ අතර බෙදී යාම නිසා එරට මීළඟ රජය පිහිටුවන්නේ කවුරුන්ද යන්න අවිනිශ්චිත වී තිබෙනවා. ලියුගි බර්සානිගේ මධ්‍යම වාමාංශික කණ්ඩායම පහළ පාර්ලිමේන්තුවේ තියුණු ජයක් අත්කරගෙන සිටින අතර, සෙනෙට් මණ්ඩලයේ බලය හිමිව ඇත්තේ මධ්‍ය දක්ෂිණාංශික සිල්වියෝ බර්ලස්කෝනිගේ පක්ෂයටයි. විරෝධතා ව්‍යාපාරයකින් දේශපාලනයට පිවිසි ඉතාලියේ විකට රංගන ශිල්පියෙකු වන බෙපේ ග්‍රීලෝගේ  පක්ෂයට මුළු ඡන්ද සංඛ්‍යාවෙන් හතරෙන් එකක් හිමි වී ඇති අතර, මැතිවරණයේ 3 වන ස්ථානය හිමිව තිබෙනවා. කෙසේ නමුත් මෙම මැතිවරණයේ ප්‍රතිඵල මගින් ඉතාලියට නැවතත් පූර්ණ ප්‍රජාතන්ත්‍රවාදයේ ආදර්ශනයක් ලැබී ඇති බව විචාරකයන්ගේ අදහසයි. එමෙන්ම මාරියෝ මොන්ටිගේ රජයේ ජනතාවට අහිතකර වියදම් කප්පාදුව ඡන්ද දායකයන් විසින් ප්‍රතික්ෂේප කිරීමක් ද මෙමගින් සලකුණු වනවා.",
       "URL": "https://www.hirunews.lk/54129/ඉතාලි-මැතිවරණය-සමීප-සටනක්",
       "Category": "International News",
       "Parent URL": "https://www.hirunews.lk/international-news.php?pageID=860"
}