{
       "Source": "hirunews",
       "Timestamp": "Monday, 11 September 2023 - 21:41",
       "Headline": "සෝපානයක් කඩා වැටීමෙන් 6ක් ජීවිතක්ෂයට",
       "News Content": "ඉන්දියාවේ මහාරාෂ්ට්‍ර ප්‍රාන්තයේ ෆල්කාම්හි මහල් 40කින් යුත් ගොඩනැඟිල්ලක් පසුගියදා නිම කෙරුණු අතර මෙම ගොඩනැගිල්ලේ ඉහළ මාලයේ ඉදිකිරීම් කටයුතු අද (11) සිදු කරමින් පැවතුණා.\nමේ තත්ත්වය තුළ සේවකයන් වැඩ අවසන් කර පහළට යමින් සිටියදී එක්වරම විදුලි සෝපානය(Lift) පහළට වැටී ඇති අතර එහිදී කම්කරුවන් 6 දෙනෙකු ඛේදජනක ලෙස මිය ගිය බවයි විදෙස් මාධ්‍ය වාර්තා කොට සිටින්නේ.\nඑමෙන්ම, මෙම සිද්ධියෙන් තවත් පුද්ගලයින් දෙදෙනෙකු බරපතල තුවාල ලබා තිබෙන බවයි සඳහන් වෙන්නේ.\nමෙම පුවත සැලවීමත් සමග පොලිසිය සහ ගිනි නිවන ඒකකය එම ස්ථානයට ගොස් බේරා ගැනීමේ මෙහෙයුම් ආරම්භ කර ඇති අතර තුවාලකරුවන් බේරාගෙන රෝහලට ඇතුළත් කර ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/347965/සෝපානයක්-කඩා-වැටීමෙන්-6ක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=6"
}