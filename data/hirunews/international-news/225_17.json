{
       "Source": "hirunews",
       "Timestamp": "Tuesday, 05 November 2019 - 9:35",
       "Headline": "සාගර ජල මට්ටම් ඉහළ යාමෙන් රටවල් රැසක් අවදානමේ - ජගත් මහලේකම් අනතුරු අගවයි",
       "News Content": "ලෝක කාලගුණ වෙනස තිරසාර භාවයට ප්‍රබලතම අභියෝගය වන අතර, එහි බලපෑමක් ලෙස සාගර ජල මට්ටම් ඉහළ යාමෙන් ජපානය, චීනය, බංග්ලාදේශය, ඉන්දියාව ආදී රටවල් රැසක් සිතුවාට වඩා වැඩි අවදානමකට ලක් වන බව ජගත් මහලේකම් අන්තෝනියෝ ගුටේරස් පවසනවා.\nබැංකොක් නුවර ආසියාන් සමුළුවට එක්වෙමින් ජගත් මහලේකම්වරයා කියා සිටියේ අග්නිදිග ආසියාව එමගින් වැඩිම අවදානමකට ලක්වන කලාපය වන අතර, තායිලන්තයේ ජන ගහනයෙන් සියයට 10කට ඒ නිසා වාසස්ථාන අහිමි වන බවයි.\nකාලගුණ වෙනසේ බලපෑම වේගවත් වී ඇති අතර, වසර 2050 වන විට සාගර ජල මට්ටම් ඉහළ යාමෙන් ලොව පුරා මිලියන 300ක ජනතාවට උන්හිටි තැන් අහිමි වන බව පර්යේෂකයන් පෙන්වා දෙන කරුණක්.",
       "URL": "https://www.hirunews.lk/227668/සාගර-ජල-මට්ටම්-ඉහළ-යාමෙන්-රටවල්-රැසක්-අවදානමේ-ජගත්-මහලේකම්-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=225"
}