{
       "Source": "hirunews",
       "Timestamp": "Wednesday, 20 September 2023 - 11:00",
       "Headline": "රුසියාවේ ආක්‍රමණ අවසන් කිරීමට එක්වන්නැයි යුක්රේන ජනපති ලෝකයෙන් ඉල්ලයි",
       "News Content": "යුක්රේනයට එරෙහි රුසියාව සිදු කරන ආක්‍රමණ අවසන් කිරීමට එක්වන ලෙස ලෝකයෙන් ඉල්ලා සිටින බව යුක්රේන ජනාධිපති ව්ලොඩ්මියර් සෙලනස්කි පවසනවා.\nඔහු මේ බව ප්‍රකාශ කර ඇත්තේ, මේ දිනවල අමෙරිකාවේ පැවැත්වෙන එක්සත් ජාතීන්ගේ මහා මණ්ඩල සැසිවාරයට එක්වෙමින්.\nරුසියාව සිදු කරනු ලබන ක්‍රියාවන් හමුවේ ලෝකය අවසන් යුද්ධයකට තල්ලු‍ කිරීම නැවැත්විය යුතු බවයි ඔහු සඳහන් කර ඇත්තේ.\nඑසේම අවි ආයුධ භාවිතය වැළැක්වීම, යුද අපරාධවලට දඬුවම් කිරිම, යුක්රේනයෙන් පිටුවහල් කළ මිනිසුන් නැවත ගෙන්වා ගැනීම සහ ආක්‍රමණිකයා තම භූමියට ආපසු යා යුතු බව ඔහු සිය ප්‍රකාශයේ සදහන් කළ බවයි විදෙස් මාධ්‍ය වාර්තා කළේ. රුසියාව, යුක්රේනය සිදු කරන චෝදනා නැවත ප්‍රතික්ෂේප කර තිබුණ ද ජාත්‍යන්තර විශේෂඥයින් සහ සංවිධාන ගණනාවක් රුසියාව යුද අපරාධ කර ඇති බවට සාක්ෂි පෙන්වා දෙන බව ද එක්සත් ජාතීන්ගේ මහා මණ්ඩලයේ සැසිවාරය අමතමින් යුක්රේන ජනාධිපතිවරයා ප්‍රකාශ කර තිබෙනවා.",
       "URL": "https://www.hirunews.lk/348833/රුසියාවේ-ආක්‍රමණ-අවසන්-කිරීමට-එක්වන්නැයි-යුක්රේන-ජනපති-ලෝකයෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=3"
}