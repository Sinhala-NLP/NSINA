{
       "Source": "hirunews",
       "Timestamp": "Tuesday, 04 August 2015 - 9:47",
       "Headline": "පාකිස්තානය තවත් පුද්ගලයෙකුට මරණ දඬුවම ලබා දෙයි",
       "News Content": "මීට වසර 11කට පෙර එනම්, 2004 වසරේදී එවකට වයස අවුරුදු 14ක්ව සිටි පුද්ගලයෙකුට මිනී මැරීමේ චෝදනාවක් සම්බන්ධයෙන් පාකිස්තානය අද මරණ දඬුවම ක්‍රියාත්මක කළා. මොහු කුඩා දරුවෙකු ජීවිතක්ෂයට පත් කළ බවට චෝදනා එල්ල වී තිබූ අතර, බාල වයස්කරුවෙකු ලෙස සිටි ඔහුට මරණ දඬුවම ක්‍රියාත්මක කිරීම පිළිබඳව මානව හිමිකම් සංවිධානවලින් එල්ල වූයේ දැඩි විරෝධයක්. කරච්චි බන්ධනාගාරයේදී අද අලූයම ඔහුට මරණ දඬුවම ක්‍රියාත්මක කර ඇති අතර ඊයේ රාත්‍රියේ අවසන්වරට දෙමාපියන් මුණ ගැසීමට අවස්ථාවක් ලබාදී තිබෙනවා. පසුගිය දෙසැම්බරයේ සිට පාකිස්තානය මරණ දඬුවම ක්‍රියාත්මක කළ සංඛ්‍යාව 200කට අධිකයි.",
       "URL": "https://www.hirunews.lk/114299/පාකිස්තානය-තවත්-පුද්ගලයෙකුට-මරණ-දඬුවම-ලබා-දෙයි",
       "Category": "International News",
       "Parent URL": "https://www.hirunews.lk/international-news.php?pageID=714"
}