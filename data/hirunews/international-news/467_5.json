{
       "Source": "hirunews",
       "Timestamp": "Monday, 26 June 2017 - 9:24",
       "Headline": "ඇමරිකානු රජයේ වෙබ් අඩවි කිහිපයකට සයිබර් ප්‍රහාරයක්",
       "News Content": "ඇමරිකානු රජයේ වෙබ් අඩවි කිහිපයකට සයිබර් ප්‍රහාරයක් එල්ල කර තිබෙනවා.\nඅයි.එස්. සංවිධානය එල්ල කර ඇති මෙම සයිබර් ප්‍රහාරයෙන් වැඩිම බලපෑමට ලක්ව ඇත්තේ ඇමරිකාවේ ඔහියෝ ප්‍රාන්තයේ රජයේ වෙබ් අඩවි කිහිපයක් බවයි විදෙස් මාධ්‍ය වාර්තා කළේ.\nඑම ප්‍රාන්තයේ ආණ්ඩුකාර ජෝන් කැසිච්ගේ වෙබ් අඩවියට සයිබර් ප්‍රහාරයෙන් බලපෑම් එල්ලවී තිබෙනවා.\nසයිබර් ප්‍රහාරයට ලක්වූ පරිගණක පද්ධතිවලට පිවිසුණු විගස අයි.එස්. සංවිධානයේ පණිවුඩයක් එය තුළ ප්‍රදර්ශනය වන අතර, එමගින් මැදපෙරදිග රටවල සිදුවන ත්‍රස්ත ප්‍රහාරවල වගකීම ඇමරිකානු ජනාධිපති ඩොනල්ඞ් ට්‍රම්ප් භාරගත යුතු බව සඳහන්.",
       "URL": "https://www.hirunews.lk/164416/ඇමරිකානු-රජයේ-වෙබ්-අඩවි-කිහිපයකට-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=467"
}