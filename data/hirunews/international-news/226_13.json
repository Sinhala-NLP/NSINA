{
       "Source": "hirunews",
       "Timestamp": "Sunday, 03 November 2019 - 9:21",
       "Headline": "මාලි ප්‍රහාරයේ වගකීම අයි.එස්. සංවිධානය භාරගනී",
       "News Content": "බටහිර අප්‍රිකානු මාලි දේශයේ හමුදා මුරපොළක් ඉලක්ක කරගෙන ඊයේ එල්ලවූ සන්නද්ධ ප්‍රහාරයේ වගකීම අයි.එස්. සංවිධානය විසින් භාරගෙන තිබෙනවා.\nනැගෙනහිර - මෙනකා ප්‍රදේශයේදී බිම් බෝම්බයක් යොදාගනිමින් එල්ල කළ මෙම ප්‍රහාරයේදී මාලි සොල්දාදුවන් 49 දෙනෙකු ජීවිතක්ෂයට පත්වුණා.\nතවත් තුන්දෙනෙකු තුවාල ලැබූ අතර, 20 දෙනෙකු දිවි ගලවාගෙන තිබෙනවා. ඊයේ එම ප්‍රදේශයේදීම සිය රථය පැති බෝම්බයකට හසුවීමෙන් ප්‍රංශ සොල්දාදුවෙකුද ජීවිතක්ෂයට පත්වුණා.\nඅයි.එස්. සංවිධානය සමාජ මාධ්‍ය වෙත නිවේදනයක් නිකුත් කරමින් කියා සිටියේ සිය ඉස්ලාමීය රාජ්‍යයේ සොල්දාදුවන් විසින් ඉන් බැහැර යන මාලි හමුදා සාමාජිකයන්ට මෙලෙස ප්‍රහාරයක් එල්ල කළ බවයි.",
       "URL": "https://www.hirunews.lk/227521/මාලි-ප්‍රහාරයේ-වගකීම-අයි-එස්-සංවිධානය-භාරගනී",
       "Category": "International News",
       "Parent URL": "https://www.hirunews.lk/international-news.php?pageID=226"
}