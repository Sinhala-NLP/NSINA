{
       "Source": "hirunews",
       "Timestamp": "Friday, 24 December 2021 - 9:01",
       "Headline": "දකුණු කොරියාවේ හිටපු ජනාධිපතිනියට සමාවක්",
       "News Content": "සිය පාලන සමයේ දූෂණ වංචා සම්බන්ධයෙන් වසර 22ක සිර දඬුවමක් විඳින, දකුණු කොරියාවේ හිටපු ජනාධිපතිනි පාක් ගුවෙන් හේ ට වත්මන් ජනාධිපති මූ ජේ ඉන් විසින් සමාව ලබාදී නිදහස් කර තිබෙනවා.\n69 හැවිරිදි පාක් ගුවෙන් හේ දකුණු කොරියාවේ බලයෙන් පහ කෙරුණු ප්‍රජාතන්ත්‍රවාදී ලෙස තේරී පත්වූ ප්‍රථම නායිකාවද වනවා.\nදූෂණය සහ බලය අයුතු ලෙස යොදාගැනීම සම්බන්ධයෙන් ඇයට සිර දඬුවම් නියමවූයේ 2018 වසරේදියි.\nඒ, ඊට පෙර වසරේදී ඇය දෝෂාභියෝගයකින් ඉවත් කිරීමෙන් අනතුරුවයි.\nපාක් ගුවෙන් හේ ඇගේ උරහිසේ සහ පිටකොන්දේ රෝගාබාධ හේතුවෙන් මේ වසරේදී තුන්වරක් රෝහල් ගත කෙරුණා.\nඇයට, සමාවක් ලබාදීමට තීරණය කර ඇත්තේද, එම සෞඛ්‍ය ගැටළු හේතුවෙන්.\nපාක් ගුවෙන් හේ ඇගේ පාලන සමයේදී සිය සමීප මිතුරියක වන චෝයි සූන් සිල් ගේ පුණ්‍යායතනයකට ඩොලර් මිලියන ගණනක අරමුදල් ලබාදෙන ලෙස සැම්සුන්, ලොටී වැනි දකුණු කොරියාවේ දැවැන්ත සමාගම්වලට බලකළ බව අධිකරණයේදී තහවුරු වුණා.",
       "URL": "https://www.hirunews.lk/291989/දකුණු-කොරියාවේ-හිටපු-ජනාධිපතිනියට-සමාවක්",
       "Category": "International News",
       "Parent URL": "https://www.hirunews.lk/international-news.php?pageID=72"
}