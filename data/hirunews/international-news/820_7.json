{
       "Source": "hirunews",
       "Timestamp": "Monday, 22 July 2013 - 8:16",
       "Headline": "උත්තර මන්ත්‍රී මණ්ඩලයේ බලයත් ජපාන අගමැතිට",
       "News Content": "ජපාන පාර්ලිමේන්තුවේ උත්තර මන්ත්‍රණ සභාවට නියෝජිතයන් පත් කරගැනීමේ මැතිවරණයෙන් ජපානයේ වත්මන් අගමැති ෂිංසෝ අබේගේ ප්‍රජාතන්ත්‍රවාදී පක්ෂය ජයග්‍රහණය කර තිබෙනවා. ජපාන පාර්ලිමේන්තුවේ උත්තර මන්ත්‍රණ සභාවට නියෝජිතයන් පත්කරගැනීම සඳහා ඊයේ මෙම මැතිවරණය පැවැත්වුණා. එහිදී අගමැති ෂිංසෝ අබේගේ ප්‍රජාතන්ත්‍රවාදී පක්ෂය උත්තර මන්ත්‍රණ සභාවේ ආසන 121 න් 71 ක් ම හිමිකරගෙන ඇති බව විදෙස් මාධ්‍ය වාර්තාවල සඳහන්. ඒ අනුව වසර 6 කට පසු ජපානයේ ඉහළ සහ පහළ මන්ත්‍රණ සභා දෙකෙහිම බලය හිමිකරගත් පළමු නායකයා ලෙසයි වත්මන් ජපාන අගමැති ෂිංසෝ අබේ සැලකෙන්නේ. දේශපාලන ස්ථාවරත්වයක් නොමැතිවීම හේතුවෙන් පසුගිය කාල වකවානුවේ ජපානයේ අග්‍රාමාත්‍ය ධුරය කෙටි කාල සීමාවක් තුළ විවිධ වෙනස්වීම්වලට ලක්වුණා.",
       "URL": "https://www.hirunews.lk/63508/උත්තර-මන්ත්‍රී-මණ්ඩලයේ-බලයත්-ජපාන-අගමැතිට",
       "Category": "International News",
       "Parent URL": "https://www.hirunews.lk/international-news.php?pageID=820"
}