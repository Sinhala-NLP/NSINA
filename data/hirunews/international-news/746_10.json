{
       "Source": "hirunews",
       "Timestamp": "Thursday, 02 April 2015 - 8:40",
       "Headline": "යේමනයේ ගැටුම් උග්‍ර අතට",
       "News Content": "යේමනයේ පවතින යුද ගැටුම් තත්ත්වය සම්බන්ධයෙන් එක්සත් ජාතීන්ගේ සංවිධානයේ අවධානය යොමුවී තිබෙනවා. විදෙස් වාර්තා සඳහන් කළේ මේ සම්බන්ධයෙන් බටහිර රටවල රාජ්‍ය නායකයන්ගේද අවධානය යොමුවී ඇති බවයි. යේමනයේ ඒඩන් නගරයේ ස්ථාන රැසකට ගුවනින් එල්ලවූ ප්‍රහාර හේතුවෙන් සිවිල් වැසියන් වැඩි පිරිසක් ජීවිතක්ෂයට පත්වී ඇති බවයි වාර්තාවන්නේ. ඊයේ දිනය වනවිට ඒඩන් නගරයේ පිහිටි ප්‍රධාන රෝහලට පමණක් පුද්ගලයින් 500 කට වැඩි පිරිසක් ප්‍රතිකාර සඳහා ඇතුළත් වී තිබෙනවා. මේ වනවිට හවුදි සටන්කරුවන්ට එරෙහිව සෞදි අරාබිය ප්‍රමුඛ අරාබි සන්ධානයේ ගුවන් ප්‍රහාරද දැඩි කර ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/106722/යේමනයේ-ගැටුම්-උග්‍ර-අතට",
       "Category": "International News",
       "Parent URL": "https://www.hirunews.lk/international-news.php?pageID=746"
}