{
       "Source": "hirunews",
       "Timestamp": "Saturday, 16 November 2019 - 7:45",
       "Headline": "රුසියානු හමුදා සිරියාවට ගොඩබසී",
       "News Content": "උතුරුදිග සිරියාවේ ඇමරිකානු හමුදා ඉවත් කරගත් ගුවන් කඳවුරුවලට රුසියානු ප්‍රහාරක හෙලිකොප්ටර් යානා ගොඩබැස තිබෙනවා.\nරුසියානු ආරක්ෂක අමාත්‍යාංශයේ නිල රූපවාහිනී සේවාව ඒ බව සනාථ කළා.\nසිරියාවේ ඇලෙප්පෝ ප්‍රාන්තයේ තුර්කි දේශසීමාව ආසන්නයේ මෙම කඳවුර පිහිටා තිබෙනවා.\nඋතුරුදිග සිරියාවේ ඇමරිකානු හමුදා ඉවත් කරගැනීමට ජනපති ට්‍රම්ප් පසුගිය මාසයේදී පියවර ගත්තා.\nඉන් අනතුරුවයි තුර්කි හමුදා, කුර්දිවරුන්ට එරෙහි හමුදා මෙහෙයුම් ආරම්භ කළේ.\nරුසියානු ආරක්ෂක අමාත්‍යාංශය සඳහන් කළේ අත්හැර දමනු ලැබූ ඇමරිකානු ගුවන් කඳවුරු සිරියානුවන් සඳහා සහන මෙහෙයුම් ක්‍රියාත්මක කිරීමට යොදාගන්නා බවයි.\nඑමෙන්ම එය සිරියානු හමුදාවලට යුධෝපකරණ ලබාදීමටද රුසියාව යොදාගනු ඇතැයි අපේක්ෂිතයි. ඇමරිකානු හමුදා ඉවත් වීමෙන් පසු ජනාධිපති බෂාර් අල් අසාද්ගේ රජයට උතුරුදිග සිරියාවේ බලය තහවුරු කරගැනීමට හැකිවුණා.\nරුසියාව අසාද් රජයේ ප්‍රධානතම ආධාරකරුයි.",
       "URL": "https://www.hirunews.lk/228359/රුසියානු-හමුදා-සිරියාවට-ගොඩබසී",
       "Category": "International News",
       "Parent URL": "https://www.hirunews.lk/international-news.php?pageID=223"
}