{
       "Source": "hirunews",
       "Timestamp": "Monday, 21 January 2013 - 19:16",
       "Headline": "බංග්ලාදේශයෙන් යුධ අපරාධ තීන්දුවක්.",
       "News Content": "1971 වසරේ පැවැති බංග්ලාදේශ නිදහස් සටනේ දී යුද අපරාධවල නිරත වූ බවට චෝදනා ලැබූ ඉස්ලාමීය පූජකවරයෙකුට එරට විශේෂ අධිකරණයක් මගින් අද (21) මරණ දඬුවම නියම කළා. රූපවාහිනී සේවා ඔස්සේ ආගමික වැඩසටහන් ඉදිරිපත් කරන අබ්දුල් කලාම් අසාද් නැමැති මොහු සිවිල් යුද්ධයේ දී හින්දූන් 6 දෙනෙකු වෙඩි තබා ඝාතනය කළ බවටත් හින්දු කාන්තාවන් දූෂණය කළ බවටත් චෝදනා එල්ල වුණා. ඔහු එවකට පාකිස්තාන ජමාට් - ඉ - ඉස්ලාමි පක්ෂයේ තරුණ ක්‍රියාකාරිකයෙකු ලෙස සටනට එක්වූ අතර, හින්දු සහ බෙංගාලිවරුන්ට එරෙහිව ප්‍රචණ්ඩ ක්‍රියාවල නිරත වී තිබෙනවා. යුද අපරාධ සම්බන්ධයෙන් අද වරදකරු කෙරුණු ඉස්ලාමීය පූජකවරයා පාකිස්තානයේ සිටින බව සැලකෙන අතර ඔහු නොමැතිවයි නඩුව විභාග කෙරුණේ. අගමැතිනී ෂීක් හසීනාගේ රජය විසින් පත් කළ මෙම යුද අපරාධ අධිකරණය ජගත් සංවිධානය විසින් පිළිගෙන නැහැ.",
       "URL": "https://www.hirunews.lk/51854/බංග්ලාදේශයෙන්-යුධ-අපරාධ-තීන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=869"
}