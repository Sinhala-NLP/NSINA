{
       "Source": "hirunews",
       "Timestamp": "Sunday, 26 August 2018 - 11:44",
       "Headline": "ඉන්දියානු නාවික හමුදාවට නව හෙලිකොප්ටර් යානා 111 ක්",
       "News Content": "ඉන්දීය නාවික හමුදාව සඳහා රුපියල් කෝටි 21,000 ක වියදමින් නව හෙලිකොප්ටර් යානා 111 ක් මිලදී ගැනීමට නරේන්ද්‍ර මෝදි රජය තීරණය කර තිබෙනවා.\nඑම හෙලිකොප්ටර් යානා ජාත්‍යන්තර ගුවන් යානා නිෂ්පාදකයින් විසින් ඉන්දියාව තුළ නිපදවිය යුතු බවටයි තීරණය වී ඇත්තේ.\nඑමෙන්ම ඉන්දීය නාවික හමුදාවේ පරිහරණය සඳහා ඇමරිකාවේ නිෂ්පාදිත එම්.එච්. 60 ආර්. වර්ගයේ හෙලිකොප්ටර් යානා 24 ක් කඩිනමින් මිලදී ගැනීමට තීරණය වී තිබෙනවා.\nඇමරිකානු ඩොලර් බිලියන 1.8 ක් ඒ සඳහා වැයවන අතර, ඇමරිකානු ආරක්ෂක ලේකම්වරයාගේ ඉන්දීය චාරිකාවේදී ඒ පිළිබඳ ගිවිසුම්වලට එළඹෙනු ඇති.",
       "URL": "https://www.hirunews.lk/198420/ඉන්දියානු-නාවික-හමුදාවට-නව-හෙලිකොප්ටර්-යානා-111-ක්",
       "Category": "International News",
       "Parent URL": "https://www.hirunews.lk/international-news.php?pageID=339"
}