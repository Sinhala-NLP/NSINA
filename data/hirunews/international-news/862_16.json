{
       "Source": "hirunews",
       "Timestamp": "Tuesday, 19 February 2013 - 8:50",
       "Headline": "ස්ත්‍රී දූෂණයට එරෙහිව දැඩි නීති ගෙන ඒමට ඉන්දියාව සූදානම්.",
       "News Content": "ස්ත්‍රී දූෂණවලට එරෙහිව දැඩි දඩුවම් පැනවිය හැකි නව නීති කෙටුම්පත් පාර්ලිමේන්තුව වෙත ගෙන ඒමට කටයුතු කන ඉන්දීය අග්‍රාමාත්‍ය ආචාර්ය මන්මෝහන් සිං පවසනවා. ඉන්දීය පාර්ලිමේන්තුවේ අය වැය සැසිය ලබන බ්‍රහස්පතින්දා ආරම්භ කෙරෙන අතර එහිදී මෙම නව නීති කෙටුම්පත ඉදිරිපත් කිරීමට නියමිත බවයි ඉන්දීය අග්‍රාමාත්‍යවරයා පවසා ඇත්තේ. ඉන්දියාවේ දැනට පවතින නීතිය අනුව ස්ත්‍රී දුෂණ සඳහා පැනවිය හැකි උපරිම දඩුවම වසර 10ක් වන අතර එය 20 වසරක් දක්වා දීර්ඝ කෙරෙනු ඇති. එමෙන්ම එම දඬුවම ජීවිතාන්තය දක්වා සිර දඬුවමක් බවට පත් කිරීමේ ප්‍රතිපාදන නව කෙටුම්පතින් සැලසෙනවා. දිල්ලියේ බස් රථයක් තුළ දී වෛද්‍ය ශිෂ්‍යාවක සමූහ දූෂණයට ලක්වී මිය යාමේ සිද්ධියත් සමග ස්ත්‍රී දූෂණවලට එරෙහිව ඉන්දියාව පුරා දැඩි විරෝධතා රැල්ලක් පැන නැගුණා.",
       "URL": "https://www.hirunews.lk/53675/ස්ත්‍රී-දූෂණයට-එරෙහිව-දැඩි-නීති-ගෙන-ඒමට-ඉන්දියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=862"
}