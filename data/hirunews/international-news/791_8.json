{
       "Source": "hirunews",
       "Timestamp": "Monday, 28 October 2013 - 13:34",
       "Headline": "ඔබාමා ජර්මන් චාන්සලවරියගෙන් සමාව ගනී.",
       "News Content": "ඇමරිකානු ජනාධිපති බැරැක් ඔබාමා ජර්මන් චාන්සලර් ඇන්ජලා මර්කල්ගෙන් සමාව ඉල්ලා තිබෙනවා. ඒ, ඇයගේ දුරකථනයට, ඇමරිකාව විසින් රහසේ සවන් දුන් බවට එල්ලවූ චෝදනා සම්බන්ධයෙන්. මෙම ගැටළුව පිළිබඳ ජර්මානු පුවත්පත් තවත් අනාවරණයක් අද සිදුකර තිබුණා. ඒ, ඇමරිකානු ජාතික ආරක්ෂක ඒජන්සිය ජර්මානු චාන්සලර්වරියගේ දුරකථනයට රහසේ සවන් දෙන බව බැරැක් ඔබාමා දැන සිටි බවයි. 2002 වසරේ සිට ඇමරිකානු නිලධාරීන් විසින් ඇයගේ දුරකථනයට සවන් දී ඇති අතර ජාතික ආරක්ෂක ඒජන්සිය ඔබාමාට ඒ බව දැනුම් දී ඇත්තේ 2010 වසරේදියි. එහෙත් ඇමරිකානු ජනාධිපතිවරයා එම ක්‍රියාව ප්‍රතික්ෂේප කර නැහැ. කෙසේ වෙතත් මෙම වාර්තා සම්බන්ධයෙන් ඇමරිකානු ජාතික ආරක්ෂක ඒජන්සිය නිවේදනයක් නිකුත් කර තිබෙනවා. එහි දැක්වෙන්නේ ජර්මානු පුවත්පත් මේ පිළිබඳව පළ කර ඇති වාර්තා අසත්‍ය බවයි.",
       "URL": "https://www.hirunews.lk/70195/ඔබාමා-ජර්මන්-චාන්සලවරියගෙන්-සමාව-ගනී",
       "Category": "International News",
       "Parent URL": "https://www.hirunews.lk/international-news.php?pageID=791"
}