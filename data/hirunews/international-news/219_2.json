{
       "Source": "hirunews",
       "Timestamp": "Sunday, 01 December 2019 - 14:03",
       "Headline": "ත්‍රස්ත සැකකරුවන් නිදහස් කිරීම ගැන බ්‍රිතාන්‍යය යළි ඇගයීමක",
       "News Content": "ත්‍රස්ත චෝදනා මත සිරගතව සිට මුදාහරිනු ලැබූ 28 හැවිරිදි උස්මාන් ඛාන් එල්ල කළ පිහි ප්‍රහාරයකින් පුද්ගලයන් දෙදෙනෙකු ජීවිතක්ෂයට පත්වීමේ සිද්ධියෙන් පසු එලෙස ත්‍රස්ත සැකකරුවන් මුදාහැරීම යළි ඇගයීමට බ්‍රිතාන්‍යය රජය තීරණය කර තිබෙනවා.\nඅයි.එස්. සංවිධානය ප්‍රකාශ කළේ ඔහු තම අනුගාමිකයෙකු බවයි.\nලන්ඩන් බ්‍රිජ් ප්‍රහාරය එල්ල කළ උස්මාන් ඛාන් කළින් මුදාහරිනු නොලැබුවේ නම් එය වළක්වාගත හැකිව තිබූ බවයි බ්‍රිතාන්‍යය අගමැති බොරිස් ජොන්සන් ප්‍රකාශ කළේ.\nදැනට ත්‍රස්ත සැකකරුවන් 70 දෙනෙකු පමණ බ්‍රිතාන්‍යය බන්ධනාගාරවලින් කොන්දේසි මත මුදාහැර තිබෙනවා.\nඑම සැකකරුවන් පිළිබඳ යළි විමර්ශනයක් සිදුකිරීමටයි බ්‍රිතාන්‍යය රජය තීරණය කර ඇත්තේ.",
       "URL": "https://www.hirunews.lk/229346/ත්‍රස්ත-සැකකරුවන්-නිදහස්-කිරීම-ගැන-බ්‍රිතාන්‍යය-යළි-ඇගයීමක",
       "Category": "International News",
       "Parent URL": "https://www.hirunews.lk/international-news.php?pageID=219"
}