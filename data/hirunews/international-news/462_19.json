{
       "Source": "hirunews",
       "Timestamp": "Friday, 07 July 2017 - 8:02",
       "Headline": "ප්‍රංශය පෙට්‍රල් - ඩීසල් වාහන තහනම් කිරීමට සැරසේ",
       "News Content": "වසර 2040 වන විට සියලූම පෙට්‍රල් සහ ඩීසල් වාහන ප්‍රංශය තුළ තහනම් කිරීමට සූදානම් බව එරට පරිසර අමාත්‍යවරයා ප්‍රකාශ කළා.\nප්‍රංශ ජනාධිපති එම්මානුවෙල් මැකොන් සිය පරිසර අමාත්‍යවරයා ලෙස නම් කර ඇත්තේ නිකලස් හුලෝ නමැති පරිසරවේදියෙක්.\nඔහු මෙම නව පියවර හැදින්වූයේ විප්ලවයක් ලෙසයි. ජනාධිපති ඩොනල්ඩ් ට්‍රම්ප් ඇමරිකාව පැරිස් කාලගුණ ගිවිසුමෙන් ඉවත් වීම ප්‍රකාශයට පත් කිරීමත් සමගයි ප්‍රංශය මෙම තීරණයට එළඹී ඇත්තේ.\nදැනට ප්‍රංශයේ හයිබ්‍රිඩ් සහ විදුලි වාහන ප්‍රතිශතය සියයට 5 කට ආසන්න වන අතර, 2040 වන විට එය සියයට සියය දක්වා ඉහළ නැංවීම එරට රජයේ ඉලක්කයයි.",
       "URL": "https://www.hirunews.lk/165282/ප්‍රංශය-පෙට්‍රල්-ඩීසල්-වාහන-තහනම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=462"
}