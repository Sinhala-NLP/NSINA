{
       "Source": "hirunews",
       "Timestamp": "Saturday, 24 April 2021 - 13:17",
       "Headline": "දිල්ලියේ රෝහලක තවත් කොරෝනා රෝගීන් 25 දෙනෙකු ඔක්සිජන් හිඟ වී මියයයි",
       "News Content": "අසාධ්‍ය කොරෝනා රෝගීන්ට ප්‍රතිකාර සඳහා අවශ්‍ය වන ඔක්සිජන් හිඟය හේතුවෙන් තවත් කොරෝනා රෝගීන් 25 දෙනෙකු මියයාමේ සිද්ධියක් දිල්ලියේ ජායිපූර් ගෝල්ඩන් රෝහලෙන් වාර්තාවුණා.\nරෝහල් අධ්‍යක්ෂ වෛද්‍ය ඩී කේ බලූජා සඳහන් කළේ ඔක්සිජන් මෙටි්‍රක් ටොන් 3.5 ක් රජයෙන් ඇණවුම් කර තිබූ අතර, එම ඔක්සිජන් තොගය ඊයේ පස්වරු පහට රෝහල වෙත ළඟාවීමට නියමිතව තිබූ බවයි.\nඑහෙත් ඔක්සිජන් තොගය රැගෙන එන විට ඊයේ මධ්‍යම රාත්‍රිය පසුව තිබූ බව සඳහන්.\nඒ වනවිටත් රෝගීන් 25 දෙනෙකු ඔක්සිජන් හිඟයෙන් මියගොස් සිටි බව රෝහල් අධ්‍යක්ෂවරයා වැඩිදුරටත් සඳහන් කළා.\nඔක්සිජන් හිඟයෙන් ඉන්දියාවේ කොරෝනා රෝගීන් මියයාමේ සිද්ධීන් මීට පෙරද වාර්තාවූ අතර, දිල්ලියේ මූල්චාන්ද් රෝහල සඳහන් කළේ කඩිනමින් ඔක්සිජන් නොලැබුණහොත් වෙන්ටිලේටර් යන්ත්‍රවලට සවි කර සිටින කොරෝනා රෝගීන් 130 දෙනෙකුගේ ජීවිත අවදානමට ලක්ව ඇති බවයි.",
       "URL": "https://www.hirunews.lk/269374/දිල්ලියේ-රෝහලක-තවත්-කොරෝනා-රෝගීන්-25-දෙනෙකු-ඔක්සිජන්-හිඟ-වී-මියයයි",
       "Category": "International News",
       "Parent URL": "https://www.hirunews.lk/international-news.php?pageID=121"
}