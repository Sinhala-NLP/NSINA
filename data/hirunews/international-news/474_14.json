{
       "Source": "hirunews",
       "Timestamp": "Friday, 02 June 2017 - 19:59",
       "Headline": "ඇමරිකානු වීසා දෙන්න, ෆේස්බුක් ගිණුම් ගැනත් සොයයි",
       "News Content": "ඇමරිකා වීසා අපේක්ෂා කරන විදේශිකයින්ට පසුගිය වසර 05 ක කාලය තුල භාවිතා කළ සමාජ මාධ්‍ය නාම හෙලි කිරීමට සිදුව තිබෙනවා.\nඒ, ට්‍රම්ප් පාලනය ඇමරිකාවේ ජාතික ආරක්ෂාව පිළිබඳ අවදානය යොමු කරමින් පසුගිය 23 වනදා සම්මත කළ නව නීති හේතුවෙන්.\nසමාජ මාධ්‍ය නාමයන්ට අමතරව පසුගිය වසර 5ක කාලය තුළ භාවිත කළ විද්‍යුත් ලිපින සහ ජංගම දුරකථන අංක ද වීසා ලබා ගැනීමේදී ඉදිරිපත් කළ යුතුයි.\nඑසේම අවසන් වසර 15දී භාවිත කළ ලිපින, රැකියා තොරතුරු සහ සංචාරක දත්ත පිළිබඳ තොරතුරු ද වීසා අපේක්ෂකයින් ඉදිරිපත් කළ යුතු බවයි ඇමරිකානු රාජ්‍ය දෙපාර්තමේන්තුව සඳහන් කළේ.",
       "URL": "https://www.hirunews.lk/162708/ඇමරිකානු-වීසා-දෙන්න-ෆේස්බුක්-ගිණුම්-ගැනත්-සොයයි",
       "Category": "International News",
       "Parent URL": "https://www.hirunews.lk/international-news.php?pageID=474"
}