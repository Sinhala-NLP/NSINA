{
       "Source": "hirunews",
       "Timestamp": "Tuesday, 06 December 2016 - 17:02",
       "Headline": "ජයලලිතාගේ අවසන් ගමන ඇරඹේ",
       "News Content": "අභාවප්‍රාප්ත තමිල්නාඩු මහ ඇමතිනි ජයලලිතා ජයරාම්ගේ දේහය මේ වනවිට අවසන් කටයුතු සිදුකෙරෙන මරීනා වෙරළාසන්න ප්‍රදේශයට රැගෙන යමින් තිබෙන බව ඉන්දීය මාධ්‍ය වාර්තා කරනවා.\nඇයගේ දේහය වීදුරු කුටියක තැන්පත් කර ඇති අතර, අතිවිශාල පිරිසක් ඊට එක්ව සිටින නිසා දේහය දෙපස විශේෂ ආරක්ෂක කණ්ඩායම් කිහිපයක් ගමන් කරමින් සිටින බව සඳහන්.\nජයලලිතාට අවසන් ගෞරව දැක්වීම සඳහා ඉන්දීය ජනපති ප්‍රනාබ් මුඛර්ජි, අග්‍රාමාත්‍ය නරේන්ද්‍ර මෝදි මෙන්ම කොංග්‍රස් පක්ෂයේ උප සභාපති රාහුල් ගාන්ධිද චෙන්නායි නුවරට පැමිණියා.\nඇය මිහිදන් කෙරෙන්නේ ඇගේ දිගුකාලීන සිනමා නළු පෙම්වතා වූ එම්.ජී.ආර්.ගේ සොහොනට යාබදවයි.",
       "URL": "https://www.hirunews.lk/149099/ජයලලිතාගේ-අවසන්-ගමන-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=550"
}