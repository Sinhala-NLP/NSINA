{
       "Source": "hirunews",
       "Timestamp": "Sunday, 29 April 2018 - 8:54",
       "Headline": "ගෝලීය උණුසුම පාලනයට නව උත්සාහයක්",
       "News Content": "ගෝලීය උණුසුම පාලනය කිරීම සඳහා තීරණාත්මක සමුළුවක් ලබන සඳුදා ජර්මනියේ බොන් නුවරදී ඇරඹෙනවා.\nඑහිදී කාලගුණ වෙනස පිළිබඳ එක්සත් ජාතීන්ගේ සම්මුතියේ පාර්ශවකරුවන් ගෝලීය උණුසුම ඉහළ යාම සෙන්ටිගේ‍්‍රඩ් අංශක 1.5 ක සීමාවේ රඳවාගැනීම සඳහා වූ සිය සැළසුම් ඉදිරිපත් කරනු ඇති.\nපෘථිවිය සුරක්ෂිතව පවත්වාගැනීම සඳහා එම ඉලක්කය සාක්ෂාත් කරගත යුතු බව දැනට තහවුරු වී ඇති කරුණක්.\nබොන් සමුළුව පැවැත්වෙන්නේ ලබන දෙසැම්බරයේ පෝලන්තයේ පැවැත්වීමට නියමිත කාලගුණ වෙනස පිළිබඳ තීරණවලට එළඹිය හැකි ජගත් සංවිධාන ඉහළම සමුළුවට ප්‍රවේශයක් ලෙසයි.\nමිහිතලයේ උණුසුම ඉහළ යාම හේතුවෙන් ධ‍්‍රැව අයිස් දියවී දූපත් රාජ්‍ය යටවීමටත් විපරීත කාලගුණය ලොව පුරා ඇතිවීමටත් හේතුවන බව පරිසරවේදීන්ගේ මතයයි.",
       "URL": "https://www.hirunews.lk/189528/ගෝලීය-උණුසුම-පාලනයට-නව-උත්සාහයක්",
       "Category": "International News",
       "Parent URL": "https://www.hirunews.lk/international-news.php?pageID=372"
}