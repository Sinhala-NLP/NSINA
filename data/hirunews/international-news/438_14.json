{
       "Source": "hirunews",
       "Timestamp": "Sunday, 17 September 2017 - 10:17",
       "Headline": "ඉන්දීය අගමැති මෝදි උපන් දිනය දා වේල්ලක් විවෘත කරයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදි අදට යෙදී ඇති ඔහුගේ 67 වන ජන්ම දිනයේදී ගුජරාට් ප්‍රාන්තයේ නර්මදා නදිය හරහා ඉදිකෙරුණු සර්දාර් සරෝවර් වේල්ල විවෘත කරනු ලබනවා.\nලොව දෙවන විශාලතම වේල්ල ලෙස සැලකෙන කිලෝමීටර් 1 යි දශම 2 ක් දිග මීටර් 163 ක් ගැඹුර මෙම වේල්ල මගින් හෙක්ටයාර දහඅට ලක්ෂයක් ගොවිබිම්වලට ජලය සැපයීමට අපේක්ෂිතයි.\nඑමෙන්ම, ඇල මාර්ග පද්ධතියක් ඔස්සේ ගම්මාන 9000 කට ද ජලය සැපයීමට කටයුතු කෙරෙනවා.\nසර්දාර් සරෝවර් වේල්ල ඉදිකිරීම සදහා ඉන්දියාවේ ප්‍රථම අග්‍රාමාත්‍ය ජවහර්ලාල් නේරු විසින් 1961 වසරේ අප්‍රේල් 5 වනදා මුල්ගල් තැබූව ද පසුගිය දශක 6 ක කාලයක් තුළ එහි ඉදිකිරීම් සිදුවූයේ නැහැ.\nකෙසේ නමුත්, වත්මන් අග්‍රාමාත්‍ය නරේන්ද්‍ර මෝදි ව්‍යාපෘතිය කඩිනම් කිරීමට පියවර ගත්තා.",
       "URL": "https://www.hirunews.lk/171108/ඉන්දීය-අගමැති-මෝදි-උපන්-දිනය-දා-වේල්ලක්-විවෘත-කරයි",
       "Category": "International News",
       "Parent URL": "https://www.hirunews.lk/international-news.php?pageID=438"
}