{
       "Source": "hirunews",
       "Timestamp": "Tuesday, 09 June 2015 - 13:30",
       "Headline": "නේපාලයේ ෆෙඩරල් පාලනයකට දේශපාලන පක්ෂවල එකඟත්වයක්",
       "News Content": "නේපාලය ප්‍රාන්ත 8කට බෙදා පාලනය කිරීමේ නව ව්‍යවස්ථාවක් සඳහා එරට ප්‍රධාන දේශපාලන පක්ෂ අතර එකඟත්වයක් ඇති වී තිබෙනවා. 2006 වසර වන තුරු එරට සිවිල් යුද්ධයක නිරත වූ මා ඕවාදීන්ගේ දේශපාලන පක්ෂය ද ඊට ඇතුළත්. රාජාණ්ඩුක්‍රමය අවසන් කළ ද ඉන් අනතුරුව ස්ථීර ව්‍යවස්ථාවක් සකස් කිරීම සඳහා දේශපාලන පක්ෂ අතර එකඟත්වයක් පැවතුණේ නැහැ. ඔවුන් අතර, මෙම එකඟතාව ඇති වී තිබෙන්නේ නේපාලයේ ඇති වූ ප්‍රබල භූ කම්පන දෙකකින් අනතුරුවයි. අදාළ ප්‍රාන්තවල නම් ඒවායේ මහජන නියෝජිතයන්ගේ තුනෙන් දෙකක කැමැත්ත අනුව තීරණය කෙරෙනු ඇති.",
       "URL": "https://www.hirunews.lk/111045/නේපාලයේ-ෆෙඩරල්-පාලනයකට-දේශපාලන-පක්ෂවල-එකඟත්වයක්",
       "Category": "International News",
       "Parent URL": "https://www.hirunews.lk/international-news.php?pageID=728"
}