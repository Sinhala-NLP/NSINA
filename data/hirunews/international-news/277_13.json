{
       "Source": "hirunews",
       "Timestamp": "Tuesday, 02 April 2019 - 13:04",
       "Headline": "ලොව ලාභම සමාගම සෞදියේ",
       "News Content": "ලොව වඩාත්ම ලාභදායී සමාගම ලෙස සෞදි අරාබියේ ඇරැම්කෝ තෙල් සමාගම ජාත්‍යන්තර විගණන ආයතන මගින් නම් කර තිබෙනවා.\nෆිච් සහ මූඩි යන විගණන ආයතන සඳහන් කළ පරිදි එම සමාගම 2018 වසරේ වාර්තා කර ඇති ශුද්ධ ලාභය ඇමරිකානු ඩොලර් බිලියන 111ක්.\nඑය එක්සොන් මොබිල්, ෂෙල්, ටූටාල් ඇතුළු ලොව අනෙක් ප්‍රධානතම තෙල් සමාගම් පහේම ශුද්ධ ලාභයට වඩා වැඩි අගයක් වන අතර, පසුගිය වසරේ ඇරැම්කෝ සමාගමේ ආදායම ඩොලර් බිලියන 360කට ආසන්නයි.\nඑමෙන්ම ලොව වඩාත්ම ලාභදායී සමාගම ලෙස ඇමරිකානු ඇපල් සමාගමට හිමි වූ ස්ථානය දැන් හිමි වී ඇත්තේ සෞදි ඇරැම්කෝ සමාගමටයි.",
       "URL": "https://www.hirunews.lk/213671/ලොව-ලාභම-සමාගම-සෞදියේ",
       "Category": "International News",
       "Parent URL": "https://www.hirunews.lk/international-news.php?pageID=277"
}