{
       "Source": "hirunews",
       "Timestamp": "Tuesday, 02 June 2015 - 16:17",
       "Headline": "ගිළුණු චීන නෞකාවේ කපිතාන්වරයා සහ ප්‍රධාන ඉංජිනේරුවරයා පොලිස් අත්අඩංගුවට",
       "News Content": "මගීන් සහ කාර්ය මණ්ඩලයේ 450 දෙනෙකු සමග චීනයේ යැන්සි ගංඟාවේ  ගිලූණු නෞකාවේ කපිතාන්වරයා සහ ප්‍රධාන ඉංජිනේරුවරයා අත්අඩංගුවට ගෙන තිබෙනවා. විදෙස් වාර්තා සඳහන් කළේ මේ වනවිට පුද්ගලයන් 35 දෙනෙකු ගලවාගැනීමේ මෙහෙයුම්වලින් මුදාගෙන ඇති බවයි. එසේම නෞකාවේ ගමන් කළ මගීන් පස්දෙනෙකුගේ මළ සිරුරුද සොයාගෙන තිබෙනවා. කෙසේ වෙතත් තවත් පිරිසක් එහි සිරවී සිටිය හැකි බවට මෙහෙයුම්වල නිරත කණ්ඩායම් සැක පළ කරනවා. ඔවුන් සොයා තවදුරටත් සෝදිසි මෙහෙයුම් ක්‍රියාත්මක අතර ඒ සඳහා අවශ්‍ය සියලූ පහසුකම් ලබාදෙන බව චීන ජනාධිපති ෂී ජින්පිං ප්‍රකාශ කළා. චීන ජාතිකයන් 405 දෙනෙකු සහ කාර්ය මණ්ඩලයේ 45 දෙනෙකු සමඟ මෙම නෞකාව මුහුදුබත් වූයේ ඊයේ රාත්‍රියේයි.",
       "URL": "https://www.hirunews.lk/110633/ගිළුණු-චීන-නෞකාවේ-කපිතාන්වරයා-සහ-ප්‍රධාන-ඉංජිනේරුවරයා-පොලිස්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=729"
}