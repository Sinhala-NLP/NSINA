{
       "Source": "hirunews",
       "Timestamp": "Friday, 23 March 2018 - 16:05",
       "Headline": "අනාචාරයේ ගිය බිරිඳට ගමක් ඉදිරිපිට දී ලැබුණු දඬුවම",
       "News Content": "සිය නීත්‍යානුකූල සැමියා අතහැර අනියම් සැමියා සමඟ පැන ගිය කාන්තාවකට ලබාදුන් දඬුවමක් පිළිබඳව විදෙස් මාධ්‍ය වාර්තා කරනවා.\nඉන්දියාවේ උත්තර ප්‍රදේශ් හි ගම්මානයක මෙම සිදුවීම සිදුව ඇති බවයි වාර්තා වන්නේ.\nඅදාල කාන්තාව සිය නීත්‍යානුකූල සැමියාට හොර රහසේ වෙනත් තරුණයෙකු සමඟ ජීවත්වීමට ගොස් ඇති බව සඳහන්.\nමොවුන් දෙදෙනා මෙලෙස නිවසින් පැනගොස් තරුණයාගේ ඥාතියෙකුගේ නිවසක දින කිහිපයක් රැඳී සිට තිබෙනවා.\nඅනතුරව අදාල කාන්තාවගේ නීත්‍යානුකූල සැමියා විසින් ඇයට සමාව දෙන බව පවසා ඇයව කැඳවාගෙන ඒමට පිරිසක් ඇය සිටි නිවසට පිටත්කර යවා ඇති බවයි වාර්තා වන්නේ.\nඑහිදී එම පිරිස සමඟ නැවත සිය නීත්‍යානුකූල සැමියා වෙත පැමිණි කාන්තාව සැමියා විසින් ඔවුන් ජීවත්වන ගම්මානයේ ගම්සභාව වෙත ඉදිරිපත් කර ඇති බව සඳහන්.\nඑහිදී කාන්තාවට සම් පටියකින් පහර සියයක් එල්ල කිරීමට දඬුවම් වශයෙන් ගම්සභාවේ දී තීරණය වී තිබෙනවා.\nඅනතුරුව ඇයගේ සැමියා විසින් කාන්තාව ගසක එල්ලා සිය බඳ පටියෙන් ඇයට පහර දී ඇති බවයි වාර්තා වන්නේ.\nසැමියාගේ පහර කෑමට ලක්වූ කාන්තාව සිහි සුන්ව ඇති අතර එහිදී ඒ අවට සිටි පිරිස් ඇයව දූෂණය කිරීමට උත්සහ කර ඇති බවද වාර්තා වනවා.\nකෙසේ වෙතත් කාන්තාවට සිය සැමියා පහරදෙන අයුරු දැක්වෙන වීඩියෝව පිළිබඳව මේ වන විට බොහෝ දෙනෙකුගේ අවදානය යොමුව තිබෙනවා.",
       "URL": "https://www.hirunews.lk/186686/අනාචාරයේ-ගිය-බිරිඳට-ගමක්-ඉදිරිපිට-දී-ලැබුණු-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=383"
}