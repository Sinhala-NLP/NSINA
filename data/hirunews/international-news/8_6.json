{
       "Source": "hirunews",
       "Timestamp": "Wednesday, 06 September 2023 - 23:42",
       "Headline": "රුසියාවට යන උතුරු කොරියානු නායකයාට ඇමෙරිකාව අනතුරු අඟවයි",
       "News Content": "උතුරු කොරියානු නායක කිම් ජොං උන්ගේ රුසියානු සංචාරය සම්බන්ධයෙන් ඇමෙරිකාව අනතුරු අගවා තිබෙනවා.\nඅමෙරිකාවේ ජාතික ආරක්ෂක උපදේශක ජෙක් සලිවන් එම අනතුරු ඇගවීම සිදුකර ඇත්තේ රුසියාවට උතුරු කොරියාව අවි ආයුධ සැපයීමේ සූදානමක් සම්බන්ධයෙන් අදහස් දක්වමින්.\nඋතුරු කොරියානු නායක කිම් ජොං උන් මේ මාසයේදී රුසියාවේ සංචාරයක නිරත වන අතර එහිදී රුසියාවට ආයුධ සැපයීම සම්බන්ධයෙන් ජනාධිපති ව්ලැදිමීර් පුටින් සමග සාකච්ඡා කිරීමට සැලසුම් කර තිබෙනවා.",
       "URL": "https://www.hirunews.lk/347392/රුසියාවට-යන-උතුරු-කොරියානු-නායකයාට-ඇමෙරිකාව-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=8"
}