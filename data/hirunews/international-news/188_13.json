{
       "Source": "hirunews",
       "Timestamp": "Sunday, 22 March 2020 - 13:21",
       "Headline": "මැලේසියාවේ වෛද්‍යවරයෙකුත් කොරෝනා වෛරසයෙන් මියයයි",
       "News Content": "කොරෝනා වෛරසය ආසාදනය වූ මැලේසියානු වෛද්‍යවරයෙකු අද එම රෝග තත්ත්වය උත්සන්න වී මියගොස් තිබෙනවා.\nඒ අනුව එරට කොවිඩ් - 19 මරණ සංඛ්‍යාව 9 දක්වා ඉහළ යන අතර, මුළු ආසාදිත සංඛ්‍යාව 1,183ක්.\nකොරෝනා වෛරසයෙන් මියගිය මැලේසියානු වෛද්‍යවරයා පසුගියදා තුර්කියේ සංචාරයක නිරතවී ඇති බව සඳහන්. මැලේසියාවේ කොරෝනා ආසාදිතයන්ට ප්‍රතිකාර සිදුකළ වෛද්‍යවරයෙකු වුවත් ඔහුට වෛරසය ආසාදනය වී ඇත්තේ විදේශ රටකදී බවටයි විශ්වාස කෙරෙන්නේ.\nමේ අතර කොරෝනා වෛරස් ව්‍යාප්තිය අවම කිරීම සඳහා රට තුළ නිරෝධායන කාලසීමාවක් ප්‍රකාශයට පත් කිරීමට සිදුවිය හැකි බව ඕස්ට්‍රේලියානු අගමැති ස්කොට් මොරිසන් කියා සිටියා.\nඔහු මේ බව සඳහන් කළේ ජනයා විශාල වශයෙන් ඒකරාශීවීම තහනම් කර තිබියදී ඔස්ට්‍ර්කියාවේ බොන්ඩි වෙරළට රළ මත පිහිනීම සඳහා තරුණ පෙළ විශාල වශයෙන් රොක්වීම හේතුවෙන්.\nපසුව ඕස්ට්‍රේලියානු පොලීසිය ඔවුන් වෙරළ ප්‍රදේශයෙන් ඉවත් කිරිමට පියවර ගත්තා.\nඕස්ට්‍රේලියාවේ කොරෝනා ආසාදිත සංඛ්‍යාව 1,100 දක්වා ඉහළ ගොස් ඇති අතර, එරටින් මරණ 7ක්ද වාර්තාවුණා.",
       "URL": "https://www.hirunews.lk/236999/මැලේසියාවේ-වෛද්‍යවරයෙකුත්-කොරෝනා-වෛරසයෙන්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=188"
}