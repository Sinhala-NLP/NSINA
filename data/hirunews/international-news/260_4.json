{
       "Source": "hirunews",
       "Timestamp": "Thursday, 06 June 2019 - 12:56",
       "Headline": "හොඳම මිතුරා පුටින් - චීන ජනපති කියයි",
       "News Content": "තම හොඳම මිතුරා රුසියාව බව චීන ජනපති ෂී ජිං පිං ප්‍රකාශ කර තිබෙනවා.\nචීන ජනාධිපතිවරයා සිය දෙදින රුසියානු සංචාරය අතරතුර එම ප්‍රකාශය සිදුකර ඇති බවයි විදෙස් මාධ්‍ය වාර්තා සඳහන් කළේ.\nගතවූ වසර 6ක කාලය තුළ දෙරට අතර රාජ්‍ය නායකයින්ගේ හමුවීම් 30 ක් පමණ සිදුවූ බවත්, වැඩිම වාර ගණනක් තමන් සංචාරය කළ රට රුසියාව බවත් පෙන්වා දුන් චීන ජනාධිපතිවරයා තවදුරටත් කියා සිටියේ තම හොඳම මිතුරා පුටින් බවයි.\nචීන ජනපතිගේ රුසියානු සංචාරයේදී දෙරට අතර වෙළඳ ගිවිසුම් පැකේජයකට අත්සන් තබා ඇති අතර, මොස්කව් සත්වෝද්‍යානයට පැන්ඩා පැටවුන් දෙදෙනෙකු චීන ජනපති විසින් තෑගි කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/217815/හොඳම-මිතුරා-පුටින්-චීන-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=260"
}