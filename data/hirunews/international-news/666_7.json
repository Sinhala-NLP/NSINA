{
       "Source": "hirunews",
       "Timestamp": "Tuesday, 09 February 2016 - 9:12",
       "Headline": "උල්කාවක් පතිත වී අයෙක් මරුට",
       "News Content": "උල්කාශ්මයක් පතිත වීමෙන් අයෙක්  ජීවිතක්ෂයට පත්වී ඇති බව වාර්තා වනවා. ඉන්දියාවේ තමිල්නාඩු ප්‍රාන්තයේ වෙල්ලෝර් හි  පුද්ගලයෙකු අනතුරට  ලක්ව ඇත.\nතමිල්නාඩු මහඇමතිනී ජයලලිතා ජයරාම් ප්‍රකාශ කළේ සිය ප්‍රාන්තයේ බස් රියදුරෙකු මෙලෙස මිය ගොස් ඇති අතර ඔහු වෙනුවෙන් ප්‍රාන්ත රජය රුපියල් ලක්ෂයක වන්දියක් ලබාදෙන බවයි.\nවෙල්ලෝරයේ ඉංජිනේරු විද්‍යාලය අසළ මෙම උල්කාව පතිත වීමෙන් ආවාටයක් ද නිර්මාණය වී ඇති බව සදහන්.\nඋල්කාශ්මයක් පතිත වී පුද්ගලයෙකු මිය යාමේ සිද්ධියක් මීට පෙර වාර්තා වන්නේ 1825 වසරේදියි.\nතමිල්නාඩුවේ සිද්ධිය පිළිබඳව ඇමරිකානු නාසා ආයතනය ද පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/125788/උල්කාවක්-පතිත-වී-අයෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=666"
}