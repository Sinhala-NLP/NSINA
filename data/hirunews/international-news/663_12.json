{
       "Source": "hirunews",
       "Timestamp": "Saturday, 20 February 2016 - 13:33",
       "Headline": "සඳ, අඟහරු ජය ගැනීමට රුසියාව, යුරෝපය හා එක්වේ",
       "News Content": "සඳ සහ අඟහරු වෙත මිනිසුන් යවමින් සිය අභ්‍යාවකාශ වැඩපිළිවෙල යළි පණ ගැන්වීමට රුසියාව සැලසුම් කරනවා.\nඒ සඳහා ඔවුන් යුරෝපීය අභ්‍යාවකාශ ඒජන්සිය සමඟ එක්ව කටයුතු කරන බවයි විදෙස් වාර්තා සදහන් කළේ.\nමීට දශකයකට පෙර යුරෝපා අභ්‍යාවකාශ ආයතනය සඳ සහ අඟහරු ජය ගැනීමට තැනූ අභ්‍යාකාශ යානය පැසිෆික් සයුරට කඩා වැටුණා.\nඑහෙත් රුසියාව සමඟ දියත් කරන නව මෙහෙයුම සාර්ථක වනු ඇති බව යුරෝපීය ආයතනයේ අදහසයි.\nඒ අනුව අඟහරු වෙත යවන ප්‍රෝටෝන් රොකට්ටුව ලබන මාසයේදී උඩුගුවනට යැවීමටයි රුසියාව සහ යුරෝපීය ගගන ආයතනය සැලසුම් කර ඇත්තේ.\nඑය අඟහරු මත අතීතයේදී හෝ වර්තමානයේදී ජීවයේ පැවැත්ම පිළිබදව ගවේෂණ සිදුකරනු ඇති.\nමෙහිදී දෙවන පියවර ලෙස අඟහරු මත සුමට ආකාරයෙන් ගගන යානයක් ගොඩබැස්සවීම සඳහා 2018 වසරේදී පරීක්ෂණ සිදුකිරීමට රුසියාව සැලසුම් කරනවා.\n2019 වසරේදී චන්ද්‍රයාගේ දක්ෂිණ ධ‍්‍රැවයට ගගන යානයක් යැවීම ද රුසියාවේ සැලසුම්වලට ඇතුළත්.",
       "URL": "https://www.hirunews.lk/126717/සඳ-අඟහරු-ජය-ගැනීමට-රුසියාව-යුරෝපය-හා-එක්වේ",
       "Category": "International News",
       "Parent URL": "https://www.hirunews.lk/international-news.php?pageID=663"
}