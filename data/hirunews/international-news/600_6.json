{
       "Source": "hirunews",
       "Timestamp": "Friday, 12 August 2016 - 10:03",
       "Headline": "ලොව වැඩිම කලක් ජීවත්වන පෘෂ්ඨවංශිකයා සොයා ගැනේ",
       "News Content": "ගී‍්‍රන්ලන්තයේ වාසය කරන මෝරුන් විශේෂයක් ලොව දිගුම කලක් වාසය කරන පෘෂ්ඨවංශිකයන් බව විද්‍යාඥයින් විසින් හෙළිදරව් කරගෙන තිබෙනවා.\nවිකිරණශීලි කාබන් උපයෝගී කරගනිමින් එම මෝර විශේෂයේ සත්වයන් 28 දෙනෙකුගේ වයස නිර්ණය කර ඇති අතර, එක් ගැහැණු සත්වයෙකුගේ වයස අවුරුදු 400 ක් බවයි හෙළි වී ඇත්තේ.\nවසරකට සෙන්ටිමීටර් 1 ක් පමණ සෙමෙන් වර්ධනය වන මෙම මෝර විශේෂය ලිංගික වශයෙන් පරිනත වන්නේ අවුරුදු 150 දී පමණ බව විද්‍යාඥයන් අනුමාන කරනවා.\nමීට පෙර වැඩිම කලක් ජීවත්වන පෘෂ්ඨවංශිකයන් ලෙස සැලකුණේ වසර 200 ක් පමණ වයසැති දුනු හිස සහිත තල්මස් විශේෂයක්.\nසියලූම සත්ව විශේෂ සැලකූ විට වයස්ගතම සත්වයා ලෙස හඳුනාගෙන ඇත්තේ අවුරුදු 500 ක් පමණ වයසැති බෙල්ලන් විශේෂයක්.",
       "URL": "https://www.hirunews.lk/140435/ලොව-වැඩිම-කලක්-ජීවත්වන-පෘෂ්ඨවංශිකයා-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=600"
}