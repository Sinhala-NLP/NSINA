{
       "Source": "hirunews",
       "Timestamp": "Saturday, 02 March 2019 - 10:56",
       "Headline": "බින් ලාඩන්ගේ පුත්‍රයාට සිදු වූ නොසිතූ දේ",
       "News Content": "සෞදි අරාබිය බින් ලාඩන් පුත්‍රයාගේ පුරවැසිභාවය අහෝසි කරයි\nඅල්කයිඩා සංවිධානයේ හිටපු නායක ඔසාමා බින් ලාඩන්ගේ පුත්‍රයෙකු වන හම්සා බින් ලාඩන්ගේ පුරවැසිභාවය අත්හිටුවීමට සෞදි අරාබිය තීරණය කර තිබෙනවා.\nඒ සඳහා සෞදි අභ්‍යන්තර කටයුතු අමාත්‍යාංශය විසින් නිල ගැසට් නිවේදනයක් නිකුත් කළා.\nඔහු අත්අඩංගුවට ගැනීම සඳහා ඉවහල් වන තොරතුරක් ලබාදෙන අයෙකුට ඇමරිකානු ඩොලර් මිලියනයක ත්‍යාග මුදලක් ලබාදෙන බව ඇමරිකා එක්සත් ජනපදය විසින් පෙරේදා නිවේදනය කරනු ලැබුවා.\nසැප්තැම්බර් 11 ප්‍රහාරයට පෙර හම්සා බින් ලාඩන් සිය පියා සමඟ ඇෆ්ගනිස්ථානයේ සිටි බව වාර්තාවන අතර, දැනට 30 වන වියේ පසුවන ඔහු අල්කයිඩා සංවිධානයේ ප්‍රධානියෙකු ලෙස කටයුතු කරන බව සඳහන්.",
       "URL": "https://www.hirunews.lk/211525/බින්-ලාඩන්ගේ-පුත්‍රයාට-සිදු-වූ-නොසිතූ-දේ",
       "Category": "International News",
       "Parent URL": "https://www.hirunews.lk/international-news.php?pageID=285"
}