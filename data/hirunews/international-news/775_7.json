{
       "Source": "hirunews",
       "Timestamp": "Tuesday, 24 December 2013 - 9:12",
       "Headline": "වීඩියෝ: ඒ.කේ. 47 ගිනි අවියේ නිර්මාතෘ මිය යයි.",
       "News Content": "ලොව පුරා රටවල් රැසක භාවිත වන ඒ.කේ. 47 රයිෆලයේ නිර්මාතෘ මිහායිල් කලෂ්නිකොව් මිය ගොස් තිබෙනවා. මිය යන විට ඔහුගේ වයස අවුරුදු 94ක්. රුසියානු ජාතිකයෙකු වූ ඔහු උපත ලබා ඇත්තේ 1919 වසරේදියි. සෝවියට් සමූහාණ්ඩුවේ රටවල් රැසක ආරක්ෂක අංශ භාවිත කළ ප්‍රධානම ගිනි අවිය ලෙස මිහායිල් කලෂ්නිකොව් නිර්මාණය කළ ඒ.කේ. 47 ගිනි අවිය සැලකෙනවා. මේ වන විට ඇන්ගෝලාව, වියට්නාමය, ඇල්ජීරියාව වැනි රටවල බහුලව එම ගිනි අවිය භාවිත වන අතර සටන්බිමේ විප්ලවාදීන් අතර ජනප්‍රිය ගිනි අවිය වන්නේ ද මෙම ඒ.කේ. 47 ගිනි අවියයි. ශ්‍රී ලංකාවේ ආරක්ෂක අංශ ද ඒ.කේ. 47 ගිනි අවිය භාවිත කරනවා.",
       "URL": "https://www.hirunews.lk/74029/වීඩියෝ-ඒ-කේ-47-ගිනි-අවියේ-නිර්මාතෘ-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=775"
}