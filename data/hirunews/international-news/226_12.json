{
       "Source": "hirunews",
       "Timestamp": "Sunday, 03 November 2019 - 10:11",
       "Headline": "අභ්‍යවකාශයට බිස්කට් උඳුනක්",
       "News Content": "අන්තර්ජාතික ගගන මධ්‍යස්ථානයේ සිටින ගගනගාමීන්ට චොකලට් චිප් කුකීස් සාදාගැනීම සඳහා බිස්කට් උඳුනක් රැගත් ප්‍රවාහන අභ්‍යවකාශ යානයක් ඇමරිකාවේ වර්ජිනියා ප්‍රාන්තයෙන් ඊයේ නික්මුණා.\nඅභ්‍යවකාශයේ ප්‍රථමවරට භාවිත කෙරෙන මෙම උඳුන අභ්‍යවකාශ උඳුනක් ලෙස හැඳින්විය හැකි බවයි විදෙස් මාධ්‍ය සඳහන් කළේ.\nගුරුත්වයෙන් තොර අභ්‍යවකාශයේ ඉහල උෂ්ණත්වයකට පුළුස්සා ගැනීමේදී කුකී බිස්කට්වල හැඩය කුමක් විය හැකිද යන්න අයි.එස්.එස්.ගගනගාමීන් පරීක්ෂා කරනු ඇති.\nඊට අමතරව ඉතාලි ලැම්බෝගිනි මෝටර් රථ නිෂ්පාදකයන් මෙම යානය මගින් සිය මෝටර් රථ සඳහා යොදාගන්නා කාබන් ෆයිබර් සාම්පල ජාත්‍යන්තර ගගන මධ්‍යස්ථානය වෙත යවා ඇත්තේ ඍජු අභ්‍යවකාශ විකිරණවලට ඒවා ප්‍රතික්‍රියා කරන අන්දම සොයා බැලීමටයි.",
       "URL": "https://www.hirunews.lk/227523/අභ්‍යවකාශයට-බිස්කට්-උඳුනක්",
       "Category": "International News",
       "Parent URL": "https://www.hirunews.lk/international-news.php?pageID=226"
}