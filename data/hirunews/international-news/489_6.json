{
       "Source": "hirunews",
       "Timestamp": "Saturday, 22 April 2017 - 16:44",
       "Headline": "ඔබාමාගේ විවේකය අවසන් ?",
       "News Content": "අමරිකාවේ හිටපු ජනාධිපති බැරක් ඔබාමා ධුරයෙන් විශ්‍රාම ගැනීමෙන් අනතුරුව ගත කළ විවේකය අවසන් බව විදෙස් පුවත් සේවා පවසනවා.\nප්‍රංශයේ පොලිනේසියා ප්‍රදේශයේ සතියක් ගත කිරීමෙන් අනතුරුව ලබන සඳුදා ඔහු චිකාගෝ නුවරට පැමිණීමට නියමිත බවයි අනාවරණ වී ඇත්තේ.\nඒ හිටපු ජනාධිපතිවරයා වශයෙන් ඔහු සහභාගී වන පළමු ජන හමුවට සහභාගී වීම සඳහායි.\nඒ අනුව තමා විසින්ම පනවා ගත් ස්වයං නිශ්ෂබ්දතාව ඉදිරි සති කිහිපය තුල අවසන් වනු ඇතැයි සඳහන්.\nඉදිරි සති කිහිපය තුල අමරිකාවේ හිටපු ජනාධිපතිවරයා සහභාගී වන උත්සව සහ ජන හමු සහ උත්සව රැසක් සංවිධාන වී තිබෙනවා.\nසඳුදා චිකාගෝ සරසවියේ සම්මාන ප්‍රදානෝත්සවයක් පැවැත්වෙන්නේ අමරිකාවේ බොස්ටන් නුවරදීයි.\nවිදෙස් පුවත් සේවා පෙන්වා දෙන්නේ නව ජනාධිපතිවරයාගේ ක්‍රියා කලාපයන් සම්බන්ධයෙන් බැරක් ඔබාමාගේ ප්‍රතිචාර දැන ගැනීම වෙනුවෙන් ඔබාමා හිතවාදීන් රැසක් දැඩි උද්යෝගයෙන් බලා සිටින බවයි.\nකෙසේවෙතත් තමන් කිසිටිකත් තමන් පෞද්ගලිකව සහභාගී වන උත්සවවලදී ට්‍රම්ප් විවේචනයට සුදානම් නොමැති බව හිටපු ජනපතිවරයා ප්‍රකාශ කර තිබෙනවා.\nඑමෙන්ම මෙම උත්සවවල විශේෂත්වයක් වන්නේ අදාළ උත්සව ඇමතීමට හිටපු ජනාධිපතිවරුන් විශාල මුදලක් ලබා ගැනීමයි.\nකෙසේවෙතත් බැරක් ඔබාමා එක් උත්සවයක කථාවක් පැවැත්වීමට ලබාගන්නා මුදල මෙතෙක් අනාවරණ වී නැහැ.\nවිදෙස් පුවත් සේවා පෙන්වා දෙන්නේ හිටපු ජනපතිවරයකු වු බිල් ක්ලින්ටන් එවැනි කථාවක් සඳහා 200 සහ 2015 අතර කාලසීමාවේදී ඩොලර් ලක්ෂ දෙකක පමණ මුදලක් අය කළ බවයි.\nඑමෙන්ම හිටපු ජනපති ජෝර්ජ් ඩබ්ලිව් බුෂ් එවැනි උත්සවයකට පෙනී සිටීමට සහ කථා පැවැත්වීම වෙනුවෙන් අමරිකානු ඩොලර් ලක්ෂයේ සිට එක්ලක්ෂ හැත්තෑ පන්දහස දක්වා මුදල් අයකර ඇතැයි සඳහන්.",
       "URL": "https://www.hirunews.lk/159750/ඔබාමාගේ-විවේකය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=489"
}