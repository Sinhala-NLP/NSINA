{
       "Source": "hirunews",
       "Timestamp": "Saturday, 11 August 2018 - 9:16",
       "Headline": "ඉම්රාන් ඛාන්, මිතුරන් හෙළි කරයි",
       "News Content": "තමා පාකිස්තානයේ අග්‍රාමාත්‍ය ධුරයේ දිවුරුම් දීමේ අවස්ථාව සඳහා ඉන්දීය ක්‍රිකට් ප්‍රවීනයන් වන කපිල් දේව්, සුනිල් ගවස්කාර් සහ නව්ජෝත් සිං සිධු වෙත ඇරයුම් කළ බව ඉම්රාන් ඛාන් පවසනවා.\nසිය තෙහෙරීක් - ඉ - ඉන්සාෆ් පක්ෂය පසුගිය දා පැවති මහමැතිවරණයෙන් ජය ගැනීමෙන් අනතුරුව අද (11) දිනයේ දිවුරුම්දීමටයි ඔහු සැලසුම් කර තිබුණේ.\nඑහෙත් සන්ධානයක් ගොඩ නැගීමේ සාකච්ඡා හේතුවෙන් එම දිනය කල් දැමීමට පියවර ගැනුණා.\nඒ අනුව ලබන 18 වන දා තමා පාකිස්තාන අග්‍රාමාත්‍ය ධුරයේ දිවුරුම් දෙන බව ඉම්රාන් ඛාන් ප්‍රකාශ කළා.\nපාකිස්තානයේ ක්‍රිකට් නායකයෙකු වූ ඉම්රාන් ඛාන් සිය ක්‍රීඩා දිවියේ ඉන්දීය සඟයන්ට ආරාධනා කරන බව කලින් ප්‍රකාශ කළ ද ඔහුගේ පක්ෂය එම වාර්තා ප්‍රතික්ෂේප කර තිබුණා.",
       "URL": "https://www.hirunews.lk/197275/ඉම්රාන්-ඛාන්-මිතුරන්-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=344"
}