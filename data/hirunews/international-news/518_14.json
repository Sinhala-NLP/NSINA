{
       "Source": "hirunews",
       "Timestamp": "Monday, 13 February 2017 - 13:14",
       "Headline": "ඇමරිකාවේ උසම වේල්ල පුපුරායාමේ අවදානමක",
       "News Content": "ඇමරිකාවේ කැලිෆෝනියා ප්‍රාන්තයේ පිහිටි උසම වේල්ල පුපුරා යාමේ අවදානමක් මතුව තිබෙනවා.\nමේ නිසා එම වේල්ල අවට ජීවත් වන 16,000ක් පමණ ජනතාව ආරක්ෂිත ස්ථාන කරා යොමු කර ඇති බවයි විදෙස් වාර්තා සඳහන් කළේ.\nඇමරිකාවේ විශාලතම වේල්ල වන මෙය ඉදිරි පැය කිහිපය තුළ පුපුරා යාමේ අවදානමක් පවතින බැවින් එම ප්‍රදේශයේ හදිසි තත්ත්වයක්ද ප්‍රකාශයට පත් කර තිබෙනවා.\nවේල්ලේ ජල මට්ටම අධික ලෙස ඉහල යාම හේතුවෙන් මෙම තත්ත්වය උද්ගත වී ඇති බවයි විදෙස් වාර්තා සඳහන් කළේ.\nවේල්ල ඉදිකර වසර පනහක ඉතිහාසය තුල මෙසේ හදිසි තත්ත්වයක් ප්‍රකාශයට පත් කළ පළමු අවස්ථාව මෙය වනවා.",
       "URL": "https://www.hirunews.lk/154358/ඇමරිකාවේ-උසම-වේල්ල-පුපුරායාමේ-අවදානමක",
       "Category": "International News",
       "Parent URL": "https://www.hirunews.lk/international-news.php?pageID=518"
}