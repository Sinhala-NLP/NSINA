{
       "Source": "hirunews",
       "Timestamp": "Tuesday, 29 October 2019 - 10:01",
       "Headline": "අයි.එස්. නායකයාගේ සිරුර මුහුදේ වළලයි",
       "News Content": "සිරියාවේ අයි.එස්. මෙහෙයුමක් අතරතුර ජීවිතක්ෂයට පත්වූ අයි.එස්. සංවිධානයේ නායක අබු බකර් අල් බග්ඩාඩිගේ සිරුර මුහුදේ වැළුලූ බව ඇමරිකානු බලධාරීන් නිවේදනය කළා.\nපෙන්ටගනයේ ප්‍රකාශකයෙකු ප්‍රකාශ කළේ් සන්නද්ධ යුද්ධයක නීතියට අනුකූලව බග්ඩාඩිගේ සිරුර සම්බන්ධයෙන් කටයුතු කළ බවයි.\nනම් නොකළ මුහුදු ප්‍රදේශයකට ඔහුගේ සිරුර හෙළා ඇති බවයි තවත් නිලධාරියෙකු සදහන් කර ඇත්තේ. මේ අතර, බග්ඩාඩිගේ මරණයට හේතු වූ ඇමරිකානු විශේෂ බලකා මෙහෙයුම සම්බන්ධයෙන් තවත් තොරතුරු අනාවරණ වී තිබෙනවා.\nවිශේෂයෙන් බග්ඩාඩි සිය දරුවන් තුන් දෙනෙකු සමඟ උමඟක කෙළවරට දිව යද්දී, පසුබැස ලූහුබැද ගිය හමුදා සුනඛයා පිළිබදව තොරතුරු ද ඒ අතර වනවා.\nජනපති ට්‍රම්ප් කියා සිටියේ බග්ඩාඩි මරාගෙන මැරෙන බෝම්බ කට්ටලය පුපුරා ගැනීමෙන් පසු එම සුනඛයාට ද තුවාල සිදු වී ඇති බවයි.",
       "URL": "https://www.hirunews.lk/227193/අයි-එස්-නායකයාගේ-සිරුර-මුහුදේ-වළලයි",
       "Category": "International News",
       "Parent URL": "https://www.hirunews.lk/international-news.php?pageID=227"
}