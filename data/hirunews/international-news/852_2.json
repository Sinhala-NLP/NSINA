{
       "Source": "hirunews",
       "Timestamp": "Sunday, 31 March 2013 - 20:12",
       "Headline": "ටිබෙටයේ ආකරයක සිරවූවන් ගැන බලාපොරොත්තු අත් හරී.",
       "News Content": "ටිබෙටයේ රන් ආකරයක් තුළ සිර වූ පුද්ගලයන් බේරා ගැනීම පිළිබද බලාපොරොත්තු අත්හැර ගැනීමට සිදුව ඇති බව විදෙස් මාධ්‍ය වාර්තා කළා. ටිබෙටයේ ලාසා නුවරට නැගෙනහිර දෙසින් මුහුදු මට්ටමෙන් අඩි 4600ක පමණ ඉහළ ප්‍රදේශයක පිහිටි රන් ආකරයක් මෙලෙස නාය යාමට ලක්වුණා. මෙම රන් ආකරය නාය යාමෙන් පතල්කරුවන් 83 දෙනෙකු ඒ තුළ සිර වූ බවයි විදෙස් මාධ්‍ය වාර්තා සදහන් කළේ. නාය යාමෙන් අනතුරුව බැකෝ යන්ත්‍ර සිය ගණනක් සහ විශේෂ බේරා ගැනීම් කණ්ඩායම් යොදා ගනිමින් සිර වූ පතල්කරුවන් බේරා ගැනීමට අදාළ රන් ආකරය හිමි සමාගම පියවර ගෙන තිබුණා. කෙසේ වුවත් තවදුරටත් මෙම රන් ආකරය ආශ්‍රිත ප්‍රදේශය නාය යාමට ලක්වෙමින් තිබීම හා පවතින දේශගුණික තත්ත්වය මත ඒ තුළ සිර වී සිටින පතල්කරුවන් බේරා ගැනීම ඉතා අසීරු තත්ත්වයකට පත්ව ඇති බවයි විදෙස් මාධ්‍ය තවදුරටත් වාර්තා කළේ.",
       "URL": "https://www.hirunews.lk/56316/ටිබෙටයේ-ආකරයක-සිරවූවන්-ගැන-බලාපොරොත්තු-අත්-හරී",
       "Category": "International News",
       "Parent URL": "https://www.hirunews.lk/international-news.php?pageID=852"
}