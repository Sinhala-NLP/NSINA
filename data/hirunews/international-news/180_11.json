{
       "Source": "hirunews",
       "Timestamp": "Sunday, 31 May 2020 - 13:56",
       "Headline": "ජෙරුසලමේ අල් අක්සා දේවස්ථානය යළි විවෘත වෙයි",
       "News Content": "කොවිඩ් නයින්ටීන් ගෝලීය වසංගතය නිසා මාස දෙකකට වැඩි කාලයක් වසා දමා තිබූ ජෙරුසලමේ අල් අක්සා දේවස්ථානය වෙත බැතිමතුන් පැමිණීම අද නැවතත් ආරම්භ වුණා.\nසෞදි අරාබියේ පිහිටි මැකා සහ මදීනා හැරුණුකොට ඉස්ලාම්වරුන්ගේ තුන්වන වැදගත් පූජ්‍යස්ථානය ලෙස සැළකෙන්නේ ඊශ්‍රායලයේ ජෙරුසලම් පුරවරයේ පිහිටි අල් අක්සා දේවස්ථානයයි.\nකොවිඩ් 19 සීමාවන් ලිහිල් කිරීමෙන් පසු සිය ගණනක් බැතිමතුන් මුහුණු ආවරණ පැළඳ දේවස්ථාන දොරටුවෙන් අද ඇතුලූවූයේ දෙවියන් ශ්‍රේෂ්ඨ බවට පාඨ හඬ නගමින්.\nඇතමුන් එහි බිම සිපගත් බවද සඳහන්.\nජෙරුසලමේ පැරණි නගරයේ අල් අක්සා දේවස්ථානය ඉදිකර ඇත්තේ ක්‍රිස්තු වර්ෂ 705 දියි.",
       "URL": "https://www.hirunews.lk/241939/ජෙරුසලමේ-අල්-අක්සා-දේවස්ථානය-යළි-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=180"
}