{
       "Source": "hirunews",
       "Timestamp": "Saturday, 25 April 2015 - 12:17",
       "Headline": "වෙනිසියුලානු ජනපතිට අඹ ගෙඩියකින් පණිවුඩයක්",
       "News Content": "වෙනිසියුලානි ජනාධිපති නිකලස් මදුරෝ නගර සංචාරයක නිරතව සිටියදී ඔහු වෙත අඹ ගෙඩියක් එල්ල කොට පණිවුඩයක් යැවූ කාන්තාවකට නිවසක් හිමිවී තිබෙනවා. ජනාධිපති මදුරෝ මධ්‍යම වෙනිසියුලාවේ අරගුවා නගරය හරහා තමා විසින්ම බස් රථයක් පදවාගෙන යන විටයි  මෙම සිද්ධියට මුහුණ දී ඇත්තේ. අදාළ කාන්තාව තමාගේ දුරකථන අංකය සහ හැකි නම් අමතන්න යන්න සදහන් කොට අඹ ගෙඩිය ජනාධිපතිවරයා වෙත එල්ල කර තිබෙනවා. පසුව රූපවාහිනී සාකච්ඡාවකදී එම අඹ ගෙඩිය ප්‍රදර්ශනය කළ ජනාධිපතිවරයා, අදාළ කාන්තාව නිවාස ප්‍රශ්නයකට මුහුණ දී සිටින බැවින් ඇය ඉල්ලා සිටින මහල් නිවාසය ලබාදෙන බව ප්‍රකාශ කළා.",
       "URL": "https://www.hirunews.lk/108265/වෙනිසියුලානු-ජනපතිට-අඹ-ගෙඩියකින්-පණිවුඩයක්",
       "Category": "International News",
       "Parent URL": "https://www.hirunews.lk/international-news.php?pageID=740"
}