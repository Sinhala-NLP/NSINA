{
       "Source": "hirunews",
       "Timestamp": "Tuesday, 25 January 2022 - 8:12",
       "Headline": "ඇමරිකානු හමුදා සීරුවෙන්",
       "News Content": "රුසියාව විසින් යුක්රේනය ආක්‍රමණය කළ හොත් නැගෙනහිර යුරෝපයේ නේටෝ හමුදා ශක්තිමත් කිරීම සදහා ඇමරිකානු හමුදා භට ඛණ්ඩයක් සීරුවෙන් තබා ඇති බව වාර්තා වනවා.\nඇමරිකානු ජනාධිපති ජෝ බයිඩ්න් යුරෝපීය නායකයන් සමග වීඩියෝ තාක්ෂණය ඔස්සේ ඊයේ පැවැත්වූ සාකච්ඡාවකින් අනතුරුව අවධාරණය කළේ, එවැනි ආක්‍රමණයක දී එක්සත් ප්‍රතිචාරයක් දැක්වීමට එකගත්වය පළ වූ බවයි.\nමෙලෙස 8500ක ඇමරිකානු හමුදා බලඇණියක් සීරුවෙන් තබා ඇති අතර නැගෙනහිර යුරෝපීය බල ඇණිය ශක්තිමත් කිරීම සදහා ප්‍රහාරක ජෙට් යානා සහ නෞකා යැවීමට නෙටෝ සංවිධානය කටයුතු කර තිබෙනවා.\nමේ වන විට යුක්රේන දේශසීමාවේ ලක්ෂයක පමණ රුසියානු භට පිරිස් එක්රැස් වී සිටින අතර ඔවුන් ඕනෑම මොහොතක යුක්රේන ආක්‍රමණය කළ හැකි බවට යි බටහිර බුද්ධි අංශ අනතුරු අඟවා ඇත්තේ.",
       "URL": "https://www.hirunews.lk/295061/ඇමරිකානු-හමුදා-සීරුවෙන්",
       "Category": "International News",
       "Parent URL": "https://www.hirunews.lk/international-news.php?pageID=65"
}