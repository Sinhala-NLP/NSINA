{
       "Source": "hirunews",
       "Timestamp": "Friday, 06 May 2016 - 12:33",
       "Headline": "උතුරු කොරියාවේ වසර 36 කට පසු කොමියුනිස්ට් සම්මේලනයක්",
       "News Content": "වසර 36 කට පසු ප්‍රථම වරට උතුරු කොරියාවේ කොමියුනිස්ට් පක්ෂ සම්මේලනයක් අද (06) පැවැත්වෙනවා.\nපක්ෂයේ 7 වන කොංග්‍රසය වන මෙම රැස්වීමේදී උතුරු කොරියානු නායක කිම් ජොන් අං එරට උත්තරීතර නායකත්වයට ඉහළ නංවනු ඇතැයි අපේක්ෂිතයි.\nඑමෙන්ම, පක්ෂයේ තීරක මණ්ඩලයට ද ඔහුගේ අනුගාමිකයන් තෝරා පත් කර ගැනීමට මෙහිදී සිදුවනු ඇති.\nඋතුරු කොරියානු පාලක පක්ෂ සම්මේලනය ආවරණය කිරීම සදහා විදේශ මාධ්‍යවේදීන්ට අවසර ලබාදී ඇති නමුත්, ඔවුන්ට එරට සාමාන්‍ය ජනතාව මුණ ගැසීම තහනම් වනවා.\nඋතුරු කොරියාව පසුගිය කාලය තුළ සිදුකළ න්‍යෂ්ටික සහ මිසයිල අත්හදා බැලීම් හේතුවෙන් මෙම පක්ෂ සම්මේලනය දෙස ලොව පුරා විශේෂ අවධානයක් යොමුවනවා.",
       "URL": "https://www.hirunews.lk/132556/උතුරු-කොරියාවේ-වසර-36-කට-පසු-කොමියුනිස්ට්-සම්මේලනයක්",
       "Category": "International News",
       "Parent URL": "https://www.hirunews.lk/international-news.php?pageID=637"
}