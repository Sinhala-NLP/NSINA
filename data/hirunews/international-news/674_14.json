{
       "Source": "hirunews",
       "Timestamp": "Thursday, 07 January 2016 - 17:40",
       "Headline": "ලිබියාවේ පොලිස් පුහුණු කඳවුරකට බෝම්බ ප්‍රහාරයක් - 65 කට වැඩි පිරිසක් මරුට",
       "News Content": "බටහිර ලිබියාවේ පොලිස් නිලධාරීන් පුහුණු කිරීමේ කඳවුරකට එල්ලවු බෝම්බ ප්‍රහාරයකින් පුද්ගලයන් 65 කට වැඩි පිරිසක් මියගොස් තිබෙනවා.\nතවත් 127 කට වැඩි පිරිසක් තුවාල ලබා ඇති බවයි විදෙස් පුවත් සේවාවල දැක්වෙන්නේ.\nප්‍රහාරය එල්ලවු කඳවුර මුවම්මර් ගඩාෆිගේ පාලන සමයේ හමුදා කඳවුරක් ලෙසට භාවිත කල එකක් බව ද සඳහන්.\nඔහු බලයෙන් පහ කිරීමත් සමග 2011 වසරේ සිට ලිබියාවේ අස්ථාවර තත්වයකුයි පවතින්නේ.\nඅයි එස් ක්‍රියාකාරීන් ලිබියාවේ බලය ක්‍රමයෙන් අත්පත් කර ගනිමින් පවතින බවට ද තොරතුරු හෙළිවී තිබෙනවා.\nවර්තමානයේදී ලිබියාවේ පාලනය කණ්ඩායම් 2 ක් විසින් මෙහෙයවන අතර ජාත්‍යන්තරය හමුවේ පිළිගැනීමට ලක්වී ඇත්තේ ඉන් එක් කණ්ඩායමක් පමණයි.",
       "URL": "https://www.hirunews.lk/123559/ලිබියාවේ-පොලිස්-පුහුණු-කඳවුරකට-බෝම්බ-ප්‍රහාරයක්-65-කට-වැඩි-පිරිසක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=674"
}