{
       "Source": "hirunews",
       "Timestamp": "Friday, 05 November 2021 - 15:38",
       "Headline": "බීජිං නුවර අධිවේගී මාර්ග සහ පාසල් ක්‍රීඩාංගන වැසේ",
       "News Content": "චීනයේ බීජිං අගනුවර අධිවේගී මාර්ග සහ පාසල් ක්‍රීඩාංගණ වායු දූෂණය හේතුවෙන් වසා දැමීමට එරට බලධාරීන් පියවර ගෙන තිබෙනවා.\nලොව කාලගුණ වෙනසට බලපෑම් එල්ල කරන විශාලතම හරිතාගාර වායු විමෝචනය කරන චීනය, පොසිල ඉන්ධනවල මිල ඉහළ යාම හේතුවෙන් වැඩි වශයෙන් ගල් අඟුරු නිෂ්පාදන ධාරිතාව ඉහළ නැංවීම මෙලෙස වායු දූෂණයට හේතුවී ඇති බවයි විදෙස් මාධ්‍ය වාර්තා කළේ.\nබීජිං ඇතුලු උතුරුදිග චීනය මෙලෙස ඝන දුමාරයකින් වැසී ගොස් ඇති අතර, එම තත්ත්වය හෙට පස්වරුව දක්වා පවතිනු ඇති බවයි පරිසරවේදීන් පෙන්වා දෙන්නේ.",
       "URL": "https://www.hirunews.lk/287091/බීජිං-නුවර-අධිවේගී-මාර්ග-සහ-පාසල්-ක්‍රීඩාංගන-වැසේ",
       "Category": "International News",
       "Parent URL": "https://www.hirunews.lk/international-news.php?pageID=83"
}