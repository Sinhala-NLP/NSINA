{
       "Source": "hirunews",
       "Timestamp": "Saturday, 31 July 2021 - 10:36",
       "Headline": "ඩෙල්ටා ව්‍යාප්තිය නිසා බ්‍රිස්බේන් නුවරත් වසා දැමේ",
       "News Content": "ඉහළ සම්ප්‍රේෂණ හැකියාවක් සහිත ඩෙල්ටා කොරෝනා ප්‍රභේදය මැඩ පැවැත්වීම සඳහා ඕස්ට්‍රේලියාවේ 03 වන විශාලතම නගරය වන බ්‍රිස්බේන් නගරය සහ ක්වීන්ස්ලන්ත ප්‍රාන්තයේ තවත් ප්‍රදේශ රැසක් ඊයේ සිට වසා දමා තිබෙනවා.\nමේ නිසා එහි මිලියන සංඛ්‍යාත ජනතාවට අඛණ්ඩව දින 03 ක් නිවෙස්වලට වී සිටින ලෙසයි ප්‍රාන්තයේ නියෝජ්‍ය අග්‍රාමාත්‍ය ස්ටීවන් මයිල්ස් නියෝග කර ඇත්තේ.\nඩෙල්ටා ප්‍රභේදය පැරදවිය හැකි එකම ක්‍රමය කඩිනමින් දැඩි ක්‍රියාමාර්ග ගැනීම බවද ඔහු සඳහන් කර තිබෙනවා.\nබ්‍රිස්බේන් නුවර පාසලක ශිෂ්‍යයෙකුට සම්බන්ධව නව ආසාදිතයින් 06 දෙනෙකු ඊයේ සොයා ගැනුණු අතර, මේ නිසා පාසල් දෙකක ළමයින් සහ ගුරුවරුන් හුදෙකලා කර ඇති බව සඳහන්.\nඕස්ට්‍රේලියාවේ විශාලතම නගරය වන සිඩ්නි නුවර සහ තදාසන්න ප්‍රදේශ ද ඩෙල්ටා කොරෝනා ප්‍රභේදයේ ව්‍යාප්තිය හේතුවෙන් දැන් 05 වන සතියටත් වසා දමා තිබෙනවා.",
       "URL": "https://www.hirunews.lk/278472/ඩෙල්ටා-ව්‍යාප්තිය-නිසා-බ්‍රිස්බේන්-නුවරත්-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=103"
}