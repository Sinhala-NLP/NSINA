{
       "Source": "hirunews",
       "Timestamp": "Tuesday, 05 September 2017 - 10:18",
       "Headline": "කැරිබියානු දිවයින් වෙත ප්‍රචන්ඩ සුළි සුළඟක්",
       "News Content": "පැයට කිලෝමීටර 215 ක වේගයක් සහිත ඉර්මා සුළි සුළඟ ඉදිරි පැය 48 තුළ චන්ඩ මාරුතයක් බවට පත්වී කැරිබියානු දිවයින්වලට විශාල හානියක් සිදුකළ හැකි බව ඇමරිකාවේ ජාතික සුළිසුළං මධ්‍යස්ථානය ප්‍රකාශ කළා.\nඉර්මා මුළින්ම ළඟාවනු ඇත්තේ ලීවර්ඩ් දිවයින් වෙතයි.\nඑමඟින් එහි ප්‍රබල හානිකර සුළං රැළි මෙන්ම දැඩි වර්ෂාපතනයක් ඇතිවිය හැකි බවටයි අනතුරු අඟවා ඇත්තේ.\nඉර්මා සුළිසුළඟ හේතුවෙන් ඇමරිකාවේ ෆ්ලොරිඩා ප්‍රාන්තයේ හදිසි තත්වයක්ද ප්‍රකාශයට පත්කර තිබෙනවා.\nකෙසේ නමුත් සුළිසුළෙඟ් ගමන් පථය මෙතෙක් නිශ්චිතව ප්‍රකාශ කළ නොහැකි බවයි ඇමරිකානු ජාතික සුළි සුළං මධ්‍යස්ථානය සඳහන් කළේ.\nපසුගියදා හැමූ හාවි සුළි සුළඟින් ඇමරිකාවේ ටෙක්සාස් සහ ලුවිසියානා ප්‍රාන්තවලට විශාල හානියක් සිදුවුණා.",
       "URL": "https://www.hirunews.lk/170184/කැරිබියානු-දිවයින්-වෙත-ප්‍රචන්ඩ-සුළි-සුළඟක්",
       "Category": "International News",
       "Parent URL": "https://www.hirunews.lk/international-news.php?pageID=442"
}