{
       "Source": "hirunews",
       "Timestamp": "Saturday, 17 July 2021 - 9:02",
       "Headline": "ඩෙල්ටා දැන් ලොව ප්‍රමුඛ කොරෝනා ප්‍රභේදය බව අමෙරිකාව කියයි",
       "News Content": "සීග්‍ර ව්‍යාප්තියක් සහිත ඩෙල්ටා කොරෝනා ප්‍රභේදය මේ වනවිට ලොව ප්‍රමුඛතම කොරෝනා ප්‍රභේදය බවට පත්ව ඇතැයි සී.ඩී.සී. හෙවත් අමෙරිකා එක්සත් ජනපදයේ වසංගත රෝග පාලන සහ වැළැක්වීමේ ආයතනය පවසනවා.\nඑහි අධ්‍යක්ෂිකා රොෂෙල් වැලෙන්ස්කි ඊයේ පැවති මාධ්‍ය හමුවකදී ප්‍රකාශ කළේ අමෙරිකා එක්සත් ජනපදයේ කොරෝනා මරණ යළි ඉහළ යෑමටද ඩෙල්ටා ප්‍රභේදය බලපා ඇති බවයි.\nපසුගිය සතියේ අමෙරිකා එක්සත් ජනපදයේ නව කොරෝනා ආසාදිතයින් සංඛ්‍යාව 70% කින් ඉහළ ගිය අතර මරණ සංඛ්‍යාවද 26% කින් ඉහළ ගියා.\nඒ අනුව ගතවූ සතියේ දෛනික ආසාදිත සංඛ්‍යාවේ සාමාන්‍ය 26,000 ක්.\nඑය ජුනි මාසයේ ආසාදිතයින් සංඛ්‍යාවේ සාමාන්‍යය මෙන් දෙගුණයක් ලෙස සැලකිය හැකියි.\nඑමෙන්ම, ෆ්ලොරීඩා ප්‍රාන්තයේ සෑම නව ආසාදිතයින් පස් දෙනෙකුගෙන් එක් අයෙකුම ඩෙල්ටා කොරෝනා ප්‍රභේදය ආසාදනය වූවන් බව හඳුනාගෙන තිබෙනවා.",
       "URL": "https://www.hirunews.lk/277191/ඩෙල්ටා-දැන්-ලොව-ප්‍රමුඛ-කොරෝනා-ප්‍රභේදය-බව-අමෙරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=105"
}