{
       "Source": "hirunews",
       "Timestamp": "Tuesday, 15 December 2015 - 8:38",
       "Headline": "‘මෙලෝ‘ චණ්ඩ මාරුතය පිලිපීනයට",
       "News Content": "මෙලෝ ලෙස නම් කෙරුණු ප්‍රබල චණ්ඩ මාරුතයක් මධ්‍යම පිලිපීනයට ඊයේ කඩා වැදුණේ වෙරළාසන්න මාර්ග වෙත දැවැන්ත රැළි යොමු කරමින්.\nසුළි සුළඟත් සමඟ පිලිපීනයේ සමාර් ප්‍රාන්තයේ ජල ගැලීම් සහ නාය යාම් සිදුවනු ඇතැයි අපේක්ෂා කෙරෙනවා.\nදැනටමත් එහි පවතින්නේ දැඩි වර්ෂාපතනයක්. පැයට කිලෝමීටර් 185 ඉක්ම වූ වේගයෙන් හමන සුළි සුළඟට පෙර හත්ලක්ෂයක් පමණ ජනයා ආරක්ෂිත ස්ථාන කරා ඉවත් කර ගැනුණා.\n2013 වසරේ ඇති වූ හයියාන් සුළි සුළඟින් පිලිපීන සමාර් ප්‍රාන්තයට විශාල හානියක් සිදුවූ අතර එම සුළි සුළඟින් මිය ගිය සංඛ්‍යාව 7350කට අධිකයි.\nඊයේ රට තුළට ඇතුළු වූ මෙලෝ සුළි සුළඟ නිසා අඩි 13ක් පමණ උසැති මුහුදු රළ ඇති විය හැකි බවට පිලිපීන බලධාරීන් අනතුරු ඇගවීමක් සිදුකළා.",
       "URL": "https://www.hirunews.lk/122072/මෙලෝ-චණ්ඩ-මාරුතය-පිලිපීනයට",
       "Category": "International News",
       "Parent URL": "https://www.hirunews.lk/international-news.php?pageID=680"
}