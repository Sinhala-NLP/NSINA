{
       "Source": "hirunews",
       "Timestamp": "Friday, 08 November 2019 - 10:08",
       "Headline": "ඇමරිකානු ජනාධිපති ඩොනල්ඞ් ට්‍රම්ප්ට ඩොලර් මිලියන දෙකක දඩයක් නියම කෙරේ",
       "News Content": "පුණ්‍යායතනයක අරමුදල් ලාබ ලබන ව්‍යාපාර කටයුතුවල යෙදවීම සම්බන්ධයෙන් වරදකරු කරමින් නිව්යෝක් අධිකරණයක් මගින් ඇමරිකානු ජනාධිපති ඩොනල්ඩ් ට්‍රම්ප්ට ඩොලර් මිලියන 2ක දඩ මුදලක් නියම කර තිබෙනවා.\nනිව්යෝක් නීතිපතිවරයා විසින් පසුගිය වසරේ ගොනු කරන ලද නඩුවක තීන්දුව ලබාදෙමින් මෙම තීන්දුව ලබාදී ඇත්තේ සැලිඈන් ස්කාපුලා නැමති විනිසුරුවරියක විසින්.\nසිය තීන්දුව මගින් ඇය ප්‍රකාශ කර ඇත්තේ ඇමරිකානු ජනාධිපතිවරයා පුණ්‍යායතනයක් පවත්වාගෙන යාමේ මූලික නීතියට ගරු කර නොමැති අතර, විශ්වසනීයත්වය කඩ කර ඇති බවයි.\nඇමරිකානු ජනාධිපතිවරයා 2016 වසරේ සිය මැතිවරණ ප්‍රචාරක කටයුතු සඳහා මෙන්ම පුද්ගලිකව චිත්‍ර මිලදී ගැනීම සඳහා මෙම පුණ්‍යායතනයේ අරමුදල් යොදා ගෙන ඇති බවට චෝදනා එල්ල වුණා.",
       "URL": "https://www.hirunews.lk/227874/ඇමරිකානු-ජනාධිපති-ඩොනල්ඞ්-ට්‍රම්ප්ට-ඩොලර්-මිලියන-දෙකක-දඩයක්-නියම-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=225"
}