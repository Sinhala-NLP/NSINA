{
       "Source": "hirunews",
       "Timestamp": "Saturday, 01 June 2013 - 17:47",
       "Headline": "මිනිසුන්ටත් වානර කකුල්.",
       "News Content": "සෑම මිනිසුන් 13 දෙනෙකුගෙන් එක් අයෙකුටම වානරයන්ගේ මෙන් නම්‍යශීලී පාද පවතින බව පරීක්ෂණයකින් හෙළිවී තිබෙනවා. මීට වසර මිලියන 2 කට පෙර පරිණාමය වූ මිනිස් පාදයේ සැකැස්ම වානර පාදවලින් වෙනස්වන්නේ සුළු වශයෙන් බවයි ඇමරිකානු විද්‍යා සඟරාවක පළවී ඇති වාර්තාවකින් පෙනී යන්නේ. මිනිසාගේ අදිතමයන් ලෙස සැළකෙන චිම්පන්සි ඇතුලූ වානරයන්ට ගස් අතර ගමන් කිරීම සඳහා මෙම නම්‍යශීලී පාද වැදගත්වනවා. ඇමරිකානු බොස්ටන් සරසවියේ විද්‍යාඥයන් නම්‍යශීලී පාද සහිත මිනිසුන් හඳුනාගෙන ඇත්තේ පාදයේ හැඩය හඳුනාගැනීමට හැකි පලසක් මතින් ගමන් කරවීමෙන්.",
       "URL": "https://www.hirunews.lk/60100/මිනිසුන්ටත්-වානර-කකුල්",
       "Category": "International News",
       "Parent URL": "https://www.hirunews.lk/international-news.php?pageID=835"
}