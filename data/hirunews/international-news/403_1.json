{
       "Source": "hirunews",
       "Timestamp": "Saturday, 20 January 2018 - 13:34",
       "Headline": "ට්‍රම්ප් පලස්තීන ආධාර කපා හරී",
       "News Content": "ඇමරිකා එක්සත් ජනපදය විසින් එක්සත් ජාතීන්ගේ සහන සේවා ආයතනයට ලබාදෙන ඩොලර් මිලියන 100කට ආසන්න ආධාර කපා හැර ඇති බව වාර්තා වනවා.\nමේ නිසා පලස්තීනුවන්ට සහන මෙහෙයුම් සිදුකිරීම සඳහා ප්‍රමාණවත් මූල්‍ය සම්පත් නොමැති බවයි එක්සත් ජාතීන්ගේ නියෝජිත ආයතනයේ ප්‍රධානියා ප්‍රකාශ කළේ.\nජනපති ට්‍රම්ප්, ජෙරුසෙලම, ඊශ්‍රායල අගනුවර ලෙස පිළිගැනීමෙන් අනතුරුව දෙපාර්ශවය අතර දැඩි විරසකයක් පැන නැගුණා.\nඇමරිකානු නායකයා තවදුරටත් මැදපෙරදිග සාම මැදිහත්කරුවෙකු නොවන බවයි පලස්තීන නායකයන් ප්‍රකාශ කළේ.\nකෙසේ නමුත්, තමන් පලස්තීන ජනතාවට සහන කප්පාදු නොකළ බවත්, එක්සත් ජාතීන්ගේ මෙහෙයුම්වල ප්‍රතිසංවිධානයක් අපේක්ෂාවෙන් එම ආධාර අත්හිට වූ බවත් එක්සත් ජනපද රාජ්‍ය දෙපාර්තමේන්තුව සඳහන් කළා.",
       "URL": "https://www.hirunews.lk/181562/ට්‍රම්ප්-පලස්තීන-ආධාර-කපා-හරී",
       "Category": "International News",
       "Parent URL": "https://www.hirunews.lk/international-news.php?pageID=403"
}