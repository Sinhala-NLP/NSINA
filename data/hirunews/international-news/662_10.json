{
       "Source": "hirunews",
       "Timestamp": "Tuesday, 23 February 2016 - 14:07",
       "Headline": "දිල්ලියේ කොටසකට ජලය ලැබේ",
       "News Content": "යාබද හර්යානා ප්‍රාන්තයේ ජැට් කුල ගෝත්‍රික ජනයා හානි කර තිබූ මුනාක් ඇළ මාර්ගය පිළිසකර කිරීමෙන් පසු ඉන්දියාවේ දිල්ලි අගනුවර කොටසකට ජල සැපයුම් නැවතත් ආරම්භ කර ඇති බව එරට මාධ්‍ය ප්‍රකාශ කළා.\nකෙසේ නමුත් දිල්ලියේ ජල කටයුතු පිළිබද අමාත්‍ය කපිල් මිශ්රා එක්කෝටි හැට ලක්ෂයක් වන දිල්ලි ජනතාවගෙන් ඉල්ලා සිටියේ තවදුරටත් අරපරිස්සමින් ජලය පරිහරණය කරන ලෙසයි.\nඋසස් යැයි සම්මත සිය කුලයට කුලහීනයන්ට ලබාදෙන රැකියා කෝටාව ලබාදෙන්නැයි ඉල්ලමින් ආරම්භ කළ හර්යානා විරෝධතාව මෙතෙක් අවසන් වී නැහැ.",
       "URL": "https://www.hirunews.lk/126977/දිල්ලියේ-කොටසකට-ජලය-ලැබේ",
       "Category": "International News",
       "Parent URL": "https://www.hirunews.lk/international-news.php?pageID=662"
}