{
       "Source": "hirunews",
       "Timestamp": "Sunday, 27 May 2018 - 15:06",
       "Headline": "මෝදි අධිවේගී මාර්ග දෙකක් විවෘත කරයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදි, අද නව අධිවේගී මාර්ග දෙකක් විවෘත කළේ විශාල ජනකායකගේ සහභාගීත්වයෙන්.\nදිල්ලිය සහ මීරුට් අතර කිලෝමීටර් 135ක් දිගැති අධිවේගී මාර්ගය එලෙස විවෘත කළ පළමු වැන්නයි.\nඑය මං තීරු 14කින් යුත් ප්‍රථම ඉන්දීය අධිවේගී මාර්ගයයි.\nඒ සඳහා වැය කර ඇති මුදල ඉන්දීය රුපියල් කෝටි 7500ක්.\nඊට අමතරව ගාසියාබාද් සහ පල්වාල් නගර අතර කිලෝමීටර් 82ක් දිගැති දෙවැනි අධිවේගී මාර්ගය අග්‍රාමාත්‍ය මෝදි අද (27) විවෘත කරනු ලැබුවා.\nමාර්ග සංඥා නොමැති එය ඉන්දියාවේ ප්‍රථම හරිත අධිවේගී මාර්ගයයි.\nසූර්ය බලශක්තිය සහ එක්රැස් වැසි ජලය යොදා ගන්නා ප්‍රථම ඉන්දීය අධිවේගී මාර්ගය ද එය වනවා.",
       "URL": "https://www.hirunews.lk/191684/මෝදි-අධිවේගී-මාර්ග-දෙකක්-විවෘත-කරයි",
       "Category": "International News",
       "Parent URL": "https://www.hirunews.lk/international-news.php?pageID=364"
}