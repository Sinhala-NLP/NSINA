{
       "Source": "hirunews",
       "Timestamp": "Wednesday, 21 December 2016 - 13:20",
       "Headline": "බර්ලින් සැකකරු සොයා මෙහෙයුමක්",
       "News Content": "ජර්මනියේ බර්ලින් නුවර නත්තල් වෙළදපොලක් වෙත එල්ල වූ ප්‍රහාරයේ ප්‍රධාන සැකකරු සොයා මේ වනවිට විශේෂ මෙහෙයුමක් ආරම්භ කර තිබෙනවා.\nවිදෙස් වාර්තා සඳහන් කළේ ප්‍රහාරය සඳහා කිහිප දෙනෙකු සම්බන්ධ වී ඇති බවට ජර්මානු ආරක්ෂක අංශ සැක පළ කරන බවයි.\nමෙම ප්‍රහාරයේ වගකීම දැනටමත් IS කැරලිකරුවන් බාර ගෙන තිබෙනවා.\nකෙසේ වෙතත් බර්ලින් නගරාධිපති සඳහන් කළේ IS කැරලිකරුවන් මෙම ප්‍රහාරය එල්ල කළ බවට පිළිගත හැකි සාක්ෂි මෙතෙක් ලැබී නොමැති බවයි.\nමෙම නත්තල් වෙළදපොල වෙත ලොරියක් කඩා වැදීමෙන් එහි සිටි 12 දෙනෙකු මියගොස් 49 දෙනෙකු තුවාල ලැබුවා.",
       "URL": "https://www.hirunews.lk/150237/බර්ලින්-සැකකරු-සොයා-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=543"
}