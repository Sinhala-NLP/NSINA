{
       "Source": "hirunews",
       "Timestamp": "Wednesday, 25 December 2019 - 13:07",
       "Headline": "ඇමරිකානු චෝදනාව, පාකිස්තානය ප්‍රතික්ෂේප කරයි",
       "News Content": "ඇමරිකාව විසින් ආගමික නිදහස උල්ලංගණය කරන රාජ්‍යයන් අතරට පාකිස්තානය නම් කිරීම එරට විදේශ කටයුතු අමාත්‍යාංශය විසින් ප්‍රතික්ෂේප කර තිබෙනවා.\nපාකිස්තානය, චීනය, ඉරානය, උතුරු කොරියාව ඇතුළු රටවල් 8ක් ආගමික නිදහස උල්ලංගණය කරන රාජ්‍යයන් බවට නම් කරමින් ඇමරිකානු රාජ්‍ය ලේකම් මයික් පොම්පියෝ පසුගිය සිකුරාදා වාර්තාවක් නිකුත් කළා.\nකෙසේ වෙතත්, එය ප්‍රතික්ෂේප කරමින් පාකිස්තාන විදේශ කටයුතු අමාත්‍යාංශය සදහන් කළේ  ඕනෑම පුද්ගලයෙකුට තම රට තුළ ආගමික අයිතිවාසිකම් බුක්ති විදීමට ව්‍යවස්ථාවෙන්ම ඉඩ සලසා දී ඇති බවයි.\nඑසේම වෙනත් ආගමිකයින් විශාල පිරිසක් තම රටෙහි ජීවත් වන බව ද පාකිස්තානය සදහන් කර තිබෙනවා.",
       "URL": "https://www.hirunews.lk/230930/ඇමරිකානු-චෝදනාව-පාකිස්තානය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=212"
}