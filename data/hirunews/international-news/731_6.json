{
       "Source": "hirunews",
       "Timestamp": "Thursday, 28 May 2015 - 13:54",
       "Headline": "මගීන් 194 ක් සමග ගුවන් යානයක් අඩි 13000 පහළට ඇද වැටේ",
       "News Content": "මගීන් 194 දෙනෙකු රැගත් සිංගප්පූරු ගුවන් සේවයට අයත් ගුවන් යානයක් එහි එන්ජින් දෙකේම බලය අඩාල වී අඩි 13 000 ක් පහළට ඇද වැටීමේ පුවතක් අද වාර්තාවුණා. සිංගප්පූරුවේ සිට චීනයේ ෂැංහයි බලා ගමන් ගත් එයාර් බස් ඒ 330 - 300 වර්ගයේ මෙම ගුවන් යානය අඩි 39 000 ක් ඉහළ අහසේ ගමන් ගන්නා විටයි මෙම තත්ත්වයට මුහුණදුන්නේ. එස් කිව් 836 දරණ මෙම යානය අඩි 26 000 ක් පහළට පැමිණි අවස්ථාවේ නැවතත් කෙසේ හෝ එන්ජින් පණ ගන්වා යානය පාලනය කරගැනීමට එහි නියමුවන් සමත්වුණා. ගුවන්යානා විශේෂඥයන් සඳහන් කළේ මෙය අසාමාන්‍ය සිදුවීමක් බවයි.",
       "URL": "https://www.hirunews.lk/110329/මගීන්-194-ක්-සමග-ගුවන්-යානයක්-අඩි-13000-පහළට-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=731"
}