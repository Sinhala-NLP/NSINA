{
       "Source": "hirunews",
       "Timestamp": "Thursday, 12 November 2020 - 8:56",
       "Headline": "බ්‍රිතාන්‍යය කොරෝනා මරණ 50,000 ඉක්මවයි - ඇමරිකාව තවදුරටත් අසීරු අඩියක",
       "News Content": "ඉන්දියාවේ දෛනික වැඩිම ආසාදිත සංඛ්‍යාවගත වූ පැය 24 තුළ වාර්තා වී තිබෙනවා.\nගත වූ පැය 24 තුළ ආසාදිතයින් 50,000ක් එරටින් වාර්තා වී ඇති අතර ඒ අනුව එරට මුළු ආසාදිත සංඛ්‍යාව 86 ලක්ෂ 84,039ක් දක්වා ඉහළ ගොස් ඇති බවයි එරට වාර්තා සදහන් කළේ.\nඉන්දියාවේ ගත වූ පැය 24 තුළ මරණ 549ක් සිදුව ඇති අතර, ඒ අනුව එරටින් වාර්තා වන මුළු මරණ සංඛ්‍යාව එක්ලක්ෂ 28,164ක්.\nලොව පුරා කොරෝනා ආසාදිත සංඛ්‍යාව මේ වන විට පන්කෝටි 24 ලක්ෂ 10,617 දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ දොළොස් ලක්ෂ 88,717ක් ලෙසයි.\nගත වූ පැය 24 තුළ වැඩිම ආසාදිතයින් හා මරණ සංඛ්‍යාවක් ඇමරිකාවෙන් වාර්තා වී තිබෙනවා.\nආසාදිතයින් එක් ලක්ෂ 36,590 දෙනෙකු හඳුනා ගැනීමත් සමග එරට මුළු ආසාදිත සංඛ්‍යාව එක්කෝටි හත්ලක්ෂ 2412ක් දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ දෙලක්ෂ 47,273ක් ලෙසයි.\nබ්‍රිතාන්‍යයන් ගත වූ පැය 24 තුළ නව ආසාදිතයින් 22,950 දෙනෙකු හදුනා ගැනීමත් අතර එරට මුළු ආසාදිත සංඛ්‍යාව දොලොස් ලක්ෂ 56,725 දක්වා ඉහළ ගොස් තිබෙනවා.\nඊයේ මරණ 595ක් වාර්තා වීමත් සමග එරට මුළු ආසාදිත සංඛ්‍යාව 50,365ක් දක්වා වැඩි වී ඇති අතර, කොරෝනා මරණ 50,000 ඉක්ම වූ පළමු යුරෝපා රට බ්‍රිතාන්‍යය බවට පත්වුණා.",
       "URL": "https://www.hirunews.lk/254536/බ්‍රිතාන්‍යය-කොරෝනා-මරණ-50000-ඉක්මවයි-ඇමරිකාව-තවදුරටත්-අසීරු-අඩියක",
       "Category": "International News",
       "Parent URL": "https://www.hirunews.lk/international-news.php?pageID=153"
}