{
       "Source": "hirunews",
       "Timestamp": "Saturday, 25 April 2015 - 11:46",
       "Headline": "පාකිස්තානයේ සිවිල් ක්‍රියාකාරිනියක වෙඩි තබා ඝාතනය කරයි",
       "News Content": "පාකිස්තානයේ සුප්‍රකට සිවිල් ක්‍රියාකාරිණියක වන සබීන් මහමුද් කරච්චි නුවර දී ඊයේ ඝාතනයට ලක්වුණා. කරච්චි නුවර අවන්හලකින් සබීන් නික්මෙන මොහොතේ යතුරුපැදියකින් පැමිණි සන්නද්ධ පුද්ගලයන් දෙදෙනෙකු ඇයට වෙඩි තබා ඇති බව සදහන්. ඒ අවස්ථාවේ ඇගේ වාහනයේ සිටි සබීන්ගේ මවට ද වෙඩි තැබීමෙන් තුවාල සිදුවුණා. වෙඩි වැදී තුවාල ලැබූ සබීන් මහමුද් රෝහලට රැගෙන යාමට පෙරම ජීවිතක්ෂයට පත්වූ බවයි පාකිස්තාන වාර්තා සදහන් කළේ. පාකිස්තාන හමුදා බෙදුම්වාදී සටනකට මුහුණ දී සිටින බලූචිස්ථාන් ප්‍රාන්තයේ දේශපාලනඥයන් සමඟ සාකච්ඡා පැවැත්වීම සබීන් මහමුද් ඝාතනයට ලක්වීමට ආසන්නතම හේතුව ලෙස සැලකෙනවා.",
       "URL": "https://www.hirunews.lk/108244/පාකිස්තානයේ-සිවිල්-ක්‍රියාකාරිනියක-වෙඩි-තබා-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=740"
}