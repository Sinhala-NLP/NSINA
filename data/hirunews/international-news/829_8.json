{
       "Source": "hirunews",
       "Timestamp": "Saturday, 22 June 2013 - 14:00",
       "Headline": "රෝහලට ඇතුළත් කිරීමේදී නෙල්සන් මැන්ඩෙලාට සිදුවූ ඇබැද්දියක් හෙළිවෙයි.",
       "News Content": "දකුණු අප්‍රිකාවේ හිටපු ජනාධිපති නෙල්සන් මැන්ඩෙලා පසුගිය ජූනි 8 වැනිදා යළි රෝහල් ගතකිරීමේදී සිදුවූ අනපේක්ෂිත සිද්ධියක් පිළිබඳ තොරතුරු වාර්තාවී තිබෙනවා. ඒ, ජනාධිපති මැන්ඩෙලා රැගෙන ගිය ගිලන් රථයේ එන්ජිමේ සිදුවූ කාර්මික දෝෂයක් හේතුවෙන් ඔහු ඉවතට ගෙන වෙනත් ගිලන් රථයකට මාරුකිරීමේ සිද්ධියක්. එහිදී හිටපු ජනාධිපතිවරයා මිනිත්තු විස්සක පමණ කාලයක් අධික ශිත කාලගුණයක් පැවති එළිමහන් පරිසරයක රඳවා සිට ඇති බවද වාර්තාවනවා. කෙසේ වුවත් එම සිද්ධිය දැනට රෝහල්ගතව සිටින හිටපු ජනාධිපති නෙල්සන් මැන්ඩෙලාගේ සෞඛ්‍ය තත්ත්වයට බරපතල හානියක් සිදු නොකළ බවයි දකුණු අප්‍රිකානු ජනාධිපති මාධ්‍ය අංශය පවසන්නේ.",
       "URL": "https://www.hirunews.lk/61523/රෝහලට-ඇතුළත්-කිරීමේදී-නෙල්සන්-මැන්ඩෙලාට-සිදුවූ-ඇබැද්දියක්-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=829"
}