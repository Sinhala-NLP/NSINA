{
       "Source": "hirunews",
       "Timestamp": "Saturday, 16 February 2013 - 10:14",
       "Headline": "සුවය ලැබූ චාවේස්ගේ ඡායාරූප ප්‍රසිද්ධ කෙරේ.",
       "News Content": "පිළිකා රෝගය සඳහා කියුබාවේදී 4 වන වරටත් ශල්‍යකර්මයකට භාජනය කෙරුණු වෙනිසියුලායු ජනාධිපති හියුගෝ චාවේස්ගේ ඡායාරූප එරට මාධ්‍ය මගින් ඊයේ (15) ප්‍රකාශයට පත් කළා. 58 හැවිරිදි චාවේස් රෝහල් ඇද මත පුවත්පතක් කියවමින් සිටින අයුරු ඉන් එක් ඡායාරූපයක දැක්වෙනවා. ඔහු දෙපසින් චාවේස්ගේ දියණියන් දෙදෙනා ද සිටින අයුරු දැක ගත හැකියි. වෙනිසියුලානු නායකයා පසුගිය දෙසැම්බර් 11 වන දා සිට කියුබාවේ රෝහලක ප්‍රතිකාර ලබනවා.",
       "URL": "https://www.hirunews.lk/53496/සුවය-ලැබූ-චාවේස්ගේ-ඡායාරූප-ප්‍රසිද්ධ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=863"
}