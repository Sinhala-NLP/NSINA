{
       "Source": "hirunews",
       "Timestamp": "Sunday, 19 September 2021 - 9:16",
       "Headline": "මාසයක් තුළ ඇෆ්ගනිස්ථානයේ මාධ්‍ය ආයතන 150ක් වැසේ",
       "News Content": "තලෙයිබාන් සංවිධානය ඇෆ්ගනිස්ථානයේ බලය අල්ලා ගැනීමෙන් පසු ගත වූ මාසයක කාලසීමාවේ එරට මාධ්‍ය ආයතන 150කට වැඩි සංඛ්‍යාවක් වැසී ගොස් ඇති බව අන්තර්ජාතික ජනමාධ්‍යවේදීන්ගේ සංගමය පවසනවා.\nවිදෙස් වාර්තා සඳහන් කළේ මාධ්‍යවේදීන් 7000ක් පමණ තලෙයිබාන් සංවිධානය විසින් රදවාගෙන සිටින බවට තොරතුරු ලැබී ඇති බවයි.\nඑමෙන්ම, ඇෆ්ගනිස්ථානයේ කාන්තා මාධ්‍යවේදිනියන්ට ආරක්ෂාව පිළිබද ගැටළුවලට මෙන්ම රැකියා අහිමිවීමේ තත්ත්වයන්ට ද මුහුණදීමට සිදුව තිබෙනවා.\nඅන්තර් ජාතික ජනමාධ්‍යවේදීන්ගේ සංගමය, එක්සත් ජාතීන්ගේ සංවිධානයෙන් ද ලිඛිතව ඉල්ලා ඇත්තේ ඇෆ්ගනිස්ථානයේ තර්ජනයට ලක්ව සිටින මාධ්‍යවේදීන්ගේ ආරක්ෂාව තහවුරු කිරීමට මැදිහත් වන ලෙසයි.",
       "URL": "https://www.hirunews.lk/282625/මාසයක්-තුළ-ඇෆ්ගනිස්ථානයේ-මාධ්‍ය-ආයතන-150ක්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=94"
}