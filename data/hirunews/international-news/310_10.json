{
       "Source": "hirunews",
       "Timestamp": "Saturday, 08 December 2018 - 16:06",
       "Headline": "ජපානය විදේශ ශ්‍රමිකයන්ට දොරටු විවෘත කරයි",
       "News Content": "ශ්‍රමික ජනගහනය අඩුවීමේ අර්බුදයකට මුහුණ දෙන ජපානය වැඩි වශයෙන් විදේශ ශ්‍රමිකයන් තම රටට ගෙන්වා ගැනීම සඳහා නීති රීති ලිහිල් කිරීමට පියවර ගෙන තිබෙනවා.\nජපාන පාර්ලිමේන්තුව අද, ඒ සඳහා වන පනත් කෙටුම්පතකට අනුමැතිය ලබාදුන්නා.\nඒ අනුව කාණ්ඩ දෙකක් යටතේ විදේශ ශ්‍රමිකයන් සඳහා වීසා බලපත් නිකුත් කෙරෙනු ඇති.\nපළමු කාණ්ඩය යටතේ ඉදිකිරීම්, කෘෂිකර්ම සහ හෙද සේවාවන් සඳහා විදෙස් ශ්‍රමිකයන් ජපානයට ඇතුළත් කර ගැනීමට සැලසුම් කර තිබෙනවා.\nඒ අනුව අවම වශයෙන් විදෙස් ශ්‍රමිකයන් තුන් ලක්ෂයකට අවස්ථාව හිමි වන බව සඳහන්.\nකුසලතා සහිත විදේශිකයන්ට දෙවන කාණ්ඩය යටතේ වීසා බලපත් නිකුත් කෙරෙන අතර ඔවුන්ට පදිංචිය සඳහා ද ඉල්ලූම් කළ හැකි වනු ඇති.",
       "URL": "https://www.hirunews.lk/205747/ජපානය-විදේශ-ශ්‍රමිකයන්ට-දොරටු-විවෘත-කරයි",
       "Category": "International News",
       "Parent URL": "https://www.hirunews.lk/international-news.php?pageID=310"
}