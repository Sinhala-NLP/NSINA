{
       "Source": "hirunews",
       "Timestamp": "Friday, 26 January 2018 - 10:00",
       "Headline": "ඉන්දියානු ජනරජ දිනය අදයි",
       "News Content": "තායිලන්ත රජු, භූතාන අග්‍රාමාත්‍යවරයා ඇතුළු ආසියාන් සංවිධානයේ රාජ්‍ය නායකයින්ගේ සහභාගිත්වයෙන් ඉන්දීය ජනරජදින සැමරුම් උළෙල නවදිල්ලියේ ඓතිහාසික රතු බලකොටුව ආසන්නයේ දැන් ක්‍රියාත්මකයි.\nඑහි පැවැත්වෙන ආරක්ෂක හමුදා පෙළපාලිය ඉන්දීය ජනාධිපති රාම්නාත් කෝවින්ද් සහ අග්‍රාමාත්‍ය නරේන්ද්‍ර මෝදි විසින් පිළිගනු ලබනවා.\nඉන්දීය රාජ්‍ය නායකයින් මෙන්ම විදේශීය රාජ්‍ය නායකයින් අඩි 100 ක් විශාල වේදිකාවක රැදී සිටින අතර එය වෙඩි නොවදින වීදුරුවලින් ආවරණය කර ඇති බව සඳහන්.\n69 වන ජනරජ දින සැමරුම් උළලේ ආරක්ෂාව සඳහා යොදවා ඇති භට පිරිස 60,000 කට අධිකයි.",
       "URL": "https://www.hirunews.lk/182076/ඉන්දියානු-ජනරජ-දිනය-අදයි",
       "Category": "International News",
       "Parent URL": "https://www.hirunews.lk/international-news.php?pageID=401"
}