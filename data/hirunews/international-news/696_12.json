{
       "Source": "hirunews",
       "Timestamp": "Monday, 19 October 2015 - 15:41",
       "Headline": "ඉන්දුනීසියානු ලැව් ගින්නෙන් කඳු නගින්නන් 6 දෙනෙකු මරුට",
       "News Content": "ඉන්දුනීසියාවේ - ජාවා දිවයිනේ ලාවූ කන්ද තරණයේ නිරතව සිටි කඳු නගින්නන් 6 දෙනෙකු එහි ඇති වූ ලැව් ගින්නකින් පිලිස්සුම් තුවාල ලබා ජීවිතක්ෂයට පත්වී තිබෙනවා. ලැව් ගින්න හට ගෙන ඇත්තේ කඳු නගින්නන් දැල් වූ ගිනි මැලය නිසි ලෙස නිවීමට අපොහොසත්වීම හේතුවෙන්. දැඩි වියළි කාලගුණයත් සමඟ ඉන්දුනීසියාවේ - කලිමන්තාන් සහ සුමාත්‍රා ප්‍රදේශවල මේ දිනවල විශාල ලැව්ගිනි පැතිරෙනවා. ලාවූ කඳු මුදුනේ ඊයේ ඇති වූ ගින්නෙන් මියගිය පුද්ගලයන්ගේ සිරුරු මේ වනවිට කඳු පාමුලට රැගෙනවිත් ඇති බව සඳහන්.",
       "URL": "https://www.hirunews.lk/118731/ඉන්දුනීසියානු-ලැව්-ගින්නෙන්-කඳු-නගින්නන්-6-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=696"
}