{
       "Source": "hirunews",
       "Timestamp": "Wednesday, 05 December 2018 - 19:26",
       "Headline": "නවදිල්ලිය වායු දූෂණයෙන් අනතුරේ",
       "News Content": "ඉන්දියාවේ - නවදිල්ලි අගනුවර වායු දූෂණය තවදුරටත් අනතුරුදායක ලෙස ඉහළ ගොස් ඇති බව එරට පරිසර විද්‍යාඥයන් ප්‍රකාශ කර තිබෙනවා.\nඉදිරි දින දෙකේදී මෙහි අවදානම තවදුරටත් වර්ධනය වනු ඇති බවයි ඔවුන් ප්‍රකාශ කර ඇත්තේ.\nඒ වායු දූෂන දර්ශකයේ ඉහලින්ම පවතින බවට සිදුකළ පරීක්ෂණවලදී අනාවරණ වීම හේතුවෙන්.\nමේ වනවිට නවදිල්ලියේ වායු දූෂණය, දුම්වැටි විස්සකින් නිකුත්වන දුමාරයකින් වන හානියට සමාන වන බව ඔවුන්  වැඩිදුරටත් ප්‍රකාශ කර ඇත්තේ.\nකාර්මීකරණය, රථවාහනවලින් නිකුත්වන දුමාරය, මෙම තත්ත්වයට හේතුවී ඇති බව ඔවුන් සඳහන් කර තිබෙනවා.\nනවදිල්ලි නගරයේ ජනතාව මෙම වායු දූෂණය හේතුවෙන් පෙනහළු පිළිකා වැළඳීමේ දැඩි අවදානමකට ලක්වීමට ඉඩ ඇති බව වෛද්‍යවරුන් සඳහන් කර ඇත්තේ.",
       "URL": "https://www.hirunews.lk/205555/නවදිල්ලිය-වායු-දූෂණයෙන්-අනතුරේ",
       "Category": "International News",
       "Parent URL": "https://www.hirunews.lk/international-news.php?pageID=311"
}