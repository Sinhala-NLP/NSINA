{
       "Source": "hirunews",
       "Timestamp": "Saturday, 04 May 2019 - 8:50",
       "Headline": "උතුරු කොරියාව මිසයිල පෙළක් අත්හදා බලයි",
       "News Content": "උතුරු කොරියාව විසින් කෙටි දුර මිසයිල පෙළක් අත්හදා බලා ඇති බව දකුණු කොරියාව පවසනවා.\nරටේ නැගෙනහිර ප්‍රදේශයේ පිහිටි හෝඩෝ අර්ධද්වීපයේ සිට ඔවුන් මෙම අත්හදා බැලීම සිදුකර ඇති බවයි දකුණු කොරියානු ඒකාබද්ධ මෙහෙයුම් ප්‍රධානියා සඳහන් කළේ.\nතමන් නවීන ක්‍රමෝපාය අවියක් අත්හදා බලන බව උතුරු කොරියාව පසුගියදා ප්‍රකාශ කර තිබුණා.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර වියට්නාමයේ පැවති සමුළුව ප්‍රතිඵලයකින් තොරව අවසන් වීමෙන් පසු උතුරු කොරියාව සිදුකළ ප්‍රථම මිසයිල අත්හදා බැලීම මෙයයි.",
       "URL": "https://www.hirunews.lk/215714/උතුරු-කොරියාව-මිසයිල-පෙළක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=270"
}