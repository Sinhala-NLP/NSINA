{
       "Source": "hirunews",
       "Timestamp": "Saturday, 27 July 2019 - 17:43",
       "Headline": "ආපදාවකට මුහුණදුන් ඉන්දීය දුම්රියේ සියලූ මගීන් මුදා ගැනේ",
       "News Content": "දුම්රිය මාර්ගය ජලයෙන් යටවීම නිසා මුම්බායි සිට කෝලාපූර් වෙත ගමන් කරමින් තිබියදී මගීන් 700 ක් සමග අතරමග නතර වූ මහාලක්ෂ්මි දුම්රියේ සියලූ මගීන් මේ වනවිට මුදාගෙන ඇති බව ඉන්දීය මාධ්‍ය වාර්තා කළා.\nඒ සඳහා මුදා ගැනීමේ කණ්ඩායම් මෙන්ම ඉන්දීය ආරක්ෂක අංශ දැඩි වෙහෙසක් ගත් අතර මේ වනවිට ඔවුන් සියලූදෙනා ආරක්ෂිත ස්ථානයක රඳවා තිබෙනවා.\nඉන්දියාවේ වාණිජ අගනගරය වන මුම්බායි හි දැනට පවතින මෝසම් වැසි සහ ජල ගැලීම් හේතුවෙන් මුම්බායි ජාත්‍යන්තර ගුවන් තොටුපළේ ගුවන් ගමන් වාර රැසක් ද අවලංගු කරනු ලැබුවා.",
       "URL": "https://www.hirunews.lk/221145/ආපදාවකට-මුහුණදුන්-ඉන්දීය-දුම්රියේ-සියලූ-මගීන්-මුදා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=249"
}