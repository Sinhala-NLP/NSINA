{
       "Source": "hirunews",
       "Timestamp": "Wednesday, 04 November 2015 - 15:50",
       "Headline": "මාලදිවයින හදිසි නීතිය ප්‍රකාශයට පත් කරයි",
       "News Content": "මාලදිවයිනේ පවතින දේශපාලනික වියවුල්භාවය හේතු කරගනිමින් එරට ජනාධිපති අබ්දුල්ලා යමීන් විසින් විසින් අද (04) දින 30ක් බලපැවැත්වෙන පරිදි හදිසි නීතිය ප්‍රකාශයට පත් කර ඇත.\nඑරට විදේශ කටයුතු අමාත්‍යංශය ටුවිටර් පණිවුඩයක් නිකුත් කරමින් සඳහන් කර ඇත්තේ ජාතික ආරක්‍ෂාවට තර්ජනයක් පැන නැගී ඇති බැවින් අද සිට දින 30ක කාල සීමාවකට බලපැවැත්වෙන පරිදි මාලදිවයින රාජ්‍ය තුල හදිසි නීතිය ක්‍රියාත්මක කර ඇති බවයි.\nස්වදේශ කටයුතු අමාත්‍ය උමාර් නසීර් විසින් ද මේ බව විදෙස් මාධ්‍ය වෙත තහවුරු කර ඇත.",
       "URL": "https://www.hirunews.lk/119649/මාලදිවයින-හදිසි-නීතිය-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=691"
}