{
       "Source": "hirunews",
       "Timestamp": "Tuesday, 19 March 2013 - 13:19",
       "Headline": "ඉන්දියාවේ බස් රථ අනතුරකින් 37ක් මරුට.",
       "News Content": "ඉන්දියාවේ මහරාෂ්ට්‍ර ප්‍රාන්තයේ අද (19) සිදුවූ බස් රථ අනතුරකින් පුද්ගලයන් 37 දෙනෙකු මිය ගොස් තවත් 15 දෙනෙකු තුවාල ලබා තිබෙනවා. මුම්බායි සිට ගෝව දක්වා දිවෙන මහා මාර්ගයේ ගමන් ගත් පෞද්ගලික බස් රථයක් රත්නගිරි ප්‍රදේශයේ දී පාලමක් මතින් පහළට ඇද වැටීමෙන් අද (19) අලූයම මෙම අනතුර සිදුවුණා. බස් රථයේ විදේශිකයන් කිහිප දෙනෙකු ද සිටි බව සදහන්. බස් රථය සමග පාලම මතින් ගඟට වැටුණු රුසියානුවෙකු බේරාගෙන තිබෙනවා. බස් රථයේ රියදුරා ද තුවාල ලබා ඇති අතර, අනතුර සිදුවන අවස්ථාවේ දී ඔහු බීමතින් සිටියේ ද යන්න පිළිබද පරීක්ෂණ පවත්වන බවයි ඉන්දීය පොලීසිය ප්‍රකාශ කළේ.",
       "URL": "https://www.hirunews.lk/55528/ඉන්දියාවේ-බස්-රථ-අනතුරකින්-37ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=855"
}