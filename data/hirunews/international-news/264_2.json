{
       "Source": "hirunews",
       "Timestamp": "Friday, 24 May 2019 - 9:06",
       "Headline": "ඇමරිකාව සමඟ සාකච්ඡා නොකරන බව ඉරානය කියයි",
       "News Content": "කවර තත්ත්වයක් යටතේ වුවද ඇමරිකා එක්සත් ජනපදය සමඟ සාකච්ඡා කිරීමට සූදානම් නොමැති බව ඉරානය පවසනවා.\nඑරට ජාතික ආරක්ෂක මණ්ඩලයේ ප්‍රකාශක කේවාන් කොස්රාවි ප්‍රකාශ කළේ ඉස්ලාමීය ජනරජයේ අයිතීන්වලට ගරු නොකරන තාක් ඇමරිකාව සමඟ එලෙස සාකච්ඡා කිරීමෙන් ඵලක් නොවන බවයි.\nපොරොන්දු ක්‍රියාවෙන් තහවුරු කරන ලෙස ද ඔහු ඇමරිකාවෙන් ඉල්ලීමක් කළා.\nවිවිධ රටවලින් ඉරානය වෙත දූත කණ්ඩායම් පැමිණෙන බවත්, ඔවුන් බොහොමයක් ඇමරිකාව වෙනුවෙන් පෙනී සිටින බවත්, ඉරාන ජාතික ආරක්ෂක මණ්ඩලයේ ප්‍රකාශකයා කියා සිටියා.\nඕමාන විදේශ අමාත්‍ය යූසෙෆ් බින් අලවි පසුගිය සඳුදා ටෙහෙරානයට පැමිණි අතර ජර්මන් විදේශ අමාත්‍යාංශයේ දේශපාලන අධ්‍යක්ෂ ජෙන්ස් ෆ්ලොට්නර් ඊයේ ඉරාන අගනුවරට පැමිණියා.",
       "URL": "https://www.hirunews.lk/216981/ඇමරිකාව-සමඟ-සාකච්ඡා-නොකරන-බව-ඉරානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=264"
}