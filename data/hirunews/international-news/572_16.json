{
       "Source": "hirunews",
       "Timestamp": "Friday, 14 October 2016 - 8:58",
       "Headline": "චිබොක් දැරියන් නිදහස් කර ගැනීමට ස්විට්සර්ලන්තයේ සහාය",
       "News Content": "ඊසාන දිග නයිජීරියාවේ - චිබොක් ප්‍රදේශයේ පාසලකින් පසුගිය 2014 වසරේදී පැහැර ගත් පාසල් දැරියන් 21 දෙනෙකු නිදහස් කර ගැනීමට ස්විට්සර්ලන්ත රජය මැදිහත්වී තිබෙනවා.\nසිසුවියන් 270 දෙනෙකු මෙලෙස පැහැර ගැනීමට ලක්වූ අතර, නිදහස් කර ඇත්තේ ඔවුන් අතුරෙන් 21 දෙනෙකු පමණයි.\nඔවුන් රජය සමග සිරකරු හුවමාරුවක් යටතේ නිදහස් කළ බව වාර්තා වුව ද නයිජීරියානු රජය එය ප්‍රතික්ෂේප කළා.\nකෙසේ නමුත්, දැරියන් නිදහස් කර ගැනීම සදහා නයිජීරියානු රජය ස්විට්සර්ලන්තයේ මැදිහත්වීමෙන් බොකෝහරාම් සංවිධානය සමග සාකච්ඡා පවත්වා තිබෙනවා.\nචිබොක් දැරියන් පිරිසක් හෝ නිදහස් කරගැනීම වැදගත් ඉදිරි පියවරක් බව නයිජීරියානු රජයේ ප්‍රකාශකයෙකු කියා සිටියා.",
       "URL": "https://www.hirunews.lk/145176/චිබොක්-දැරියන්-නිදහස්-කර-ගැනීමට-ස්විට්සර්ලන්තයේ-සහාය",
       "Category": "International News",
       "Parent URL": "https://www.hirunews.lk/international-news.php?pageID=572"
}