{
       "Source": "hirunews",
       "Timestamp": "Tuesday, 27 September 2016 - 14:32",
       "Headline": "ඇමරිකානු ජනපතිවරණ විවාදයෙන් හිලරි ජය ගනී",
       "News Content": "මෙවර ඇමරිකානු ජනාධිපතිවරණයේ ප්‍රධාන අපේක්ෂක දෙපළ වන ඩොනල්ඩ් ට්‍රම්ප් සහ හිලරි ක්ලින්ටන් අතර ප්‍රථම රූපවාහිනී විවාදය අද පැවැත්වුණා.\nඇමරිකානුවන් සඳහා රැකියා ජනනය පිළිබඳ මෙන්ම ජාත්‍යන්තර ත්‍රස්තවාදය ඇතුළු කරුණු ගණනාවක් පිළිබද තර්ක විතර්ක ඉදිරිපත් වූ මෙම විවාදය පැවැත්වුණේ දැඩි උණුසුම් ආකාරයකින්.\nඇමරිකානුවන්ගේ රැකියා රටින් පළා යන බව පැවසූ රිපබ්ලිකන් පක්ෂ අපේක්ෂක ඩොනල්ඩ් ට්‍රම්ප්, කළු ඇමරිකානුවන් මිහිපිට අපායක ජීවත් වන බව කියා සිටියා.\nඩිමොක්‍රටික් අපේක්ෂිකා හිලරි ක්ලින්ටන් මෙහිදී කියා සිටියේ තමාගේ පෞද්ගලික ඊමේල් පණිවුඩ ප්‍රසිද්ධියට පත්වීම අත්වැරදීමක් බවයි.\nඇමරිකාවේ ජනාධිපති ධුරය හෙඹවීමට තරම් කාය ශක්තියක් හිලරි ක්ලින්ටන්ට නොමැති බවට ඩොනල්ඩ් ට්‍රම්ප් මෙහිදී තර්කයක් ඉදිරිපත් කළා.\nඊට පිළිතුරු වශයෙන් ඇය කියා සිටියේ ඇමරිකානු රාජ්‍ය ලේකම්වරිය ලෙස තමා ලොව රටවල් 112ක සංචාරය කර ඇති බවයි.\nනිව්යෝක් නුවර දී පැවති මෙම රූපවාහිනී විවාදය මිලියන 100 ඉක්ම වූ ජනතාව නැරඹූ එය ලොව වැඩිම පිරිසක් නැරඹූ රූපවාහිනී විවාදය විය හැකි බව ද විචාරකයන් පෙන්වා දුන්නා.\nවිවාදයෙන් අනතුරුව පැවති මත සමීක්ෂණවලදී හෙළි වී ඇත්තේ එම විවාදයෙන් හිලරි ක්ලින්ටන් ජයග්‍රහණය කර ඇති බවයි.\nකෙසේ නමුත් ජනාධිපතිවරණය සඳහා තවමත් ඔවුන් දෙදෙනා අතර පවතින්නේ උණුසුම් තරඟයක්.",
       "URL": "https://www.hirunews.lk/143937/ඇමරිකානු-ජනපතිවරණ-විවාදයෙන්-හිලරි-ජය-ගනී",
       "Category": "International News",
       "Parent URL": "https://www.hirunews.lk/international-news.php?pageID=580"
}