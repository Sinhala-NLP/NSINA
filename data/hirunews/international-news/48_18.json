{
       "Source": "hirunews",
       "Timestamp": "Sunday, 22 May 2022 - 13:43",
       "Headline": "උතුරු කොරියාවට කොරෝනා එන්නත් ලබාදෙන්න ඇමරිකාව සූදානම්",
       "News Content": "කොරෝනා ව්‍යාප්තිය ශීඝ්‍රයෙන් සිදුවන උතුරු කොරියාවට අවශ්‍ය කරන එන්නත් ලබාදීමට සූදානම් බව ඇමරිකානු ජනාධිපති ජෝ බයිඩ්න් ප්‍රකාශ කළා.\nඔහු ඒ බව කියා සිටියේ සිය ආසියානු සංචාරයේ මුල් පියවර වූ දකුණු කොරියාවේ සෝල් නුවරදියි.\nකෙසේ නමුත් ඒ සම්බන්ධයෙන් උතුරු කොරියාව මෙතෙක් ප්‍රතිචාරයක් දක්වා නොමැති බව ඔහු සඳහන් කළා.\nහිටපු ජනපති ඩොනල්ඩ් ට්‍රම්ප් මෙන් නොව උතුරු කොරියානු තර්ජනය දැඩි ලෙස නොසැළකීමට ජනපති ජෝ බයිඩ්න් කටයුතු කරන බවයි විචාරකයන් පෙන්වා දෙන්නේ.\nඋතුරු කොරියානු නායක කිම් ජොං අන් වෙත කිසියම් පණිවුඩයක් ලබාදෙන්නේ දැයි වාර්තාකරුවන් ඔහුගෙන් විමසීමක් කළා.\nඑහිදී ඇමරිකානු ජනාධිපතිවරයා කියා සිටියේ ඔහු ආමන්ත්‍රණය කිරීම හැර වෙනත් පණිවුඩයක් තමන් සතුව නොමැති බවයි.",
       "URL": "https://www.hirunews.lk/304997/උතුරු-කොරියාවට-කොරෝනා-එන්නත්-ලබාදෙන්න-ඇමරිකාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=48"
}