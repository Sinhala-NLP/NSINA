{
       "Source": "hirunews",
       "Timestamp": "Saturday, 15 February 2020 - 13:58",
       "Headline": "ඩයමන්ඩ් ප්‍රින්සස් නෞකාවෙන් ඇමරිකානුවන් ඉවත් කරගැනේ",
       "News Content": "කොවිඞ් 19 හෙවත් කොරෝනා වෛරස් ආසාදිතයන් 219 දෙනෙකු සිටින ජපානයේ යොකොහමා වරායට ඔබ්බෙන් නැංගුරම් ලා ඇති ඩයමන්ඞ් ප්‍රින්සස් නෞකාවෙන් එහි සිටින සිය පුරවැසියන් ඉවත් කරගන්නා බව ටෝකියෝ නුවර ඇමරිකානු තානාපති කාර්යාලය ප්‍රකාශ කළා.\nඒ සඳහා හෙට දිනයේ ජපානය වෙත ගුවන් යානයක් යැවීමටද ඇමරිකාව සැළසුම් කර තිබෙනවා.\nකෙසේ නමුත් ඔවුන් ඇමරිකාව වෙත රැගෙන ගිය පසු සති දෙකක කාලයක් වෙන්කොට අධීක්ෂණය කිරීමට නියමිතයි.\n3500 ක් පමණ මගීන් ගමන් කරන සුඛෝපභෝගී ඩයමන්ඞ් ප්‍රින්සස් නෞකාවේ ඇමරිකානුවන් කොතෙක් සිටීද යන්න මෙතෙක් ප්‍රකාශයට පත් කර නැහැ.",
       "URL": "https://www.hirunews.lk/234482/ඩයමන්ඩ්-ප්‍රින්සස්-නෞකාවෙන්-ඇමරිකානුවන්-ඉවත්-කරගැනේ",
       "Category": "International News",
       "Parent URL": "https://www.hirunews.lk/international-news.php?pageID=198"
}