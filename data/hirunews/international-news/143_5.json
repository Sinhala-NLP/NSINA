{
       "Source": "hirunews",
       "Timestamp": "Friday, 08 January 2021 - 20:27",
       "Headline": "වොෂින්ටන් නුවර ආරක්ෂක ප්‍රධානී ඉල්ලා අස්වෙයි",
       "News Content": "ඇමරිකාවේ වොෂින්ටන් නුවර පිහිටි කොංග්‍රස් මණ්ඩල ගොඩනැගිල්ලට පිරිසක් කඩාවැදීම හේතුවෙන් වොෂින්ටන් නුවර ආරක්ෂක ප්‍රධානී ස්ටීවන්සන් සිය ධුරයෙන් ඉල්ලා අස්වී තිබෙනවා.\nතවත් උසස් නිලධාරීන් රැසක්ද සිය ධුරවලින් ඉල්ලා අස්වී ඇති බවයි විදෙස් මාධ්‍ය වාර්තා සඳහන් කළේ.\nකෙසේ වෙතත් ට්‍රම්ප් හිතවාදීන් ගොඩනැගිල්ලට කඩාවදින මොහොතේ ඇමරිකානු ජනාධිපති ඩොනල්ඩ් ට්‍රම්ප් ඇතුලු පිරිසක් එම සිදුවීම නරඹමින් ප්‍රීතිවූ ආකාරය දැක්වෙන වීඩියෝවක් විදෙස් මාධ්‍ය වාර්තා කර තිබෙනවා.\nපෙරේදා ඇතිවූ සිද්ධිය මුල් කරගනිමින් ඩොනල්ඞ් ට්‍රම්ප් ජනාධිපති ධුරයෙන් පහ කිරීම සඳහා දෝෂාභියෝගයක් ගෙන ඒමට යෝජනා ඉදිරිපත් වී ඇති නමුත් ජනාධිපති ධුරයට තේරී පත්වූ ජෝ බයිඩ්න් ඊට කැමැත්ත පළ කර නොමැති බවයි වාර්තාවන්නේ.",
       "URL": "https://www.hirunews.lk/259188/වොෂින්ටන්-නුවර-ආරක්ෂක-ප්‍රධානී-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=143"
}