{
       "Source": "hirunews",
       "Timestamp": "Monday, 13 December 2021 - 9:58",
       "Headline": "විශ්ව රූ රැජින කිරුළ යළිත් ඉන්දියාවට",
       "News Content": "මෙවර විශ්ව රූ රැජින කිරුළ හිස දැරීමට වාසනාව හිමිව ඇත්තේ ඉන්දියාවේ 21 හැවිරිදි තරුණියකට යි.\nඉලාත් නගරයේ පැවති විශ්ව රූ රැජින තරගයේ දී මෙලෙස කිරුළ දැරුවේ, ඉන්දීය රූ රැජින ලෙස මෙම තරගයට එක් වූ Harnaaz Sandhu නමැති තරුණිය යි.\nතුන්වැනි විශ්ව රූ රැජින කිරුළ දිනාගත් තුන්වැනි ඉන්දීය සුරූපිනිය ඇයයි.\n21 හැවිරිදි හර්නාස් මෝස්තර නිරූපිකාවක් ලෙස කටයුතු කරන අතර, 2021 වසරේ ඉන්දීය රූ රැජින තරගාවලියක් වන මිස් දිවා\" තරගාවලිය ජයග්‍රහණය කළේ ද, ඇය යි.\nමෙවර තරගය සඳහා රටවල් 80ක තරගකාරියන් ඉදිරිපත්ව සිටි අතර, ඔවුන් සැම පරදවමින් පන්ජාබයෙන් පැමිණි මෙම සුරූපිනිය එම කිරුළ හිස පැළැඳ ගැනීමට වාසනාවන්ත වුණා.\nතරගාවලියේ දෙවන ස්ථානය පැරගුවේ රාජ්‍යයේ නාඩියා ෆෙරෙයිරා සතු වූ අතර, දකුණු අප්‍රිකාවේ ලලේලා ස්වනේ සතු කර ගත්තා.\nහර්නාස්ට පෙර විශ්ව රූ රැජින කිරුළ හිස පැළඳි ඉන්දීය සුරූපිනියන් වන්නේ, සුෂ්මිතා සෙන් සහ ලාරා දත්තා යන දෙදෙනා යි.\nසුෂ්මිතා සෙන් 1994 වසරේ දී, මෙම කිරුළ ජහිස පැළඳි අතර, ලාරා දත්තා විශ්ව රූ රැජින කිරුළ හිස පැළදුවේ, නව සහස්‍රකයේ දී යී.\nමෙම තරගය 70 වැනි විශ්ව රූ රැජින කිරුළ ලෙස ඉතිහාසයට එක් වෙනු ඇති.\nඒ අනුව ඉන්දියාව විශ්ව රූ රැජින කිරුළකින් සැරසෙන්නේ, වසර 21කට පසුව යි.",
       "URL": "https://www.hirunews.lk/290845/විශ්ව-රූ-රැජින-කිරුළ-යළිත්-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=74"
}