{
       "Source": "hirunews",
       "Timestamp": "Friday, 24 December 2021 - 10:52",
       "Headline": "බංගලාදේශයේ මගී යාත්‍රාවක් ගිනි ගෙන තිස් දෙදෙනෙකු මරුට",
       "News Content": "බංගලාදේශයේ ඩකා අගනුවරට කිලෝමීටර් 250ක් පමණ දකුණු දිගින් පිහිටි ජාකාකාති ප්‍රදේශයට ඔබ්බෙන් මගී යාත්‍රාවක් ගිනි ගැනීමට ලක් වීමෙන්, එහි සිටි පුද්ගලයින් තිස් දෙදෙනෙකු ජීවිතක්ෂයට පත්ව තිබෙනවා.\nගංගාව මධ්‍යයේදී තුන් මහල් යාත්‍රාව ගිනි ගැනීමට ලක්ව ඇති අතර, වැඩි දෙනෙකු පිළිස්සුම් තුවාල හේතුවෙන් මියගොස් ඇති බව සඳහන්.\nඇතැමුන් ගින්නෙන් බේරීම සඳහා ගංඟාවට පැනීමෙන් දියේ ගිලී මියගොස් තිබෙනවා.\nගංඟා රැසක් ඉන්දීය සාගරයට එක්වන බෙංගාල බොක්කට මුහුණලා පිහිටි බංග්ලාදේශ ඩෙල්ටාවන්හි ප්‍රවාහනය සඳහා මගී යාත්‍රා බොහෝවිට යොදා ගැනෙනවා.",
       "URL": "https://www.hirunews.lk/291999/බංගලාදේශයේ-මගී-යාත්‍රාවක්-ගිනි-ගෙන-තිස්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=72"
}