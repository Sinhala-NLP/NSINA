{
       "Source": "hirunews",
       "Timestamp": "Sunday, 25 October 2015 - 13:17",
       "Headline": "ඉන්දීය කාන්තාවන්ට හමුදා ප්‍රහාරක මෙහෙයුම්වලට වරම්",
       "News Content": "ලොව විශාලතම ත්‍රිවිධ හමුදාවක් සිටින ඉන්දියාවේ කාන්තාවන්ට ද එරට හමුදාවල ප්‍රහාරක මෙහෙයුම් සඳහා සහභාගි වීමට ඉන්දීය ආරක්ෂක අමාත්‍යාංශය අවසර ලබා දී තිබෙනවා. ඉන්දීය ගුවන් හමුදාවේ ප්‍රහාරක යානා නියමුවන් ලෙස කාන්තාවන් බඳවා ගැනීමට ද එම අවසරය හිමිවී ඇත්තේ ප්‍රථම වතාවටයි.\nකාන්තාවන් ඉන්දීය ත්‍රිවිධ හමුදාව නියෝජනය කළ ද මෙතෙක් ප්‍රහාරක මෙහෙයුම්වල නිරත වූයේ නැහැ.\nඉන්දීය ගුවන් හමුදාවේ නියමුවන් ලෙස කටයුතු කරන කාන්තාවන්ට මෙතෙක් ඒ සඳහා අවසර හිමිවූයේ ප්‍රවාහන ගුවන් යානා සහ හෙලිකොප්ටර් යානා පැදවීමට පමණයි.\n2017 වසරේ සිට ප්‍රහාරක නියමුවරියන් ඉන්දීය ගුවන් හමුදාවේ සක්‍රිය සේවය සඳහා යොදවනු ඇති.",
       "URL": "https://www.hirunews.lk/119054/ඉන්දීය-කාන්තාවන්ට-හමුදා-ප්‍රහාරක-මෙහෙයුම්වලට-වරම්",
       "Category": "International News",
       "Parent URL": "https://www.hirunews.lk/international-news.php?pageID=695"
}