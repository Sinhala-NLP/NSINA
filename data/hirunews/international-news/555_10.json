{
       "Source": "hirunews",
       "Timestamp": "Thursday, 24 November 2016 - 12:23",
       "Headline": "චීනයේ වැඩබිමක සිදුවූ අනතුරකින් 40 ක් මියයයි",
       "News Content": "චීනයේ ඉදි කෙරෙමින් පවතින ගොඩනැගිල්ලක තට්ටුවක් කඩාවැටී එහි සිටි සේවකයින් 40 දෙනෙකු මියගොස් තිබෙනවා.\nනැගෙනහිර චීනයේ ජියංෂි ප්‍රාන්තයේ පෙන්ජේ ප්‍රදේශයේ ඉදිකෙරෙමින් පවතින ගොඩනැගිල්ලක මෙම අනතුර සිදුව ඇති අතර, විපතට පත්වූවන් බේරාගැනීමේ මෙහෙයුම් තවදුරටත් ක්‍රියාත්මකයි.\nමෙම අනතුර සම්බන්ධයෙන් ප්‍රකාශයක් සිදුකරමින් චීන ජනාධිපති ෂී ජින්පිං පවසා ඇත්තේ රටක් ලෙස වැඩබිම්වල සේවය කරන ජනතාවගේ ආරක්ෂාව සම්බන්ධයෙන් වැඩි අවධානයක් යොමු කළ යුතුව ඇති බවයි.\nපසුගිය වසරේ චීනයේ රසායනික ද්‍රව්‍ය නිපදවන කර්මාන්තශාලාවක සිදුවූ පිපිරීමකින් 170 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/148230/චීනයේ-වැඩබිමක-සිදුවූ-අනතුරකින්-40-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=555"
}