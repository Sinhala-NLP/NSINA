{
       "Source": "hirunews",
       "Timestamp": "Tuesday, 18 October 2016 - 11:36",
       "Headline": "හිට්ලර්ගේ නිවහන කඩා බිද දැමීමට සැරසේ",
       "News Content": "දෙවන ලෝක යුද්ධයට මුල පිරූ ජර්මානු ආඥාදායක ඇඩොල්ෆ් හිට්ලර් උපත ලැබූ ඔස්ටි‍්‍රයානු නිවහන බිමට සමතලා කිරීමට එරට බලධාරීන් සැරසෙනවා.\nඑය තවදුරටත් නාසිවාදය අදහන පුද්ගලයන්ගේ පූජ්‍යස්ථානයක් බවට පත්වීම වැළැක්වීම එහි අරමුණයි.\nමේ සඳහා කලින් ද උත්සාහයක් පැවති අතර, එහි වත්මන් හිමිකරු අධිකරණය හමුවට යාම නිසා ඒ පිළිබඳ තීරණයක් ගැනීමට හැකි වූයේ නැහැ.\nකෙසේ නමුත්,  ඕස්ටි‍්‍රයානු අභ්‍යන්තර කටයුතු අමාත්‍යවරයා කියා සිටියේ ඒ සඳහා දැන් බාධාවක් නොපවතින බවයි.\nඒ අනුව 1889 වසරේ අප්‍රේල් 20 වන දා හිට්ලර් උපත ලැබූ ඔස්ටි‍්‍රයානු නිවහන මුළුමනින්ම කඩා බිද දමනු ලබන අතර ඒ වෙනුවට නව ගොඩනැගිල්ලක් එහි ඉදිකෙරෙනු ඇති.",
       "URL": "https://www.hirunews.lk/145500/හිට්ලර්ගේ-නිවහන-කඩා-බිද-දැමීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=570"
}