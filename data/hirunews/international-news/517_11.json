{
       "Source": "hirunews",
       "Timestamp": "Wednesday, 15 February 2017 - 8:49",
       "Headline": "ඉල්ලා අස්වූ ඇමරිකානු ජාතික ආරක්ෂක උපදේශකගේ රහස් හෙළිවෙයි",
       "News Content": "ඇමරිකානු ජාතික ආරක්ෂක උපදේශක තනතුරෙන් ඊයේ ඉල්ලා අස්වූ මයිකල් ෆිලින්ට රුසියාව සමඟ රාජ්‍ය තාන්ත්‍රික රෙගුලාසිවලට පටහැනිව සබඳතා පැවැත්වූ බවට චෝදනා පැවති බව ජනාධිපති ඩොනල්ඩ් ට්‍රම්ප් දැනුවත්ව සිටි බව ධවල මන්දිරය පවසනවා.\nඑහි ප්‍රකාශකයෙකු සඳහන් කළේ මයිකල් ෆ්ලින් රුසියාව සමඟ දුරකථන සංවාද පවත්වා ඇති බවට තොරතුරු ලැබී ඇති බවයි.\nඑමෙන්ම, ඇමරිකානු නීතිපති දෙපාර්තමේන්තුව පසුගිය ජනවාරියේදී ජනාධිපති ඩොනල්ඩ් ට්‍රම්ප්ට මේ සම්බන්ධයෙන් තොරතුරු ලබාදී ඇති බව ද ධවල මන්දිර ප්‍රකාශකයා සඳහන් කළා.\nඇමරිකානු කෙංග්‍රස් නියෝජිතයින් සහ මහජනතාව නොමග යැවීමේ චෝදනාව මත ජාතික ආරක්ෂක උපදේශකට එම තනතුරෙන් ඉවත්වන ලෙසට බලපෑම් එල්ල වුණා.",
       "URL": "https://www.hirunews.lk/154522/ඉල්ලා-අස්වූ-ඇමරිකානු-ජාතික-ආරක්ෂක-උපදේශකගේ-රහස්-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=517"
}