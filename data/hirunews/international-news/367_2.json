{
       "Source": "hirunews",
       "Timestamp": "Wednesday, 16 May 2018 - 8:08",
       "Headline": "ඉන්දියාවේ ගුවන් පාලමක් කඩා වැටීමෙන් 18 දෙනෙකු මරුට",
       "News Content": "ඉන්දියාවේ වරනාසි නුවර ඉදිවෙමින් පවතින ගුවන් පාලමක් කඩා වැටීම හේතුවෙන් පුද්ගලයන් 18 දෙනෙකු ජීවිතක්ෂයට පත්වී තිබෙනවා.\nඊයේ සිදුවූ මෙම අනතුරෙන් ගුවන් පාලම යට නවතා තිබූ රථ වාහනවලට දැඩි අලාභ හානි සිදුව ඇති බවයි විදෙස් වාර්තා සදහන් කළේ.\nකඩා වැටුණු ගුවන් පාලමේ සුන්බුන් අතර සිටින පුද්ගලයින් බේරා ගැනීමේ මෙහෙයුම් මේ වන විටත් ක්‍රියාත්මකයි.\nමිය ගිය අයගෙන් වැඩි පිරිසක් මෙම ගුවන් පාලමෙහි ඉදිකිරීම් කටයුතුවල නිරතව සිටි සේවකයින් වනවා.",
       "URL": "https://www.hirunews.lk/190852/ඉන්දියාවේ-ගුවන්-පාලමක්-කඩා-වැටීමෙන්-18-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=367"
}