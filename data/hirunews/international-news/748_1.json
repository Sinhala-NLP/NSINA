{
       "Source": "hirunews",
       "Timestamp": "Friday, 27 March 2015 - 8:34",
       "Headline": "Update : ගුවන් නියමුවාට විෂාදයත් තිබිලා",
       "News Content": "මගීන් 144 දෙනෙකු සහ කාර්ය මණ්ඩලයේ 6 දෙනෙකු ජීවිතක්ෂයට පත් කරමින් ප්‍රංශ ඇල්ප්ස් කඳුකරයේ ගැටී විනාශ වූ ජර්මන්වින්ස් ගුවන් අනතුර පිළිබඳ තවත් තොරතුරු රැසක් තවමත් හෙළිදරව් වෙමින් පවතිනවා. එහි සහාය නියමුවා විෂාදය නම් මානසික රෝගයෙන් පෙළුණු බවත් ඔහු එය ගුවන් සමාගමෙන් සඟවා ඇති බවත්, එහිදී හෙළි වූ කරුණක්.\nයානයේ කළු පෙට්ටියේ හඩ පටය පරීක්ෂා කිරීමෙන් අනතුරුව ප්‍රංශ බලධාරින් ප්‍රකාශ කළේ අනතුර සහය නියමු ආන්ද්‍රෙස් ලූබිට්ස් සිතා මතා සිදුකළ බවට සාක්ෂි පවතින බවයි. ප්‍රධාන නියමුවා නියමු කුටියෙන් ඉවතට දමා අගුල්ලා යානයේ පාලනය සියතට ගත් සහය නියමුවා එයාර් බස් ගුවන් යානය ඇල්ප්ස් කඳු මත පතිත කර තිබෙනවා. නැවත නියමු කුටියට පිවිසීමට ප්‍රධාන නියමුවා දැරූ උත්සාහය අසාර්ථක වී ඇති අතර යානය අනතුරට ලක්වීමට ආසන්නවද්දී මගීන් කෑ ගසන හඩ ද කළු පෙට්ටියේ සටහන් වී ඇති බව සදහන්.\nUpdate : Friday, 27 March 2015 - 8:34\n........................................................................................................................................................................\nසහාය නියමුවා මරාගෙන මැරෙයි\nමගීන් 144 දෙනෙකු සහ කාර්ය මණ්ඩලයේ 6 දෙනෙකු ජීවිතක්ෂයට පත් කරමින් ප්‍රංශ ඇල්ප්ස් කඳුකරයේ ගැටී විනාශ වූ ජර්මන්වින්ස් ගුවන් අනතුර පිළිබඳ තවත් තොරතුරු රැසක් දැන් හෙළිදරව් වෙමින් පවතිනවා. යානයේ කළු පෙට්ටියේ හඬපටය පරීක්ෂා කිරීමෙන් අනතුරුව ප්‍රංශ බලධාරින් ප්‍රකාශ කළේ අනතුර සහය නියමු ආන්ද්‍රෙස් ලූබිට්ස් සිතා මතා සිදුකළ බවට සාක්ෂි පවතින බවයි. ප්‍රධාන නියමුවා නියමු කුටියෙන් ඉවතට දමා අගුල්ලා යානයේ පාලනය සියතට ගත් සහය නියමුවා එයාර් බස් ගුවන් යානය ඇල්ප්ස් කඳු මත පතිත කර තිබෙනවා. නැවත නියමු කුටියට පිවිසීමට ප්‍රධාන නියමුවා දැරූ උත්සාහය අසාර්ථක වී ඇති අතර යානය අනතුරට ලක්වීමට ආසන්නවද්දී මගීන් කෑ ගසන හඬද කළු පෙට්ටියේ සටහන් වී තිබෙනවා. සහාය නියමු 27 හැවිරිදි ලූබිට්ස් පියාසර කිරීමට මුළුමනින්ම සුදුසුකම් ලැබූ පුද්ගලයෙකු වන අතර ඔහු මානසික තත්ත්වය පිළිබඳ පරීක්ෂණවලින් ද සමත් වී ඇති බවයි ජර්මන්වින්ස් අයත් ලූෆ්තන්සා ගුවන් සේවයේ ප්‍රධානියා සඳහන් කළේ. ඔහු මෙලෙස යානය විනාශ කිරීමට හේතුව කුමක්දැයි මෙතෙක් අනාවරණ වී නැහැ.",
       "URL": "https://www.hirunews.lk/106373/සහාය-නියමුවා-මරාගෙන-මැරෙයි",
       "Category": "International News",
       "Parent URL": "https://www.hirunews.lk/international-news.php?pageID=748"
}