{
       "Source": "hirunews",
       "Timestamp": "Saturday, 27 January 2018 - 14:50",
       "Headline": "Update:මරාගෙන මැරෙන බෝම්බ ප්‍රහාරයෙන් 40 ක් මරුට",
       "News Content": "ඇෆ්ගනිස්ථානයේ කාබුල් නුවර සිදුවූ මරාගෙන  මැරෙන බෝම්බ ප්‍රහාරයෙන් පුද්ගලයින් 40 දෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ ප්‍රහාරයෙන් තවත් පුද්ගලයින් 110 දෙනෙකු පමණ තුවාල ලබා ඇති බවයි.\nඇෆ්ගන් අභ්‍යන්තර කටයුතු අමාත්‍යාංශය ඇතුලූ රජයේ ප්‍රධාන කාර්යාල, යුරෝපා සංගම් තානාපති කාර්යාලය සහ ඇෆ්ගන් පොලිස් මූලස්ථානයද මෙම පිපිරීම සිදුවූ ස්ථානය අවට පිහිටා තිබෙන අතර, ප්‍රහාරයේ වගකීම තලේබාන් සංවිධානය භාරගෙන තිබුණා.\nUpdate : Saturday, January 27, 2018 15,57\n-------------------------------------------------------\nඇෆ්ගනිස්ථානයේ කාබුල් නුවර දැවැන්ත පිපිරීමක් සිදුව ඇති අතර, විශාල දුම් වළා ගුවනට යොමුවන අයුරු විදෙස් වාර්තාකරුවන් නිරීක්ෂණය කර තිබෙනවා.\nඇෆ්ගන් අභ්‍යන්තර කටයුතු අමාත්‍යාංශය ඇතුලූ රජයේ ප්‍රධාන කාර්යාල, යුරෝපා සංගම් තානාපති කාර්යාලය සහ ඇෆ්ගන් පොලිස් මූලස්ථානයද මෙම පිපිරීම සිදුවූ ස්ථානය අවට පිහිටි බව සඳහන්.\nපිපිරීමක් සිදුව ඇති බව සනාථ කළ ඇෆ්ගන් විදේශ කටයුතු අමාත්‍යාංශය ඒ පිළිබඳ වැඩිදුර තොරතුරු මෙතෙක් හෙළිදරව් කර නැහැ.",
       "URL": "https://www.hirunews.lk/182195/updateමරාගෙන-මැරෙන-බෝම්බ-ප්‍රහාරයෙන්-40-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=400"
}