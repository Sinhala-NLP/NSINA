{
       "Source": "hirunews",
       "Timestamp": "Friday, 16 April 2021 - 9:33",
       "Headline": "චීන කොරෝනා එන්නත් ගැන ලෝක සෞඛ්‍ය සංවිධානයේ තීරණය කඩිනමින්",
       "News Content": "චීනයේ නිෂ්පාදිත සිනොෆාම් සහ සිනොවැක් කොරෝනා එන්නත් හදිසි භාවිතය සඳහා අනුමත කළ හැකිද යන්න පිළිබඳ සිය තීරණය මේ මස අවසානයේ හෝ මැයි මස මුලදී ප්‍රකාශයට පත් කරන බව ලෝක සෞඛ්‍ය සංවිධානය පවසනවා.\nඑහි යුරෝපීය එන්නත්කරණ විශේෂඥ සිද්ධාර්ථ දත්තා, සූරිච් නුවර ඊයේ පැවති මාධ්‍ය හමුවේදී ප්‍රකාශ කළේ ඒ සඳහා අවසන් අදියරයේ ඇගයීම් දැන් සිදුකරන බවයි.\nඒ අනුව ලබන 26 වනදා හෝ මැයි මස 3 වනදා පැවැත්වෙන රැස්වීම්වලදී බොහෝදුරට ඒ පිළිබඳ තීරණයක් ප්‍රකාශයට පත් කරනු ඇති බව ඔහු වැඩිදුරටත් කියා සිටියා.\nඑලෙස අනුමැතිය ලැබුණහොත් ලෝක සෞඛ්‍ය සංවිධානය විසින් දුප්පත් සහ මැදි ආදායම් රටවල් වෙත එන්නත් බෙදාදීමේ වැඩසටහන සඳහා චීන සිනොෆාම් සහ සිනොවැක් එන්නත්ද ලබාගත හැකිවනු ඇති.",
       "URL": "https://www.hirunews.lk/268576/චීන-කොරෝනා-එන්නත්-ගැන-ලෝක-සෞඛ්‍ය-සංවිධානයේ-තීරණය-කඩිනමින්",
       "Category": "International News",
       "Parent URL": "https://www.hirunews.lk/international-news.php?pageID=122"
}