{
       "Source": "hirunews",
       "Timestamp": "Saturday, 17 October 2015 - 18:16",
       "Headline": "ඉරාන මිසයිල අත්හදා බැලීම ඇමෙරිකාව හෙළා දකී",
       "News Content": "ඉරානය විසින් නව බැලිස්ටික් මිසයිලයක් අත්හදා බැලීම ඇමෙරිකා එක්සත් ජනපදය විසින් හෙළා දැක තිබෙනවා. ජගත් සංවිධානයේ ඇමෙරිකානු නියෝජිතවරිය වන සමන්තා පවර් ප්‍රකාශ කළේ එය ජගත් සංවිධානය විසින් ඉරානයට පනවා ඇති සම්බාධක උල්ලංඝනය කිරීමක් බවයි.\nන්‍යෂ්ටික අවියක් එල්ල කළ හැකි මෙම නව මිසයිලය ඉරානය පසුගිය ඔක්තෝම්බර් 10 වනදා අත්හදා බලනු ලැබුවා.\nකිලෝමීටර් 1700 ක දුරකට එල්ල කළ හැකි මෙම නව මිසයිලය ඉරානය මීට පෙර අත්හදා බලනු ලැබූ මිසයිල වලට වඩා ප්‍රබල එකක් ලෙසයි සැලකෙන්නේ.",
       "URL": "https://www.hirunews.lk/118638/ඉරාන-මිසයිල-අත්හදා-බැලීම-ඇමෙරිකාව-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=697"
}