{
       "Source": "hirunews",
       "Timestamp": "Sunday, 19 December 2021 - 8:09",
       "Headline": "පාකිස්ථානයේ පිපිරීමකින් 15 දෙනෙකු ජීවිතක්ෂයට",
       "News Content": "පාකිස්ථානයේ - කරච්චි නුවර ෂෙරේෂා ප්‍රදේශයේ ගොඩනැගිල්ලක සිදු වූ පිපිරීමකින් පුද්ගලයන් 15 දෙනෙකු ජීවිතක්ෂයට පත් වී තිබෙනවා.\nපිපිරීමට හේතුව ගෑස් කාන්දුවක් විය හැකි බවටයි පොලීසිය සැක කරන්නේ. කෙසේ නමුත් එය, පුපුරණ ද්‍රව්‍ය යොදා සිදු කළ වෙනත් පිපිරීමක් ද යන්න අවධානයට යොමුව ඇති කරුණක්.\nපෞද්ගලික බැංකුවක් පිහිටා ඇති මෙම ගොඩනැගිල්ලට මෙන්ම ආසන්නයේ පිහිටි ඉන්ධන පිරවුම්හලකට ද පිපිරීමෙන් හානි සිදුව තිබෙනවා.\nසිද්ධියෙන් තවත් 16 දෙනෙකු තුවාල ලබා ඇති අතර, ඉන් අටදෙනෙකුගේ තත්ත්වය බරපතළ බව සඳහන්.",
       "URL": "https://www.hirunews.lk/291472/පාකිස්ථානයේ-පිපිරීමකින්-15-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=73"
}