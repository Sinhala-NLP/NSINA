{
       "Source": "hirunews",
       "Timestamp": "Sunday, 05 March 2017 - 8:47",
       "Headline": "ජනපති ට්‍රම්ප්, ඔබාමා සමඟ ගැටුමක්",
       "News Content": "වත්මන් ඇමරිකානු ජනාධිපති ඩොනල්ඞ් ට්‍රම්ප්ගේ දුරකතන සංවාදවලට රහසිගතව කන්දෙන ලෙස තමා කිසි දින නියෝග නොකළ බව හිටපු ජනාධිපති බැරක් ඔබාමා පවසනවා.\nඩොනල්ඩ් ට්‍රම්ප් හෝ කිසිදු ඇමරිකානු පුරවැසියෙකුගේ දුරකතන සංවාද ඇසීමට තමාට හෝ ධවල මන්දිරයට අවශ්‍යතාවයක් නොතිබූ බවයි ඔහුගේ ප්‍රකාශකයා සඳහන් කළේ.\nකෙසේ නමුත්, පසුගිය ඡන්ද සටනේදී ජනාධිපති ඔබාමා තමාගේ දුරකතන රැහැන්වලට රහසිගතව සම්බන්ධ වී සිටි බවට ජනාධිපති ට්‍රම්ප් චෝදනා කළා.\nඑහෙත් එය තහවුරු කිරීම සඳහා ට්‍රම්ප් පරිපාලනය සාක්ෂි ඉදිරිපත් කර නැහැ.\nජනාධිපති ට්‍රම්ප් එය හැඳින්වූයේ 1972 වසරේදී හිටපු ජනාධිපති රිචඩ් නික්සන්ට ඉල්ලා අස්වීමට සිදුවු වෝටර් ගේට් සිද්ධියට සමාන සිද්ධියක් ලෙසයි.",
       "URL": "https://www.hirunews.lk/156089/ජනපති-ට්‍රම්ප්-ඔබාමා-සමඟ-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=510"
}