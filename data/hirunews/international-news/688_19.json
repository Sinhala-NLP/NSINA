{
       "Source": "hirunews",
       "Timestamp": "Tuesday, 17 November 2015 - 8:42",
       "Headline": "ත්‍රස්තවාදය තුරන් කිරීමට ප්‍රංශ ජනපතිගෙන් ප්‍රතිඥාවක්",
       "News Content": "පැරිස් ත්‍රස්ත ප්‍රහාරයෙන් පසු ප්‍රථමවරට ජනාධිපති ප්‍රංශුවා හොලාන්ඞ් ප්‍රංශ පාර්ලිමේන්තුවේ ඒකාබද්ධ සැසියක් ඊයේ ඇමතුවා. අයි.එස්. සංවිධානය විනාශ කිරීමටත්, ත්‍රස්තවාදය පිටුදැකීමටත් එහිදී ඔහු ප්‍රතිඥාවක් ලබාදුන්නා.\nපැරිස් ප්‍රහාරයෙන් පසු පනවා ඇති හදිසි තත්ත්වය තවත් තුන් මසක් සඳහා දීර්ඝ කිරීමට ද ප්‍රංශ ජනාධිපතිවරයා යෝජනා කර තිබෙනවා.\nමේ අතර, පැරිස් ත්‍රස්ත ප්‍රහාරයේදී මිය ගිය පුද්ගලයන් අතර ජාතීන් 19කට අයත් පිරිස් සිටින බව එරට රජය ඊයේ හෙළිදරව් කළා.",
       "URL": "https://www.hirunews.lk/120339/ත්‍රස්තවාදය-තුරන්-කිරීමට-ප්‍රංශ-ජනපතිගෙන්-ප්‍රතිඥාවක්",
       "Category": "International News",
       "Parent URL": "https://www.hirunews.lk/international-news.php?pageID=688"
}