{
       "Source": "hirunews",
       "Timestamp": "Monday, 30 November 2015 - 10:52",
       "Headline": "ඔබාමා පැරිස් ප්‍රහාරයෙන් මියගිය පිරිස් සිහිකරයි",
       "News Content": "එක්සත් ජාතීන්ගේ දේශගුණික විපර්යාස සමුළුවට සහභාගිවීම සඳහා පැරිස් නුවරට පැමිණි ඇමරිකානු ජනාධිපති බැරැක් ඔබාමා ත්‍රස්ත ප්‍රහාරය සිදුවූ බැටක්ලෑන් රඟහල වෙත ගොස් පැරිස් ප්‍රහාරයෙන් මියගිය පිරිස් සිහිකර තිබෙනවා.\nඑක්සත් ජාතීන්ගේ දේශගුණ විපර්යාස සමුළුව අද ප්‍රංශයේ පැරිස් නුවරදී ආරම්භ වුණා.\nමේ අතර ලෝක දේශගුණික විපර්යාස වෙනසට මුහුණදිය යුතු ආකාරය පිළිබඳව සාකච්ඡා කිරීම සඳහා ලෝක නායකයන් පැරීසියට එක්වද්දී ඒ සඳහා නිසි ක්‍රියාමාර්ග ගන්නා ලෙස බල කරමින් පැරිස් නුවරට එක්වූ විසි දහසකට අධික පිරිසක් සිය පාවහන් සමුළුව පැවැත්වෙන ශාලාව ඉදිරිපිට තබා විරෝධය දක්වා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/121090/ඔබාමා-පැරිස්-ප්‍රහාරයෙන්-මියගිය-පිරිස්-සිහිකරයි",
       "Category": "International News",
       "Parent URL": "https://www.hirunews.lk/international-news.php?pageID=685"
}