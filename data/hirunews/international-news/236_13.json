{
       "Source": "hirunews",
       "Timestamp": "Saturday, 21 September 2019 - 11:13",
       "Headline": "මැලේසියාවේ විශාලතම මත්ද්‍රව්‍ය තොගය වටලයි",
       "News Content": "ගල් අඟුරු හා මිශ්‍ර කොට දකුණු ඇමරිකාවේ සිට රැගෙන ආ ටොන් 12ක කොකේන් තොගයක් මැලේසියාවේ පොලීසිය සිය භාරයට ගැනීමට සමත් වී තිබෙනවා.\nබහාලූම් තුනක අසුරා තිබූ මෙම මත්ද්‍රව්‍ය තොගයේ වටිනාකම ඇමරිකානු ඩොලර් මිලියන 575කට අධිකයි.\nජාත්‍යන්තර මත්ද්‍රව්‍ය ජාවාරම්කරුවන් විසින් මෙම කොකේන් තොගය මැලේසියාව හරහා වෙනත් රටවලට යැවීමට සැලසුම් කර තිබූ බවයි විශ්වාස කෙරෙන්නේ.\nකොකේන් තොගය ටොන් 60ක් වන ගල් අඟුරු අතර අසුරා තිබීම හේතුවෙන් එය සාමාන්‍ය පරීක්ෂාවකින් හඳුනා ගැනීමට දූෂ්කර බවයි මැලේසියානු පොලීසිය සඳහන් කළේ.\nඑම කොකේන් තොගය සොයා ගැනීමට හැකි වී ඇත්තේ රසායනික පරීක්ෂා ඇතුළත් නව තාක්ෂණික ක්‍රමවේදයකින්.\nමෙය මැලේසියාවෙන් සොයා ගැනුණු විශාලතම කොකේන් මත්ද්‍රව්‍ය තොගයයි.",
       "URL": "https://www.hirunews.lk/224712/මැලේසියාවේ-විශාලතම-මත්ද්‍රව්‍ය-තොගය-වටලයි",
       "Category": "International News",
       "Parent URL": "https://www.hirunews.lk/international-news.php?pageID=236"
}