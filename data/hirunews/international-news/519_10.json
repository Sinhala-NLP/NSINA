{
       "Source": "hirunews",
       "Timestamp": "Saturday, 11 February 2017 - 15:00",
       "Headline": "පිලිපීනයේ භූ කම්පනයකින් පුද්ගලයන් 4 දෙනෙකු මරුට",
       "News Content": "දකුණු දිග පිලිපීනයේ - මින්දනාවෝ දුපතට බලපෑ භූ කම්පනයකින් පුද්ගලයින් 4 දෙනෙකු ජීවිතක්ෂයට පත්ව තිබෙනවා.\nවිදෙස් වාර්තා සදහන් කළේ රික්ටර් පරිමාණ ඒකක 6 යි දශම 7ක ප්‍රබලත්වයකින් යුත් මෙම භූ කම්පනයෙන් තවත් පුද්ගලයින් 100 කට වැඩි පිරිසක් තුවාල ලබා ඇති බවයි.\nමින්දනාවෝ දුපතේ පිහිටි සුරිගාවෝ නගරයේ ගුවන්තොටුපලද වසා දමා ඇති අතර, ඒ එහි ධාවන පථයේ සිදුවූ ඉරිතැලීම් හේතුවෙන්.\nභූ කම්පනයෙන් අනතුරුව තවත් පසු කම්පන 90 ක් පමණ වාර්තා වී ඇති බව ද සදහන්.",
       "URL": "https://www.hirunews.lk/154233/පිලිපීනයේ-භූ-කම්පනයකින්-පුද්ගලයන්-4-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=519"
}