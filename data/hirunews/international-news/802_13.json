{
       "Source": "hirunews",
       "Timestamp": "Thursday, 19 September 2013 - 11:09",
       "Headline": "පිලිපීනයේ මුස්ලිම් අන්තවාදීන්ට එරෙහිව දැඩි ක්‍රියාමාර්ග.",
       "News Content": "පිලිපීනය තුළ ක්‍රියාත්මක මුස්ලිම් අන්තවාදීන්ට එරෙහිව දැඩි ක්‍රියාමාර්ග අනුගමනය කිරීමට එරට හමුදා සූදානම් වනවා. මෝරෝ ජාතික විමුක්ති පෙරමුණ වෙනම රාජ්‍යයක් ඉල්ලා පසුගිය 9 වැනිදා සිට අරගලයක නිරත වන බවයි විදෙස් වාර්තා සඳහන් කළේ. අන්තවාදීන් සහ රජයේ හමුදා අතර ඇති වූ ගැටුම්වලදී කැරලිකරුවන් 86 දෙනෙකු මියගොස් ඇති අතර, යුධ හමුදා සෙබලූන් 14 දෙනෙකු ද ජීවිතක්ෂයට පත්වුණා. රජයේ හමුදා සඳහන් කළේ අන්තවාදීන් යටත් නොවුණහොත් ඔවුන් ඝාතනය කිරීම හෝ අල්ලා ගැනීම සිදුකරන බවයි.",
       "URL": "https://www.hirunews.lk/67530/පිලිපීනයේ-මුස්ලිම්-අන්තවාදීන්ට-එරෙහිව-දැඩි-ක්‍රියාමාර්ග",
       "Category": "International News",
       "Parent URL": "https://www.hirunews.lk/international-news.php?pageID=802"
}