{
       "Source": "hirunews",
       "Timestamp": "Thursday, 09 September 2021 - 7:26",
       "Headline": "ඉන්දියාවේ මඟී යාත්‍රා අනතුරකින් 30ක් අතුරුදන්",
       "News Content": "ඊසාන දිග ඉන්දියාවේ ඇසෑම් ප්‍රාන්තයේ මඟී යාත්‍රා අනතුරකින් එක් පුද්ගලයෙකු ජීවිතක්ෂයට පත් වී තවත් 30 දෙනෙකු පමණ අතුරුදන් වී තිබෙනවා.\nබ්‍රහ්මපුත්‍ර නදියේ ගමන්ගත් මෙම යාත්‍රාවේ පුද්ගලයින් 120 දෙනෙකු සිට ඇති අතර, එය අනතුරට ලක් වී ඇත්තේ තවත් යාත්‍රාවක ගැටීමෙන්.\nපුද්ගලයින් හතළිස් දෙදෙනෙකු ජීවිතාරක්ෂක මෙහෙයුමෙන් බේරාගෙන ඇති අතර, තවත් පිරිසක් පිහිනා ගොඩබිමට පැමිණ තිබෙනවා.\nකෙසේ නමුත්, අවම වශයෙන් තවත් 30 දෙනෙකු පමණ අතුරුදන් ව ඇති බවයි ප්‍රාන්ත පොලිස් බලධාරීන් ප්‍රකාශ කළේ.\nමියගොස් ඇත්තේ බේරාගත් දැරියක් බව සඳහන්.\nප්‍රදේශවාසීන් සහ පොලිසිය අතුරුදන් වූ පුද්ගලයින් සොයා දැවැන්ත මෙහෙයුමක් තවදුරටත් ක්‍රියාත්මක කරන බව විදෙස් මාධ්‍ය සඳහන් කළා.\nඒ සඳහා සියලු උත්සාහයන් දරන බව අග්‍රාමාත්‍ය නරේන්ද්‍ර මෝදි ප්‍රකාශ කළේ ට්වීටර් පණිවුඩයක් නිකුත් කරමින්.\nඅනතුර පිළිබඳ ව සමාජ මාධ්‍යවල සංසරණය වෙන වීඩියෝ පටවල යාත්‍රාව අනතුරට ලක් වී ගිලෙන ආකාරයත්, ඇතමුන් එහි එල්ලී සිටිද් දී, තවත් පිරිසක් දියට පැන දිවි ගලවා ගැනීමට පිහිනන ආකාරයත් දැක්වෙනවා.",
       "URL": "https://www.hirunews.lk/281741/ඉන්දියාවේ-මඟී-යාත්‍රා-අනතුරකින්-30ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=96"
}