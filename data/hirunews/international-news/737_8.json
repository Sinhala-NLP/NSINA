{
       "Source": "hirunews",
       "Timestamp": "Monday, 04 May 2015 - 9:29",
       "Headline": "දකුණු ආසියානු කලාපයේ සිදුවන ස්වභාවික විපත්වලට මුහුණදීමට ක්‍රියාකාරී කමිටුවක්",
       "News Content": "දකුණු ආසියානු කලාපය තුළ හදිසි ස්වභාවික උවදුරුවලට මුහුණදීම සඳහා ක්‍රියාකාරී කමිටුවක් පිහිටුවිය යුතු බව ඉන්දීය අග්‍රාමාත්‍ය නරේන්ද්‍ර මෝදි පවසනවා. සාක් කලාපයේ රටවල සහභාගීත්වයෙන් මෙම කමිටුව පිහිටු විය යුතු බවයි ඔහු පෙන්වා දෙන්නේ. 2005 වසරේදී ශ්‍රී ලංකාව සහ දකුණු ඉන්දියාවට බලපෑ සුනාමි තත්ත්වය, පසුගිය දා නේපාලයේ හට ගත් භූ කම්පනය සැලකිල්ලට ගෙන මෙම යෝජනාව ඉදිරිපත් කරන බවයි ඉන්දීය අග්‍රාමාත්‍යවරයා සදහන් කර ඇත්තේ. මෙවැනි ක්‍රියාකාරී කමිටුව පිහිටුවීමෙන් හදිසි ස්වභාවික උවදුරුවලින් සිදුවන හානිය අවම කර ගැනීම සහ යළි නගා සිටුවීම සම්බන්ධයෙන් ක්‍රමවත් වැඩපිළිවෙලක් සකස් කළ හැකි බවයි ඉන්දීය අග්‍රාමාත්‍යවරයා වැඩිදුරටත් සදහන් කළේ.",
       "URL": "https://www.hirunews.lk/108783/දකුණු-ආසියානු-කලාපයේ-සිදුවන-ස්වභාවික-විපත්වලට-මුහුණදීමට-ක්‍රියාකාරී-කමිටුවක්",
       "Category": "International News",
       "Parent URL": "https://www.hirunews.lk/international-news.php?pageID=737"
}