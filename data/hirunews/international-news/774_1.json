{
       "Source": "hirunews",
       "Timestamp": "Friday, 27 December 2013 - 17:10",
       "Headline": "නරේන්ද්‍ර මූඩිගේ ඔත්තු බැලීම් ගැන ඉන්දීය රජයෙන් පරීක්ෂණයක්.",
       "News Content": "ලබන වසරේ පැවැත්වෙන ඉන්දීය මහමැතිවරණයේ විපක්ෂ භාරතීය ජනතා පක්ෂ අපේක්ෂකයා වන නරේන්ද්‍ර මූඩි විසින් සිදුකළ බව කියන ඔත්තු බැලීමේ සිද්ධියක් සම්බන්ධයෙන් පරීක්ෂණ පැවැත්වීමට ඉන්දීය රජය අද (26) නියෝග කළා. ගුජරාට් ප්‍රාන්තයේ ප්‍රධාන අමාත්‍යවරයා වන නරේන්ද්‍ර මූඩි 2009 වසරේ දී පොලිස් නිලධාරීන් දෙදෙනෙකු යොදාගෙන මෙම ඔත්තු බැලීම සිදුකර ඇත්තේ කාන්තාවක් පිළිබදවයි. මෙම සිද්ධියට සම්බන්ධ හඬ පට කිහිපයක් ද සොයාගෙන ඇතැයි සඳහන්. මෙම සිද්ධිය සම්බන්ධයෙන් සොයා බැලීම සඳහා ඉන්දීය රජය විසින් ශ්‍රේෂ්ඨාධිකරණ විනිසුරුවරයෙකුගෙන් සමන්විත කමිටුවක් පත් කිරීමට නියමිතයි.",
       "URL": "https://www.hirunews.lk/74263/නරේන්ද්‍ර-මූඩිගේ-ඔත්තු-බැලීම්-ගැන-ඉන්දීය-රජයෙන්-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=774"
}