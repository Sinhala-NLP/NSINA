{
       "Source": "hirunews",
       "Timestamp": "Monday, 20 February 2017 - 14:26",
       "Headline": "භූකම්පනයක පෙර නිමිති රැගෙන ගොඩට පැමිණි මත්ස්‍යයා",
       "News Content": "ගැඹුරු මුහුදේ ජීවත්වන දුර්ලභ මත්ස්‍යයෙකු පසුගියදා පිලිපීනය වෙරළට ගොඩ ගසා ඇති බව එරට මාධ්‍ය වාර්තා කරනවා.\nමීටර් 200 ත් 1000 ත් අතර වූ ගැඹුරු මුහුදේ මෙම මත්ස්‍යය විශේෂ ජීවත් වන බවයි වාර්තා වන්නේ.\nමෙම මත්ස්‍යය විශේෂය අඩි 17ක් දක්වා වර්ධනය වන අතර පසුගියදා පිලිපීනයේ Cagayan de Oro නගරයේ වෙරළ තීරයට ගොඩ ගසා සිටි මත්ස්‍යයා අඩි 15 ක් පමණ දිගින් යුක්ත වන බවයි විදෙස් මාධ්‍ය වැඩිදුරටත් වාර්තා කරන්නේ.\nමීට පෙරද මෙම වර්ගයේ මත්ස්‍යයින් මෙම වෙරළට ගොඩගසා ඇති අතර පසුව එම ප්‍රදේශය අශ්‍රිතව භූමිකම්පාවක් ඇති වූ බව සදහන්.\nමෙම මත්ස්‍යයින් මෙලෙස වෙරළට ගොඩගැසීම භූමිකම්පාවක පෙර නිමිත්තක් බව පිලිපීන වැසියන් විශ්වාස කරනවා.",
       "URL": "https://www.hirunews.lk/154960/භූකම්පනයක-පෙර-නිමිති-රැගෙන-ගොඩට-පැමිණි-මත්ස්‍යයා",
       "Category": "International News",
       "Parent URL": "https://www.hirunews.lk/international-news.php?pageID=515"
}