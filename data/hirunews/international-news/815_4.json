{
       "Source": "hirunews",
       "Timestamp": "Thursday, 08 August 2013 - 19:14",
       "Headline": "දේශ සීමා ප්‍රහාරය ගැන ඉන්දීය ආරක්ෂක ඇමතිගෙන් පාකිස්ථානයට චෝදනා.",
       "News Content": "ඉන්දීය සොල්දාදුවන් පස්දෙනෙකු මරුමුවට පත් කරමින් ඉන්දු - කාශ්මීර දේශ සීමා ප්‍රදේශයේදී පසුගිය අඟහරුවාදා එල්ලවූ ප්‍රහාරය පාකිස්ථාන සෙබළුන් විසින් සිදුකරන ලද බවට ඉන්දීය ආරක්ෂක ඇමති ඒ.කේ. ඇන්තනි, ලෝක් සභාවේදී අද චෝදනා කළා. පාකිස්ථාන නිල ඇඳුමින් සැරසුණු පිරිසක් ප්‍රහාරය එල්ල කළ බවට පසුගිය අඟහරුවාදා ඔහු කළ ප්‍රකාශය විපක්ෂයේ විවේචනයට ලක්වුණා. එහෙත් ප්‍රහාරය පිළිබඳ පාකිස්ථානයට ඍජුව චෝදනා එල්ල කරමින් ඔහු අද පාර්ලිමේන්තුවේදී කළ ප්‍රකාශය ඉන්දීය විපක්ෂ නායිකා සුෂ්මා ස්වරාජ් පිළිගත්තා. මේ අතර ප්‍රහාරයත් සමග ඉන්දු - පාකිස්ථාන අග්‍රමාත්‍යවරුන් අතර නිව්යෝක් නුවර ලබන මස පැවැත්වීමට නියමිත සාකච්ඡාව සම්බන්ධයෙන් මෙතෙක් අවසන් තීරණයක් ගෙන නොමැති බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/64696/දේශ-සීමා-ප්‍රහාරය-ගැන-ඉන්දීය-ආරක්ෂක-ඇමතිගෙන්-පාකිස්ථානයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=815"
}