{
       "Source": "hirunews",
       "Timestamp": "Thursday, 14 April 2016 - 15:54",
       "Headline": "රාජකීය යුවලගේ සංචාරයෙන් පසු කසිරන්ගා වනෝද්‍යානයේ ඝාතනයක්",
       "News Content": "බ්‍රිතාන්‍යයේ විලියම් කුමරු සහ කේට් මිඩ්ල්ටන් කුමරියගේ සංචාරයෙන් පැය කිහිපයකට පසු ඇසෑම් ප්‍රාන්තයේ කසිරන්ගා ජාතික වනෝද්‍යානයේ සිටි රයිනෝසිරස් සත්වයෙකු ඝාතනය කර තිබෙනවා.\nඒ.කේ.47 ගිනි අවියක් භාවිත කරමින් මෙම ඝාතනය සිදුකර ඇති බවටයි වාර්තා වන්නේ.\nරාජකීය යුවල කසිරන්ගා ජාතික වනෝද්‍යානයේ සංචාරය කළ අවස්ථාවේදීද ඔවුන් රයිනෝ සත්වයින් කිහිප දෙනෙකු සුරතල් කිරීමටද එක්වුණා.\nරාජකීය යුවල පැමිණීමට දින දෙකකට පෙරද රයිනෝ සත්වයන් දෙදෙනෙකු මෙම වනෝද්‍යානය තුළ ඝාතනය කර තිබෙනවා.\nමෙම රයිනෝ සත්වයින්ගේ අං කපා තිබෙන බවද වාර්තා වනවා.\nවිලියම් - කේට් රාජකීය යුවල සිය ඉන්දීය සංචාරය නිමා කරමින් අද පස්වරුවේ භූතානය වෙත ළඟාවීමට නියමිතයි.",
       "URL": "https://www.hirunews.lk/130851/රාජකීය-යුවලගේ-සංචාරයෙන්-පසු-කසිරන්ගා-වනෝද්‍යානයේ-ඝාතනයක්",
       "Category": "International News",
       "Parent URL": "https://www.hirunews.lk/international-news.php?pageID=646"
}