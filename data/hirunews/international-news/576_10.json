{
       "Source": "hirunews",
       "Timestamp": "Thursday, 06 October 2016 - 17:16",
       "Headline": "ජයලලිතා පරීක්ෂාවට පැමිණි බ්‍රිතාන්‍ය වෛද්‍යවරයාගේ හැසිරීමෙන් ජනතාව අතර කලබලයක්",
       "News Content": "චෙන්නායි නුවර රෝහලක ප්‍රතිකාර ලබමින් සිටින තමිල්නාඩු ප්‍රධාන අමාත්‍ය ජයලලිතා ජයරාම්ගේ සෞඛ්‍ය තත්වය පරීක්ෂා කිරීමට බ්‍රිතාන්‍යයෙන් පැමිණි වෛද්‍යවරයා මාධ්‍යයට කිසිදු ප්‍රකාශයක් ලබා නොදී පිටත්ව ගොස් තිබෙනවා.\nඉන්දීය මාධ්‍ය වාර්තා පෙන්වා දෙන්නේ වෛද්‍යවරයා කණගාටුවෙන් පසුවන ආකාරයක් දක්නට ලැබුනු බවයි.\nජයලලිතා ජයරාම්ගේ සෞඛ්‍ය තත්වය සම්බන්ධයෙන් ඔහුගෙන් මාධ්‍යවේදීන් ප්‍රශ්ණ කල ද ඊට කිසිදු පිළිතුරක් ඔහු ලබාදී නැහැ.\nමෙම තත්වය මත තමිල්නාඩු ජනතාව දැඩි කලබලයකට පත්ව ඇතැයි සඳහන්.\nපසුගිය මස 22 වනදා සිට චෙන්නායි නුවර රෝහලක නේවාසිකව ප්‍රතිකාර ලබන තමිල්නාඩු මහ ඇමතිනියගේ සෞඛ්‍ය තත්වය පිළිබඳ වාර්තාවක් ඉදිරිපත් කරන්නැයි මදුරාසි මහාධිකරණය ද පසුගියදා නියෝගයක් නිකුත් කලා.\nකෙසේවෙතත් නිල නොලත් වාර්තා ප්‍රකාශකර ඇත්තේ මහ ඇමතිනියගේ සෞඛ්‍ය තත්වය යහපත් අතට පත්වෙමින් ඇති බවයි.",
       "URL": "https://www.hirunews.lk/144601/ජයලලිතා-පරීක්ෂාවට-පැමිණි-බ්‍රිතාන්‍ය-වෛද්‍යවරයාගේ-හැසිරීමෙන්-ජනතාව-අතර-කලබලයක්",
       "Category": "International News",
       "Parent URL": "https://www.hirunews.lk/international-news.php?pageID=576"
}