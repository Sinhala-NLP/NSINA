{
       "Source": "hirunews",
       "Timestamp": "Tuesday, 29 January 2013 - 7:53",
       "Headline": "සිරියානු කැරළිකරුවන් ආධාර ඉල්ලයි.",
       "News Content": "සිරියානු ජනාධිපති බෂාර් අල් අසාද්ට එරෙහි සටන තවදුරටත් මෙහෙය වීමට නම් තමන්ට ආධාර අවශ්‍ය බව එරට විපක්ෂය පවසනවා. සිරියානු ජාතික එකමුතුව ජාත්‍යන්තර ප්‍රජාවගෙන් ඉල්ලීමක් කළේ ඇමරිකානු ඩොලර් මිලියන 500ක මුදලක් තමන්ට අවශ්‍ය බවයි. මේ වන විට විපක්ෂ කැරළිකරුවන් හමුවේ සිරියානු හමුදා පසුබැස ඇති බව ද ඔවුන් පෙන්වා දෙනවා. සෞදි අරාබිය සහ ජගත් සංවිධානය සිරියානු විපක්ෂයට සහාය පළ කිරීමට එකඟතාවය පළ කර ඇතැයි විදෙස් වාර්තා සඳහන් කළා. සිරියානු හමුදා සහ එරට කැරළිකරුවන් අතර 2011 වසරේ මාර්තු මාසයේ සිට ඇති වූ ගැටුම්වලින් පුද්ගලයන් 60,000කට ආසන්න සංඛ්‍යාවක් ජීවිතක්ෂයට පත්ව තිබෙනවා.",
       "URL": "https://www.hirunews.lk/52332/සිරියානු-කැරළිකරුවන්-ආධාර-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=867"
}