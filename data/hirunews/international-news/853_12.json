{
       "Source": "hirunews",
       "Timestamp": "Tuesday, 26 March 2013 - 15:37",
       "Headline": "අරාබි ලීග සමුළුවේදී සිරියානු රජයට හිමි ආසනය එරට විපක්ෂයට යයි.",
       "News Content": "අරාබි ලීගය සමුළුවේදී සිරියානු රජයට හිමි ආසනය එරට විපක්ෂ ජාතික සන්ධානයට ලබාදී ඇති බව විදෙස් වාර්තා පවසනවා. මේ දිනවල කටාර් හි දෝහා නුවර අරාබි ලීගය සමුළුව පැවැත්වෙනවා. එම අවස්ථාවේදී මෙය සිදුව ඇති බවයි විදෙස් වාර්තා අනාවරණය කළේ. 2011 වසරේ නොවැම්බර් මාසයේදී පැවති අරාබි ලීග සමුළුවේදී සිරියානු රජය, ඉන් නෙරපනු ලැබුවා. සිරියානු විපක්ෂ ජාතික සන්ධානයේ නායක අහමඞ් මෝස් අල්කටීන් මේ වනවිට සිය තනතුරෙන් ඉල්ලා අස්වීම ප්‍රකාශයට පත්කර තිබෙනවා. කෙසේ වෙතත් ඔහු අරාබි ලීගය සමුළුවට සහභාගිවීමට නියමිත බවයි විදෙස් වර්තා වැඩිදුරටත් අනාවරණය කර ඇත්තේ.",
       "URL": "https://www.hirunews.lk/55996/අරාබි-ලීග-සමුළුවේදී-සිරියානු-රජයට-හිමි-ආසනය-එරට-විපක්ෂයට-යයි",
       "Category": "International News",
       "Parent URL": "https://www.hirunews.lk/international-news.php?pageID=853"
}