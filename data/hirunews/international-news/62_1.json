{
       "Source": "hirunews",
       "Timestamp": "Friday, 11 February 2022 - 14:54",
       "Headline": "ඔස්ට්‍රෙලියානුවන්ට පූර්ණ එන්නත්කරණය සඳහා බූස්ටර් එන්නත ඉල්ලයි",
       "News Content": "ඔස්ට්‍රෙලියානු පුරවැසියන් සහ එරට පදිංචිකරුවන් කොරෝනා වෛරසයට එරෙහිව පූර්ණ එන්නත්කරණය ලැබූවන් ලෙස සැළකෙන්නේ බූස්ටර් හෙවත් වර්ධක එන්නත් මාත්‍රාව ද ලබාගතහොත් පමණක් බව එරට රජය ප්‍රකාශ කළා.\nඔස්ට්‍රෙලියාවේ ජාතික කැබිනට් මණ්ඩලය ඊයේ (10) කොරෝනා මර්දන සෞඛ්‍ය මාර්ගෝපදේශ යාවත්කාලීන කළ අතර, ඒ අනුවයි නව නියෝගය පනවා ඇත්තේ.\nඅදාළ නිර්දේශ ඉදිරිපත් කර තිබුණේ ඔස්ට්‍රෙලියාවේ එන්නත්කරණ උපදේශක කමිටුව මගින්.\nදෙවන එන්නත් මාත්‍රාව ලබා මාස හයක් ඇතුළත බූස්ටර් එන්නත ලබා නොගතහොත් පුද්ගලයෙකු පූර්ණ එන්නත්කරණය ලබා නොමැති අයෙකු ලෙස සැළකෙන්නේ යැයි අග්‍රාමාත්‍ය ස්කොට් මොරිසන් කියා සිටියා.\nඔස්ට්‍රෙලියාවේ වයස අවුරුදු 16 ට වැඩි ජනගහනයෙන් සියයට 94 ක් එන්නත් මාත්‍රා දෙකම ලබා ඇති අතර, ලබා දී ඇති බූස්ටර් එන්නත් සංඛ්‍යාව මිලියන 10 කට ආසන්නයි.\nකෙසේ නමුත් එන්නත් මාත්‍රා දෙකක් ලැබූ විදේශ සංචාරකයින් සඳහා ඔස්ට්‍රෙලියාවේ දේශසීමා ලබන 21 වනදා සිට විවෘත වනවා.",
       "URL": "https://www.hirunews.lk/296753/ඔස්ට්‍රෙලියානුවන්ට-පූර්ණ-එන්නත්කරණය-සඳහා-බූස්ටර්-එන්නත-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=62"
}