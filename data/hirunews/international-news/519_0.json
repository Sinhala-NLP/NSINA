{
       "Source": "hirunews",
       "Timestamp": "Sunday, 12 February 2017 - 19:16",
       "Headline": "ඉන්දියාව ප්‍රතිමිසයිලයක් අත්හදා බලයි",
       "News Content": "ඉදිරියෙන් එල්ලවන මිසයිලයක් ගුවනේදීම විනාශ කළ හැකි ස්ටාර් වෝස් වර්ගයේ ප්‍රතිමිසයිලයක් ඉන්දියාව අද සාර්ථක ලෙස අත්හදා බලනු ලැබුවා.\nඔඩීෂා ප්‍රාන්තයට ඔබ්බෙන් වූ අබ්දුල් කලාම් දිවයිනේ සිට මෙම බැලස්ටික් මිසයිලය ඉන්දීය වේලාවෙන් පෙරවරු අටට ගුවනට එල්ල කෙරුණු බවයි ඉන්දීය මාධ්‍ය සඳහන් කළේ.\nමෙය මිසයිල ආරක්ෂන පද්ධතියක් සකස් කිරීම සඳහා ඉන්දීය ආරක්ෂක පර්යේෂණ සංවිධානය දරන උත්සාහයට රුකුලක් වනු ඇති.\nමෙම මිසයිල අත්හදාබැලීමේදී බෙංගාල බොක්කේ නවතා තිබූ ඉන්දීය නෞකාවකින් බැලස්ටික් මිසයිලයක් එල්ල කෙරුණු අතර, එය කලාම් දිවයිනේ සිට එල්ල කළ ප්‍රති මිසයිලයෙන් ගුවනේදී විනාශ කර තිබෙනවා.",
       "URL": "https://www.hirunews.lk/154311/ඉන්දියාව-ප්‍රතිමිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=519"
}