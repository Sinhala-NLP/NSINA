{
       "Source": "hirunews",
       "Timestamp": "Saturday, 29 June 2013 - 10:10",
       "Headline": "තුන්මාපිය දරුවන්ට බ්‍රිතාන්‍යයේ අනුමැතිය.",
       "News Content": "පුද්ගලයන් තුන්දෙනෙකුගේ බීජානු උපයෝගී කරගෙන අයි.වී.එෆ්. බාහිර සංසේචන ක්‍රියාවලිය මගින් දරු උපත් සිදුකිරීම සඳහා බ්‍රිතාන්‍යය ඊයේ (28) අවසර ලබා දුන්නා. මෙලෙස මව්පිය තුන්දෙනෙකුගේ දරුවන් සඳහා අවසර ලබාදී ඇති ලොව පළමු රට වන්නේ බ්‍රිතාන්‍යයයි. මෙමගින් දරුවන් අවශ්‍ය මව්පිය දෙදෙනෙකුට ඔවුන්ගේ බීජානු රෝගවලට ඔරොත්තු දෙන ලෙස ශක්තිමත් කිරීම සඳහා තුන්වන පුද්ගලයෙකුගේ ජාන යොදා ගැනීමට ද අවස්ථාව සැලසෙනවා. මවගේ ප්‍රවේනියෙන් මස් පිඬු දුර්වලතා, අන්ධභාවය, හදවත් රෝග සහිත දරුවන් 6500ක් පමණ වසරකට බ්‍රිතාන්‍යයේ උපත ලබනවා.",
       "URL": "https://www.hirunews.lk/61996/තුන්මාපිය-දරුවන්ට-බ්‍රිතාන්‍යයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=827"
}