{
       "Source": "hirunews",
       "Timestamp": "Monday, 21 December 2020 - 7:52",
       "Headline": "ජනවාරි සිට කොරෝනාවට එරෙහි එන්නතක් ඉන්දීය ජනතාවට",
       "News Content": "ඉන්දියානු ජනතාවට ලබන ජනවාරි මාසයේදී කොරෝනා වෛරසයට එරෙහි එරට නිෂ්පාදිත එන්නතක් ලබාදීමට බලාපොරොත්තු වන බව ඉන්දියානු සෞඛ්‍ය හා පවුල් සුබසාධක අමාත්‍ය හර්ෂ වර්ධන් ප්‍රකාශ කළා.\nඉන්දියානු ඖෂධ නියාමන අධිකාරිය විසින් එරට නිෂ්පාදිත සහ පර්යේෂණ මට්ටමේ ඇති එන්නත් 6ක් මෙලෙස විශ්ලේෂණය කර ඒවායේ ආරක්ෂාව සහ කාර්යක්ෂමතාව පිළිබඳ පර්යේෂණ කිරීමෙන් අනතුරුව ලබාදීමට කටයුතු කරන බවයි වාර්තා වන්නේ.\nගත වූ පැය 24රේ ඉන්දියාවෙන් නව මරණ 330ක් සහ ආසාදිතයින් 24,589ක් වාර්තා වුණා.\nමේ අතර, ලොව පුරා කොරෝනා ආසාදිතයින් හත් කෝටි 71 ලක්ෂ 56,377ක් ලෙස දැක්වෙන අතර, මරණ සංඛ්‍යාව සටහන් වූයේ දහසය ලක්ෂ 99,135ක් ලෙසයි. ගත වූ පැය 24රේත් ලොව වැඩිම ආසාදිතයින් සහ මරණ සංඛ්‍යාවක් ඇමරිකාවෙන් වාර්තා වනවා.",
       "URL": "https://www.hirunews.lk/257519/ජනවාරි-සිට-කොරෝනාවට-එරෙහි-එන්නතක්-ඉන්දීය-ජනතාවට",
       "Category": "International News",
       "Parent URL": "https://www.hirunews.lk/international-news.php?pageID=146"
}