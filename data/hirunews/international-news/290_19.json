{
       "Source": "hirunews",
       "Timestamp": "Tuesday, 12 February 2019 - 7:44",
       "Headline": "ඉරානය, විප්ලවයේ හතලිස් වසර සමරයි",
       "News Content": "‘ෂා’ රජ පෙළපතේ පාලනය අවසන් කරමින් 1979 වසරේ අයතුල්ලා රුහොල්ලා කොමේනිගේ ආගමනයත් සමඟ සිදුවූ ඉරාන - ඉස්ලාමීය විප්ලවයේ 40 වන වසර ඊයේ උත්කර්ශවත් ලෙස සමරනු ලැබුවා.\nඑහිදී ජනාධිපති හසාන් රවුහානි දස දහස් සංඛ්‍යාත ජනතාව අමතමින් කියා සිටියේ ඉරානයට එරෙහි සතුරු කුමන්ත්‍රණ පරාජයට පත් වනු ඇති බවයි.\nඇමරිකාව තමන්ට එරෙහිව ක්‍රියාත්මක කරන කුමන්ත්‍රණයෙන් ඔවුන්ගේ ඉලක්ක ළඟා කර ගත නොහැකි වනු ඇති බව ද ඔහු කියා සිටියා.\nටෙහෙරානයේ නිදහස් චතුරස‍්‍රයේ සංවිධාන කර තිබූ සැමරුම් උත්සවය ආරම්භ වූයේ දැවැන්ත හමුදා පෙළපාලියකින්.",
       "URL": "https://www.hirunews.lk/210215/ඉරානය-විප්ලවයේ-හතලිස්-වසර-සමරයි",
       "Category": "International News",
       "Parent URL": "https://www.hirunews.lk/international-news.php?pageID=290"
}