{
       "Source": "hirunews",
       "Timestamp": "Tuesday, 24 February 2015 - 9:08",
       "Headline": "මාලදිවයිනේ හිටපු ජනපති සිර අඩස්සියට",
       "News Content": "ත්‍රස්තවාදී චෝදනා යටතේ අත්අඩංගුවට ගැනුණු මාලදිවයිනේ හිටපු ජනපති මොහොමඞ් නෂීඞ්, නඩු විභාගය අවසන් වන තුරු පොලිස් අත්අඩංගුවේ රැදවීමට එරට අපරාධ අධිකරණය ඊයේ (23) තීන්දු කළා. හිටපු ජනාධිපතිවරයා ඊයේ අධිකරණය වෙත ඉදිරිපත් කෙරුණු අතර, එහිදී ඔහු ආරක්ෂක භටයන් විසින් ඇදගෙන අධිකරණ ශාලාවට රැගෙන ගිය ආකාරය බොහෝ දෙනාගේ විවේචනයට ලක්වුණා. මීට වසර 3කට පෙර ජනාධිපති ධුරය හොබවන සමයේ අපරාධ අධිකරණයේ ප්‍රධාන විනිසුරුවරයා නීතිවිරෝධී ලෙස රදවා ගැනීමේ චෝදනාවයි මොහොමඞ් නෂීඞ්ට එල්ල වී ඇත්තේ. කෙසේ නමුත්, මෙම චෝදනා දේශපාලන හේතූන් මත එල්ල කරන බව පවසමින් මොහොමඞ් නෂීඞ්ගේ ආධාරකරුවන් මාලේ නුවර ඊයේ දිනයේ විරෝධතාවල නිරත වුණා.",
       "URL": "https://www.hirunews.lk/104155/මාලදිවයිනේ-හිටපු-ජනපති-සිර-අඩස්සියට",
       "Category": "International News",
       "Parent URL": "https://www.hirunews.lk/international-news.php?pageID=756"
}