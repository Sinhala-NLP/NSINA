{
       "Source": "hirunews",
       "Timestamp": "Sunday, 10 October 2021 - 15:14",
       "Headline": "රුසියාවේ ගුවන් අනතුරකින් 16 දෙනෙකු ජිවිතක්ෂයට",
       "News Content": "පැරිෂූට පැනීමේ නිරත පිරිසක් රැගත් ගුවන් යානයක් මධ්‍යම රුසියාවේ ටටාර්ස්ථාන් ඉහළින් පියාසර කරද්දී අනතුරට ලක්වීමෙන් එහි ගමන් ගත් 16 දෙනෙකු ජිවිතක්ෂයට පත්වී ඇති බව වාර්තා වනවා.\nපුද්ගලයන් 23 දෙනෙකු එල් 410 වර්ගයේ මෙම ගුවන් යානයෙන් ගමන් කර ඇති අතර 7 දෙනෙකු දිවි ගලවා ගැනීමට සමත් වූ බවයි රුසියානු බලධාරින් ප්‍රකාශ කළේ.\nතුවාල ලැබූවන් රෝහල් ගත කර ඇති අතර, එන් එක් අයෙකුගේ තත්ත්වය බරපතල බව සඳහන්.\nඅනතුරට ලක්වූ ගුවන් යානය රුසියානු හමුදාවේ ස්වෙච්ඡා බලකායට අයත් වන අතර, අනතුරෙන් යානය දෙකඩ වී ඇති අයුරු මාධ්‍ය වෙත නිකුත් කර ඇති ඡායාරූපවලින් දිස්වෙනවා.",
       "URL": "https://www.hirunews.lk/284603/රුසියාවේ-ගුවන්-අනතුරකින්-16-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=89"
}