{
       "Source": "hirunews",
       "Timestamp": "Sunday, 17 November 2013 - 13:14",
       "Headline": "මාලදිවයින පොදුරාජ්‍ය මණ්ඩලයෙන් ඉවත් වීමට සැරසෙයි.",
       "News Content": "මාලදිවයින පොදුරාජ්‍ය මණ්ඩලයෙන් ඉවත්වීමට සූදානම් බව එරට පාලන බලය හිමිකරගෙන සිටින මාලදිවයින් ප්‍රගතිශීලී පක්ෂය පවසනවා. ඊයේ (16) පැවති ජනාධිපතිවරණ දෙවන වටයෙන් ජයග්‍රහණය කළේ එම පක්ෂයේ අපේක්ෂක අබ්දුල්ලා යමීන්. ඔහු හිටපු ජනාධිපති අබ්දුල් ගයුම්ගේ සොහොයුරෙකුද වනවා. මැතිවරණ ජයග්‍රහණයත් සමග ජන රැලියක් ඇමතූ හිටපු ජනාධිපති අබ්දුල් ගයුම් ප්‍රකාශ කර ඇත්තේ මාලදිවයිනට පොදු රාජ්‍ය මණ්ඩලයෙන් ඉවත්වීම සඳහා කාලය එළඹ ඇති බවයි. පොදුරාජ්‍ය මණ්ඩලය දැන් එහි විශාල සහ ධනවත් රටවල්, කුඩා රටවල් ඉලක්ක කරගැනීමට සහ ඒවායේ අභ්‍යන්තර දේශපාලනයට මැදිහත්වීමේ තත්ත්වයක් උදාවී ඇති බවයි අබ්දුල් ගයුම් පවසා ඇත්තේ.",
       "URL": "https://www.hirunews.lk/71564/මාලදිවයින-පොදුරාජ්‍ය-මණ්ඩලයෙන්-ඉවත්-වීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=785"
}