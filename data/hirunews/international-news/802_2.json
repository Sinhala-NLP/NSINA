{
       "Source": "hirunews",
       "Timestamp": "Friday, 20 September 2013 - 16:22",
       "Headline": "අල්ඛයිඩා ප්‍රහාරයකින් යේමනයේ හමුදා නිලධාරීන් 38ක් මරුට.",
       "News Content": "අල්ඛයිඩා ත්‍රස්තවාදීන් විසින් යේමනයේ ප්‍රදේශ දෙකක අද (20) සිදුකළ පිපිරීම්වලින් ආරක්ෂක අංශ නිලධාරීන් 38 දෙනෙකු ජීවිතක්ෂයට පත්වී තිබෙනවා. යේමනයේ සබ්වා සහ මයිෆා යන ප්‍රදේශවල ආරක්ෂාව සඳහා යොදවා සිටි නිලධාරීනුයි මෙලෙස ජීවිතක්ෂයට පත්වී ඇත්තේ. විදෙස් වාර්තා සදහන් කළේ එම ප්‍රදේශවලට බලපා තිබූ තද මීදුම් තත්ත්වය උපයෝගී කර ගනිමින් ත්‍රස්තවාදීන් මෙම ප්‍රහාර එල්ල කර ඇති බවයි. ප්‍රහාරයෙන් තවත් පිරිසක් තුවාල ලබා ඇති බවයි වාර්තා වන්නේ.",
       "URL": "https://www.hirunews.lk/67636/අල්ඛයිඩා-ප්‍රහාරයකින්-යේමනයේ-හමුදා-නිලධාරීන්-38ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=802"
}