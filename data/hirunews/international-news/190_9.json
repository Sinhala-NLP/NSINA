{
       "Source": "hirunews",
       "Timestamp": "Monday, 16 March 2020 - 10:02",
       "Headline": "කොරෝනා ආසාදිතයන් 74 දෙනෙකු දකුණු කොරියාවෙන් අලුතින් හඳුනාගැනේ",
       "News Content": "කොවිඞ් - 19 හෙවත් නව කොරෝනා වෛරසය ආසාදනය වූ 74 දෙනෙකු දකුණු කොරියාවෙන් අලුතින් හඳුනාගෙන තිබෙනවා.\nඑරට රෝග පාලන හා වැළැක්වීමේ මධ්‍යස්ථානය සඳහන් කළේ ඒ අනුව එරට මුළු ආසාදිතයන් සංඛ්‍යාව 8,236 දක්වා ඉහළ ගොස් තිබෙන බවයි.\nඑමෙන්ම වෛරසය ආසාදනය වූ තවත් 303 දෙනෙකු සම්පූර්ණයෙන්ම සුවය ලබා ඇති බවද දකුණු කොරියාවේ රෝග පාලන හා වැළැක්වීමේ මධ්‍යස්ථානය පෙන්වා දෙනවා.\nමේ අතර කොරොනා වෛසරයේ ව්‍යාප්තියත් සමඟ ප්‍රංශයේ සිට ස්පාඤ්ඤය හා ලෙබනනය දක්වා වන සංචාරක මධ්‍යස්ථානවල සියලු ආපනශාලා සහ වෙළඳසැල් වසා දැමීමට ප්‍රංශ රජය පියවර ගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/236594/කොරෝනා-ආසාදිතයන්-74-දෙනෙකු-දකුණු-කොරියාවෙන්-අලුතින්-හඳුනාගැනේ",
       "Category": "International News",
       "Parent URL": "https://www.hirunews.lk/international-news.php?pageID=190"
}