{
       "Source": "hirunews",
       "Timestamp": "Friday, 08 November 2019 - 13:26",
       "Headline": "ට්‍රම්ප් සමඟ සටනට ප්‍රකෝටිපතියෙක්",
       "News Content": "ලබන වසරේ පැවැත්වෙන ඇමරිකානු ජනාධිපතිවරණයේදී ජනපති ට්‍රම්ප්ට එරෙහිව තරඟ වැදීම සඳහා ඩිමොක්‍රටික් පක්ෂ අපේක්ෂකත්වය ලබා ගැනීමට හිටපු නිව්යෝක් නගරාධිපති මයිකල් බ්ලූම්බර්ග් ඉදිරිපත්ව සිටිනවා.\n77 හැවිරිදි බ්ලූම්බර්ග්ගේ වත්කම ඇමරිකානු ඩොලර් බිලියන 53 ඉක්ම වන අතර ඔහු ඇමරිකාවේ 9 වන ධනවත්ම පුද්ගලයා සහ ලොව 14 වන ධනවත්ම පුද්ගලයායි.\nබ්ලූම්බර්ග් ව්‍යාපාරික පුවත් සේවාව සහ රූපවාහිනිය ද ඔහුට අයත් වනවා. මයිකල් බ්ලූම්බර්ග් ඇලබාමා ප්‍රාන්තයෙන් මෙලෙස ජනාධිපතිවරණ සටනට පිවිසීමට තීරණය කර ඇත්තේ ඩිමොක්‍රටික් පක්ෂයෙන් මෙතෙක් ඒ සඳහා ඉදිරිපත්ව සිටින අපේක්ෂකයන් ට්‍රම්ප් පැරදවීමට අපොහොසත් වන බවට පළ වී ඇති අනාවැකි හේතුවෙන්.\nකෙසේ නමුත්, ඔහු ඒ සඳහා ඉදිරිපත් වේ ද යන්න තහවුරු වනු ඇත්තේ අද දිනයේදී නිළ වශයෙන් අයදුම් කළහොත් පමණක් බව විදෙස් වාර්තා සදහන් කළා.",
       "URL": "https://www.hirunews.lk/227893/ට්‍රම්ප්-සමඟ-සටනට-ප්‍රකෝටිපතියෙක්",
       "Category": "International News",
       "Parent URL": "https://www.hirunews.lk/international-news.php?pageID=225"
}