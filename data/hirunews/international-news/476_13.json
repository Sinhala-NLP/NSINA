{
       "Source": "hirunews",
       "Timestamp": "Wednesday, 24 May 2017 - 8:10",
       "Headline": "බ්‍රිතාන්‍යයේ ආරක්ෂක අවධානම ඉහළට - රට පුරා හමුදාව යොදවයි",
       "News Content": "බ්‍රිතාන්‍යයේ මැන්චෙස්ටර් නුවර පොප් සංගීත ප්‍රසංගයකට එල්ල වූ ත්‍රස්ත ප්‍රහාරයත් සමඟ ආරක්ෂක අවධානම ඉහළ ගොස් ඇති බවට එරට අගමැතිනී තෙරේසා මේ ප්‍රකාශ කර තිබෙනවා.\nබ්‍රිතාන්‍යය අග්‍රාමාත්‍යවරිය මේ බව සදහන් කර ඇත්තේ එරට වත්මන් ආරක්ෂක තත්ත්වය සම්බන්ධයෙන් ආරක්ෂක මණ්ඩලය රැස්වී සිදුකළ විශේෂ සාකච්ඡාවකින් අනතුරුවයි.\nඒ අනුව රට පුරා විශේෂ හමුදා ආරක්ෂාවක් යෙදවීමට ද පියවර ගෙන තිබෙනවා.\nබ්‍රිතාන්‍යයේ මැන්චෙස්ටර් නුවර පොප් සංගීත ප්‍රසංගයකට ඊයේ එල්ල වූ ත්‍රස්ත ප්‍රහාරයෙන් විසි දෙදෙනෙකු මියගොස් 59 දෙනෙකු තුවාල ලැබුවා.\nප්‍රහාරයේ වගකීම අයි.එස්. සංවිධානය විසින් භාරගෙන ඇති අතර සැකකරු 22 හැවිරිදි සල්මාන් අබේඩි නැමැත්තෙකු බවට හඳුනාගෙන ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/162019/බ්‍රිතාන්‍යයේ-ආරක්ෂක-අවධානම-ඉහළට-රට-පුරා-හමුදාව-යොදවයි",
       "Category": "International News",
       "Parent URL": "https://www.hirunews.lk/international-news.php?pageID=476"
}