{
       "Source": "hirunews",
       "Timestamp": "Tuesday, 21 February 2017 - 12:23",
       "Headline": "බිලියනපතියාගේ බොඳවී ගිය සිහිනය",
       "News Content": "රුසියානු බිලියනපතියෙකුගේ සුපිරි සිහිනයක් බොඳවී ගිය පුවතක් විදෙස් මාධ්‍ය වාර්තා කරනවා.\nAndrey Melnichenko නම් රුසියානු බිලියනපතියා හට හිමිවීමට තිබූ සුඛෝපභෝගී බෝට්ටුවක් නැවතත් එම බෝට්ටුව නිෂ්පාදිත සමාගම විසින් පවරාගෙන ඇති බවයි වාර්තා වන්නේ.\nවිදෙස් මාධ්‍ය වාර්තා කරන්නේ යුරෝ මිලියන 360ක වියදමක් දරමින් නිෂ්පාදනය කර ඇති මෙම සුඛෝපභෝගී බෝට්ටුව සදහා අදාල සමාගම වෙත රුසියානු බිලියනපතියා තවත් යුරෝ මිලියන 13ක් ගෙවීමට ඇති බවයි.\nමෙම හිඟ මුදල නොගෙවීම හේතුවෙන් බෝට්ටුව නිෂ්පාදනය කරන ලද ජර්මානු සමාගම නැවත එය පවරාගෙන ඇති බව සදහන්.\nඅඩි 468ක දිගකින් යුක්ත මෙම බෝට්ටුව සදහා යොදාගෙන ඇති කුඹ ගස් වල උස අඩි 300ක් වන අතර එම උස ලෝක ප්‍රසිද්ධ බිග් බෙන් ඔරලෝසු කුළුනට වඩා උසින් වැඩි බවයි වාර්තා වන්නේ.\nSailing Yacht A ලෙසින් නම්කර ඇති මෙම අධි සුඛෝපභෝගී බෝට්ටුව මතට හෙලිකොප්ටර් යානයක් ගොඩ බෑමට හැකි අතර මෙහි බර ටොන් 12700ක්.\nඑම අධි සුඛෝපභෝගී බෝට්ටුවේ දර්ශන පහතින්.",
       "URL": "https://www.hirunews.lk/155041/බිලියනපතියාගේ-බොඳවී-ගිය-සිහිනය",
       "Category": "International News",
       "Parent URL": "https://www.hirunews.lk/international-news.php?pageID=514"
}