{
       "Source": "hirunews",
       "Timestamp": "Sunday, 23 October 2016 - 15:21",
       "Headline": "වෙන්දේසි වීමට යන ටයිටැනික් නැවෙන් සොයාගත් පෞරාණික යතුර  (ඡායාරූප)",
       "News Content": "මුහුදුබත් වූ ප්‍රකට Titanic නෞකාවට අයත් භාණ්ඩ 200 කට වැඩි ප්‍රමාණයක් ඉදිරියේ දී වෙන්දේසි කිරීමේ සූදානමක් ඇතැයි වාර්තා වනවා.\n1912 වර්ෂයේ දී මුහුදුබත් වූ මෙම නෞකාවේ තිබී සොයාගත් ලාච්චුවක යතුරක්, ලිපි ලේඛන, ඇතුළු තවත් ද්‍රව්‍ය රැසක් මෙලස වෙන්දේසි කිරීමට නියමිත බවයි විදෙස් පුවත් සේවා වාර්තා කළේ.\nඑය ටයිටැනික් නෞකාවේ සේවය කළ සේවකයෙකුට අයත් යතුරක්  බවයි පැවසෙන්නේ.\nඑම සේවකයා නෞකාව මුහුදුබත් වූ අවස්ථාවේ දී ජීවිත රැසක් බේරා ගැනීමට දායක වී ඇති බව ද සඳහන්.\nඒ අනුව මෙලෙස වෙන්දේසි කිරීමට යන යතුරේ අවම ලන්සුව පවුම් පනස්දහසට අධික වනු ඇති බවයි විදෙස් පුවත් සේවා වැඩි දුරටත් වර්තාකරන්නේ.",
       "URL": "https://www.hirunews.lk/145880/වෙන්දේසි-වීමට-යන-ටයිටැනික්-නැවෙන්-සොයාගත්-පෞරාණික-යතුර-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=568"
}