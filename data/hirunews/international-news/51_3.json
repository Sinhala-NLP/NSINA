{
       "Source": "hirunews",
       "Timestamp": "Monday, 02 May 2022 - 17:17",
       "Headline": "කළු මුහුදේ රුසියානු බෝට්ටු විනාශ කළ බව යුක්රේනය කියයි",
       "News Content": "කළු මුහුදේ සර්ප දිවයින ආසන්නයේ දී රුසියානු මුර සංචාර යාත්‍රා දෙකක් ඩ්‍රෝන් ප්‍රහාරයකින් විනාශ කළ බව යුක්රේන ආරක්ෂක අමාත්‍යාංශය ප්‍රකාශ කළා.\nරුසියානු ආක්‍රමණය ආරම්භයේ පටන් යුක්රේනයට අයත් මෙම දිවයිනේ සිටින සොල්දාදුවන් යටත්වීම ප්‍රතික්ෂේප කරනවා.\nප්‍රහාරය සනාථ කිරීම සදහා යුක්රේනය විසින් වීඩියෝ පටයක් ද නිකුත් කරනු ලැබුවා.\nමේ අතර රුසියානු හමුදා මුළුමනින්ම වටලා ඇති දකුණුදිග මරියුපොල් නුවරින් තවත් සිවිල් වැසියන් 100කට අධික පිරිසක් ඉවත් කරගෙන තිබෙනවා.\nඑහි වානේ කම්හලක සිර වී සිටි ඇතැමුන් හිරු එළිය දැක ඇත්තේ මාස දෙකකට පසුවයි.",
       "URL": "https://www.hirunews.lk/303351/කළු-මුහුදේ-රුසියානු-බෝට්ටු-විනාශ-කළ-බව-යුක්රේනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=51"
}