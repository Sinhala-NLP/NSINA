{
       "Source": "hirunews",
       "Timestamp": "Tuesday, 08 January 2013 - 13:07",
       "Headline": "ඇමරිකානු ඩ්‍රෝන් ප්‍රහාරයකින් පාකිස්තානයේ 8 දෙනෙකු මරුට.",
       "News Content": "පාකිස්තානයේ ඇෆ්ගන් දේශසීමා ප්‍රදේශයට එල්ල කෙරුණු නියමුවන් රහිත ඇමරිකානු ඩ්‍රෝන් ප්‍රහාරයකින් සන්නද්ධ සටන්කාමීන් 8 දෙනෙකු ජීවිතක්ෂයට පත්වුණා. අද (08) අලූයම් කාලයේ මෙම ප්‍රහාරය එල්ල කර ඇත්තේ උතුරුදිග වසිරිස්ථාන් ගෝත්‍රික ප්‍රදේශයටයි. ප්‍රහාරයෙන් මිය ගිය පුද්ගලයන් අතර, අල්ඛයිඩා සාමාජිකයෙකු ද සිටින බව පාකිස්තාන බලධාරීන් ප්‍රකාශ කළා. පාකිස්තාන - ඇෆ්ගන් දේශසීමා ප්‍රදේශයට අද එල්ල කෙරුණේ මේ වසරේ සිව් වන ඇමරිකානු ඩ්‍රෝන් ප්‍රහාරයයි.",
       "URL": "https://www.hirunews.lk/51051/ඇමරිකානු-ඩ්‍රෝන්-ප්‍රහාරයකින්-පාකිස්තානයේ-8-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=873"
}