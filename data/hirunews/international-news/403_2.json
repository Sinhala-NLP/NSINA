{
       "Source": "hirunews",
       "Timestamp": "Saturday, 20 January 2018 - 11:08",
       "Headline": "ඇමරිකානු රජය අක්‍රිය වෙයි",
       "News Content": "රජයේ වියදම් සඳහා වන අතුරු අයවැය ඇමරිකානු සෙනෙට් මණ්ඩලය විසින් අනුමත නොකිරීම හේතුවෙන් එරට රජය මේ වන විට තාක්ෂණික වශයෙන් අක්‍රිය වී තිබෙනවා.\nඒ අනුව දහස් සංඛ්‍යාත ඇමරිකානු රජයේ සේවකයන්ට පඩි රහිත නිවාඩු ලැබෙන බවයි විදෙස් වාර්තා සඳහන් කළේ.\nඅතුරු අයවැය ඇමරිකානු කොංග්‍රස් මණ්ඩලය විසින් 230ට 197ක් ලෙස අනුමත කළ ද සෙනෙට් මණ්ඩලය එය 50ට 49ක් ලෙස පරාජයට පත් කර තිබෙනවා.\nකෙසේවෙත් රජයේ අත්‍යවශ්‍ය සේවා තවදුරටත් පවත්වාගෙන යනු ඇති. රජයේ බිඳ වැටීම තුලින් ආරක්ෂක සේවා ඇතුලු අත්‍යවශ්‍ය සේවාවන්ට බලපෑමක් නොවන බවයි අමරිකා මාධ්‍ය පෙන්වා දෙන්නේ.\nසෞඛ්‍ය, ආරක්ෂක, නීති ඇතුලු ක්ෂේත්‍රවල රාජ්‍ය නිලධාරීන් කොටසක් පඩි රහිත සේවයට එකගවී තිබෙනවා.\nකෙසේවෙතත් ලබන සඳුදාට පෙර නිසි පියවරක් ගතහොත් සම්පුර්ණයෙන්ම ඇමරිකාවේ සේවා කඩාකප්පල්වනු ඇති බව විචාරකයන් පෙන්වා දෙනවා.\nපවතින තත්වය මත නිවාස, පරිසර, අධ්‍යාපන සහ වෙළඳ සේවා ක්ෂේත්‍රවල සේවකයන්ට රැකියාවලින් ඉවත්ව සිටීමට සිදුවනු ඇති.",
       "URL": "https://www.hirunews.lk/181546/ඇමරිකානු-රජය-අක්‍රිය-වෙයි",
       "Category": "International News",
       "Parent URL": "https://www.hirunews.lk/international-news.php?pageID=403"
}