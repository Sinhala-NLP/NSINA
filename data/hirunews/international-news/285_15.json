{
       "Source": "hirunews",
       "Timestamp": "Saturday, 02 March 2019 - 16:23",
       "Headline": "ඕස්ට්‍රේලියාවේ අමාත්‍යවරුන් දෙදෙනෙකු දේශපාලනයෙන් සමු ගැනීමේ සූදානමක්",
       "News Content": "ඕස්ට්‍රේලියාවේ කැබිනට් අමාත්‍යවරුන් දෙදෙනෙකු ඉදිරි මැතිවරණය සදහා තරග කිරීමට සූදානමක් නොමැති බව ප්‍රකාශ කර තිබෙනවා.\nඕස්ට්‍රේලියාවේ මහ මැතිවරණය පැවැත්වීමට නියමිතව ඇත්තේ මෙම වසරේ මැයි මාසයේදී වන අතර, එරට දේශපාලන විචාරකයින් පෙන්වා දෙන්නේ ඔවුන්ගේ එම තීරණය හේතුවෙන් එරට පාලක පක්ෂය ඉදිරි මැතිවරණයේදී දැඩි පසුබෑමට ලක්විය හැකි බවයි.\nමෙලෙස ඉවත් වීමට තීරණය කර ඇති අමාත්‍යවරුන් දෙදෙනා මේ වනවිට ආරක්ෂක අමාත්‍ය ධුරය සහ ආරක්ෂක කර්මාන්ත අමාත්‍ය ධුරය හොබවනවා.\nකෙසේ වෙතත්, ඔවුන් දෙදෙනා ඉවත් වීමට හේතුව මෙතෙක් ප්‍රකාශ කර නැහැ.",
       "URL": "https://www.hirunews.lk/211551/ඕස්ට්‍රේලියාවේ-අමාත්‍යවරුන්-දෙදෙනෙකු-දේශපාලනයෙන්-සමු-ගැනීමේ-සූදානමක්",
       "Category": "International News",
       "Parent URL": "https://www.hirunews.lk/international-news.php?pageID=285"
}