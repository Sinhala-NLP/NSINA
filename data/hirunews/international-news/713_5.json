{
       "Source": "hirunews",
       "Timestamp": "Thursday, 06 August 2015 - 15:49",
       "Headline": "ඉන්දීය කොටස් වෙළඳපොළේ පසුබෑමක්",
       "News Content": "ඉන්දීය පාර්ලිමේන්තුව වෙත මෝදි රජය විසින් ඉදිරිපත් කිරීමට නියමිතව තිබූ ඉඩම් පනත හකුලා ගැනීමත් සමඟ ඉන්දීය කොටස් වෙළඳපොලේ පසුබෑමක් සිදුව ඇති බව එරට මාධ්‍ය වාර්තා කරනවා. කර්මාන්ත ශාලා ඉදිකිරීම සඳහා රජයට ඉඩම් අත්පත් කර ගැනීමේ අරමුණින් මෙම පනත ඉදිරිපත් කළද පාර්ලිමේන්තුව නියෝජනය කරන විපක්ෂයේ මන්ත්‍රීවරුන්ගෙන් ඊට එල්ල වූ දැඩි විරෝධය හමුවේ එය ඉදිරිපත් කිරීම ඉන්දීය රජය විසින් තාවකාලිකව අත්හිටුවනු ලැබුවා. ඉන්දියාව තුළ ආයෝජනය කිරීමට අපේක්ෂාවෙන් සිටි සමාගම් කිහිපයක් තම ආයෝජන වැඩසටහන් කල්දැමීමත් සමඟම එරට කොටස් වෙළඳපොල පසුබෑමට ලක්ව ඇති බවයි වාර්තා වන්නේ.",
       "URL": "https://www.hirunews.lk/114457/ඉන්දීය-කොටස්-වෙළඳපොළේ-පසුබෑමක්",
       "Category": "International News",
       "Parent URL": "https://www.hirunews.lk/international-news.php?pageID=713"
}