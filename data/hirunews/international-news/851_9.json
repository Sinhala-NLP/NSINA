{
       "Source": "hirunews",
       "Timestamp": "Thursday, 04 April 2013 - 7:59",
       "Headline": "උතුරු කොරියාවේ තර්ජනයට ඇමරිකාවෙන් ප්‍රතිචාර.",
       "News Content": "ඇමරිකාවට එරෙහිව න්‍යෂ්ටික ප්‍රහාරයක් එල්ල කරන බවට උතුරු කොරියාව සිදුකර ඇති ප්‍රකාශය සම්බන්ධයෙන් ඇමරිකාවද ප්‍රකාශයක් නිකුත් කර තිබෙනවා. ඇමරිකානු ධවල මන්දිරය අවධාරණය කර ඇත්තේ උතුරු කොරියාව මෙවැනි අර්ථ විරහිත ප්‍රකාශ සිදු කිරීමෙන් වැලකිය යුතු බවයි. එය දීර්ඝ කාලීනව උතුරු කොරියාව ලෝකයේ හුදකලා රටක් බවට පත්වීමේ පෙරනිමිත්තක් බවයි ධවල මන්දිරය සඳහන් කර ඇත්තේ. උතුරු කොරියාවේ මෙම හැසිරීම ඔවුන්ට එරෙහිව දැඩි සම්බාධක පැනවීමට ප්‍රධාන හේතුවක් වනු ඇති බවට ඇමරිකානු ධවල මන්දිරය සඳහන් කර ඇති බව විදෙස් මාධ්‍ය තවදුරටත් සඳහන් කළා. එමෙන්ම උතුරු කොරියාව විසින් එල්ල කරන  ඕනෑම තර්ජනයකට මුහුණ දීමට ඇමරිකාව සූදානම් බවද ධවල මන්දිරය ප්‍රකාශ කර තිබෙනවා.",
       "URL": "https://www.hirunews.lk/56510/උතුරු-කොරියාවේ-තර්ජනයට-ඇමරිකාවෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=851"
}