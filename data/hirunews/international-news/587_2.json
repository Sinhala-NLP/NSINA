{
       "Source": "hirunews",
       "Timestamp": "Monday, 12 September 2016 - 14:02",
       "Headline": "තර්ජන නොතකා උතුරු කොරියාව යළි න්‍යෂ්ටික අත්හදාබැලීමකට සැරසේ",
       "News Content": "උතුරු කොරියාව තවත් න්‍යෂ්ටික අත්හදා බැලීමකට සූදානම් වනවා.\nඒ දකුණු කොරියාව උතුරු කොරියාවේ මෙම න්‍යෂ්ටික අත්හදා බැලීම් සම්බන්ධයෙන් චෝදනා එල්ල කර කෙටි කාලයක් ගත වන්නටත් පෙරයි.\nඋතුරු කොරියාව තවදුරටත් න්‍යෂ්ටික අත්හදා බැලීම් සිදුකළහොත් පියොන්යෑං අගනුවර අළු ගොඩක් බවට පත් කරන බවට දකුණු කොරියාව තර්ජනය කළා.\nකෙසේ වෙතත් එම ප්‍රකාශය සිදුකර සුළු වේලාවක් ගත වන්නටත් පෙර උතුරු කොරියාව තවත් න්‍යෂ්ටික අත්හදා බැලීමකට සූදානම් වන බවට නිල වශයෙන් ප්‍රකාශ කර තිබෙනවා.\nවිදෙස් වාර්තා සඳහන් කළේ දකුණු කොරියාව උතුරු කොරියාවේ මෙම ක්‍රියාකලාපය සම්බන්ධයෙන් අවධානයෙන් පසුවන බවයි.\nඋතුරු කොරියාවේ න්‍යෂ්ටික අත්හදා බැලීම් හේතුවෙන් ඔවුන්ට තවදුරටත් සම්බාධක පැනවීමට එක්සත් ජාතීන්ගේ ආරක්ෂක මණ්ඩලයද සූදානම් වනවා.\nකෙසේ වෙතත් උතුරු කොරියාව ප්‍රකාශ කර ඇත්තේ මෙලෙස සම්බාධක පැනවීම විහිළුවට කරුණක් බවයි.",
       "URL": "https://www.hirunews.lk/142795/තර්ජන-නොතකා-උතුරු-කොරියාව-යළි-න්‍යෂ්ටික-අත්හදාබැලීමකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=587"
}