{
       "Source": "hirunews",
       "Timestamp": "Sunday, 14 June 2020 - 9:30",
       "Headline": "චීනයේ ඉන්ධන ට්‍රක් රථයක් පිපිරී 10 දෙනෙකු ජීවිතක්ෂයට (වීඩියෝ)",
       "News Content": "නැගෙනහිර චීනයේ ෂෙන්ජියැං ප්‍රාන්තයේ වෙන්ලිං නගරය ආසන්නයේ ඉන්ධන ප්‍රවාහනය කළ ට්‍රක් රථයක් පිපිරී ගිනිගැනීමෙන් පුද්ගලයන් දසදෙනෙකු ජීවිතක්ෂයට පත්ව තිබෙනවා.\nඊයේ සිදුවූ මෙම අනතුරෙන් නිවාස සහ කර්මාන්තශාලා ගොඩනැගිලි රැසකට අලාභහානි සිදුව ඇති අතර, පුද්ගලයන් 117 දෙනෙකු තුවාල ලබා ඇති බවයි විදෙස් වාර්තා සඳහන් කළේ.\nචීනයේ මෙවැනි රිය අනතුරු බහුලව සිදුවන අතර, 2015 වසරේ සිට රිය අනතුරුවලින් මියගිය සංඛ්‍යාව 58,000කට අධිකයි.\nඑම අනතුරුවලින් සියයට 90 කට පමණ හේතුවී ඇත්තේ මාර්ග නීති උල්ලංඝනය කිරීම බව සඳහන්.",
       "URL": "https://www.hirunews.lk/243008/චීනයේ-ඉන්ධන-ට්‍රක්-රථයක්-පිපිරී-10-දෙනෙකු-ජීවිතක්ෂයට-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=179"
}