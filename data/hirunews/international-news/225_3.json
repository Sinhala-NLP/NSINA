{
       "Source": "hirunews",
       "Timestamp": "Saturday, 09 November 2019 - 7:33",
       "Headline": "බ්‍රසීලයේ හිටපු ජනපති ලූලාට නිදහස",
       "News Content": "දූෂණ චෝදනා මත වසර 8යි මාස 10ක සිර දඩුවමක් විදිමින් සිටි බ්‍රසීලයේ හිටපු ජනපති ලුයිස් ඉනාෂියෝ ලූලා ඩා සිල්වා ඉන් වසරක් නිමා වීමට පෙරම ඊයේ බන්ධනාගාරයෙන් නිදහස් කරනු ලැබුවා.\nඒ, අපරාධ නඩු විභාගවල චූදිතයන් සිරගත කළ හැක්කේ ඔවුන්ගේ අභියාචන ක්‍රියාවලිය මුළුමනින්ම අවසන් වූ පසු පමණක් බවට බ්‍රසීල ශ්‍රේෂ්ඨාධිකරණය තීරණය කිරීම හේතුවෙන්.\n2003 වසරේ සිට 2010 වසර දක්වා බ්‍රසීලයේ ජනාධිපති ධුරය හෙඹ වූ අතිශය ජනප්‍රිය වාමාංශික දේශපාලනඥයෙකු වන ලූලා ඩා සිල්වා පසුගිය වසරේ පැවති ජනාධිපතිවරණය ජය ගනු ඇතැයි අපේක්ෂා කළ ද ඔහු සිරගත කිරීම නිසා ඊට ඉදිරිපත්වීමට හැකි වූයේ නැහැ.\nමැතිවරණය ජය ගත් අන්ත දක්ෂිණාංශික ජයිර් බොල්සෝනරෝ ඇමසන් වනාන්තරය ගිනි ගැනීම වැළැක්වීමට නොහැකිවීම වැනි කරුණු හේතුවෙන් දැනටමත් අප්‍රසාදයට ලක්වී අවසන්.",
       "URL": "https://www.hirunews.lk/227926/බ්‍රසීලයේ-හිටපු-ජනපති-ලූලාට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=225"
}