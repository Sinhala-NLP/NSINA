{
       "Source": "hirunews",
       "Timestamp": "Sunday, 04 June 2017 - 14:27",
       "Headline": "ලන්ඩන් ප්‍රහාරයෙන් හයදෙනෙකු මියගොස් 48 කට තුවාල",
       "News Content": "මැයි 23 වනදා පුද්ගලයන් විසි දෙදෙනෙකුට මරු කැඳවමින් සිදුවූ මැන්චෙස්ටර් ප්‍රහාරයට දෙසතියක් ගතවීමට පෙර ලන්ඩන් නුවරට අද එල්ලවූ ත්‍රස්ත ප්‍රහාරයෙන් 9 දෙනෙකු මියගොස් 48 දෙනෙකු තුවාල ලබා තිබෙනවා.\nමියගිය 9 දෙනාගෙන් තුන්දෙනෙකු ප්‍රහාරයට පැමිණි ත්‍රස්තයන්.\nමධ්‍යම ලන්ඩනයේ පිහිටි ලන්ඩන් පාලම මතින් පදිකයන් වෙත වෑන් රථයක් ගමන් කරවූ ප්‍රහාරකයන් අනතුරුව මාර්ගයේ රැඳී සිටි පුද්ගලයන්ට පිහි පහර එල්ල කර තිබුණා.\nලන්ඩන් පාලම අවට බොරෝ මාකට් සහ වොක්ෂෝල් යන ප්‍රදේශවලින්ද එම සිද්ධීන් වාර්තාවූ බවයි විදෙස් වාර්තා ප්‍රකාශ කළේ.\nතුවාල ලැබූවන් අතර සිටින කිහිපදෙනෙකුගේ තත්ත්වය බරපතල බව ද සඳහන්.\nමේ වනවිටත් එරට ආරක්ෂක අංශ ලන්ඩන් නුවර පුරා විශේෂ සෝදිසි මෙහෙයුම් ක්‍රියාත්මක කරමින් සිටිනවා.\nප්‍රහාරයේ වගකීම මෙතෙක් කිසිවෙකුත් භාරගෙන නැතත් ඉස්ලාමීය අන්තවාදී කණ්ඩායමක් ඊට සම්බන්ධ බවට සැක කෙරෙනවා.\nමේ අතර ලන්ඩන් නුවර සිදුවූ ත්‍රස්ත ප්‍රහාරය ඇමරිකානු ජනාධිපති ඩොනල්ඩ් ට්‍රම්ප් මෙන්ම ඉන්දීය අග්‍රාමාත්‍ය නරේන්ද්‍ර මෝදිද හෙළා දැක තිබුණා.\nරුසියානු අග්‍රාමාත්‍ය දිමිත්‍රි මෙද්වදේව් සඳහන් කළේ ගෝලීය ප්‍රජාව ත්‍රස්තවාදයට එරෙහිව එකමුතු විය යුතු බවයි.",
       "URL": "https://www.hirunews.lk/162807/ලන්ඩන්-ප්‍රහාරයෙන්-හයදෙනෙකු-මියගොස්-48-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=474"
}