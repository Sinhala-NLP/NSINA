{
       "Source": "hirunews",
       "Timestamp": "Monday, 30 August 2021 - 19:56",
       "Headline": "ඇමරිකාවේ ඩ්‍රෝන ප්‍රහාරය, තලෙබාන් සංවිධානය හෙළා දකී",
       "News Content": "මරාගෙන මැරෙන බෝම්බකරුවන් පිරිසක් රැගත් මෝටර් රථයකට ඇමරිකාව එල්ල කළ ඩ්‍රෝන ප්‍රහාරය තලෙබාන් සංවිධානය හෙළා දැක තිබෙනවා.\nඑහි ප්‍රකාශක සබිහුල්ලා මුජාහිඩ් ප්‍රකාශ කළේ ඇමරිකාවට වෙනත් රටවලදී මෙවැනි ප්‍රහාර එල්ල කිරීමට කිසිදු අයිතියක් නොමැති බවයි.\nහමීඩ් කර්සායි ගුවන් තොටුපලට ප්‍රහාරයක් එල්ල කිරීමට පැමිණි අයි.එස්. මරාගෙන මැරෙන බෝම්බකරුවන් රැගත් රථයක් මෙලෙස ඩ්‍රෝන ප්‍රහාරයකින් විනාශ කළ බව ඇමරිකාව ප්‍රකාශ කළා.\nකෙසේ වෙතත් තලෙබාන් සංවිධානයේ ප්‍රකාශකයා කියා සිටියේ ප්‍රහාරයෙන් තම වැසියන් හත්දෙනෙකු මියගොස් ඇති බවයි.\nමේ අතර, ඇෆ්ගනිස්ථානයේ සිටින තම හමුදා සාමාජිකයින් ඉවත් කරගැනීම සඳහා ඇමරිකාව ප්‍රකාශයට පත් කළ කාලසීමාව හෙටින් අවසන් වනවා.\nඊයේ දිනය වනවිට හමීඩ් කර්සායි ජාත්‍යන්තර ගුවන් තොටුපලේ ඇමරිකානු හමුදා භටයින් 4,000 ක් රැදී සිටි බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/280960/ඇමරිකාවේ-ඩ්‍රෝන-ප්‍රහාරය-තලෙබාන්-සංවිධානය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=98"
}