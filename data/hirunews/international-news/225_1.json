{
       "Source": "hirunews",
       "Timestamp": "Saturday, 09 November 2019 - 8:50",
       "Headline": "පාකිස්තානයේ සීක දෙවොල අද ඉන්දියාවට විවෘත වෙයි",
       "News Content": "පාකිස්තානයේ දෙරා බාබා නානක් සාහිබ් ඓතිහාසික සීක දේවස්ථානය ඉන්දියානුවන් සඳහා විවෘත කිරීම අද සිදුවනවා.\nපාකිස්තාන අගමැති ඉම්රාන් ඛාන්ගේ මූලිකත්වයෙන් ඒ සඳහා ඉන්දියාව සහ පාකිස්තානය අතර පිහිටි කිලෝමීටර් 4.7ක් දුරැති කර්ටපූර් සාහිබ් කොරිඩෝව අද විවෘත කිරීමට නියමිතයි.\nකොරිඩෝව විවෘත කළ පසු ඉන්දීය පාර්ශවයෙන් බැතිමතුන් 500ක් ගමන් ආරම්භ කිරීම සඳහා සංඥාව නිකුත් කරන්නේ ඉන්දීය අගමැති නරේන්ද්‍ර මෝදි විසින්.\nපාකිස්තානය තුළ පිහිටි මෙම සීක දේවස්ථානය නොවැම්බර් 12 වන දාට යෙදී ඇති සීක් දහමේ නිර්මාතෘ ගුරු නානාක් දේව්ගේ 550 වන සංවත්සරයට දින 3ක් තිබියදී විවෘත කිරීම විශේෂත්වයක්.",
       "URL": "https://www.hirunews.lk/227933/පාකිස්තානයේ-සීක-දෙවොල-අද-ඉන්දියාවට-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=225"
}