{
       "Source": "hirunews",
       "Timestamp": "Wednesday, 16 October 2013 - 10:20",
       "Headline": "ඉන්දීය නාවික හමුදාව ඇමරිකානු නෞකාවක් අත්අඩංගුවට ගනී.",
       "News Content": "ආයුධ සන්නද්ධ ඇමරිකානු නැවක් අත්අඩංගුවට ගැනීමට ඉන්දීය නාවික හමුදාව සමත්ව තිබෙනවා. චෙන්නායි නුවරට කිලෝමීටර් 600 ක් දකුණු මුහුදේදී මෙම නෞකාව අත්අඩංගුවට ගෙන ඇති බවයි ඉන්දීය මාධ්‍ය වාර්තාකරන්නේ. නීතිවිරෝධීව අවි ආයුධ ප්‍රවාහනය කිරීමට යොදාගෙන ඇති නෞකාවේ තිබී ගිනි අවි 31 ක් පතොරම් 5 000 ක් අත්අඩංගුවට ගෙන ඇති බව සඳහන්. ඉන්දීය රෝ ඔත්තු සේවාව වෙත ලැබුණු තොරතුරක් අනුව එරට නාවික හමුදාව විසින් කළ විශේෂ මෙහෙයුමකින් අනතුරුව මෙම නෞකාව අත්අඩංගුවට ගෙන තිබෙනවා.",
       "URL": "https://www.hirunews.lk/69375/ඉන්දීය-නාවික-හමුදාව-ඇමරිකානු-නෞකාවක්-අත්අඩංගුවට-ගනී",
       "Category": "International News",
       "Parent URL": "https://www.hirunews.lk/international-news.php?pageID=795"
}