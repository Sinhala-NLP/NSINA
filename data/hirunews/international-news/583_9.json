{
       "Source": "hirunews",
       "Timestamp": "Tuesday, 20 September 2016 - 15:21",
       "Headline": "ත්‍රස්තවාදය හමුදා බලයෙන් පැරදවිය යුතු බව ඉන්දියානුවන් බහුතරයක් කියයි",
       "News Content": "රට මුහුණ දෙන ත්‍රස්තවාදී උවදුර හමුදා බලය යොදා මර්දනය කළ යුතු බව ඉන්දියානුවන්ගෙන් පහෙන් තුනක් විශ්වාස කරන්නේ යැයි සමීක්ෂණයකින් හෙළි වී තිබෙනවා.\nඇමරිකානු පිව් පර්යේෂණ මධ්‍යස්ථානය සිදුකළ එම සමීක්ෂණයේදී ඉන්දියානුවන් සියයට 52ක්ම ප්‍රකාශ කර ඇත්තේ අයි.එස්. සංවිධානය තම රටට තර්ජනයක් බවයි.\nඑමෙන්ම ලොව පුරා ත්‍රස්තවාදය පැරදවීමට යුද බලය යොදා ගත යුතු බව සමීක්ෂණයට සහභාගි වූ ඉන්දියානුවන්ගෙන් සියයට 62ක් ප්‍රකාශ කර තිබෙනවා.\nදැඩි බලය යෙදවීම තුළින් පැතිරෙන වෛරය ත්‍රස්තවාදී ප්‍රහාර උත්සන්න වීමට හේතු වන බව ප්‍රකාශ කර ඇත්තේ ඉන්දියානුවන් සියයට 21ක් පමණයි.",
       "URL": "https://www.hirunews.lk/143404/ත්‍රස්තවාදය-හමුදා-බලයෙන්-පැරදවිය-යුතු-බව-ඉන්දියානුවන්-බහුතරයක්-කියයි",
       "Category": "International News",
       "Parent URL": "https://www.hirunews.lk/international-news.php?pageID=583"
}