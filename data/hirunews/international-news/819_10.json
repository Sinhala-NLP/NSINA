{
       "Source": "hirunews",
       "Timestamp": "Wednesday, 24 July 2013 - 16:41",
       "Headline": "ඊජිප්තුවේ බෝම්බ පිපිරීමකින් එක් අයෙකු මරුට. 29 කට තුවාල.",
       "News Content": "ඊජිප්තුවේ - මන්සුරා ප්‍රදේශයේ සිදුවූ කාල බෝම්බ පිපිරීමකින් එක් අයෙකු මියගොස් තවත් 29 දෙනෙකු තුවාල ලබා තිබෙනවා. විදෙස් වාර්තා සඳහන් කළේ මියගිය පුද්ගලයා හමුදා සෙබලෙකු බවයි. මේ වනවිට ඊජිප්තු ආරක්ෂක අංශ සහ හිටපු ජනාධිපති මොහොමඞ් මොර්සිට පක්ෂ ආධාරකරුවන් අතර ගැටුම් තවදුරටත් උත්සන්න වී තිබෙනවා. ඊයේ රාත්‍රියේ හිටපු ජනාධිපතිවරයාගේ ආධාරකරුවන් දෙදෙනෙකුද වෙඩි තබා ඝාතනය කර තිබුණේ කයිරෝ අගනුවරට ආසන්න ප්‍රදේශයකදියි. මේ අතර ඊජිප්තු හමුදාව ප්‍රචන්ඩත්වයට සහ ත්‍රස්තවාදයට එරෙහි විරෝධතා ව්‍යාපාරයක් ආරම්භ කිරීමට සූදානම් වන බවද අද වාර්තාවුණා.",
       "URL": "https://www.hirunews.lk/63671/ඊජිප්තුවේ-බෝම්බ-පිපිරීමකින්-එක්-අයෙකු-මරුට-29-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=819"
}