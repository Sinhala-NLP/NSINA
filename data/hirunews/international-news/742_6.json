{
       "Source": "hirunews",
       "Timestamp": "Friday, 17 April 2015 - 10:16",
       "Headline": "පුටින් කාන්තාවකට සුනඛයෙක් අරන් දෙන්න කිව්වේ ඇයි ?",
       "News Content": "රුසියානු ජනාධිපති ව්ලැදිමූර් පුටින් සිය වාර්ෂික රූපවාහිනී සම්මුඛ සාකච්ඡාවට එක්වෙමින් රටේ අනාගතය පිළිබඳව සුබවාදී බලාපොරොත්තු පළ කළා.\nපසුගිය බදාදා පැය 4 කාලයක් තුළ පැවති මෙම රූපවාහිනී සංවාදයේදී රුසියානු නායකයාට ප්‍රශ්න 74 ක් යොමුවූ අතර යුක්රේන අර්බුදය, ක්‍රයිමියාව ඈදාගැනීම ඇතුලූ බරපතල දේශපාලන තීන්දු ඊට ඇතුළත්.\nඒ අතරතුර එක් කාන්තාවක් කියා සිටියේ තම මිතුරියට සුරතල් සුනඛයෙකු ලබාගැනීමට අවශ්‍ය වුවත් ඇගේ සැමියා ඊට විරුද්ධ බවයි.\nඑහිදී ජනාධිපති පුටින් අදාල කාන්තාවට සුරතල් සුනඛයෙකු ලබාගැනීමට අවස්ථාව ලබාදෙන ලෙසත් එය ඔවුන්ගේ නිවස ආරක්ෂිත කරනු ඇති බවත් ඇයගේ සැමියා වෙත ප්‍රසිද්ධ ආයාචනයක් කළා.",
       "URL": "https://www.hirunews.lk/107712/පුටින්-අනාගතය-ගැන-සුබවාදී-බලාපොරොත්තුවකින්",
       "Category": "International News",
       "Parent URL": "https://www.hirunews.lk/international-news.php?pageID=742"
}