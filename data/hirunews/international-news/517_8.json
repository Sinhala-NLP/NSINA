{
       "Source": "hirunews",
       "Timestamp": "Wednesday, 15 February 2017 - 11:07",
       "Headline": "ශෂිකලා නටරාජන් අද බැංගලෝර් මහාධිකරණයට",
       "News Content": "තමිල්නාඩු මහඇමති ධුරය අපේක්ෂාවෙන් සිටි චින්නම්මා හෙවත් ශෂිකලා නටරාජන් අද බැංගලෝර් මහාධිකරණය වෙත භාර වීමට නියමිතයි.\nඅයථා ලෙස මුදල් ඉපයීම සම්බන්ධයෙන් වන චෝදනාවලට වරදකාරිය වූ ඇයට ඊයේ (14) ඉන්දීය ශ්‍රේෂ්ඨාධිකරණය සිව් වසරක සිර දඩුවම් නියම කර අතර වසර 10ක් යනතුරු මැතිවරණ සඳහා ඉදිරිපත් වීමද තහනම් කරනු ලැබුවා.\nකෙසේ වෙතත්, ඇය අද නීතිඥයින් මාර්ගයෙන් ඉන්දීය ශ්‍රේෂ්ඨාධිකරණයෙන් ඉල්ලා සිටියේ තමන් ඒ.අයි.ඩී.එම්.කේ. පක්ෂයේ මහලේකම් බැවින් අධිකරණයට භාර වීම සඳහා කල් ලබාදෙන ලෙසයි.\nඑහෙත් ශ්‍රේෂ්ඨාධිකරණය එම ඉල්ලීම ප්‍රතික්ෂේප කර තිබෙනවා.\nඒ අනුව අද පස්වරුවේ ඇය බැංගලෝර් මහාධිකරණය වෙත භාර වීමට නියමිතයි.\nමේ අතර ශශිකලා නටරාජන් ඒ.අයි.ඩී.එම්.කේ. පක්ෂයේ නියෝජ්‍ය මහ ලේකම් ලෙස ඇයගේ බැණනුවන් පත් කර තිබෙනවා.\nටී.ටී.වී. තිනකරන් නමැති මෙම පුද්ගලයා මීට පෙර තමිල්නාඩු මහ ඇමති ලෙස කටයුතු කළ ජයලලිතා ජයරාම් විසින් පක්ෂයෙන් ඉවත් කළ පුද්ගලයෙකු බවයි සැලකෙන්නේ.",
       "URL": "https://www.hirunews.lk/154538/ශෂිකලා-නටරාජන්-අද-බැංගලෝර්-මහාධිකරණයට",
       "Category": "International News",
       "Parent URL": "https://www.hirunews.lk/international-news.php?pageID=517"
}