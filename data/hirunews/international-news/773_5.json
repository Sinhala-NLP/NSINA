{
       "Source": "hirunews",
       "Timestamp": "Sunday, 29 December 2013 - 15:28",
       "Headline": "බංග්ලාදේශයේ පාගමනක් නොසන්සුන් වෙයි - එක් අයෙකු මරුට.",
       "News Content": "බංග්ලාදේශයේ - ඩකා අගනුවර විපක්ෂ විරෝධතාකරුවන් සංවිධාන කර තිබූ පාගමනකදී පොලිසිය සහ විරෝධතාකරුවන් අතර නොසන්සුන්තාවයක් ඇති වී තිබෙනවා. මෙහිදී පොලිසිය විසින් කඳුළු ගෑස් ප්‍රහාර හා වෙඩි ප්‍රහාර එල්ල කර ඇති බවයි විදෙස් වාර්තා සඳහන් කළේ. එහිදී එක් පුද්ගලයෙකු ජීවිතක්ෂයට පත්ව ඇති අතර, තවත් පුද්ගලයින් දහසකට අධික පිරිසක් පොලිසිය විසින් අත්අඩංගුවට ගෙන තිබෙනවා. මේ වනවිට ඩකා අගනුවරට පැමිණීමට ඇති සියලූම ප්‍රවාහන පහසුකම් එරට බලධාරීන් විසින් අත්හිටුවීමට පියවර ගෙන ඇති බව සඳහන්.",
       "URL": "https://www.hirunews.lk/74383/බංග්ලාදේශයේ-පාගමනක්-නොසන්සුන්-වෙයි-එක්-අයෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=773"
}