{
       "Source": "hirunews",
       "Timestamp": "Monday, 24 January 2022 - 8:26",
       "Headline": "ඇෆ්ගනිස්ථානය බටහිර රටවල් සමඟ සම්බන්ධතා ගොඩනගා ගැනීමේ උත්සාහයක",
       "News Content": "ඇෆ්ගනිස්ථානයේ තලේබාන් පාලනය, පළමුවරට බටහිර රටවල් සමඟ ද්විපාර්ශවීය සාකච්ඡා ආරම්භ කිරීමට සූදානම් වනවා.\nඑහි පළමු අදියර ලෙස නෝර්වේ රාජ්‍ය සමග සාකච්ඡා කිරිමටයි නියමිතව ඇත්තේ.\nනුදුරේදීම පැවැත්වෙන ඇතැයි සඳහන් වන මෙම සාකච්ඡාව අඛන්ඩව දින 3 ක කාලසීමාවක් පැවැත්වෙනු ඇති.\nමෙහිදී ප්‍රධාන වශයෙන් මානව හිමිකම් පිළිබඳ උද්ගතව ඇති තත්වයන් සම්බන්ධයෙන් සාකච්ඡා කෙරෙන බව විදෙස් මාධ්‍ය වාර්තා කළා.\nකෙසේ වෙතත් තලේබාන් පාලකයන්ට මෙම සාකච්ඡාව ලබා නොදෙන ලෙසට බල කරමින් යුරෝපා රටවල ජනතාව පසුගියදා උද්ඝෝෂණවල නිරත වුණා.\nමේ අතර එක්සත් ජාතීන්ගේ සංවිධානය පවසන්නේ තලේබාන් පාලනය තුළ ඇෆ්ගනිස්ථාන වැසියන්ගෙන් සියයට 95 ක් පමණ ආහාර හිඟයකින් පෙළෙන බවයි.",
       "URL": "https://www.hirunews.lk/294933/ඇෆ්ගනිස්ථානය-බටහිර-රටවල්-සමඟ-සම්බන්ධතා-ගොඩනගා-ගැනීමේ-උත්සාහයක",
       "Category": "International News",
       "Parent URL": "https://www.hirunews.lk/international-news.php?pageID=65"
}