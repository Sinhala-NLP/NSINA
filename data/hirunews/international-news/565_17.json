{
       "Source": "hirunews",
       "Timestamp": "Sunday, 30 October 2016 - 8:21",
       "Headline": "යේමනයේ ගුවන් ප්‍රහාරයකින් සිරකරුවන් 30 ක් මරුට",
       "News Content": "යේමනයේ සිර කඳවුරකට ඊයේ එල්ලවූ ගුවන් ප්‍රහාරයකින් රැඳවියන් 30 දෙනෙකු මියගොස් තිබෙනවා.\nසෞදිය ප්‍රමුඛ රටවල් කිහිපයක් එක්ව මෙම ගුවන් ප්‍රහාරය එල්ල කර ඇත්තේ හවුති සටන්කරුවන්ගේ පාලනය යටතේ පවතින ප්‍රදේශයක පිහිටි සිර කඳවුරකටයි.\nතවත් විශාල පිරිසක් ප්‍රහාරයෙන් තුවාල ලබා ඇති බව විදෙස් මාධ්‍ය වාර්තා කළා.\nයේමන රජයේ හමුදා සහ හවුති කැරළිකරුවන් අතර, ගැටුම්වලින් මේ වන විට පුද්ගලයන් 7000ක් පමණ ජීවිතක්ෂයට පත්වී ඇති අතර, අවතැන් වූ සංඛ්‍යාව මිලියන 3කට ආසන්නයි.",
       "URL": "https://www.hirunews.lk/146390/යේමනයේ-ගුවන්-ප්‍රහාරයකින්-සිරකරුවන්-30-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=565"
}