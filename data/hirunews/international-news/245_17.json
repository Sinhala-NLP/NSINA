{
       "Source": "hirunews",
       "Timestamp": "Tuesday, 13 August 2019 - 10:04",
       "Headline": "එබෝලා වෛරසයට එරෙහි නව ඖෂධ සියයට 90ක් සාර්ථකයි",
       "News Content": "අප්‍රිකානු මහද්වීපය කේන්ද්‍ර කොටගෙන පැතිරී යන මාරාන්තික එබෝලා වෛරස් රෝගයට ප්‍රතිකාර ලෙස නිෂ්පාදනය කළ නව ඖෂධ දෙකක් කැපී පෙනෙන සාර්ථකත්වයක් පෙන්නුම් කරන බව වෛද්‍ය විශේෂඥයන් පෙන්වා දෙනවා.\nලෝක සෞඛ්‍ය සංවිධානය මගින් මෙම ඖෂධ අත්හදා බැලීම සිදුකර ඇත්තේ පසුගිය වසරේ එම රෝගයෙන් පුද්ගලයන් 1800 දෙනෙකු මිය ගිය කොංගෝ ජනරජයේදියි.\nබෝ වන රෝග පිළිබඳ ඇමරිකානු ජාතික ආයතනය මගින් අනුමත කළ එම ඖෂධ සියයට 90ක සාර්ථකත්වයක් පෙන්නුම් කිරීම එබෝලා රෝගයට එරෙහි සටනේ වැදගත් ඉදිරි පියවරක් බව විද්‍යාඥයන් පෙන්වා දෙනවා.\n2014 වසරේ සිට වසර 3ක් පමණ අප්‍රිකාවේ ගිනියා, ලයිබීරියා සහ සියෙරා - ලියොන් රාජ්‍යයන් හි පැතිරුණු එබෝලා වෛරස් රෝගයෙන් මිය ගිය සංඛ්‍යාව 11,310ක්.",
       "URL": "https://www.hirunews.lk/222118/එබෝලා-වෛරසයට-එරෙහි-නව-ඖෂධ-සියයට-90ක්-සාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=245"
}