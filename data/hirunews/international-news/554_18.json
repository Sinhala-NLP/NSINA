{
       "Source": "hirunews",
       "Timestamp": "Saturday, 26 November 2016 - 8:10",
       "Headline": "සිරියාවේ ගැටුම් උග්‍ර වේ",
       "News Content": "සිරියාවේ දෙවන විශාලතම නගරය වන ඇලෙප්පෝ ඉලක්ක කර ගත් සිරියානු රජයේ හමුදාවල ප්‍රහාර උත්සන්න වී තිබෙනවා.\nසති තුනක සටන් විරාමය අවසන් වීමෙන් පසු මෙලෙස ප්‍රහාර නැවතත් ආරම්භ වී ඇති අතර, රුසියානු ප්‍රහාරක යානා ද ඊට එක්වී ඇති බව සඳහන්.\nමෙහි දෙලක්ෂ 75,000ක් පමණ ජනයා සිර වී සිටින අතර, කැරළිකරුවන් ඔවුන් මිනිස් පළිහක් ලෙස භාවිත කරන බවට ද චෝදනා එල්ල වුණා.\nඇලෙප්පෝ වෙත ඊයේ එල්ල වූ ගුවන් ප්‍රහාරවලදී ද ජීවිත හානි වාර්තා වී ඇති අතර, ළමයින් 5 දෙනෙකු ද ඊට ඇතුළත්.\nසිරියාවේ වාණිජ සහ කාර්මික අගනගරය ලෙස පැවති ඇලෙප්පෝ 2012 වසරේ සිට දෙකට බෙදී පවතිනවා.",
       "URL": "https://www.hirunews.lk/148346/සිරියාවේ-ගැටුම්-උග්‍ර-වේ",
       "Category": "International News",
       "Parent URL": "https://www.hirunews.lk/international-news.php?pageID=554"
}