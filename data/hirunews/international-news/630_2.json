{
       "Source": "hirunews",
       "Timestamp": "Sunday, 29 May 2016 - 9:09",
       "Headline": "යුරෝපයට සංක්‍රමණිකයන් ගලයි",
       "News Content": "පසුගිය සතිය තුළ පමණක් මධ්‍යධරණී මුහුදේ අනතුරට ලක්වූ යාත්‍රාවල සිටි සංක්‍රමණිකයන් 13000 ක් යුරෝපා සංගම් නෞකා මගින් බේරාගත් බව ඉතාලි බලධාරීන් ප්‍රකාශ කළා.\nඊයේ දිනයේදී ලිබියාවට ඔබ්බෙන් වූ මුහුදේ දී බේරා ගැනුනු සංක්‍රමණිකයන් 600 දෙනාද ඊට ඇතුළත්.\nඉතාලි,  ජර්මානු සහ අයර්ලන්ත මුර සංචාර යාත්‍රා මගින් මෙම සංක්‍රමණිකයන් මුදාගෙන  තිබෙනවා.\nග්‍රීසියට පැමිණෙන සංක්‍රමණිකයන් නැවතත් තුර්කිය වෙත හරවා යැවීමට යුරෝපා සංගමය තුර්කිය සමඟ පසුගියදා ගිවිසුමකට එළඹුණා.\nඉන් පසු උතුරු අප්‍රිකාවේ සිට සංක්‍රමණිකයන් වැඩි පිරිසක් ඉතාලි දිවයින් වෙත පැමිණීමට උත්සාහ කරන බව සඳහන්.",
       "URL": "https://www.hirunews.lk/134257/යුරෝපයට-සංක්‍රමණිකයන්-ගලයි",
       "Category": "International News",
       "Parent URL": "https://www.hirunews.lk/international-news.php?pageID=630"
}