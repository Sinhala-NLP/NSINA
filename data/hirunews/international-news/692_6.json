{
       "Source": "hirunews",
       "Timestamp": "Tuesday, 03 November 2015 - 12:06",
       "Headline": "සොරකමක් සිදුකර පලායන කතට සිදුවූ ඇබැද්දිය",
       "News Content": "දකුණු අප්‍රිකාවේ පෝර්ට් එලිසබත් නගරයේ සාප්පු සංකීර්ණයක සොරකමක් සිදුකර පලායාමට තැත් කළ කාන්තාවකට  නොසිතූ ආකාරයේ අනතුරකට මුහුණ දීමට සිදුවුණා. ඇය සොරකම සිදුකර අදාළ සාප්පු සංකීර්ණයේ පිවිසුම් දොරටුවෙන් හදිසියේ පිටතට දිවයන විට එහි වීදුරුවේ වැදී විසිව තිබෙනවා. අනතුරුව ඇය නැවත එම ස්ථානයෙන් නැගිට වෙනත් දොරටුවක් භාවිතා කර එම ගොඩනැගිල්ලෙන් පිටතට ගොස් ඇති ආකාරය එහි තිබූ CCTV කැමරාවල සටහන්ව තිබෙනවා.",
       "URL": "https://www.hirunews.lk/119568/සොරකමක්-සිදුකර-පලායන-කතට-සිදුවූ-ඇබැද්දිය",
       "Category": "International News",
       "Parent URL": "https://www.hirunews.lk/international-news.php?pageID=692"
}