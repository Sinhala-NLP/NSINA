{
       "Source": "hirunews",
       "Timestamp": "Sunday, 22 October 2017 - 17:10",
       "Headline": "මහ මැතිවරණයදා ජපානයට මාරුතයක්",
       "News Content": "අගමැති ෂින්සෝ අබේට නැවතත් ජපාන නායකත්වය හිමිවිය යුතුදැයි තීරණය කරන මහ මැතිවරණය පැවැත්වෙද්දී ජපානයට අද සුළි කුණාටුවකින් විශාල බාධා පැමිණුනා.\nදකුණු දිග ජපානයෙන් ඇතුලු වූ ලෑන් සුළිසුළඟ ඊසාන දෙසට ගමන් කරද්දී බොහෝ ප්‍රදේශවලට දැඩි වර්ෂාපතනයක් ඇතිවූ බවයි විදෙස් වාර්තා සඳහන් කළේ.\nසුළි සුළඟ හෙට අලුයම් කාලයේ ටෝකියෝ ආසන්නයෙන් යළි ජපාන ගොඩබිමට සේන්දු වනු ඇති.\nලෑන් සුළිසුළඟ හේතුවෙන් ජපානයේ විවිධ ප්‍රදේශවල 70 000 ක් පමණ ජනතාවට ඉවත්වන ලෙස දැනුම්දී ඇති අතර, ගුවන් ගමන් සිය ගණනක් අවලංගු කිරීමට සිදුවී තිබෙනවා.\nපැයට කිලෝමීටර් 162 ක පමණ වේගයකින් හමන සුළි සුළඟ හේතුවෙන් අද ජපානයේ දුම්රිය ගමන්ද අඩාල වුණා.",
       "URL": "https://www.hirunews.lk/174139/මහ-මැතිවරණයදා-ජපානයට-මාරුතයක්",
       "Category": "International News",
       "Parent URL": "https://www.hirunews.lk/international-news.php?pageID=429"
}