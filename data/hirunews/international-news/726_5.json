{
       "Source": "hirunews",
       "Timestamp": "Wednesday, 17 June 2015 - 11:11",
       "Headline": "පාදයක් අහිමි වූ ඉබ්බාට රෝදයක් දුන් විස්මිත වෙදකම",
       "News Content": "වෙදකම රජකමට සමානයි ලෙස අප සමාජය තුළ නිතර කියවෙන කියමනක්. නමුත් එය කියමනකට පමණක් සීමා නොකර අද වන විට ලොව බොහෝ වෛද්‍යවරුන් නවීන තාක්ෂණය යොදා ගනිමින් මිනිසා සුවපත් කිරීමට උත්සාහ කරනවා.\nමිනිසා පමණක් නොව මේ වන විට සතා සිව්පාවන්ට ද නවීන තාක්ෂණය යොදා ගනිමින් විදෙස් රටවල වෛද්‍යවරුන් නොයෙකුත් සැත්කම් සිදුකරනු ලබන ශල්‍ය කර්ම පිළිබදව අපට දකින්නට ඇසන්නට ලැබෙනවා.\nමෙම සිදුවීමත් එලෙසම එකක්....\nඑංගලන්තයේ බ්‍රිස්ටල් නගරයේ ජීවත් වන වයස අවුරුදු 33ක් වන ලිසා පූර්නල් සිය නිවසේ ඇතිකරන ඉබ්බෙකු අනතුරට ලක්වීමෙන් එක් පාදයක් හිමිවී තිබෙනවා. ක්‍රමක් ක්‍රමයෙන් ඉබ්බා සුව අතට පත්වුවද පාදයක් නොමැතිවීමෙන් එම ඉබ්බාට ඇවිදීමට නොහැකි වීම හේතුවෙන් ලීසා ඉතා කනස්සල්ලට පත්ව ඇති අතර අනතුරුව ඇය ඊට විසදුමක් ලබාදෙන ලෙසට බ්‍රිස්ටල් හි අහික්‍රාෆ්ට් වේට්නරි රෝහලේ ගොස් තිබෙනවා. එහිදී එම වෛද්‍යවරුන් විසින් එක්තරා සෙල්ලම් භාණ්ඩයක තිබූ රෝදයක් ගලවා ස්ථීර වශයෙන් ඉබ්බාගේ අදාළ වම් පස පාදය ඇති ස්ථානයට සවි කර තිබෙනවා. මේ වන විට එම ඉබ්බා ඉතා පහසුවෙන් නිදහසේ ඇවිදන බවයි ලීසා පවසන්නේ.\nඑහි වීඩියෝව දර්ශන පහතින් බලන්න....",
       "URL": "https://www.hirunews.lk/111576/පාදයක්-අහිමි-වූ-ඉබ්බාට-රෝදයක්-දුන්-විස්මිත-වෙදකම",
       "Category": "International News",
       "Parent URL": "https://www.hirunews.lk/international-news.php?pageID=726"
}