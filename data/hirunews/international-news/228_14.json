{
       "Source": "hirunews",
       "Timestamp": "Saturday, 26 October 2019 - 15:01",
       "Headline": "ඉන්දියාවේ මධ්‍ය ප්‍රදේශ් හි අකුණු සැරවැදී ගෙවුණු මාස දෙකේ 150ක් මරුට",
       "News Content": "ගතවූ මාස දෙකක කාලය තුළ ඉන්දියාවේ මධ්‍ය ප්‍රදේශ් ප්‍රාන්තයේ අකුණු අනතුරුවලින් පුද්ගලයින් 150 කට වැඩි පිරිසක් ජීවිතක්ෂයට පත්ව තිබෙනවා.\nදේශගුණ නිරීක්ෂණ ආයතනයක් එරට භූ විද්‍යා අමාත්‍යාංශය සමඟ එක්ව සිදුකළ සමීක්ෂණයකදී මේ බව අනාවරණ වී ඇති බවයි විදෙස් වාර්තා සඳහන් කළේ.\nඅගෝස්තු හා සැප්තැම්බර් මාස දෙක තුළ අකුණු අනතුරු හය ලක්ෂ 25,000 ක් වාර්තා වී ඇති බව එම සමීක්ෂණයේ දත්තවලින් අනාවරණ වී තිබෙනවා.\nඉන්දියාවේ සෑම වසරකම අකුණු අනතුරුවලින් පුද්ගලයින් 3000 ක් පමණ ජීවිතක්ෂයට පත්වන අතර, ඉන් 96% ක් වාර්තා වී ඇත්තේ ග්‍රාමීය ප්‍රදේශවලින් වීම විශේෂත්වයක්.",
       "URL": "https://www.hirunews.lk/227032/ඉන්දියාවේ-මධ්‍ය-ප්‍රදේශ්-හි-අකුණු-සැරවැදී-ගෙවුණු-මාස-දෙකේ-150ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=228"
}