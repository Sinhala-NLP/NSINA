{
       "Source": "hirunews",
       "Timestamp": "Friday, 01 November 2019 - 9:47",
       "Headline": "චීනය අධිවේගී ෆයිව් - ජි තාක්ෂණ ජාලය දියත් කරයි",
       "News Content": "ගෝලීය තාක්ෂණයේ ප්‍රමුඛයා බවට පත් වීමට වෙර දරන මහජන චීනය සිය අධිවේගී ෆයිව් - ජී තාක්ෂණ සේවාවන් පාරිභෝගිකයන් වෙත ලබාදීම ආරම්භ කළා.\nචීන රජය සතු චයිනා මොබයිල්, චයිනා යුනිකොම් සහ චයිනා ටෙලිකොම් ආයතන මගින් සිය ග්‍රාහකයන් වෙත ෆයිව් - ජී සැලසුම් ඊයේ ඉදිරිපත් කර තිබෙනවා.\nජංගම දුරකථන ෆයිව් - ජී තාක්ෂණය ඇමරිකාව සහ චීනය අතර වෙළඳ යුද්ධයට ද මුල් වී ඇති කරුණක්. දකුණු කොරියාව, ඇමරිකා එක්සත් ජනපදය සහ එක්සත් රාජධානිය ද සිය ෆයිව් - ජී ජාලයන් මේ වසරේ දියත් කරනු ලැබුවා.\nකෙසේ නමුත්, 5 වන පරම්පරාවේ ජංගම අන්තර්ජාල සම්බන්ධතා හෙවත් ෆයිව් - ජී ජාලයන් අතරින් චීනය ඉදිරිපත් කර ඇත්තේ ලොව ඒ ආකාරයේ දැවැන්තම සන්නිවේදන ජාලයක්.",
       "URL": "https://www.hirunews.lk/227388/චීනය-අධිවේගී-ෆයිව්-ජි-තාක්ෂණ-ජාලය-දියත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=227"
}