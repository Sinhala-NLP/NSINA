{
       "Source": "hirunews",
       "Timestamp": "Monday, 27 May 2013 - 13:29",
       "Headline": "උතුරු කොරියාවේ ආරාධනාව දකුණු කොරියාව ප්‍රතික්ෂේප කරයි.",
       "News Content": "න්‍යෂ්ටික අවි භාවිතය අත්හැරීම සම්බන්ධයෙන් සාකච්ඡා සඳහා පිවිසෙන ලෙස උතුරු කොරියාව කරනු ලැබූ ආරාධනය දකුණු කොරියාව ප්‍රතික්ෂේප කර තිබෙනවා. මේ සම්බන්ධයෙන් සිය ප්‍රතිචාර දක්වමින් දකුණු කොරියාව, උතුරට කියා සිටියේ සාකච්ඡාවට වඩා එම කටයුත්ත ක්‍රියාවෙන් ඔප්පු කර පෙන්වීම වැදගත් බවයි. චීනය සතුටු කිරීම සඳහා උතුරු කොරියාව මෙවැනි ආරාධනයක් කළ බවට දකුණු කොරියාව චෝදනා කරනවා. එමෙන්ම, උතුරු කොරියාවේ ආරාධනයට ප්‍රතිචාර දක්වමින් ඇමෙරිකාව ද ප්‍රකාශ කර ඇත්තේ සාකච්ඡාවලට වඩා ක්‍රියාත්මක වීම වැදගත් බවයි.",
       "URL": "https://www.hirunews.lk/59776/උතුරු-කොරියාවේ-ආරාධනාව-දකුණු-කොරියාව-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=836"
}