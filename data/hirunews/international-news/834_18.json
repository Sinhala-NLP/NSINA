{
       "Source": "hirunews",
       "Timestamp": "Monday, 03 June 2013 - 16:11",
       "Headline": "ඇෆ්ගනිස්ථානයේ බෝම්බ ප්‍රහාරයකින් සිසුන් 10 දෙනෙකු මරුට.",
       "News Content": "ඇෆ්ගනිස්ථානයේ නැගෙනහිර පක්ටියා ප්‍රාන්තයේ අද (03) සිදුවූ මරාගෙන මැරෙන බෝම්බ පිපිරීමකින් පුද්ගලයින් 12 දෙනෙකු මිය ගොස් තිබෙනවා. මිය ගිය අයගෙන් 10 දෙනෙකුම පාසල් සිසුන් බවයි විදෙස් වාර්තා පවසන්නේ. එමෙන්ම තවත් පුද්ගලයින් 15 දෙනෙකු මෙම බෝම්බ ප්‍රහාරයෙන් තුවාල ලබා තිබෙනවා. නේටෝ හමුදාවේ මුර සංචාරක කණ්ඩාමක් ඉලක්ක කර ගනිමින් මෙම මරාගෙන මැරෙන බෝම්බ ප්‍රහාරය එල්ල කර ඇති අතර, එහිදී නෙටෝ හමුදා සාමාජිකයින්ට හානියක් සිදුවී නොමැති බව සඳහන්.",
       "URL": "https://www.hirunews.lk/60220/ඇෆ්ගනිස්ථානයේ-බෝම්බ-ප්‍රහාරයකින්-සිසුන්-10-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=834"
}