{
       "Source": "hirunews",
       "Timestamp": "Tuesday, 13 January 2015 - 14:40",
       "Headline": "සියලූ ත්‍රස්ත කණ්ඩායම්වලට එරෙහිව සටන් කරන්න. - ඇමරිකාව පාකිස්තානයට කියයි.",
       "News Content": "පාකිස්තානය තුළ ක්‍රියාත්මක වන සියලූ ත්‍රස්ත කණ්ඩායම්වලට එරෙහිව මෙහෙයුම් ක්‍රියාත්මක කළ යුතු බව ඇමරිකානු රාජ්‍ය ලේකම් ජෝන් කෙරී පවසනවා. ඉස්ලාමාබාද් නුවර දී එරට  නායකයන් හමුවූ ඇමරිකානු රාජ්‍ය ලේකම්වරයා අවධාරණය කළේ ඇෆ්ගනිස්ථානය, ඉන්දියාව සහ ඇමරිකානු දේපළවලට එරෙහි ත්‍රස්ත කණ්ඩායම්වලට එරෙහිව ද පාකිස්තානය කටයුතු කළ යුතු බවයි. පාකිස්තානයේ පාසලකට එල්ල වූ ත්‍රස්ත ප්‍රහාරයෙන් විපතට පත්වූවන්ට ද ජෝන් කෙරී මෙහිදී කණස්සල්ල පළ කළා.",
       "URL": "https://www.hirunews.lk/101155/සියලූ-ත්‍රස්ත-කණ්ඩායම්වලට-එරෙහිව-සටන්-කරන්න-ඇමරිකාව-පාකිස්තානයට-කියයි",
       "Category": "International News",
       "Parent URL": "https://www.hirunews.lk/international-news.php?pageID=768"
}