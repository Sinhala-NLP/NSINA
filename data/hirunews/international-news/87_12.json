{
       "Source": "hirunews",
       "Timestamp": "Monday, 18 October 2021 - 10:21",
       "Headline": "බෙලරුස් හි ප්‍රංශ තානාපතිවරයා පිටුවහල් කෙරෙයි",
       "News Content": "බෙලරුස් රාජ්‍යයේ ප්‍රංශ තානාපතිවරයා එරටින් පිටුවහල් කර තිබෙනවා.\nඒ, ඔහු සිය අක්තපත්‍ර බෙලරුස් ජනාධිපති ඇලෙක්සැන්ඩර් ලුකෂෙන්කෝ වෙත භාර නොදීම හේතුවෙන්.\nහය වැනි වරටත් ජනාධිපති ධුරයට පසුගිය අගෝස්තු මාසයේදී තේරී පත් වූ ලුකෂෙන්කෝ ප්‍රංශය ඇතුළු යුරෝපා රටවල් නිල වශයෙන් ජනාධිපතිවරයා ලෙස මේ දක්වා පිළිගෙන නැහැ.\nඒ, ඔහුට එරෙහිව එල්ල වී ඇති දූෂණ චෝදනා හේතුවෙන්.\nඑම තත්ත්වය හමුවේ බෙලරුස් හි ප්‍රංශ තානාපතිවරයා ලෙස පත්වීම් ලද ද ලාකෝස්ට් පසුගිය දෙසැම්බර් මාසයේදී ජනාධිපතිවරයා වෙනුවට හමු වී තිබුණේ, බෙලරුස් හි විදේශ අමාත්‍යවරයායි.\nමෙම තත්ත්වය හේතුවෙන් බෙලරුස් හි විදේශ අමාත්‍යාංශය දැනුම් දී ඇත්තේ, අද දිනයට පෙර තානාපතිවරයාට බෙලරුස් රාජ්‍යයෙන් පිටව යන ලෙසයි.",
       "URL": "https://www.hirunews.lk/285325/බෙලරුස්-හි-ප්‍රංශ-තානාපතිවරයා-පිටුවහල්-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=87"
}