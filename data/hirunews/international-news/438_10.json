{
       "Source": "hirunews",
       "Timestamp": "Monday, 18 September 2017 - 12:00",
       "Headline": "දරුවන් දෙදෙනා ඝාතන කළ මවට ලැබුණු දඬුවම (ඡායාරූප)",
       "News Content": "සිය දරුවන් දෙදෙනා ඝාතනය කළ කාන්තාවකට අධිකරණයේදී අධි චෝදනා එල්ල කර දඬුවම් නියම කළ පුවතක් විදෙස් මාධ්‍ය වාර්තා කරනවා.\nකැතරින් හොගල් නැමැති මෙම කාන්තාව සිය වයස අවුරුදු දෙකක පිරිමි දරුවා සහ අවුරුදු 03ක් වයසැති ගැහැණු දරුවා ඝාතනය කර තිබෙනවා.\nඝාතනයන් සිදුකර දින 04ක් ගතවීමත් සමඟ ස්වාමි පුරුෂයා විසින් ඇයගේ සැක සහිත හැසිරීම සම්බන්ධයෙන් පොලිසියට පැමිණිල්ලක් සිදුකිරීමෙන් අනතුරුව ඇයව අත්අඩංගුවට ගෙන ඇති බවයි වාර්තා වන්නේ.\nඑහිදී ඇය පවසා ඇත්තේ දරුවන් දෙදෙනා ළමා සුරැකුම් මධ්‍යස්ථානයක රැඳවු බවයි.\nකෙසේ වෙතත් දරුවන්ගේ ඝාතන සම්බන්ධයෙන් ඔවුන්ගේ මවට චෝදනා එල්ල වී තිබෙනවා.\n2014 වසරේ සැප්තැම්බර් මාසයේදී මෙම ඝාතනයන් සිදුකර ඇති අතර ඒ වන විටත් සැකකාර කාන්තාව සුළු මානසික අබාධයකින් පෙලුනු බවට තොරතුරු වාර්තා වනවා.\nමැය මීට පෙර අවස්ථා කිහිපයකදීම දරුවන්ට ඉතා අමානුෂික ලෙස හිරිහැර කර ඇති අතර ඝාතනය කළ දරුවන් දෙදෙනාගේ සිරුරු මේවනතෙක් අතුරුදන්ව ඇති බව විදෙස් මාධ්‍ය වැඩිදුරටත් තොරතුරු වාර්තා කරනවා.\nපසුගිය සිකුරාදා චූධිත කාන්තාවට ඇමරිකාවේ අධිකරණයක් මගින් සිර දඬුවම් පමුණුවා ඇති බවයි වාර්තා වන්නේ.",
       "URL": "https://www.hirunews.lk/171191/දරුවන්-දෙදෙනා-ඝාතන-කළ-මවට-ලැබුණු-දඬුවම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=438"
}