{
       "Source": "hirunews",
       "Timestamp": "Wednesday, 07 July 2021 - 20:37",
       "Headline": "ඉන්දීය කැබිනට් මණ්ඩල සංශෝධනයට පෙර, සෞඛ්‍ය, අධ්‍යාපන ඇමතිවරුන් ඉල්ලා අස්වේ",
       "News Content": "මෑත ඉතිහාසයේ ඉන්දියාවේ විශාලතම කැබිනට් මණ්ඩලය දිවුරුම් දීම මේ වන විට ආරම්භ වී තිබෙනවා.\nඉන්දීය මාධ්‍ය වාර්තා කළේ අග්‍රාමාත්‍ය නරේන්ද්‍ර මෝදි විසින් කැබිනට් මණ්ඩලය 44 සිට 78ක් දක්වා ඉහල දැමීමට කටයුතු කර ඇති බවයි.\nකැබිනට් සංශෝදනයට පෙර  අධ්‍යපන අමාත්‍ය රමේෂ් පොක්රියාල්, නීතිය, හා තොරතුරු තාක්ෂණ අමාත්‍ය රවි ෂංකර් ප්‍රසාද් සහ පරිසර අමාත්‍ය ප්‍රකාෂ් ජවාදේකාර් ඇතුලු කැබිනට් මණ්ඩලයේ ප්‍රධාන අමාත්‍ය ධූර හෙබවූ 12 දෙනෙකු සිය අමාත්‍ය ධූරවලින් ඉල්ලා අස් වී තිබෙනවා.\nසෞඛ්‍ය අමාත්‍ය හර්ෂ වර්දන්ද එලෙස ඉල්ලා අස්වූ අමාත්‍යවරුන් අතර වන බවයි ඉන්දීය වාර්තා සඳහන් කළේ.\nනව අමාත්‍යවරුන් 36 දෙනෙකු කැබිනට් මණ්ඩලයට එක්කර ඇති අතර 7 දෙනෙකුට උසස්වීම් ලබාදී ඇති බව සඳහන්.\nකෙසේ වෙතත් මුදල්, විදේශ සබදතා, ස්වදේශ කටයුතු සහ ආරක්ෂක අමාත්‍ය ධුරයන්හි කිසිදු වෙනසක් සිදු නොකෙරෙන බවයි වාර්තා වන්නේ.\nනව කැබිනට් මණ්ඩලයේ වයස අවුරුදු 50 ට අඩු අයට හා කාන්තා නියෝජනයට වැඩි ඉඩකඩක් වෙන් කර ඇති බව ද සදහන්.",
       "URL": "https://www.hirunews.lk/276366/ඉන්දීය-කැබිනට්-මණ්ඩල-සංශෝධනයට-පෙර-සෞඛ්‍ය-අධ්‍යාපන-ඇමතිවරුන්-ඉල්ලා-අස්වේ",
       "Category": "International News",
       "Parent URL": "https://www.hirunews.lk/international-news.php?pageID=106"
}