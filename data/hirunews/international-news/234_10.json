{
       "Source": "hirunews",
       "Timestamp": "Monday, 30 September 2019 - 7:29",
       "Headline": "ඉම්රාන් ඛාන්ට ඉන්දියාවෙන් නඩු",
       "News Content": "පාකිස්ථාන අග්‍රාමාත්‍ය ඉම්රාන් ඛාන්ට එරෙහිව ඉන්දියාවේ බිහාර් ප්‍රාන්තයේ මුසාෆර්පූර් හි අධිකරණයක නඩු පවරා තිබෙනවා.\nපසුගියදා නිව්යෝක් නුවරදී එක්සත් ජාතීන්ගේ සමුළුව අමතමින් ඉම්රාන් ඛාන් ඉන්දියාවට එරෙහිව ප්‍රතිවිරෝධාත්මක අදහස් දැක්වීමක් සිදුකළ බවට චෝදනා කරමින් ඉන්දීය නීතීඥයෙකු විසින් මෙම නඩුව පවරා ඇති බවයි විදෙස් වාර්තා සඳහන් කළේ.\nඑක්සත් ජාතීන්ගේ සමුළුවේදි පසුගියදා විනාඩි 50 ක කාලයක් ආවේගශීලීව අදහස් පළ කළ ඉම්රාන් ඛාන් ඉන්දියාව සහ පාකිස්ථානය අතර මත ගැටුම න්‍යෂ්ටික යුද්ධයක් දක්වා වර්ධනය වීමට ඉඩ ඇති බවට ප්‍රකාශ කර තිබුණා.",
       "URL": "https://www.hirunews.lk/225293/ඉම්රාන්-ඛාන්ට-ඉන්දියාවෙන්-නඩු",
       "Category": "International News",
       "Parent URL": "https://www.hirunews.lk/international-news.php?pageID=234"
}