{
       "Source": "hirunews",
       "Timestamp": "Saturday, 13 August 2016 - 16:59",
       "Headline": "යුධ ගැටුම් මැද සිරියාවේ අමුතු දරු උපතක්",
       "News Content": "සිරියාවේ ඩුමා ප්‍රදේශයේ දෙබිඩි නිවුන් දරු උපතක් සිදුව තිබෙනවා.\nදරුණු ගැටුම් පවතින ප්‍රදේශයක උපත ලැබු මෙම දරුවන් දෙදෙනා සහ මව වෛද්‍යවරුන් විසින් ඩැමස්කස් නුවර පිහිටි ළමා රෝහලක් වෙත වහාම යොමුකර ඇති බවයි විදෙස් පුවත් සේවා සඳහන් කලේ.\nඑමෙන්ම දරුවන් දෙදෙනාට හදිසි ශල්‍යකර්මයක් සිදුකල යුතු බැවින් ඊට සහය වන ලෙසට සිරියානු වෛද්‍ය කණ්ඩායමක් ජාත්‍යන්තර සෞඛ්‍ය සංවිධානයෙන් ද ඉල්ලීම් කර තිබෙනවා.\nශල්‍යකර්මය සිදු නොකල හොත් ඔවුන් මියයාමේ අවධානමක් ද පවතින බවයි ඔවුන් සඳහන් කර ඇත්තේ.\nකෙසේවෙතත් මේවන විට දෙබිඩි දරුවන් දෙදෙනා සහ මව යහපත් සෞඛ්‍ය තත්වයෙන් පසුවන බව ද වෛද්‍යවරුන් ප්‍රකාශකර තිබෙනවා.\nමෙම දරුවන් දෙදෙනාට දෙවියන්ගේ රැකවරණ ලබාදෙන්නැයි ඉල්ලා සිරියාවේ ජනතාව සමාජ මාධ්‍ය ඔස්සේ ද සටහන් තබා ඇතැයි සඳහන්.\nදෙබිඩි දරුවන් දෙදෙනා ඉපදුනු ඩුමා ප්‍රදේශය යුධ ගැටුම් බහුලව පවතින ප්‍රදේශයක් ලෙසටයි සැලකෙන්නේ.\nඑම ප්‍රදේශයට මානුෂීය සහන නොලැබෙන තත්වයක් ද පවතින බව සඳහන්.\nඒ එම ප්‍රදේශයේ ගැටුම් හේතුවෙන් ළගාවීමේ අපසුතා හමුවේයි.",
       "URL": "https://www.hirunews.lk/140545/යුධ-ගැටුම්-මැද-සිරියාවේ-අමුතු-දරු-උපතක්",
       "Category": "International News",
       "Parent URL": "https://www.hirunews.lk/international-news.php?pageID=599"
}