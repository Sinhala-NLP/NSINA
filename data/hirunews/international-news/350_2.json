{
       "Source": "hirunews",
       "Timestamp": "Sunday, 22 July 2018 - 9:38",
       "Headline": "පාකිස්ථානයේ හිටපු ජනාධිපති සර්දාරිට එරෙහිව මූල්‍ය විශුද්ධිකරණ චෝදනා",
       "News Content": "පාකිස්ථානයේ හිටපු ජනාධිපති අසිෆ් අල් සර්දාරි ඇතුලූ 20 දෙනෙකු එරට මධ්‍යම ඔත්තු සේවය මගින් රුපියල් බිලියන 35 ක මූල්‍ය විශුද්ධිකරණ නඩුවේ සැකකරුවන් ලෙස ඊයේ නම් කළා.\nඑහිදී හිටපු ජනාධිපති සර්දාරිගේ හිතවත් බැංකුකරුවෙකුටද චෝදනා එල්ලවී තිබෙනවා.\nඒ, සර්දාරි සහ ඔහුගේ සොහොයුරියට ව්‍යාජ ගිණුම් ආරම්භ කිරීම සඳහා සහය වූ බවටයි.\nඑම ව්‍යාජ ගිණුම්වල තැන්පත් කළ විශාල මුදලක් සර්දාරි සමූහයේ ගිණුම්වලට පසුව බැරකර ඇති බව පාකිස්ථාන මධ්‍යම ඔත්තු සේවය අධිකරණයේදී සඳහන් කළා.\nකෙසේ නමුත් හිටපු ජනාධිපතිවරයා හෝ ඔහුගේ සොහොයුරිය ඊයේ අධිකරණය ඉදිරියේ පෙනී සිටියේ නැහැ.\nඅසිෆ් අල් සර්දාරි පාකිස්ථානයේ ඝාතනයට ලක්වූ හිටපු  අගමැතිනි බෙනසීර් භූතෝගේ සැමියායි.",
       "URL": "https://www.hirunews.lk/195761/පාකිස්ථානයේ-හිටපු-ජනාධිපති-සර්දාරිට-එරෙහිව-මූල්‍ය-විශුද්ධිකරණ-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=350"
}