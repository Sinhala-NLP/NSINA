{
       "Source": "hirunews",
       "Timestamp": "Sunday, 20 February 2022 - 10:42",
       "Headline": "ට්‍රම්ප්ගේ සමාජ සත්‍යය හෙට එළිදකී",
       "News Content": "හිටපු ඇමරිකානු ජනාධිපති ඩොනල්ඩ් ට්‍රම්ප් ඉදිරිපත් කරන සමාජ මාධ්‍ය යෙදුම ටෘත් - ෂෝෂල් හෙවත් සමාජ සත්‍යය හෙට (21) දියත් කෙරෙනවා.\nඑහි අත්හදාබැලීමේ යෙදුම ඇසුරෙන් විදෙස් ප්‍රවෘත්ති සේවා සඳහන් කළේ එමඟින් හිටපු ජනාධිපතිවරයා සමාජ මාධ්‍ය තුළ සිය දේශපාලන මතය පැතිරවීමට උත්සාහ කරනු ඇති බවයි.\nට්‍රම්ප්ගේ සමාජ මාධ්‍ය යෙදුම ඇපල් ස්ටෝ හරහා බාගත කිරීමට හැකි බව ටෘත් ෂෝෂල් ප්‍රකාශකයෙකු සඳහන් කළා.\nජනාධිපතිවරණයෙන් ලද පරාජයෙන් අනතුරුව පසුගිය 2021 වසරේ ජනවාරි හයවනදා ඇමරිකානු පාර්ලිමේන්තු ගොඩනැගිල්ල ට්‍රම්ප් අනුගාමිකයන් විසින් ආක්‍රමණය කළ අතර, ඊට ප්‍රතිචාර දක්වමින් සමාජ මාධ්‍ය රැසක් හිටපු ජනපති ට්‍රම්ප්ට තහංචි පනවනු ලැබුවා.\nඒ අනුව ට්විටර්, ෆේස්බුක් සහ යූ ටියුබ් සමාජ මාධ්‍ය ඔහුට වසරකට වැඩි කාලයක් තහනම්ව පැවතුණා.",
       "URL": "https://www.hirunews.lk/297493/ට්‍රම්ප්ගේ-සමාජ-සත්‍යය-හෙට-එළිදකී",
       "Category": "International News",
       "Parent URL": "https://www.hirunews.lk/international-news.php?pageID=60"
}