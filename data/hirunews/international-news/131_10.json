{
       "Source": "hirunews",
       "Timestamp": "Monday, 08 March 2021 - 13:56",
       "Headline": "මියන්මාරයේ යැන්ගුන් හි වෙළඳසැල්, කර්මාන්තශාලා සහ බැංකු වැසේ",
       "News Content": "මියන්මාරයේ විශාලම නගරය වන යැන්ගුන් හි වෙළඳසැල්, කර්මාන්තශාලා, බැංකු සහ මූල්‍ය ආයතන අද වසා දමා තිබෙනවා.\nඒ, එරට මිලිටරි පාලනයට එරෙහිව නැගී සිටීමේ කොටසක් ලෙස ආර්ථීකය වසා දැමීමට මියන්මාරයේ ප්‍රධාන වෘත්තිය සමිති ඉල්ලා සිටීමත් සමගයි.\nමධ්‍යම යැන්ගුන් හි විරෝධතා සහ එක්රැස්වීම් වැළැක්වීමට ස්ථාන කිහිපයක හමුදා භට පිරිස් අහසට වෙඩි තැබීම් සහ මෝටර් රථ පරීක්ෂා කිරීම් සිදුකර තිබෙනවා.\nමිලිටරි ජුන්ටාව හෙළා දැකීම සඳහා අදට යෙදී ඇති ජාත්‍යන්තර කාන්තා දිනය වෙනුවෙන් ඇතැම් ස්ථානවල කාන්තා ලුංගිවලින් සැකසූ ධජ එසවීමටද විරෝධතාකරුවන් පියවර ගෙන තිබෙනවා.\nකාන්තා ලුංගි යටින් ඇවිදීම පිරිමින්ට අවාසනාව ගෙන දෙන්නක් ලෙසයි මියන්මාර වාසීන් සළකනු ලබන්නේ.",
       "URL": "https://www.hirunews.lk/264700/මියන්මාරයේ-යැන්ගුන්-හි-වෙළඳසැල්-කර්මාන්තශාලා-සහ-බැංකු-වැසේ",
       "Category": "International News",
       "Parent URL": "https://www.hirunews.lk/international-news.php?pageID=131"
}