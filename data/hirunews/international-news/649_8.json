{
       "Source": "hirunews",
       "Timestamp": "Wednesday, 06 April 2016 - 11:08",
       "Headline": "විස්කොන්සිං ප්‍රාන්ත මැතිවරණයෙන් ටෙඩ් කෘස්ට සහ බර්නි සැන්ඩර්ස්ට ජය",
       "News Content": "ඇමරිකානු ජනාධිපතිවරණයේ අපේක්ෂකත්වය තේරීම සඳහා විස්කොන්සිං ප්‍රාන්තයේ පැවැති ඡන්ද විමසීමේදී රිපබ්ලිකන් පක්ෂයේ අපේක්ෂක ටෙඞ් කෘස් සහ ඩිමොක්‍රටික් පක්ෂයේ බර්නි සැන්ඩර්ස් ජයගෙන තිබෙනවා.\nරිපබ්ලිකන් පක්ෂයේ අපේක්ෂක ඩොනල්ඩ් ට්‍රම්ප් අති විශාල ඡුන්ද ප්‍රතිශතයකින් පරාජයට පත් කරමිනුයි ටෙඩ් කෘස් එම ප්‍රාන්ත මැතිවරණය ජයග්‍රහණය කර ඇත්තේ.\nකෙසේ වෙතත් දැනට පැවැති ප්‍රාන්ත ඡන්ද විමසීම්වලදී ඉදිරියෙන් පසුවන්නේ ඩොනල්ඩ් ට්‍රම්ප්.\nවිස්කොන්සිං ප්‍රාන්තය ඩිමොක්‍රටික් පක්ෂයේ අපේක්ෂක බර්නි සැන්ඩර්ස් ජය ගත්ත ද මෙතෙක් පැවති ප්‍රාන්ත ඡන්ද විමසීම්වලදී ඔහුගේ ප්‍රතිවාදිනිය වන හිලරි ක්ලින්ටන් ඉදිරියෙන් පසුවනවා.",
       "URL": "https://www.hirunews.lk/130230/විස්කොන්සිං-ප්‍රාන්ත-මැතිවරණයෙන්-ටෙඩ්-කෘස්ට-සහ-බර්නි-සැන්ඩර්ස්ට-ජය",
       "Category": "International News",
       "Parent URL": "https://www.hirunews.lk/international-news.php?pageID=649"
}