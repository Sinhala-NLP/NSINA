{
       "Source": "hirunews",
       "Timestamp": "Saturday, 19 November 2016 - 8:40",
       "Headline": "ප්‍රියංකා ගාන්ධි, කරළියට",
       "News Content": "ලබන වසරේ පැවැත්වෙන උත්තර් ප්‍රදේශ් ප්‍රාන්ත මැතිවරණයේදී රාහුල් ගාන්ධිගේ සොහොයුරිය වන ප්‍රියංකා ගාන්ධි මැතිවරණ ප්‍රචාරක ව්‍යාපාරයට පුළුල්ව එක් වන බව කොංග්‍රස් පක්ෂය ප්‍රකාශ කළා.\nඇය මෙතෙක් මැතිවරණ ප්‍රචාරක කටයුතුවල නිරත වී ඇත්තේ ගාන්ධි පවුලේ මැතිවරණ කොට්ඨාශ වන අමේති සහ රාබෙරෙලි සීමාවන්හි පමණයි.\nඑහෙත් ඇය ලබන වසරේදී උත්තර් ප්‍රදේශ් ප්‍රාන්තයේ ආසන 403නේම ප්‍රචාරක කටයුතුවල නිරත වනු ඇති.\nමෙතෙක් රාහුල් ගාන්ධි සහ සෝනියා ගාන්ධි පමණක් එක්වූ මැතිවරණ ප්‍රචාරක කටයුතුවලට ප්‍රියංකා ගාන්ධි එක්වීමෙන් පක්ෂයේ වර්ධනයක් අපේක්ෂා කරන බව කොංග්‍රස් පක්ෂ ජ්‍යෙෂ්ඨයන් පෙන්වා දී තිබෙනවා.",
       "URL": "https://www.hirunews.lk/147855/ප්‍රියංකා-ගාන්ධි-කරළියට",
       "Category": "International News",
       "Parent URL": "https://www.hirunews.lk/international-news.php?pageID=557"
}