{
       "Source": "hirunews",
       "Timestamp": "Sunday, 21 March 2021 - 9:08",
       "Headline": "මුම්බායි නගරයේ කොරෝනා පරීක්ෂණ අනිවාර්ය කෙරේ",
       "News Content": "ඉන්දියාවේ නවතම කොරෝනා වෛරස් කේන්ද්‍රය වන මහාරාෂ්ඨ ප්‍රාන්තයේ මුම්බායි අගනුවර කොරෝනා පරීක්ෂණ අනිවාර්ය කර තිබෙනවා.\nඑමෙන්ම මෙම පරීක්ෂණ ප්‍රතික්ෂේප කරන්නන්ට එරෙහිව නීිතිමය පියවර ගැනීමටයි ප්‍රාන්ත රජය තීරණය කර ඇත්තේ.\nඉන්දියාවෙන් ඊයේ දිනයේ 41,000 කට ආසන්න කොරෝනා ආසාදිතයන් හඳුනා ගැනුනු අතර, ඉන් බහුතරයක් වාර්තාවූයේ මහාරාෂ්ඨ ප්‍රාන්තයෙන්.\nඑරට සමස්ත කොරෝනා ආසාදිත සංඛ්‍යාව එක්කෝටි පහළොස් ලක්ෂය ඉක්මවනවා.\nඑමෙන්ම ඉන්දියානුවන් එක්ලක්ෂ 60,000 කට ආසන්න පිරිසක් කොරෝනා ආසාදනයෙන් ජීවිතක්ෂයට පත්වුණා.\nමේ අතර ඊයේ දිනයේදී බි්‍රතාන්‍යයේ පුද්ගලයන් හත්ලක්ෂ 11,156 දෙනෙකුට කොරෝනා එන්නත් ලබාදී තිබෙනවා.\nඑය දිනකදී මෙතෙක් ලබාදුන් වැඩිම එන්නත් සංඛ්‍යාවයි. ඊට පළමු මාත්‍රාවේ සහ දෙවන මාත්‍රාවේ කොරෝනා එන්නත්කරණයන් ඇතුළත්.\nඒ අනුව බ්‍රිතාන්‍යයේ වැඩිහිටියන් දෙකෝටි හැට අට ලක්ෂ 53,407 දෙනෙකුට කොරෝනා එන්නත් ලබාදී තිබෙනවා.\nඑය එරට වැඩිහිටි ජනගහණයෙන් අඩක් ලෙස සැළකිය හැකියි. බ්‍රිතාන්‍යය සෞඛ්‍ය අමාත්‍ය මැට් හැන්කොක් ප්‍රකාශ කළේ එය ආශ්චර්යවත් ජයග්‍රහණයක් බවයි.\nබ්‍රිතාන්‍යයේ සමස්ත කොරෝනා ආසාදිත සංඛ්‍යාව හතළිස් දෙලක්ෂ 91,000 ඉක්මවන අතර, මරණ සංඛ්‍යාව එක්ලක්ෂ 26,000 කට අධිකයි.",
       "URL": "https://www.hirunews.lk/266036/මුම්බායි-නගරයේ-කොරෝනා-පරීක්ෂණ-අනිවාර්ය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=128"
}