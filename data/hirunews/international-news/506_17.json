{
       "Source": "hirunews",
       "Timestamp": "Monday, 13 March 2017 - 11:10",
       "Headline": "කනස්සල්ලෙන් සිටින (WWW) නිර්මාතෘගෙන් අනතුරු ඇඟවීමක්",
       "News Content": "world wide web නොහොත් (WWW) නිර්මාතෘ ආචාර්ය ශ්‍රීමත් ටිම් බර්නර්ස් ලී අන්තර් ජාලයේ පලවන අසත්‍ය පුවත් පිළිබඳව තමන් කණගාටුවෙන් පසු වන බව ප්‍රකාශ කරනවා.\nදත්ත පිළිබඳ පවතින රහස්‍යභාවය සහ දේශපාලන ප්‍රචාරක කටයුතු වැනි දේ සදහා වර්තමානය වන විට අන්තර්ජාලය බහුලව වැරදි ලෙස භාවිතයට ගන්නා බවයි ඔහු ප්‍රකාශ කර ඇත්තේ.\nඔහු විසින් මෑතකදී නිකුත්කරන ලද නිවේදනයක මෙම කරුණ දක්වා ඇති බවයි විදෙස් මාධ්‍ය වාර්තා කරන්නේ.\nලෝක ප්‍රසිද්ධ අන්තර්ජාල පිවිසුමට අති ප්‍රධාන පිවිසුම් මාර්ගය වන WWW නොහොත් world wide web නිර්මාණය කර වසර 28ක් සම්පුර්ණ වීම නිමිත්තෙන්  ඔහු මෙම නිවේදනය නිකුත්කර තිබෙනවා.\nව්‍යාජ ප්‍රවෘතීන් පළවීම අවම කර ගැනීම සඳහා සමාජ ජාල මාධ්‍ය සහ අන්තර්ජාලයේ සෙවුම් යන්ත්‍ර දරණ උත්සාහය දිරිමත් කළ යුතු බව ඔහු මෙහිදී අවධාරණය කර සිටිනවා.\nපෞද්ගලික තොරතුරු පාලනයෙන් ගිලිහීයාම සහ පාලකයන් විසින් රටවැසියන්ගේ ක්‍රියාකාරකම් සියුම් ලෙස නිරීක්ෂණය කිරීම පිළිබඳව ඔහු මෙම නිවේදනය මඟින් අනතුරු ඇඟවීම තවත් විශේෂත්වයක්.",
       "URL": "https://www.hirunews.lk/156736/කනස්සල්ලෙන්-සිටින-www-නිර්මාතෘගෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=506"
}