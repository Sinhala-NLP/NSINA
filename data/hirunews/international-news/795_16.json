{
       "Source": "hirunews",
       "Timestamp": "Sunday, 13 October 2013 - 13:32",
       "Headline": "ජාත්‍යන්තර අපරාධ අධිකරණය පක්ෂග්‍රාහී බවට චෝදනා.",
       "News Content": "ජාත්‍යන්තර අපරාධ අධිකරණය පක්ෂග්‍රාහී බවට අප්‍රිකානු සංගමය චෝදනා කරනවා. ඉතියෝපියාවේ අඩිස් - අබාබා නුවරට රැස්වූ අප්‍රිකානු සංගම් නායකයන් රැසක් එම අදහස පළකළ බව විදෙස් වාර්තා සඳහන් කළා. එහිදී ඔවුන් අවධාරණය කළේ ජාත්‍යන්තර අපරාධ අධිකරණය සිය නායකයන්ට එරෙහිව කටයුතු කිරීම සම්බන්ධයෙන් එක් හ`ඩකින් ප්‍රතිචාර දැක්විය යුතු බවයි. එමෙන්ම දැනට පාලන බලයේ සිටින නායකයන්ට එරෙහිව ජාත්‍යන්තර අපරාධ අධිකරණයේ නඩු පැවරීම වැළැක්විය යුතු බවයි ඔවුන් කියා සිටියේ. කෙන්යාවේ සහ සුඩානයේ ජනාධිපතිවරුන්ට එරෙහිව මේ වනවිට ජාත්‍යන්තර අපරාධ අධිකරණයේ නඩු විභාග කෙරෙනවා. සුඩාන ජනාධිපති ඔමාර් අල් බෂීර් අත්අඩංගුවට ගැනීම සඳහා ජාත්‍යන්තර අධිකරණය වරෙන්තුද නිකුත් කළා. කෙසේ නමුත් ජාත්‍යන්තර අපරාධ අධිකරණය සිය නායකයන්ට එරෙහිව අසාධාරණ අන්දමින් කටයුතු කරන බව අප්‍රිකානු සංගම් නායකයන් ඊයේ (12) අවධාරණය කළා. ජාත්‍යන්තර අපරාධ අධිකරණයේ දැනට විභාග වන නඩු 8 ම අප්‍රිකානු රටවලට එරෙහිව ගොනු කර තිබීම විශේෂත්වයක්.",
       "URL": "https://www.hirunews.lk/69209/ජාත්‍යන්තර-අපරාධ-අධිකරණය-පක්ෂග්‍රාහී-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=795"
}