{
       "Source": "hirunews",
       "Timestamp": "Monday, 27 March 2017 - 13:59",
       "Headline": "කැතම කාන්තා සිරුරක ඇති ලස්සන හදවතක නිර්භීත ගමන",
       "News Content": "කුමන අපහාස පැමිණියත් කුමන අභියෝග එල්ල වුවත් තම අරමුණ කරා යන ගැහැණියක් පිළිබඳ ලෝකයේ අවධානය තවමත් යොමු වී තිබෙන පුවතක් වාර්තා වනවා.\nලිසී වෙලස්‌ක්‌වෙස්‌ නම් ඇය ගැන මුලින්ම සමාජ මාධ්‍ය වාර්තා කර තිබුණේ \"ලෝකයේ කැතම කාන්තාව\" ලෙසයි.\nඒ බව අවුරුදු දාහතේ දී මුලින් ම දුටු අවස්ථාවේ ඇයට ඇති වූ දුක දරාගත නොහැකි වුණා.\nදිනක් ඇය You Tube සමාජ ජාලය තුල ගීතයක් නැරඹීම සදහා පිවිසි අවස්ථාවේ ලෝකයේ කැතම කාන්තාව ලෙසට ඇයගේ වීඩියෝවක් එයට එක්කර තිබූ බව ඇය පවසනවා.\nඑහෙත් ඇය පසුව තීරණය කළේ තමන් වගේම මෙලෙස අපහාසයට, අසාධාරණයට ලක් වන්නන් වෙනුවෙන් සටන් කිරීමටයි.\nඑය කෙතරම් දුරදිග ගියාදැයි කියතොත් ඇය ලොව පුරා අතිශය ජනප්‍රියත්වයට පත්ව ඇය වෙනුවෙන් \"A Brave Heart\" නමින් වාර්තා චිත්‍රපටයක් ද නිර්මාණය වුනා.\nලිසී වෙලක්ස්වෙස් තවමත් සිය සටන අතහැර නැහැ.\n28 වන වියේ පසුවන ලිසී මේ වන විට සමාජ දිරිගන්වන්නියක් ලෙස කටයුතු කරනවා.\nඇය වෙනුවෙන් නිර්මාණය වූ \"A Brave Heart\" චිත්‍රපටයේ පුර්ව ප්‍රචාරක පටය පහතින්.",
       "URL": "https://www.hirunews.lk/157836/කැතම-කාන්තා-සිරුරක-ඇති-ලස්සන-හදවතක-නිර්භීත-ගමන",
       "Category": "International News",
       "Parent URL": "https://www.hirunews.lk/international-news.php?pageID=500"
}