{
       "Source": "hirunews",
       "Timestamp": "Sunday, 20 August 2017 - 10:44",
       "Headline": "සිරියාවේ යුද්ධයෙන් පලායන සරණාගත සංඛ්‍යාව ඉහළට",
       "News Content": "සිරියාවේ අයි.එස්. බලකොටුව ලෙස සැලකෙන රඛා වෙත ඇමරිකානු හමුදා සහය ලබන සන්නද්ධ කණ්ඩායම් ප්‍රහාර උත්සන්න කරද්දී එරට සරණාගත කදවුරු ජනයාගෙන් පිරී ඉතිරීයාමට පටන් ගෙන ඇතැයි විදෙස් වාර්තා සදහන් කළා.\nඅයි.එස් ග්‍රහණයේ පවතින ප්‍රදේශ වෙතින් දිනපතා 2000 ත් 10000 ත් අතර පිරිසක් පැමිණෙන අතර, ඇතමුන් පැය 10ක පමණ පාගමනකින් කදවුරු වෙත පැමිණෙන්නේ අධික උණුසුම මධ්‍යයේයි.\nකුඩා ළමයින් සහ වැඩිහිටියන් රැගෙන ඒමට ඔවුන්ට ඉමහත් පරිශ්‍රමයක් දැරීමට සිදුව ඇති බව සදහන්.\nපසුගිය අප්‍රේල් මාසයේ සිට රඛා නගරයෙන් පලා ආ සිරියානු ජන සංඛ්‍යාව දෙලක්ෂයකට අධිකයි.",
       "URL": "https://www.hirunews.lk/168894/සිරියාවේ-යුද්ධයෙන්-පලායන-සරණාගත-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=448"
}