{
       "Source": "hirunews",
       "Timestamp": "Tuesday, 21 May 2013 - 19:10",
       "Headline": "නවාස් ෂරීෆ්ගෙන් තලේබාන් සටන්කාමීන්ට ආරාධනාවක්.",
       "News Content": "පාකිස්තානයේ නව අගමැති නවාස් ෂරීෆ් තලේබාන් සටන්කාමීන්ට සාම සාකච්ජා සඳහා පැමිණෙන ලෙස ආරාධනා කර තිබෙනවා. විදෙස් මාධ්‍ය හමුවේ අගමැතිවරයා ප්‍රකාශ කර ඇත්තේ පාකිස්තානය මුහුණදෙන බරපතලම ගැටළුව ත්‍රස්තවාදය බවයි. එලෙස තලේබාන් සටන්කාමීන් සාකච්ජා සඳහා පැමිණියහොත් එය බැ?රුම් ලෙස සලකා බලන බවයි නවාස් ෂරීෆ් ප්‍රකාශ කර ඇත්තේ. ගිනි අවියෙන් සෑම ගැටළුවකටම විසඳුම් සෙවිය නොහැකි බවද පාකිස්තානු අග්‍රාමාත්‍ය නවාස් ෂරීෆ් ප්‍රකාශ කර ඇති බවයි විදෙස් වාර්තා සඳහන් කළේ. කෙසේ වෙතත්, එන්.ඞී.ටී.වී. වෙබ් අඩවිය සඳහන් කළේ මෙම ආරාධනය සම්බන්ධයෙන් පාකිස්තානු හමුදාවන්ගේ නොසතුට පළව ඇති බවයි.",
       "URL": "https://www.hirunews.lk/59416/නවාස්-ෂරීෆ්ගෙන්-තලේබාන්-සටන්කාමීන්ට-ආරාධනාවක්",
       "Category": "International News",
       "Parent URL": "https://www.hirunews.lk/international-news.php?pageID=838"
}