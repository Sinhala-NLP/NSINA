{
       "Source": "hirunews",
       "Timestamp": "Friday, 24 June 2016 - 12:38",
       "Headline": "බ්‍රිතාන්‍ය අගමැති කැමරන්ට ඉල්ලා අස්වන්නැයි බලපෑම්",
       "News Content": "බ්‍රිතාන්‍ය වැසියන් යුරෝපා සංගමයෙන් ඉවත්වීමට ජනමත විචාරණයකින් ඡන්දය ප්‍රකාශ කිරීමත් සමග අග්‍රාමාත්‍ය ඩේවිඩ් කැමරන්ට ඉල්ලා අස්වන ලෙස දැඩි බලපෑමක් එල්ල වන බව විදෙස් වාර්තා සදහන් කළා.\nකෙසේ නමුත්, කන්සර්වටිව් පක්ෂ මන්ත්‍රීවරුන් 80 දෙනෙකු ඔහුට තවදුරටත් ධුරයේ රැදී සිටින ලෙස ආයාචනාත්මක ලිපියක් ඉදිරිපත් කර තිබෙනවා.\nඑහෙත්, විපක්ෂ කම්කරු පක්ෂය මෙන්ම, එක්සත් රාජධානියේ නිදහස් පක්ෂ නායකයා අගමැති කැමරන් ඉල්ලා අස්විය යුතු බව දැනටමත් ප්‍රකාශ කර තිබෙනවා.\nදේශපාලන විචාරකයන් පෙන්වා දෙන්නේ රටෙන් අඩක්  අගමැතිවරයාගේ මතයට එරෙහිව ඡන්දය ප්‍රකාශ කර තිබියදී ඔහු තවදුරටත් ධුරයේ රැදී සිටීම සදාචාරාත්මක නොවන බවයි.",
       "URL": "https://www.hirunews.lk/136333/බ්‍රිතාන්‍ය-අගමැති-කැමරන්ට-ඉල්ලා-අස්වන්නැයි-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=620"
}