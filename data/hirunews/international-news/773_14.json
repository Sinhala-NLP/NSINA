{
       "Source": "hirunews",
       "Timestamp": "Saturday, 28 December 2013 - 16:07",
       "Headline": "බොලිවුඞ් නළු ෆාරුක් ෂයික් මියයයි.",
       "News Content": "ප්‍රවීන බොලිවුඞ් නළු ෆාරුක් ෂයික් හෘදයාබාධයකින් ජීවිතක්ෂයට පත්වුණා. ඩුබායිහි සංදර්ශන සඳහා ගොස් සිටියදී ඊයේ (27) ඔහු මෙලෙස හදිසියේ හෘදයාබාධයකට ලක්වී මියගොස් ඇති අතර, ඔහුගේ සිරුර අද මුම්බායි නුවරට රැගෙනවිත් තිබෙනවා. 1973 වසරේ ගරම් හවා චිත්‍රපටයෙන් බොලිවුඞ් තිරයට පිවිසි ෆාරුක් ෂයික්, ෂට්රන්ජ් - කි කිලාඩි, චාෂ්මේ බුදුර්, කිසීසේ නා කෙහෙනා සහ නූරි වැනි චිත්‍රපටවල දැක්වූ රංගනය ඉමහත් ජනප්‍රසාදයට පාත්‍ර වුණා. යේ ජවානි හේ දිවානි චිත්‍රපටයේ රන්බීර් කපූර්ගේ පියා ලෙස රගපෑ ෆාරුක් ෂයික් අවසන් වරට රගපෑවේ ක්ලබ් සික්ස්ටි චිත්‍රපටයේයි.",
       "URL": "https://www.hirunews.lk/74324/බොලිවුඞ්-නළු-ෆාරුක්-ෂයික්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=773"
}