{
       "Source": "hirunews",
       "Timestamp": "Tuesday, 14 February 2017 - 18:32",
       "Headline": "උතුරු කොරියා ජනපතිගේ සොහොයුරා ඝාතනය කෙරේ",
       "News Content": "උතුරු කොරියා ජනාධිපති කිම් ජෝන් අන්ගේ ඥාති සහෝදරයකු මැලේසියාවේදී ඝාතනය කර තිබෙනවා.\nදකුණු කොරියා මාධ්‍ය විසිනුයි මෙම තොරතුරු විදෙස් මාධ්‍ය වෙත හෙළිකර ඇත්තේ.\nකිම් ජෝන් නෑම් යන නාමයෙන් හඳුන්වන මෙම සොහොයුරා උතුරු කොරියා ජනාධිපතිවරයාගේ වැඩිමහල් ඥාති සහෝදරයෙක් බව ද සඳහන්.\nඔහු බොහෝ කාලයක් රටින් බැහැරව ජීවත්වී ඇති අතර ජනාධිපතිවරයාගේ මෙන්ම පවුලේ කටයුතු දැඩිව විවේචනය කල අයෙක් ලෙසට සැලකෙනවා.\nවයස අවුරුදු 40 ක් පමණ වන කිම් ජෝන් නෑම් මැලේසියාවේදී ඝාතනයට ලක්වී ඇත්තේ ක්වාලාලාම්පුර් නුවර ගුවන්තොටුපලේ සිටියදීයි.\nඔහුට ගුවන්තොටුපලේදී කාන්තාවන් දෙදෙනෙකු විසින් විෂ සහිත පානයක් ලබාදී ඇතැයි මුලික විමර්ශණවලදී හෙළිවී තිබෙනවා.\nකෙසේවෙතත් මෙම ඝාතනය පිළිබඳ හෝ දකුණු කොරියාව හෙළිකල කරුණු පිළිබඳ උතුරු කොරියාව මෙතෙක් කිසිදු ප්‍රතිචාරයක් දක්වා නැහැ.",
       "URL": "https://www.hirunews.lk/154483/උතුරු-කොරියා-ජනපතිගේ-සොහොයුරා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=517"
}