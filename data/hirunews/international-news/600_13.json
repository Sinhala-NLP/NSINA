{
       "Source": "hirunews",
       "Timestamp": "Thursday, 11 August 2016 - 13:45",
       "Headline": "ප්‍රංශයේ ලැව්ගිනි පැතිරෙයි. හෙක්යාටර 2000 ක් විනාශයි",
       "News Content": "ප්‍රංශයේ - මාසේ ප්‍රදේශයේ ඊයේ (10) ආරම්භ වූ ලැව්ගිනි තවදුරටත් පැතිර යමින් පවතින බව විදෙස් වාර්තා සඳහන් කළා.\nලැව්ගිනි  පැතිර යාම හේතුවෙන් පුද්ගලයන් 1000 ක් එම ප්‍රදේශයෙන් ඉවත් කර ඇති අතර, හෙක්ටයාර 2260  ක් මේ වනවිට විනාශ වී ඇති බවයි වාර්තාවන්නේ.\nලැව්ගිනි පාලනය සඳහා ගිනි නිවන භටයින් 1500 ක් යොදවා තිබෙනවා.\nවිදෙස් මාධ්‍ය වාර්තා සඳහන් කළේ ලැව් ගිනි පාලනය  කළ නොහැකි තත්ත්වයක් මේ වනවිට මතුව ඇති බවයි.\nගිනි සමඟ පැතිර යන අධික දුමාරය හේතුවෙන් මාසේ ගුවන් තොටුපලේ ගුවන් ගමන් ඇණ හිට ඇති අතර, මාර්ග දෙකක්ද වසා දමා තිබෙනවා.\nලැව්ගිනි පාලනය සඳහා පැමිණි ගිනි නිවීමේ භටයින් හතරදෙනෙක්ද තුවාල ලබා ඇති බවයි වාර්තාවන්නේ.",
       "URL": "https://www.hirunews.lk/140377/ප්‍රංශයේ-ලැව්ගිනි-පැතිරෙයි-හෙක්යාටර-2000-ක්-විනාශයි",
       "Category": "International News",
       "Parent URL": "https://www.hirunews.lk/international-news.php?pageID=600"
}