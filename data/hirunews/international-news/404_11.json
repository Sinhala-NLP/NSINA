{
       "Source": "hirunews",
       "Timestamp": "Sunday, 14 January 2018 - 14:44",
       "Headline": "උතුරු - දකුණු කොරියා රාජ්‍යයන් තවත් සාකච්ඡා වටයකට",
       "News Content": "උතුරු සහ දකුණු කොරියානු රාජ්‍යයන් අතර ක්‍රියාකාරී මට්ටමේ නව සාකච්ඡා වටයක් හෙට (15) පැවැත්වෙනවා.\nපැන්මුන්ජොම් දේශසීමා නගරයේ උතුරු කොරියානු පාර්ශවයේ මෙම සාකච්ඡා පැවැත්වීමටයි එකඟත්වය පළ වී ඇත්තේ.\nඒ සඳහා දෙරටේ සංස්කෘතික, ක්‍රීඩා සහ සංචාරක අමාත්‍යාංශ නියෝජිතයන් සහභාගිවීමට නියමිත බවයි දකුණු කොරියානු ඒකාබද්ධතා අමාත්‍යාංශය නිවේදනය කළේ.\nදකුණු කොරියාවේ ලබන මාසයේ පැවැත්වෙන ශීත ඍතු ඔලිම්පික් උළෙල සඳහා උතුරු කොරියානු සංස්කෘතික කණ්ඩායමක් සහභාගි කරළීම පිළිබඳවද මෙහිදී අදහස් හුවමාරු කෙරෙනු ඇති.\nඒ සම්බන්ධයෙන් මෙම සාකච්ඡාව යෝජනා කර ඇත්තේ උතුරු කොරියානු පාර්ශවයෙන්.",
       "URL": "https://www.hirunews.lk/181026/උතුරු-දකුණු-කොරියා-රාජ්‍යයන්-තවත්-සාකච්ඡා-වටයකට",
       "Category": "International News",
       "Parent URL": "https://www.hirunews.lk/international-news.php?pageID=404"
}