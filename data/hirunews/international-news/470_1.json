{
       "Source": "hirunews",
       "Timestamp": "Saturday, 17 June 2017 - 8:54",
       "Headline": "ලන්ඩන් ගින්නෙන් නිවාස අහිමි වූවන්, නගර ශාලාවලට කඩා වදී",
       "News Content": "බටහිර ලන්ඩනයේ ග්‍රෙන්ෆෙල් මහල් නිවහන් සංකීර්ණයේ මහා ගින්නෙන් නිවාස අහිිමි වූවන් ඊයේ කෙන්සිංටන් සහ චෙල්සි නගර ශාලාවලට කඩා වැදී උද්ඝෝෂණවල නිරත වුණා.\nතමන්ට සිදුවූ ආපදා පිළිබදව රජය වගකිව යුතු බවත්, වහා ආධාර ලබාදිය යුතු බවත් ඔවුන් කියා සිටියා.\nඅගමැතිනී තෙරේසා මේ ගේ නිළ නිවස පිහිටි ඩවුනින් වීදියේ ද මෙම විරෝධතා පවත්වා තිබෙනවා.\nකෙසේ නමුත්, බ්‍රිතාන්‍ය අගමැතිනිය පසුව කියා සිටියේ ගින්නෙන් නිවාස අහිමි වූවන්ට රෙදිපිළි, ආහාර සහ හදිසි සැපයුම් සඳහා පවුම් මිලියන 5ක් වහා මුදා හරින බවයි.\nගින්නෙන් මිය ගිය සංඛ්‍යාව 70 දක්වා ඉහළ ගොස් ඇති අතර, 70කට අධික පිරිසක් අතුරුදන් වී තිබෙනවා.",
       "URL": "https://www.hirunews.lk/163750/ලන්ඩන්-ගින්නෙන්-නිවාස-අහිමි-වූවන්-නගර-ශාලාවලට-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=470"
}