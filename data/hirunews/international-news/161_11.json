{
       "Source": "hirunews",
       "Timestamp": "Saturday, 03 October 2020 - 13:24",
       "Headline": "ඇන්ටාක්ටික් අර්ධද්වීපයේ උණුසුම්ම වසර",
       "News Content": "2020, පසුගිය දශක තුන තුළ දක්ෂිණ ධ්‍රැවයේ ඇන්ටාක්ටික් අර්ධද්වීපයේ උණුසුම්ම වසර බව පර්යේෂකයන් පිරිසක් පෙන්වා දෙනවා.\nචීලි - සන්තියාගෝ විශ්වවිද්‍යාලයේ පර්යේෂකයන් පෙන්වා දෙන්නේ මේ වසරේ ජනවාරි සිට අගෝස්තු දක්වා කාලය තුළ ඇන්ටාක්ටික් අර්ධද්වීපයේ උතුරු කෙළවර උෂ්ණත්වය සෙන්ටිග්‍රේඩ් අංශක දෙකත් තුනත් අතර පැවති බවයි.\nඑහි සාමාන්‍ය උෂ්ණත්වය සෙන්ටිග්‍රේඩ් අංශක 0 ක් වන අතර, මෙවැනි තත්ත්වයක් උදාවී ඇත්තේ වසර 31 කට පසුව බවයි චිලී - ඇන්ටාක්ටික් පර්යේෂණායතනය සඳහන් කළේ.\nඑමගින් කාලගුණ වෙනස නිරූපණය කරන සාගර උෂ්ණත්වය ඉහළ යාම පැහැදිළිව තහවුරු කරන බව පර්යේෂණ කණ්ඩායම්වල අදහසයි.",
       "URL": "https://www.hirunews.lk/251707/ඇන්ටාක්ටික්-අර්ධද්වීපයේ-උණුසුම්ම-වසර",
       "Category": "International News",
       "Parent URL": "https://www.hirunews.lk/international-news.php?pageID=161"
}