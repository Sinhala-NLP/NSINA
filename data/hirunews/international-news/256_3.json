{
       "Source": "hirunews",
       "Timestamp": "Saturday, 22 June 2019 - 16:03",
       "Headline": "අගමැති මෝදිගේ දෙවන ධුර කාලයේ පළමු අයවැය ජුලි 5 වනදා",
       "News Content": "ඉන්දීය අග්‍රාමාත්‍යවරයා ලෙස දෙවන වරටත් තේරී පත් වූ නරේන්ද්‍ර මෝදිගේ ආණ්ඩුවේ පළමු අයවැය ජුලි 5 වනදා ඉදිරිපත් කිරීමට නියමිතයි.\nමුදල් අමාත්‍ය නිර්මලා සීතාරාමන් විසින් අයවැය ඉන්දීය ලෝක් සභාවට ඉදිරිපත් කිරීමට නියමිත බවයි ඉන්දීය වාර්තා සඳහන් කළේ.\nමේ අතර, අයවැය ඉදිරිපත් කිරීමට දින කිහිපයක් තිබියදී අගමැති මෝදි එරට ආර්ථික සහ මූල්‍ය විශේෂඥයන් සමඟ අද සාකච්ඡාවක් පැවැත්වීමට සැලසුම් කර තිබෙනවා.\nඉන්දියාවේ මන්දගාමී ආර්ථික වර්ධනය හමුවේ පැවැත්වෙන මෙම සාකච්ඡාවේදී ඉදිරි අයවැය සහ බදු ගෙවන්නන් සම්බන්ධයෙන් වන යෝජනා පිළිබඳව වැඩි අවධානයක් යොමුකරනු ඇති.",
       "URL": "https://www.hirunews.lk/218905/අගමැති-මෝදිගේ-දෙවන-ධුර-කාලයේ-පළමු-අයවැය-ජුලි-5-වනදා",
       "Category": "International News",
       "Parent URL": "https://www.hirunews.lk/international-news.php?pageID=256"
}