{
       "Source": "hirunews",
       "Timestamp": "Friday, 25 January 2013 - 10:12",
       "Headline": "ජගත් සංවිධානය ඩ්‍රෝන් ඝාතන ගැන සොයයි.",
       "News Content": "ඇමෙරිකාව විසින් ඇෆ්ගනීස්ථාන යුධ බිමේ බහුලව යොදා ගන්නා නියමුවන් රහිත ඩ්‍රොන් ප්‍රහාරක යානාවලින් සිදුවන සිවිල් පුද්ගලයන්ගේ මරණ සම්බන්ධයෙන් සොයා බැලීමට ජගත් සංවිධානය තීරණය කර තිබෙනවා. ඒ අනුව එහි ත්‍රස්ත මර්දන සහ මානව හිමිකම් පිළිබඳ විශේෂ නියෝජිත බෙන් එමර්සන් විසින් මෙම පරීක්ෂණය සිදුකරනු ඇති. නියමුවන් රහිත යානා මගින් එල්ල කරන ප්‍රහාරවලදී ජාත්‍යන්තර නීතිය උල්ලංඝනය වන්නේ ද යන්න ඔහු සොයා බලන එක් කරුණක්. ඇමෙරිකානු සී.අයි.ඒ ඩ්‍රොන් යානා මගින් ඇෆ්ගනීස්ථාන පාකිස්ථාන දේශ සීමා ප්‍රදේශයේ සිදුකළ ප්‍රහාරවලින් 2004 වසරේ සිට මේ දක්වා මියගිය සංඛ්‍යාව 3461 ක්. ඉන් අවම වශයෙන් 891 දෙනෙකු සිවිල් වැසියන් බවයි අනාවරණය වී ඇත්තේ. ළමයින් 176 දෙනෙකු ද ඒ අතර වනවා.",
       "URL": "https://www.hirunews.lk/52091/ජගත්-සංවිධානය-ඩ්‍රෝන්-ඝාතන-ගැන-සොයයි",
       "Category": "International News",
       "Parent URL": "https://www.hirunews.lk/international-news.php?pageID=868"
}