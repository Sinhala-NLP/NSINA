{
       "Source": "hirunews",
       "Timestamp": "Monday, 30 March 2015 - 8:51",
       "Headline": "න්‍යෂ්ටික වැඩපිළිවෙල නවත්වනවාද? නැද්ද ඉරාන තීරණය හෙට",
       "News Content": "ඉරානය සහ ලෝක බලවතුන් අතර එරට න්‍යෂ්ටික වැඩපිළිවෙල සම්බන්ධයෙන් පැවති සාකච්ඡා සම්බන්ධ ඉරානයේ ස්ථාවරය ප්‍රකාශ කිරීමේ අවසන් දිනය හෙටින් නිමාවට පත්වනවා. ඒ අනුව න්‍යෂ්ටික වැඩපිළිවෙල සම්බන්ධයෙන් පැවති සාකච්ඡා තවදුරටත් සිදු කෙරෙනවාද යන්න එහිදී තීරණය කෙරෙනු ඇති. ජගත් සංවිධාන ආරක්ෂක මණ්ඩලය නියෝජනය කරන ජී 5 රටවල් සහ ජර්මනිය, මෙම සාකච්ඡාවේදී මූලිකත්වය ගන්නා බවයි විදෙස් වාර්තා පවසන්නේ. ඉරානයේ න්‍යෂ්ටික අවි වැඩපිළිවෙල නවතා ලීමට මෙම සාකච්ඡාවල අරමුණ වී තිබෙනවා.",
       "URL": "https://www.hirunews.lk/106514/න්‍යෂ්ටික-වැඩපිළිවෙල-නවත්වනවාද-නැද්ද-ඉරාන-තීරණය-හෙට",
       "Category": "International News",
       "Parent URL": "https://www.hirunews.lk/international-news.php?pageID=747"
}