{
       "Source": "hirunews",
       "Timestamp": "Tuesday, 02 July 2013 - 19:56",
       "Headline": "මැන්ඩෙලාගේ සම නොබෙල් ත්‍යාගලාභියාත් රෝහලේ.",
       "News Content": "නෙල්සන් මැන්ඩෙලා දකුණු අප්‍රිකාවේ වර්ණ භේදවාදය තුරන් කරමින් නායකත්වයට පත් වීමට පෙර එරට ජනාධිපතිවරයා ලෙස කටයුතු කළ සුදු ජාතික ජනපති එෆ්. ඩබ්ලිව්. ක්ලාක් ද රෝහල් ගතකර තිබෙනවා. ඔහු යුරෝපයේ සංචාරයක් නිම කරමින් ප්‍රිටෝරියා නුවරට පැමිණ ඇත්තේද මේ වනවිට රෝහල් ගතව ප්‍රතිකාර ලබන නෙල්සන් මැන්ඩෙලාගේ සුවදුක් බැලීමටයි. 77 වන වියේ පසුවන ක්ලාක් හිටපු ජනාධිපතිවරයා 1993 දී වසර 27 ක් සිර භාරයේ සිටි මැන්ඩෙලාව නිදහස් කිරීමට නියෝග කළා. ඉන් අනතුරුව 94 වසරේ බලයට පත් නෙල්සන් මැන්ඩෙලාගේ උප ජනාධිපතිවරයා ලෙස කටයුතු කළේද එෆ්. ඩබ්ලිව්. ක්ලාක් වීම විශේෂත්වයක්. 1993 වසරේ නොබෙල් සාම ත්‍යාගයට සමව හිමිකම් කියූ මෙම ජනාධිපතිවරුන් දෙදෙනාම මෙලෙස රෝහල් ගතව සිටීම පිළිබඳව විදෙස් මාධ්‍ය අද වැඩි අවධානයක් යොමු කර තිබුණා.",
       "URL": "https://www.hirunews.lk/62230/මැන්ඩෙලාගේ-සම-නොබෙල්-ත්‍යාගලාභියාත්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=826"
}