{
       "Source": "hirunews",
       "Timestamp": "Thursday, 09 December 2021 - 11:09",
       "Headline": "හෙලිකොප්ටර් අනතුරකින් මියගිය ඉන්දීය ආරක්ෂක මාණ්ඩලික ප්‍රධානියාගේ අවසන් කටයුතු හෙට",
       "News Content": "තමිල්නාඩුවේදී සිදුවූ හෙලිකොප්ටර් අනතුරකින් ජීවිතක්ෂයට පත්වූ ඉන්දීය ආරක්ෂක මාණ්ඩලික ප්‍රධානී, ජෙනරාල් බිපින් රාවත් සහ ඔහුගේ බිරිඳගේ අවසන් කටයුතු හෙට(10)දින සිදුකිරීමට නියමිතයි.\nඉන්දීය ආරක්ෂක මාණ්ඩලික ප්‍රධානියා ඇතුළු 14 දෙනෙකු ගමන් කරමින් සිටි හෙලිකොප්ටරය ඊයේ(08)දින මෙලෙස අනතුරට ලක් වූ අතර, එම අනතුරෙන් දිවි බේරා ගැනීමට හැකි වූයේ වරාන් සිං නැමති ඉන්දීය ගුවන් හමුදා ගෲප් කපිතාන්වරයාට පමණයි.\nසිද්ධිය සම්බන්ධයෙන් ලොවපුරා රටවල් රැසක් ශෝකය පළ කර ඇති අතර, අනතුර පිළිබදව මේ වනවිට විශේෂ පරීක්ෂණයක් ද ක්‍රියාත්මකයි.\n2019 වසරේදී ඉන්දීය ආරක්ෂක මාණ්ඩලික ප්‍රධානී තනතුර ස්ථාපිත කිරීමෙන් පසුව බිපින් රාවත් ඒ සඳහා පත් කළ පළමු නිලධාරියායි.",
       "URL": "https://www.hirunews.lk/290478/හෙලිකොප්ටර්-අනතුරකින්-මියගිය-ඉන්දීය-ආරක්ෂක-මාණ්ඩලික-ප්‍රධානියාගේ-අවසන්-කටයුතු-හෙට",
       "Category": "International News",
       "Parent URL": "https://www.hirunews.lk/international-news.php?pageID=75"
}