{
       "Source": "hirunews",
       "Timestamp": "Thursday, 16 May 2019 - 10:29",
       "Headline": "ඉන්දුනීසියාවේ ආරක්ෂාව දැඩි කෙරේ",
       "News Content": "ඉන්දුනීසියාවේ පැවති ජනාධිපතිවරණයේ ප්‍රතිඵල ප්‍රකාශයට පත් කිරීමට සූදානම්ව ඇති බැවින් එරට ආරක්ෂාව දැඩි කිරීමට පියවර ගෙන තිබෙනවා.\nජනාධිපතිවරණයේ ප්‍රතිඵල ඉදිරි සතියේදි ප්‍රකාශයට පත් කිරීමට නියමිත අතර, එහිදී ප්‍රහාරයක් එල්ලවීමේ සැලැස්මක් පවතින බවට තොරතුරු වාර්තාවීමත් සමඟයි මෙලෙස ආරක්ෂාව දැඩි කිරීමට පියවර ගෙන ඇත්තේ.\nමේ මස 21, 22 හෝ 23 යන දිනයන්හි ජනතාව විශාල වශයෙන් රැස්වන ස්ථාන ඉලක්ක කර ප්‍රහාර එල්ලවනු ඇති බවට ආරක්ෂක අංශ වෙත නිල නොවන තොරතුරු ලැබී තිබෙනවා.\nජකර්තා අගනුවර ආරක්ෂාව සඳහා පොලිස් නිලධාරීන් 32,000 කට ආසන්න පිරිසක් සහ හමුදා බල ඇණියක් යොදවා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/216474/ඉන්දුනීසියාවේ-ආරක්ෂාව-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=266"
}