{
       "Source": "hirunews",
       "Timestamp": "Friday, 10 July 2020 - 7:53",
       "Headline": "සිංගප්පූරු මැතිවරණය අද",
       "News Content": "කොවිඩ් නයින්ටීන් ගෝලීය වසංගතය හමුවේ සෞඛ්‍ය මාර්ගෝපදේශවලට අනුකුලව සිංගප්පුරු මහ මැතිවරණය අද පැවැත්වෙනවා.\nඒ අනුව මිලියන 2.65ක් වන සිංගප්පූරු ඡන්ද දායකයන් මුව ආවරණ සහ අත්වැසුම් පැළඳ ඡන්දය සලකුණු කිරීම සඳහා ඡන්ද මධ්‍යස්ථාන වෙත පැමිණෙනු ඇති.\nඔවුන්ට විනාඩි 5ක කාලක් තුළ ඡන්දය ප්‍රකාශ කිරීමට අවස්ථාව ලබාදී ඇති අතර, ස්වයං පරීක්ෂාවට ලක් කෙරෙන හැඳුනුම්පත් ලබාදී තිබෙනවා.\nඡන්ද පත්‍රිකාව ලබාදීමට පෙර ඔවුන් දෑත් විෂබීජානුහරණය කොට අත්වැසුම් පැළදිය යුතුයි.\nකොවිඩ් නයින්ටීන් ගෝලීය වසංගතය හමුවේ දකුණු කොරියානු පාර්ලිමේන්තු මැතිවරණය පසුගිය අප්‍රේල් මාසයේ පැවැත්වීමෙන් පසු ආසියාකරයේ පැවැත්වෙන දෙවන මැතිවරණය මෙයයි.\nසිංගප්පූරුවේ කොවිඩ් නයින්ටීන් ආසාදිතයන් 45,000කට වැඩි සංඛ්‍යාවක් සිටිය ද මරණ සංඛ්‍යාව 26ක් පමණක් වන අතර එය ලොව අඩුම කොවිඩ් නයින්ටීන් මරණ අනුපාතය ලෙසයි සැලකෙන්නේ.\n1965 වසරේ නිදහස ලැබූ දා පටන් සිංගප්පූරුවේ පාලන බලය හෙඹවූ මහජන ක්‍රියාකාරී පක්ෂය මෙවර ද ජයග්‍රහණය කරනු ඇතැයි අපේක්ෂා කරන අතර එමගින් අගමැති ලී සියැන් ලූන්ට තවත් ජන වරමක් හිමි වනු ඇති.\nඔහු සිංගපූරුවේ නිර්මාතෘ ලී ක්වාන් යූගේ පුත්‍රයායි.",
       "URL": "https://www.hirunews.lk/245117/සිංගප්පූරු-මැතිවරණය-අද",
       "Category": "International News",
       "Parent URL": "https://www.hirunews.lk/international-news.php?pageID=175"
}