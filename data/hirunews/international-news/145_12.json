{
       "Source": "hirunews",
       "Timestamp": "Sunday, 27 December 2020 - 16:15",
       "Headline": "ඇමෙරිකාවේ දහසකට එකක් කොරෝනාවට බිලිවෙයි",
       "News Content": "කොරෝනා වෛරසයෙන් වැඩිම පීඩාවට ලක්වූ රට වන ඇමෙරිකා එක්සත් ජනපදයේ ජනගහනයෙන් දහසෙන් එකක් මේ වනවිට කොරෝනා වෛරසයෙන් ජිවිතක්ෂයට පත්වී ඇති බව අනාවරණ වනවා.\nඇමෙරිකානු සංඛ්‍යාලේඛන කාර්යාංශයේ වාර්තා අනුව, මේ වනවිට ඇමෙරිකානු ජනගහනය තිස්තුන්කෝටි හැත්තෑපන් ලක්ෂයක්.\nපසුගිය ජනවාරි මාසයේ පළමු කොරෝනා මරණය වාර්තා වූ ඇමෙරිකා එක්සත් ජනපදයෙන් මේ වනවිට කොරෝනා මරණ තුන්ලක්ෂ 31,000 කට වැඩි සංඛ්‍යාවක් වාර්තා වන බවයි ජෝන් හොප්කින්ස් විශ්වවිද්‍යාල සංඛ්‍යාලේඛන පෙන්වා දෙන්නේ.\nඒ අනුව, සෑම ඇමෙරිකානුවන් දහසකින් එක් අයෙකු කොරෝනා ආසාදනයෙන් මියගොස් තිබෙනවා. ඇමෙරිකාවේ කොරෝනා ආසාදිතයන් සංඛ්‍යාව ද මේ වනවිට එක්කෝටි අසූහත් ලක්ෂයකට අධිකයි.",
       "URL": "https://www.hirunews.lk/258075/ඇමෙරිකාවේ-දහසකට-එකක්-කොරෝනාවට-බිලිවෙයි",
       "Category": "International News",
       "Parent URL": "https://www.hirunews.lk/international-news.php?pageID=145"
}