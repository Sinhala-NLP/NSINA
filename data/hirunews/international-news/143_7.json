{
       "Source": "hirunews",
       "Timestamp": "Thursday, 07 January 2021 - 21:53",
       "Headline": "ලොව ධනවත්ම පුද්ගලයා ලෙසට ඊලෝන් මසක් පත්වෙයි",
       "News Content": "ලොව ප්‍රබල ව්‍යාපාරිකයෙකු වන ඊලෝන් මසක් ලොව ධනවත්ම පුද්ගලයා ලෙසට වාර්තා අතරට එක්වී තිබෙනවා.\nඔහුට ඇති වත්කම් ප්‍රමාණය ඇමරිකානු ඩොලර් බිලියන 185ක ප්‍රමාණයක් බවටයි විදෙස් මාධ්‍ය වාර්තා පෙන්වා දෙන්නේ.\nඒ අනුව 2017 වසරේ සිට ලොව ධනවත්ම පුද්ගලයා ලෙසට වාර්තා අතරට එක්ව සිටි ජෙෆ් බෙසෝස් දෙවන ස්ථානයට පත්වනවා.\nඔහුට හිමි වත්කම් ප්‍රමාණය ඇමරිකානු ඩොලර් බිලියන 184ක්.\nලොව ධනවතුන්ගේ ලැයිස්තුවේ දෙවන තැනට පත්වූ ජෙෆ් බෙසෝස් සුප්‍රකට ඇමසන් සමාගමේ හිමිකරුවා ද වනවා.\nඅද දිනයේදී ටෙස්ලාහි කොටස් මිල ඉහළ යාම හේතුවෙනුයි ඊලෝන් මසක් ලොව ධනවත්ම පුද්ගලයා ලෙසට සටහන් වන්නේ.\nඩොලර් බිලියන 27ක පමණ ශුද්ධ වත්කමක් සහිතව 2020 වසර ආරම්භ කළ මස්ක්, ධනවත්ම පුද්ගලයින් 50 දෙනා අතර සිටියේ පහළම කොටසේයි .",
       "URL": "https://www.hirunews.lk/259116/ලොව-ධනවත්ම-පුද්ගලයා-ලෙසට-ඊලෝන්-මසක්-පත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=143"
}