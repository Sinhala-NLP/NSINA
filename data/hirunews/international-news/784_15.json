{
       "Source": "hirunews",
       "Timestamp": "Thursday, 21 November 2013 - 8:28",
       "Headline": "වීඩියෝ : ඇමරිකාවේ උසස්ම සිවිල් සම්මානය බිල් ක්ලින්ටන්ට හිමිවෙයි.",
       "News Content": "හිටපු ඇමරිකානු ජනාධිපති  බිල් ක්ලින්ටන් වෙත එරට ඉහළම සිවිල් සම්මානය හිමිවී තිබෙනවා. ජනාධිපති බැරැක් ඔබාමා විසින් ධවල මන්දිරයේ ඊයේ පැවති උත්සවයකදී ඔහුට මෙම සම්මානය පුදකරනු ලැබුවා. ඔබාමාගේ පූර්වාදර්ශකයෙකු මෙන්ම ඇමරිකානු දේශපාලනයේ කැපී පෙනෙන චරිතයක් වන ජෝන් එෆ් කෙනඩි ජනාධිපතිවරයා ඝාතනයට ලක්වී වසර 50 ක් පිරීම නිමිත්තෙන් මෙම සම්මාන ප්‍රදානය සිදු කෙරුණා. හිටපු ජනාධිපති බිල් ක්ලින්ටන් සහ සුප්‍රකට රූපවාහිනී වැඩසටහන් ඉදිරිපත් කරන්නියක වන ඔප්රා වින්ෆ‍්‍රි මෙන්ම අභ්‍යාවකාශයට ගිය පළමු ඇමරිකානු කාන්තාව වන සැලී රයිඞ්ට ද ජනාධිපති ඔබාමා අතින් නිදහසේ පදක්කම පිරිනමනු ලැබුවා. ජෝන් එෆ් කෙනඩි ඝාතනයට ලක්වූයේ මීට 50 වසරකට පෙර 1963 වසරේ නොවැම්බර් 22 වැනිදායි. ඒ වෙනුවෙන් ජනාධිපති ඔබාමා සහ හිටපු ජනාධිපති බිල් ක්ලින්ටන්ද ආලින්ටන් ජාතික සුසාන භූමියේ ඇති කෙනඩිගේ සුසානය වෙත ගොස් බුහුමන් පිදීමට නියමිතයි.",
       "URL": "https://www.hirunews.lk/71793/වීඩියෝ-ඇමරිකාවේ-උසස්ම-සිවිල්-සම්මානය-බිල්-ක්ලින්ටන්ට-හිමිවෙයි",
       "Category": "International News",
       "Parent URL": "https://www.hirunews.lk/international-news.php?pageID=784"
}