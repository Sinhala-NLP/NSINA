{
       "Source": "hirunews",
       "Timestamp": "Saturday, 13 July 2019 - 15:55",
       "Headline": "සෝමාලියාවේ හෝටලයකට එල්ල වූ ප්‍රහාරයෙන් මියගිය සංඛ්‍යාව 26 දක්වා ඉහළට",
       "News Content": "සෝමාලියාවේ කිස්මායෝ නුවර සුප්‍රකට සංචාරක හෝටලයකට එල්ල වූ මරාගෙන මැරෙන ප්‍රහාරයෙන් මියගිය සංඛ්‍යාව 26 දක්වා ඉහළ ගොස් තිබෙනවා.\nසෝමාලි සම්භවයක් සහිත කැනේඩියානු මාධ්‍යවේදිනියක සහ ඇගේ සැමියා ඇතුළු විදේශිකයන් කිහිපදෙනෙකු ද ඒ අතර වන බව සඳහන්.\nතවත් 56 දෙනෙකු ප්‍රහාරයෙන් තුවාල ලැබුවා. කිස්මායෝ නගරයේ අසාසේ හෝටලයට බෝම්බකරු පැමිණ ඇත්තේ පුපුරණ ද්‍රව්‍ය පටවා ගත් මෝටර් රථයකින්.\nඉන් පසු කැරලිකරුවන් වෙඩි ප්‍රහාරයක් ද එල්ල කර ඇති අතර, හෝටලය මුදා ගැනීමට ආරක්ෂක අංශ අද උදෑසන සමත් වී ඇත්තේ පැය 12 ක මෙහෙයුමකින් අනතුරුවයි.\nඉස්ලාමීය අන්තවාදී අල්ෂබාබ් සංවිධානය ප්‍රහාරයේ වගකීම භාරගෙන තිබෙනවා.",
       "URL": "https://www.hirunews.lk/220240/සෝමාලියාවේ-හෝටලයකට-එල්ල-වූ-ප්‍රහාරයෙන්-මියගිය-සංඛ්‍යාව-26-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=251"
}