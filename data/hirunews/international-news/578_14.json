{
       "Source": "hirunews",
       "Timestamp": "Saturday, 01 October 2016 - 16:29",
       "Headline": "ඉන්දීය රූපවාහිනී සහ ගුවන් විදුලි නාලිකාවලට තහනමක්",
       "News Content": "ඉන්දීය රූපවාහිනී සහ ගුවන්විදුලි නාලිකා සිය රට තුල විකාශය තහනම් කිරීමට පකිස්ථානය තීරණය කර තිබෙනවා.\nඒ ඉන්දීය හමුදා පකිස්ථාන දේශසීමාවේ කාශ්මීර් ප්‍රදේශයේ සතුරු ඉලක්ක වෙත පහරදීමට විරෝධය පළ කිරීමක් ලෙසටයි.\nඒ අනුව අද සිට පකිස්ථානයේ මෙම නීතිය ක්‍රියාත්මක වනු ඇති.\nපකිස්ථාන විද්‍යුත් මාධ්‍ය නියාමන අධිකාරිය විසිනුයි මෙම නියෝගය පනවා ඇත්තේ.\nකේබල් මගින් පකිස්ථානයේ විසුරුවාහැරෙන ඉන්දීය නාලිකාවලට ද පකිස්ථාන බලධාරීන් අනතුරු අගවා ඇත්තේ මෙම නීතිය බලාත්මක නොවන්නේ නම් ඔවුන්ට එරෙහිව දැඩි පියවර ගන්නා බවයි.\nඉන්දියාව සහ පකිස්ථානය අතර ද්වීපාර්ශවීය සබඳතා පලුදුවීම හමුවේ ඉන්දීය චිත්‍රපට ප්‍රදර්ශණය ද ඊයේ සිට නවතා දැමීමට පකිස්ථාන සිනමා ශාලා හිමියන් කටයුතු කර තිබෙනවා.",
       "URL": "https://www.hirunews.lk/144244/ඉන්දීය-රූපවාහිනී-සහ-ගුවන්-විදුලි-නාලිකාවලට-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=578"
}