{
       "Source": "hirunews",
       "Timestamp": "Sunday, 19 April 2015 - 13:31",
       "Headline": "304 ක් අනුස්මරණය කරන්න ආ 3000කට පොලිස් ප්‍රහාර",
       "News Content": "ජීවිත 304 ක් බිලි ගනිමින් මීට වසරකට පෙර සිදුවූ දකුණු කොරියානු සියොවුල් යාත්‍රා අනතුර අනුස්මරණය සඳහා සෝල් නුවරට රැස්වූ විපතට පත්වූවන්ගේ පවුල්වල ඥාතීන් ඊයේ පොලීසිය හා ගැටී තිබෙනවා. 3000 කට අධික පිරිසක් එහිදී විරෝධතාවට එක්වූ අතර ඔවුන් දකුණු කොරියානු ජනාධිපතිවරයාගේ නිවහන වෙත ගමන් කිරීමට උත්සාහ කිරීමත් සමඟයි පොලීසිය මැදිහත් වී ඇත්තේ. විරෝධතාකරුවන්ට ගම්මිරිස් කුඩු සහ ජල ප්‍රහාරයක් එල්ල කළ පොලීසිය, පෙළපාලියේ ඉදිරියෙන් සිටි පිරිස්වලට බැටන් පහරදුන් බව විදෙස් වාර්තා සඳහන් කළා. පසුගිය දින දෙක තුළ සියොවුල් යාත්‍රා අනතුරින් විපතට පත්වූ පවුල්වල සාමාජිකයන් සෝල් නුවර විරෝධතාවල නිරතවුණා. පසුගිය වසරේ අප්‍රේල් මාසයේ සිදුවූ මෙම අනතුරෙන් විපතට පත්වූවන් වැඩි පිරිසක් යොවුන් පාසල් සිසුන්. ඔවුන් නිකේතන දිවයිනක විනෝද චාරිකාවක් සඳහා යන අතරතුරයි මෙම අනතුරට මුහුණදුන්නේ.",
       "URL": "https://www.hirunews.lk/107872/304-ක්-අනුස්මරණය-කරන්න-ආ-3000කට-පොලිස්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=741"
}