{
       "Source": "hirunews",
       "Timestamp": "Monday, 12 August 2013 - 20:02",
       "Headline": "ඉන්දියාව දේශීය ගුවන් යානා හාරක නෞකාවක් දියත් කරයි.",
       "News Content": "ඉන්දියාව දේශීය වශයෙන් නිෂ්පාදනය කළ ප්‍රථම ගුවන් යානා හාරක නෞකාව අද (12) දියත් කරනු ලැබුවා. වික්‍රන්ට් ලෙස නම් කෙරුණු ටොන් 37,500ක් බරැති මෙම නෞකාව නිපදවීම සඳහා ඉන්දියාව වැය කළ මුදල රුපියල් කෝටි 500කට අධිකයි. අයි.එන්.එස්. වික්‍රන්ට් 2018 වසරේ දී මුළුමනින්ම සේවය සඳහා යෙදවීමට නියමිතයි. මේ සමගම ඉන්දියාව ස්වදේශීය ගුවන් යානා හාරක නෞකාවක් නිෂ්පාදනය කළ 5 වන රට බවට පත්වනවා. මේ වන විට ගුවන් යානා රැගෙන යා හැකි නෞකා නිෂ්පාදනය කර ඇත්තේ බ්‍රිතාන්‍ය, ප්‍රංශය, රුසියාව සහ ඇමරිකා එක්සත් ජනපදය පමණයි. චීනය දියත් කළ ගුවන් යානා හාරක නෞකාව මුළුමනින්ම දේශීය වශයෙන් නිෂ්පාදනය කළ නෞකාවක් නොවන අතර, එහි නැව් කඳ තනනු ලැබුවේ යුක්කේ‍්‍රනයේදියි.",
       "URL": "https://www.hirunews.lk/64948/ඉන්දියාව-දේශීය-ගුවන්-යානා-හාරක-නෞකාවක්-දියත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=814"
}