{
       "Source": "hirunews",
       "Timestamp": "Friday, 21 April 2017 - 10:19",
       "Headline": "උතුරු කොරියාවට නව සම්බාධක පැනවීමේ අවදානමක්",
       "News Content": "උතුරු කොරියාව විසින් සිදුකරන ලද නවතම මිසයිල අත්හදා බැලීම එක්සත් ජාතීන්ගේ ආරක්ෂක මණ්ඩලය මගින් ඊයේ දැඩි ලෙස හෙලා දකිනු ලැබුවා.\nඑමෙන්ම, අස්ථාවරභාවය ඇති කරන හැසිරීම් හේතුවෙන් උතුරු කොරියාවට එරෙහිව නව සම්බාධක පැනවීම කෙරෙහි අවධානය යොමුකරන බවයි එමගින් සදහන් කළේ.\nතවදුරටත් න්‍යෂ්ටික අත්හදා බැලීම් සිදුනොකළ යුතු බවටත්, නීතිවිරෝධී මිසයිල අත්හදා බැලීම් නතර කළ යුතු බවටත්, ජගත් ආරක්ෂක මණ්ඩලය උතුරු කොරියාවට සිදුකර ඇත්තේ දැඩි අනතුරු ඇගවීමක්.\nකෙසේ නමුත්, ඇමරිකාව විසින් ඉදිරිපත් කරන ලද යෝජනාවට ජගත් ආරක්ෂක මණ්ඩලයේ පූර්ණ අනුමැතිය හිමිවූයේ අර්බුදයට සාකච්ඡා මාර්ගයෙන් සාමකාමී විසදුමක් ඇති කර ගැනීමට ද උත්සාහ දැරිය යුතු බවට රුසියාව ඉදිරිපත් කළ සංශෝධනය ඇතුළත් කිරීමෙන් අනතුරුවයි.",
       "URL": "https://www.hirunews.lk/159641/උතුරු-කොරියාවට-නව-සම්බාධක-පැනවීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=490"
}