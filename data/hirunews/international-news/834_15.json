{
       "Source": "hirunews",
       "Timestamp": "Tuesday, 04 June 2013 - 7:56",
       "Headline": "තුර්කි විරෝධතාකරුවන් වීථි බසී.",
       "News Content": "තුර්කියේ ඉස්තාන්බුල් නුවර හරිත උද්‍යානයේ සාප්පු සංකීර්ණයක් තැනීමට එරෙහිව ආරම්භ වූ ජනතා උද්ඝෝෂණ ඊයේ (03) සිව් වන දිනටත් ක්‍රියාත්මක වුණා. මෙම විරෝධතාව දැන් ආණ්ඩු විරෝධී රැල්ලක් බවට පත්ව ඇති බවයි විදෙස් වාර්තාකරුවන් පවසන්නේ. කෙසේ නමුත් එය අරාබිකරයේ පැන නැගුණු ආකාරයේ කැරැල්ලක් නොවන බව අගමැති එර්ඩෝගන් ප්‍රකාශ කළා. විරෝධතාකරුවන් ඊයේ (03) තුර්කියේ නගර රැසක වීථිවලට පිවිස විරෝධතාවල නිරත වූ අතර, අර්බුදයට මුල් වූ ටක්සීම් චතුරස‍්‍රයේ උණුසුම් තත්ත්වයක් පැන නැගුණු බව සදහන්. එක් විරෝධතාකරුවෙකු පොලීසිය හා ඊයේ (03) ඇති වූ ගැටුමේදී ජීවිතක්ෂයට පත්වුණා. මෙම විරෝධතාව 2002 වසරේ දී බලයට පැමිණි එර්ඩෝගන්ගේ තුර්කි රජය මුහුණ දෙන ප්‍රබලතම අභියෝගය ලෙසයි හැදින්වෙන්නේ.",
       "URL": "https://www.hirunews.lk/60245/තුර්කි-විරෝධතාකරුවන්-වීථි-බසී",
       "Category": "International News",
       "Parent URL": "https://www.hirunews.lk/international-news.php?pageID=834"
}