{
       "Source": "hirunews",
       "Timestamp": "Sunday, 14 July 2013 - 11:33",
       "Headline": "කළු ඇමරිකානු තරුණයා මරා දැමූ සුදු ආරක්ෂකයාට නිදහස.",
       "News Content": "ඇමරිකාවේ තවත් වර්ණභේදවාදී ගැටුමකට ආසන්න වූ ටෙ‍්‍රවොන් මාටින් සිද්ධියේ සුදු ජාතික ආරක්ෂකයා නිදහස් කිරීමට කාන්තාවන් 6 දෙනෙකුගෙන් යුත් ජූරි සභාව ඊයේ තීන්දු කළා. ෆ්ලොරිඩාවේ - සැන්ෆෝඞ් හි ගෙවත්තක ආරක්ෂකයෙකුව සිටි සිමර්මෑන් නමැති 29 හැවිරිදි සුදු ජාතිකයා ටෙ‍්‍රවොන් මාටින් නමැති 17 හැවිරිදි කළු ජාතික තරුණයෙකු පසුගිය වසරේ පෙබරවාරියේදී වෙඩි තබා ඝාතනය කිරීමේ සිද්ධිය ඇමරිකාව තුළ ඉමහත් ආන්දෝලනයකට ලක්වූවක්. ගෙවත්තට අනවසරයෙන් ඇතුළු වූ කළු ජාතික තරුණයා තමන්ට පහරදුන් හෙයින් ආත්මාරක්ෂාවට වෙඩි තැබූ බවයි සිමර්මෑන් කියා සිටියේ. කෙසේ නමුත්, ඔහුට දඩුවම් පැමිණවිය යුතු බවයි ජෙසී ජැක්සන් දේවගැතිවරයා ඇතුළු ඇමරිකාවේ කළු ජාතික ක්‍රියාකාරීන් ඉල්ලා සිටියේ.",
       "URL": "https://www.hirunews.lk/62994/කළු-ඇමරිකානු-තරුණයා-මරා-දැමූ-සුදු-ආරක්ෂකයාට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=822"
}