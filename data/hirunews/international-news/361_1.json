{
       "Source": "hirunews",
       "Timestamp": "Sunday, 10 June 2018 - 13:40",
       "Headline": "ඇමරිකා - උතුරු කොරියා නායකයන් සිංගප්පූරුව බලා ගමන් අරඹයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර පැවැත්වෙන ඓතිහාසික හමුව සඳහා ඔවුන් දෙදෙනා තවත් සුළු වේලාවකින් සිංගප්පූරුවට ළඟාවීමට නියමිතයි.\nඇමරිකානු ජනාධිපති ඩොනල්ඩ් ට්‍රම්ප්, කැනඩාවේ පැවති ජී හත සමුළුවට සහභාගිවීමෙන් අනතුරුව සිංගප්පූරුවට පැමිණෙන අතර, ඔහු හෙට (11) දිනයේ එරට අගමැති ලී සෙං ලූන්ග් හමුවී සාකච්ඡා කිරීමට නියමිතයි.\nසිංගප්පූරුවේ පිහිටි ෂැංග්‍රිලා හෝටලයේදී ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර සාකච්ඡා අනිද්දා පැවැත්වෙනු ඇති.",
       "URL": "https://www.hirunews.lk/192723/ඇමරිකා-උතුරු-කොරියා-නායකයන්-සිංගප්පූරුව-බලා-ගමන්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=361"
}