{
       "Source": "hirunews",
       "Timestamp": "Monday, 25 November 2019 - 10:05",
       "Headline": "කැලිෆෝනියාවේ වෙඩි තැබීමකින් දරුවන් දෙදෙනෙකු මරුට",
       "News Content": "ඇමරිකාවේ කැලිෆෝනියා ප්‍රාන්තයේ ප්‍රාථමික පාසළක් අසළ සිදුවූ වෙඩි තැබීමකින් පිරිමි ළමයින් දෙදෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ පාසල අසල රථ ගාලේ තිබූ වෑන් රථයක සිදුවූ මෙම වෙඩි තැබීමෙන් මියගොස් ඇත්තේ 11 හැවිරිදි සහ 14 හැවිරිදි සිසුන් දෙදෙනෙකු බවයි.\nවෙඩි ප්‍රහාරයෙන් එක් සිසුවෙකු වෑන් රථයේදීම ජිවිතක්ෂයට පත්ව ඇති අතර අනෙක් සිසුවා රෝහලට රැගෙන යමින් සිටියදී ජිවිතක්ෂයට පත්ව තිබෙනවා. කෙසේ වෙතත් වෙඩි තැබීම සිදුකළේ කවුරුන් ද යන්න මෙතෙක් අනාවරණ වී නැහැ",
       "URL": "https://www.hirunews.lk/228939/කැලිෆෝනියාවේ-වෙඩි-තැබීමකින්-දරුවන්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=221"
}