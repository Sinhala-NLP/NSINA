{
       "Source": "hirunews",
       "Timestamp": "Saturday, 13 August 2016 - 10:05",
       "Headline": "මත්ද්‍රව්‍ය බෙදා හරින බවට ඉන්දුනිසියානු පොලීසියට චෝදනා",
       "News Content": "ලොව වැඩිම මුස්ලිම් ජනගහනයක් සහිත රාජ්‍යය වන ඉන්දුනීසියාවේ පොලීසිය මගින් මත්ද්‍රව්‍ය බෙදා හරින බවට එල්ල වන චෝදනා පිළිබඳව පරීක්ෂණයක් පැවැත්වීමට ජනාධිපති ජෝකෝ විඩෝඩෝ නියෝග කර තිබෙනවා.\nමෙම ජාවාරම පිළිබඳ තොරතුරු හෙළි වී ඇත්තේ මත්ද්‍රව්‍ය බෙදා හැරීම රහසිගතව සිදුකිරීම සඳහා පොලීසියට, හමුදාවට සහ රේගු නිලධාරීන්ට ඩොලර් මිලියන ගණන් ලබාදුන් බවට ජාවාරම්කරුවෙකු සිදුකළ පාපොච්චාරණයක් හේතුවෙන්.\nමේ සම්බන්ධයෙන් සොයා බැලීම සඳහා පරීක්ෂණ කණ්ඩායමක් පත් කරන ලෙස ජනාධිපති විඩෝඩෝ එරට පොලිස් ප්‍රධානියාට උපදෙස් ලබාදී තිබෙනවා.\nමත්ද්‍රව්‍ය ජාවාරමට එරෙහිව දැඩි ප්‍රතිපත්තියක් අනුගමනය කරන ඉන්දුනීසියානු ජනාධිපතිවරයා එවැනි ජාවාරම්කරුවන් තුන්දෙනෙකුට වෙඩි තබා මරණ දඩුවම ක්‍රියාත්මක කිරීමට පසුගිය ජුලි 29 වන දා පියවර ගත්තා.",
       "URL": "https://www.hirunews.lk/140516/මත්ද්‍රව්‍ය-බෙදා-හරින-බවට-ඉන්දුනිසියානු-පොලීසියට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=599"
}