{
       "Source": "hirunews",
       "Timestamp": "Monday, 18 April 2022 - 20:12",
       "Headline": "යුක්රේනයට දසතින් රුසියානු ප්‍රහාර",
       "News Content": "යුක්රේනයේ නගර රැසකට රුසියානු හමුදා මගින් ඊයේ රාත්‍රියේ දැවැන්ත ප්‍රහාරයක් එල්ල කර තිබෙනවා.\nඑහිදී මෙතෙක් විශාල ප්‍රහාරයකට ලක් නොවූ ලිවිව් නුවරට ද බෝම්බ පතිත වී ඇති බවයි විදෙස් වාර්තා සදහන් කළේ.\nකීව් අගනුවර මෙන්ම උතුරුදිග කාර්කිව් නුවර, දකුණේ මයිකොලාව් සහ ඔඩෙසා වරාය ද මෙලෙස රුසියානු ප්‍රහාරවලට ලක්ව ඇති බව සදහන්.\nරුසියානු ආරක්ෂක අමාත්‍යාංශය ප්‍රකාශ කළේ යුක්රේන හමුදා සහ අනෙකුත් උපක්‍රමීය ඉලක්ක වෙත සිය ගුවන්, මිසයිල බලකාය, කාලතුවක්කු සහ ගුවන් ආරක්ෂක පද්ධති යොදා ගනිමින් දැවැන්ත ප්‍රහාරක් එල්ල කළ බවයි.",
       "URL": "https://www.hirunews.lk/302240/යුක්රේනයට-දසතින්-රුසියානු-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=52"
}