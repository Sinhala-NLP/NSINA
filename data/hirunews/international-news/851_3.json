{
       "Source": "hirunews",
       "Timestamp": "Friday, 05 April 2013 - 11:32",
       "Headline": "ඉන්දියාවේ අගමැතිධුරය රාවයක් පමණයි. - රාහුල් ගාන්ධි.",
       "News Content": "තමා ඉන්දියාවේ මීළග අගමැතිවරයා ලෙස තේරී පත්වීමට යන බවට පැතිර යන්නේ හුදෙක් රාවයක් පමණක් බව රාහුල් ගාන්ධි පවසනවා. කොංග්‍රස් පක්ෂයේ නියෝජ්‍ය නායකත්වයට පත්වූ රාහුල් ගාන්ධි නවදිල්ලි නුවරදී ඉන්දීය ව්‍යාපාරික ප්‍රජාව අමතමින් මේ බව ප්‍රකාශ කළා. 21 වන සියවසේ ඉන්දියාවේ ආර්ථික ප්‍රතිපත්ති සහ සැලසුම් පිළිබඳව සාකච්ඡා කිරීමටයි මෙම රැස්වීම පැවැත්වුණේ. එක් පුද්ගලයෙකුට සියලූ බලතල පැවරීමෙන් බිලියනය ඉක්මවූ  ඉන්දියානුවන්ගේ ගැටලූ එක් රැයකින් විසඳිය නොහැකි බව රාහුල් ගාන්ධි සඳහන් කළා. ඔහුගේ එම ප්‍රකාශය ඉන්දීය භාරතීය ජනතා පක්ෂ අපේක්ෂකයා ලෙස නම් කර ඇති නරේන්ද්‍ර මෝඩිගේ ප්‍රකාශයට පිළිතුරක් ලෙසයි සැලකෙන්නේ.",
       "URL": "https://www.hirunews.lk/56582/ඉන්දියාවේ-අගමැතිධුරය-රාවයක්-පමණයි-රාහුල්-ගාන්ධි",
       "Category": "International News",
       "Parent URL": "https://www.hirunews.lk/international-news.php?pageID=851"
}