{
       "Source": "hirunews",
       "Timestamp": "Saturday, 13 April 2019 - 12:41",
       "Headline": "සාකච්ජා සඳහා එන්න උතුරු කොරියාව, ඇමරිකාවට කල් දෙයි",
       "News Content": "නම්‍යශීලී ප්‍රතිපත්තියක සිට සාකච්ඡා සඳහා ප්‍රවිෂ්ඨවීමට මේ වසර අවසානය තෙක් ඇමරිකාවට කාලය ලබාදෙන බව උතුරු කොරියානු නායක කිම් ජොං අන් පවසනවා.\nඔහු කියා සිටියේ එසේ වුවහොත් පමණක් ඇමරිකාව සමඟ සාකච්ඡා සඳහා සූදානම් බවයි.\nඋතුරු කොරියාව සමඟ යළිත් සාකච්ඡා කිරීමට බලාපොරොත්තු වන බව ඇමරිකානු ජනාධිපති ඩොනල්ඩ් ට්‍රම්ප් ඊයේ ප්‍රකාශ කර තිබුණා.\nඒ, දකුණු කොරියානු ජනාධිපති මුන් ජේ ඉන් හමුවීමට පෙරයි.\nඇමරිකාව සහ උතුරු කොරියාව අතර සිංගප්පූරුවේදී සහ වියට්නාමයේදී සාකච්ඡා වට දෙකක් පැවති අතර මේ වන විට එහි ප්‍රගතිය ඇණහිට තිබෙනවා.",
       "URL": "https://www.hirunews.lk/214394/සාකච්ජා-සඳහා-එන්න-උතුරු-කොරියාව-ඇමරිකාවට-කල්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=275"
}