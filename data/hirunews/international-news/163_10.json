{
       "Source": "hirunews",
       "Timestamp": "Monday, 21 September 2020 - 17:06",
       "Headline": "නවසීලන්තය කොවිඩ්19 පාලන සීමා ඉවත් කරයි",
       "News Content": "ඕක්ලන්ඩ් නුවර හැර නවසීලන්තයේ අනෙකුත් ප්‍රදේශවල සියලු කොවිඞ් 19 වෛරස් පාලන සීමාවන් ඉවත් කරන බව අගමැතිනි ජසින්ඩා ආඩින් අද(21) නිවේදනය කළා.\nනවසීලන්තය කොවිඩ්19 හොදින් පාලනය කළ රටක් ලෙස සැලකෙන නමුදු, පසුගිය මාසයේ ඕක්ලන්ඩ් නුවර දෙවන කොරෝනා රැල්ලක් මතුවුණා.\nඑමෙන්ම, දෙවන කොරෝනා රැල්ල සක්‍රියව පවතින බ්‍රිතාන්‍යයේ දැඩි සීමාවන් ක්‍රියාත්මක නොකළහොත් ලබන මාසය වනවිට දෛනික කොරෝනා ආසාදිතයන් සංඛ්‍යාව 50,000 ඉක්මවිය හැකි බවට එරට රජයේ ප්‍රධාන විද්‍යා උපදේශක ශ්‍රීමත් පැට්රක් වොලන්ස් ප්‍රකාශ කළා.\nඑමෙන්ම, කොවිඩ් 19 ගෝලීය වසංගතය හේතුවෙන් මාස 6 කට පසු අද නැවතත් විවෘත කෙරුණු ඉන්දියාවේ අග්‍රාපුරවරයේ ටජ් මහල් මන්දිරය නැරඹීමට ප්‍රේක්ෂකයන් නොපැමිණි තරම් බව විදෙස් වාර්තා සඳහන් කළා.",
       "URL": "https://www.hirunews.lk/250761/නවසීලන්තය-කොවිඩ්19-පාලන-සීමා-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=163"
}