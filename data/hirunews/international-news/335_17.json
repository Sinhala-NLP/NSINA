{
       "Source": "hirunews",
       "Timestamp": "Friday, 07 September 2018 - 13:28",
       "Headline": "චීන ජනපති රුසියාවේ ආර්ථික සමුළුවකට",
       "News Content": "චීන ජනාධිපති ෂී ජින්පින් ලබන සතියේ රුසියාවේ පැවැත්වෙන ආර්ථික සමුළුවකට සහභාගි වන බව වාර්තා වනවා.\nරුසියානු ඈත පෙරදිග ව්ලැඩිවොස්ටොක් නුවර සැප්තැම්බර් 11 වනදා සිට 13 වනදා පැවැත්වෙන සමුළුව සඳහා සහභාගි වන ලෙස රුසියානු ජනාධිපති ව්ලැදිමීර් පුටින්, උතුරු කොරියානු නායක කිම්ජොං අන්ට ද ඇරයුම් කර ඇති බව සඳහන්.\nඔහුගේ සහභාගිත්වය මෙතෙක් තහවුරු කර නොමැති අතර, සහභාගි වුවහොත් එය උතුරු කොරියාව ජාත්‍යන්තර හුදකලා බවින් මිදීමේ තවත් ඉදිරි පියවරක් වනු ඇති.\nරුසියානු ආර්ථික සමුළුව සඳහා ජපාන අග්‍රාමාත්‍ය ෂින්සෝ අබේ ද සහභාගි වීමට නියමිතයි.",
       "URL": "https://www.hirunews.lk/199358/චීන-ජනපති-රුසියාවේ-ආර්ථික-සමුළුවකට",
       "Category": "International News",
       "Parent URL": "https://www.hirunews.lk/international-news.php?pageID=335"
}