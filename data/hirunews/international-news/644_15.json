{
       "Source": "hirunews",
       "Timestamp": "Tuesday, 19 April 2016 - 8:21",
       "Headline": "ඉක්වදෝර් භූ කම්පනයෙන් ජීවිත හානි 400 ඉක්මවයි",
       "News Content": "ලතින් ඇමරිකානු ඉක්වදෝර් රාජ්‍යයේ සෙනසුරාදා සිදුවූ භූ කම්පනයෙන් මිය ගිය සංඛ්‍යාව 413 දක්වා ඉහළ ගොස් තිබෙනවා.\nඉක්වදෝරයේ පැසිෆික් වෙරළාසන්නයේ සිදුවූ මෙම භූ කම්පනයෙන් නිවාස හා දේපළවලට විශාල හානියක් සිදුවූ අතර තුවාල ලැබූ සංඛ්‍යාව 2500කට අධිකයි.\nසෙනසුරාදා සිදුවූ රික්ටර් පරිමාණයේ 7.8ක භූ කම්පනයෙන් අනතුරුව අතුරු කම්පන රැසක් වාර්තා වූ අතර ඊයේ දිනයේත් රික්ටර් පරිමාණයේ 5.1ක කම්පනයක් වාර්තා වී තිබෙනවා.\nභූ කම්පනයේ මරණ සංඛ්‍යාව තවදුරටත් ඉහළ යා හැකි අතර, එය දශක 7කින් ඉක්වදෝරයේ සිදුවූ දරුණුතම ස්වභාවික ආපදාව බව විදෙස් වාර්තා සදහන් කළා.",
       "URL": "https://www.hirunews.lk/131183/ඉක්වදෝර්-භූ-කම්පනයෙන්-ජීවිත-හානි-400-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=644"
}