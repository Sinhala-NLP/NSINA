{
       "Source": "hirunews",
       "Timestamp": "Sunday, 26 February 2017 - 14:52",
       "Headline": "ඩුබායි නගරයේ ඉදිවන කැරකෙන ගොඩනැගිල්ල",
       "News Content": "ලෝකයේ මුල් වරට අංශක 360ක් කැරකෙන ගොඩනැගිල්ලක් ඉදිකිරීමට එක්සත් අරාබි එමීර් රාජ්‍ය සුදානම් වනවා.\nඑක්සත් අරාබි එමීර් රාජ්‍යයේ ඩුබායි නගරයේ මෙම ගොඩනැගිල්ල ඉදිකිරීමට සැලසුම් කර ඇති බවයි වාර්තා වන්නේ.\nඊශ්‍රායල සහ ඉතාලි ගෘහ නිර්මාණ ශිල්පියෙකු වන ඩේවිඩ් ෆිෂර් මෙම නිර්මාණය සැලසුම් කර ඇති බවයි විදෙස් මාධ්‍ය වාර්තා කරන්නේ.\nඩයිනමික් ටවර් ලෙස නම් කර ඇති මෙම ගොඩනැගිල්ල මාන හතරක් ඔස්සේ ඉදි කරනු ලබන අතර එය ඉදිකිරීමෙන් පසු නිරන්තරයෙන් හැඩය වෙනස් වනු ඇති බව සදහන්.\nමෙහි ගෘහ නිර්මාණ ශිල්පී ඩේවිඩ් ෆිෂර් පවසන්නේ මෙම නිර්මාණය ගෘහ නිර්මාණ ශිල්පයේ වෙනසක් ඇති කරනු ඇති බවයි.",
       "URL": "https://www.hirunews.lk/155501/ඩුබායි-නගරයේ-ඉදිවන-කැරකෙන-ගොඩනැගිල්ල",
       "Category": "International News",
       "Parent URL": "https://www.hirunews.lk/international-news.php?pageID=512"
}