{
       "Source": "hirunews",
       "Timestamp": "Saturday, 06 May 2017 - 8:38",
       "Headline": "මැලේසියානු ගුවන් යානයක් වායු කැළඹීමකට හසුවේ",
       "News Content": "මගීන් 291 දෙනෙකු සහ කාර්ය මණ්ඩලයේ 11 දෙනෙකු රැගත් මගී ගුවන් යානයක් මැලේසියාවේ ක්වාලාලම්පූර් ගුවන් තොටුපළ ආසන්නයේදී ප්‍රචණ්ඩ වායු කැළඹීමකට හසුව තිබෙනවා.\nඒ - 330 - 300 වර්ගයේ මෙම ගුවන් යානයේ සිටි මගීන් 5 දෙනෙකු ද වායු කැළඹීමෙන් ගුවන් යානය චලනය වීම නිසා තුවාල ලබා ඇති බව විදෙස් වාර්තා සඳහන් කළා.\nගුවන් යානය තායිවානයේ තායිපේ ගුවන් තොටුපළේ සිට ක්වාලාලම්පූර් වෙත ගමන් ගනිමින් සිටියදී ඊයේ මැදියම්, මෙම වායු කැළඹීමට ලක්ව තිබෙනවා.\nරුසියානු ඒරොෆ්ලොට් ගුවන් යානයක් ද තායිලන්තයේ බැංකොක් වෙත පැමිණෙද්දී පසුගිය සතියේ මෙලෙස වායු කැළඹීමකට හසුවීමෙන් එහි මගීන් 27 දෙනෙකු තුවාල ලැබුවා.",
       "URL": "https://www.hirunews.lk/160715/මැලේසියානු-ගුවන්-යානයක්-වායු-කැළඹීමකට-හසුවේ",
       "Category": "International News",
       "Parent URL": "https://www.hirunews.lk/international-news.php?pageID=483"
}