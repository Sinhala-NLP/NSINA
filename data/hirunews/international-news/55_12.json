{
       "Source": "hirunews",
       "Timestamp": "Wednesday, 30 March 2022 - 11:17",
       "Headline": "රුසියාව සිදු කරන ප්‍රකාශ ගැන යුක්රේන ජනපති කණස්සල්ලෙන්",
       "News Content": "සටන් විරාම සිදු කරන බව පවසමින් රුසියාව තමන් මුලා කරමින් සිටින බව යුක්රේන ජනාධිපති වෝල්ඩර්මියර් සෙලෙන්ස්කි පවසනවා.\nරුසියාව කාලය නාස්ති කරමින් ඔවුන් ප්‍රතිසංවිධාන කටයුතු පමණක් සිදු කරමින් සිටින බවට යි යුක්රේන ජනාධිපතිවරයා චෝදනා එල්ල කරන්නේ.\nයුක්රේනය සමඟ පවතින අර්බුදය සම්බන්ධයෙන් රුසියාව සිදු කරන ඇතැම් ප්‍රකාශ අසත්‍ය බවත් එහි විශ්වාසනීය තත්ත්වයක් නො මැති බවටත් බටහිර රටවල් ද රුසියාවට චෝදනා එල්ල කරමින් සිටින බවයි විදෙස් මාධ්‍ය වාර්තා කරන්නේ.\nමේ අතර, රුසියාවේ නියෝජ්‍ය ආරක්ෂක අමාත්‍යවරයා සඳහන් කරන්නේ, සාම සාකච්ජා සාර්ථක කර ගැනීම සහ දෙපාර්ශවය අතර විශ්වසනීයත්වයක් ගොඩ නැඟීම අරමුණින් මෙම කටයුතු සිදු කරන බවයි.",
       "URL": "https://www.hirunews.lk/300767/රුසියාව-සිදු-කරන-ප්‍රකාශ-ගැන-යුක්රේන-ජනපති-කණස්සල්ලෙන්",
       "Category": "International News",
       "Parent URL": "https://www.hirunews.lk/international-news.php?pageID=55"
}