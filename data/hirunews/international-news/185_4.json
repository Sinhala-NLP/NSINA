{
       "Source": "hirunews",
       "Timestamp": "Tuesday, 14 April 2020 - 13:58",
       "Headline": "ඉන්දියාව ගුවන් ගමන් තහනම දීර්ඝ කරයි",
       "News Content": "ඉන්දියාව සිය දේශීය සහ ජාත්‍යන්තර ගුවන් ගමන් සඳහා පනවා ඇති තහනම ලබන මැයි 3 වන දා දක්වා දීර්ඝ කර තිබෙනවා.\nඉන්දීය සිවිල් ගුවන් සේවා අමාත්‍යාංශය මගින් ඒ බව නිවේදනය කළේ සමස්ත ඉන්දියාවම වසා දැමීම තවදුරටත් දීර්ඝ කිරීමෙන් අනතුරුවයි.\nඑම සීමාවන් මැයි 3 වන දා දක්වා දීර්ඝ කරන බව අග්‍රාමාත්‍ය නරේන්ද්‍ර මෝදි අද ජාතිය අමතමින් ප්‍රකාශ කළා.\nමේ අතර, ප්‍රංශය ද කොරෝනා වෛරස් ව්‍යාප්තිය වැළැක්වීම සඳහා සිය රට වසා දැමීම මැයි 11 වන දා දක්වා දීර්ඝ කර තිබෙනවා.\nප්‍රංශ ජනාධිපති එම්මානුවෙල් මැක්‍රොන් ප්‍රකාශ කළේ ජුලි මාසයේ මැදභාගය වන තෙක් කිසිදු මහජන උත්සව සංවිධාන කිරීමට අවස්ථාවක් ලබාදිය නොහැකි බවයි.\nප්‍රංශයේ කොරෝනා වෛරස් මරණ 15,000කට ආසන්න සංඛ්‍යාවක් මේ වන විට වාර්තා වී තිබෙනවා.",
       "URL": "https://www.hirunews.lk/238625/ඉන්දියාව-ගුවන්-ගමන්-තහනම-දීර්ඝ-කරයි",
       "Category": "International News",
       "Parent URL": "https://www.hirunews.lk/international-news.php?pageID=185"
}