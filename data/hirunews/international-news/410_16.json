{
       "Source": "hirunews",
       "Timestamp": "Tuesday, 26 December 2017 - 8:28",
       "Headline": "පුටින්ගේ ප්‍රතිවාදියා ජනපතිවරණ සටනින් ඉවතට",
       "News Content": "ජනාධිපති ව්ලැදිමීර් පුටින්ට එරෙහිව ලබන වසරේ පැවැත්වෙන ජනාධිපතිවරණයට ඉදිරිපත් වූ ඇලෙක්සි නවාල්නි ඒ සඳහා නුසුදුස්සෙකු බව රුසියානු මැතිවරණ කොමිසම ඊයේ නිවේදනය කළා.\nමූල්‍ය දූෂණ චෝදනාවක් සම්බන්ධයෙන් ඔහුට පස් වසරක අත්හිට වූ සිර දඬුවමක් නියම වී තිබීම ඊට හේතුවයි.\nකෙසේ නමුත් එම චෝදනා දේශපාලන හේතූන් මත ඉදිරිපත් කරන ලද ඒවා බවයි නවාල්නි පවසන්නේ.\n41 හැවිරිදි ඇලෙක්සි නවාල්නි ජනාධිපති පුටින්ට අභියෝග කළ හැකි එකම අපේක්ෂකයා ලෙස සැලකෙනවා.\nරුසියානු මැතිවරණ කොමිසමේ තීරණය සම්බන්ධයෙන් අදහස් දැක්වූ නවාල්නි කියා සිටියේ ඒ පිළිබදව එරට ව්‍යවස්ථාදායක අධිකරණයට අභියාචනයක් ඉදිරිපත් කරන බවයි.\nකෙසේ නමුත් තම අපේක්ෂකත්වය ප්‍රතික්ෂේප වීමත් සමඟ ලබන මාර්තු මාසයේ පැවැත්වෙන ජනාධිපතිවරණය වර්ජනය කරන ලෙස ඔහු සිය ආධාරකරුවන්ගෙන් ඉල්ලීමක් කළා.",
       "URL": "https://www.hirunews.lk/179328/පුටින්ගේ-ප්‍රතිවාදියා-ජනපතිවරණ-සටනින්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=410"
}