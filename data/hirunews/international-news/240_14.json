{
       "Source": "hirunews",
       "Timestamp": "Tuesday, 03 September 2019 - 13:27",
       "Headline": "ඇෆ්ගනිස්ථානයේ කාබුල් අගනුවර පිපිරීමක් - 16ක් මරුට",
       "News Content": "ඇෆ්ගනිස්ථානයේ කාබුල් අගනුවර සිදුවූ බෝම්බ පිපිරීමකින් පුද්ගලයන් 16 දෙනෙකු ජීවිතක්ෂයට පත්ව තවත් 119 දෙනෙකු තුවාල ලබා තිබෙනවා.\nමෙම පිපිරීම් සිදුවීම් වන කාලයේ තලෙයිබාන් සටන්කාමීන් පිරිසක් සහ ඇමරිකාවේ උසස් රාජ්‍ය නිලධාරියෙකු අතර විශේෂ සාකච්ඡාවක් ද පවත්වා ඇති බවයි විදෙස් මාධ්‍ය වාර්තා කළේ.\nඑම සාකච්ඡාවල ප්‍රතිඵලයක් ලෙස ඇෆ්ගස්ථානයේ ස්ථාන ගත කර තිබෙන ඇමරිකානු සොල්දාදුවන් 5400ක් ඉවත් කර ගැනීමට ද එම රාජ්‍ය නිලධාරියා පොරොන්දු වී තිබෙනවා.\nකෙසේ වෙතත්, එම සොල්දාදුවන් ඉවත් කර ගැනීමේ අවසාන තීන්දුවට ඇමරිකානු ජනාධිපති ඩොනල්ඞ් ට්‍රම්ප්ගේ අනුමැතිය අවශ්‍ය වනවා.",
       "URL": "https://www.hirunews.lk/223518/ඇෆ්ගනිස්ථානයේ-කාබුල්-අගනුවර-පිපිරීමක්-16ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=240"
}