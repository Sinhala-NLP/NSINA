{
       "Source": "hirunews",
       "Timestamp": "Friday, 10 February 2017 - 12:26",
       "Headline": "චින්නම්මාල පන්නීර් හා ගැටේ",
       "News Content": "තමිල්නාඩුවේ මහඇමති ධුරය තමාට වහා හිමිවිය යුතු බව ජයලලිතා ජයරාම්ගේ සමීපතම හිතවතිය වන ශෂිකලා නටරාජන් ප්‍රාන්ත ආණ්ඩුකාරවරයා ඉදිරියේ ඊයේ (09) ප්‍රකාශ කළා.\nඒ සඳහා තමාට ප්‍රාන්ත සභාවේ නියෝජිතයන් 118 කට වැඩි ප්‍රමාණයක සහාය පවතින බව ඇය කියා සිටියා.\nකෙසේ නමුත් ඇයට පෙර ආණ්ඩුකාර විද්‍යාසාගර් රා ඕ වෙත හිටපු මහඇමති  ඕගපන්නීර්සෙල්වම් පෙත්සමක් භාර දී තිබුණා.\nඒ තමා මහඇමති ධුරයෙන් ඉල්ලා අස්වූයේ තර්ජනාත්මක බලපෑම් මත බවත්ල ශෂිකලා ප්‍රාන්ත සභා නියෝජිතයන්ගේ සහාය ලබා ගැනීම සඳහා ඔවුන් හෝටලයක රඳවාගෙන සිටින බවත් ප්‍රකාශ කරමින්.\nශෂිකලාට එරෙහි දුෂණ නඩුවේ තීන්දුව ප්‍රකාශයට පත් කිරීමට නියමිතව ඇත්තේ ලබන සතියේදීයි.\nඊට පෙර ඇය මහ ඇමති ධුරය ලබා ගැනීමට උත්සාහ කළ ද පන්නීර්සෙල්වම්ගේ පෙත්සම හේතුවෙන් ඇයට එතෙක් බලා සිටීමට සිදුවනු ඇති බවයි ඉන්දීය මාධ්‍ය සඳහන් කළේ.\nශෂිකලා නටරාජන් හමුවීමෙන් අනතුරුව ප්‍රාන්ත ආණ්ඩුකාරවරයා ප්‍රකාශ කර ඇත්තේ ශෂිකලාට ප්‍රාන්ත සභාවේ සැබෑ සහයක් පවතින්නේ ද යන්න පරීක්ෂා කර බැලිය යුතු බවයි.",
       "URL": "https://www.hirunews.lk/154135/චින්නම්මාල-පන්නීර්-හා-ගැටේ",
       "Category": "International News",
       "Parent URL": "https://www.hirunews.lk/international-news.php?pageID=520"
}