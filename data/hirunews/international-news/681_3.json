{
       "Source": "hirunews",
       "Timestamp": "Sunday, 13 December 2015 - 14:29",
       "Headline": "රුසියාවේ මානසික රෝහලක ගින්නකින් 23ක් මරුට",
       "News Content": "බටහිරදිග රුසියාවේ වෙරෝනෙෂ් ප්‍රදේශයේ මානසික රෝහලක ඊයේ රාත්‍රියේ ඇති වූ ගින්නකින් එහි ප්‍රතිකාර ලබමින් සිටි රෝගීන් ඇතුළු 23 දෙනෙකු ජීවිතක්ෂයට පත්වී තිබෙනවා.\nගින්නට හේතුව අනාවරණ වී නොමැති අතර, ගින්නෙන් ගොඩනැගිල්ල මුළුමනින්ම පාහේ විනාශ වී ඇති බවයි විදෙස් වාර්තා සඳහන් කළේ.\n2013 වසරේදී ද වයඹදිග රුසියාවේ මානසික රෝහලක ඇති වූ ගින්නකින් පුද්ගලයන් 37 දෙනෙකු ජීවිතක්ෂයට පත්වූ අතර ඉන් මාස කිහිපයකට පසු මොස්කව් නුවර තවත් මානසික රෝහලක ඇති වූ ගින්නකින් 38 දෙනෙකු මිය ගියා.",
       "URL": "https://www.hirunews.lk/121959/රුසියාවේ-මානසික-රෝහලක-ගින්නකින්-23ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=681"
}