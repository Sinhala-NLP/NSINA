{
       "Source": "hirunews",
       "Timestamp": "Saturday, 25 July 2015 - 13:30",
       "Headline": "පාකිස්තානයේ ජල ගැල්මෙන් 28 ක් මියයයි",
       "News Content": "මෝසම් වැසි සමඟ ඇති වූ ජල ගැලීම්වලින් පාකිස්තානයේ පුද්ගලයන් 28 දෙනෙකු ජීවිතක්ෂයට පත්වී තිබෙනවා. තවත් දහස් ගනණකට ජල ගැල්ම බලපා ඇති බවයි විදෙස් වාර්තා සදහන් කළේ. විශේෂයෙන් වයඹදිග පාකිස්තානයේ ජල ගැලීම හේතුවෙන් මාර්ග, පාලම් සහ ගොවිබිම්වලට හානි සිදුව ඇති අතර, විසි පන් ලක්ෂයක් පමණ ජනතාව පීඩාවට ලක්ව තිබෙනවා. මෝසම් වැසි සමයේ ජල ගැලීම් පාකිස්තානයේ සාමාන්‍ය සංසිද්ධියක් වන අතර 2010 වසරේ එලෙස ඇති වූ මහා ජල ගැල්මෙන් පුද්ගලයන් 2000කට අධික සංඛ්‍යාවක් මිය ගියා.\nමේ අතර, පාකිස්තානයේ ඉස්ලාමාබාද් අගනුවර කේන්ද්‍රකොටගෙන අද උදෑසන ප්‍රබල භූ කම්පනයක් සිදුවුණා. රික්ටර් පරිමාණයේ 5.1ක මෙම භූ කම්පනයෙන් සිදුවූ හානිය පිළිබඳව මෙතෙක් වාර්තා ලැබී නැහැ.",
       "URL": "https://www.hirunews.lk/113797/පාකිස්තානයේ-ජල-ගැල්මෙන්-28-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=716"
}