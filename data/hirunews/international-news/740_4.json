{
       "Source": "hirunews",
       "Timestamp": "Saturday, 25 April 2015 - 12:15",
       "Headline": "මිහිතලය උණුසුම්වීමෙන් උත්තර ධ්‍රැවවාසීන් අනතුරේ",
       "News Content": "මිහිතලය උණුසුම්වී ධ්‍රැව අයිස් දිය වී යාමෙන් ඇති වී තිබෙන අර්බුදය කැනඩාවේ ඉකලූයිට් නගරයට රැස්වූ ආක්ටික් රාජ්‍යවල විදේශ අමාත්‍ය සමුළුවේ ප්‍රධාන මාතෘකාවක් වුණා. ශීත ඍතුවේ ආක්ටික් සාගරයේ අඩුම අයිස් ප්‍රමාණයක් වාර්තා වූයේ ද පසුගිය වසරේදියි. මෙය අන් ප්‍රදේශවලට වඩා ආක්ටික් ධ්‍රැවයේ උණුසුම ඉහළ යාමක් ලෙසයි සැලකෙන්නේ. නව වෙළද නෞකා මාර්ගයක් ද ආක්ටික් ධ්‍රැව ප්‍රදේශය හරහා වැටී තිබෙනවා. රුසියාව සහ අනෙකුත් රටවල් අතර පවතින අර්බුදය ද මෙහි දේශපාලන අස්ථාවරභාවයකට හේතු වී ඇති කරුණක්. ආක්ටික් ධ්‍රැවය වටා පිහිටි කැනඩාව, ඩෙන්මාර්කය, ෆින්ලන්තය, අයිස්ලන්තය, නෝර්වේ, රුසියාව සහ ස්වීඩනය යන රටවල විදේශ අමාත්‍යවරුන් ඊයේ ආරම්භ වූ මෙම සමුළුවට සහභාගි වී තිබෙනවා.",
       "URL": "https://www.hirunews.lk/108264/මිහිතලය-උණුසුම්වීමෙන්-උත්තර-ධ්‍රැවවාසීන්-අනතුරේ",
       "Category": "International News",
       "Parent URL": "https://www.hirunews.lk/international-news.php?pageID=740"
}