{
       "Source": "hirunews",
       "Timestamp": "Sunday, 05 February 2017 - 16:27",
       "Headline": "තමිල්නාඩු මහඇමති ධුරයෙන් පන්නීර් සෙල්වම් ඉල්ලා අස්වෙයි",
       "News Content": "ජයලලිතා ජයරාම් මියයාමෙන් පසු තමිල්නාඩු මහ ඇමති ධුරයට පත්වූ  ඕ පන්නීර් සෙල්වම් සිය තනතුරෙන් ඉවත් වී තිබෙනවා.\nඒ වෙනුවට ජයලලිතාගේ සමීපතම හිතවතියක වන ශෂිකලා නටරාජන් හෙවත් චින්නම්මා පත්කිරීමට ඒ.අයි.ඒ.ඞී.එම්.කේ පක්ෂය අද තීරණයක් ගැනීමට නියමිතයි.\nපක්ෂයේ මහජන නියෝජිතයන් චෙන්නායි නුවරදී අද රැස්වීමක් පැවැත්වූ අතර එහිදී ඇය පක්ෂයේ පාර්ලිමේන්තු කණ්ඩායමේ නායිකාව ලෙස ද පත් කර තිබෙනවා.\n61 හැවිරිදි ශෂිකලා නටරාජන්ට තමිල්නාඩු මහ ඇමති ධුරය ලබාදිය යුතු බවටයි ජයලලිතාගේ පක්ෂයේ ජ්‍යෙෂ්ඨයන් පිරිසක් මීට පෙර ප්‍රකාශ කර තිබුණේ.",
       "URL": "https://www.hirunews.lk/153726/තමිල්නාඩු-මහඇමති-ධුරයෙන්-පන්නීර්-සෙල්වම්-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=521"
}