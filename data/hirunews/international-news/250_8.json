{
       "Source": "hirunews",
       "Timestamp": "Friday, 19 July 2019 - 13:21",
       "Headline": "පාකිස්තානයට ඇමරිකානු ආධාර තවදුරටත් අත්හිටුවයි",
       "News Content": "ජනාධිපති ඩොනල්ඩ් ට්‍රම්ප්ගේ නියෝගවලට අනුව පාකිස්තානය වෙත ඇමරිකානු ආරක්ෂක ආධාර තවදුරටත් අත්හිටුවා ඇති බව එරට කොංග්‍රස් මණ්ඩල වාර්තාවක් මගින් අවධාරණය කර තිබෙනවා.\nඒ, පාකිස්තාන අග්‍රාමාත්‍ය ඉම්රාන් ඛාන්, ඇමරිකා එක්සත් ජනපදයේ සංචාරයක් සඳහා සූදානම්ව සිටියදියි.\nඅගමැති ඉම්රාන් ඛාන් සහ ඇමරිකානු ජනාධිපති ඩොනල්ඞ් ට්‍රම්ප් අතර සාකච්ඡා ලබන 22 වන දා ධවල මන්දිරයේදී පැවැත්වීමට නියමිතයි.\nවිශේෂයෙන් ඇෆ්ගනිස්ථානයේ තලෙයිබාන් යුද්ධය අවසන් කිරීම සඳහා පාකිස්තානයේ සහය ලබා ගැනීමට ඇමරිකාව අපේක්ෂා කරනවා.\nපසුගිය වසරේ ජනවාරියේදී ට්‍රම්ප් පරිපාලනය පාකිස්තානය වෙත ආරක්ෂක ආධාර අත්හිට වූයේ ත්‍රස්ත කණ්ඩායම්වලට එරෙහිව ප්‍රමාණවත් පියවර නොගන්නා බවට චෝදනා කරමින්.",
       "URL": "https://www.hirunews.lk/220622/පාකිස්තානයට-ඇමරිකානු-ආධාර-තවදුරටත්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=250"
}