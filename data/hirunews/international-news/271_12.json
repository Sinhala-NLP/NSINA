{
       "Source": "hirunews",
       "Timestamp": "Sunday, 28 April 2019 - 13:36",
       "Headline": "‘‘ෆොනී’’ට මුහුණදෙන්න තමිල්නාඩුව සැරසේ",
       "News Content": "බෙංගාල බොක්කේ හටගත් ෆොනී සුළි කුණාටුව අද දින ප්‍රබල චන්ඩ මාරුතයක් බවට පත්වනු ඇතැයි ඉන්දීය කාලගුණ අංශ පවසනවා.\nඑය ඉදිරි පැය 24 තුළ දකුණු ඉන්දියාවේ තමිල්නාඩු සහ ආන්ද්‍ර ප්‍රදේශ් ප්‍රාන්ත වෙත කඩාවදිනු ඇති බවයි විශ්වාස කෙරෙන්නේ.\nෆොනී සුළි කුණාටුව මේ වනවිට චෙන්නායි නුවරට කිලෝමීටර 1050 ක් ගිණිකොණ දෙසින් සහ ආන්ද්‍ර ප්‍රදේශ් වෙරළට කිලෝමීටර 1230 ක් ඈතින් ස්ථාන ගතවී තිබෙනවා.\nසුළි සුළඟ වයඹ දෙසට ඇදෙමින් නිසා මුහුදු යාමෙන් වළකින ලෙසයි දකුණු ඉන්දීය ප්‍රාන්තවල ධීවරයන්ට දැනුම්දී ඇත්තේ.",
       "URL": "https://www.hirunews.lk/215339/ෆොනීට-මුහුණදෙන්න-තමිල්නාඩුව-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=271"
}