{
       "Source": "hirunews",
       "Timestamp": "Wednesday, 13 November 2013 - 13:18",
       "Headline": "සේද මාවත දිගු කිරීමට ගිවිසුමක්.",
       "News Content": "ඉතිහාසයේ වෙළඳ මාවතක් බවට පත්ව තිබූ සේද මාවත දීර්ඝ කිරීමේ ගිවිසුමකට රුසියාව සහ දකුණු කොරියාව අත්සන් කර තිබෙනවා. මේ අනුව, අතීතයේ මැදපෙරදිග ඉන්දියානු සාගරය හරහා ආසියාවට වැටී තිබූ සේද මාවත යුරෝපය දක්වා දීර්ඝ වනු ඇති. මෙම ගිවිසුම මගින් දකුණු කොරියාව, උතුරු කොරියාව හරහා රුසියාව දක්වා වෙළඳ දුම්රිය මාර්ගයක් ඉදිකෙරනවා. එහි කටයුතු පසුගිය සැප්තැම්බරයේදී රුසියාව විසින් ආරම්භ කළ අතර ඔවුන් උතුරු කොරියාවේ වරායක් දක්වා කිලෝමීටර් 54 ක දුම්රිය මාර්ගයක් නිර්මාණය කර තිබෙනවා. මෙම නව වෙළඳ මාර්ග ව්‍යාපෘතියේ සියයට 34 ක කොටසක් රුසියාවටත්, සියයට 36 ක කොටසක් දකුණු කොරියාවටත් ඉතිරි සියයට 30 උතුරු කොරියාවටත් හිමිවනු ඇති.",
       "URL": "https://www.hirunews.lk/71305/සේද-මාවත-දිගු-කිරීමට-ගිවිසුමක්",
       "Category": "International News",
       "Parent URL": "https://www.hirunews.lk/international-news.php?pageID=786"
}