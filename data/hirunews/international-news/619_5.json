{
       "Source": "hirunews",
       "Timestamp": "Monday, 27 June 2016 - 11:16",
       "Headline": "ගුවන් යානයක් ගුවනේදී  හදිසියේ ගිනි ගත් හැටි",
       "News Content": "සිංගප්පූරු ගුවන් සමාගමට අයත් ගුවන් යානයක අද අලූයම ගින්නක් හටගෙන තිබෙනවා.\nවිදෙස් වාර්තා සඳහන් කළේ  ගුවන් ගතවී පැය දෙකහමාරකට පසු එන්ජිමේ ඉන්ධන කාන්දුවක් සිදුව ඇති බවට අනතුරු ඇඟවීම් සංඥා නිකුත් කිරීම හේතුවෙන් යළි ගොඩබස්සවා ඇති බවයි.\nමෙම යානය සිංගප්පූරුවේ සිට ඉතාලියේ මිලානෝ නුවර දක්වා ගමන් කිරීමටයි නියමිතව තිබුණේ.\nකෙසේ වෙතත් යානය ගොඩබස්සවා ස්වල්ප වේලාවකට පසු යානය තුළ ගින්නක් හටගෙන තිබෙනවා.\nගින්න හටගන්නා අවස්ථාවේදී මගීන් 222 ක් සහ කාර්ය මණ්ඩලය 19 ක් සිට ඇති බවටයි විදෙස් වාර්තා සඳහන් කළේ.\nගින්නෙන් කිසිවෙකුටත් හානියක් සිදුවී නැහැ.\nමීට පෙර සිංගප්පූරුවේ ගුවන් අනතුරක් සිදුවී ඇත්තේ මීට වසර 16 කට පෙර වීමද විශේෂත්වයක්.",
       "URL": "https://www.hirunews.lk/136550/ගුවන්-යානයක්-ගුවනේදී-හදිසියේ-ගිනි-ගත්-හැටි",
       "Category": "International News",
       "Parent URL": "https://www.hirunews.lk/international-news.php?pageID=619"
}