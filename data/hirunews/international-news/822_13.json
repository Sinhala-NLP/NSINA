{
       "Source": "hirunews",
       "Timestamp": "Sunday, 14 July 2013 - 19:54",
       "Headline": "ඉන්දියාව අද සිට විදුලි පණිවුඩ සේවාව නවතයි.",
       "News Content": "ඉන්දියාව තුළ විදුලි පණිවුඩ සේවාව ක්‍රියාත්මක වන අවසන් දිනය අදයි. විදුලි පණිවුඩ සේවාව සඳහා වැය වන පිරිවැය සැලකිල්ලට ගෙන සන්නිවේදන මාධ්‍යයක් ලෙස ඉන්දියාව තුළ විදුලි පණිවුඩ සේවාව අද (14) සිට ක්‍රියාත්මක වන පරිදි අවලංගු කිරීමට ඉන්දීය රජය පසුගිය දා තීරණය කළා. ඒ අනුව සිය අවසන් විදුලි පණිවුඩය යොමු කිරීම සඳහා එරට  තැපැල් මධ්‍යස්ථාන තුළ ඉන්දීය ජාතිකයින් විශාල වශයෙන් එක්රොක් වී සිටින බවයි ඉන්දීය මාධ්‍ය තවදුරටත් වාර්තා කළේ.",
       "URL": "https://www.hirunews.lk/63029/ඉන්දියාව-අද-සිට-විදුලි-පණිවුඩ-සේවාව-නවතයි",
       "Category": "International News",
       "Parent URL": "https://www.hirunews.lk/international-news.php?pageID=822"
}