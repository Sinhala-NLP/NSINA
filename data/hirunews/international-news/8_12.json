{
       "Source": "hirunews",
       "Timestamp": "Tuesday, 05 September 2023 - 11:02",
       "Headline": "උතුරු කොරියානු නායකයා දුම්රියෙන් රුසියාවට",
       "News Content": "උතුරු කොරියානු නායක කිම් ජොං උන් මේ මාසයේදී රුසියාවේ සංචාරයකට සූදානම් වෙනවා.\nමෙම සංචාරයේදී ජනාධිපති ව්ලැදිමියර් පුටින් හමුවීමට නියමිත අතර කෙසේ වෙතත් එම හමුව සිදුවන ස්ථානය හෝ උතුරු කොරියානු නායකයා රුසියාවට පැමිණෙන දිනය හෝ නිශ්චිතව ප්‍රකාශ කර නැහැ.\nමෙම හමුවේදී යුක්රේනය සමඟ යුද්ධය සඳහා අවශ්‍ය ආයුධ උතුරු කොරියාවෙන් මිල දී ගැනීම සම්බන්ධයෙන් සාකච්ඡා කිරීමට නියමිතයි.\nවිදෙස් වාර්තා සඳහන් කළේ උතුරු කොරියානු නායකයා බොහෝ දුරට දුම්රියෙන් රුසියාවට පැමිණෙනු ඇති බවයි.",
       "URL": "https://www.hirunews.lk/347207/උතුරු-කොරියානු-නායකයා-දුම්රියෙන්-රුසියාවට",
       "Category": "International News",
       "Parent URL": "https://www.hirunews.lk/international-news.php?pageID=8"
}