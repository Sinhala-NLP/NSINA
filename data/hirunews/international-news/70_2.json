{
       "Source": "hirunews",
       "Timestamp": "Sunday, 02 January 2022 - 13:01",
       "Headline": "දකුණු අප්‍රිකානු පාර්ලිමේන්තුවේ ගින්නක්",
       "News Content": "දකුණු අප්‍රිකාවේ කේප්ටවුන් හි පිහිටි පාර්ලිමේන්තු ගොඩනැගිල්ලේ විශාල ගින්නක් හටගෙන තිබෙනවා.\nගිනි නිවන භටයින් විසින් මේ වනවිටත් ගින්න පාලනයට දැඩි පරිශ්‍රමයක් දරමින් සිටින බවයි විදෙස් මාධ්‍ය වාර්තා කරන්නේ.\nවිදෙස් මාධ්‍ය නිකුත් කළ වීඩියෝ දර්ශනවල දැක්වෙන්නේ, ගොඩනැගිල්ලේ වහලෙන් විශාල ගිනිදැල් පිටවීමත් සමඟ කළු දුමාරයක් අහස වසාගෙන ඇති බවයි.\nතවමත් ගින්නට හේතුව අනාවරණ වී නොමැති අතර,මෙම ගින්න පාර්ලිමේන්තුව අසල ශාන්ත ජෝර්ජ් ආසන දෙව් මැදුරේ අගරදගුරු ඩෙස්මන්ඩ් ටූටූගේ රාජ්‍ය අවමංගල්‍ය උත්සවයෙන් පැය කිහිපයකට පසුව සිදුව තිබෙනවා.\nපාර්ලිමේන්තු වහල ප්‍රදේශය ගිනිගෙන ඇති අතර ජාතික සභා ගොඩනැගිල්ල ද ගිනිගෙන ඇති බව නගර බලධාරීන් පවසන්නේ.\n\"ගින්න පාලනය කර නොමැති අතර, ගොඩනැගිල්ලේ බිත්තිවල ඉරිතැලීම් වාර්තා වී ඇතැයි විදෙස් මාධ්‍ය වැඩිදුරටත් සඳහන් කළා.\nදකුණු අප්‍රිකානු පාර්ලිමේන්තු ගොඩනැගිල්ල කොටස් තුනකින් සමන්විත වන අතර, 1884 වසරේ ඉදිකරන ලද එහි මුල් ගොඩනැගිල්ලද ඊට ඇතුළත්.",
       "URL": "https://www.hirunews.lk/292812/දකුණු-අප්‍රිකානු-පාර්ලිමේන්තුවේ-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=70"
}