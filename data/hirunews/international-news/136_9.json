{
       "Source": "hirunews",
       "Timestamp": "Thursday, 11 February 2021 - 7:55",
       "Headline": "පැසිෆික් සාගරයේ භූ කම්පනයක්",
       "News Content": "දකුණු පැසිෆික් සාගරයේ ඊයේ රාත්‍රියේ රික්ටර් පරිමාණයේ 7.7 ක භූ කම්පනයක් සිදුව තිබෙනවා.\nනිව් කැලිඩෝනියා දිවයිනට නැගෙනහිර දෙසින් කිලෝමීටර් 10 ක් ගැඹුරින් ඊයේ මැදියම් රැයේ එය සිදුවූ බවයි අමෙරිකානු භූ විද්‍යා සමීක්ෂණ ආයතනය සඳහන් කළේ.\nඑමඟින් ෆීජි, නවසීලන්තය සහ වනවාටු දිවයින්වලට සුළු සුනාමි තත්ත්වයක් අපේක්ෂා කළද ෆීජි දිවයින පසුව එම නිවේදනය අවලංගු කළා.\nමේ අතර, ඉන්දුනීසියාවේ සුමාත්‍රා දිවයිනට නිරිත දෙසින් රික්ටර් පරිමාණයේ 6.2 ක භූ කම්පනයක්ද ඊයේ වාර්තා වූ අතර, එමඟින් කිසිදු හානියක් වාර්තා වී නැහැ.",
       "URL": "https://www.hirunews.lk/262270/පැසිෆික්-සාගරයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=136"
}