{
       "Source": "hirunews",
       "Timestamp": "Thursday, 01 August 2019 - 14:49",
       "Headline": "ඔසාමා බින්ලාඩන්ගේ පුත්‍රයෙකු මියගිය බව ඇමරිකාව කියයි",
       "News Content": "අල්කයිඩා සංවිධානයේ නිර්මාතෘ ඔසාමා බින් ලාඩන්ගේ පුත්‍රයෙකු වන හම්සා බින් ලාඩන් මියගොස් ඇති බවට ඇමරිකානු බුද්ධි අංශ නිලධාරීන් ප්‍රකාශ කර තිබෙනවා. කෙසේ වෙතත් විදෙස් මාධ්‍ය සඳහන් කළේ ඔහු මියගිය ස්ථානය හෝ දිනය පිළිබඳව පැහැදිිලි තොරතුරු තවමත් වාර්තාවී නොමැති බවයි.\nහම්සා බින් ලාඩන් සිටින ස්ථානය පිළිබඳ තොරතුරු ලබාදෙන්නෙකුට ඇමරිකානු ඩොලර් මිලියනයක ත්‍යාගයක් පිරිනමන බව ඇමරිකානු රජය නිවේදනය කළේ පසුගිය පෙබරවාරි මාසයේදියි.\n30 වන වියේ පසුවන බවට පැවසෙන මොහු ඇමරිකාව සහ අනෙක් රටවලට පහරදෙන බව පවසමින් වීඩියෝ පටද නිකුත් කර තිබුණා.",
       "URL": "https://www.hirunews.lk/221294/ඔසාමා-බින්ලාඩන්ගේ-පුත්‍රයෙකු-මියගිය-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=248"
}