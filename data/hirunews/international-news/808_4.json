{
       "Source": "hirunews",
       "Timestamp": "Sunday, 01 September 2013 - 19:39",
       "Headline": "ඇමරිකාවේ ප්‍රහාර කල් යාම සිරියානු විපක්ෂයේ විවේචනයට.",
       "News Content": "සිරියාවට එරෙහිව ඇමෙරිකාව එල්ල කිරීමට සැලසුම් කරන ප්‍රහාරය කල් තැබීම එරට  නායකත්වයේ දුර්වලකමක් බව සිරියාවේ විපක්ෂය පවසනවා. විදෙස් වාර්තා පෙන්වා දෙන්නේ මේ හේතුවෙන් තවදුරටත් සිරියාවේ ගැටුම් උග්‍රවිය හැකි බවයි. ජනාධිපති අසාද්ගේ රජයේ හමුදාව විසින් රසායනික අවි භාවිතා කළ බවට චෝදනා කරමින් සිරියාවට එරෙහිව  ඇමෙරිකාව ප්‍රහාර සැලසුම් කර තිබුණා. නමුත්, ඇමෙරිකානු කොංග්‍රස් මණ්ඩලය ලබන 9 වැනිදා රැස්වනතුරු එම ප්‍රහාර කල් යනු ඇති බවයි විදෙස් වාර්තා සඳහන් කළේ. කෙසේ නමුත්, කොංග්‍රස් මණ්ඩලයේ අනුමැතියකින් තොරව මෙවැනි ප්‍රහාර සඳහා ජනාධිපතිවරයාට හිමිවී ඇති බලතල අනුව හැකියාව පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/66297/ඇමරිකාවේ-ප්‍රහාර-කල්-යාම-සිරියානු-විපක්ෂයේ-විවේචනයට",
       "Category": "International News",
       "Parent URL": "https://www.hirunews.lk/international-news.php?pageID=808"
}