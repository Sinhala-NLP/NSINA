{
       "Source": "hirunews",
       "Timestamp": "Saturday, 21 May 2016 - 18:06",
       "Headline": "ඊජිප්තු යානය අතුරුදන්වීමට පෙර සිදුවු දෙයක් හෙළිවෙයි",
       "News Content": "අතුරුදන්වු ඊජිප්තු යානය සෙවීමේ මෙහෙයුම්වලදී හමුවු උපකරණ සහ කොටස් කිහිපයක් බලධාරීන් විසින් මාධ්‍යයට හෙළිකර තිබෙනවා.\nජීවිතාරක්ෂක කබායක් / ආසනවල කොටස් කිහිපයක් හමුවු සුන්බුන් අතර වන බවයි විදෙස් පුවත් සේවාවල දැක්වෙන්නේ.\nපසුගියදා අතුරුදන්වු යානයේ බවට සැක කෙරෙන කොටස්වල ඡායාරූප හෙළිකරනු ලැබුවේ පළමු වරටයි.\nපැරිස් නුවර සිට කයිරෝ නුවර දක්වා 66 දෙනෙකු සමග ගමන් කරමින් සිටියදී මෙම යානය අතුරුදන්වුනා.\nමේවන විට අනාවරණ වී ඇත්තේ යානය අතුරුදන්වීමට මිනිත්තු කිහිපයකට පෙර යානයේ ස්ථාන කිහිපයකින් දුමක් නිකුත්වී ඇති බවයි.\nකෙසේවෙතත් ඊට හේතුවක් හෙළිවී නැහැ.\nඅතුරුදන්වු යානය සොයා මධ්‍යධරණී මුහුදේ මෙහෙයුම් තවදුරටත් ක්‍රියාත්මකයි.",
       "URL": "https://www.hirunews.lk/133712/ඊජිප්තු-යානය-අතුරුදන්වීමට-පෙර-සිදුවු-දෙයක්-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=632"
}