{
       "Source": "hirunews",
       "Timestamp": "Tuesday, 21 December 2021 - 10:08",
       "Headline": "මැඩගස්කරයේ නෞකාවක් මුහුදුබත්වි 17ක් මරුට",
       "News Content": "මැඩගස්කර් වෙරළට ඔබ්බෙන් නෞකාවක් මුහුදුබත්වීමෙන් එහි ගමන් ගත් 17 දෙනෙකු ජීවිතක්ෂයට පත් වී ඇති අතර, තවත් 68 දෙනෙකු අතුරුදන් වී ඇති බව විදෙස් මාධ්‍ය වාර්තා සඳහන් කළා.\nභාණ්ඩ ප්‍රවාහන නෞකාවක් වන ෆ්‍රැන්සියා නැමති මෙම නෞකාවේ නීතිවිරෝධී ලෙස මගීන් 130 දෙනෙකු රැගෙන ගොස් ඇති අතර ඉන් 45 දෙනෙකු බේරා ගැනීමට හැකි වූ බවයි මැඩගස්කරයේ සාමුද්‍රික සහ ගංඟා වරාය අධිකාරිය සඳහන් කළේ.\nනැගෙනහිර මැඩගස්කරයේ අන්ටනම්බේ නුවරින් නික්මුණු මෙම නෞකාව දිවයිනේ දකුණුදිග වරායක් වෙත ගමන්කරමින් සිටින විටයි මෙම අනතුරට මුහුණ දී ඇත්තේ.\nනැව් කඳේ සිදුරක් මෙලෙස නෞකාව මුහුදුබත්වීමට හේතුව ලෙස සැලකෙනවා.\nමැඩගස්කර් නාවික හමුදාවට අයත් යාත්‍රා 3ක් අතුරුදන් වූවන් සෙවීමේ නිරත වන බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/291686/මැඩගස්කරයේ-නෞකාවක්-මුහුදුබත්වි-17ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=73"
}