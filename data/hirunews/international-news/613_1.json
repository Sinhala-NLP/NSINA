{
       "Source": "hirunews",
       "Timestamp": "Thursday, 14 July 2016 - 7:40",
       "Headline": "බ්‍රිතාන්‍යයේ නව අමාත්‍ය මණ්ඩලය නම් කෙරේ",
       "News Content": "බ්‍රිතාන්‍යයේ නව අගමැතිනිය පත්වීමත් සමඟ එරට අමාත්‍ය මණ්ඩලයද නම් කෙරෙමින් පවතිනවා.\nනව විදේශ කටයුතු ලේකම්වරයා ලෙස ලන්ඩනයේ හිටපු නගරාධිපති බොරිස් ජොන්සන් පත් කර ඇති බවයි විදෙස් වාර්තා සඳහන් කළේ.\nඡන්ද විමසීමේදී යුරෝපා සංගමයෙන් බ්‍රිතාන්‍යය ඉවත්විය යුතුය යන ප්‍රචාරක වැඩපිළිවෙලේ ප්‍රධානියෙකු ලෙස බොරිස් ජොන්සන් කටයුතු කළා.\nකෙසේ වෙතත් අග්‍රාමාත්‍ය තෙරේසා මේ ප්‍රකාශ කළේ තමන් පත් කරන අමාත්‍ය මණ්ඩලයට සෑම ජන කොට්ඨාශයකටම සේවය කළ හැකි පිරිස් ඇතුළත් කරන බවයි.",
       "URL": "https://www.hirunews.lk/137949/බ්‍රිතාන්‍යයේ-නව-අමාත්‍ය-මණ්ඩලය-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=613"
}