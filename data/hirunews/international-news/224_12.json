{
       "Source": "hirunews",
       "Timestamp": "Sunday, 10 November 2019 - 11:13",
       "Headline": "ස්පාඤ්ඤයේ අද මහ මැතිවරණයක්",
       "News Content": "2015 වසරේ සිට ස්ථාවර රජයක් ගොඩනැගීමේ අභියෝගයකට මුහුණදී සිටින ස්පාඤ්ඤයේ තවත් මහ මැතිවරණයක් අද පැවැත්වෙනවා. වසර හතරක් ඇතුලත එරට පැවැත්වෙන හතරවන මහ මැතිවරණය මෙයයි.\nපසුගිය අප්‍රේල් මාසයේ පැවති මහමැතිවරණයේදී වැඩිම ආසන සංඛ්‍යාවක් ජයග්‍රහණය කළ පාලක සමාජවාදී කම්කරු පක්ෂය ස්ථාවර සන්ධාන රජයක් පිහිටුවීමට සමත්වූයේ නැහැ.\nකෙසේ නමුත් අද පැවැත්වෙන මහ මැතිවරණයේ ප්‍රතිඵලයට කැටලෝනියා ප්‍රාන්තයේ බෙදුම්වාදී අරගලය ඍජු බලපෑමක් ඇතිකරනු ඇතැයි විචාරකයන් පෙන්වා දෙනවා.\nඅන්ත දක්ෂිණාංශික වොක්ස් පක්ෂය දැන් ඉදිරියට පැමිණෙන්නේ එහි අස්ථාවර තත්ත්වයත් සමඟයි.",
       "URL": "https://www.hirunews.lk/227998/ස්පාඤ්ඤයේ-අද-මහ-මැතිවරණයක්",
       "Category": "International News",
       "Parent URL": "https://www.hirunews.lk/international-news.php?pageID=224"
}