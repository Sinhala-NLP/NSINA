{
       "Source": "hirunews",
       "Timestamp": "Tuesday, 09 March 2021 - 17:11",
       "Headline": "කොරෝනා එන්නත් ලබාගත් ඇමරිකානුවන්ට මුව ආවරණ ඉවත් කිරීමට වරම්",
       "News Content": "කොරෝනා වෛරසයට එරෙහිව සම්පූර්ණ එන්නත්කරණය ලැබූ පුද්ගලයන්ට මුවආවරණ නොමැතිව ගෘහස්ථව කුඩා කණ්ඩායම් මුණගැසිය හැකි බව ඇමරිකාවේ සෞඛ්‍ය නියාමන බලධාරීන් පවසනවා.\nමෙලෙස ඔවුන්ට එන්නත්කරණය නොලැබූ පුද්ගලයන්ද හමුවිය හැකි නමුත් අත්‍යවශ්‍ය නොවන සංචාරයන්ගෙන් වැළකී සිටින ලෙසටයි රෝග පාලන සහ වැළැක්වීමේ ඇමරිකානු මධ්‍යස්ථානය උපදෙස් දෙන්නේ.\nඑමෙන්ම පොදු ස්ථානවලදී මුව ආවරණ පළඳින ලෙස ඔවුන්ට උපදෙස් ලබාදෙනවා.\nමේ අතර ඇමරිකාවේ දෛනික කොරෝනා මරණ සංඛ්‍යාව මාස තුනහමාරකට පසු ඊයේ දහසකට අඩු අගයක් වාර්තා කළා.",
       "URL": "https://www.hirunews.lk/264837/කොරෝනා-එන්නත්-ලබාගත්-ඇමරිකානුවන්ට-මුව-ආවරණ-ඉවත්-කිරීමට-වරම්",
       "Category": "International News",
       "Parent URL": "https://www.hirunews.lk/international-news.php?pageID=131"
}