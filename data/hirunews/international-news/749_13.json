{
       "Source": "hirunews",
       "Timestamp": "Thursday, 19 March 2015 - 14:55",
       "Headline": "ඇමරිකාවේ සාම වැඩපිළිවෙල අර්බුදයක",
       "News Content": "ඊශ්‍රායල මහ මැතිවරණයෙන් අගමැති බෙන්ජමින් නෙතන්යාහුගේ ලිකුද් පක්ෂය ජයග්‍රහණය කිරීමත් සමග ඇමරිකාව තම මැදපෙරදිග සාම වැඩපිළිවෙල ක්‍රියාත්මක කිරීමේ අර්බුදයකට මුහුණදෙනවා. අගමැති තෙතන්යාහු මැතිවරණ ප්‍රචාරක ව්‍යාපාරයේදී සඳහන් කළේ තමන් කිසිදිනක පලස්තීන  රාජය්‍යක් බිහිවීමට ඉඩ නොදෙන බවයි. ඊශ්‍රායලය සමග සහජීවනයෙන් ක්‍රියාත්මක වන පලස්තීන රාජ්‍යයක් ඇති කිරීම මුල් කරගෙනයි ඇමරිකාව තම මැදපෙරදිග සාම වැඩපිිළිවෙල ඉදිරිපත් කළේ. කෙසේ නමුත් නෙතන්යාහුගේ මැතිවරණ ජයග්‍රහණයෙන් අනතුරුවද ඇමරිකානු ජනාධිපති බැරැක් ඔබාමා ප්‍රකාශ කළේ පලස්තීනුවන් සඳහා රාජ්‍යයක් බිහිකිරීම මැදපෙරදිග අර්බුදයට හොඳම විසඳුම බවයි. එහෙත් ඇමරිකාවේ මැදපෙරදිග සාම වැඩපිළිවෙල නෙතන්යාහුගේ ජයග්‍රහනය හේතුවෙන් යළි ඇගයීමට සිදුවනු ඇති බව විදෙස් විචාරකයන් සඳහන් කළා.",
       "URL": "https://www.hirunews.lk/105857/ඇමරිකාවේ-සාම-වැඩපිළිවෙල-අර්බුදයක",
       "Category": "International News",
       "Parent URL": "https://www.hirunews.lk/international-news.php?pageID=749"
}