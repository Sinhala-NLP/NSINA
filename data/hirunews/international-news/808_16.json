{
       "Source": "hirunews",
       "Timestamp": "Friday, 30 August 2013 - 15:00",
       "Headline": "බුද්ධගයා ප්‍රහාර චෝදනා මුජහිඞීන් ප්‍රතික්ෂේප කරයි.",
       "News Content": "ඉන්දියාවේ - බුද්ධගයා විහාරයට පසුගිය ජූලි මාසයේ එල්ල වූ බෝම්බ ප්‍රහාරය තම සංවිධානය විසින් එල්ල කරන ලද්දක් නොවන බව දැන් අත්අඩංගුවට පත්ව සිටින ඉන්දීය මුජහිඞීන් සංවිධානයේ ආරම්භකයා වන යාසින් භක්තාල් පවසා තිබෙනවා. ඉන්දීය ඔත්තු සේවාව මගින් නේපාල දේශසීමා ප්‍රදේශයේදී පසුගිය බදාදා රාත්‍රියේ ඔහු අත්අඩංගුවට ගනු ලැබූයේ රහසිගත මෙහෙයුමකින්. පට්නා බන්ධනාගාරයේ දැන් රඳවා සිටින යාසින් විශේෂ ගුවන් යානයක් මගින් අද (30) දිල්ලිය වෙත රැගෙන යාමට නියමිතව තිබුණා. ඔත්තු සේවා නිලධාරින් සිදුකළ ප්‍රශ්න කිරීමවලදී ඔහු පවසා ඇත්තේ බුද්ධගයා ප්‍රහාරය තමන් විසින් එල්ල නොකළ ද එය සමාන අදහස් දරන තවත් කණ්ඩායම් සිටින බවට සාක්ෂියක් බවයි. භක්තාල් ඉන්දියාවේ ප්‍රාන්ත 12 ක පොලිසිවලට අවශ්‍ය පුද්ගලයෙකු වන අතර, ඔහුගේ ඉන්දීය මුජහිඞීන් සංවිධානය ඉන්දියාව පුරා සිදුකළ බෝම්බ ප්‍රහාරවලින් සිය ගණනක් ජීවිතක්ෂයට පත්වී තිබෙනවා.",
       "URL": "https://www.hirunews.lk/66187/බුද්ධගයා-ප්‍රහාර-චෝදනා-මුජහිඞීන්-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=808"
}