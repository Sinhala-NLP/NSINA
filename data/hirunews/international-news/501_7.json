{
       "Source": "hirunews",
       "Timestamp": "Sunday, 26 March 2017 - 8:20",
       "Headline": "හොංකොං දේශයට අද නව නායකයෙක්",
       "News Content": "හොංකොං දේශයේ නව නායකයා තෝරාගැනීම අද සිදු කෙරෙනවා.\nඒ, වත්මන් නායක සී වයි ලියුං සිය තනතුරෙන් ඉවත්වීමත් සමගයි. හොංකොං හි නව නායකයා තෝරා ගැනෙන්නේ සාමාජිකයන් 1200 දෙනෙකුගෙන් යුත් එරට මැතිවරණ කමිටුව විසින්.\nඑහිදී චීන හිතවාදී නායකයෙකු තෝරා පත් කරගනු ඇතැයි විශ්වාස කෙරෙනවා.\nඒ අනුව වත්මන් නියෝජ්‍ය නායිකා කැරී ලැම් එම තනතුරට තෝරා ගැනෙනු ඇතැයි විදෙස් මාධ්‍ය සඳහන් කළා.\nඑහෙත් ඇයගේ ප්‍රතිවාදී හිටපු මුදල් අමාත්‍ය ජෝන් සැංග් ජනතාව අතර වඩාත් ජනප්‍රිය බව සඳහන්. තුන්වන අපේක්ෂකයා විශ්‍රාමලත් විනිසුරුවරයෙක්.\nමැතිවරණ කමිටුවෙන් නොව ජනතා ඡුන්දයෙන් සිය නායකයා තෝරාගැනීම සඳහා හොංකොං ජනතාව 2014 වසරේදී කුඩ විරෝධතාවක නිරතවුණා.\nඔවුන් විරෝධතා රැළිවලට කුඩා ඉහළාගෙන සහභාගිවූයේ හොංකොං පොලීසිය එල්ල කරන ගම්මිරිස් කුඩු ප්‍රහාරවලින් බේරීම සඳහායි.",
       "URL": "https://www.hirunews.lk/157733/හොංකොං-දේශයට-අද-නව-නායකයෙක්",
       "Category": "International News",
       "Parent URL": "https://www.hirunews.lk/international-news.php?pageID=501"
}