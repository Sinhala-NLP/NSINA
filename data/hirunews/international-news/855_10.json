{
       "Source": "hirunews",
       "Timestamp": "Monday, 18 March 2013 - 19:32",
       "Headline": "ඉන්දියාව වැරදියි. - ඉතාලිය කියයි.",
       "News Content": "සිය තානාපතිවරයා ඉන්දියාවෙන් නික්මීම වළක්වාලීම තුළින් ඉන්දියාව ජාත්‍යන්තර නීතිය උල්ලංගණය කරන බවට ඉතාලිය චෝදනා කරනවා. ඉතාලි විදේශ අමාත්‍යාංශය ඊයේ නිවේදනයක් නිකුත් කරමින් ප්‍රකාශ කළේ රාජතාන්ත්‍රිකයන්ට හිමි වන වරප්‍රසාද සම්බන්ධයෙන් වන වියනා සම්මුතිය ඉන්දියාව විසින් උල්ලංගණය කර ඇති බවයි. කේරළයේ ධීවරයන් දෙදෙනෙකු අරාබි මුහුදේ දී වෙඩි තබා ඝාතනය කළ බවට චෝදනා ලැබූ ඉතාලි මැරීන් භටයන් දෙදෙනෙකු නඩු විභාගය සඳහා නැවත ඉන්දියාවට එවීම ඉතාලිය විසින් ප්‍රතික්ෂේප කර තිබෙනවා. මේ හේතුවෙන් ඉතාලි තානාපතිවරයාට ඉන්දියාවෙන් නික්මීමට අවසර ලබා දිය නොහැකි බව ඉන්දීය රජය ප්‍රකාශ කළා. ඒ සඳහා ඔහුට රාජතාන්ත්‍රික වරප්‍රසාද හිමි නොවන බවයි ඉන්දීය ශ්‍රේෂ්ඨාධිකරණය ඊයේ තීන්දු කළේ.",
       "URL": "https://www.hirunews.lk/55488/ඉන්දියාව-වැරදියි-ඉතාලිය-කියයි",
       "Category": "International News",
       "Parent URL": "https://www.hirunews.lk/international-news.php?pageID=855"
}