{
       "Source": "hirunews",
       "Timestamp": "Monday, 29 April 2013 - 16:24",
       "Headline": "චෙක් ජනරජයේ අගනුවර පිපිරීමක්.",
       "News Content": "චෙක් ජනරජයේ ප්‍රාග් අගනුවර අද සිදුවූ දැවැන්ත පිපිරීමකින් පුද්ගලයන් 55 දෙනෙකු තුවාල ලැබුවා. සිනමා සහ රූපවාහිනි අධ්‍යයන ගොඩනැගිල්ලකයි මෙම පිපිරීම සිදුව ඇත්තේ. පිපිරීමට හේතුව මෙතෙක් අනාවරණය වී නැතත් එය ගෑස් පිපිරීමක් විය හැකි බවයි චෙක් බලධාරින් ප්‍රකාශ කළේ. නගර මධ්‍යයේ පිහිටි ගොඩනැගිල්ලේ පිපිරීමෙන්, එහි පළමු මහල කඩා වැටී තිබෙනවා. ඒ අවට අනෙකුත් ගොඩනැගිලිවල ද ජනෙල් ආදියට හානි සිදුව ඇති බව සඳහන්.",
       "URL": "https://www.hirunews.lk/58028/චෙක්-ජනරජයේ-අගනුවර-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=844"
}