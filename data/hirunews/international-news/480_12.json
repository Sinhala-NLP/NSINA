{
       "Source": "hirunews",
       "Timestamp": "Saturday, 13 May 2017 - 10:14",
       "Headline": "24 දෙනෙකුට මරු කැඳවමින් අවසන් වූ විවාහ මංගල්‍ය",
       "News Content": "උතුරු ඉන්දියාවේ රාජස්‌ථාන් ප්‍රාන්තයේ විවාහ මංගල්‍යයක් අතර තුර සිදුවූ අනතුරකින් පුද්ගලයින් 24 දෙනෙකු ජිවිතක්ෂයට පත්ව තිබෙනවා.\nවිවාහ මංගල්‍යය පැවති උත්සව ශාලාවේ බිත්තියක්‌ කඩා වැටීමෙන් මෙම අනතුර සිදුව ඇති බවයි විදෙස් මාධ්‍ය වාර්තා කරන්නේ.\nමෙම අනතුරෙන් තවත් 28 කට අධික පිරිසක් තුවාල ලබා රෝහල් ගත කර ඇති බව සදහන්.\nමංගල උත්සවයට පැමිණි පිරිස රාත්‍රි ආහාරය ගන්නා අවස්ථාවේදී අඩි 12 ක් පමණ උස බිත්තිය කඩා වැටීමෙන් මෙම අනතුර සිදුව තිබෙනවා.\nසිද්ධිය සම්බන්ධයෙන් උත්සව ශාලාවේ හිමිකරු මේ වන විට අත්අඩංගුවට ගෙන ඇති බවයි විදෙස් මාධ්‍ය වැඩිදුරටත් වාර්තා කරන්නේ.",
       "URL": "https://www.hirunews.lk/161226/24-දෙනෙකුට-මරු-කැඳවමින්-අවසන්-වූ-විවාහ-මංගල්‍ය",
       "Category": "International News",
       "Parent URL": "https://www.hirunews.lk/international-news.php?pageID=480"
}