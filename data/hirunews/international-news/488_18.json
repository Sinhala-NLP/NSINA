{
       "Source": "hirunews",
       "Timestamp": "Sunday, 23 April 2017 - 16:40",
       "Headline": "තමිල්නාඩුවේ ජලාශ, තහඩුවලින් වසයි",
       "News Content": "අධික උෂ්ණත්වය හේතුවෙන් ඉන්දියාවේ තමිල්නාඩුවේ ජලාශවල ජලය ඉතිරි කර ගැනීමට ප්‍රාන්ත රජය නව වැඩපිළිවෙලක් ආරම්භ කර තිබෙනවා.\nඒ අනුව වාෂ්පීභවන පරිවාරක තහඩු එරට වැව් මත එලීමටයි ඔවුන් පියවර ගෙන ඇත්තේ.\nවිදෙස් මාධ්‍ය වාර්තා කළේ මෙමගින් ජලය මතුපිට ආවරණය වීම නිසා ජලය වාෂ්පවී යාම අවම වන බවයි.\nකෙසේ වෙතත්, මේ සම්බන්ධයෙන් මේ වන විට තමිල්නාඩු ජනතාව අතර උණුසුම් කතාබහක් නිර්මාණය වී තිබෙනවා.\nඇතැමුන් පවසන්නේ මේ හේතුවෙන් ජලාශ ආශ්‍රිත මත්ස්‍ය සම්පත් විනාශ විය හැකි බවයි.\nමේ අතර, මෙලෙස අතුරන ලද තහඩු ජල මට්ටම්වල වෙනස්වීම් සහ සුළෙඟ් බලපෑම මත විනාශ වීමේ අවදානමක් ද මතුව ඇති බව සදහන්.\nඉන්දීය රජය මේ සඳහා ඉන්දීය රුපියල් ලක්ෂ 10ක ප්‍රතිපාදන යොදා තිබෙනවා.",
       "URL": "https://www.hirunews.lk/159804/තමිල්නාඩුවේ-ජලාශ-තහඩුවලින්-වසයි",
       "Category": "International News",
       "Parent URL": "https://www.hirunews.lk/international-news.php?pageID=488"
}