{
       "Source": "hirunews",
       "Timestamp": "Sunday, 16 February 2020 - 7:54",
       "Headline": "සෞදි යුද ගුවන් යානයක් යේමනයේදී බිම හෙළයි",
       "News Content": "යේමනයේ හවුති කැරලිකරුවන්ට එරෙහිව සටන්වැද සිටින සෞදි සන්ධානයේ යුද ගුවන් යානයක් එහි උතුරු දිග අල්ජෝෆ් ප්‍රදේශයට කඩා වැටී තිබෙනවා.\nසන්ධානයේ ප්‍රකාශකයෙකු සඳහන් කළේ සෞදි අරාබියට අයත් ටොනාඩෝ ප්‍රහාරක ජෙට් යානය සහයක මෙහෙයුමක් අතරතුර කඩා වැටුණු බවයි.\nකෙසේ නමුත්, සිකුරාදා රාත්‍රියේ එම යුද ගුවන් යානය මිසයිල ප්‍රහාරයකින් බිම හෙලූ බව හවුති කැරලිකරුවන් ප්‍රකාශ කළා.\nයුද ගුවන් යානය කඩාවැටුණු බව පිළිගත්තද එහි සිටි සංඛ්‍යාව සෞදි අරාබිය හෙළිදරව් කර නැහැ.\nසෞදි සන්ධානය 2015 වසරේ සිට යේමනයේ සටනට අවතීර්ණ වූයේ එහි ජාත්‍යන්තරව පිළිගත් රජය හවුති කැරලිකරුවන් විසින් පෙරලා දැමීමෙන් අනතුරුවයි.\nකෙසේ නමුත්, සෞදි අරාබිය එහි සිදුකරන මෙහෙයුම්වලින් සිවිල් වැසියන් විශාල සංඛ්‍යාවක් මේ වනවිට ජීවිතක්ෂයට පත්වී තිබෙනවා.\nයුද ගුවන් යානය කඩා වැටුණු පසු සෞදි අරාබිය එල්ල කළ ගුවන් ප්‍රහාරවලින්ද සිවිල් වැසියන් 31 දෙනෙකු ජීවිතක්ෂයට පත්වූ අතර, තවත් 12 දෙනෙකු තුවාල ලැබූ බව ජගත් සංවිධාන සම්බන්ධීකරණ කාර්යාලය ප්‍රකාශ කළා.",
       "URL": "https://www.hirunews.lk/234522/සෞදි-යුද-ගුවන්-යානයක්-යේමනයේදී-බිම-හෙළයි",
       "Category": "International News",
       "Parent URL": "https://www.hirunews.lk/international-news.php?pageID=198"
}