{
       "Source": "hirunews",
       "Timestamp": "Friday, 13 March 2015 - 9:06",
       "Headline": "8 දෙනෙකුට මරු කැන්දු බංග්ලාදේශ සිමෙන්ති පියස්ස",
       "News Content": "බංග්ලාදේශයේ - මොන්ග්ලා නුවර සිමෙන්ති කර්මාන්ත ශාලාවක පියස්ස ඊයේ (12) කඩා වැටීමෙන් පුද්ගලයන් 8 දෙනෙකු ජීවිතක්ෂයට පත්වුණා. ඉදිකරමින් පවතින කම්හල් ගොඩනැගිල්ලේ පියස්ස කඩා වැටී තවත් පිරිසක් තුවාල ලැබුවා. අනතුර සිදුවන අවස්ථාවේ එහි පුද්ගලයන් 70 දෙනෙකු පමණ සිට ඇති අතර ඉන් 60 දෙනෙකු පමණ බේරා ගැනීමට හැකි වී තිබෙනවා. බංග්ලාදේශයේ කම්හල් ගොඩනැගිලි කඩා වැටීමෙන් පසුගිය වසර කිහිපය තුළ ජීවිත රැසක් අහිමිවූ අතර, 2013 වසරේ සිදුවූ එවැනි අනතුරකින් පුද්ගලයන් 1130 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/105384/8-දෙනෙකුට-මාරු-කැන්දු-බංග්ලාදේශ-සිමෙන්ති-පියස්ස",
       "Category": "International News",
       "Parent URL": "https://www.hirunews.lk/international-news.php?pageID=751"
}