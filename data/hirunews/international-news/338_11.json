{
       "Source": "hirunews",
       "Timestamp": "Wednesday, 29 August 2018 - 10:11",
       "Headline": "අධිවේගයේ අධික වේගයෙන් ගිය හිටපු මහ ඇමතිගේ පුත්‍රයා මරු වැළඳ ගනී (ඡායාරූප)",
       "News Content": "ඉන්දියාවේ අන්ද්‍රා ප්‍රදේශ් හිටපු ප්‍රධාන අමාත්‍ය එන්.ටී.රාම් රාඕ ගේ පුත් නාන්දමුරි හරිකිෂ්ණා රිය අනතුරකින් ජීවිතක්ෂයට පත්ව තිබෙනවා.\nතෙලංගානා ප්‍රදේශයේදී අද (29) අලුයම සිදුවූ මෙම අනතුරෙන් මිය යනවිට ඔහු 62 වන වියේ පසුවුණා.\nඋත්සවයකට සහභාගී වීම සඳහා යමින් සිටියදී අධිවේගී මාර්ගයේදී  ඔහු ගමන්ගත් රථය රියදුරාගේ පාලනයෙන් ගිලිහී පෙරලී ගොස් අනතුර සිදුව ඇති බවයි පොලිසිය පවසන්නේ.\nඉන්දීය මාධ්‍ය වාර්තා කරන්නේ අනතුර සිදුවීමත් සමඟ වහනයෙන් ඉවතට විසිව ඇති හරිකිෂ්ණා ප්‍රතිකාර සඳහා රෝහල් ගතකරන අවස්ථාවේ මියගොස් ඇති බවයි.\nනාන්දමුරි හරිකිෂ්ණා ජනප්‍රිය රංගන ශිලිපියෙක් සහ හිටපු ඉන්දිය පාර්ලිමේන්තු මන්ත්‍රීවරයෙකු ද වනවා.\nජනප්‍රිය තෙලිඟු චිත්‍රපට රංගන ශිල්පියෙක් වන ජූනියර් එන්.ටී.ආර් නාන්දමුරි හරිකිෂ්ණාගේ පුත්‍රයායි.",
       "URL": "https://www.hirunews.lk/198676/අධිවේගයේ-අධික-වේගයෙන්-ගිය-හිටපු-මහ-ඇමතිගේ-පුත්‍රයා-මරු-වැළඳ-ගනී-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=338"
}