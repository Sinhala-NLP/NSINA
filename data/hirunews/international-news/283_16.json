{
       "Source": "hirunews",
       "Timestamp": "Saturday, 09 March 2019 - 10:01",
       "Headline": "වෙනිසියුලාවේ අද දැවැන්ත විරෝධතා",
       "News Content": "ජනාධිපති නිකලස් මධුරෝට සහය දක්වන කණ්ඩායම් සහ ඇමරිකානු සහය ලබන විපක්ෂයේ ආධාරකරුවන් වෙනිසියුලාවේ කරකාස් අගනුවර අද දැවැන්ත රැළි සංවිධාන කර තිබෙනවා.\nඊට පෙර එරට බොහෝ ප්‍රදේශවල විදුලිය බිද වැටීම් ඊයේ දිනය පුරා දක්නට ලැබුණා. මධුරෝගේ රජය චෝදනා කළේ එය ඇමරිකානු කුමන්ත්‍රණකාරීන්ගේ පියවරක් ලෙසයි.\nවිදුලිය බිද වැටීම හේතුවෙන් රෝහල්වල කටයුතු ද අඩාල වී ඇති බව සඳහන්.\nජල, විදුලි බලාගාර පද්ධතියේ දෝෂයක් මෙලෙස විදුලිය බිද වැටීමට හේතුව ලෙස රජය කියා සිටියා.\nඉන්ධනවලින් පොහොසත් වුවත් වෙනිසියුලාවේ විදුලිබල සැපයුමෙන් බහුතරයක් ලැබෙන්නේ ජල විදුලියෙන්.",
       "URL": "https://www.hirunews.lk/212016/වෙනිසියුලාවේ-අද-දැවැන්ත-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=283"
}