{
       "Source": "hirunews",
       "Timestamp": "Wednesday, 25 January 2017 - 10:07",
       "Headline": "වසර 30කට පසු ප්‍රංශ ජනපතිවරයෙකු කොළොම්බියාවට",
       "News Content": "ප්‍රංශ ජනපති ප්‍රංශුවා හොලාන්ඩ් කොලොම්බියා රාජ්‍යයේ නිල සංචාරයක නිරතව සිටිනවා.\nඒ කොලොම්බියාවේ වසර 50කට අධික කාලයක් පුරා ක්‍රියාත්මක වන ත්‍රස්ත කණ්ඩායමක් සමඟ සාකච්ඡා කිරිමටයි.\nවිදෙස් මාධ්‍ය සඳහන් කළේ මේ සඳහා කොලොම්බියානු රජයේ සහය ද ලැබී ඇති බවයි.\nපසුගිය නොවැම්බර් මාසයේදි කොලොම්බියානු රජය සමඟ මෙම ත්‍රස්ත කණ්ඩායම සාම ගිවිසුමකට එළඹ තිබුණා.\nප්‍රංශ ජනාධිපතිවරයෙකු මෙලෙස කොලොම්බියාවේ නිල සංචාරයක නිරතව ඇත්තේ වසර 30කට පසුවයි.\nපසුගිය කාලයේ කොළොම්බියාව තුළ අතුරුදන් වූ පුද්ගලයන් සොයා ගැනීමට සහ බිම්බෝම්බ ඉවත් කිරීමේ මෙහෙයුම්වලට සහය දැක්වීමක් ලෙස මෙලෙස ප්‍රංශ ජනාධිපති ප්‍රංශුවා හොලාන්ඩ් කොළොම්බියාවට පැමිණ ඇති බව විදෙස් මාධ්‍ය වාර්තාවල වැඩිදුරටත් සඳහන්.",
       "URL": "https://www.hirunews.lk/152841/වසර-30කට-පසු-ප්‍රංශ-ජනපතිවරයෙකු-කොළොම්බියාවට",
       "Category": "International News",
       "Parent URL": "https://www.hirunews.lk/international-news.php?pageID=526"
}