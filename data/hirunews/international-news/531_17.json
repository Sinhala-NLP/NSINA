{
       "Source": "hirunews",
       "Timestamp": "Thursday, 12 January 2017 - 15:23",
       "Headline": "චීනයේ පොලිස් නිලධාරීන්ට අපුරු පුහුණුවක්",
       "News Content": "ජනතාව සමග සුහදව කටයුතු කරන ආකාරය පිළිබඳ පොලිස් නිලධාරීන්ට පුහුණුවක් ලබාදීමට චීනය පියවර ගෙන තිබෙනවා.\nඒ අනුව තෝරාගත් පොලිස් නිලධාරීන් කණ්ඩායමක් සුඛෝපභෝගී හෝටල් වෙත යොමුකර ජනතාව සමග සුහදව මෙන්ම සිනහවකින් යුතුව කටයුතු කල යුතු ආකාරය පුහුණු කෙරෙන බවයි විදෙස් පුවත් සේවා පෙන්වා දෙන්නේ.\nහෝටල් වෙත පැමිණෙන අමුත්තන් සමග සේවකයන් කටයුතු කරන ආකාරය පිළිබඳ පොලිස් නිලධාරීන්ට ස්වයං අධ්‍යයනයක් ලබාදීම චීන බලධාරීන්ගේ අරමුණ වී තිබෙනවා.\nආචාරශීලී බව සිය පොලිස් නිලධාරීන් සතුව තිබිය යුතු ප්‍රධාන ගුණාංගයක් බවයි චීන පොලිස් ප්‍රධානියකු සඳහන් කර ඇත්තේ.\nකෙසේවෙතත් මෙම තීරණය චීනයේ ඇතැම් පාර්ශවවල විවේචනයට ලක්ව තිබෙනවා.\nසමාජ මාධ්‍ය ඔස්සේ ඔවුන් පෙන්වාදී ඇත්තේ පොලිස් නිලධාරීන්ට හෝටල්වලින් ආචාරශීලී බව පිළිබඳ පුහුණුව ලබාදීම විහිලු සහගත  ක්‍රියාවක් බවයි.\nසේවයේ ගුණාත්මක භාවය එමගින් ලබාගත නොහැකි බව එම පිරිස්වල චෝදනාව වී තිබෙනවා.",
       "URL": "https://www.hirunews.lk/151905/චීනයේ-පොලිස්-නිලධාරීන්ට-අපුරු-පුහුණුවක්",
       "Category": "International News",
       "Parent URL": "https://www.hirunews.lk/international-news.php?pageID=531"
}