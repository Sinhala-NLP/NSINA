{
       "Source": "hirunews",
       "Timestamp": "Tuesday, 01 January 2019 - 15:59",
       "Headline": "බංග්ලාදේශ ක්‍රිකට් නායක මෂ්රෆී මොර්ටාසා පාර්ලිමේන්තුවට",
       "News Content": "බංග්ලාදේශ ක්‍රිකට් නායක මෂ්රෆි මොර්ටාසා පසුගියදා පැවති මහ මැතිවරණයේදී පාලක අවාමි ලීගය නියෝජනය කරමින් පාර්ලිමේන්තු අසුනක් ජයග්‍රහණය කර තිබෙනවා.\nනාරේල් - 02 අසුන සදහා තරග වැදුණු ඔහුට ඡන්ද දෙලක්ෂ 71,210 ක් ලැබී ඇති අතර, ඔහුගේ සමීපතම ප්‍රතිවාදියාට ලැබී ඇත්තේ ඡන්ද 7883 ක් පමණයි.\n35 හැවිරිදි මොර්ටාසා ජාත්‍යන්තර ක්‍රිකට් ක්‍රීඩාවේ නිරත වෙමින් සිටියදී පාර්ලිමේන්තුවට තේරී පත් වූ ප්‍රථම ක්‍රිකට් ක්‍රීඩකයා ලෙස විචාරකයන් පෙන්වා දෙනවා.\nකෙසේ වෙතත්, මෂ්රෆි මොටාසාට පාර්ලිමේන්තු මන්ත්‍රී ධුරයක් හිමි වුවද එය ක්‍රිකට් ක්‍රීඩාවේ නිරතවීමට බාධාවක් නොවන බව එරට ක්‍රිකට් බලධාරීන් ප්‍රකාශ කර තිබෙනවා.",
       "URL": "https://www.hirunews.lk/207260/බංග්ලාදේශ-ක්‍රිකට්-නායක-මෂ්රෆී-මොර්ටාසා-පාර්ලිමේන්තුවට",
       "Category": "International News",
       "Parent URL": "https://www.hirunews.lk/international-news.php?pageID=303"
}