{
       "Source": "hirunews",
       "Timestamp": "Sunday, 09 December 2018 - 13:10",
       "Headline": "ගෝලීය කාලගුණ වෙනස ගැන ලෝක නායකයන් අතර මතභේද",
       "News Content": "පෝලන්තයේ කිටොවයිස් හි පැවැත්වෙන ලෝක කාලගුණ සමුළුවේදී රටවල් අතර මතභේද පැනනැගී ඇති බව වාර්තාවනවා.\nවිශේෂයෙන් ගෝලීය උණුසුම පාලනය කිරීම සඳහා දැරිය යුතු පිරිවැය බෙදා ගත යුතු ආකාරය පිළිබඳව මෙතෙක් ඔවුන් අතර එකඟත්වයක් ඇතිවී නැහැ.\nමෙම සමුළුව 2015 වසරේ පැරිස් කාලගුණ සම්මුතියෙන් පසු තීරණාත්මක වූ කාලගුණ සම්මේලනය ලෙසයි සැළකෙන්නේ.\nඑහිදී අඩු කාබන් ආර්ථිකයන් ගොඩනැගීම සඳහා ධනවත් රටවල් සහය විය යුතු බව සංවර්ධනය වෙමින් පවතින රටවල ඉල්ලීමක් වී තිබෙනවා.\nඇමරිකා එක්සත් ජනපදය පැරිස් සම්මුතියෙන් ඉවත්වන බව ප්‍රකාශවීමත් සමඟ ලෝක කාලගුණ වෙනස පිළිබඳ එකඟත්වයක් ඇති කරගැනීම දැනටමත් අභියෝගයක් වී ඇති බව සඳහන්.",
       "URL": "https://www.hirunews.lk/205796/ගෝලීය-කාලගුණ-වෙනස-ගැන-ලෝක-නායකයන්-අතර-මතභේද",
       "Category": "International News",
       "Parent URL": "https://www.hirunews.lk/international-news.php?pageID=310"
}