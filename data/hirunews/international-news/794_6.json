{
       "Source": "hirunews",
       "Timestamp": "Friday, 18 October 2013 - 11:13",
       "Headline": "ඇමෙරිකානු නෞකාවේ කාර්යමණ්ඩලය අත්අඩංගුවට.",
       "News Content": "අවසරයකින් තොරව ඉන්දියාවේ තමිල්නාඩු වෙරළාසන්නයට පැමිණි ඇමෙරිකානු නෞකාවේ කාර්ය මණ්ඩලය ප්‍රාන්ත පොලිසිය මගින් අද (18) අත්අඩංගුවට ගනු ලැබුවා. සීමන් ගාඞ් ඔහියෝ නමැති මෙම නෞකාව ඉන්දීය බලධාරින් විසින් රඳවා ගනු ලැබූයේ මීට දින 8 කට පෙරයි. නෞකාවේ ප්‍රහාරක තුවක්තු 31 ක් සහ උණ්ඩ වට 5000 ක් තිබූ අතර ඒවා ඉන්දීය බලධාරින්ගේ භාරයට ගෙන තිබෙනවා. බ්‍රිතාන්‍ය, එස්තෝනියානු සහ යුක්රේන ජාතිකයන් මෙන්ම ඉන්දීය ජාතිකයන් 8 දෙනෙකු ද ඇතුළුව නෞකාවේ 35 දෙනෙකුගෙන් යුත් කාර්ය මණ්ඩලය අද අත්අඩංගුවට ගනු ලැබූ බවයි ඉන්දීය වාර්තා සඳහන් කළේ. මුහුදු කොල්ලකරුවන්ගේ ප්‍රහාරවලින් බේරීම සඳහා ප්‍රවාහන නෞකාවලට ආරක්ෂාව සපයන තමන් පයිලීන් සුළි කුණාටුවෙන් බේරීම සඳහා වෙරළාසන්නයට පැමිණි බවයි නෞකාවේ කාර්ය මණ්ඩලය පවසා ඇත්තේ.",
       "URL": "https://www.hirunews.lk/69518/ඇමෙරිකානු-නෞකාවේ-කාර්යමණ්ඩලය-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=794"
}