{
       "Source": "hirunews",
       "Timestamp": "Sunday, 14 April 2013 - 16:10",
       "Headline": "බාලි ගුවන් අනතුර පිළිබඳව සෙවීමට පරීක්ෂණයක්.",
       "News Content": "ඉන්දුනීසියාවේ බාලි දුපත් ආසන්නයේ සිදුවූ ගුවන් අනතුර සම්බන්ධයෙන් සොයා බැලීමට ඉන්දුනීසියානු බලධාරින් මේ වනවිට පරීක්ෂණ කටයුතු ආරම්භ කර තිබෙනවා. පසුගිය සිකුරාදා මෙම ගුවන් අනතුරට ලක් වූයේ ලයන් - එයාර් සමාගමට අයත් ගුවන් යානයක්. අනතුරින් කිසිදු ජීවිත හානියක් සිදුවී නොමැති අතර 19 දෙනෙකු තුවාල ලැබුවා. ගුවන් ධාවන පථයෙන් ඉවතට පැන මෙම ගුවන් යානය මුහුදට පතිත වුණා. මේ වනවිටත් ගුවන් යානා දත්ත ගබඩාව පිළිබඳ සෙවීමට පරීක්ෂණයක් මෙහෙයවන බවයි විදෙස් වාර්තා සඳහන් කළේ.",
       "URL": "https://www.hirunews.lk/57157/බාලි-ගුවන්-අනතුර-පිළිබඳව-සෙවීමට-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=848"
}