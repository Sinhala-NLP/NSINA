{
       "Source": "hirunews",
       "Timestamp": "Friday, 05 May 2017 - 13:05",
       "Headline": "දකුණු ආසියානු සන්නිවේදන චන්ද්‍රිකාව අද උඩුගුවනට",
       "News Content": "ශ්‍රී ලංකාව ඇතුළු සාර්ක් සංවිධානයේ සාමාජීක රටවල් සියල්ලටම පොදු සන්නිවේදනය සදහා යොදා ගත හැකි චන්ද්‍රිකාවක් ඉන්දියාව අද උඩුගුවනට යවනු ලබනවා.\nදකුණු ආසියානු සන්නිවේදන චන්ද්‍රිකාව ලෙස හදුන්වා ඇති එය ආන්ද්‍රා ප්‍රදේශ් ප්‍රාන්තයේ රොකට් අංගනයෙන් අද පස්වරු 4 යි 57 ට නික්මීමට නියමිත බව ඉන්දීය අභ්‍යවකාශ පර්යේෂණ සංවිධානය ප්‍රකාශ කළා.\nඉන්දීය රුපියල් කෝටි 450 ක් වැය වන මෙම ව්‍යාපෘතිය ක්‍රියාත්මක වන්නේ අග්‍රාමාත්‍ය නරේන්ද්‍ර මෝදිගේ සබ්කා සාත් - සබ්කා විකාස් හෙවත් සංවර්ධනය සියල්ලන්ටම යන තේමාව යටතේයි.\nවසර 12 ක ජීව කාලයක් සහිත මෙම චන්ද්‍රිකාව මගින් දකුණු ආසියානු රටවලට රූපවාහිනි වැඩසටහන් හුවමාරු කර ගත හැකි අතර, පාකිස්ථානයට පමණක් එහි සේවා ලබා ගැනීමට හැකිවන්නේ නැහැ.",
       "URL": "https://www.hirunews.lk/160656/දකුණු-ආසියානු-සන්නිවේදන-චන්ද්‍රිකාව-අද-උඩුගුවනට",
       "Category": "International News",
       "Parent URL": "https://www.hirunews.lk/international-news.php?pageID=483"
}