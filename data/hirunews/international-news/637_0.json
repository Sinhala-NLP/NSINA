{
       "Source": "hirunews",
       "Timestamp": "Sunday, 08 May 2016 - 9:03",
       "Headline": "තෙල් ඇමති ඉවත් කරයි",
       "News Content": "සෞදි අරාබියේ පුළුල් අමාත්‍ය මණ්ඩල සංශෝධනයක් සල්මාන් රජු විසින් ඊයේ ප්‍රකාශයට පත් කළ අතර, ඒ අනුව විසි වසරක්  එරට ඛනිජ තෙල් අමාත්‍ය ධුරය දැරූ අලි අල් නයිමි එම තනතුරෙන් ඉවත් කර තිබෙනවා.\nතෙල් අමාත්‍ය ධුරය සංශෝධනය අනුව ලබාදී ඇත්තේ හිටපු සෞඛ්‍ය ඇමති කාලිඞ් අල් ෆලියා වෙතයි.\nලොව විශාලතම තෙල් අපනයනකරු වන සෞදි අරාබිය පසුගිය මාසයේ ආර්ථික ප්‍රතිසංස්කරණ ක්‍රියාවලියක්ද ප්‍රකාශයට පත් කළ අතර, ඒ අනුව ආර්ථිකය ඛනිජ තෙල් මත යැපීම අවම කිරීමට සැළසුම් ඉදිරිපත් කෙරුණා.\nසෞදි අරාබියේ ආදායමෙන් සියයට 72 ක්ම ඛනිජ තෙල් අපනයනයෙන් ලැබෙන අතර, තෙල් මිල පහත වැටීම හේතුවෙන් එරට ආර්ථික අර්බුදයකට මුහුණදී සිටිනවා.",
       "URL": "https://www.hirunews.lk/132672/තෙල්-ඇමති-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=637"
}