{
       "Source": "hirunews",
       "Timestamp": "Tuesday, 21 December 2021 - 14:23",
       "Headline": "ඔමික්‍රොන් නිසා නවසීලන්තය යළි විවෘත කිරීම කල් යයි",
       "News Content": "ශීඝ්‍ර ව්‍යාප්තියක් සහිත ඔමික්‍රොන් කොරෝනා ප්‍රභේදයේ අවදානම හේතුවෙන් සිය ජාත්‍යන්තර දේශසීමා විවෘත කිරීම ලබන වසරේ පෙබරවාරි මාසය අවසන් වන තුරු කල් දැමීමට නවසීලන්තය තීරණය කර තිබෙනවා.\nමීට පෙර එලෙස නිරෝධායනයෙන් තොර සංචාර සඳහා නවසීලන්තය විවෘත කිරීමට සැලසුම් කර තිබුණේ ලබන මස මැද භාගයේදියි.\nමේ අතර, ඔමික්‍රොන් ආසාදිත සංඛ්‍යාව 200 ඉක්මවා ඇති ඉන්දියාවේ දිල්ලි ප්‍රාන්තයේ ප්‍රධාන අමාත්‍ය අරවින්ද් කෙජ්රිවාල් මුව ආවරණ අනිවාර්යෙන් පළදින ලෙස ජනතාවගෙන් ඉල්ලා සිටි අතර බූස්ටර් හෙවත් වර්ධක එන්නත් මාත්‍රා කඩිනමින් ලබාදීමට කටයුතු කරන ලෙස මධ්‍යම රජයෙන් ඉල්ලා සිටියා.",
       "URL": "https://www.hirunews.lk/291725/ඔමික්‍රොන්-නිසා-නවසීලන්තය-යළි-විවෘත-කිරීම-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=72"
}