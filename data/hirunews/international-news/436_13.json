{
       "Source": "hirunews",
       "Timestamp": "Saturday, 23 September 2017 - 14:04",
       "Headline": "ඉරානය නව මිසයිලයක් අත්හදා බලයි",
       "News Content": "ඇමරිකාව සිදුකළ අනතුරු ඇඟවීම් නොතකා ඉරානය අද නව මිසයිලයක් අත්හදා බලා තිබෙනවා.\nමැදි දුර ඉලක්කයකට එල්ල කළ හැකි මෙම මිසයිලය මුල් වරට එළිදැක්වුණේ පසුගිය සිකුරාදා ටෙහෙරාන් නුවර පැවැති හමුදා පෙළපාලියකදියි.\nමීට පෙර ඉරානය සිදුකළ මිසයිල අත්හදා බැලීම් හේතුවෙන් ඇමරිකාව සම්බාධක පනවනු ලැබුවා.\nනව මිසයිලය හේතුවෙන් ඇමරිකානු - ඉරාන න්‍යෂ්ටික ගිවිසුම අවදානමට ලක්වන බවටයි ඇමරිකානු බලධාරීන් අනතුරු අගවා ඇත්තේ.",
       "URL": "https://www.hirunews.lk/171664/ඉරානය-නව-මිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=436"
}