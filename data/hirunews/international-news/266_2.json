{
       "Source": "hirunews",
       "Timestamp": "Saturday, 18 May 2019 - 8:57",
       "Headline": "ඇමරිකානු යුද නැව්වලට ප්‍රහාරයක් එල්ල කළ හැකි බව ඉරානය කියයි",
       "News Content": "ගල්ෆ් කලාපයේ රදවා ඇති ඇමරිකානු යුද නෞකාවලට තමන්ට පහසුවෙන් ප්‍රහාරයක් එල්ල කළ හැකි බව ඉරානය පවසනවා.\nඉරාන විප්ලවකාරී හමුදා බලකාය පිළිබදව පාර්ලිමේන්තු කටයුතු නියෝජ්‍ය ප්‍රධානියා වන මොහොමඩ් සලේ ජොකාර් කියා සිටියේ ඒ සඳහා තම කෙටි දුර මිසයිල පවා යොදා ගත හැකි බවයි.\nඉරානයට එරෙහි සම්බාධක දැඩි කළ ඇමරිකානු ට්‍රම්ප් පරිපාලනය මගින් ගල්ෆ් කලාපයට යුද නැව් යැවීමත් සමඟ දැන් ඇති වී තිබෙන්නේ උණුසුම්කාරී වාතාවරණයක්.\nඇමරිකානු පියවර තමන්ට එරෙහි යුද ප්‍රකාශ කිරීමක් ලෙසයි ඉරානය සලකන්නේ.\nඉරානය සහ මහ බලවතුන් අතර ඇති කර ගත් න්‍යෂ්ටික ගිවිසුමෙන් ද ඇමරිකාව පසුගිය දා ඉවත් වූ අතර ඉරාන විප්ලවකාරී හමුදා බල ඇණිය විදේශීය ත්‍රස්ත සංවිධානයක් ලෙස ද නම් කළා.",
       "URL": "https://www.hirunews.lk/216591/ඇමරිකානු-යුද-නැව්වලට-ප්‍රහාරයක්-එල්ල-කළ-හැකි-බව-ඉරානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=266"
}