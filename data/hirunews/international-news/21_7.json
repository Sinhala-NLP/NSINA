{
       "Source": "hirunews",
       "Timestamp": "Thursday, 08 December 2022 - 13:23",
       "Headline": "මිය ගිය බිරිඳගේ දේහය පොලිතින් උරයක දමා කරමතින් රැගෙන ගොස් අදාහනය කළ සැමියා",
       "News Content": "මිය ගිය බිරිඳගේ දේහය පොලිතින් උරයක දමා සිය කරමතින් රැගෙන ගොස් අදාහනය කළ පුවතක් ඉන්දියාවෙන් වාර්තා වෙනවා.\nඒ, එම රටේ චාමරාජනගර් දිස්ත්‍රික්කයේ යෙලන්දූර් ප්‍රදේශයෙන්.\nඑම ප්‍රදේශයේ පදිංචි රවී නැමැති පුද්ගලයෙක් මෙලෙස සිය 26 හැවිරිදි බිරිඳගේ මෘත ශරීරය සිය කරමතින් රැගෙන ගොස් ඇති බවයි වාර්තා වෙන්නේ.\nඅසනීප තත්ත්වයක් හේතුවෙන් රෝහල් ගතකර සිටිය දී මෙම කාන්තාව පසුගිය අඟහරුවාදා (06) මිය ගොස් තිබුණා‍.\nඇගේ දේහය ආදාහනය කිරීමට ගිලන් රථයක් ලබා ගැනීමට මුදල් නොමැතිවීම හේතුවෙනුයි ඇගේ සැමියා විසින් දේහය මෙලෙස කරමතින් රැගෙන ගොස් ඇත්තේ‍.\nකෙසේවෙතත් මෙම සිද්ධිය පිළිබඳව ප්‍රදේශවාසීන් පොලිසිය දැනුවත් කර තිබුණා.\nඒ, කිසියම් අපරාධයක් සිදුවන්නට ඇති බවට සැක කිරීම හේතුවෙන්.\nඒ අනුව පොලිසිය විසින් සිදුකළ විමර්ශණයේ දී අනාවරණය වී ඇත්තේ එම යුවළ යෙලන්දූර් ප්‍රදේශයේ කූඩාරමක ජීවත් වූ බවත් ඔවුන් කුණු එකතුකර මුදල් උපයා ජීවත් වූ බවයි.",
       "URL": "https://www.hirunews.lk/322222/මිය-ගිය-බිරිඳගේ-දේහය-පොලිතින්-උරයක-දමා-කරමතින්-රැගෙන-ගොස්-අදාහනය-කළ-සැමියා",
       "Category": "International News",
       "Parent URL": "https://www.hirunews.lk/international-news.php?pageID=21"
}