{
       "Source": "hirunews",
       "Timestamp": "Friday, 12 July 2013 - 16:07",
       "Headline": "ඉන්දියාවේ බෝට්ටුවක් පෙරළී 10 දෙනෙකු මරුට.",
       "News Content": "ඉන්දියාවේ බිහාර් ප්‍රාන්තයේ කෝසි ගංඟාවේ අතු ගංඟාවක යාත්‍රා කළ බෝට්ටුවක් පෙරළීමෙන් ළමයින් 9 දෙනෙකු සහ තවත් පුද්ගලයෙකු ජීවිතක්ෂයට පත්ව තිබෙනවා. මෙලෙස අනතුරට පත්වී ඇත්තේ ගංවතුරට හසුවී ඉන් මුදාගෙන වෙනත් ස්ථානයක් කරා රැගෙන යමින් සිටි පිරිසකුයි. මෙහිදී බෝට්ටුවේ ගමන් කළ එක් ගැහැණු ළමයෙකු දිවි ගලවාගෙන ඇති අතර, ජීවිතක්ෂයට පත්වූවන් අතර ගැහැණු ළමයින් 5 දෙනෙකු වනවා. ඔවුන් වයස අවුරුදු 8ත්, 12ත් අතර වයස් කාණ්ඩයේ පසුවන බවයි ඉන්දීය වාර්තා තවදුරටත් සඳහන් කළේ.",
       "URL": "https://www.hirunews.lk/62879/ඉන්දියාවේ-බෝට්ටුවක්-පෙරළී-10-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=823"
}