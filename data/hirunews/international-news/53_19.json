{
       "Source": "hirunews",
       "Timestamp": "Wednesday, 13 April 2022 - 19:58",
       "Headline": "යුක්රේන සොල්දාදුවන් දහසක් රුසියාවට යටත් වෙයි",
       "News Content": "යුක්රේනයේ මරියුපෝල් නුවර රුසියාව සමග සටන් වැදුණු යුක්රේන සොල්දාදුවන් 1026 දෙනෙකු අවි බිම තබා යටත් වී තිබෙනවා.\nඒ අතර, නිලධාරින් 162 දෙනෙකු වන බවයි විදෙස් මාධ්‍ය වාර්තා කළේ.\nයුක්රේන යුද මෙහෙයුම් අතරතුර රුසියාව රසායනික අවි භාවිත කර තිබේද යන්න පරීක්ෂා කරන බව බ්‍රිතාන්‍ය විදේශ අමාත්‍යාංශය පවසනවා.\nඑලෙස රසායනික අවි භාවිත කර තිබේනම් ඊට රුසියානු ජනාධිපතිවරයා හා රජය සෘජුව වගකිව යුතු බවයි වැඩිදුරටත් පෙන්වා දී ඇත්තේ.\nකෙසේ වෙතත් මරියුපෝල් නගරයට පහරදීමේදී රුසියාව විසින් රසායනික අවි භාවිත කර ඇති බවට සමාජ මාධ්‍ය ජාලාවල පළවන වාර්තා මෙතෙක් තහවුරු කර නොමැති බවයි යුක්රේනය පවසන්නේ.\nරුසියාවේ යුක්රේන ආක්‍රමණය හේතුවෙන් මරියුපෝල් නගරය පමණක් මේ දක්වා සිවිල් වැසියන් 10,000කට ආසන්න ප්‍රමාණයක් ජීවිතක්ෂයට පත්ව තිබෙනවා.",
       "URL": "https://www.hirunews.lk/301903/යුක්රේන-සොල්දාදුවන්-දහසක්-රුසියාවට-යටත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=53"
}