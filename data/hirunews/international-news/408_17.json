{
       "Source": "hirunews",
       "Timestamp": "Tuesday, 02 January 2018 - 7:04",
       "Headline": "ට්‍රම්ප්ගෙන් පාකිස්ථානයට ත්‍රස්ත චෝදනා",
       "News Content": "සිය මතය ප්‍රකාශ කිරීම සඳහා ට්විටර් වෙබ් අඩවිය නිරන්තරයෙන් යොදා ගන්නා ජනපති ඩොනල්ඩ් ට්‍රම්ප් නව වසරේ සිය ප්‍රථම ට්විටර් පණිවුඩයෙන් දකුණු ආසියාවේ ඇමරිකානු සගයා වූ පාකිස්ථානයට දරුණු ප්‍රහාරයක් එල්ල කළා.\nපාකිස්ථානය ත්‍රස්තවාදය පෝෂණය කරන බවට චෝදනා කළ ජනපති ට්‍රම්ප්, පසුගිය 15 වසර තුළ එරටට ලබාදුන් ඩොලර් බිලියන 33 ට වැඩි ආධාර ඇමරිකානුවන්ගේ බදු මුදල් අපතේ යැවීමක් ලෙස හැදින්වූවා.\nඇමරිකානු නායකයන් අඥාණයන් ලෙස සිතා පාකිස්ථානය ඔවුන් නොමඟ යැවීමට උත්සාහ කර ඇති බවයි ජනපති ට්‍රම්ප් ප්‍රකාශ කළේ.\nඇෆ්ගනිස්ථානයේදී ඇමරිකානු ඉලක්ක වන ත්‍රස්තවාදීන්ට පාකිස්ථානය ක්ෂේම භූමියක් වී ඇති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/179894/ට්‍රම්ප්ගෙන්-පාකිස්ථානයට-ත්‍රස්ත-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=408"
}