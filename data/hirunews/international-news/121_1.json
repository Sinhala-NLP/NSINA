{
       "Source": "hirunews",
       "Timestamp": "Saturday, 24 April 2021 - 15:29",
       "Headline": "ඕස්ට්‍රේලියාව සහ නවසීලන්තය අතර සංචාරක බුබුළ නවතී",
       "News Content": "ඕස්ට්‍රේලියාවේ - පර්ත් සහ පීල් නගර කොරෝනා ව්‍යාප්තිය හේතුවෙන් වසා දැමීම නිසා ඕස්ට්‍රේලියාව සමඟ ක්‍රියාත්මක වන සංචාරක බුබුළ වැඩසටහන අත්හිටුවීමට නවසීලන්තය තීරණය කර තිබෙනවා.\nමෙම වැඩසටහන අනුව, ඕස්ට්‍රේලියානුවන්ට සහ නවසීලන්තවාසීන්ට එම රටවල් අතර, නිරෝධායනයකින් තොරව සංචාරයේ නිරත වීමේ අවස්ථාව හිමිවුණා.\nපසුගිය 18 වනදා මෙම සංචාරක බුබුළ ආරම්භ වූයේ දින 400 කට වැඩි කාලයක් එම රටවල් සිය දේශසීමා සංචාරකයන්ට වසා තැබීමෙන් අනතුරුවයි.\nදෙරටම කොරෝනා ව්‍යාප්තිය හොඳින් පාලනය කිරීම නිසා එම සංචාරක බුබුළ සැලසුම් කෙරුණා.\nඑහෙත්, ඕස්ට්‍රේලියාවේ මතුව ඇති නව කොරෝනා රැල්ල හේතුවෙන් නවසීලන්තය එම සංචාරක බුබුළ වැඩසටහන නතර කර තිබෙනවා.",
       "URL": "https://www.hirunews.lk/269388/ඕස්ට්‍රේලියාව-සහ-නවසීලන්තය-අතර-සංචාරක-බුබුළ-නවතී",
       "Category": "International News",
       "Parent URL": "https://www.hirunews.lk/international-news.php?pageID=121"
}