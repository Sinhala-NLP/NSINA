{
       "Source": "hirunews",
       "Timestamp": "Tuesday, 30 May 2017 - 8:03",
       "Headline": "ප්‍රංශ නව ජනපති සහ රුසියානු ජනපති අතර සාකච්ඡාවක්",
       "News Content": "ප්‍රංශයේ නව ජනාධිපති එම්මානුවෙල් මැකොන් ඊයේ රුසියානු ජනාධිපති ව්ලැදිමිර් පුටින් සමඟ සාකච්ඡාවකට එක්වුණා.\nපැරිසියේ පැවැති මෙම සාකච්ඡාවේදී ප්‍රංශය සහ රුසියාව අතර පවතින විෂමතාවන් පිළිබදව සාකච්ඡා කළ බවයි වාර්තා වන්නේ.\nකෙසේ නමුත්, සිරියානු අර්බුදයේදී සහ ත්‍රස්තවාදයට එරෙහි සටනේදී රුසියාව සමඟ එක්වී කටයුතු කිරීමට සූදානම් බව ප්‍රංශ ජනාධිපතිවරයා කියා සිටියා.\nපසුගිය කාලය තුළ සීමා වූ ප්‍රංශය සහ රුසියාව අතර ආර්ථික සබඳතා යථා තත්ත්වයට පත් කර ගැනීමට අපේක්ෂා කරන බව රුසියානු ජනාධිපති පුටින් එහිදී ප්‍රකාශ කළා.",
       "URL": "https://www.hirunews.lk/162422/ප්‍රංශ-නව-ජනපති-සහ-රුසියානු-අතර-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=475"
}