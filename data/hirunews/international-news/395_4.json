{
       "Source": "hirunews",
       "Timestamp": "Wednesday, 14 February 2018 - 12:32",
       "Headline": "සිරියාවට පහර දෙන බවට ප්‍රංශයෙන් අනතුරු ඇඟවීමක්",
       "News Content": "සිරියානු රජය එරට වැසියන්ට එරෙහිව රසායනික අවි පරිහරණය කරන බවට අනාවරණ වුවහොත් සිරියාවට පහර දෙන බව ප්‍රංශ ජනාධිපති එම්මානුවෙල් මැක්රෝන් අනතුරු අඟවා තිබෙනවා.\nකෙසේ වෙතත්, ඒ සම්බන්ධයෙන් මේ දක්වා නිෂ්චිත තොරතුරු වාර්තා වී නොමැති බවයි ප්‍රංශ ජනාධිපතිවරයා විදෙස් මාධ්‍ය වෙත ප්‍රකාශ කර ඇත්තේ.\nමේ මස මුලදී කැරලිකරුවන් ග්‍රහණයේ පවතින ඉඞ්ලිබ් නගරයේ පුපුරා ගිය රසායනික බෝම්බයකින් පුද්ගලයින් 9 දෙනෙකු ශ්වසන ආබාධවලට ලක් වුණා.\nසිරියානු විපක්ෂය එහිදී චෝදනා කළේ ආණ්ඩුවේ හෙලිකොප්ටරයක් මගින් අදාළ බෝම්බය පොළොවට පතිත කළ බවටයි.",
       "URL": "https://www.hirunews.lk/183623/සිරියාවට-පහර-දෙන-බවට-ප්‍රංශයෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=395"
}