{
       "Source": "hirunews",
       "Timestamp": "Tuesday, 22 January 2013 - 11:02",
       "Headline": "තලෙයිබාන්වරුන්ට වෙඩි තැබූ බව හැරී කුමරු පිළිගනී.",
       "News Content": "ඇෆ්ගනිස්ථානයේ නේටෝ හමුදා සමඟ එක්ව කටයුතු කළ බ්‍රිතාන්‍යයේ කිරුළ හිමි හැරී කුමරු පස් මසක සේවය අවසන් කොට දැන් නැවතත් සිය රට වෙත පැමිණ තිබෙනවා. හැරී කුමරු එහිදී කටයුතු කළේ ඇපාචි හෙලිකොප්ටර් නියමුවෙකු සහ ප්‍රහාරකයෙකු ලෙසයි. ඇෆ්ගනිස්ථාන මෙහෙයුම්වලදී තමාට තලෙයිබාන් සටන්කාමීන්ට වෙඩි තැබීමට සිදුවූ බව හැරී කුමරු ප්‍රකාශ කළේ මාධ්‍ය වෙත අදහස් දක්වමින්. ජීවිතකයක් බේරා ගැනීමට ඇතැම් විට තමන්ට ජීවිතයක් අහිමි කිරීමට සිදුවූ බවත්, හැරී කුමරු එහිදී කියා සිටියා. සිය මාමා වන යෝක් හි ආධිපාදවරයා ෆෝක්ලන්ත යුද්ධයට සහභාගිවීමෙන් පසු ක්‍රියාකාරී හමුදා සේවයට එක්වූ ප්‍රථම බ්‍රිතාන්‍ය රාජකීයයා වන්නේ හැරී කුමරුයි.",
       "URL": "https://www.hirunews.lk/51888/තලෙයිබාන්වරුන්ට-වෙඩි-තැබූ-බව-හැරී-කුමරු-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=869"
}