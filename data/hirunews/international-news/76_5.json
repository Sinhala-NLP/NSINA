{
       "Source": "hirunews",
       "Timestamp": "Monday, 06 December 2021 - 9:31",
       "Headline": "පාප්වහන්සේගෙන් යුරෝපා රටවලට චෝදනා",
       "News Content": "යුරෝපා රටවල් විසින් සංක්‍රමණිකයන් සම්බන්ධයෙන් අනුගමනය කරන පිළිවෙත් හෙළා දකින බව ශුද්ධෝත්තම ප්‍රැන්සිස් පාප් වහන්සේ ප්‍රකාශ කළා.\nමේ දිනවල ග්‍රීක දිවයිනක් වන ලෙස්බොස් හි සංචාරයක නිරතවෙමින් සිටින උන්වහන්සේ කියා සිටියේ ඔවුන් පටු ආත්මාර්ථකාමීත්වය සහ ජාතිකවාදය පෙරදැරිව කටයුතු කරන බවටයි.\nනීතිවිරෝධීව යුරෝපයට සංක්‍රමණය වීමට උත්සාහ දරන්නන්ගේ ප්‍රධාන පිවිසුම් ස්ථානයක් ලෙස සැළකෙන ලෙස්බොස්හි පාප්තුමන් ප්‍රථම වරට සංචාරය කරනු ලැබුවේ 2016 වසරේදියි.\nඑදින සිට මේ දක්වා සංක්‍රමණික ප්‍රතිපත්තියේ සුළු වෙනස්වීමක් පමණක් සිදුව ඇති බවටයි උන්වහන්සේ චෝදනා කළේ.\nමේ අතර පසුගිය මාසයේ ප්‍රංශය සහ එක්සත් රාජධානිය අතර ඩිංගි යාත්‍රාවකින් සංක්‍රමණය වීමට උත්සහ දැරූ 27 දෙනෙකු ජීවිතක්ෂයට පත්වුණා.\nමේ වසරේ මේ දක්වා පුද්ගලයින් 26,000 කට අධික පිරිසක් බි්‍රතාන්‍යයට සංක්‍රමණය වී ඇති අතර, එය පසුගිය වසරට සාපේක්ෂව දෙගුණයක වර්ධනයක්.",
       "URL": "https://www.hirunews.lk/290150/පාප්වහන්සේගෙන්-යුරෝපා-රටවලට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=76"
}