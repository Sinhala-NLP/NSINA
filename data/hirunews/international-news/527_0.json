{
       "Source": "hirunews",
       "Timestamp": "Sunday, 22 January 2017 - 13:02",
       "Headline": "තමිල්නාඩුවේ අද සිට ජල්ලිකට්ටු",
       "News Content": "ජල්ලිකට්ටු හෙවත් ශක්තිමත් ගවයන් මෙල්ල කිරීමේ සාම්ප්‍රදායික ක්‍රීඩාව යළි පැවැත්වීම සඳහා තමිල්නාඩු ආණ්ඩුකාරවරයා අවසර ලබාදී තිබෙනවා.\nඉන්දීය ශ්‍රේෂ්ඨාධිකරණ නියෝගයකින් පසු වසර 3ක් තිස්සේ ක්‍රියාත්මක වූ ජල්ලිකට්ටු තහනම ඒ අනුව අද සිට ඉවත්වනු ඇති.\nසිය සාම්ප්‍රදායික සංස්කෘතික අංගය යළි පැවැත්වීම සඳහා අවසර ලබාදෙනද ලෙස බල කරමින් තමිල්නාඩුවේ පසුගිය දින කිහිපය තුළ දැවැන්ත විරෝධතා පැවැත්වුණා.\nජල්ලිකට්ටුවලට අවසර ලබාදෙමින් තමිල්නාඩු ආණ්ඩුකාර විද්‍යාසාගර් රාවෝ ඊයේ නිකුත් කළ නියෝගය තමිල්නාඩු මහ ඇමති පන්නීර්සෙල්වම් ජනතාවට හෙළිදරව් කළා.\nතහනම ඉවත්වීමත් සමඟ අද දිනයේදීම ජල්ලිකට්ටු සැණකෙළි පැවැත්වීමට තමිල්නාඩුවාසීන් සූදානම්ව සිටිනවා.\nමදුරෙයි හි පැවැත්වෙන එම සැණකෙළිය නැරඹීම සඳහා මගීන් රැගෙන යාමට චෙන්නායි හි සිට විශේෂ දුම්රියක් පවා යොදවා ඇති බව සඳහන්.",
       "URL": "https://www.hirunews.lk/152609/තමිල්නාඩුවේ-අද-සිට-ජල්ලිකට්ටු",
       "Category": "International News",
       "Parent URL": "https://www.hirunews.lk/international-news.php?pageID=527"
}