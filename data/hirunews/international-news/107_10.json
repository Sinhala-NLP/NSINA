{
       "Source": "hirunews",
       "Timestamp": "Sunday, 04 July 2021 - 8:53",
       "Headline": "සයිප්‍රසය ලැව් ගිනි පාලනයට ජාත්‍යන්තර සහය ඉල්ලයි",
       "News Content": "සයිප්‍රසයේ ලිමසෝල් ප්‍රදේශය පුරා පැතිර යන ලැව් ගිනි පාලනය කිරීම සඳහා සයිප්‍රසය ජාත්‍යන්තරයේ සහය ඉල්ලා තිබෙනවා.\nජාත්‍යන්තර මාධ්‍ය වාර්තා කළේ තද සුළං සහිත කාලගුණ තත්ත්වයත් සමඟ මෙම ලැව් ගිනි තවදුරටත් සීග්‍රයෙන් පැතිර යමින් පවතින බවයි.\nඑරට උෂ්ණත්වය සෙල්සියස් අංශක 40 ක් දක්වා ඉහළ ගොස් ඇති අතර, මෙතෙක් කිසිදු පුද්ගල හානියක් පිළිබඳ තොරතුරු වාර්තා වන්නේ නැහැ.\nමෙවර ඇතිව තිබෙන ලැව්ගිනි ව්‍යාප්තිය සැලකෙන්නේ සයිප්‍රස් ඉතිහාසයේ ඇති වූ දරුණුතම ලැව් ගින්න ලෙසයි.",
       "URL": "https://www.hirunews.lk/276019/සයිප්‍රසය-ලැව්-ගිනි-පාලනයට-ජාත්‍යන්තර-සහය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=107"
}