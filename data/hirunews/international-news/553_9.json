{
       "Source": "hirunews",
       "Timestamp": "Tuesday, 29 November 2016 - 9:17",
       "Headline": "ඉන්දීය අගමැති මෝදි ඇතුළු විසි දෙදෙනෙකු ඝාතනයට සැලසුම් කළ ත්‍රස්ත සැකකරුවන් 4 දෙනෙකු තමිල්නාඩුවෙන් අත්අඩංගුවට",
       "News Content": "ඉන්දීය අග්‍රාමාත්‍ය නරේන්ද්‍ර මෝදි ඇතුළු එරට මුල් පෙළ දේශපාලනඥයන් විසි දෙදෙනෙකු ඝාතනය සඳහා සැලසුම් කළ බව කියන ත්‍රස්තවාදී සැකකරුවන් 4 දෙනෙකු ඉන්දියාවේ තමිල්නාඩු ප්‍රාන්තයෙන් අත්අඩංගුවට ගෙන තිබෙනවා.\nඉන්දීය ජාතික ඔත්තු සේවා ආයතනය ප්‍රකාශ කරන පරිදි අල්ඛයිඩා සම්බන්ධය සහිත මෙම සැකකරුවන් 3 දෙනෙකු මදුරෙයි නුවර දී අත්අඩංගුවට ගෙන ඇති අතර ඔවුන්ගෙන් ලද තොරතුරුවලට අනුව අනෙක් සැකකරු අත්අඩංගුවට ගෙන ඇත්තේ චෙන්නායි නුවර දීයි.\nමොවුන් ඉන්දියාවේ අධිකරණ පරිශ්‍රයන්හි සිදුවූ බෝම්බ ප්‍රහාර 5ක සැකකරුවන් බව ද සඳහන්.",
       "URL": "https://www.hirunews.lk/148558/ඉන්දීය-අගමැති-මෝදි-ඇතුළු-විසි-දෙදෙනෙකු-ඝාතනයට-සැලසුම්-කළ-ත්‍රස්ත-සැකකරුවන්-4-දෙනෙකු-තමිල්නාඩුවෙන්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=553"
}