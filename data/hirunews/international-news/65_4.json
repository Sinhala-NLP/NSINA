{
       "Source": "hirunews",
       "Timestamp": "Tuesday, 25 January 2022 - 16:28",
       "Headline": "උගන්ඩා බැංකුවේ අධිපති අභාවප්‍රාප්ත වේ",
       "News Content": "උගන්ඩා බැංකුවේ (Bank of Uganda) අධිපති Emmanuel Tumusiime-Mutebile අභාවප්‍රාප්ත වී තිබෙනවා.\nමිය යන විට ඔහු 72 හැවිරිදි වියෙහි පසු වුණා.\nදියවැඩියා රෝගයේ සංකූලතා හේතුවෙන් ඔහු මිය ගොස් ඇති බව උගන්ඩා මාධ්‍ය වාර්තා සඳහන් කළේ.\nඋගන්ඩාවේ ජනාධිපති Yoweri Museveni ට්විටර් පණිවුඩයක් නිකුත් කරමින් කියා සිටියේ Mutebile යනු \"ආර්ථික කරුණු පිළිබඳ තීක්ෂ්ණ බුද්ධියකින් සහ ඉදිරි දැක්මකින් යුතු නිහතමානී පුද්ගලයෙක්\" බවයි.\nමේ සම්බන්ධයෙන් ශ්‍රී ලංකා මහ බැංකු අධිපති අජිත් නිවාඩ් කබ්රාල් මහතා ද ටිව්ටර් පණිවුඩයක් තබමින් සිය ශෝකය පළ කරනු ලැබුවා.",
       "URL": "https://www.hirunews.lk/295154/උගන්ඩා-බැංකුවේ-අධිපති-අභාවප්‍රාප්ත-වේ",
       "Category": "International News",
       "Parent URL": "https://www.hirunews.lk/international-news.php?pageID=65"
}