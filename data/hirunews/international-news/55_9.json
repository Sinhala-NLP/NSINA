{
       "Source": "hirunews",
       "Timestamp": "Friday, 01 April 2022 - 8:23",
       "Headline": "පුටින්ගෙන් යුරෝපයට නිවේදනයක්",
       "News Content": "තම රටේ ගෑස් සහ තෙල් සැපයුම්වලට රූබල්වලින් ගෙවීම් සිදුකරන ලෙස රුසියානු ජනාධිපති ව්ලැදිමීර් පුටින් විසින් යුරෝපයට අවසන් කාල විරාමයක් ප්‍රකාශයට පත් කර තිබෙනවා.\nඑසේ නොවුනහොත් ගෑස් සැපයුම් නතර කරන බවටයි රුසියාව තර්ජනය කර ඇත්තේ.\nයුරෝපයේ තෙල් සහ ගෑස් සැපයුමෙන් සියයට 40ක් පමණ ලැබෙන්නේ රුසියාවෙන්.\nරුසියාව මෙලෙස රූබල්වලින් ගෙවීම් සිදු කරන ලෙස ඉල්ලා ඇත්තේ බටහිර සම්බාධක හමුවේ රූබලය කැපී පෙනෙන ලෙස පහත වැටීම හේතුවෙන්.\nඇමරිකාව සහ කැනඩාව රුසියානු තෙල් සහ ගෑස් සඳහා සම්බාධක පැනවූවද යුරෝපීය රටවල් තවදුරටත් එම ගෑස් සැපයුම් ලබාගන්නා බව සඳහන්.\nමේ අතර සම්බාධක හමුවේ රුසියානු දළ දේශීය නිෂ්පාදිතය මේ වසරේදී සියයට 10කින් පමණ පහත වැටෙනු ඇති බවට යුරෝපීය සංවර්ධන බැංකුව අනාවැකි පළ කළා.\nඑමඟින් සඳහන් කළේ යුක්රේනයේ යුක්රේනයේ දළ දේශීය නිෂ්පාදිතයද සියයට විස්සකින් පමණ පහත වැටෙනු ඇති බවයි.",
       "URL": "https://www.hirunews.lk/300911/පුටින්ගෙන්-යුරෝපයට-නිවේදනයක්",
       "Category": "International News",
       "Parent URL": "https://www.hirunews.lk/international-news.php?pageID=55"
}