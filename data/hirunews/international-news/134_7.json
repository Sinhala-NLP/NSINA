{
       "Source": "hirunews",
       "Timestamp": "Wednesday, 24 February 2021 - 9:38",
       "Headline": "පාර්ලිමේන්තුව විසුරුවා හැරීම ව්‍යවස්ථානුකූල නැහැ - නේපාල ශ්‍රේෂ්ඨාධිකරණයෙන් තීන්දුවක්.",
       "News Content": "නේපාල අග්‍රාමාත්‍යවරයා විසින් පාර්ලිමේන්තුව විසුරුවා හැරීම එරට ශ්‍රේෂ්ඨාධිකරණය මගින් ව්‍යවස්ථානුකූල නොවන බව ප්‍රකාශයට පත්කළා.\nඅග්‍රාමාත්‍ය කේ.පී.ශර්මා ඔලී විසින් පසුගිය දෙසැම්බරයේ එරට පාර්ලිමේන්තුව විසුරුවා හරිනු ලැබූයේ නේපාල කොමියුනිස්ට් පක්ෂය සහයෝගයෙන් කටයුතු නොකරන බව පවසමින්.\nකෙසේ නමුත්, එය ව්‍යවස්ථා විරෝධී වන අතර, පාර්ලිමේන්තුව නැවත ස්ථාපිත කරන ලෙසයි නේපාල ශ්‍රේෂ්ඨාධිකරණය ඊයේ තීන්දු කළේ.\nපාර්ලිමේන්තුව විසුරුවා හැරීමට එරෙහිව පෙත්සම් කිහිපයක්ම ඉදිරිපත්ව තිබූ අතර, කත්මණ්ඩු අගනුවර විරෝධතා රැසක්ම පැවැත්වුණා.",
       "URL": "https://www.hirunews.lk/263520/පාර්ලිමේන්තුව-විසුරුවා-හැරීම-ව්‍යවස්ථානුකූල-නැහැ-නේපාල-ශ්‍රේෂ්ඨාධිකරණයෙන්-තීන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=134"
}