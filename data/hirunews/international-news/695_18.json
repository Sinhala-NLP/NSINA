{
       "Source": "hirunews",
       "Timestamp": "Thursday, 22 October 2015 - 16:59",
       "Headline": "පාසලකට කඩුවක් රැගෙන ආ පුද්ගලයෙකුට පොලීසියෙන් වෙඩි තබයි",
       "News Content": "ස්වීඩනයේ පාසලකට කඩුවක් රැගෙන ඇතුලූවී කළහකාරීව හැසිරුණු පුද්ගලයෙකුට එරට පොලීසිය අද වෙඩි තබා තිබෙනවා. විදෙස් මාධ්‍ය වාර්තා සඳහන් කළේ එම පුද්ගලයා විසින් එල්ල කළ කඩු ප්‍රහාරවලින් ළමයින් හතරදෙනෙක් ඇතුලූ තවත් පුද්ගලයින් කිහිපදෙනෙක් තුවාල ලබා ඇති බවයි. ඔහු මෙලෙස ඇතුලූ වී  ඇත්තේ බටහිර ස්වීඩනයේ ට්‍රොල් හැටන් ප්‍රදේශයේ පාසලකටයි. මෙම පුද්ගලයා වෙස් මුහුණක් පැළඳ සිට ඇති අතර, ඔහු කිනම් සංවිධානයකට අයත්ද යන්න මෙතෙක් අනාවරණ වී නැහැ. පොලිස් වෙඩි පහරින් තුවාල ලැබූ පුද්ගලයා මේ වනවිට රෝහල් ගතකර තිබෙනවා.",
       "URL": "https://www.hirunews.lk/118923/පාසලකට-කඩුවක්-රැගෙන-ආ-පුද්ගලයෙකුට-පොලීසියෙන්-වෙඩි-තබයි",
       "Category": "International News",
       "Parent URL": "https://www.hirunews.lk/international-news.php?pageID=695"
}