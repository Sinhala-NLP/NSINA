{
       "Source": "hirunews",
       "Timestamp": "Sunday, 10 April 2022 - 13:55",
       "Headline": "නේටෝවට සම්බන්ධ වීම ගැන ෆින්ලන්ත තීරණය ඉදිරි සතියේ",
       "News Content": "සාම්ප්‍රදායිකව හමුදාමය වශයෙන් නිර්පාක්ෂික ෆින්ලන්තය නේටෝ සංවිධානයට එක්වීම සම්බන්ධයෙන් ඉදිරි සතියේ තීරණයකට එළඹීමට නියමිතයි.\nමිලියන 5.5 ක් වෙසෙන ෆින්ලන්තය සහ රුසියාව අතර කිලෝමීටර 1,300 ක දේශසීමාවක් පවතින අතර, ලෝක බලවතෙකු වන රුසියාව, ප්‍රකෝප නොකිරීම සඳහා ෆින්ලන්තය මෙතෙක් නේටෝ සංවිධානයට එක්වූයේ නැහැ.\nකෙසේ නමුත් රුසියාව විසින් යුක්රේනය ආක්‍රමණය කිරීම හේතුවෙන් ඒ පිළිබඳ යළි සළකා බැලීමට ෆින්ලන්තය යළි තීරණය කර තිබෙනවා.\nඒ අනුව රජය මගින් පත් කළ ජාතික ආරක්ෂක කමිටුව සිය ඇගයීම ඉදිරි සතියේ එඩොස්කුන්ටා ලෙස හැඳින්වෙන ෆින්ලන්ත පාර්ලිමේන්තුව වෙත ඉදිරිපත් කරනු ඇති.",
       "URL": "https://www.hirunews.lk/301633/නේටෝවට-සම්බන්ධ-වීම-ගැන-ෆින්ලන්ත-තීරණය-ඉදිරි-සතියේ",
       "Category": "International News",
       "Parent URL": "https://www.hirunews.lk/international-news.php?pageID=54"
}