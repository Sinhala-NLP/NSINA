{
       "Source": "hirunews",
       "Timestamp": "Saturday, 08 April 2017 - 10:10",
       "Headline": "ලිංගික හිරිහැර මැඩලන 'ඇන්ටි රෝමියෝ'",
       "News Content": "ඉන්දියාවේ උත්තර් ප්‍රදේශ් ප්‍රාන්ත බලධාරීන් විසින් අලුතින් හඳුන්වාදෙන ලද පොලිස් බලඇණියක් අහෝසි කරන ලෙස ඉන්දීය කාන්තා ක්‍රියාකාරිනියන් විසි දෙදෙනෙක් ඉල්ලා සිටිනවා.\nපුරුෂයන්ගේ අතවර වලින් කාන්තාවන් බේරා ගැනීම සඳහා \"ඇන්ටි රෝමියෝ\" නම් මෙම නව පොලිස් කණ්ඩායම පිහිටවා ඇති බවයි වාර්තා වන්නේ.\n\"ඇන්ටි රෝමියෝ\" පොලිස් කණ්ඩායම් නිරන්තරයෙන් පුරුෂයන් පරීක්ෂාවට ලක් කරන අතර ඇතැම්විට ඔවුන් අත්අඩංගුවට ගැනීමත් සිදුකරනු ලබන බව සදහන්.\nඑහෙත් එම පොලිස් කණ්ඩායම් නීතියට පටහැණිව යමින් ආක්‍රමණශීලීව ක්‍රියාකරන බවට කාන්තා ක්‍රියාකාරිනියන් විසින් නිකුත් කරන ලද ප්‍රකාශනයක දැක්වෙනවා.\nඒ වෙනුවට කාන්තා සංවිධාන සමඟ සාකච්ඡාකර ලිංගික හිරිහැර පාලනයට පියවර ගතයුතු බවත් එම ක්‍රියාකාරිනියන් පෙන්වාදෙනවා.",
       "URL": "https://www.hirunews.lk/158763/ලිංගික-හිරිහැර-මැඩලන-ඇන්ටි-රෝමියෝ",
       "Category": "International News",
       "Parent URL": "https://www.hirunews.lk/international-news.php?pageID=495"
}