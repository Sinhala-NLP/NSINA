{
       "Source": "hirunews",
       "Timestamp": "Friday, 04 October 2013 - 15:28",
       "Headline": "ඉතාලි බෝට්ටු අනතුරින් මිය ගිය සංඛ්‍යාව 300ක්.",
       "News Content": "දකුණුදිග ඉතාලියේ ලම්පෙදුසා දූපත ආසන්නයේ සිදුවූ සංක්‍රමණික බෝට්ටු අනතුරින් මිය ගිය සංඛ්‍යාව 300කට ආසන්න විය හැකි බව විදෙස් වාර්තා ප්‍රකාශ කළා. තවත් 200 දෙනෙකු පමණ අනතුර සිදුවන අවස්ථාවේදී මෙම යාත්‍රාවේ රැදී සිට ඇති අතර ඉන් 155 දෙනෙකු පමණ මුදාගෙන තිබෙනවා. ලිබියාවෙන් පිටත් වූ බවට සැක කෙරෙන මෙම යාත්‍රාවේ රැදී සිට ඇත්තේ සෝමාලි සහ එරිත්‍රියානු ජාතිකයින්. මෙම අනවසර සංක්‍රමණිකයන් ඉතාලියට ළඟා වෙමින් සිටියදී එහි ගින්නක් හට ගැනීම හේතුවෙනුයි ඔවුන්ගේ යාත්‍රාව මුහුදුබත් වුණේ.",
       "URL": "https://www.hirunews.lk/68638/ඉතාලි-බෝට්ටු-අනතුරින්-මිය-ගිය-සංඛ්‍යාව-300ක්",
       "Category": "International News",
       "Parent URL": "https://www.hirunews.lk/international-news.php?pageID=798"
}