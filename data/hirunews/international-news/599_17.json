{
       "Source": "hirunews",
       "Timestamp": "Saturday, 13 August 2016 - 12:52",
       "Headline": "I.S සිරියාවේ සිවිල් වැසියන් 2000ක් පැහැර ගනී",
       "News Content": "උතුරුදිග සිරියාවේ මාන්බිජ් ප්‍රදේශයෙන් පළා යන I.S සන්නද්ධ කණ්ඩායම් එහි සිවිල් වැසියන් 2000ක් පමණ පැහැර ගෙන ගොස් තිබෙනවා.\nඊයේ දිනයේදී මෙම පැහැර ගැනීම් සිදුවී ඇත්තේ කුර්දි සහ සිරියානු ප්‍රජාතන්ත්‍රවාදී බලකායේ සන්නද්ධ පිරිස් මෙම ප්‍රදේශයේ බලය අත්පත් කර ගැනීමත් සමඟයි.\nතමන්ට එල්ල වන ප්‍රහාරවලට එරෙහිව මිනිස් පලිහක් ලෙස යොදා ගැනීම සඳහා ඔවුන් සිවිල් වැසියන් පැහැර ගන්නට ඇතැයි සැලකෙනවා.\nමේ අතර, රුසියානු සහ සිරියානු ජෙට් යානා සිරියාවේ දෙවන විශාලතම නගරය වන කැරළිකරුවන්ගේ බලකොටුවක් වූ ඇලෙප්පෝ වෙත ඊයේ නැවතත් ගුවන් ප්‍රහාර එල්ල කර තිබෙනවා.\nඑහිදී අවම වශයෙන් පුද්ගලයන් 20 දෙනෙකු ජීවිතක්ෂයට පත්වී ඇති බවයි සිරියානු විපක්ෂය සඳහන් කළේ.",
       "URL": "https://www.hirunews.lk/140527/i-s-සිරියාවේ-සිවිල්-වැසියන්-2000ක්-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=599"
}