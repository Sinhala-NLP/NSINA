{
       "Source": "hirunews",
       "Timestamp": "Friday, 19 January 2018 - 19:18",
       "Headline": "ඇමරිකාව අක්‍රිය වීමේ අවදානමක්",
       "News Content": "ඇමරිකානු රජය පවත්වාගෙන යාමේ කෙටි කාලීන වියදම් සදහා කොංග්‍රස් මණ්ඩල අනුමැතිය ලබා ගැනීමේ කාල විරාමය අද මැදියම් රැයෙන් අවසන් වනවා.\nමෙහිදී ජනාධිපති ඩොනල්ඩ් ට්‍රම්ප්ගේ රිපබ්ලිකන් පක්ෂයට එකගත්වයකට පැමිණීමට නොහැකි වුවහොත්, ආණ්ඩුව තාවකාලිකව හෝ අක්‍රිය වීමේ අවදානමක් පවතින බව විදෙස් වාර්තා සදහන් කළා.\nමෙහිදී සියලූම රජයේ සේවකයන්ට වැටුප් ලබාදීමට නොහැකි වන අතර, ආරක්ෂක සේවා ඇතුළු අත්‍යාවශ්‍ය සේවාවන්ට පමණක් අදාළ වැටුප් හිමිවනු ඇති.\nපරිපූරක ඇස්තමේන්තු සම්මත කර ගැනීමට නොහැකිව 2013 වසරේ ඔක්තෝම්බරයේදී ද මෙලෙස ඇමරිකානු ආණ්ඩුව අක්‍රිය වූ අතර එය සති දෙකක  කාලයක් පැවතුණා. එහිදී අට ලක්ෂයක් පමණ වූ ඇමරිකානු රජයේ සේවකයන්ට වැටුප් ගෙවීම් නතර වූ බව සඳහන්.\nමෙවැනි තත්ත්වයක් යළි ඇතිවුවහොත් දැඩි විනාශකාරී ප්‍රතිඵල ඇති විය හැකි බවට ජනාධිපති ට්‍රම්ප් අනතුරු ඇගවීමක් සිදුකළා.",
       "URL": "https://www.hirunews.lk/181501/ඇමරිකාව-අක්‍රිය-වීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=403"
}