{
       "Source": "hirunews",
       "Timestamp": "Tuesday, 17 January 2017 - 8:42",
       "Headline": "සඳ මතට අවසන් වරට පා තැබූ මිනිසා මිය යයි",
       "News Content": "සඳ මත අවසන්වරට පා සටහන් තැබූ ඇමෙරිකානු ගගනගාමී කපිතාන් ජීන් සර්නන් මිය ගොස් තිබෙනවා.\nමිය යන විට 82 වියේ පසු වූ ඔහු අවසන් වරට සඳ මත දෙවරක් පා තැබු තිදෙනාගෙන් එක් අයෙකු ලෙසයි සැලකෙන්නේ.\nසඳ මත අවසන් වරට පා තැබූ මිනිසා ලෙස ඔහු ඉතිහාසයට එක්වුණේ 1972 වසරේදියි.\n1934 මාර්තු 14 වැනිදා  කපිතාන් ජීන් සර්නන්, චිකාගෝ හිදි උපත ලැබූ අතර, 1976 දී ඔහු අභ්‍යාවකාශ ගවේෂණවලින් ඉවත් වී ව්‍යාපාර කටයුතුවලට සම්බන්ධ වුණා.\nවිදෙස් මාධ්‍ය සඳහන් කළේ සඳ මත පා සටහන් තැබූ ගගනගාමි දොළොස්දෙනාගෙන් හයදෙනෙකු පමණක් මේ වන විට ජීවතුන් අතර සිටින බවයි.\nඔහු සම්බන්ධව සැකසූ වැඩසටහනක් පහතින්.",
       "URL": "https://www.hirunews.lk/152206/සඳ-මතට-අවසන්-වරට-පා-තැබූ-මිනිසා-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=529"
}