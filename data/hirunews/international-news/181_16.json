{
       "Source": "hirunews",
       "Timestamp": "Sunday, 17 May 2020 - 14:12",
       "Headline": "ඊශ්‍රායලයේ චීන තානාපතිවරයා අභිරහස් ලෙස මිය යයි",
       "News Content": "ඊශ්‍රායලයේ චීන තානාපති ඩු - වෙයි, ටෙල් - අවිව් නුවර තදාසන්නයේ පිහිටි සිය නිවහනේ අභිරහස් ලෙස මිය ගොස් සිටියදී ඔහුගේ සිරුර අද උදෑසන සොයාගෙන තිබෙනවා.\n58 හැවිරිදි චීන තානාපතිවරයාගේ මරණයට හේතුව මෙතෙක් අනාවරණ වී නොමැති අතර ඒ පිළිබදව පොලිස් පරීක්ෂණයක් ආරම්භ වී ඇති බවයි ඊශ්‍රායලය ප්‍රකාශ කළේ.\nපසුගිය පෙබරවාරියේදී ඩු - වෙයි, ඊශ්‍රායලයේ චීන තානාපතිවරයා ලෙස පත්ව ආ අතර, කොවිඩ් නයින්ටීන් ගෝලීය වසංගතය නිසා ඔහු වැඩ භාර ගත්තේ දින 14ක නිරෝධායන කාලයකින් අනතුරුවයි.\nඊට පෙර ඔහු යුක්රේනයේ චීන තානාපතිවරයා ලෙස කටයුතු කළා.\nමිය යාමට දින කිහිපයකට පෙර ඔහු කොරෝනා වෛසරයේ ව්‍යාප්තිය සම්බන්ධයෙන් චීනයට එල්ල වන චෝදනා දැඩි ලෙස ප්‍රතික්ෂේප කළ අතර, චීනය සහ ඊශ්‍රායලය අතර ශක්තිමත් සබඳතා ගොඩනැගීම පිළිබඳව බලාපොරොත්තු පළ කළා.",
       "URL": "https://www.hirunews.lk/240908/ඊශ්‍රායලයේ-චීන-තානාපතිවරයා-අභිරහස්-ලෙස-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=181"
}