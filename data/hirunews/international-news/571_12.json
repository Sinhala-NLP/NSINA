{
       "Source": "hirunews",
       "Timestamp": "Sunday, 16 October 2016 - 8:03",
       "Headline": "ඉන්දියාවේ ආගමික උත්සවයක තෙරපීමකින් 23 දෙනෙකු මියයයි",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ වාරණාසි නුවර පැවති ආගමික උත්සවයකදී ඇතිවූ තෙරපීමකින් පුද්ගලයන් 23 දෙනෙකු ජීවිතක්ෂයට පත්වී තිබෙනවා.\nමෙහි රාජ්ගාත් නැමති යකඩ පාලම මතින් දහස් ගණන් බැතිමතුන් සහ පූජකයන් ගමන් ගැනීමට උත්සාහ ගැනීමේදී තෙරපීම ඇතිවූ බව සඳහන්.\nපාලම කඩා වැටෙන බවට ප්‍රචාරයක් ඇතිවීම නිසා බැතිමතුන් කලබලයට පත්වූ බවයි ඉන්දීය මාධ්‍ය සඳහන් කළේ.\nසිද්ධිය සම්බන්ධයෙන් මෙම ආගමික උත්සවය සංවිධාන කළ ගුරුදේව් ආශ්‍රමයේ පරිපාලකයන් පිළිබඳව පරීක්ෂණයක් ආරම්භ කර තිබෙනවා.\nකෙසේ නමුත් ඔවුන් සඳහන් කරන්නේ උත්සවය සඳහා ප්‍රමාණවත් පොලිස් ආරක්ෂාවක් නොලැබුණු බවයි.\nඉන්දීය අග්‍රාමාත්‍ය නරේන්ද්‍ර මෝදි නියෝජනය කරන්නේ ද මෙම අනතුර සිදුවූ වාරණාසි පාර්ලිමේන්තු අසුනයි.",
       "URL": "https://www.hirunews.lk/145331/ඉන්දියාවේ-ආගමික-උත්සවයක-තෙරපීමකින්-23-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=571"
}