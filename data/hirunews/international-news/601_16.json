{
       "Source": "hirunews",
       "Timestamp": "Monday, 08 August 2016 - 16:03",
       "Headline": "මහාචාර්යවරුන් දෙදෙනෙක් පැහැරගැනේ",
       "News Content": "ඇෆ්ගනිස්ථානයේ කාබුල් නුවරදී පැහැර ගැනීමට ලක්වූ විදේශ ජාතිකයන් දෙදෙනා වන්නේ ඇමරිකානු සහ  ඕස්ට්‍රේලියානු මහාචාර්යවරුන් දෙදෙනෙකු බව විදෙස් වාර්තා අනාවරණ කළා.\nඔවුන් ඇෆ්ගනිස්ථානයේ ඇමරිකානු විශ්වවිද්‍යාලයේ සේවය කළ අයයි.\nවිශ්වවිද්‍යාලයේ සිට සිය නවාතැන වෙත යමින් සිටියදී ඊයේ සන්ධ්‍යාවේ මොවුන් පැහැරගෙන ඇත්තේ ඇෆ්ගන් හමුදා ඇඳුමෙන් සැරසුණු සන්නද්ධ පුද්ගලයන් විසින්.\nතලෙයිබාන් සංවිධානය මෙම පැහැර ගැනීම පිටුපස සිටින බව විශ්වාස කෙරෙනවා.\nඕස්ට්‍රේලියානු විදේශ අමාත්‍යාංශය ප්‍රකාශ කළේ සිය පුරවැසියෙකු වන මහාචාර්යවරයා පැහැර ගැනීම සම්බන්ධයෙන් තොරතුරු විමසා බලන බවයි.\nඇමරිකානු රාජ්‍ය දෙපාර්තමේන්තුව සිද්ධිය සම්බන්ධයෙන් වැඩිදුර තොරතුරු ප්‍රකාශ කර නැහැ.",
       "URL": "https://www.hirunews.lk/140114/මහාචාර්යවරුන්-දෙදෙනෙක්-පැහැරගැනේ",
       "Category": "International News",
       "Parent URL": "https://www.hirunews.lk/international-news.php?pageID=601"
}