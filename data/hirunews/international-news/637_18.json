{
       "Source": "hirunews",
       "Timestamp": "Friday, 06 May 2016 - 7:22",
       "Headline": "සිරියාවේ සරණාගත කඳවුරකට බෝ්ම්බ ප්‍රහාරයක්",
       "News Content": "තුර්කි දේශසීමාව ආසන්නයේ සිරියානු සරණාගත කදවුරකට ඊයේ (05) එල්ල වූ බෝම්බ ප්‍රහාරයකින් පුද්ගලයන් 28 දෙනෙකු ජීවිතක්ෂයට පත්වී තිබෙනවා.\nසිරියානු රජයේ හමුදා සහ රුසියානු ගුවන් යානා මගින් ප්‍රහාරය එල්ල කළ බවට චෝදනා එල්ල වුව ද එම වාර්තා සනාථ කර නොමැති බවයි විදෙස් ප්‍රවෘත්ති සේවා සදහන් කළේ.\nමෙම ප්‍රහාරය ඇමරිකා එක්සත් ජනපදය සහ ජගත් සංවිධානය මගින් ද හෙළා දකිනු ලැබුවා.\nඑක්සත් ජාතීන්ගේ සංවිධානය අනතුරු ඇගවූයේ නව ප්‍රහාර හේතුවෙන් තවත් සිරියානු සරණාගතයන් හාරලක්ෂයක් පමණ තුර්කි දේශසීමාව වෙත පැමිණෙනු ඇති බවයි.\nසිරියාවේ දෙවන විශාලතම නගරය වන ඇලෙප්පෝහි ගැටුම්වලින් පසුගිය සති දෙක තුළ පුද්ගලයන් 300 ක් පමණ ජීවිතක්ෂයට පත්වුණා.",
       "URL": "https://www.hirunews.lk/132524/සිරියාවේ-සරණාගත-කඳවුරකට-බෝ්ම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=637"
}