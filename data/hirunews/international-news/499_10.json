{
       "Source": "hirunews",
       "Timestamp": "Wednesday, 29 March 2017 - 12:47",
       "Headline": "ඩෙබී සුළි කුණාටුවෙන් පසු ඊසානදිග ඕස්ට්‍රේලියාවට ගංවතුර තත්ත්වයක්",
       "News Content": "ඕස්ට්‍රේලියාවේ  - කුවින්ස්ලන්ත ප්‍රාන්තයට බලපෑ ඩෙබී සුළි කුණාටුවෙන් පසු එරට ඊසාන දිග ප්‍රදේශයේ ගංවතුර තත්ත්වයක් හට ගෙන තිබෙනවා.\nසුළි කුණාටුවෙන් ප්‍රාන්තයේ දේපළවලට සිදුවූ හානි තක්සේරු කිරීම සඳහා එරට යුද හමුදාවේ හදිසි මෙහෙයුම් කණ්ඩායමක් ද එම ප්‍රදේශයට පිටත්ව ගොස් ඇති බවයි විදෙස් වාර්තා සදහන් කළේ.\nමේ වනවිටත් නිවාස 60,000ක් පමණ විදුලිය නොමැතිව අඳුරේ පවතින අතර, ගස් කඩා වැටීම හේතුවෙන් ගමනාගමන කටයුතුවලට ද බාධා එල්ල වී තිබෙනවා.\nකුවින්ස්ලන්ත ප්‍රාන්තයේ වෙරළාසන්න ප්‍රදේශවලින් 25,000ක් පමණ ජනයා ඉවත් කෙරුණු අතර, සුළි කුණාටුවත් සමඟ බොහෝ ප්‍රදේශවලට අද දිනයේ මිලිමීටර් 250 ක වර්ෂාපතනයක් අපේක්ෂා කරන බවයි එරට කාලගුණ විද්‍යා දෙපාර්තමේන්තුව අනතුරු අගවන්නේ.",
       "URL": "https://www.hirunews.lk/158016/ඩෙබී-සුළි-කුණාටුවෙන්-පසු-ඊසානදිග-ඕස්ට්‍රේලියාවට-ගංවතුර-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=499"
}