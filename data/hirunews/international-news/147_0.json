{
       "Source": "hirunews",
       "Timestamp": "Sunday, 20 December 2020 - 8:58",
       "Headline": "කොරෝනා ව්‍යාප්තිය නිසා සිඩ්නි නුවරටත් නව සීමාවන් පැනවේ",
       "News Content": "කොරෝනා වෛරසයේ සීග්‍ර ව්‍යාප්තියත් සමඟ ඕස්ට්‍රේලියාවේ සිඞ්නි නගරය තුළ නව සීමාවන් පැනවීමට පියවර ගෙන තිබෙනවා.\nඒ අනුව පුද්ගලයින් 10 කට වැඩි ගෘහස්ථ එක්රැස්වීම් තහනම් කර ඇති අතර, උත්සවශාලා පුද්ගලයන් 300කට සීමා කිරීමටද තීරණය කර ඇති බවයි විදෙස් වාර්තා සඳහන් කළේ.\nමෙම සීමා කිරීම් ලබන බදාදා දක්වා බල පැවැත්වෙන බවද එම වාර්තාවල දැක්වෙනවා.\nඑළඹෙන නත්තල් සැමරුමත් සමඟ දහස් ගණනක පිරිස් නිව්සවුත් වේල්ස් හි අසල්වැසි වික්ටෝරියා ප්‍රාන්තයට ගොස් ඇති අතර, ඊට ප්‍රතිචාර දක්වමින් තම දේශසීමා මධ්‍යම රාත්‍රියේ සිට වසා දමන බව වික්ටෝරියා ප්‍රාන්ත රජය නිවේදනය කර තිබෙනවා.",
       "URL": "https://www.hirunews.lk/257447/කොරෝනා-ව්‍යාප්තිය-නිසා-සිඩ්නි-නුවරටත්-නව-සීමාවන්-පැනවේ",
       "Category": "International News",
       "Parent URL": "https://www.hirunews.lk/international-news.php?pageID=147"
}