{
       "Source": "hirunews",
       "Timestamp": "Sunday, 26 November 2017 - 8:56",
       "Headline": "නේපාලයේ අද ඓතිහාසික මැතිවරණයක්",
       "News Content": "දස වසරක් පැවති මාවෝවාදී අරගලය 2006 වසරේ අවසන්වීමෙන් පසු සකස් කළ නව ව්‍යවස්ථාවට අනුව පැවැත්වෙන ප්‍රථම නේපාල මහ මැතිවරණය අද ආරම්භ වනවා.\nඅදියර දෙකකින් සමන්විත මැතිවරණයේ දෙවන අදියර දෙසැම්බර් 7 වනදා පැවැත්වෙන අතර, ඉන් දින කිහිපයකට පසු සමස්ත ප්‍රතිඵලය නිකුත් කෙරෙනු ඇති.\nප්‍රථම අදියරයේදී නේපාලයේ උතුරුකරයේ මිලියන 3.2 ක ජනතාව ඡන්දය ප්‍රකාශ කිරීමට නියමිත අතර, වඩාත් ජනාකීර්ණ දකුණු ප්‍රදේශයේ ජනතාව ඡන්දය ප්‍රකාශ කරන්නේ දෙවන අදියරයේදියි.\nමාවෝවාදී අරගලය අවසන්වීමෙන් පසු සියලූ පාර්ශවයන්ගේ එකඟත්වයෙන් නේපාල නව ව්‍යවස්ථාව 2015 වසරේ දී සම්මත වුණා.\nනේපාල පාර්ලිමේන්තුව සහ ප්‍රාදේශිය පාර්ලිමේන්තු සඳහා නියෝජිතයන් පත් කරගැනීමේ මෙම මැතිවරණය නේපාලය රාජාණ්ඩුවක සිට ප්‍රජාතන්ත්‍රවාදී ජනරජයක් බවට පරිවර්තනය වීමද සළකුණු කරනු ලබනවා.",
       "URL": "https://www.hirunews.lk/176943/නේපාලයේ-අද-ඓතිහාසික-මැතිවරණයක්",
       "Category": "International News",
       "Parent URL": "https://www.hirunews.lk/international-news.php?pageID=418"
}