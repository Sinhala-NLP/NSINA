{
       "Source": "hirunews",
       "Timestamp": "Sunday, 31 December 2017 - 15:20",
       "Headline": "රුසියානු විපක්ෂ නායකට එරට අධිකරණයත් එරෙහි වෙයි",
       "News Content": "රුසියානු විපක්ෂ නායක ඇලෙක්සි නවාල්නිට ඉදිරි ජනාධිපතිවරණයට තරග කළ නොහැකි බවට මැතිවරණ කොමිසම සිදුකළ ප්‍රකාශය එරට අධිකරණයක් විසින් තහවුරු කර තිබෙනවා.\nලබන වසරේ පැවැත්වෙන ජනාධිපතිවරණයට ව්ලැදිමීර් පුටින්ට එරෙහිව ඉදිරිපත් වූ ඇලෙක්සි නවාල්නි ඒ සඳහා නුසුදුස්සෙකු බව රුසියානු මැතිවරණ කොමිසම පසුගියදා ප්‍රකාශ කළා.\nමූල්‍ය දූෂණ චෝදනාවක් සම්බන්ධයෙන් ඔහුට පස් වසරක අත්හිට වූ සිර දඬුවමක් නියම වී තිබීම ඊට හේතුවයි.\nකෙසේ වෙතත්, තම අපේක්ෂකත්වය ප්‍රතික්ෂේප වීමත් සමඟ ලබන මාර්තු මාසයේ පැවැත්වෙන ජනාධිපතිවරණය වර්ජනය කරන ලෙසයි රුසියානු විපක්ෂ නායකවරයා සිය ආධාරකරුවන්ගෙන් ඉල්ලා ඇත්තේ.",
       "URL": "https://www.hirunews.lk/179790/රුසියානු-විපක්ෂ-නායකට-එරට-අධිකරණයත්-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=409"
}