{
       "Source": "hirunews",
       "Timestamp": "Friday, 29 January 2021 - 11:33",
       "Headline": "චීනයෙන් තායිවානයට අනතුරු ඇගවීමක්",
       "News Content": "තායිවානය විසින් ස්වාධීනත්වය ප්‍රකාශයට පත් කිරීම තම රටට එරෙහිව යුද ප්‍රකාශ කිරීමක් ලෙස සලකන බව චීනය පවසනවා.\nචීන ආරක්ෂක අමාත්‍යාංශයේ ප්‍රකාශකයෙකු මේ බව සඳහන් කළේ දින කිහිපයක් තායිවාන දිවයින ආසන්නයට යුද ගුවන් යානා යැවීමෙන් අනතුරුවයි.\nතායිවානය සහ ඇමෙරිකා එක්සත් ජනපදය අතර, සබඳතා මෑත කාලයේදී ශක්තිමත් වීම ද, චීනයේ මෙම ප්‍රකාශය සිදුකිරීමට හේතුවක් ලෙස සැලකෙනවා.\nචීන ආරක්ෂක අමාත්‍යාංශයේ ප්‍රකාශකයා සඳහන් කළේ ස්වාධීනත්වය සොයා ගින්දර සමග සෙල්ලමකට සැරසෙන පුද්ගලයන් එම ගින්නෙන්ම දැවී විනාශ වී යනු ඇති බවයි.\nෆෝමෝසා ලෙස කලින් හැඳින්වූ තායිවානය තම රටට අයත් දිවයිනක් ලෙසයි චීනය සලකන්නේ.",
       "URL": "https://www.hirunews.lk/261044/චීනයෙන්-තායිවානයට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=138"
}