{
       "Source": "hirunews",
       "Timestamp": "Thursday, 06 April 2017 - 10:18",
       "Headline": "ඩොනල්ඩ් ට්‍රම්ප්ගේ පැමිණීමත් සමඟ වසර 17 කට පසු ඇමරිකාවට වුණ දේ",
       "News Content": "වසර 17කට පසු මෙක්සිකෝවේ සිට ඇමරිකාවට පැමිණීමේදී අත්අඩංගුවට ගත් නීතිවිරෝධී සංක්‍රමණිකයින්ගේ සංඛ්‍යාව වසරේ මේ දක්වා කාලය තුල අවම වී තිබෙනවා.\nජනාධිපති ඩොනල්ඩ් ට්‍රම්ප්ගේ දැඩි සංක්‍රමණික ප්‍රතිපත්තිය මෙම තත්ත්වයට හේතු වී ඇති බවයි විදෙස් වාර්තා සඳහන් කළේ.\nපසුගිය වසරේ දෙසැම්බර් මාසයේදී පමණක් මෙලෙස ඇමරිකාවට නීතිවිරෝධී ලෙස සංක්‍රමණය වූ පුද්ගලයන් 58478 ක් අත්අඩංගුවට ගත් අතර, මේ වසරේ මාර්තු මාසය වනවිට පුද්ගලයින් 17000 ක් දක්වා අඩුවී ඇති බව සඳහන්.\nඇමරිකානු අභ්‍යන්තර ආරක්ෂක කටයුතු භාර ජෝන් කෙලී ප්‍රකාශ කළේ සංක්‍රමණික අර්බුදය සඳහා දැඩි ප්‍රතිපත්තියක් අනුගමනය කිරීම පිළිබඳව ජනපති ඩොනල්ඞ් ට්‍රම්ප්ට ඇමරිකානුවන්ගේ ප්‍රසාදය හිමිවිය යුතු බවයි.",
       "URL": "https://www.hirunews.lk/158615/ඩොනල්ඩ්-ට්‍රම්ප්ගේ-පැමිණීමත්-සමඟ-වසර-17-කට-පසු-ඇමරිකාවට-වුණ-දේ",
       "Category": "International News",
       "Parent URL": "https://www.hirunews.lk/international-news.php?pageID=496"
}