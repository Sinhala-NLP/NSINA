{
       "Source": "hirunews",
       "Timestamp": "Friday, 26 February 2021 - 11:20",
       "Headline": "අමෙරිකානු ජනපති බයිඩ්න්ගෙන් සෞදි රජුට ඇමතුමක්",
       "News Content": "අමෙරිකා එක්සත් ජනපදයේ නව ජනපති ජෝ බයිඩ්න් සෞදි අරාබියේ සල්මාන් රජු වෙත ඊයේ ඇමතුමක් ලබාදී තිබෙනවා.\nහිටපු ජනපති ට්‍රම්ප්ගේ සමයේ අමෙරිකානු - සෞදි සබඳතා ඉහළ මට්ටමක පැවතියද සෞදි අරාබියට චෝදනා එල්ල වී ඇති මානව හිමිකම් උල්ලංඝනය කිරීමේ සිද්ධීන් නොසලකා හැර තිබුණා.\nඑහෙත් නව ජනපති බයිඩ්න් ඊයේ ලබාදුන් ඇමතුමේදී නව මුහුණුවරකින් සෞදි සබඳතා පවත්වාගෙන යා යුතු බව අවධාරණය කළේ යැයි විදෙස් වාර්තා සඳහන් කළා.\nවිශේෂයෙන් සෞදි අරාබියේ කිරුළ හිමි මොහොමඩ් බින් සල්මාන් කුමරුට චෝදනා එල්ල වන මාධ්‍යවේදී ජමාල් කශෝගි ඝාතනය සම්බන්ධයෙන් විනිවිදභාවයෙන් යුත් ක්‍රියාමාර්ග අමෙරිකාව අපේක්ෂා කරනවා.\nඒ පිළිබඳව අමෙරිකානු බුද්ධි අංශ මගින් සැකසූ වාර්තාව නිකුත් කිරීමටද නව පරිපාලනය තීරණය කර ඇති බව සඳහන්.",
       "URL": "https://www.hirunews.lk/263717/අමෙරිකානු-ජනපති-බයිඩ්න්ගෙන්-සෞදි-රජුට-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=133"
}