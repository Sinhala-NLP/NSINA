{
       "Source": "hirunews",
       "Timestamp": "Friday, 13 August 2021 - 13:17",
       "Headline": "කන්දහාරයත් තලෙයිබාන් ග්‍රහණයට",
       "News Content": "ඇෆ්ගනිස්ථානයේ දෙවන විශාලතම නගරය වන දකුණු දිග පිහිටි කන්දහාරය තලෙයිබාන් සංවිධානය විසින් අත්පත් කරගෙන තිබෙනවා.\nඑය ඇෆ්ගන් රජයේ හමුදා ලැබූ දරුණු පසුබෑමක් ලෙසයි සැලසෙන්නේ.\nකලක් තලෙයිබාන් බලකොටුවක්ව පැවති කන්දහාරය වැදගත් වෙළඳ කේන්ද්‍රයක් ද වනවා.\nඇෆ්ගනිස්ථානයේ ප්‍රාදේශීය අගනගර රැසක් අත්පත් කරගෙන සිටින තලෙයිබාන්වරුන් කන්දහාර් නුවරට ආසන්නව පිහිටි ලෂ්කාර් - ඝා නගරයේ පාලනය සියතට ගෙන තිබෙනවා.\nතලෙයිබාන් සංවිධානය මෙලෙස ඉදිරියට ඇදෙද්දී සිවිල් වැසියන් දස දහස්ගණනක් අවතැන්වී ඇති අතර, ඔවුන් ආහාර හෝ ඖෂධ නොමැතිව දැඩි දුෂ්කරතාවට පත්ව සිටින බව සඳහන්.\nමේ අතර, තලෙයිබාන්වරුන් තමන් අත්පත් කර ගන්නා ප්‍රදේශවල සිටින අවිවාහක කාන්තාවන් තම සන්නද්ධ සාමාජිකයන්ගේ බිරින්දෑවරුන් ලෙස භාර දෙන්නැයි බලපෑම් කරන බව වාර්තා වුණා.",
       "URL": "https://www.hirunews.lk/279592/කන්දහාරයත්-තලෙයිබාන්-ග්‍රහණයට",
       "Category": "International News",
       "Parent URL": "https://www.hirunews.lk/international-news.php?pageID=101"
}