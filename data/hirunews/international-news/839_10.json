{
       "Source": "hirunews",
       "Timestamp": "Saturday, 18 May 2013 - 14:04",
       "Headline": "මහ මුහුදෙන් රත්රන්.",
       "News Content": "සාගර පත්ලේ රත්රන් ඇතුළු වටිනා ඛනිජ සම්පත් කැණීම සඳහා ජගත් සංවිධානය විසින් සැලැස්මක් ඉදිරිපත් කර තිබෙනවා. එක්සත් ජාතීන්ගේ ජාත්‍යන්තර සාගර පත්ල අධිකාරිය මගින් සිදුකළ තාක්ෂණික අධ්‍යයනවලින් අනතුරුවයි එය සකස් කර ඇත්තේ. ඒ අනුව, මුහුදු පත්ලේ රත්රන්, තඹ,මැංගනීස් සහ කොබෝල්ට් ඇතුළු ඛනිජ සම්පත් කැණීම සඳහා 2016 වසරේ සිට ජාත්‍යන්තර සමාගම්වලින් අයදුම්පත් කැඳවනු ඇති. සාගර පත්ලේ ඛනිජ සම්පත් කැණීම පිළිබඳව දශක ගණනාවක සිට අදහස් පළ වුව ද, එය යථාර්ථයක් බවට පත්ව ඇත්තේ ලෝහවල වටිනාකම ඉහළ යාම සහ තාක්ෂණය සංවර්ධනයවීමෙන් පසුවයි.",
       "URL": "https://www.hirunews.lk/59212/මහ-මුහුදෙන්-රත්රන්",
       "Category": "International News",
       "Parent URL": "https://www.hirunews.lk/international-news.php?pageID=839"
}