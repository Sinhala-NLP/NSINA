{
       "Source": "hirunews",
       "Timestamp": "Saturday, 03 August 2013 - 13:13",
       "Headline": "ඉරාන නව ජනපති, රවුහානි හෙට දිවුරුම් දෙයි.",
       "News Content": "ඉරාන ජනපතිවරණයෙන් ජය ගත් හසාන් රවුහානි නිළ වශයෙන් සිය තනතුරේ දිවුරුම් දෙන්නේ හෙටයි. ටෙහෙරාන් නුවර පැවැත්වෙන උත්සවයකදී ඉරානයේ ආධ්‍යාත්මික නායක අයතොල්ලා අල් - කමේනි විසින් මැතිවරණයේ ප්‍රතිඵල පිළිගත් බව ප්‍රකාශයට පත් කිරීමෙන් පසුව එය සිදුවනු ඇති. පසුගිය ජුනි මාසයේ පැවැති ඉරාන ජනපතිවරණයෙන් ජය ගත් රවුහානි රට තුළ ප්‍රතිසංස්කරණ සිදුකිරීමට මෙන්ම ජාත්‍යන්තරය තුළ ඉරානයේ හුදෙකලා බව තුරන් කිරීමට ද ප්‍රතිඥා දුන්නා. 64 හැවිරිදි හසාන් රවුහානි 1979 ඉරාන විප්ලවයට පෙර ඉස්ලාමීය ක්‍රියාකාරිකයෙකු වූ අතර පසුව න්‍යෂ්ටික සාකච්ඡා කණ්ඩායමේ ප්‍රධානියා ලෙස කටයුතු කළා.",
       "URL": "https://www.hirunews.lk/64342/ඉරාන-නව-ජනපති-රවුහානි-හෙට-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=816"
}