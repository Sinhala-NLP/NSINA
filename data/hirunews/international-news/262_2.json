{
       "Source": "hirunews",
       "Timestamp": "Thursday, 30 May 2019 - 14:05",
       "Headline": "දිවුරුම් දීමට පෙර මෝදිගේ නිවසේ සාකච්ජා",
       "News Content": "ඉන්දීය නව අගමැති ලෙස දෙවන වරටත් තේරි පත් වූ නරේන්ද්‍ර මෝදිගේ දිවුරුම්දීමේ උත්සවයට පැය කිහිපයක් තිබියදී ඔහුගේ නිවසේ විශේෂ සාකච්ඡා  කිහිපයක් පවත්වා තිබෙනවා.\nනව අමාත්‍ය මණ්ඩලය පත් කිරීමට අදාළව එම සාකච්ඡා පවත්වා ඇති බවට තොරතුරු වාර්තා වන බවයි ඉන්දීය මාධ්‍ය සඳහන් කළේ.\nඅමාත්‍ය ධුර ලබා දීමට නියමිත අයට පස්වරු 5 ට මෝදිගේ නිවසට පැමිණෙන ලෙස දැනුම්දීමක් ද සිදුකර තිබෙනවා.\nභාරතීය ජනතා පක්ෂයේ සභාපති අමිත් ෂාහ් විසින් දුරකථන ඇමතුම් ලබාදෙමින් අදාළ දැනුම්දීම් සිදුකර ඇති බවයි ඉන්දීය වාර්තා පවසන්නේ.\nමේ අතර, අග්‍රාමාත්‍ය මෝදි අද පෙරවරුවේ මහත්මා ගාන්ධිගේ ස්මාරකයට සහ හිටපු අග්‍රාමාත්‍ය අතල් බිහාරි වජ්පායිගේ ස්මාරකයට පුෂ්පෝපහාර දක්වා තිබෙනවා.\nපස්වරු 7 ට නරේන්ද්‍ර මෝදි ඉන්දීය නව අග්‍රාමාත්‍යවරයා ලෙස දිවුරුම් දීමට නියමිතව ඇති අතර, විදේශ රටවල නායකයන් ඇතුළු 8000 ක ආරාධිතයන් පිරිසක් එම උත්සවයට සහභාගි වීමට නියමිතයි.",
       "URL": "https://www.hirunews.lk/217392/දිවුරුම්-දීමට-පෙර-මෝදිගේ-නිවසේ-සාකච්ජා",
       "Category": "International News",
       "Parent URL": "https://www.hirunews.lk/international-news.php?pageID=262"
}