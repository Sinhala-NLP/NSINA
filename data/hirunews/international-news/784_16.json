{
       "Source": "hirunews",
       "Timestamp": "Wednesday, 20 November 2013 - 19:44",
       "Headline": "ඉන්දුනීසියාව,  ඕස්ට්‍රේලියාව සමග ඇති ආරක්ෂක සබඳතාද අත්හිටුවයි.",
       "News Content": "ඉන්දුනීසියානු ජනාධිපතිවරයාගේ සහ ඔහුගේ සමීපතමයන්ගේ දුරකථන ඇමතුම්වලට  ඕස්ට්‍රේලියාව සවන් දී ඇති බවට තොරතුරු හෙළිවීමත් සමග  ඕස්ට්‍රේලියාව සමග පැවති ආරක්ෂක සබඳතාද අත්හිටුවීමට ඉන්දුනීසියාව තීරණය කර තිබෙනවා. එරට ජනාධිපති සුසීලෝ බැම්බෑන්ග් යුදෙයෝනෝ ප්‍රකාශ කළේ අනවසර සංක්‍රමණිකයින්  ඕස්ට්‍රේලියාවට ඇතුලූවීම වැළැක්වීම සඳහා ක්‍රියාත්මක කර තිබූ ආරක්ෂක සහ රහස් ඔත්තු සේවාවන්ද මේ අනුව අත්හිටවූ බවයි. ඉන්දුනීසියාවේ මෙම තීරණයත් සමග අනවසර සංක්‍රමණිකයින්ට  ඕස්ට්‍රේලියාව වෙත පහසුවෙන් ඇතුල්වීමට හැකිවනු ඇතැයි දේශපාලන විචාරකයින් ප්‍රකාශ කළා.",
       "URL": "https://www.hirunews.lk/71777/ඉන්දුනීසියාව-ඕස්ට්‍රේලියාව-සමග-ඇති-ආරක්ෂක-සබඳතාද-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=784"
}