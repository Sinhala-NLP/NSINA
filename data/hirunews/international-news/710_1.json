{
       "Source": "hirunews",
       "Timestamp": "Friday, 21 August 2015 - 9:31",
       "Headline": "උල්කාපාත අනතුරක් ද ? නැද්ද ?",
       "News Content": "මේ වසරේ සැප්තැම්බර් මාසයේ දැවැන්ත ග්‍රහකයක් හෙවත් උල්කාපාතයක් පෘථිවිය මත ගැටෙන බවට පැතිරෙන රාවයේ විද්‍යාත්මක සත්‍යයක් නොමැති බව ඇමෙරිකානු නාසා ආයතනය පවසනවා. නාසා ආයතනයේ පෘථිවියට ආසන්න වස්තූන් පිළිබඳ අංශයේ ප්‍රධානී පෝල් චෝඩාස් කියා සිටියේ ඉදිරි සියවස තුළදී හෝ එලෙස විශාල හානියක් සිදුකළ හැකි උල්කාපාතයක් පෘථිවියට පතිත වීමේ අවස්ථාවක් නොමැති බවයි. එවැනි විශාල උල්කාවක් පතිත වීමේ අවස්ථාව හත්ලක්ෂයකට එකක් ලෙස ප්‍රකට තාරාකා විද්‍යාඥ ෆිල් ප්ලේට් ද ප්‍රකාශ කළා.",
       "URL": "https://www.hirunews.lk/115222/උල්කාපාත-අනතුරක්-ද-නැද්ද",
       "Category": "International News",
       "Parent URL": "https://www.hirunews.lk/international-news.php?pageID=710"
}