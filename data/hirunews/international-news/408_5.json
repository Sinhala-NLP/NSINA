{
       "Source": "hirunews",
       "Timestamp": "Thursday, 04 January 2018 - 9:57",
       "Headline": "යුරෝපයට ප්‍රබල සුළි කුණාටුවක්",
       "News Content": "ප්‍රබල එලනර් සුළි කුණාටුව මේ වනවිට යුරෝපයට ඇතුළු වී තිබෙනවා.\nමේ හේතුවෙන් බෙල්්ජියම්, නෙදර්ලන්තය, අයර්ලන්තය, ජර්මනිය, ප්‍රංශය සහ ස්විස්ටර්ලන්තය ඇතුළු රටවල් 8 කට බලපෑම් එල්ල වී ඇති බවයි විදෙස් වාර්තා සඳහන් කළේ.\nවිශේෂයෙන්ම ප්‍රංශයේ අගනුවර වන පැරිස්හි ගුවන් ගමන් රැසක් මේ හේතුවෙන් අඩාල වී තිබෙනවා.\nඑමෙන්ම, ප්‍රංශයේ ඇල්ප්ස් කඳුවැටියේ හිම ක්‍රීඩා කරමින් සිටි පුද්ගලයෙකු සහ ස්පාඤ්ඤයේ උතුරු මුහුදු තීරයේ සිටි පුද්ගලයින් දෙදෙනෙකු ද සුළි කුණාටුව හේතුවෙන් මියගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/180110/යුරෝපයට-ප්‍රබල-සුළි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=408"
}