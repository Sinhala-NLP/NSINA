{
       "Source": "hirunews",
       "Timestamp": "Sunday, 09 April 2017 - 10:15",
       "Headline": "සිරියාවේ ගුවන් ප්‍රහාරයකින් 18 දෙනෙකු ජීවිතක්ෂයට",
       "News Content": "සිරියාවේ - ඉඩ්ලිබ් ප්‍රදේශයට එල්ල වූ ගුවන් ප්‍රහාරයකින් සිවිල් වැසියන් 18 දෙනෙකු ජීවිතක්ෂයට පත්වූ බව එරට විපක්ෂය චෝදනා කළා.\nළමයින් 5 දෙනෙකු ද ඒ අතර සිටින බවයි බ්‍රිතාන්‍යයේ සිට ක්‍රියාත්මක වන සිරියානු විපක්ෂ මානව හිමිකම් සංවිධානයක් ප්‍රකාශ කළේ.\nසිරියානු රජයේ හමුදා මගින් ඊයේ සන්ධ්‍යා කාලයේදී මෙම ප්‍රහාර එල්ල කළ බවත්, එහිදී තවත් 22 දෙනෙකු තුවාල ලැබූ බවත් එමගින් කියා සිටියා.\nඇමරිකාව පසුගියදා සිරියානු රජයේ ගුවන් කදවුරක් වෙත මිසයිල ප්‍රහාරයක් එල්ල කළේ සිවිල් වැසියන්ට රසායනික ප්‍රහාරයක් එල්ල කළ බවට චෝදනා කරමින්.",
       "URL": "https://www.hirunews.lk/158826/සිරියාවේ-ගුවන්-ප්‍රහාරයකින්-18-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=495"
}