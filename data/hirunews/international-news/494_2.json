{
       "Source": "hirunews",
       "Timestamp": "Tuesday, 11 April 2017 - 17:37",
       "Headline": "කැලිෆෝනියා ප්‍රාන්තයේ වෙඩි තැබිමකින් කුඩා දරුවෙකු ඇතුලු 3 ක් මරුට",
       "News Content": "අමරිකාවේ කැලිෆෝනියා ප්‍රාන්තයේ සිදුවු වෙඩි තැබීමකින් 3 දෙනෙකු මරණයට පත්ව තිබෙනවා.\nසැමියෙකු සිය බිරිඳට මෙම වෙඩි තැබීම සිදුකර ඇත්තේ පාසැලක පංති කාමරයක් තුලදීයි.\nඑහිදී එම  කාන්තාව සහ පංතියේ සිටි ළමයෙකු ද මරණයට පත්ව තිබෙනවා.\nඅනතුරුව වෙඩි තැබු පුද්ගලයා ද සියදිවි හානිකරගෙන ඇති බවයි විදෙස් පුවත් සේවාවල දැක්වෙන්නේ.\nමෙම සිදුවීමෙන් අනතුරුව ප්‍රදේශයේ දැඩි නොසන්සුන්තාවක් ද හටගෙන ඇතැයි සඳහන්.\nවෙඩි ප්‍රහාරයට ලක්වු තවත් සිසුවෙකු බරපතල තුවාල ලබා තිබෙනවා.\n53 හැවිරිදි සැකකරු වෙඩි තබා ඇත්තේ සිය බිරිඳට වන අතර ඇය අදාළ පාසලේ ගුරුවරියක් බවයි හෙළිවී ඇත්තේ.\nඇය අධ්‍යාපනය ලබාදී ඇත්තේ විශේෂ අවශ්‍යතා සහිත ළමුන් සිටි පංතියකට බව ද සඳහන්.\nකැලිෆෝනියා ආරක්ෂක අංශ ප්‍රකාශ කළේ වෙඩි තැබීමට සම්බන්ධ සැකකරුට මීට පෙර ද අවි ආයුධ භාවිත කිරීම මෙන්ම ගෘහස්ථ හිංසනයන් සම්බන්ධයෙන් චෝදනා රැසක් පවතින බවයි.\nපවුල් ආරවුලක් හේතුවෙන් සැකකරු මෙම වෙඩි තැබීම සිදුකර ඇතැයි මුලික විමර්ශණවලදී හෙළිවී තිබෙනවා.",
       "URL": "https://www.hirunews.lk/158998/කැලිෆෝනියා-ප්‍රාන්තයේ-වෙඩි-තැබිමකින්-කුඩා-දරුවෙකු-ඇතුලු-3-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=494"
}