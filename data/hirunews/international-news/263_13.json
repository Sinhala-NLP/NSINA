{
       "Source": "hirunews",
       "Timestamp": "Saturday, 25 May 2019 - 10:58",
       "Headline": "යුද අපරාධ පිළිබද චෝදනා ලැබූ සොල්දාදුවන්ට නිදහස දෙන්න, ට්‍රම්ප් සූදානම්",
       "News Content": "යුද අපරාධ සම්බන්ධයෙන් චෝදනා ලැබූ ඇතැම් ඇමරිකානු සෙබලූන්ට සමාවක් ලබාදීමට සූදානම් බව ඇමරිකානු ජනාධිපති ඩොනල්ඞ් ට්‍රම්ප් ප්‍රකාශ කළා.\nඔහුගේ එම පියවර මතභේදාත්මක වන අතර, ඇමරිකානු ජනාධිපතිවරයා වැඩිදුරටත් කියා සිටියේ එලෙස චෝදනා ලැබූවන් නඩු විභාගයකට පෙනී සිටීමෙන් අනතුරුව සමාව දීම පිළිබදව සලකා බලන බවයි.\nබරපතල යුද අපරාධ චෝදනා එල්ල වූ ඇතැම් හමුදා සාමාජිකයන්ට සමාව ලබාදීම සඳහා වූ ලිපි ගොනු සකසන ලෙස ජනපති ට්‍රම්ප් පසුගිය 18 වන දා එක්සත් ජනපද අධිකරණ දෙපාර්තමේන්තුව වෙත දැනුම් දී ඇති බව නිව්යෝක් ටයිම්ස් පුවත්පත වාර්තා කළා.\nමැයි 27 වන දාට යෙදී ඇති ඇමරිකානු රණවිරු සැමරුම් දිනයේදී එලෙස සමාව ලබාදෙන ආරක්ෂක හමුදා සාමාජිකයන් නම් කර ඇතැයි අපේක්ෂිතයි.",
       "URL": "https://www.hirunews.lk/217054/යුද-අපරාධ-පිළිබද-චෝදනා-ලැබූ-සොල්දාදුවන්ට-නිදහස-දෙන්න-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=263"
}