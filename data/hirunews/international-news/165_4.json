{
       "Source": "hirunews",
       "Timestamp": "Friday, 11 September 2020 - 12:58",
       "Headline": "ඇමරිකාවේ වෙරළාසන්න ප්‍රාන්තවල ලැව්ගිනි - පන්ලක්ෂයක් ආරක්ෂිත ස්ථානවලට",
       "News Content": "ඇමරිකා එක්සත් ජනපදයේ බටහිර වෙරළාසන්න ප්‍රාන්තවල ඇවිලෙන ලැව් ගිනි හේතුවෙන් පන්ලක්ෂයකට අධික පිරිසක් ආරක්ෂිත ස්ථාන කරා ඉවත් කරගෙන තිබෙනවා.\nවිශේෂයෙන් මෙම ලැව්ගිනි බලපා ඇත්තේ ඔරිගන් ප්‍රාන්තයටයි.\nඅසාමාන්‍ය ලෙස පවතින උණුසුම් කාලගුණය සහ වියලි සුළඟ හේතුවෙන් මෙලෙස ලැව්ගිනි 100 කට අධික සංඛ්‍යාවක් බටහිර දිග ප්‍රාන්ත 12ක මේ වනවිට පැතිරෙන බව සඳහන්.\nකැලිෆෝනියා සහ වොෂින්ටන් ප්‍රාන්තද ලැව්ගිනි ආපදාවලට ලක්වන අතර, කැලිෆෝනියා ප්‍රාන්තයෙන් පමණක් ජීවිත හානි 10ක් වාර්තා වුණා.",
       "URL": "https://www.hirunews.lk/249953/ඇමරිකාවේ-වෙරළාසන්න-ප්‍රාන්තවල-ලැව්ගිනි-පන්ලක්ෂයක්-ආරක්ෂිත-ස්ථානවලට",
       "Category": "International News",
       "Parent URL": "https://www.hirunews.lk/international-news.php?pageID=165"
}