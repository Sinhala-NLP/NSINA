{
       "Source": "hirunews",
       "Timestamp": "Saturday, 16 May 2015 - 12:49",
       "Headline": "බින් ලාඞ්න්ගේ සඟයාට දිවි ඇති තෙක් සිර දඩුවම්",
       "News Content": "අල්ඛයිඩා නායක ඔසාමා බින් ලාඞ්න්ගේ මාධ්‍ය උපදේශකවරයෙකු සහ ලන්ඩනයේ ප්‍රකාශකයා ලෙස කටයුතු කළ ඛාලිඞ් අල් ෆවාස්ට ජීවිතාන්තය දක්වා සිර දඩුවම් නියම කර තිබෙනවා. 1998 වසරේ නැගෙනහිර අප්‍රිකාවේ ඇමරිකානු තානාපති කාර්යාලවලට එල්ල වූ බෝම්බ ප්‍රහාර මොහු විසින් සැලසුම් කර ඇති බවයි විශ්වාස කෙරෙන්නේ. සෞදි අරාබි ජාතිකයෙකු වන අල්ෆවාස්ට 1998 වසරේ ලන්ඩනයේදී අත්අඩංගුවට ගැනුණු අතර ඉන් වසර 14කට පසු ඇමරිකාවට පිටුවහල් කෙරුණා. ඇමරිකානු අධිකරණයක් මගින් ඔහුට මෙලෙස ජීවිතාන්තය දක්වා සිර දඩුවම් නියම කර තිබෙනවා. ඇමරිකානු නීතිපති දෙපාර්තමේන්තුව සදහන් කළේ අල්ෆවාස්, බින් ලාඞ්න් බටහිර ලෝකයට සම්බන්ධ කළ පුරුක බවයි.",
       "URL": "https://www.hirunews.lk/109576/බින්-ලාඞ්න්ගේ-සඟයාට-දිවි-ඇති-තෙක්-සිර-දඩුවම්",
       "Category": "International News",
       "Parent URL": "https://www.hirunews.lk/international-news.php?pageID=734"
}