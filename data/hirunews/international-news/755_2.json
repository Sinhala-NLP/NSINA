{
       "Source": "hirunews",
       "Timestamp": "Friday, 27 February 2015 - 13:39",
       "Headline": "ලිබියාවට ජාත්‍යන්තර මුහුදු ආරක්ෂණ බලකායක් ඉල්ලයි",
       "News Content": "ලිබියාවෙන් නීතිවිරෝධී ලෙස තෙල් සහ ආයුධ පිටවීම වැළැක්වීම සඳහා ජාත්‍යන්තර මුහුදු ආරක්ෂක බලකායක් යෙදවිය යුතු බව ජගත් සංවිධානය නිර්දේශ කර තිබෙනවා. ලිබියාවට එරෙහි සම්බාධක අධීක්ෂණය කරන ජගත් සංවිධාන නියෝජිතයන් ප්‍රකාශ කර ඇත්තේ ලිබියාවට තම මුහුදු තීරය ආරක්ෂා කිරීමේ හැකියාවක් නොමැති බවයි. මේ නිසා ලිබියාවේ නිෂ්පාදිත ඛනිජ තෙල් මෙන්ම අවි ආයුධ, වෙනත් රටවල් වෙත ගලා යාම අඛන්ඩව සිදුවන බව ඔවුන් පෙන්වා දී තිබෙනවා. මේ නිසා ලිබියාව තවදුරටත් අරාජික වීම වැළැක්වීම සඳහා ලෝක බලවතුන් කටයුතු කළ යුතු බවට මෙම ජගත් සංවිධාන නිරීක්ෂකයන් නිර්දේශ කර ඇතැයි රොයිටර් පුවත් සේවය උපුටා දක්වමින් ජාත්‍යන්තර ප්‍රවෘත්ති සේවා සඳහන් කළා.",
       "URL": "https://www.hirunews.lk/104411/ලිබියාවට-ජාත්‍යන්තර-මුහුදු-ආරක්ෂණ-බලකායක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=755"
}