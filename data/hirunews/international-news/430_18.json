{
       "Source": "hirunews",
       "Timestamp": "Sunday, 15 October 2017 - 15:08",
       "Headline": "කැලිෆෝනියා ලැව්ගිනි තවදුරටත්",
       "News Content": "ඇමරිකාවේ කැලිෆෝනියා ප්‍රාන්තයේ මීට දින 6 කට පෙර ඇරඹුනු ලැව්ගිනි තවදුරටත් එහි ඉමහත් හානියක් සිදුකරමින් පැතිරෙන බව විදෙස් වාර්තා සඳහන් කළා.\nමේ වනවිට ලැව්ගින්නෙන් පුද්ගලයන් 40 දෙනෙකු පමණ ජීවිතක්ෂයට පත්වී ඇති අතර, සිය ගණනක් අතුරුදන් වී තිබෙනවා.\nප්‍රාන්තය හරහා පැයට කිලෝමීටර 70ක පමණ වේගයකින් හමන සුළං ප්‍රවාහය ලැව් ගින්න පැතිර යාමට තවත් හේතුවක්.\nගින්න පාලනය කිරීම සඳහා ගිනි නිවන භටයන් දස දහසක් මෙන්ම ගුවන් යානාද යොදා ගැනෙනවා.\nමෙය කැලිෆෝනියා ප්‍රාන්තයේ දරුණුතම ලැව්ගින්න ලෙස සැළකෙන අතර, අවතැන්වූ සංඛ්‍යාව ලක්ෂයකට අධිකයි.",
       "URL": "https://www.hirunews.lk/173557/කැලිෆෝනියා-ලැව්ගිනි-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=430"
}