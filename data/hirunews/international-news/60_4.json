{
       "Source": "hirunews",
       "Timestamp": "Monday, 21 February 2022 - 8:01",
       "Headline": "ඔස්ට්‍රෙලියාව දෙවසරකට පසු සංචාරකයින්ට විවර වෙයි",
       "News Content": "ඔස්ට්‍රෙලියාව අද (21) සිට තම ජාත්‍යන්තර දේශසීමා එන්නත්කරණය සම්පූර්ණ කළ සංචාරකයන් සඳහා විවෘත කර තිබෙනවා.\nඒ, කොරෝනා වසංගත තත්ත්වය හේතුවෙන් වසර දෙකකට ආසන්න කාලයක් එරට වසා දැමීමෙන් අනතුරුවයි.\nඒ අනුව ජාත්‍යන්තර ගුවන් ගමන් වාර 50 ක් පමණ අද දිනය තුළ ඔස්ට්‍රෙලියාවට ළඟාවීමට නියමිතයි.\nසංචාරක ව්‍යාපාරය, ඔස්ට්‍රෙලියාවේ විශාලතම කර්මාන්තවලින් එකක් වන අතර, එරට ශ්‍රම බලකායෙන් සියයට පහක පිරිසක් සේවය කරන්නේ ද සංචාරක කර්මාන්තය තුළයි.",
       "URL": "https://www.hirunews.lk/297576/ඔස්ට්‍රෙලියාව-දෙවසරකට-පසු-සංචාරකයින්ට-විවර-වෙයි",
       "Category": "International News",
       "Parent URL": "https://www.hirunews.lk/international-news.php?pageID=60"
}