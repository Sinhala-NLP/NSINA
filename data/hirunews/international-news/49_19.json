{
       "Source": "hirunews",
       "Timestamp": "Thursday, 12 May 2022 - 13:47",
       "Headline": "උතුරු කොරියාව වසා දැමෙයි",
       "News Content": "ඔමික්‍රෝන් ආසාදිතයෙකු වාර්තා වීමත් සමග උතුරු කොරියාව වසා දමා තිබෙනවා.\nවිදෙස් මාධ්‍ය වාර්තා කළේ එරටින් කොරෝනා ආසාදිතයෙකු වාර්තා වූ පළමු අවස්ථාව මෙය බවයි.\nඒ අනුව කොරෝනා ව්‍යාප්තිය වැළැක්වීමට අවශ්‍ය කටයුතු සිදුකරන බවයි උතුරු කොරියානු නායක කිම් ජොන් අන් ප්‍රකාශ කළේ.\nමේ අතර, ඇමරිකාවේ කොරෝනා මරණ මේ වන විට මිලියනය ඉක්මවා තිබෙනවා.\nඇමරිකාවෙන් කොරෝනා ආසාදිත පළමු මරණය වාර්තා වූයේ මීට වසර දෙකකට පෙරයි.\nමේ වනවිට ඇමරිකාවේ කොරෝනා වෛරසයේ ව්‍යාප්තියේ අඩුවක් දක්නට ලැබුණ ද තවදුරටත් වසංගතයේ තර්ජනය රට තුළ පවතින බවයි එරට සෞඛ්‍ය අංශ අවධාරණය කළේ.",
       "URL": "https://www.hirunews.lk/304149/උතුරු-කොරියාව-වසා-දැමෙයි",
       "Category": "International News",
       "Parent URL": "https://www.hirunews.lk/international-news.php?pageID=49"
}