{
       "Source": "hirunews",
       "Timestamp": "Sunday, 13 December 2020 - 19:32",
       "Headline": "සඳේ පස් රැගත් චීන අභ්‍යවකාශ යානය පෘථිවිය බලා ගමන් අරඹයි",
       "News Content": "දශක 4 කට පසු සඳේ පාෂාණ සහ පස් රැගත් චීන අභ්‍යවකාශ යානය අද (13) පෘථිවිය බලා ගමන් ආරම්භ කළා.\nසඳ දෙවඟන යන අරුත් ඇති චන්ගි - 05 අභ්‍යවකාශ යානය සඳේ කක්ෂයෙන් නික්මීමට විනාඩි 22 ක කාලයක් එහි එන්ජින් 4 ක් දහනය කළ බවයි චීන අභ්‍යවකාශ පරිපාලන ආයතනය නිවේදනය කළේ.\nඑය පෘථිවියට ළගා වීමට දින 3 ක් ගත වනු ඇති.\nචන්ගි - 05 යානයෙන් සඳ වෙත යැවූ රොබෝ ගවේෂකය එහි ගිනිකඳු ක්‍රියාකාරකම් සහිත කලාපයෙන් චන්ද්‍ර පාෂාණ කිලෝග්‍රෑම් 2 ක් එක්රැස් කර ගනු ලැබුවා.\nමව් යානය සමඟ එක්වීමෙන් අනතුරුවයි, එය මෙලෙස නැවත පෘථිවියට පැමිණෙන්නේ.\nසඳේ පස් අවසන් වරට පෘථිවියට ගෙන එනු ලැබූයේ 1976 වසරේ එහි යවනු ලැබූ සෝවියට් - ලූනා 24 යානය මගින්.",
       "URL": "https://www.hirunews.lk/256947/සඳේ-පස්-රැගත්-චීන-අභ්‍යවකාශ-යානය-පෘථිවිය-බලා-ගමන්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=148"
}