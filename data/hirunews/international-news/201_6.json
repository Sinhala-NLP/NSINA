{
       "Source": "hirunews",
       "Timestamp": "Wednesday, 05 February 2020 - 9:06",
       "Headline": "කොරෝනා වෛරසයෙන් දකුණු කොරියාවේ ප්‍රකට වාහන නිෂ්පාදන සමාගමක් සිය සැපයුම් නවතයි",
       "News Content": "කොරෝනා වෛරසය පැතිර යාමත් සමඟ චීනයෙන් අමුද්‍රව්‍ය ලබාගැනීමේ නොහැකියාව නිසා දකුණු කොරියාවේ ප්‍රකට වාහන නිෂ්පාදන සමාගමක් සිය නිෂ්පාදන සිදුකිරීම තාවකාලිකව නතර කර තිබෙනවා.\nමේ අතර ඇමරිකාව විසින් චීනයේ වූහාන් නගරයේ රැදී සිටින ඇමරිකානු ජාතිකයින් 550 ක් ගුවන් යානා දෙකක් යොදාගනිමින් සියරට ගෙන්වාගෙන ඇති බවයි විදෙස් වාර්තා සඳහන් කළේ.\nඒ අනුව එම ප්‍රදේශයෙන් ඇමරිකානුවන් ගෙන්වා ගත් දෙවන අවස්ථාව මෙය වනවා.\nඑලෙස මුදාගත් ඇමරිකානු ජාතිකයින් කැලිෆෝයාවේ පිහිටි ගුවන් හමුදා කඳවුරු දෙකක රඳවා තැබීමටයි එරට බලධාරින් කටයුතු සූදානම් කර ඇත්තේ.\nමේ අතර දකුණු කොරියාවෙන් තවත්  කොරෝනා ආසාදිතයින් දෙදෙනෙකු වාර්තාවී තිබෙනවා.\nඔවුන් දෙදෙනාගෙන් එක් අයෙකු මීට දින කිහිපයකට පෙර සිංගප්පූරුවේ සංචාරයක නිරතවී ඇති බවටයි වාර්තාවන්නේ.",
       "URL": "https://www.hirunews.lk/233743/කොරෝනා-වෛරසයෙන්-දකුණු-කොරියාවේ-ප්‍රකට-වාහන-නිෂ්පාදන-සමාගමක්-සිය-සැපයුම්-නවතයි",
       "Category": "International News",
       "Parent URL": "https://www.hirunews.lk/international-news.php?pageID=201"
}