{
       "Source": "hirunews",
       "Timestamp": "Thursday, 06 October 2016 - 16:44",
       "Headline": "ෆේස් බුක් සමාව ඉල්ලයි",
       "News Content": "ෆේස් බුක් සමාජ ජාල වෙබ් අඩවිය මගින් හඳුන්වාදුන් නවතම විශේෂාංගය වු Marketplace කිසියම් පිරිසක් වැරදි ලෙස භාවිත කිරීම සම්බන්ධයෙන් එම සමාගම සමාව ඉල්ලා තිබෙනවා.\nකුඩා ළමුන් / දුර්ලභ සතුන් / මත්ද්‍රව්‍ය / ගිනි අවි ඇතුලුව අලෙවියට නීති පවතින භාණ්ඩ රැසක් අලෙවි කිරීමට උත්සාහ දරා ඇති බවයි ෆේස්බුක් සමාගම පෙන්වා දෙන්නේ.\nඑමෙන්ම කුඩා ඉත්තෑ පැටවකු අලෙවි කිරීමේ දැන්වීමක් පළ කිරීම පිළිබඳව ද දැඩි අවධානයකට ලක්වුනා.\nඅදාළ දැන්වීම ඉවත් කල අතර එවැනි දැන්වීම් ඉදිරියේදී පළ නොකිරීමට වගබලා ගන්නා බව ද ෆේස් බුක් සමාගම ප්‍රකාශ කලා.\nමෙම ගැටලුව නිරාකරණය කරමින් පවතින බව ද ඔවුන් සඳහන් කර තිබෙනවා.\nMarketplace නව විශේෂාංගය තුලින් ඉදිරියේදී මෙවැනි නීති විරෝධී කටයුතුවලට අවස්ථාව නොලැබෙන අතර එය වඩාත් සමීපව නිරීක්ෂණය කෙරෙන බව ද ෆේස්බුක් සමාගම සහතික වී තිබෙනවා.\nඑමෙන්ම  Marketplace වෙත ඉදිරියේදී සියලුදෙනාටම එක්විය හැකි ආකාරයෙන් එය වඩාත් ආරක්ෂිතව සකසන බවයි සමාගම අවධාරණය කර ඇත්තේ.",
       "URL": "https://www.hirunews.lk/144599/ෆේස්-බුක්-සමාව-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=576"
}