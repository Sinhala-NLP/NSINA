{
       "Source": "hirunews",
       "Timestamp": "Monday, 24 October 2016 - 15:07",
       "Headline": "මෝල්ටාවේ ගුවන් අනතුරකින් පස් දෙනෙකු මියයයි",
       "News Content": "මෝල්ටාවේ ලූකා ගුවන්තොටුපලෙන් අද උදෑසන නික්මුණු කුඩා ගුවන් යානයක් හදිසියේම කඩා වැටීමෙන් එහි ගමන් ගත් පස් දෙනෙකු ජීවිතක්ෂයට පත්වී තිබෙනවා.\nයානය ගුවනට නැංවූ විගස ගිනිගෙන කඩා වැටී ඇති බවයි විදෙස් වාර්තා සදහන් කළේ.\nඑම යානය ලිබියාව වෙත ගමන් කිරීමට නියමිතව තිබූ බව සදහන්.\nමෝල්ටා දිවයින පිහිටා ඇත්තේ මධ්‍යධරණී මුහුදේ ඉතාලියට දකුණු දෙසින් සහ උතුරු අප්‍රිකාවට ඉහළින්.\nඅද සිදුවූ අනතුර මෝල්ටාවේ මෑත ඉතිහාසයේ සිදුවූ දරුණුතම ගුවන් අනතුර ලෙසයි සැලකෙන්නේ.",
       "URL": "https://www.hirunews.lk/145953/මෝල්ටාවේ-ගුවන්-අනතුරකින්-පස්-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=568"
}