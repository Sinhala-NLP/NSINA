{
       "Source": "hirunews",
       "Timestamp": "Monday, 06 September 2021 - 7:44",
       "Headline": "සෞදිය තෙල් මිල අඩු කරයි",
       "News Content": "සිය ඉන්ධන අලෙවිය ඉහළ නැංවීම සඳහා සෞදි අරාබිය ආසියාව සඳහා සිදුකරන සැපයුම්වල මිල පහත හෙලීමට තීරණය කර තිබෙනවා.\nසෞදි අරාබියේ විශාලතම තෙල් ගැණුම්කරුවන් සිටින්නේ ආසියාකරයේ යි.\nලෝක වෙළඳපොළේ බොරතෙල් මිල මේ වසර තුළ මේ දක්වා 40%කින් පමණ ඉහළ ගියා.\nකෙසේ නමුත්, වසර අවසානයේ ඉල්ලුම ඉහළ යා හැකි බැවින් නිෂ්පාදනය ඉහළ නැංවීමට යි ඔපෙක් සංවිධානය තීරණය කළේ.\nසෞදි අරාබියේ තෙල් මිල පහත හෙලීම ද ඊට අනුකූල ව සිදු කෙරෙන්නක් බව සඳහන්.\nලෝක වෙළඳපොළේ බ්‍රෙන්ට් වර්ගයේ බොරතෙල් බැරලයක මිල මේ වනවිට සටහන් වන්නේ ඩොලර් 72කට ආසන්නව යි.",
       "URL": "https://www.hirunews.lk/281482/සෞදිය-තෙල්-මිල-අඩු-කරයි",
       "Category": "International News",
       "Parent URL": "https://www.hirunews.lk/international-news.php?pageID=97"
}