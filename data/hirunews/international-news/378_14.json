{
       "Source": "hirunews",
       "Timestamp": "Saturday, 07 April 2018 - 19:18",
       "Headline": "සල්මන් ඛාන් ඇප ලබා බන්ධනාගාරයෙන් පිටව යයි",
       "News Content": "සිරදඩුවම් නියම වු බොලිවුඞ් සුපිරි නළු සල්මන් ඛාන් අද (07) ඇප මත මුදා හැරුණා.\nජෝද්පූර් බන්ධනාගාරයේ දින දෙකක කාලයක් ගත කළ සල්මන් ඛාන් ඉන්දීය රුපියල් 50,000 බැගින් වූ ශරීර ඇප දෙකක් මත මුදා හැරීමටයි අධිකරණය නියෝග කළේ.\nඔහු ඉන්දීය මහාධිකරණය වෙත ඇප අයදුම්පතක් යොමුකර තිබූ අතර, ඒ අනුවයි මෙලෙස ඇප හිමිවුණේ.\nපසුව, සල්මන් ඛාන් ඇප කොන්දේසි ඉටු කිරීමෙන් අනතුරුව බන්ධනාගාරයෙන් පිටතට ගියා.\nදුර්ලභ මුවන් දෙදෙනෙකු දඩයම් කිරීමේ චෝදනාවට පෙරේදා ඔහුට අවුරුදු 5 ක සිරදඩුවම් හිමිවුණා.",
       "URL": "https://www.hirunews.lk/187875/සල්මන්-ඛාන්-ඇප-ලබා-බන්ධනාගාරයෙන්-පිටව-යයි",
       "Category": "International News",
       "Parent URL": "https://www.hirunews.lk/international-news.php?pageID=378"
}