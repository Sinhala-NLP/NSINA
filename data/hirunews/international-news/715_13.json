{
       "Source": "hirunews",
       "Timestamp": "Monday, 27 July 2015 - 17:03",
       "Headline": "විදුලි සෝපානයක් කාන්තාවක් මරා දමයි",
       "News Content": "මධ්‍යම චීනයේ හුබේ ප්‍රාන්තයේ ජින්ෂු නගරයේ සාප්පු සංකීර්ණයක දුවන පඩි පෙළක් හෙවත් විදුලි සෝපානයක ලෝහ තහඩුවක් ගැලවී ඊට ඇදවැටුණු 30 හැවිරිදි කාන්තාවක් ඊයේ ජීවිතක්ෂයට පත්වුණා. ඊට පෙර ඇය තමා සමඟ ගමන් ගත් කුඩා දරුවා ආරක්ෂිතව ඉහළ මාලයට දැමීමට සමත් වී තිබෙනවා. මෙම විදුලි සෝපානය මෑතක දී අලූත්වැඩියා කර ඇති අතර, ගැලවුණු ලෝහ පැනලයේ ඇණ මුරිච්චි තද කර නොතිබූ බවයි මූලික පරීක්ෂණවලදී හෙළි වී ඇත්තේ. මෙම සිද්ධියට චීන ජාතිකයන්ගේ දැඩි විරෝධය පළ වූ අතර, ඒ සම්බන්ධයෙන් පළ වූ අන්තර්ජාල වාර්තා කියවූ පිරිස මිලියන 20කට අධිකයි.",
       "URL": "https://www.hirunews.lk/113915/විදුලි-සෝපානයක්-කාන්තාවක්-මරා-දමයි",
       "Category": "International News",
       "Parent URL": "https://www.hirunews.lk/international-news.php?pageID=715"
}