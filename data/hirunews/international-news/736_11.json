{
       "Source": "hirunews",
       "Timestamp": "Thursday, 07 May 2015 - 13:12",
       "Headline": "යේමනය ජගත් සංවිධානයෙන් විදෙස් හමුදා ඉල්ලයි",
       "News Content": "හවුති කැරළිකරුවන්ට එරෙහිව ගොඩබිම් ප්‍රහාර දියත් කිරීම සඳහා විදෙස් හමුදා ලබාදෙන ලෙසට යේමනය එක්සත් ජාතීන්ගේ සංවිධානයෙන් ඉල්ලීමක් කර තිබෙනවා. දැනටමත් සෞදි අරාබිය හවුති කැරළිකරුවන්ට ගුවන් ප්‍රහාර එල්ල කරන අතර, එය ප්‍රමාණවත් නොවන බවයි යේමන බලධාරීන් ප්‍රකාශ කර ඇත්තේ. ඊයේ දිනයේ පමණක් හවුති කැරළිකරුවන්ගේ ප්‍රහාරවලින් යේමනයේ ඒඞ්න් අගනුවර වැසියන් 32 කු මියගොස් තිබෙනවා. යේමන බලධාරීන් ප්‍රකාශ කළේ කැරළිකරුවන් සිවිල් වැසියන් ඉලක්ක කරගනිමින් සිදුකරන ප්‍රහාර වැඩිකර ඇති බවයි.",
       "URL": "https://www.hirunews.lk/108987/යේමනය-ජගත්-සංවිධානයෙන්-විදෙස්-හමුදා-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=736"
}