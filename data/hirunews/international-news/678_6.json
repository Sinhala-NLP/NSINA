{
       "Source": "hirunews",
       "Timestamp": "Wednesday, 23 December 2015 - 13:07",
       "Headline": "2015 වසරේ සංක්‍රමණිකයන් සංඛ්‍යාව මිලියනය ඉක්මවලා",
       "News Content": "මේ වසර තුළදී මුහුදු සහ ගොඩබිම් මාර්ගයෙන් යුරෝපයට පැමිණි සංක්‍රමණිකයන්ගේ සංඛ්‍යාව මිලියනය ඉක්මවන බව ජාත්‍යන්තර සංක්‍රමණික සංවිධානය ප්‍රකාශ කළා.\nඑමගින් කියා සිටියේ එම සංඛ්‍යාව දස ලක්ෂ 5504 ක් වන අතර ඉන් බහුතරයක් එනම්, නව ලක්ෂ 71,289 ක් මධ්‍යධරනී මුහුද තරණය කොට පැමිණි පුද්ගලයන් බවයි.\nතවත් 34,215 ක් තුර්කිය, බල්ගේරියාව සහ ග්‍රීසිය ඔස්සේ යුරෝපයට පැමිණ තිබෙනවා. මුහුදු මාර්ගයෙන් යුරෝපයට ඇතුලූවීමට උත්සාහ කිරීමේදී මේ වසර තුළ මියගිය සංඛ්‍යාව 3695 ක්. මධ්‍යධරණී මුහුද තරණය කොට යුරෝපයට පැමිණි පිරිස අතුරෙන් අඩක්ම සිරියානුවන්.",
       "URL": "https://www.hirunews.lk/122649/2015-වසරේ-සංක්‍රමණිකයන්-සංඛ්‍යාව-මිලියනය-ඉක්මවලා",
       "Category": "International News",
       "Parent URL": "https://www.hirunews.lk/international-news.php?pageID=678"
}