{
       "Source": "hirunews",
       "Timestamp": "Saturday, 26 January 2013 - 16:06",
       "Headline": "ජපානය සහ චීනය මිතුරු වෙන ලකුණු.",
       "News Content": "මතභේදයට ලක්ව ඇති ජපානය සහ චීනය අතර ද්වීපාර්ශවික සබඳතා වර්ධනය කරගැනීම කෙරෙහි දෙරටේ නායකයින්ගේ අවධානය යොමුව තිබෙනවා. විදෙස් වාර්තා සඳහන් කළේ ඒ සඳහා ජපාන අග්‍රාමාත්‍යවරයාගේ විශේෂ නියෝජිතයෙකු මේ වනවිට චීනයේ සංචාරයක නිරත වන බවයි. ජපාන අග්‍රාමාත්‍ය ශිංෂෝ අබේ විසින් එවන ලද විශේෂ ලිපියක් ද මෙම නියෝජිතයා විසින් එහිදී චීන නායක සී ජිං පිං වෙත භාර දී ඇති බවයි විදෙස් වාර්තා සඳහන් කළේ. නැගෙනහිර චීනයේ සහ ජපාන දේශ සීමාව ආසන්නයේ පවතින දියායු දූපතේ අයිතිය සම්බන්ධයෙන් දෙරට අතර දැඩි මතභේදයක් දිගුකාලයක් තිස්සේ පවතිනවා.",
       "URL": "https://www.hirunews.lk/52169/ජපානය-සහ-චීනය-මිතුරු-වෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=868"
}