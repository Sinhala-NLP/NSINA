{
       "Source": "hirunews",
       "Timestamp": "Friday, 01 December 2017 - 14:08",
       "Headline": "පාකිස්තානයේ කෘෂි විද්‍යායතනයකට ත්‍රස්ත ප්‍රහාරයක්",
       "News Content": "පාකිස්තානයේ පෙශාවර් නුවර කෘෂි පුහුණු මධ්‍යස්ථානයකට අද අලූයම එල්ල වූ ත්‍රස්ත ප්‍රහාරයකින් පුද්ගලයන් 9 දෙනෙකු ජීවිතක්ෂයට පත්වූ අතර, 36 දෙනෙකු තුවාල ලැබුවා.\nමුහුණ පුරා වැසුණු බුර්කා වලින් සැරසී රික්ෂෝවකින් පැමිණි ත්‍රස්තවාදීන් 3 දෙනෙකු විද්‍යායතනයට ඇතුළු වී ප්‍රහාරය එල්ල කළ බව සඳහන්.\nතලෙයිබාන් සාමාජිකයන් බවට සැලකෙන ඔවුන් 3 දෙනාම පසුව ආරක්ෂක හමුදා වෙඩි පහරින් ජීවිතක්ෂයට පත්වුණා.\nමෙම විද්‍යායතනය මිලාදුන් නබි උත්සවය නිමිත්තෙන් වසා තිබූ අතර, මිය ගොස් ඇත්තේ එහි රැදී සිටි සිසුන් 8 දෙනෙකු සහ කාර්යාල සේවකයෙක්.",
       "URL": "https://www.hirunews.lk/177372/පාකිස්තානයේ-කෘෂි-විද්‍යායතනයකට-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=417"
}