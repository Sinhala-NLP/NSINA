{
       "Source": "hirunews",
       "Timestamp": "Sunday, 20 October 2013 - 13:49",
       "Headline": "ලැව් ගිනි නිසා නිව් සවුත් වේල්ස් ප්‍රාන්තයට හදිසි නීතිය.",
       "News Content": "වසර 40 කින් හට ගත් දරුණුතම ලැව් ගිනි පැතිරීමත් සමඟ  ඕස්ට්‍රේලියාවේ නිව් සවුත් වේල්ස් ප්‍රාන්තයේ හදිසි නීතිය ප්‍රකාශයට පත් කර තිබෙනවා. දැනටමත් අක්කර ලක්ෂයකට අධික භූමි ප්‍රමාණයක් ලැව් ගින්නෙන් විනාශ වී ඇති අතර, ලැව් ගිනි 15 ක්, පාලනය කළ නොහැකි මට්ටමින් පැතිරෙන බව සඳහන්. ලැව් ගින්න ඇතිවීමට හේතුව මෙතෙක් අනාවරණ වී නොමැති අතර, එය යුධ අභ්‍යාසයක පිපිරීම් හේතුවෙන් සිදුවී දැයි  ඕස්ට්‍රේලියානු හමුදාව මේ වනවිට පරීක්ෂණයක් ආරම්භ කර තිබෙනවා. ලැව් ගින්නෙන් වැඩිම හානියක් සිදුව ඇති බ්ලූ මවුන්ටන් ප්‍රදේශය ආසන්නයේ හමුදා කඳවුරකයි එම අභ්‍යාසයක පවත්වා ඇත්තේ.",
       "URL": "https://www.hirunews.lk/69668/ලැව්-ගිනි-නිසා-නිව්-සවුත්-වේල්ස්-ප්‍රාන්තයට-හදිසි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=793"
}