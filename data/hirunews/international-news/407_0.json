{
       "Source": "hirunews",
       "Timestamp": "Sunday, 07 January 2018 - 12:05",
       "Headline": "ජනපති ට්‍රම්ප් උතුරු කොරියානු නායකයාට කථා කරන්න සූදානම්",
       "News Content": "උතුරු කොරියානු නායක කිම් ජොං අන් දුරකථනයෙන් ඍජුවම ඇමතීමට තමා සූදානම් බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඋතුරු සහ දකුණු කොරියානු රාජ්‍යයන් අතර ලබන අඟහරුවාදා පැවැත්වීමට නියමිත සාකච්ඡාවේ ප්‍රතිඵලයක් ලෙස එවැනි අවස්ථාවක් උදාවනු ඇති බවට ඔහු අපේක්ෂා පළ කළා.\nදකුණු කොරියාවේ පැවැත්වෙන ශීත ඍතු ඔලිම්පික් උළෙල සඳහා සහභාගිවීම පිළිබඳවයි මෙම සාකච්ඡා පැවැත්වෙන්නේ.\nඊට සුදුසු වාතාවරණයක් සකසමින් ශීත ඍතු ඔලිම්පික් උළෙල පැවැත්වෙන කාලය තුළ දකුණු කොරියාව සමග ඒකාබද්ධ යුද අභ්‍යාස අත්හිටුවීමටද ඇමරිකාව එකඟත්වය පළ කර තිබෙනවා.",
       "URL": "https://www.hirunews.lk/180393/ජනපති-ට්‍රම්ප්-උතුරු-කොරියානු-නායකයාට-කථා-කරන්න-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=407"
}