{
       "Source": "hirunews",
       "Timestamp": "Wednesday, 29 January 2020 - 13:15",
       "Headline": "ට්‍රම්ප්, මැදපෙරදිග සාම සැලසුම එළිදක්වයි",
       "News Content": "ඇමරිකානු ජනාධිපති ඩොනල්ඞ් ට්‍රම්ප්, මැදපෙරදිග සාම සැලසුම එළිදක්වා තිබෙනවා. ජෙරුසලෙම ඊශ්‍රායලයේ අගනුවර ලෙස පිලිගන්නා බව ප්‍රකාශ කළ ඩොනල්ඩ් ට්‍රම්ප්, පලස්තීනය ස්වාධීන රාජ්‍යයක් ලෙස හැඳින්වීමට ද කටයුතු කර ඇති බව සඳහන්.\nකෙසේ වෙතත්, පලස්තීන ජනාධිපති මහමුද් අබ්බාස් ඊට විරෝධය පළ කර තිබෙනවා. ජෙරුසලෙම යනු අලෙවි කිරීමට ඇති දෙයක් නොව, තම රටට ද අයිතියක් පවතින්නක් බවයි ඔහු අවධාරණය කර ඇත්තේ.\nජනපති ට්‍රම්ප් විසින් මීට පෙර ද, ජෙරුසලෙම ඊශ්‍රායලයේ අගනුවර ලෙස පිළිගත් අතර 1967 යුද්ධයේදී සිරියාවෙන් අත්පත් කර ගත් ගෝලාන් කඳුකරය ද ඊශ්‍රායලයේ කොටසක් ලෙස පිළිගනු ලැබුවා.",
       "URL": "https://www.hirunews.lk/233310/ට්‍රම්ප්-මැදපෙරදිග-සාම-සැලසුම-එළිදක්වයි",
       "Category": "International News",
       "Parent URL": "https://www.hirunews.lk/international-news.php?pageID=203"
}