{
       "Source": "hirunews",
       "Timestamp": "Tuesday, 02 January 2018 - 12:50",
       "Headline": "උතුරු කොරියාවේ සහ දකුණු කොරියාවේ උණුසුම නැති කරන්න ආරාධනයක්",
       "News Content": "දකුණු කොරියාවෙන්, උතුරු කොරියාවට ආරාධනාවක්\nමේ වසරේ දකුණු කොරියාවේ පැවැත්වෙන ශීත ඍතු ඔලිම්පික් උළෙල සදහා සහභාගි වීම පිළිබද සාකච්ඡා කිරීමට දකුණු කොරියාව, උතුරු කොරියාවට ඇරයුම් කර තිබෙනවා.\nඑම සාකච්ඡා ජනවාරි 9 වනදා පැවැත්විය හැකි බවයි දකුණු කොරියානු ඒකාබද්ධතා අමාත්‍ය චෝ-මියොං-ගියොං දැනුම්දී ඇත්තේ.\nදකුණු කොරියාවේ පියොංචැං හි පැවැත්වෙන ශීත ඍතු ඔලිම්පික් උළෙල සදහා තම ක්‍රිඩක කණ්ඩායමක් සහභාගි කරවීම පිළිබද අවධානය යොමුවී ඇති බව උතුරු කොරියානු නායක කිම්ජොං අන් ප්‍රකාශ කළා.\nඑය දෙරට අතර, උණුසුම් වාතාවරණය සමනය කිරීමේ අවස්ථාවක් ලෙස සලකා කටයුතු කරන බව දකුණු කොරියානු අමාත්‍යවරයා වැඩිදුරටත් සදහන් කළා.\nඅදාළ සාකච්ඡා දෙරට අතර දේශසීමාවේ පිහිටි සටන් විරාම ගම්මානයේ පැවැත්විය හැකි බවට ඔහු යෝජනා කර තිබෙනවා.",
       "URL": "https://www.hirunews.lk/179931/උතුරු-කොරියාවේ-සහ-දකුණු-උණුසුම-නැති-කරන්න-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=408"
}