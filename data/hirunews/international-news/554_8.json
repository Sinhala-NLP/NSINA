{
       "Source": "hirunews",
       "Timestamp": "Saturday, 26 November 2016 - 17:01",
       "Headline": "ෆිදෙල් කස්ත්‍රෝ වෙනුවෙන් දින 9 ක ශෝක කාලයක්",
       "News Content": "අභාවප්‍රාප්ත කියුබානු නායක ෆිදෙල් කස්ත්‍රෝ වෙනුවෙන් දින 9 ක ශෝක කාලයක් ප්‍රකාශයට පත් කිරීමට එරට රජය තීරණය කර තිබෙනවා.\nඑළඹෙන දෙසැම්බර් 4 වනදා ෆිදෙල් කස්ත්‍රෝගේ අවසන් කටයුතු සිදුකිරීමටයි ඔවුන් තීරණය කර ඇත්තේ.\nසිය හිටපු නායකයාගේ අභාවය හේතුවෙන් කියුබානු රජය එරට රූපවාහිනි සහ ගුවන් විදුලි නාලිකාවලට ශෝක කාලය තුළ සියලූ විනෝදාත්මක වැඩසටහන් ප්‍රචාරය කිරීම අත්හිටුවීමට ද තීරණය කර තිබෙනවා.\nඊට අමතරව, ශෝක කාලය තුළදී එරට පොදු කටයුතු ද අත්හිටුවීමටයි කියුබානු රජය තීරණය කර ඇත්තේ.",
       "URL": "https://www.hirunews.lk/148384/ෆිදෙල්-කස්ත්‍රෝ-වෙනුවෙන්-දින-9-ක-ශෝක-කාලයක්",
       "Category": "International News",
       "Parent URL": "https://www.hirunews.lk/international-news.php?pageID=554"
}