{
       "Source": "hirunews",
       "Timestamp": "Wednesday, 16 October 2013 - 16:32",
       "Headline": "ඉරාන න්‍යෂ්ටික සාකච්ඡා යළි ඇරඹේ.",
       "News Content": "න්‍යෂ්ටික අවි සම්බන්ධයෙන් ඉරානයේ සහ එක්සත් ජාතීන්ගේ සංවිධානයේ ආරක්ෂක මණ්ඩලය නියෝජනය කරන රටවල් අතර සාකච්ඡා ඉදිරි දින කිහිපය තුළ ආරම්භ වීමට නියමිතයි. ස්විස්ටර්ලන්තයේ ජිනිවාහි දී එම සාකච්ඡා ආරම්භ කෙරෙන බවයි විදෙස් මාධ්‍ය වාර්තා කළේ. ඉරානයේ නව ජනාධිපතිවරයා ලෙස හසන් රව්හානි පත්වීමෙන් අනතුරුව මීට සති කිහිපයකට පෙර ආරක්ෂක මණ්ඩලය නියෝජනය කරන රටවල් සමග මූලික වටයේ සාකච්ඡාවක් පැවැත්වුණා. ජනාධිපති හසන් රව්හානි, මෙම සාකච්ඡා පිළිබඳ වඩාත් නම්‍යශිලි ප්‍රතිපත්තියක් අනුගමනය කිරීම නිසා මෙම සාකච්ඡා සාර්ථක මට්ටමකට ගෙන ආ හැකි බවටයි ජාත්‍යන්තර විශ්ලේෂකයන් පෙන්වා දී ඇත්තේ.",
       "URL": "https://www.hirunews.lk/69408/ඉරාන-න්‍යෂ්ටික-සාකච්ඡා-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=794"
}