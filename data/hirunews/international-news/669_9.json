{
       "Source": "hirunews",
       "Timestamp": "Friday, 29 January 2016 - 8:14",
       "Headline": "සීකා වෛරසය ශරීර ගත වූ බ්‍රසීල මව්වරුන් ගබ්සාව ඉල්ලයි",
       "News Content": "කුඩා හිස් සහිත දරුවන් බිහි කිරීමට හේතුවන සීකා වෛරසය ශරීර ගත වූ බ්‍රසීල මව්වරුන්ට ගබ්සා අයිතිය ලබාදෙන ලෙස එරට ශ්‍රේෂ්ඨාධිකරණය වෙත ඉල්ලීමක් ඉදිරිපත් වී තිබෙනවා.\nමේ වනවිට මෙම රෝගය බ්‍රසීල ඇතුළු රටවල් 21 ක පැතිරී ඇති අතර, මිලියන 3 ත් 4 ත් අතර ප්‍රමාණයකට දැනටමත් ආසාදනය වී ඇති බවටයි ලෝක සෞඛ්‍ය සංවිධානය අනතුරු ඇගවූයේ.\nමේ අතර, මේ වසරේ බ්‍රසීලයේ පැවැත්වෙන ඔලිම්පික් උළලේදී සීකා වෛරසයෙන් ආරක්ෂා වීම සදහා ගත යුතු පියවර පිළිබඳව ජාත්‍යන්තර ඔලිම්පික් කමිටුව උපදෙස් මාලාවක් අද නිකුත් කිරීමට නියමිතයි.",
       "URL": "https://www.hirunews.lk/124974/සීකා-වෛරසය-ශරීර-ගත-වූ-බ්‍රසීල-මව්වරුන්-ගබ්සාව-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=669"
}