{
       "Source": "hirunews",
       "Timestamp": "Saturday, 30 November 2013 - 13:12",
       "Headline": "පාකිස්තාන අගමැති ඇෆ්ගනිස්ථානයට.",
       "News Content": "පාකිස්තාන අගමැති නවාෂ් ෂරීෆ් අද ඇෆ්ගනිස්ථානයේ කාබුල් නුවරට පැමිණියා. එහිදී ඔහු ඇෆ්ගන් ජනාධිපති හමීඞ් කර්සායි සමග ද්විපාර්ශවික සාකච්ඡාවල නිරත වනු ඇති. ලබන වසරේ නේටෝ හමුදා ඇෆ්ගනිස්ථානයෙන් නික්මීමට පෙර සාම ක්‍රියාවලිය පණ ගැන්වීම පිළිබඳවයි එම සාකච්ඡාවලට තේමාව වනු ඇත්තේ. තලේබාන්වරුන් සමග සාම සාකච්ඡා පැවැත්වීම සඳහා ඇෆ්ගනිස්ථානය පාකිස්තානයේ සහය අපේක්ෂා කරනවා. පාකිස්තානයට තලේබාන්වරුන් ඒ සඳහා යොමුකිරීමේ හැකියාවක් ඇති බවයි ඇෆ්ගනිස්ථානය පෙන්වා දෙන්නේ. පාකිස්තාන බන්ධනාගාරවල සිටින මුල්පෙලේ තලේබාන් සිරකරුවන් කිහිප දෙනෙකු පසුගියදා නිදහස් කෙරුණේද ඇෆ්ගන් සාම ක්‍රියාවලියට සහයක් ලෙසයි. පසුගිය අගෝස්තු මාසයේ ඇෆ්ගන් ජනාධිපති හමීඞ් කර්සායි පාකිස්තානයේ සංචාරයක නිරත වූ අතර, අගමැති නවාෂ් ෂරීෆ් ඇෆ්ගනිස්ථානයේ සංචාරය කරන්නේ යළි අගමැති ධුරයට පත්වීමෙන් පසු ප්‍රථම වතාවටයි.",
       "URL": "https://www.hirunews.lk/72453/පාකිස්තාන-අගමැති-ඇෆ්ගනිස්ථානයට",
       "Category": "International News",
       "Parent URL": "https://www.hirunews.lk/international-news.php?pageID=781"
}