{
       "Source": "hirunews",
       "Timestamp": "Monday, 02 January 2017 - 7:32",
       "Headline": "රුසියානු රාජතාන්ත්‍රිකයින් ඇමරිකාවෙන් පිටව යයි",
       "News Content": "ජනාධිපති බැරැක් ඔබාමා විසින් පිටුවහල් කරනු ලැබූ රුසියානු රාජතාන්ත්‍රිකයන් පිරිස මේ වනවිට සිය පවුලේ සාමාජිකයන් සමඟ ඇමරිකාවෙන් පිටත්ව ගොස් තිබෙනවා.\nවොෂින්ටනයේ සිටින රුසියානු රාජ්‍ය තාන්ත්‍රික නිලධාරින් 35 දෙනෙකු පිටුවහල් කිරීමට පසුගියදා ඇමරිකානු ජනාධිපති බැරැක් ඔබාමා තීරණය කළා.\nඇමරිකානු ජනාධිපතිවරණයේදී ඩිමොක්‍රටික් පක්ෂ අපේක්ෂිකා හිලරි ක්ලින්ටන්ගේ පරාජයට රුසියානු සයිබර් ප්‍රහාර හේතු වූ බවට චෝදනා එල්ලවීම ඔබාමාගේ මෙම තීරණයට හේතුවී තිබෙනවා.\nඅදාළ චෝදනාව සම්බන්ධයෙන් තමා ධුරයට පත්වීමෙන් පසු පරීක්ෂනයක් සිදුකරන බවයි ඇමරිකාවේ නව ජනාධිපති ඩොනල්ඩ් ට්‍රම්ප් ප්‍රකාශ කළේ.",
       "URL": "https://www.hirunews.lk/151072/රුසියානු-රාජතාන්ත්‍රිකයින්-ඇමරිකාවෙන්-පිටව-යයි",
       "Category": "International News",
       "Parent URL": "https://www.hirunews.lk/international-news.php?pageID=537"
}