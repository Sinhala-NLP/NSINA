{
       "Source": "hirunews",
       "Timestamp": "Wednesday, 04 April 2018 - 9:38",
       "Headline": "ඇමරිකාවේ යූ - ටියුබ් මූලස්ථානයේ වෙඩි තැබීමක්",
       "News Content": "ඇමරිකාවේ කැලිෆෝනියා ප්‍රාන්තයේ පිහිටි යූ - ටියුබ් මූලස්ථානය තුළ කාන්තාවක් සිදුකළ වෙඩි තැබීමකින් පුද්ගලයින් 03 දෙනෙකු තුවාල ලබා තිබෙනවා.\nවිදෙස් වාර්තා සඳහන් කළේ පසුව එම කාන්තාව ද වෙඩි තබා ගනිමින් සිය දිවි හානි කරගෙන ඇති බවයි.\nසිද්ධියෙන් තුවාල ලැබූ පිරිස අතර අවුරුදු 27 සහ 32 යන වයස්වල පසුවන කාන්තාවන් දෙදෙනෙකු ද වනවා.\nවෙඩි තැබීම සිදුකළ කාන්තාවගේ අනන්‍යතාව තහවුරු වී නොමැති අතර, ඇයගේ පෙම්වතා බවට සැක කෙරෙන 36 හැවිරිදි පුද්ගලයාගේ තත්ත්වය බරපතල බවයි විදෙස් වාර්තා තවදුරටත් සදහන් කළේ.",
       "URL": "https://www.hirunews.lk/187609/ඇමරිකාවේ-යූ-ටියුබ්-මූලස්ථානයේ-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=379"
}