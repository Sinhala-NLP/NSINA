{
       "Source": "hirunews",
       "Timestamp": "Wednesday, 22 December 2021 - 19:15",
       "Headline": "පැය 12ක් පිහිනා දිවි බේරා ගැනීමට සමත් වූ පොලිසිය භාර ඇමති",
       "News Content": "මැඩගස්කරයේ පොලිසිය භාර අමාත්‍යවරයා රැගත් ගුවන් හමුදාවට අයත් හෙළිකොප්ටරයක් එරට ඊසාන දිග මුහුදු ප්‍රදේශයේදී කඩා වැටී තිබෙනවා.\nඅනතුරින් දෙදෙනෙකු දිවි බේරා ගැනීමට සමත් වූ අතර, එහි සිටි අමාත්‍යවරයා සිය ජීවිතය බේරාගෙන තිබුණේ පැය 12කට අධික කාලයක් පිහිනා ගොඩබිමට පැමිණීමෙන්.\nයානයේ සිටි තවත් දෙදෙනෙකු සොයා මෙහෙයුම් ක්‍රියාත්මකයි.\nමෙලෙස පොලිසිය භාර අමාත්‍යවරයා ඇතුළු පිරිසක් ඊසාන දිග මුහුදු ප්‍ර දේශයේ නිරීක්ෂණයක නිරතව ඇත්තේ පසුගියදා එම ප්‍රදේශයේ සිදුවූ බෝට්ටු අනතුරක සුන්බුන් නිරීක්ෂණයටයි.\nඑම බෝට්ටු අනතුරින් ද පුද්ගලයන් 39 දෙනෙකුට දිවි අහිමි වුණා.",
       "URL": "https://www.hirunews.lk/291854/පැය-12ක්-පිහිනා-දිවි-බේරා-ගැනීමට-සමත්-වූ-පොලිසිය-භාර-ඇමති",
       "Category": "International News",
       "Parent URL": "https://www.hirunews.lk/international-news.php?pageID=72"
}