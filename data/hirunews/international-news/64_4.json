{
       "Source": "hirunews",
       "Timestamp": "Sunday, 30 January 2022 - 14:33",
       "Headline": "ඉතාලි ජනපති යළි තේරී පත්වෙයි",
       "News Content": "ඉතාලි ජනාධිපති සර්ජියෝ මැටරෙල්ලා යළි එම තනතුරට තෝරා පත්කරගෙන තිබෙනවා.\nදෙවන ධුර කාලයක් අපේක්ෂා නොකළ ද, 80 හැවිරිදි ජනපතිවරයා මෙලෙස නැවත තේරී පත් වී ඇත්තේ ඉතාලි දේශපාලන පක්ෂවල ඇරයුමෙන්.\nඒ සඳහා ඊයේ (29) ඡන්ද විමසීමක් පැවති අතර, ජනපති මැටරෙල්ලා යළි තෝරා පත්කරගැනීම එරට ස්ථාවරභාවය සඳහා වැදගත් වන බවයි විචාරකයන් පෙන්වා දෙන්නේ.\nජනාධිපතිවරයා එහිදී සඳහන් කළේ පවතින කොරෝනා වසංගතය සහ ඉතාලියේ දුෂ්කර ආර්ථික හා සාමාජිය වාතාවරණය හමුවේ තමාට තවදුරටත් රාජකාරියක් පවරමින් පාර්ලිමේන්තුව ගනු ලැබූ තීරණයට ගරු කරන බවයි.\nඉතාලි දේශපාලන පද්ධතිය තුළ ජනාධිපතිවරයාට බලතල රැසක් හිමිවන අතර, අග්‍රාමාත්‍යවරයා පත් කිරීම සහ දේශපාලන අර්බුද විසඳීම ඔහුට පැවරෙන කාර්ය භාරයක්.",
       "URL": "https://www.hirunews.lk/295657/ඉතාලි-ජනපති-යළි-තේරී-පත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=64"
}