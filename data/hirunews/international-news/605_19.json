{
       "Source": "hirunews",
       "Timestamp": "Sunday, 31 July 2016 - 13:19",
       "Headline": "ඇමරිකාවේ උණුසුම් වායු බැලූනයක් ගිනිගෙන 16ක් මියයයි",
       "News Content": "ඇමරිකාවේ ටෙක්සාස් ප්‍රාන්තයේ උණුසුම් වායු බැලූනයක් පිළිස්සී කඩාවැටීමෙන් එහි ගමන්ගත් 16 දෙනෙකු ජීවිතක්ෂයට පත්වී තිබෙනවා.\nටෙක්සාස් ප්‍රාන්ත අගනුවර වන ඔස්ටින් නුවරට සැතපුම් 30 ක් පමණ දකුණෙන් වූ ලොක්හාට් ප්‍රදේශයේ තැනිතලාවකටයි එය කඩාවැටී ඇත්තේ.\nහදිසි සේවා කණ්ඩායම් බැලූනය කඩාවැටුණු ස්ථානයට පැමිණෙන විටත් එහි මගී කූඩය ගිනි ගනිමින් තිබුණු බව ප්‍රාන්ත පොලිස් ප්‍රධානියා සඳහන් කළා.\nඅධිවේගී විදුලි රැහැන්වල ගැටීමෙන් බැලූනය ගිනි ගන්නට ඇතැයි විශ්වාස කරන නමුදු ඒ පිළිබඳව මෙතෙක් අවසන් නිගමනයකට පැමිණ නැහැ.\nමෙය ඇමරිකානු ඉතිහාසයේ දරුණුතම උණුසුම් වායු බැලූන අනතුරයි.",
       "URL": "https://www.hirunews.lk/139457/ඇමරිකාවේ-උණුසුම්-වායු-බැලූනයක්-ගිනිගෙන-16ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=605"
}