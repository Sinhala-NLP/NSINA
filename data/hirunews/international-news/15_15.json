{
       "Source": "hirunews",
       "Timestamp": "Saturday, 05 August 2023 - 17:05",
       "Headline": "පාකිස්ථානයේ ඉන්ධන හා ආහාර මිල ගණන් ඉහළට",
       "News Content": "පාකිස්ථානයේ ඉහළයන ඉන්ධන මිල හා ආහාර මිල ගණන් හමුවේ එරට සතිපතා උද්ධමනය සියයට 1 යි දශම 3යි 0කින් ඉහළගොස් තිබෙනවා.\nඑරට සංඛ්‍යා ලේඛන කාර්යාංශයට අනුව සංවේදී මිල දර්ශකය එනම් එස් පී අයි අගය ඉහළ ගොස් ඇති බවයි විදෙස් වාර්තා පෙන්වා දෙන්නේ.\nතක්කාලි මිල සියයට 16.85 කින් ඉහළ ගොස් ඇති අතර ප්‍රෙට්‍රල් මිල සියයට 7.86කින්, ඩීසල් මිල සියයට 7.82කින්, ගෑස් මිල සියයට 9.82කින්, වැඩි වී තිබෙනවා.\nඑමෙන්ම කැඩුනු බාස්මතී සහල් මිලද සියයට 2.06කින් ඉහළ ගොස් ඇති අතර බිත්තර සියයට 3.86කින්, කිරිපිටි මිල සියයට 5.17කින් වැඩි වී ඇති බව සඳහන්.",
       "URL": "https://www.hirunews.lk/343733/පාකිස්ථානයේ-ඉන්ධන-හා-ආහාර-මිල-ගණන්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=15"
}