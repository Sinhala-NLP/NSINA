{
       "Source": "hirunews",
       "Timestamp": "Sunday, 04 March 2018 - 15:07",
       "Headline": "ආරක්ෂාව තර කිරීම කිසිවෙකුට තර්ජනයක් නොවන බව චීනය කියයි",
       "News Content": "පසුගිය වසර කිහිපය තුළ සිය රටේ ආරක්ෂක වියදම් ඉහළ නැංවූයේ හමුදා නවීකරණයට මිස කිසිවෙකුට තර්ජනයක් වීමට නොවන බව චීනය අවධාරණය කරනවා.\nඑරට නියෝජ්‍ය විදේශ අමාත්‍ය ෂැං යෙසුයි මේ බව ප්‍රකාශ කළේ මහජන චීනයේ මීළඟ අයවැය ලබන සඳුදා පාර්ලිමේන්තුව වෙත ඉදිරිපත් කිරීමට නියමිතව තිබියදියි.\nපසුගිය වසරේදී චීනය සිය ආරක්ෂක වියදම් සියයට 07කින් ඉහළ නැංවූ අතර, එය ඇමරිකානු ඩොලර් බිලියන 164.6කට ආසන්නයි.\nඇමරිකානු ජනාධිපති ඩොනල්ඩ් ට්‍රම්ප් විසින් 2019 වසර සඳහා යෝජනා කර ඇති ආරක්ෂක වියදම ඇමරිකානු ඩොලර් බිලියන 617ක්.",
       "URL": "https://www.hirunews.lk/185092/ආරක්ෂාව-තර-කිරීම-කිසිවෙකුට-තර්ජනයක්-නොවන-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=388"
}