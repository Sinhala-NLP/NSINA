{
       "Source": "hirunews",
       "Timestamp": "Wednesday, 14 July 2021 - 8:02",
       "Headline": "සූමා සිරගත කිරීමෙන් පසු දකුණු අප්‍රිකාවේ ගැටුම්වලින් 72 ක් ජීවිතක්ෂයට",
       "News Content": "දකුණු අප්‍රිකාවේ හිටපු ජනාධිපති ජේකොබ් සූමාට දූෂණ චෝදනා මත මාස 15 ක සිරදඬුවම් පැනවීමෙන් පසු එරට ඇති වූ විරෝධතා හා ගැටුම්වලින් මේ වනවිට පුද්ගලයින් හැත්තෑ දෙදෙනෙකු ජීවිතක්ෂයට පත්වී තිබෙනවා.\nසොවේටෝ නගරයේ වෙළඳසැල් කොල්ලකෑමේ නිරත වූ පිරිස් අතර ඇති වූ තෙරපීමෙන් මියගිය දස දෙනෙකුද ඊට ඇතුළත්.\nමේ අතර, ඩර්බන් නුවර ගොඩනැගිල්ලක් ගිනිබත් කිරීම නිසා එහි ඉහළ මහලේ සිටි කුඩා දරුවෙකු බේරා ගැනීම සඳහා මව විසින් ඉවතට විසි කරන දර්ශනයක්ද විදෙස් මාධ්‍ය විකාශය කළා. කෙසේ නමුත්, එම දරුවා මෙන්ම මවද සුරක්ෂිතව බේරා ගැනීමට හැකි වී තිබෙනවා.\nදකුණු අප්‍රිකාවේ කොල්ලකෑම් සහ ගැටුම් සම්බන්ධයෙන් මේ වනවිට පුද්ගලයින් 1,234 ක් අත්අඩංගුවට ගෙන ඇති බව සඳහන්.",
       "URL": "https://www.hirunews.lk/276915/සූමා-සිරගත-කිරීමෙන්-පසු-දකුණු-අප්‍රිකාවේ-ගැටුම්වලින්-72-ක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=106"
}