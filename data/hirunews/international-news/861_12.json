{
       "Source": "hirunews",
       "Timestamp": "Saturday, 23 February 2013 - 18:17",
       "Headline": "අන්තර්වාර රජයක් පිහිටුවීමට සිරියානු කැරලිකරුවන් සූදානම්.",
       "News Content": "තම පාලනය යටතේ පවතින ප්‍රදේශ ආවරණය කරමින් අන්තර්වාර රජයක් පිහිටුවීමට සිරියානු කැරලිකරුවන් සූදානම් වනවා. අග්‍රාමාත්‍යවරයෙකුගේ ප්‍රධානත්වයෙන් පිහිටුවන මෙම අන්තර්වාර රජය පිළිබඳව වැඩිදුර කරුණු සාකච්ඡා කිරීමට ලබන මස 2 වැනිදා ඔවුන් තුර්කියට රැස්වීමට නියමිත බවයි විදෙස් මාධ්‍ය අනාවරණය කළේ. මේ අතර, රුසියාව, ඇමෙරිකාව ඇතුළු රටවල් කිහිපයක ප්‍රධානත්වයෙන් ඉතාලියේදී ආරම්භ වීමට නියමිතව  තිබූ සිරියාවේ මිතුරන් නමැති සංවිධානයේ සාකච්ඡාවලින් ඉවත් වීමට සිරියාවේ ප්‍රධාන විපක්ෂ කණ්ඩායමක් වන සිරියානු ජාතික සන්ධානය තීරණය කර තිබෙනවා.",
       "URL": "https://www.hirunews.lk/53981/අන්තර්වාර-රජයක්-පිහිටුවීමට-සිරියානු-කැරලිකරුවන්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=861"
}