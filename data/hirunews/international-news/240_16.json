{
       "Source": "hirunews",
       "Timestamp": "Tuesday, 03 September 2019 - 7:28",
       "Headline": "බ්‍රෙක්සිට් යෝජනාව පැරදුණොත්, ඔක්තෝම්බරයේ මැතිවරණයක් - බ්‍රිතාන්‍ය අගමැති",
       "News Content": "ගිවිසුමකින් තොරව යුරෝපා සංගමයේ සාමාජිකත්වයෙන් ඉවත්වීමේ යෝජනාව අද දිනයේදී පාර්ලිමේන්තුවේදී පරාජයට පත්වුවහොත් ලබන මස 14 වන දා මැතිවරණයක් පැවැත්වීම සඳහා වන යෝජනාවක් සභාගත කිරීමට අපේක්ෂා කරන බව අගමැති බොරිස් ජොන්සන් ප්‍රකාශ  කළා.\nඊයේ විශේෂ ප්‍රකාශයක් සිදුකරමින් ඔහු කියා සිටියේ තමන්ට මැතිවරණයක් අවශ්‍ය නොවන බවයි.\nඑහෙත් බ්‍රෙක්සිට් යෝජනාව පරාජයට පත්වුවහොත් ඡන්දයක් පැවැත්වීමට සිදුවන බව ද ඔහු වැඩිදුරටත් ප්‍රකාශ කළා.\nබ්‍රිතාන්‍ය පාලක පක්ෂයේ ද ඇතැම් පිරිස් එරට ප්‍රධාන විපක්ෂය වන කම්කරු පක්ෂය සමඟ එක්ව ලබන මස 31 වන දා බ්‍රිතාන්‍යය යුරෝපා සංගමයෙන් ඉවත්වීමට ගෙන ඇති තීරණය නතර කිරීම සඳහා පනත් කෙටුම්පතක් ද පාර්ලිමේන්තුවට ඉදිරිපත් කිරීමට සැලසුම් කර ඇති බව සඳහන්.\nඑසේ වුවහොත් අගමැති බොරිස් ජොන්සන් පාර්ලිමේන්තුව යළි කල් දැමීමේ සූදානමක් පවතින බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/223493/බ්‍රෙක්සිට්-යෝජනාව-පැරදුණොත්-ඔක්තෝම්බරයේ-මැතිවරණයක්-බ්‍රිතාන්‍ය-අගමැති",
       "Category": "International News",
       "Parent URL": "https://www.hirunews.lk/international-news.php?pageID=240"
}