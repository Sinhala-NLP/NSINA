{
       "Source": "hirunews",
       "Timestamp": "Tuesday, 18 February 2020 - 10:20",
       "Headline": "සිරියාවේ තවත් සටනකින් නව ලක්ෂයක් අවතැන්",
       "News Content": "සිරියානු කැරළිකරුවන් අත පවතින එරට ඊසානදිග ඉඩ්ලිබ් ප්‍රාන්තයේ දැවැන්ත හමුදා මෙහෙයුමක් ආරම්භ කිරීමත් සමඟ එහි නව ලක්ෂයක් පමණ ජනතාව අවතැන් වී සිටින බව ජගත් සංවිධානය පවසනවා.\nඔවුන්ගෙන් බහුතරයක් කාන්තාවන් සහ ළමයින් බවයි මානුෂීය කටයුතු පිළිබඳ ජගත් සංවිධාන සහකාර ලේකම් මාක් ලොව්කොක් ප්‍රකාශ කළේ.\nකෙසේ නමුත්, ඉඞ්ලිබ් සහ ඇලෙප්පෝ ප්‍රාන්ත මුදා ගැනීම සඳහා සිය සටන අඛණ්ඩව ක්‍රියාත්මක කරන බව සිරියානු ජනාධිපති බෂාර් අල් අසාද් කියා සිටියා.\nඑහෙත්, ජගත් සංවිධානය පෙන්වා දෙන්නේ සටන් විරාමයක් ක්‍රියාත්මක නොවුවහොත් එම මෙහෙයුම 21 වන සියවසේ මානුෂීය ඛේදවාචකයක් බවට පත් විය හැකි බවයි.",
       "URL": "https://www.hirunews.lk/234681/සිරියාවේ-තවත්-සටනකින්-නව-ලක්ෂයක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=197"
}