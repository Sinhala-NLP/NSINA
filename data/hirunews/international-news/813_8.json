{
       "Source": "hirunews",
       "Timestamp": "Thursday, 15 August 2013 - 7:55",
       "Headline": "ඊජිප්තුවේ උද්ඝෝෂණවලින් 278 ක් මරුට.",
       "News Content": "ඊජිප්තුවේ හිටපු ජනාධිපති මොහොමඞ් මොර්සිගේ ආධාරකරුවන් සහ ආරක්ෂක අංශ අතර ඊයේ (14) දිනයේ ඇතිවු ගැටුම්වලින් පුද්ගලයින් 278 දෙනෙකු මියගොස් තිබෙනවා. ඉන් පුද්ගලයින් 235 දෙනෙකු සිවිල් වැසියන් බවයි වාර්තා වන්නේ. මීට අමතරව ඇතිවු ගැටුම්වලින් පොලිස් නිලධාරීන් 43 දෙනෙකු මියගොස් ඇති බව සඳහන්. එමෙන්ම, විදෙස් වාර්තා සඳහන් කළේ ස්කයි ප්‍රවෘත්ති සේවයේ රූපවාහිනී කැමරා ශිල්පියෙකුද මෙම ගැටුම්වලින් මියගොස් ඇති බවයි. කයිරෝ නුවර රැඳී සිටින මොහොමඞ් මොර්සිගේ ආධාරකරුවන් එම ස්ථානවලින් ඉවත් කිරීමේ මෙහෙයුමක් අතරතුර හමුදාව එල්ල කළ ප්‍රහාරවලින් මෙම පුද්ගලයින් මියගොස් ඇත්තේ.",
       "URL": "https://www.hirunews.lk/65095/ඊජිප්තුවේ-උද්ඝෝෂණවලින්-278-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=813"
}