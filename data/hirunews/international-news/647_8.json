{
       "Source": "hirunews",
       "Timestamp": "Tuesday, 12 April 2016 - 13:05",
       "Headline": "ආසියාවේ සමුදුරු අර්බුද පිළබදව මහ බලවතුන්ගෙන් අනතුරු ඇගවීමක්",
       "News Content": "ආසියාකරයේ පැන නැගී ඇති සාමුද්‍රික අර්බුද පිළිබඳ ජපානයේ ටෝකියෝ නුවරට රැස්වී සිටින ජී - 7 හෙවත් ලොව බලවත් රාජ්‍ය හතේ විදේශ අමාත්‍යවරුන් සිය අවධානය යොමු කළා.\nඇමරිකා එක්සත් ජනපදය, බ්‍රිතාන්‍යය, කැනඩාව, ප්‍රංශය, ජර්මනිය, ඉතාලිය සහ ජපානය ජී - 7 කණ්ඩායමට අයත්.\nජපානයේ හිරෝෂිමා නුවර දී ඔවුන් ඊයේ ප්‍රකාශ කළේ ආසියානු මුහුදු තීරයේ අර්බුදය සාමකාමී අන්දමින් විසදා ගත යුතු බවයි.\nඔවුන්ගේ එම ප්‍රකාශය ඍජුවම චීනය ඉලක්ක කරගෙන ඉදිරිපත් කරන්නට ඇතැයි සැලකෙනවා.\nදකුණු චීන මුහුදේ අයිතිය පිළිබඳ මතභේද පවතින දිවයින් ආශ්‍රිතව චීනය සිය යුද බලය වර්ධනය කිරීම ද ජී - 7 කණ්ඩායමේ මෙම ප්‍රකාශයට හේතුවක්.\nඑම දිවයින් සඳහා චීනය මෙන්ම බෲනායි, මලයාසියාව, වියට්නාමය, තායිවානය සහ පිලිපීනය ද අයිතිය කියා පානවා.",
       "URL": "https://www.hirunews.lk/130711/ආසියාවේ-සමුදුරු-අර්බුද-පිළබදව-මහ-බලවතුන්ගෙන්-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=647"
}