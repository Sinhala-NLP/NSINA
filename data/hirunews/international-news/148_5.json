{
       "Source": "hirunews",
       "Timestamp": "Tuesday, 15 December 2020 - 9:24",
       "Headline": "එංගලන්තයෙන් නව කොරෝනා වෛරස් ප්‍රභේදයක්",
       "News Content": "එංගලන්තයෙන් නව කොරෝනා වෛරස් ප්‍රභේදයක් හඳුනාගෙන ඇති අතර, එය එහි ඇතැම් ප්‍රදේශවල සීඝ්‍රයෙන් පැතිර යන බව බ්‍රිතාන්‍ය සෞඛ්‍ය අමාත්‍ය මැට් හැන්කොක් ප්‍රකාශ කළා.\nඑංගලන්තයේ කොරෝනා වෛරස් ව්‍යාප්තිය වේගවත්වීමටද එය බලපා ඇති බවයි ඔහු සඳහන් කළේ.\nනව වෛරස් ප්‍රභේදය ආසාදනය වූ දහසකට අධික පිරිසක් හඳුනාගෙන ඇති අතර, එය පළාත් පාලන ප්‍රදේශ 60 කින් වාර්තා වන බවයි බ්‍රිතාන්‍ය සෞඛ්‍ය අමාත්‍යවරයා කියා සිටියේ.\nකෙසේ නමුත්, නව කොරෝනා වෛරස් ප්‍රභේදය දැන් ක්‍රියාත්මක වන කොවිඩ් 19 එන්නත්කරණ වැඩසටහනට බලපෑමක් ඇති නොකරන බව ලෝක සෞඛ්‍ය සංවිධානය අවධාරණය කළා.\nඑම නව ප්‍රභේදයෙන් කොවිඩ් 19 එන්නත්වල ක්‍රියාකාරීත්වය අඩු කරන බවට සාධක නොමැති බවයි එහි හදිසි සේවා වැඩසටහන් ප්‍රධානී මයික් රයන් ජිනීවා නුවරදී සඳහන් කළේ.",
       "URL": "https://www.hirunews.lk/257057/එංගලන්තයෙන්-නව-කොරෝනා-වෛරස්-ප්‍රභේදයක්",
       "Category": "International News",
       "Parent URL": "https://www.hirunews.lk/international-news.php?pageID=148"
}