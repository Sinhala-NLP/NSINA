{
       "Source": "hirunews",
       "Timestamp": "Thursday, 23 July 2015 - 8:02",
       "Headline": "සිරියාවේ ගුවන් ප්‍රහාර ගැන යූ එන් සංවිධානය කළකිරෙයි",
       "News Content": "සිරියාව අයි.එස්. කැරළිකරුවන් ඉලක්ක කරගනිමින් එල්ල කරන ගුවන් ප්‍රහාර හේතුවෙන් විශාල ජීවිත හානියක් සිදුව ඇති බව එක්සත් ජාතීන්ගේ සංවිධානය පවසනවා. විදෙස් වාර්තා සඳහන් කළේ සිරියානු රජය විසින් පසුගිය දින කිහිපය පුරාම සිරියාවේ සබාඩානි නගරය වෙත ගුවන් ප්‍රහාර එල්ල කර ඇති බවයි. එම ප්‍රහාරවලින් අයි.එස්. කැරළිකරුවන් මෙන්ම එරට සාමාන්‍ය ජනතාවද ජීවිතක්ෂයට පත්වී තිබෙනවා. එමෙන්ම කුඩා ළමයින් ඇතුලූ විශාල පිරිසක් තුවාල ලබා රෝහල් ගතකර ඇති බවයි විදෙස් වාර්තා සඳහන් කළේ. මේ හේතුව නිසා වහාම සිරියාව එල්ල කරන ගුවන් ප්‍රහාර නතර කිරීමට පියවර ගත යුතු බවයි එක්සත් ජාතීන්ගේ සංවිධානය අවධාරණය කර ඇත්තේ.",
       "URL": "https://www.hirunews.lk/113666/සිරියාවේ-ගුවන්-ප්‍රහාර-ගැන-යූ-එන්-සංවිධානය-කළකිරෙයි",
       "Category": "International News",
       "Parent URL": "https://www.hirunews.lk/international-news.php?pageID=716"
}