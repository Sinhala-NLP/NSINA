{
       "Source": "hirunews",
       "Timestamp": "Tuesday, 30 June 2015 - 14:45",
       "Headline": "වැඩි ඡන්ද එක්ලක්ෂ පනස්දහසක ජය ලලිතාට",
       "News Content": "තමිල්නාඩු ප්‍රාන්ත සභාවේ ආර්.කේ.නගර් අසුන සඳහා පැවති අතුරු මැතිවරණයෙන් මහඇමතිනි ජයලලිතා ජයරාම් විශාල ජයග්‍රහණයක් ලබා ඇති බව වාර්තා වනවා. ඇය තමාගේ ආසන්නතම ප්‍රතිවාදියා වූ වාමාංශය නියෝජනය කරන සී.මහේන්ද්‍රන්ට වඩා වැඩි ඡන්ද එක් ලක්ෂ පනස් දහසට වඩා ලබා සිටින බවයි ඉන්දීය මාධ්‍ය සඳහන් කළේ.\nපසුගිය සතියේ පැවති අතුරු මැතිවරණයේ ඡන්ද ගණන් කිරීම සිදුකෙරුණේ අදයි.\nමූල්‍ය දූෂණ චෝදනා මත වැරදිකාරිය වී බන්ධනාගාර ගතව සිටි ජයලලිතා ඉහළ අධිකරණයක් මගින් නිදහස් කිරීමත් සමඟ නැවත තමිල්නාඩු මහඇමති ධුරයට පත්වුණා. එහෙත්, ව්‍යවස්ථානුකූල අවශ්‍යතාවක් ලෙස ඇය මාස 6 ක් ඇතුළත ප්‍රාන්ත සභාවට ඡන්දයෙන් තේරී පත්විය යුතු වනවා. ඒ සඳහා ඇයට ඉඩ සැලසීමට ආර්.කේ. නගර් අසුන හෙබවූ ඒ.අයි.ඒ.ඞී.එම්.කේ සභිකයා ඉල්ලා අස්වුණා.",
       "URL": "https://www.hirunews.lk/112386/ජයලලිතා-අතුරු-මැතිවරණය-ජය-ගනී",
       "Category": "International News",
       "Parent URL": "https://www.hirunews.lk/international-news.php?pageID=722"
}