{
       "Source": "hirunews",
       "Timestamp": "Wednesday, 09 March 2016 - 8:30",
       "Headline": "ආසියාකරය මොහොතකට අඳුරුවු හැටි ඔබත් දුටුවද?",
       "News Content": "මිලියන සංඛ්‍යාත ආසියානුවන් අද අලූයම් කාලයේ පූර්ණ සූර්යග්‍රහණයක් අත්දැකීමට සමත් වුණා.\nසඳ ඍජුවම සූර්යයා පසු කරන මොහොතේ මෙලෙස හිරු එළිය මුළුමනින්ම ආවරණය වීම හොඳින්ම දර්ශනය වී ඇත්තේ ඉන්දුනීසියාවටයි.\nශ්‍රී ලංකා වේලාවෙන් අද අලූයම 4.50ට පමණ මෙම සූර්යග්‍රහණය දර්ශනයවීම ආරම්භ වී තිබෙනවා.\nජාත්‍යන්තර දින රේඛාවේ පිහිටීම අනුව එය ඉදිරි පැය කිහිපය තුළ හවායි දිවයින පසුකර යාමෙන් අවසන් වනවා.\nශ්‍රී ලංකාවේ නැගෙනහිර ප්‍රදේශයට සූර්යග්‍රහණය දර්ශනය වී ඇත්තේ අද පෙරවරු 6.50ට පමණ බව කාලගුණ විද්‍යා දෙපාර්තමේන්තුව ප්‍රකාශ කළා.\nඑහෙත් ආසියාකරයේ අනෙකුත් රටවලට මෙන් ශ්‍රී ලංකාවට එය හොදින් දර්ශනය වී නැහැ.",
       "URL": "https://www.hirunews.lk/128120/ආසියාකරය-මොහොතකට-අඳුරුවු-හැටි-ඔබත්-දුටුවද",
       "Category": "International News",
       "Parent URL": "https://www.hirunews.lk/international-news.php?pageID=657"
}