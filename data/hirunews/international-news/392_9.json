{
       "Source": "hirunews",
       "Timestamp": "Thursday, 22 February 2018 - 16:03",
       "Headline": "ලොවම පුදුම කරමින් හමු වූ බිත්තර දමන පිරිමි දරුවා ( ඡායාරූප)",
       "News Content": "පසුගිය වසර දෙකක කාලයක් පුරා බිත්තර දැමු ඉන්දුනීසියාවේ පිරිමි දරුවෙකු පිළිබඳ විදෙස් මාධ්‍ය අනාවරණ කර තිබෙනවා.\nමෙම සිද්ධිය හේතුවෙන් ඉන්දුනීසියාවේ වෛද්‍යවරුන් ද ගැටලුකාරී තත්වයකට පත්වී ඇති බවයි වාර්තා වන්නේ.\nමෙම පිරිමි දරුවා පසුගිය වසර දෙකක කාලය පුරා සිය අධෝ මාර්ගයෙන් බිත්තර 20 ක් දමා ඇතැයි සඳහන්.\n14 හැවිරිදි ඔහු ප්‍රකාශකර ඇත්තේ 2016 වසරේ සිට මෙම තත්වය තමාට පවතින බවයි.\nදරුවාගේ පියා විසින් එම බිත්තර කඩා බැලීමේ දී එහි ඇතැම්විට කහමදය පමණක් හෝ ඇතැම්විට සුදු මදය පමණක් පැවති බව සඳහන්.\nමෙම පිරිමි දරුවාගේ උදරයේ සිදු කළ එක්ස්රේ පරීක්ෂණයකදී ද හෙළිවී ඇත්තේ ඒ වන විටත් එහි බිත්තර පවතින බවයි.\nමෙම තත්වය හේතුවෙන් පිරිමි දරුවා අඛණ්ඩව වෛද්‍ය පරීක්ෂණයන්ට ද ලක්ව ඇති අතර වෛද්‍යවරුන් ඉදිරියේම බිත්තර දෙකක් දැමීම හේතුවෙන් මතබේධාත්මක තත්වයට ඔවුන් පත්ව තිබෙනවා.\nකෙසේවෙතත් වෛද්‍යවරුන් ප්‍රකාශකර ඇත්තේ මිනිස් සිරුරක බිත්තර ඇති වීමට කිසිසේත් හැකියාවක් නොමැති බවයි.\nමෙම බිත්තර මෙම දරුවාගේ අධෝ මාර්ගයට උවමනාවෙන්ම ඇතුලු කර ඇතැයි වෛද්‍යවරුන් සැක පළ කරනවා.\nකෙසේවෙතත් ඇසින් දුටු සාක්ෂි නොමැතිවීම හේතුවෙන් එය ද නිශ්චිතව ප්‍රකාශ කළ නොහැකි බවයි ඔවුන් සඳහන් කර ඇත්තේ.\nමෙම දරුවාගේ පියා ද එය ප්‍රතික්ෂේප කර තිබෙනවා.\nඔහු ප්‍රකාශ කරන්නේ තම දරුවා බිත්තර සම්පුර්ණයෙන් හෝ ගිල නොදැමු බවයි.\nකුඩා දරුවෙකු එලෙස සිදු කරන්නේ ඇයි ද යන්න ඔහු ප්‍රශ්ණ කරනවා.\nකෙසේවෙතත් මේ පිළිබඳ වෛද්‍ය පරීක්ෂණ තවදුරටත් ක්‍රියාත්මක බවයි විදෙස් වාර්තා සඳහන් කළේ.",
       "URL": "https://www.hirunews.lk/184258/ලොවම-පුදුම-කරමින්-හමු-වූ-බිත්තර-දමන-පිරිමි-දරුවා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=392"
}