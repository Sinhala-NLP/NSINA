{
       "Source": "hirunews",
       "Timestamp": "Friday, 16 September 2022 - 15:11",
       "Headline": "ඉතාලියේ ජල ගැල්මෙන් හත්දෙනෙකු මරුට",
       "News Content": "ඉතාලියට බලපා ඇති අධික වැසි සහ ගංවතුර හේතුවෙන් පුද්ගලයින් හත්දෙනෙකු ජීවිතක්ෂයට පත්ව තිබෙනවා.\nතවත් පුද්ගලයින් තුන්දෙනෙකු අතුරුදන්ව ඇති බවයි ඉතාලි මාධ්‍ය වාර්තා කළේ.\nඊයේ රාත්‍රියේදී ඉතාලියේ අන්කොනා සහ පෙසාරෝ-උර්බිනෝ පළාත්වලට මිලිමීටර 400 ඉක්මවූ අධික වර්ෂාපතනයක් පැය දෙකත් තුනත් අතර කාලයකදී පතිතවී ඇති අතර, ඒ හේතුවෙන් නගර රැසක් මෙන්ම මහාමාර්ග ජලයෙන් යටවී තිබෙනවා.\nමේ වනවිටත් ජල ගැල්ම හේතුවෙන් සිරවී සිටින පිරිස් මුදාගැනීමේ මෙහෙයුම් සිදු කෙරෙන බවයි ඉතාලි මාධ්‍ය තවදුරටත් වාර්තා කළේ.",
       "URL": "https://www.hirunews.lk/315557/ඉතාලියේ-ජල-ගැල්මෙන්-හත්දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=32"
}