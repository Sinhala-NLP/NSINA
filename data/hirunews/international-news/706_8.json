{
       "Source": "hirunews",
       "Timestamp": "Tuesday, 08 September 2015 - 8:26",
       "Headline": "යුරෝපය ගැන ධනවත් අරාබි රටවල් දෝෂාරෝපණයට",
       "News Content": "සිරියානු යුද්ධයෙන් පළා යන සරණාගතයන් යුරෝපයේ රැකවරණ සොයා දුෂ්කර ගමනක නිරත වද්දී ධනවත් අරාබි රටවල් ඒ පිළිබඳ නිහඬ ප්‍රතිපත්තියක් අනුගමනය කිරීම ජාත්‍යන්තර ජන සමාජයේ විවේචනයට ලක්වනවා. නිව්යෝක් ටයිම්ස් පුවත්පත ගෙන ආ වාර්තාවක දැක්වෙන්නේ මුහුදු ගමනේදී දියේ ගිලූණු අයිලාන් සංක්‍රමණික දරුවාගේ මරණයත් සමඟ ගල්ෆ් අරාබි රටවල් වෙත මෙම චෝදනා වැඩි වශයෙන් යොමු වන බවයි. විශේෂයෙන් කටාරය සහ සෞදි අරාබිය වැනි ධනවත් අරාබි රටවල් සිරියානු ජනාධිපති බෂාර් අල් අසාද්ට එරෙහි කැරළිකරුවන්ට සහාය දැක්වුව ද සරණාගතයන් පිළිබඳව දක්වන්නේ මඳ සැලකිල්ලක් බව එමගින් පෙන්වා දෙනවා. ගල්ෆ් රාජ්‍යවල වැසියන් ද සිරියාවේ ජිහාඞ් යුද්ධයට දායක වන බවයි  නිව්යෝක් ටයිම්ස් වාර්තාවේ දැක්වෙන්නේ.",
       "URL": "https://www.hirunews.lk/116177/සිරියානු-සංක්‍රමණිකයන්ට-රැකවරණ-ලබා-නොදීම-ගැන-ධනවත්-අරාබි-රටවල්-දෝෂාරෝපණයට",
       "Category": "International News",
       "Parent URL": "https://www.hirunews.lk/international-news.php?pageID=706"
}