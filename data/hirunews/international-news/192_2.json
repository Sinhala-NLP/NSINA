{
       "Source": "hirunews",
       "Timestamp": "Tuesday, 10 March 2020 - 7:40",
       "Headline": "ඇෆ්ගනිස්ථානයේ ඇමරිකානු හමුදා ඉවත් කර ගැනීම ඇරඹේ",
       "News Content": "තලෙයිබාන් සංවිධානය සමඟ ඇති කර ගත් සාම ගිවිසුමට අනුව ඇෆ්ගනිස්ථානයේ ඇමරිකානු හමුදා ඉවත් කර ගැනීම දැන් ආරම්භ වී තිබෙනවා.\nපසුගිය පෙබරවාරි 29 වන දා කටාරයේදී අත්සන් තැබුණු සාම ගිවිසුමට අනුව ඇෆ්ගනිස්ථානයේ සිටින 12,000 පමණ වන ඇමරිකානු හමුදා දින 135ක් තුළ 8600 දක්වා අඩු කළ යුතුයි.\nමාස 14ක් තුළ ඇෆ්ගනිස්ථානයේ සියළු ඇමරිකානු හමුදා ඉවත් කර ගැනීමට එමගින් සැලසුම් කර තිබෙනවා.\nඇෆ්ගනිස්ථාන රජය මෙම සාම ගිවිසුමේ පාර්ශවකරුවෙකු නොවූව ද, ඔවුන් සමඟ සාම සාකච්ඡා පැවැත්වීමට තලෙයිබාන් සංවිධානය ගිවිසුම මගින් එකඟ වුණා.",
       "URL": "https://www.hirunews.lk/236186/ඇෆ්ගනිස්ථානයේ-ඇමරිකානු-හමුදා-ඉවත්-කර-ගැනීම-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=192"
}