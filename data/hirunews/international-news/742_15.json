{
       "Source": "hirunews",
       "Timestamp": "Thursday, 16 April 2015 - 10:42",
       "Headline": "කැනඩාවෙන් ඉන්දියාවට යුරේනියම්",
       "News Content": "ඉන්දියානු න්‍යෂ්ටික බලාගාරවල ඉන්ධන ලෙස යොදාගැනීම සඳහා ඉදිරි පස් වසර තුළ යුරේනියම් මෙටි‍්‍රක් ටොන් 3000 ක් සැපයීමට කැනඩාව එකඟවී තිබෙනවා. ඩොලර් මිලියන 254 ක් වටිනා මෙම ගිවිසුම ඇතිවී තිබෙන්නේ ඉන්දීය අග්‍රාමාත්‍ය නරේන්ද්‍ර මෝදිගේ කැනඩා චාරිකාවට සමගාමීවයි. ඉන්දීය අග්‍රාමාත්‍යවරයෙකු මෙලෙස කැනඩාවේ නිල සංචාරයක නිරතවන්නේ වසර 42 කට පසුවයි. ඉන්දියාව න්‍යෂ්ටික බෝම්බයක් නිෂ්පාදනය කිරීම සඳහා  කැනේඩියානු තාක්ෂණය යොදාගන්නා බවට චෝදනා කරමින් 1970 දශකයේදී කැනඩාව යුරේනියම් සහ න්‍යෂ්ටික උපකරණ ඉන්දියාවට සැපයීම නතර කළා. කෙසේ නමුත් නව එකඟතාව අනුව කැනඩාව, ඉන්දියාවට න්‍යෂ්ටික ඉන්ධන සඳහා යොදා ගැනෙන යුරේනියම් සපයනු ඇති.",
       "URL": "https://www.hirunews.lk/107628/කැනඩාවෙන්-ඉන්දියාවට-යුරේනියම්",
       "Category": "International News",
       "Parent URL": "https://www.hirunews.lk/international-news.php?pageID=742"
}