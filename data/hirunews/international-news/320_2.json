{
       "Source": "hirunews",
       "Timestamp": "Saturday, 03 November 2018 - 14:18",
       "Headline": "පාකිස්තානයට ආධාර දෙන්න තවත් සාකච්ඡා අවශ්‍ය බව චීනය කියයි",
       "News Content": "පාකිස්තානයට මූල්‍යාධාර සැපයීමට සූදානම් නමුදු ඒ සඳහා තවත් සාකච්ඡා අවශ්‍ය බව චීන අග්‍රාමාත්‍ය ලී කෙකියෑන් ප්‍රකාශ කර තිබෙනවා.\nආධාර පිළිබද තාක්ෂණික කරුණු සාකච්ඡා කිරීම සඳහා එවැනි සංවාදයක් අවශ්‍ය බවයි චීනයේ සංචාරයක නිරත පාකිස්තාන අග්‍රාමාත්‍ය ඉම්රාන් ඛාන් හමුවූ අවස්ථාවේදි ඔහු පවසා ඇත්තේ.\nපාකිස්තානයේ විදේශ විනිමය සංචිතය මේ වසරේදී සියයට 42කින් පහත වැටුණු අතර, දැන් පවතින්නේ ඩොලර් බිලියන 8ක මට්ටමකයි.\nකෙසේ නමුත්, පාකිස්තානයේ ආර්ථික දුෂ්කරතා සැලකිල්ලට ගෙන අවශ්‍ය සහය ලබාදෙන බව චීන අග්‍රාමාත්‍යවරයා සඳහන් කර තිබෙනවා.",
       "URL": "https://www.hirunews.lk/203505/පාකිස්තානයට-ආධාර-දෙන්න-තවත්-සාකච්ඡා-අවශ්‍ය-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=320"
}