{
       "Source": "hirunews",
       "Timestamp": "Saturday, 12 January 2019 - 10:23",
       "Headline": "යුරෝපය හිමෙන් වැසේ",
       "News Content": "හිම පතනයත් සමඟ ඝන හිම තට්ටුවකින් වැසී යාම නිසා ජර්මනිය, ස්වීඩනය ඇතුළු යුරෝපයේ රටවල් රැසක එදිනෙදා කටයුතු අඩාල වී තිබෙනවා.\nඊයේ දිනයේදී මෙලෙස එම රටවල මාර්ග අවහිර වී දුම්රිය ගමනාගමනය ඇණහිට තිබූ අතර, පාසල් ද වසා දමා තිබූ බවයි විදෙස් මාධ්‍ය සඳහන් කළේ.\nජර්මනියේ බැවේරියා ප්‍රාන්තයේ මහා මාර්ගවල අතරමං වූ පිරිස්වලට රතු කුරුස සංවිධානය සහය වූ අතර, ගසක් කඩා වැටීමෙන් 9 හැවිරිදි ළමයෙකු ජීවිතක්ෂයට පත්වී තිබෙනවා.\nහිම කුණාටුවකින් ස්විට්සර්ලන්ත හෝටලයක පිවිසුම අවහිර වූ අතර, ස්වීඩනය සහ නෝර්වේ යන රටවල ද ගමනාගමන කටයුතු දුෂ්කර වී ඇති බව සඳහන්.\nඔස්ටි‍්‍රයාවේ ඇතැම් ප්‍රදේශ අඩි 10ක පමණ හිම තට්ටුවකින් වැසී තිබෙනවා.",
       "URL": "https://www.hirunews.lk/208042/යුරෝපය-හිමෙන්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=300"
}