{
       "Source": "hirunews",
       "Timestamp": "Tuesday, 27 December 2016 - 10:08",
       "Headline": "දහස් ගණනක් මසුන් හිම මිදුණු ජලයෙන් ගොඩ එයි",
       "News Content": "ශීත ඍතුව ආරම්භයත් සමග චීනයේ වාර්ෂිකව පැවැත්වෙන ශීත ධීවර සැණකෙළිය මෙවරත් චීනයේ NE විල කේන්ද්‍ර කරගනිමින් පසුගියදා පැවැත්වුණා.\nඅයිස් මිදුණු විල් ජලයේ මසුන් ඇල්ලීම මෙම සැණකෙළියේදී සිදු කරන අතර මෙවර සැණකෙළියට විශාල පිරිසක් සහභාගී වී සිටි බවයි වාර්තා වන්නේ.\nසංවිධායකයන් පවසන්නේ මෙවර සැණකෙළියේදී, මේ වනවිට මසුන් කිලෝ 50,000ක් පමණ අල්ලා ගැනීමට හැකි වූ බවයි.\nචීන සංස්කෘතිය හා බැදුණු මෙම උත්සවය සංචාරකයින්ගේ ආකර්ෂණය ලබා ගැනීම සදහා සතියක කාලයක් පැවැත්වෙන බවයි විදෙස් මාධ්‍ය සදහන් කරන්නේ.",
       "URL": "https://www.hirunews.lk/150668/දහස්-ගණනක්-මසුන්-හිම-මිදුණු-ජලයෙන්-ගොඩ-එයි",
       "Category": "International News",
       "Parent URL": "https://www.hirunews.lk/international-news.php?pageID=539"
}