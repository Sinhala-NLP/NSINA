{
       "Source": "hirunews",
       "Timestamp": "Thursday, 02 May 2019 - 13:49",
       "Headline": "ෆොනී හේතුවෙන් ලක්ෂ 08 ක් ආරක්ෂිත ස්ථානවලට",
       "News Content": "ෆොනී සුළි කුණාටුව හේතුවෙන් ඉන්දියාවේ ආන්ද්‍රා ප්‍රදේශයේ පුද්ගලයින් ලක්ෂ 08 ක් පමණ ආරක්ෂිත ස්ථාන වෙත යොමුකර තිබෙනවා.\nහෙට දහවල් පැයට කිලෝමීටර 175 ක වේගයෙන් මෙම සුළි කුණාටුව පූජනීය නගරයක් වන පූරි ප්‍රදේශයෙන් දකුණු ඉන්දියාවට ඇතුලුවීමට නියමිත බවයි ඉන්දීය කාලගුණ විද්‍යා දෙපාර්තමේන්තුව ප්‍රකාශ කළේ.\nපාසල් වසා දමන ලෙසට දැනටමත් නියෝග කර ඇති අතර, මගීන්ගේ ආරක්ෂාව සළකා දුම්රිය 43 ක්ද ධාවනය කිරීම අත්හිටුවා ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/215603/ෆොනී-හේතුවෙන්-ලක්ෂ-08-ක්-ආරක්ෂිත-ස්ථානවලට",
       "Category": "International News",
       "Parent URL": "https://www.hirunews.lk/international-news.php?pageID=270"
}