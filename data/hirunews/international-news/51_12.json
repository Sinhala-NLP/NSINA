{
       "Source": "hirunews",
       "Timestamp": "Friday, 29 April 2022 - 10:22",
       "Headline": "යුක්රේනයට ඇමරිකාවෙන් ඩොලර් බිලියන 33ක ආධාර",
       "News Content": "යුක්රේනයට ඇමරිකානු ඩොලර් බිලියන 33ක් වටිනා යුධමය, ආර්ථික සහ මානුෂීය ආධාර ලබා දිම සඳහා ජනාධිපති ජෝ බයිඩ්න් විසින් ඇමරිකානු කොංග්‍රසය වෙත යෝජනාවක් ඉදිරිපත් කර තිබෙනවා.\nයුක්රේනයට ආත්මාරක්ෂාව සලසා ගැනීම සඳහා සහය විමට එය තීරණාත්මක වන බවයි ජනපති බයිඩ්න් කියා සිටියේ.\nකෙසේ නමුත් එය රුසියාවට එල්ල කරන ප්‍රහාරයක් නොවන බව ද ඔහු අවධාරණය කළා.\nජනපති ජෝ බයිඩ්න් යෝජනා කර ඇත්තේ යුක්රේනයට ඩොලර් බිලියන 20ක යුධ ආධාර, බිලියන 8යි දශම 5ක ආර්ථික ආධාර සහ ඩොලර් බිලියන 3ක මානුෂිය ආධාර ලබාදීමට යි.\nපසුගිය පෙබරවාරි 24 වන දා රුසියාවේ යුක්රේන ආක්‍රමණය ආරම්භ වූ දා පටන් ඇමරිකානු කොංග්‍රසය මගින් යුක්රේනයට ඩොලර් බිලියන 14ක ආධාර අනුමත කර තිබෙනවා.",
       "URL": "https://www.hirunews.lk/303065/යුක්රේනයට-ඇමරිකාවෙන්-ඩොලර්-බිලියන-33ක-ආධාර",
       "Category": "International News",
       "Parent URL": "https://www.hirunews.lk/international-news.php?pageID=51"
}