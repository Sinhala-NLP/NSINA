{
       "Source": "hirunews",
       "Timestamp": "Sunday, 15 January 2017 - 7:50",
       "Headline": "නීතිවිරෝධී සංක්‍රමණිකයන් 100 දෙනෙකු අතුරුදන්",
       "News Content": "ලිබියාවට ඔබ්බෙන් මධ්‍යධරණී මුහුදේ ගිලූණු සංක්‍රමණික බෝට්ටුවක සිටි නීතිවිරෝධී සංක්‍රමණිකයන් සිය දෙනෙකු පමණ අතුරුදන්ව ඇති බව වාර්තා වනවා.\nඉතාලි වෙරළාරක්ෂකයන් සිදුකළ මෙහෙයුමකදී සංක්‍රමණිකයන් 04 දෙනෙකු බේරාගෙන ඇති අතර, මළ සිරුරු 08 ක්ද සොයා ගැනුණා.\nරාත්‍රිය එළැඹීමත් සමඟ ඊයේ ජීවිතාරක්ෂක මෙහෙයුම අත්හැර දැමූ බවයි විදෙස් වාර්තා සඳහන් කළේ.\nලිබියානු වෙරළේ සිට සැතපුම් 30 ක් පමණ ඈතින් ලිබියාව සහ ඉතාලිය අතර මෙම යාත්‍රාව අනතුරට ලක්වී තිබෙනවා.\nප්‍රංශ නාවික හමුදා යාත්‍රාවක්, වෙළඳ නෞකා දෙකක් සහ හෙලිකොප්ටර් යානා අතුරුදන්වූවන් සෙවීම අද යළි ආරම්භ කරනු ඇති.",
       "URL": "https://www.hirunews.lk/152080/නීතිවිරෝධී-සංක්‍රමණිකයන්-100-දෙනෙකු-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=530"
}