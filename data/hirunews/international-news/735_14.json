{
       "Source": "hirunews",
       "Timestamp": "Saturday, 09 May 2015 - 14:10",
       "Headline": "ඉන්දීය ගම්මානයක පිරිමි පුද්ගලයන් 400 ක් පැහැර ගනී",
       "News Content": "අග්‍රාමාත්‍ය නරේන්ද්‍ර මෝදි අද සංචාරය කිරීමට නියමිතව ඇති උතුරු ඉන්දියාවේ චතිස්ගාර් ප්‍රාන්තයේ ඩන්තෙවාදා ප්‍රදේශයේ ගම්වාසීන් 400 දෙනෙකු පමණ මාවෝවාදීන් පැහැරගෙන තිබෙනවා. අද (09) අළුයම් කාලයේ ගම්මානයට කඩා වැදුණු මාවෝවාදීන් සිය ගණනක් එහි සිටි පිරිමි පුද්ගලයන් සියලූ දෙනාම පැහැරගෙන ගොස් ඇති බවයි වාර්තා වන්නේ. වනාන්තර ප්‍රදේශයකට රැගෙන ගිය ගම්වාසීන් මුදා ගැනීම සඳහා ඉන්දීය පොලිසිය මේ වනවිටත් මෙහෙයුමක් ආරම්භ කර තිබෙනවා. අග්‍රාමාත්‍ය නරේන්ද්‍ර මෝදි ඩන්තෙවාදා ප්‍රදේශයේ පාළමක් ඇතුළු ව්‍යාපෘති කිහිපයක් අද විවෘත කිරීමට නියමිතයි. එම ව්‍යාපෘතිවලට මාවෝවාදීන් දිගින් දිගටම විරෝධය පළ කළ බව ඉන්දීය මාධ්‍ය සඳහන් කළා.",
       "URL": "https://www.hirunews.lk/109146/ඉන්දීය-ගම්මානයක-පිරිමි-පුද්ගලයන්-400-ක්-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=735"
}