{
       "Source": "hirunews",
       "Timestamp": "Monday, 14 June 2021 - 12:52",
       "Headline": "අමෙරිකානුවන්ට කොරෝනා එන්නත් මාත්‍රා මිලියන 309 ක්",
       "News Content": "මේ වනවිට අමෙරිකානුවන්ට කොරෝනා එන්නත් මාත්‍රා තිස්කෝටි අනූතුන් ලක්ෂ විසි දෙදහස් පන්සීය හතලිස් හතරකට ලබාදී ඇති බව සී.ඩී.සී. හෙවත් එරට රෝග පාලන හා වැළැක්වීමේ ආයතනය නිවේදනය කළා.\nඊයේ ප්‍රකාශයට පත් කෙරුණු දත්ත වලට අනුව රට පුරා මේ වනවිට බෙදා දී ඇති එන්නත් මාත්‍රා සංඛ්‍යාව තිස්හත් කෝටි හතලිස් තුන් ලක්ෂ අනූ අටදහසකට අධිකයි.\nඅමෙරිකානුවන් දාහත් කෝටි තිස්අට ලක්ෂ හතලිස් දහසකට මේ වනවිට එක් එන්නත් මාත්‍රාවක් හෝ ලබාදී ඇති අතර, පූර්ණ එන්නත්කරණය ලැබූ සංඛ්‍යාව දාහතර කෝටි තිස්නවලක්ෂ විසි එක්දහසකට අධිකයි.\nඅමෙරිකානුවන්ට මෙලෙස ලබාදී ඇත්තේ එන්නත් මාත්‍රා දෙකක් ලබාදෙන ෆයිසර් සහ මොඩර්නා එන්නත් මෙන්ම එක් මාත්‍රාවක් පමණක් ලබාදිය යුතු ජොන්සන් ඇන්ඩ් ජොන්සන් කොරෝනා එන්නත්.",
       "URL": "https://www.hirunews.lk/274260/අමෙරිකානුවන්ට-කොරෝනා-එන්නත්-මාත්‍රා-මිලියන-309-ක්",
       "Category": "International News",
       "Parent URL": "https://www.hirunews.lk/international-news.php?pageID=110"
}