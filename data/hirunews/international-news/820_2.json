{
       "Source": "hirunews",
       "Timestamp": "Monday, 22 July 2013 - 15:18",
       "Headline": "ඇමරිකානු උප ජනාධිපති ඉන්දියාවට.",
       "News Content": "ඇමරිකානු උප ජනාධිපති ජෝ බයිඞ්න් නිල සංචාරයක් සඳහා ඉන්දියාවට පැමිණ තිබෙනවා. ආරක්ෂක, වෙළඳ සහ පරමාණු බලශක්ති කටයුතු සම්බන්ධයෙන් මෙම සංචාරයේදී ඇමරිකානු උප ජනාධිපතිවරයාගේ අවධානය යොමුවීමට නියමිතයි. ඊට අමතරව නවදිල්ලියේදී ඉන්දියාවේ ඉහළ පෙලේ දේශපාලන නායකයින් සහ රාජ්‍ය නිලධාරින් සමඟ ද ඇමරිකානු උප ජනාධිපතිවරයා විශේෂ සාකච්ඡා කිහිපයකට සහභාගිවීමට නියමිත බව වාර්තා වනවා. සිය සංචාරයේ ඔහු මුම්බායිහි පැවැත්වෙන විශේෂ වෙළඳ සම්මන්ත්‍රණයකට සහභාගි වන අතර ඊට ඉන්දීය ව්‍යාපාරිකයින් සහ උසස් අධ්‍යාපන ශිෂ්‍යයන් සහභාගි වන බවයි ඉන්දීය මාධ්‍ය වාර්තා කරන්නේ.",
       "URL": "https://www.hirunews.lk/63540/ඇමරිකානු-උප-ජනාධිපති-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=820"
}