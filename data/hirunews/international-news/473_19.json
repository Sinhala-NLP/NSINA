{
       "Source": "hirunews",
       "Timestamp": "Monday, 05 June 2017 - 10:25",
       "Headline": "දුම්රියේ ගැටී දිවි බේරාගත් තරුණිය",
       "News Content": "දුම්රියේ ගැටීමෙන් අනතුරට පත්වූ තරුණියක් දිවි ගලවා ගැනීමේ පුවතක් ඉන්දීය මාධ්‍ය වාර්තා කරනවා.\nමුම්බායි නුවර ගුර්ලා දුම්රිය ස්ථානයේදී මෙම අනතුර සිදුව ඇති බවයි වාර්තා වන්නේ.\nඑරට මාධ්‍ය වැඩිදුරටත් වාර්තා කරන්නේ අනතුරට පත් තරුණිය 19 වන වියේ පසුවන අතර ඇය තම ජංගම දුරකථනයේ ශ්‍රවණ ආධාරක (hand free) යොදාගනිමින් දුරකථන ඇමතුමක් ලබා ගනිමින් දුම්රිය මර්ගය හරහා ගමන් කිරීමට යාමේදී මෙම අනතුර සිදුව ඇති බවයි.\nතරුණිය දුම්රියේ ගැටීමෙන් පසුව ඇය දුම්රිය මාර්ග හරහා ඇද වැටී ඇති බව සදහන්.\nපසුව අදාල තරුණිය අවට සිටි පුද්ගලයින් එක්ව රෝහල් ගතකර ඇති අතර අනතුරෙන් ඇය සුළු තුවාල ලබා ඇති බවයි වාර්තා වන්නේ.\nතම මිතුරියක්  මුණගැසීමට ඇය දුම්රිය වේදිකාවට පැමිණ ඇති අතර ඇය හමුවී ආපසු යන අවස්ථාවේදී තරුණිය මෙම අනතුරට පත්ව මුහුණ පා ඇති බව සදහන්.\nඅනතුර සිදුවීමෙන් පසුව දුම්රිය රියදුරා පවසා ඇත්තේ  දුම්රිය මර්ගයේ සිටි තරුණිය තමන් දුටු බවත් එම අවස්ථාවේදී  දුම්රියේ වේගය අඩු කිරීමට තමන් හැකිතරම් උත්සහ ගත් බවයි.\nඅනතුර සිදුවන අවස්ථාව පහතින්.",
       "URL": "https://www.hirunews.lk/162860/දුම්රියේ-ගැටී-දිවි-බේරාගත්-තරුණිය",
       "Category": "International News",
       "Parent URL": "https://www.hirunews.lk/international-news.php?pageID=473"
}