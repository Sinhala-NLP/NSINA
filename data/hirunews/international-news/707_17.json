{
       "Source": "hirunews",
       "Timestamp": "Monday, 31 August 2015 - 14:22",
       "Headline": "යුරෝපා සංගමයේ හදිසි සාකච්ඡාවක්",
       "News Content": "ග්‍රීසිය සහ ඉතාලිය කේන්ද්‍ර කොටගෙන යුරෝපයේ ඇතිවී තිබෙන නීතිවිරෝධී සංක්‍රමණික අර්බුදය සම්බන්ධයෙන් හදිසි රැස්වීමක් කැඳවීමට යුරෝපා සංගමය තීරණය කර තිබෙනවා. සැප්තැම්බර් 14 වනදා මෙම රැස්වීම කැඳවීමට බ්‍රසල්ස් නුවර යුරෝපා සංගම් මූලස්ථානයේ ඊයේ පැවති සාකච්ඡාවකදී තීරණය වී ඇතැයි විදෙස් වාර්තා සඳහන් කළා. යුරෝපා සංගමය මෙම තීරණයට එළඹී ඇත්තේ මධ්‍යධරණී මුහුද තරණය කිරීමට ගොස් සිය ගණනක් සංක්‍රමණිකයන් ජීවිතක්ෂයට පත්වීමේ සිද්ධීන් සහ ඔස්ටි‍්‍රයාවේ ට්‍රක් රථයක් තුළ මියගිය සංක්‍රමණිකයන් 71 දෙනෙකුගේ සිරුරු සොයා ගැනීමේ සිද්ධියක් වාර්තාවීමෙන් අනතුරුවයි. පසුගිය මාසය තුළ පමණක් එක්ලක්ෂ 7500 ක් සංක්‍රමණිකයන් යුරෝපයට ළඟා වූ අතර මේ වසරේදී මුහුදු අනතුරුවලින් මියගිය සංඛ්‍යාව 2000 කට අධිකයි.",
       "URL": "https://www.hirunews.lk/115774/යුරෝපා-සංගමයේ-හදිසි-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=707"
}