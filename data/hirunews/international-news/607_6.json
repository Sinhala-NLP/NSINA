{
       "Source": "hirunews",
       "Timestamp": "Thursday, 28 July 2016 - 14:37",
       "Headline": "මිනිසුන්ගේ හඬ පරිණාමය ගැන ඉඟියක්",
       "News Content": "ඔරන්ඔටන් සත්වයන් මිනිසුන්ගේ  හඬ අනුකරණය කරන බවට නවතම සමීක්ෂණයකින් අනාවරණ වී තිබෙනවා.\nමෙමගින් මිනිසුන්ගේ හඬ පරිණාමය වු ආකාරය පිළිබඳ තොරතුරු අනාවරණ කර ගැනීමට හැකිවනු ඇති බවයි සමීක්ෂණය සිදුකල ඇමස්ටර්ඩෑම් විශ්ව විද්‍යාලයේ විද්‍යාඥයන් විශ්වාසය පළකරන්නේ.\nරොකි නම් ඔරන්ඔටන් සත්වයකු යොදා ගනිමින් කල පරීක්ෂණවලදී හෙළිවී ඇත්තේ එම සත්වයාට මිනිසුන් පිටකරන ශබ්ද 500 කට වැඩි ප්‍රමාණයක් අනුකරණය කිරීමට හැකි බවයි.\nඑමෙන්ම මිනිසුන්ගේ ශබ්දවලට සමාන නව ශබ්ද පිටකිරීමට ද ඔරන් ඔටන් සත්වයාට හැකියාව ඇති බව මෙහිදී හෙළිවී තිබෙනවා.\nවිද්‍යාඥයන් මීට පෙර විශ්වාස කරනු ලැබුවේ මිනිසුන්ගේ හඩ අනුකරණය කිරීමට වානර වර්ගයේ සත්වයන්ට නොහැකි බවයි.\nඑමෙන්ම මිනිසුන් ස්වයං අධ්‍යයනයෙන් හඩ හුරුවන්නට ඇති බවටයි විශ්වාස කෙරුනේ.\nඑබැවින් මෙම සොයා ගැනීම ඉවත දැමිය නොහැකි කරුණක් බව විද්‍යාඥයන් සඳහන් කර තිබෙනවා.\nඇමස්ටර්ඩෑම් සරසවියේ විද්‍යාඥයන් පෙන්වාදී ඇත්තේ පරීක්ෂණයට යොදාගත් ඔරන්ඔටන් සත්වයා මිනිසුන්ගේ හඬ සම්පුර්ණයෙන්ම පාහේ අනුකරණය කල බවයි.",
       "URL": "https://www.hirunews.lk/139230/මිනිසුන්ගේ-හඬ-පරිණාමය-ගැන-ඉඟියක්",
       "Category": "International News",
       "Parent URL": "https://www.hirunews.lk/international-news.php?pageID=607"
}