{
       "Source": "hirunews",
       "Timestamp": "Sunday, 27 November 2016 - 11:09",
       "Headline": "න්‍යෂ්ටික බලයෙන් ඉවත්වීම ගැන ස්විට්සර්ලන්තයේ ජනමත විචාරණයක්",
       "News Content": "තම රටේ න්‍යෂ්ටික බලාගාර ක්‍රමානුකූලව වසා දැමිය යුතුද යන්න පිළිබඳව ස්විට්සර්ලන්තය අද ජනමත විචාරණයක් පවත්වනවා.\nඑහිදී යෝජනාවට බහුතරයක් කැමැත්ත පළ කළහොත් ස්විට්සර්ලන්තයේ න්‍යෂ්ටික බලාගාර 5 න් තුනක් ඉදිරි වසරේදී වසා දැමෙනු ඇති.\nඅනෙක් න්‍යෂ්ටික බලාගාර දෙකද වසර 2029 වනවිට වසා දැමීමටයි ජනමත විචාරණයේ ප්‍රතිඵලය අනුව තීරණය වනු ඇත්තේ.\nස්විට්සර්ලන්තයේ දැනට ක්‍රියාත්මක න්‍යෂ්ටික බලාගාර 5 න් එරට විදුලි අවශ්‍යතාවයෙන් සියයට 40 ක් සපයනු ලබනවා.\nස්විට්සර්ලන්ත හරිත පක්ෂය සහ සමාජ ප්‍රජාතන්ත්‍රවාදීන් න්‍යෂ්ටික බලය පිළිබඳ ජනමත විචාරණයක් ඉල්ලා සිටියේ 2011 වසරේ ජපානයේ සිදුවූ ෆුකුෂිමා න්‍යෂ්ටික අනතුරෙන් පසුවයි.",
       "URL": "https://www.hirunews.lk/148421/න්‍යෂ්ටික-බලයෙන්-ඉවත්වීම-ගැන-ස්විට්සර්ලන්තයේ-ජනමත-විචාරණයක්",
       "Category": "International News",
       "Parent URL": "https://www.hirunews.lk/international-news.php?pageID=554"
}