{
       "Source": "hirunews",
       "Timestamp": "Sunday, 25 October 2015 - 15:22",
       "Headline": "ලැව්ගිණි දුමාරයෙන් පීඩාවට පත් ජනයා මුදාගැනීමට ඉන්දුනීසියාව යුද නැව් යොදවයි",
       "News Content": "කලිමන්තාන් සහ සුමාත්‍රා ප්‍රදේශවල පැතිරෙන ලැව්ගිනි හේතුවෙන් ස්වසන ආබාධවලට ලක්වන ජනතාව ඉවත් කරගැනීම සඳහා යුද නැව් සූදානම් කර තැබීමට ඉන්දුනීසියානු රජය පියවර ගෙන තිබෙනවා. ලැව් ගිනිවලින් දැනට එහි පුද්ගලයන් දසදෙනෙකු ජීවිතක්ෂයට පත්වී ඇති අතර, ස්වසන අපහසුතාවන්ට ලක්වූ පිරිස පන්ලක්ෂයකට ආසන්නයි.\nමාස දෙකක් තිස්සේ ඇවිලෙන ඉන්දුනීසියාවේ නවතම ලැව්ගින්න දීර්ඝතම ලැව්ගිනි ජාලාවක් ලෙසයි සැළකෙන්නේ. දූපත් 13 000 කින් සමන්විත ඉන්දුනීසියාව පීඩාවට ලක්වූ පිරිස් බේරාගැනීම සඳහා යොදාගැනෙන එක් යුද නෞකාවක පුද්ගලයන් 2 000 ක් පමණ රැගෙන යා හැකියි. ලැව් ගිණි නිවීම සඳහා මේ වනවිට ගිණි භටයන් ඇතුලූ ආරක්ෂක අංශවල 22000 ක් සහ ගුවන් යානා 30 ක් පමණද යොදා ගැනෙනවා.",
       "URL": "https://www.hirunews.lk/119070/ලැව්ගිණි-දුමාරයෙන්-පීඩාවට-පත්-ජනයා-මුදාගැනීමට-ඉන්දුනීසියාව-යුද-නැව්-යොදවයි",
       "Category": "International News",
       "Parent URL": "https://www.hirunews.lk/international-news.php?pageID=695"
}