{
       "Source": "hirunews",
       "Timestamp": "Saturday, 05 December 2015 - 19:19",
       "Headline": "සිරියාවේ IS  ඉලක්ක 1458 කට රුසියාවෙන් බෝම්බ",
       "News Content": "පසුගිය දින 9 ක කාලය තුළ සිරියාවේ අයි.එස් ඉලක්ක 1458 කට බෝම්බ හෙලූ බව රුසියානු ආරක්ෂක අංශ පවසනවා.\nවිශේෂයෙන් තුර්කිය රුසියානු යානයක් බිම හෙලීමෙන් පසු මෙම ප්‍රහාර දියත් කර ඇත්තේ උපක්‍රමීය ප්‍රහාරක ජෙට් යානා ආවරණ ලෙස යොදා ගනිමින්.\nමෙහිදී රුසියානු ගුවන් හමුදාව විසින් ප්‍රහාරක මෙහෙයුම් 431 ක් ක්‍රියාත්මක කර තිබෙනවා. එම ප්‍රහාර මගින් විශාල අවි ගබඩාවක් මෙන්ම අයි.එස් කඳවුරක් ද විනාශ කළ බවයි රුසියානු ආරක්ෂක අමාතයාංශ ප්‍රකාශකයා කියා සිටියේ.\nඑමෙන්ම, අයි.එස්. සංවිධානයේ ධනෝපායන මාර්ගය වන තෙල් නිෂ්පාදන ද රුසියානු ප්‍රහාර වලදී ඉලක්ක වී ඇති අතර, විශාල තෙල් ප්‍රවාහන ට්‍රක් රථ 40 ක් එහිදී විනාශ කර ඇති බව සඳහන්.",
       "URL": "https://www.hirunews.lk/121437/සිරියාවේ-ඉලක්ක-1458-කට-රුසියාවෙන්-බෝම්බ",
       "Category": "International News",
       "Parent URL": "https://www.hirunews.lk/international-news.php?pageID=683"
}