{
       "Source": "hirunews",
       "Timestamp": "Saturday, 25 April 2015 - 12:04",
       "Headline": "අගමැති මෝදී - රාහුල් පාරට ඇද දමයි",
       "News Content": "ඉන්දීය ගොවීන්ගේ ඉඩම් කර්මාන්ත සඳහා පහසුවෙන් අත්පත් කර ගත හැකි වන අයුරින් අග්‍රාමාත්‍ය නරේන්ද්‍ර මෝදි ඉදිරිපත් කළ ඉඩම් පනතට එරෙහිව පාද යාත්‍රා විරෝධතාවයක නිරතවීමට කොංග්‍රස් පක්ෂ උප සභාපති රාහුල් ගාන්ධි තීරණය කර තිබෙනවා. කිලෝමීටර් දහසක් එම පාද යාත්‍රාව ක්‍රියාත්මක කරන බවයි හිමාල අඩවිය ආසන්නයේ පිහිටි සුප්‍රකට කෙදර්නාත් දෙවොල වෙත ගිය රාහුල් ඊයේ ප්‍රකාශ කළේ. පාද යාත්‍රාවේ ගමන් මාර්ගය මෙතෙක් තීරණය කර නැතත් එය බොහෝදුරට ඔඞීෂා ප්‍රාන්තයේ නියම්ගිරි කඳුකරයේ සිට නවදිල්ලිය දක්වා වනු ඇති බවයි විශ්වාස කෙරෙන්නේ. මාස දෙකකට අධික කාලයක් ඉන්දීය පාර්ලිමේන්තුවෙන් නිවාඩු ලබා ක්‍රියාකාරී දේශපාලනයෙන් ඉවත්ව සිටි රාහුල් ගාන්ධි නැවත නවදිල්ලියට පැමිණි පසු යොමු වූ ප්‍රධාන කටයුත්ත වන්නේ මෝදිගේ ඉඩම් පනතට එරෙහි විරෝධතා ව්‍යාපාරයයි.",
       "URL": "https://www.hirunews.lk/108262/අගමැති-මෝදී-රාහුල්-පාරට-ඇද-දමයි",
       "Category": "International News",
       "Parent URL": "https://www.hirunews.lk/international-news.php?pageID=740"
}