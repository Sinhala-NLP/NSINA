{
       "Source": "hirunews",
       "Timestamp": "Monday, 17 August 2020 - 14:02",
       "Headline": "කොරෝනා පාලනයට ස්පාඤ්ඤය ප්‍රසිද්ධ ස්ථානවල දුම්බීම තහනම් කරයි",
       "News Content": "කොරෝනා වෛරසය පාලනය කිරීම සඳහා ප්‍රසිද්ධ ස්ථානවල දුම්බීම තහනම් කිරීමට ස්පාඤ්ඤ රජය පියවර ගෙන තිබෙනවා.\nදෛනිකව වැඩිවන කොරෝනා ආසාදිතයන් පාලනය කිරීම සඳහා සෞඛ්‍ය නිර්දේශ යටතේ මෙම තීරණය එළඹි බවයි විදෙස් මාධ්‍ය වාර්තා පවසන්නේ.\nඒ අනුව එරට අවන්හල්, ප්‍රධාන මංමාවත්වල දුම්බීම මුළුමනින්ම තහනම් වනු ඇති.\nයුරෝපයේ වැඩිම කොරෝනා රෝගීන් සංඛ්‍යාවක් පසුගිය දිනවල ස්පාඤ්ඤයෙන් වාර්තාවූ අතර, දුම්බීමෙන් කොරෝනා වෛරසය වැළඳීමේ අවදානම වැඩිවන බවටයි එරට සෞඛ්‍ය බලධාරීන් ප්‍රකාශ කර ඇත්තේ.",
       "URL": "https://www.hirunews.lk/248023/කොරෝනා-පාලනයට-ස්පාඤ්ඤය-ප්‍රසිද්ධ-ස්ථානවල-දුම්බීම-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=169"
}