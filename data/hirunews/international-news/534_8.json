{
       "Source": "hirunews",
       "Timestamp": "Saturday, 07 January 2017 - 10:51",
       "Headline": "ඇමරිකානු ඔත්තු සේවාවලින් රුසියාවට චෝදනාවක්",
       "News Content": "මෙවර ඇමරිකානු ජනාධිපතිවරණයෙන් ඩොනල්ඩ් ට්‍රම්ප් ජයග්‍රහණය කරලීම සඳහා සහාය වන ලෙස රුසියානු ජනාධිපති ව්ලැදිමීර් පුටින් සිය නිලධාරීන්ට නියෝග කර තිබූ බව ඇමරිකානු ඔත්තු සේවා පවසනවා.\nසී.අයි.ඒ. සහ එෆ්.බී.අයි. ඇතුළු ඇමරිකානු ඔත්තු සේවාවන් මේ බව ප්‍රකාශ කළේ ජනාධිපතිවරණය පිළිබඳ පිටු 25ක වාර්තාවක් ඉදිරිපත් කරමින්.\nඇමරිකානු ඔත්තු සේවා ප්‍රධානියා ඊට පෙර ජනාධිපතිවරණයේ ජයග්‍රාහකයා වූ ඩොනල්ඩ් ට්‍රම්ප් ද මුණ ගැසුණා.\nඉන් අනතුරුව ඔහු සිය වාර්තාව භාර දී ඇත්තේ ලබන 20 වන දා ජනාධිපති ධුරයෙන් නික්ම යන බැරක් ඔබාමාටයි.\nඩොනල්ඩ් ට්‍රම්ප් ප්‍රකාශ කර ඇත්තේ ඇමරිකානු ඔත්තු සේවාවන් හි කාර්ය භාරය පිළිබදව තමන්ට විශාල ගරුත්වයක් පවතින බවයි.\nඑහෙත් රුසියානු සාධකයෙන් ජනාධිපතිවරණයේ ප්‍රතිඵලයට බලපෑමක් සිදුනොවූ බව ඔහු අවධාරණය කළා.",
       "URL": "https://www.hirunews.lk/151490/ඇමරිකානු-ඔත්තු-සේවාවලින්-රුසියාවට-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=534"
}