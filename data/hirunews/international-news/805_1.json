{
       "Source": "hirunews",
       "Timestamp": "Wednesday, 11 September 2013 - 20:00",
       "Headline": "වෛද්‍ය සිසුවිය ඝාතකයින්ට දඬුවම් දීම කල් යයි.",
       "News Content": "නවදිල්ලි නුවර බස් රථයකදී 23 හැවිරිදි ඉන්දීය වෛද්‍ය ශිෂ්‍යාවක් සමූහ දූෂණයකට ලක්වී මියයාමේ  සිද්ධියේ වරදකරුවන් සිව්දෙනාට දඬුවම් නියම කිරීම ලබන සිකුරාදා දක්වා කල් තැබීමට දිල්ලි මහාධිකරණය අද තීරණය කළා. මෙම නඩුව ඊයේ විභාගයට ගත් අවස්ථාවේදී සිද්ධියට අදාළ සැකකරුවන් සිව්දෙනා අධිකරණය විසින් වරදකරුවන් ලෙස නම් කළා. වරදකරුවන්ට මරණ දඬුවම ලබාදෙන ලෙසයි අද දිනයේදී මියගිය වෛද්‍ය ශිෂ්‍යාව වෙනුවෙන් කරුණු දැක්වූ නීතීඥයින් අධිකරණයේදී ඉල්ලා සිටියේ. කෙසේ වෙතත්, කුමන තීන්දුවක් ලබාදුන්නද නැවත මේ පිළිබඳව අභියාචනයක් ඉදිරිපත් කරන බව විත්තිකරුවන් වෙනුවෙන් පෙනී සිටි නීතීඥයින් ප්‍රකාශ කළා.\nපසුගිය වසරේ දෙසැම්බර් මාසයේ මෙම දූෂණ සිද්ධිය සම්බන්ධයෙන් සැකකරුවන් 6 දෙනෙකු අත්අඩංගුවට ගත් අතර ඉන් එක් පුද්ගලයෙකු බන්ධනාගාරය තුළ දී මිය ගියා. අනෙක් සැකකරුවෙකු බාල වයස්කරුවෙක්. ඔහු වසර 03 ක් පුනරුත්ථාපන මධ්‍යස්ථානයක රඳවා තැබීමට මීට පෙර අධිකරණය නියෝග කළා.",
       "URL": "https://www.hirunews.lk/67011/වෛද්‍ය-සිසුවිය-ඝාතකයින්ට-දඬුවම්-දීම-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=805"
}