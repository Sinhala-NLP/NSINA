{
       "Source": "hirunews",
       "Timestamp": "Sunday, 23 June 2019 - 9:03",
       "Headline": "ඇමරිකානු තර්ජනයට ප්‍රතිචාර දක්වන්න ඉරානය සූදානම්",
       "News Content": "ඉරානයේ දේශසීමා උල්ලංඝනය කිරීමට කිසිවෙකුටත් ඉඩ නොතබන අතර, ඇමරිකානු ආක්‍රමණික තර්ජනයට ප්‍රබල ලෙස ප්‍රතිචාර දැක්වීමට සූදානම් බව ඉරාන විදේශ අමාත්‍යාංශය ප්‍රකාශ කළා.\nගල්ෆ් මුහුදේ ඉරාන වෙරළට ආසන්නව ගමන් ගත් ඇමරිකානු ඩ්‍රෝන් යානයක් ඉරාන මිසයිල ප්‍රහාරයකින් විනාශ කිරීමත් සමඟ දෙරට අතර පවතින්නේ දැඩි උණුසුම්කාරී වාතාවරණයක්.\nඩ්‍රෝන් යානය තම දේශසීමාව උල්ලංඝනය කළ බවට ඉරානය චෝදනා කරන අතර, ඇමරිකාව ප්‍රකාශ කළේ එය ජාත්‍යන්තර ගුවන් තලයේ ක්‍රියාත්මක වූ බවයි.\nඑමෙන්ම කලාපයේ මහා පරිමාණ යුද්ධයක් ඇතිවුවහොත් ඉරාන සිතියම කටුගා දමනා බවටද ජනපති ට්‍රම්ප් ප්‍රකාශ කර තිබෙනවා.",
       "URL": "https://www.hirunews.lk/218934/ඇමරිකානු-තර්ජනයට-ප්‍රතිචාර-දක්වන්න-ඉරානය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=255"
}