{
       "Source": "hirunews",
       "Timestamp": "Tuesday, 11 September 2018 - 13:44",
       "Headline": "ඉන්දියාවේ බස් රථ අනතුරකින් 46 ක් මරුට",
       "News Content": "ඉන්දියාවේ තෙලංගානා ප්‍රාන්තයේ ජග්තල් ප්‍රදේශයේ බස් රථයක් ප්‍රපාතයකට පෙරළීමෙන් අද (11) පෙරවරුවේ අනතුරක් සිදුව තිබෙනවා.\nමෙම අනතුරින් පුද්ගලයන් 46 දෙනෙකු මියගොස් තවත් පිරිසක් තුවාල ලබා ඇති බවයි ඉන්දීය මාධ්‍ය වාර්තා කළේ.\nවන්දනාකරුවන් පිරිසක් රැගෙන යමින් තිබු බස් රථයක් අනතුරට ලක්ව ඇති අතර එහි 62 ක පමණ පිරිසක් ගමන් කරමින් තිබු බව සඳහන්.\nඉන්දීය මාධ්‍ය වාර්තා කරන්නේ කොණ්ඩාගතු සිය ජග්තල් දක්වා කඳුකර ප්‍රදේශයක පිහිටි ආගමික ස්ථානයකට ධාවනය වූ බස් රථයක් මෙලෙස අනතුරට පත්ව ඇති බවයි.\nමේ අතර අනතුරින් මියගිය එක් අයෙකු වෙනුවෙන් ඉන්දීය රුපියල් ලක්ෂ 5 බැගින් වන්දි ලබාදීමට ඉන්දීය රජය තීරණය කර ඇතැයි සඳහන්.\nබස් රථයේ තිරිංග ක්‍රියාත්මක නොවීම හේතුවෙන් මෙම අනතුර සිදුවන්නට ඇති බවටයි එරට ආරක්ෂක අංශ සැක පළ කරන්නේ.",
       "URL": "https://www.hirunews.lk/199649/ඉන්දියාවේ-බස්-රථ-අනතුරකින්-46-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=334"
}