{
       "Source": "hirunews",
       "Timestamp": "Tuesday, 28 March 2017 - 17:47",
       "Headline": "අස්වැන්න නෙලන්න ගිය තරුණයෙකු ගිල දැමු පිඹුරා (ඡායාරූප)",
       "News Content": "මීටර් 5 ක් පමණ දිග දැවැන්ත පිඹුරෙකු විසින් තරුණයෙකු ගිල දැමූ පුවතක් ඉන්දුනීසියාවේ ගම්මානයකින් වාර්තා වනවා.\nමියගොස් ඇත්තේ 26 හැවිරිදි තරුණයෙක්.\nපසුගිය ඉරිදා අස්වනු නෙලීම සඳහා නිවසින් පිටත්ව ගොස් ඇති තරුණයා පසු දින දක්වා නිවසට නොපැමිණිම හේතුවෙනුයි නිවැසියන් ඔහු සොයා ඇත්තේ.\nඅතුරුදන් වූ තරුණයා සෙවීමට ගිය ගම්වාසින්ට විශාල පිඹුරෙකු දැකගත හැකිව තිබුණා.\nඒ අවස්ථාවේ පිඹුරාගේ උදරය ඉතා විශාල වී තිබීම ගැන සැක සිතූ ගම්වාසින් එම සත්වයා මරා උදරය කැපූ අවස්ථාවේ තරුණයා පිඹුරාගේ උදරය තුල සිටින ආකාරය දැක ගැනීමට හැකිව තිබෙනවා.",
       "URL": "https://www.hirunews.lk/157950/අස්වැන්න-නෙලන්න-ගිය-තරුණයෙකු-ගිල-දැමු-පිඹුරා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=499"
}