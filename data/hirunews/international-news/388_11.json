{
       "Source": "hirunews",
       "Timestamp": "Tuesday, 06 March 2018 - 8:48",
       "Headline": "තමිල්නාඩුවට යහපාලනය ගේන්න, රැජිණි",
       "News Content": "තමිල්නාඩු ප්‍රාන්තයට එම්.ජී.ආර්.ගේ යහපාලනය ගෙනඒමට තමා සූදානම් බව සිය සමාරම්භක දේශපාලන කතාව ඉදිරිපත් කරමින් සුපිරි නළු රැජිණිඛාන්ත් ප්‍රකාශ කළා.\nචෙන්නායි නුවර පෞද්ගලික විශ්වවිද්‍යාලයක ඊයේ (05) පැවැති රැස්වීමකදී දහස් සංඛ්‍යාත අනුගාමිකයන් අමතමින් ඔහු කියා සිටියේ තමිල්නාඩුවේ පවතින දේශපාලන රික්තකය පිරවීමට තමා දේශපාලනයට අවතීර්ණ වූ බවයි.\nජයලලිතා සහ කරුණානිධි යන ප්‍රබල දේශපාලනඥයන් හමුවේ එවැනි රික්තකයක් තමිල්නාඩුවේ නොපැවති බවයි 67 හැවිරිදි රැජිණිඛාන්ත් සඳහන් කළේ.\nතමා දේශපාලන පක්ෂයක් පිහිටුවා තමිල්නාඩු ප්‍රාන්ත සභාවේ මීළඟ මැතිවරණයට තරඟ වදින බව රැජිණිඛාන්ත් ප්‍රකාශ කළේ පසුගිය දෙසැම්බර් 31 වන දායි.",
       "URL": "https://www.hirunews.lk/185218/තමිල්නාඩුවට-යහපාලනය-ගේන්න-රැජිණි",
       "Category": "International News",
       "Parent URL": "https://www.hirunews.lk/international-news.php?pageID=388"
}