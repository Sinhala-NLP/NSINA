{
       "Source": "hirunews",
       "Timestamp": "Sunday, 21 March 2021 - 14:43",
       "Headline": "ඉන්දියාවේ දෛනික කොරෝනා ආසාදිතයන් මාස හතරකින් ඉහළම අගයට",
       "News Content": "අද උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා ආසාදිතයන් 43,846ක් හඳුනාගෙන ඇති අතර, එය මාස හතරකින් වාර්තාවූ ඉහළම දෛනික ආසාදිත සංඛ්‍යාවයි.\nමහාරාෂ්ඨ, පන්ජාබ්, මධ්‍ය ප්‍රදේශ් සහ තමිල්නාඩු ප්‍රාන්ත මෙලෙස කොරෝනා ආසාදිතයන් සංඛ්‍යාව ඉහළ යාම හේතුවෙන් නව පියවර ගැනීමට සැරසෙනවා.\nඒ අනුව ඉදිරියේදී පාසල් වසා දැමීම සහ මහජන එක්රැස්වීම් සීමා කිරීමට පියවර ගැනෙනු ඇති.\nඉන්දියාවේ සමස්ත කොරෝනා ආසාදිතයන් සංඛ්‍යාව මේ වනවිට එක්කෝටි දහසය ලක්ෂයකට ආසන්නයි. එමෙන්ම ඊයේ වාර්තාවූ මරණ 197 ක් සමගින් ඉන්දියාවේ කොරෝනා මරණ සංඛ්‍යාවද එක්ලක්ෂ 59,755 දක්වා ඉහළ ගියා.",
       "URL": "https://www.hirunews.lk/266059/ඉන්දියාවේ-දෛනික-කොරෝනා-ආසාදිතයන්-මාස-හතරකින්-ඉහළම-අගයට",
       "Category": "International News",
       "Parent URL": "https://www.hirunews.lk/international-news.php?pageID=128"
}