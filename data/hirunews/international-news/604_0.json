{
       "Source": "hirunews",
       "Timestamp": "Wednesday, 03 August 2016 - 14:29",
       "Headline": "පිරිසක් එක්වී 19 හැවිරිදි පාසැල් ගුරුවරියට කල අපරාධය",
       "News Content": "19 හැවිරිදි පාසැල් ගුරුවරියක් සමුහ දුෂණයකට ලක්කල පිරිසක් සොයා ඉන්දියාවේ උත්තර් ප්‍රදේශ් ප්‍රාන්ත පොලිසිය විමර්ශණයක් ආරම්භ කර තිබෙනවා.\nඒ අදාළ ගුරුවරියගේ පවුලේ සාමාජිකයන් පොලිසියට කල පැමිණිල්ලකට අනුවයි.\nඊයේ පෙරවරු 7 ට පමණ ඇය පාසැලට යමින් සිටියදී දුෂණයට ලක්ව ඇතැයි සඳහන්.\nඋත්තර් ප්‍රදේශ් ප්‍රාන්ත පොලිස් ප්‍රධානියකු ප්‍රකාශකර ඇත්තේ මෙම සිද්ධිය පිළිබඳ විමර්ශණයට විශේෂ කණ්ඩායමක් පත්කර ඇති බවයි.\nමුහුණු ආවරණ පැළඳගත් පුද්ගලයන් 3 දෙනෙකු විසින් ගුරුවරිය වෙල්යායකට රැගෙන ගොස් දුෂණය කර ඇතැයි පොලිසියට පැමිණිලි ලැබී තිබෙනවා.\nඉන් දෙදෙනෙකු ඇය දුෂණයට ලක්කර ඇති අතර තවත් පුද්ගලයකු එම අවස්ථාවේ ඡායාරූප ලබාගෙන ඇත්තේ ඒවා අන්තර්ජාලයට එක්කරන බවට තර්ජනය කරමින්.\nපසුව ඔවුන් අදාළ ගුරුවරිය වෙනත් ස්ථානයකට ගෙන ගොස් දමා ඇති බවටයි පවුලේ සාමාජිකයන් පොලිසියට පැමිණිලි කර ඇත්තේ.",
       "URL": "https://www.hirunews.lk/139741/පිරිසක්-එක්වී-19-හැවිරිදි-පාසැල්-ගුරුවරියට-කල-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=604"
}