{
       "Source": "hirunews",
       "Timestamp": "Friday, 19 August 2016 - 10:10",
       "Headline": "බටහිර යුරෝපයේ ත්‍රස්ත මරණ ඉහළට",
       "News Content": "2004 වසරෙන් පසු ත්‍රස්ත ප්‍රහාර නිසා වැඩිම මරණ සංඛ්‍යාවක් මේ වසරේ දී බටහිර යුරෝපයෙන් වාර්තා වී තිබෙනවා.\nවසරේ මුල් මාස 7 තුළ එලෙස ත්‍රස්ත ප්‍රහාර හේතුවෙන් මියගිය සංඛ්‍යාව 143 ක් වන අතර, එය 1980 වසරෙන් පසු කලාපයේ වාර්තා වූ දෙවැනි ඉහළතම ත්‍රස්ත මරණ අනුපාතයයි.\n2004 වසරේ ස්පාඤ්ඤයේ - මැඞ්රිඩ් නුවර දුම්රිය බෝම්බ ප්‍රහාරයෙන් පුද්ගලයන් 191 දෙනෙකු ජීවිතක්ෂයට පත්වුණා.\nකෙසේ නමුත්, 2016 වසර තුළ මේ දක්වා සිදුවී ඇති ත්‍රස්ත ප්‍රහාරවලින් සියයට 6 ක් පමණයි බටහිර යුරෝපයෙන් වාර්තා වන්නේ.\nඉරාකය, ඇෆ්ගනිස්ථානය, සිරියාව සහ නයිජීරියාව යන රටවලින් එවැනි ත්‍රස්ත ප්‍රහාර වැඩි ප්‍රමාණයක් වාර්තා වුණා.",
       "URL": "https://www.hirunews.lk/140974/බටහිර-යුරෝපයේ-ත්‍රස්ත-මරණ-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=597"
}