{
       "Source": "hirunews",
       "Timestamp": "Friday, 12 May 2017 - 13:27",
       "Headline": "ගාන්ධිවරුන්ගේ වත්කම් පරීක්ෂා කරන්න අධිකරණ නියෝගයක්",
       "News Content": "කොංග්‍රස් පක්ෂ නායිකා සෝනියා ගාන්ධි සහ ඇයගේ පුත් රාහුල් ගාන්ධි ඇතුලූ ගාන්ධි පවුලේ වත්කම් පරීක්ෂා කිරීමට දිල්ලි මහාධිකරණය අද නියෝගයක් ලබාදී තිබෙනවා.\nඒ නැෂනල් හෙරල්ඩ් නමැති ඉන්දියාවේ පළ වූ ඉංග්‍රීසි පුවත්පතට අදාළ පරීක්ෂණයකින් අනතුරුවයි.\nඉන්දියාවේ ප්‍රථම අග්‍රාමාත්‍ය ජවහර්ලාල් නේරු විසින් ආරම්භ කළ නැෂනල් හෙරල්ඞ් පුවත්පත කොංග්‍රස් පක්ෂයේ ජාතික පුවත්පත ලෙසයි ක්‍රියාත්මක වූයේ.\nඑහෙත්, 2008 වසරේදී පුවත්පත ඉන්දීය රුපියල් මිලියන 15 ක ණය සමග බංකොලොත්භාවයෙන් වසා දැමීමට සිදුවුණා.",
       "URL": "https://www.hirunews.lk/161164/ගාන්ධිවරුන්ගේ-වත්කම්-පරීක්ෂා-කරන්න-අධිකරණ-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=481"
}