{
       "Source": "hirunews",
       "Timestamp": "Wednesday, 29 June 2022 - 10:36",
       "Headline": "ඕස්ට්‍රේලියාවේ මී මැස්සන් මිලියන ගණනක් මී වදවල සිර කෙරෙයි",
       "News Content": "අතිශයින් හානිකර පරපෝෂිතයකු පැතිරී යාම නිසා ඕස්ටේ්‍රලියාවේ මී මැස්සන් මිලියන ගණනක් සිරකර තැබීමට පියවර ගෙන තිබෙනවා.\nමෙම පරපෝෂිතයා මුලින්ම හමු වී ඇත්තේ, සිඩ්නි වරාය අසලින් වන අතර ඉන් අනතුරුව ඊට කිලෝ මීටර් 100කට එහා ප්‍රදේශයේ මීවදවල ද මේ පරපෝෂිතයා හමු වී ඇති බව විදෙස් මාධ්‍ය වාර්තා කළා.\nපරපෝෂිත ආසාදනයට ලක් වූ මීමැස්සන් විනාශ කිරීමට ද නිරෝගී මීමැස්සන් මී වද ජනපදවලම සිරකර තැබීමට ද පියවර ගෙන තිබෙනවා.\nමේ නිසා ඕස්ටේ්‍රලියාවේ මීපැණි කර්මාන්තයට අමිහිරි කාලයක් උදා වනු ඇතැයි විදෙස් මාධ්‍ය වාර්තා කළා.\nමෙම ව්‍යසනය ගෝලීය මීමැසි පාලනයට ද තර්ජනයක් වනු ඇතැයි විද්වතුන් විශ්වාසය පළ කරනවා.",
       "URL": "https://www.hirunews.lk/308481/ඕස්ට්‍රේලියාවේ-මී-මැස්සන්-මිලියන-ගණනක්-මී-වදවල-සිර-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=42"
}