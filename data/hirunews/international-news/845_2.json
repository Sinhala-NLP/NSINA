{
       "Source": "hirunews",
       "Timestamp": "Saturday, 27 April 2013 - 9:21",
       "Headline": "පාකිස්ථානයේ මැතිවරණ රැලියකට බෝම්බ ප්‍රහාරයක්.",
       "News Content": "පාකිස්ථානයේ - කරච්චි නුවර ඊයේ පැවති මැතිවරණ රැලියකට එල්ල වූ බෝම්බ ප්‍රහාරයකින් පුද්ගලයන් 10 දෙනෙකු ජීවිතක්ෂයට පත්වී තිබෙනවා. තවත් 25 දෙනෙකු මෙහිදී තුවාල ලැබුවා. පිපිරීම සිදුව ඇත්තේ පාකිස්ථාන - අවාමි ජාතික පක්ෂ කාර්යාලය අසලයි. ප්‍රහාරයේ ඉලක්කය වූ එම පක්ෂයේ අපේක්ෂක බෂීර් ජාන් ප්‍රහාරයෙන් දිවි ගලවා ගත්තා. පාකිස්ථානයේ ඉදිරි මැතිවරණය වර්ජනය කරන තලෙයිබාන් සංවිධානය ප්‍රහාරයේ වගකීම භාර ගෙන තිබෙනවා. පසුගිය බදාදා සිට කරච්චියේ මැතිවරණ රැස්වීම්වලට එල්ල වූ තුන්වන ප්‍රහාරය මෙයයි.",
       "URL": "https://www.hirunews.lk/57897/පාකිස්ථානයේ-මැතිවරණ-රැලියකට-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=845"
}