{
       "Source": "hirunews",
       "Timestamp": "Sunday, 06 October 2019 - 13:16",
       "Headline": "ඉරාකයේ ආණ්ඩු විරෝධී උද්ඝෝෂනවලදී 99ක් මරුට",
       "News Content": "ඉරාක රජයේ දූෂණ, විරැකියාව සහ රාජ්‍ය සේවා දුර්වලවීමට එරෙහිව ඉරාක වැසියන් දින 5 ක් තිස්සේ සිදුකළ ප්‍රචන්ඩ උද්ඝෝෂණවලදී පොලීසිය සහ ඇතිවූ ගැටුම්වලින් පුද්ගලයන් 99 දෙනෙකු ජීවිතක්ෂයට පත්වී තිබෙනවා.\nතවත් 4,000 කට අධික පිරිසක් තුවාල ලබා ඇති බවයි වාර්තාවන්නේ.\nවිරෝධතාකරුවන් මර්දනය කිරීම සඳහා ඉරාක ආරක්ෂක අංශ කඳුළුගෑස්, ජල ප්‍රහාර මෙන්ම ජීව උණ්ඩ යොදා වෙඩි ප්‍රහාරයක්ද එල්ල කර තිබෙනවා.\nඉරාකය පුරාම මේ වනවිට අන්තර්ජාල සබඳතා විසන්ධි කොට ඇති අතර, විරෝධතාකරුවන් එක්රැස්වීම වැළැක්වීම එහි අරමුණ බවයි බලධාරීන් පවසන්නේ.\nකෙසේ නමුත් ඔවුන් අද දිනයේදිද බැග්ඩෑඩයේ රූපවාහිනී ආයතන කිහිපයකට පහරදී තිබෙනවා.\nබැග්ඩෑඩ් අගනුවර මේ වනවිට ඇඳිරි නීතියද පනවා ඇති බව සඳහන්.",
       "URL": "https://www.hirunews.lk/225697/ඉරාකයේ-ආණ්ඩු-විරෝධී-උද්ඝෝෂනවලදී-99ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=233"
}