{
       "Source": "hirunews",
       "Timestamp": "Sunday, 22 September 2019 - 11:08",
       "Headline": "ඉන්දීය අගමැති මෝදි ඇමරිකාවට",
       "News Content": "සතියක් පුරා සිදුකරන ඇමරිකානු සංචාරය ආරම්භ කරමින් ඉන්දීය අග්‍රාමාත්‍ය නරේන්ද්‍ර මෝදි ඊයේ ටෙක්සාසයේ හියුස්ටන් නුවරට ළඟාවුණා.\nනිව්යෝක් නුවර පැවැත්වෙන  ජගත් සංවිධාන මහා මණ්ඩලයේ 74 වන සැසිවාරයට සහභාගිවීම ඉන්දීය නායකයාගේ මූලික අරමුණ වන අතර, ඊට පෙර ඔහු අද හියුස්ටන් හිදි ඇමරිකාවේ සිටින ඉන්දියානුවන් හමුවනවා.\n50,000 කට අධික පිරිසක් සහභාගිවනු ඇතැයි අපේක්ෂා කරන හවුඩි - මෝඩි ලෙස නම් කර ඇති මෙම හමුවට ඇමරිකානු ජනාධිපති ඩොනල්ඩ් ට්‍රම්ප්ද එක්වීමට නියමිතයි.\nඑමෙන්ම හෙට දිනයේදී අග්‍රාමාත්‍ය මෝදි සහ ජනපති ට්‍රම්ප් අතර ද්විපාර්ශවික සාකච්ඡා පැවැත්වෙනු ඇති.\nමේ අතර ජගත් සංවිධාන මහා සභාව ඇමතීම සඳහා පාකිස්ථාන අග්‍රාමාත්‍ය ඉම්රාන් ඛාන්ද ඊයේ නිව්යෝක් නුවරට ළඟාවුණා.\nඔහුද හෙට දිනයේ ජනපති ට්‍රම්ප් මුණගැසීමට නියමිතයි.",
       "URL": "https://www.hirunews.lk/224777/ඉන්දීය-අගමැති-මෝදි-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=236"
}