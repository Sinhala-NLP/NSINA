{
       "Source": "hirunews",
       "Timestamp": "Tuesday, 11 July 2017 - 8:08",
       "Headline": "ලෝක ජනගහනය බිලියන 7.6 ඉක්මවයි",
       "News Content": "උපත් අනුපාතය 1960 දශකයේ සිට ක්‍රමයෙන් අඩු වුවද, වසර 2100 වන විට ලෝක ජනගහනය බිලියන 11.2ක් දක්වා වර්ධනය වනු ඇති බව ජගත් සංවිධාන වාර්තා පෙන්වා දෙනවා.\nඑමෙන්ම වත්මන් ලෝක ජනහනය බිලියන 7.6ක් ලෙසයි සටහන් වන්නේ.\nවසර 2050 වන විට රටවල් 09ක් ලෝක ජනගහනයෙන් සියයට 50කට දායකත්වය දක්වනු ඇති.\nඇමරිකා එක්සත් ජනපදය, ඉන්දියාව, කොංගෝව, නයිජීරියාව, උගන්ඩාව, ඉතියෝපියාව, පාකිස්තානය, ඉන්දුනීසියාව සහ ටැන්සානියාව එම රටවල් 09යි.\nඑමෙන්ම 2050 දී ඉන්දියාව, චීනය අභිබවා ලොව ජනාකීර්ණතම රට වන අතර, ඇමරිකා එක්සත් ජනපදය අභිබවා නයිජීරියාව ලොව තුන්වන වැඩිම ජනගහනයක් සහිත රට බවට පත්වනු ඇති.\nමෙම දත්ත නිකුත් කර ඇත්තේ අදට යෙදී ඇති ලෝක ජනගහන දිනය නිමිත්තෙන්.",
       "URL": "https://www.hirunews.lk/165582/ලෝක-ජනගහනය-බිලියන-7-6-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=461"
}