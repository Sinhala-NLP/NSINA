{
       "Source": "hirunews",
       "Timestamp": "Sunday, 21 April 2019 - 7:52",
       "Headline": "ඩොලර් මිලියන 130 ක මුදල් බලයෙන් පහකළ සුඩාන ජනපතිගේ නිවසේ",
       "News Content": "බලයෙන් පහ කළ සුඩානයේ හිටපු ජනපති  ඕමාර් අල් බෂීර්ගේ නිවසේ තිබී ඇමරිකානු ඩොලර් මිලියන 130 කට අධික මුදල් තොගයක් සොයාගෙන තිබෙනවා.\nඊට ඇමරිකානු ඩොලර් තුන්ලක්ෂ පනස්  එක්දහසක්, යුරෝ මිලියන 6 ක් සහ සුඩාන පවුම් බිලියන 5 ක් ඇතුළත් වූ බවයි එරට වත්මන් පාලනය ප්‍රකාශ කර ඇත්තේ.\nසති ගණනාවක් තිස්සේ පැවති විරෝධතාවයෙන් අනතුරුව සුඩාන හමුදාව ජනපති බෂීර් පසුගිය අප්‍රේල් 11 වනදා බලයෙන් පහකළ අතර, ඔහු මේ වනවිට අධිආරක්ෂිත බන්ධනාගාරයක රඳවා සිටිනවා.\nවසර 30 ක් සුඩානයේ පාලකයා වූ  ඕමාර් අල් බෂීර්, බටහිරදිග ඩාෆූර් කලාපයේ පැවති සිවිල් යුද්ධයේදී යුද අපරාධ සිදුකළ බවට ජාත්‍යන්තර අපරාධ අධිකරණය මගින් ඔහුට එරෙහිව වරෙන්තු නිකුත් කර තිබෙනවා.\nකෙසේ නමුත් සුඩාන හමුදාව ප්‍රකාශ කළේ ඔහු තම රට තුළ අධිකරණ විභාගයකට යොමු කළද ජාත්‍යන්තර අධිකරණය වෙත ඉදිරිපත් නොකරන බවයි.",
       "URL": "https://www.hirunews.lk/214867/ඩොලර්-මිලියන-130-ක-මුදල්-බලයෙන්-පහකළ-සුඩාන-ජනපතිගේ-නිවසේ",
       "Category": "International News",
       "Parent URL": "https://www.hirunews.lk/international-news.php?pageID=272"
}