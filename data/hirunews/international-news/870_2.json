{
       "Source": "hirunews",
       "Timestamp": "Sunday, 20 January 2013 - 15:05",
       "Headline": "බරැක් ඔබාමා, දෙවන ධුර කාලයට දෙවරක් දිවුරුම් දෙයි.",
       "News Content": "ඇමෙරිකානු ජනාධිපති බරැක් ඔබාමා සිය දෙවන ධුර කාලය සඳහා අද දිවුරුම්දීමට නියමිතයි. විදෙස් වාර්තා සඳහන් කළේ ධවල මන්දිරයේ මෙය නිමිත්තෙන් සාමාන්‍ය උත්සවයක් පැවැත්වෙන බවයි. ඇමෙරිකානු ව්‍යවස්ථාවට අනුව බරැක් ඔබාමා සිය දෙවන ධුර කාලය සඳහා අද දිනයේ දිවුරුම් දිය යුත්තේ අදයි. එහෙත් අද දිනය නිවාඩු දිනයක් බැවින් මහජනතාව ඉදිරියේ දිවුරුම්දීම සඳහා හෙට දිනයේ නිල වශයෙන් යලිත් දිවුරුම්දීමක් සිදුවන බව ධවල මන්දිරය ප්‍රකාශ කළා. එය නිමිත්තෙන් හෙට දහස් ගණන් මහජනතාවගේ සහභාගිත්වයෙන් වොෂින්ටන්මෝල්හි විශේෂ සමරු උත්සවයක් ද පැවැත්වෙනවා. බරැක් ඔබාමාගේ දෙවන ධුර කාලය වඩාත් අභියෝගවලින් පිරි එකක් වනු ඇති බවයි විචාරකයින්ගේ මතය වී ඇත්තේ.",
       "URL": "https://www.hirunews.lk/51780/බරැක්-ඔබාමා-දෙවන-ධුර-කාලයට-දෙවරක්-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=870"
}