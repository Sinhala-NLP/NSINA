{
       "Source": "hirunews",
       "Timestamp": "Thursday, 13 February 2020 - 12:53",
       "Headline": "හාවඩ් සහ යෙල් විශ්වවිද්‍යාල සම්බන්ධයෙන් ඇමරිකාව පරික්ෂයක් අරඹයි",
       "News Content": "හාවඩ් සහ යෙල් විශ්වවිද්‍යාල සම්බන්ධයෙන් පරීක්ෂණයක් ආරම්භ කිරීමට ඇමරිකානු රජය තීරණය කර තිබෙනවා.\nඒ, එම විශ්වවිද්‍යාලවලට සෞදි අරාබිය සහ චීනයෙන් ලැබෙන මුදල් පරිත්‍යාග සම්බන්ධයෙන් තොරතුරු හෙළි නොකිරීමට අදාළවයි.\nඇමරිකාව සමඟ මතභේදාත්මක ගැටුම් පවතින සෞදි අරාබිය සහ චීනයෙන් පසුගිය කාලසීමාව තුළදී එම විශ්වවිද්‍යාලවලට මුදල් ලැබී ඇති බවට තොරතුරු වාර්තාවී තිබෙනවා.\nකෙසේ වෙතත් තමන්ට ලැබෙන මුදල් පරිත්‍යාග සම්බන්ධයෙන් විශ්වවිද්‍යාල එරට රජයට තොරතුරු ඉදිරිපත් කළ යුතු වනවා.\nඑමෙන්ම කටාර් සහ එක්සත් අරාබි එමිර් රාජ්‍යයෙන්ද ඇමරිකානු ඩොලර් මිලියන 6.6 ක මූල්‍ය පරිත්‍යාගයක් මෙම විශ්වවිද්‍යාල දෙකට ලැබී ඇති බවයි වාර්තා වන්නේ.",
       "URL": "https://www.hirunews.lk/234333/හාවඩ්-සහ-යෙල්-විශ්වවිද්‍යාල-සම්බන්ධයෙන්-ඇමරිකාව-පරික්ෂයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=199"
}