{
       "Source": "hirunews",
       "Timestamp": "Tuesday, 08 March 2016 - 17:47",
       "Headline": "ඩ්‍රෝන යානා අල්ලන රාජාලියෙක්",
       "News Content": "නියමුවන් රහිත කුඩා යානා අල්ලා ගැනීම වෙනුවෙන් රාජාලියකුට විශේෂ පුහුණුවක් ලබාදී තිබෙනවා.\nඒ නෙදර්ලන්ත ආරක්ෂක අංශ විසින්.\nවිශේෂ කඳවුරක් තුලදී රාජාලියාට මෙම පුහුණුව ලබාදී ඇති අතර එම රාජාලියාගේ ක්‍රියාකාරකම් දැක බලා ගැනීමට බී බී සී මාධ්‍ය ආයතනයට අවසර ලබාදී ඇති බවයි විදෙස් පුවත් සේවා සඳහන් කලේ.\nවිවිධ අපරාධ සඳහා නියමුවන් රහිත කුඩා යානා භාවිත කිරීම හමුවේ නෙදර්ලන්ත බලධාරීන් මෙම පියවර ගෙන තිබෙනවා.\nඔවුන් පවසන්නේ නියමුවන් රහිත කුඩා යානා ඇල්ලීමට පක්ෂියකු යොදා ගනිමින් මෙවැනි ක්‍රමයක් පළමු වරට භාවිත කරනු ලබන්නේ තමන් විසින් වනු ඇති බවයි.",
       "URL": "https://www.hirunews.lk/128092/ඩ්‍රෝන-යානා-අල්ලන-රාජාලියෙක්",
       "Category": "International News",
       "Parent URL": "https://www.hirunews.lk/international-news.php?pageID=657"
}