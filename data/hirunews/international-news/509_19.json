{
       "Source": "hirunews",
       "Timestamp": "Sunday, 05 March 2017 - 8:50",
       "Headline": "සිරියානු හමුදා සහ අයි.එස්. සන්නද්ධ කණ්ඩායම් අතර ගැටුම් උණුසුම් වෙයි",
       "News Content": "සිරියාවේ උතුරු දිග ප්‍රදේශයේ සිරියානු හමුදා සහ අයි.එස්. සන්නද්ධ කණ්ඩායම් අතර පසුගිය සතිය තුළ ගැටුම් උත්සන්න වී ඇති බව විදෙස් වාර්තා සඳහන් කළා.\nසිරියානු හමුදාවලට රුසියානු ගුවන් සහ කාලතුවක්කු සහය හිමිවන බවයි වාර්තා වන්නේ.\nපසුගිය ජනවාරි මාසයේ මැද භාගයේ සිට සිරියාවේ උතුරු දිග ප්‍රදේශයේ ගම්මාන 90 කින් පමණ අයි.එස්. සන්නද්ධ කණ්ඩායම් පළවා හැරීමට සිරියානු රජයේ හමුදා සමත් වුණා.\nකෙසේ නමුත්, මෙහි ගැටුම් උත්සන්න වීම නිසා පසුගිය සතිය තුළ පමණක් 30,000 කට වැඩි සිවිල් වැසියන් පිරිසක් එම ප්‍රදේශය අත්හැර පළාගොස් තිබෙනවා.\nඔවුන් අතුරෙන් බහුතරයක් කාන්තාවන් සහ ළමයින් බව සඳහන්.",
       "URL": "https://www.hirunews.lk/156090/සිරියානු-හමුදා-සහ-අයි-එස්-සන්නද්ධ-කණ්ඩායම්-අතර-ගැටුම්-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=509"
}