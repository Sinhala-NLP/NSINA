{
       "Source": "hirunews",
       "Timestamp": "Friday, 06 March 2015 - 8:41",
       "Headline": "බොකෝහරාම්, නයිජීරියාවේ ඝාතන වැලක",
       "News Content": "ඊසාන දින නයිජීරියාවේ - බෝනෝ ප්‍රාන්තයේ ගම්මානයකට කඩා වැදුණු බොකෝහරාම් ඉස්ලාමීය අන්තවාදී සන්නද්ධ කල්ලිය පුද්ගලයන් 64 දෙනෙකු ඝාතනය කර තිබෙනවා. පිරිමි ළමයින් ඇතුළු පිරිමි පුද්ගලයන් මෙලෙස ඔවුන් ඝාතනය කර ගම්මානයට ගිනි තැබූ බවයි දිවිගලවා ගත් එම ගම්මානයේ වැසියෙකු සඳහන් කර ඇත්තේ. පසුගිය අඟහරුවාදා අලූයම් කාලයේ මෙම සිද්ධිය සිදුවී ඇතත් ඒ පිළිබඳ තොරතුරු ලැබී ඇත්තේ බොහෝ වේලාවක් ගතවීමෙන් අනතුරුවයි. නයිජීරියාවේ තම පාලනය යටතේ පවතින ප්‍රදේශවල ඉස්ලාමීය රාජ්‍යයක් බිහිකිරීමට උත්සාහ කරන බොකෝහරාම්වරුන් මේ වනවිට දහස් ගණනක් ජනතාව ඝාතනය කර තිබෙනවා.",
       "URL": "https://www.hirunews.lk/104855/බොකෝහරාම්-නයිජීරියාවේ-ඝාතන-වැලක",
       "Category": "International News",
       "Parent URL": "https://www.hirunews.lk/international-news.php?pageID=753"
}