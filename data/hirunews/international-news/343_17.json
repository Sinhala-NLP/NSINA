{
       "Source": "hirunews",
       "Timestamp": "Sunday, 12 August 2018 - 14:02",
       "Headline": "ඇමරිකාවේ ලැව් ගිනි 100 ක්",
       "News Content": "ඇමරිකාවේ - නිව් මෙක්සිකෝ සිට කැලිෆෝනියා ප්‍රාන්තය දක්වා මේ වනවිට ලැව්ගිනි 100 කට අධික සංඛ්‍යාවක් පැතිරෙමින් පවතින බව විදෙස් වාර්තා සඳහන් කළා.\nවියලි කාලගුණයත්  සමඟ මෙම ලැව්ගිනි තවදුරටත් පැතිරීමේ අවදානමක් පවතින බව සඳහන්. 30,000 ක් පමණ ගිනි නිවීමේ කටයුතුවල නිරතව සිටින අතර, ඊට  ඕස්ට්‍රේලියානු සහ නවසීලන්ත ගිනි භටයන්ද එක්ව සිටිනවා.\nමේ වනවිට ඇමරිකාවේ ලැව් ගිනිවලින් හෙක්ටයාර හයලක්ෂ හතලිස් අටදහසක් පමණ විනාශ වී ඇති බව ඇමරිකානු ජාතික ආපදා සම්බන්ධීකරණ මධ්‍යස්ථානය ප්‍රකාශ කළා.\nමේ වනවිට ජීවිත හානි 8 ක් වාර්තාවන අතර, ලැව් ගින්නෙන් විනාශ වූ නිවාස සංඛ්‍යාව 1100 කට අධිකයි.",
       "URL": "https://www.hirunews.lk/197356/ඇමරිකාවේ-ලැව්-ගිනි-100-ක්",
       "Category": "International News",
       "Parent URL": "https://www.hirunews.lk/international-news.php?pageID=343"
}