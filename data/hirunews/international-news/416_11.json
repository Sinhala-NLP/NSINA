{
       "Source": "hirunews",
       "Timestamp": "Monday, 04 December 2017 - 12:00",
       "Headline": "පොලිස්තින් මල්ලක දමා මහ මඟ දමාගිය දරු සෙනෙහස",
       "News Content": "අලුත උපන් බිළිඳෙකු පොලිස්තින් මල්ලක් තුලට දමා මහ මඟ දමාගිය පුවතක් පිලිපීනයේ කැලූකන් ප්‍රදේශයෙන් වර්තා වනවා.\nරාත්‍රී සාදයකට සහභාගී වී පැමිණෙමින් සිටි පිරිසකට බිළිඳාගේ කෑගැසීමේ හඬ ඇසී ඇති අතර එහිදී කළ සොයා බැලීමකදී පොලිස්තින් මල්ලක් තුල සිටි අලුත උපන් බිළිඳා සොයාගෙන තිබෙනවා.\nමෙම බිළිඳා සොයාගන්නා අවස්ථාවේ පොලිස්තින් මල්ල තුල සිරවී හුස්ම ගැනීමේ අපහසුතාවයෙන් සිට ඇති බවයි විදෙස් මාධ්‍ය වාර්තා කරන්නේ.\nබිළිඳා හමුවූ වහාම රෝහලවෙත රැගෙන ගොස් ඇති අතර මේ වන විට එම බිළිඳා යහපත් සෞඛ්‍ය තත්වයෙන් සිටින බව සඳහන්.",
       "URL": "https://www.hirunews.lk/177549/පොලිස්තින්-මල්ලක-දමා-මහ-මඟ-දමාගිය-දරු-සෙනෙහස",
       "Category": "International News",
       "Parent URL": "https://www.hirunews.lk/international-news.php?pageID=416"
}