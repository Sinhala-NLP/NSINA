{
       "Source": "hirunews",
       "Timestamp": "Monday, 01 August 2022 - 9:59",
       "Headline": "ඇෆ්ගනිස්ථානය සහ ඉරානය අතර දේශසීමා ගැටුමක්",
       "News Content": "ඇෆ්ගනිස්ථානයේ තලේබාන් හමුදාව සහ ඉරාන දේශසීමාවේ ආරක්ෂකයින් අතර ඇෆ්ගනිස්ථානයේ නිම්රෝස් කලාපය සහ ඉරානයේ හිර්මාන්ඩ් කලාපයේ ගැටුම් හටගෙන තිබෙනවා.\nවිදෙස් වාර්තා සඳහන් කළේ ඊයේ ඇතිවූ මෙම ගැටුම්වලින් තලේබාන් සෙබළෙකු ජීවිතක්ෂයට පත්ව ඇති බවයි.\nඉරානය සහ ඇෆ්ගනිස්ථානය මෙම දේශසීමා ගැටුම් සම්බන්ධයෙන් එකිනෙකාට චෝදනා එල්ල කරමින් සිටින අතර, ඉරානය පවසන්නේ තලේබානුවන් තම දේශසීමාවට අයත් කොටසේ ඔවුන්ගේ ධජය එසවීමට උත්සාහ කිරීමත් සමඟ මෙම ගැටුම් ආරම්භ වූ බවයි.",
       "URL": "https://www.hirunews.lk/311549/ඇෆ්ගනිස්ථානය-සහ-ඉරානය-අතර-දේශසීමා-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=37"
}