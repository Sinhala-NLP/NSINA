{
       "Source": "hirunews",
       "Timestamp": "Sunday, 10 December 2017 - 10:09",
       "Headline": "ලැව් ගිනි සාමාන්‍ය සංසිද්ධියක් වී ඇති බව කැලිෆෝනියා ආණ්ඩුකාරවරයා කියයි",
       "News Content": "කාලගුණ වෙනසත් සමග ඇමරිකාවේ කැලිෆෝනියා ප්‍රාන්තයේ ලැව් ගිනි හටගැනීම දැන් සාමාන්‍ය සිද්ධියක් බවට පත්ව ඇති බව එහි ආණ්ඩුකාර ජෙරී බ්‍රවුන් පවසනවා.\nදැන්  එහි පවතින ලැව් ගිනි හේතුවෙන් අක්කර එක්ලක්ෂ 50,000 කට වැඩි භූමි ප්‍රමාණයක් විනාශ වී ඇති අතර ගින්න පාලනය කිරීම සඳහා ගිනි නිවන භටයන් 5700 ක් යොදවා තිබෙනවා.\nකැලිෆෝනියා ආණ්ඩුකාරවරයා වැඩිදුරටත් සඳහන් කළේ දැන් පවතින විපරීත කාලගුණ රටාව හේතුවෙන් සෑම වසරකදීම හෝ වසර කිහිපයකට වරක් එහි විශාල ලැව්ගිනි ඇතිවිය හැකි බවයි.\nලැව් ගිනි හේතුවෙන් කැලිෆෝනියාවේ පුද්ගලයන් දෙලක්ෂයකට අධික පිරිසක් නිවෙස්වලින් ඉවත් කරගෙන ඇති අතර, එක් අයෙකු ජීවිතක්ෂයට පත්වී ගිනි නිවන භටයන් තුන්දෙනෙකු තුවාල ලබා තිබෙනවා.",
       "URL": "https://www.hirunews.lk/178033/ලැව්-ගිනි-සාමාන්‍ය-සංසිද්ධියක්-වී-ඇති-බව-කැලිෆෝනියා-ආණ්ඩුකාරවරයා-කියයි",
       "Category": "International News",
       "Parent URL": "https://www.hirunews.lk/international-news.php?pageID=414"
}