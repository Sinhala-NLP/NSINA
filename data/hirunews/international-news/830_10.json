{
       "Source": "hirunews",
       "Timestamp": "Tuesday, 18 June 2013 - 8:35",
       "Headline": "ජීවන වියදමට එරෙහිව බ්‍රසීලයේ විරෝධතා.",
       "News Content": "ප්‍රවාහන ගාස්තු ඉහළ නැංවීම සහ 2014 ලෝක කුසලාන පාපන්දු තරඟාවලිය සඳහා වැයකරන අධික වියදමට එරෙහිව බ්‍රසීලය පුරා උද්ඝෝෂණ රැල්ලක් පැනනැගී තිබෙනවා. බ්‍රසීලයේ විශාලතම නගරය වූ සාවෝ පෝලෝ වෙත රොක්වූ දස දහස් සංඛ්‍යාත ජනයා පොලීසිය හා ගැටුනු බව විදෙස් වාර්තා සඳහන් කළා. විරෝධතාකරුවන් පිරිසක් බ්‍රසිලියා අගනුවර පාර්ලිමේන්තු ගොඩනැගිල්ලේ වහලය මත නැග උද්ඝෝෂණවල නිරතවූ බව සඳහන්. රියෝ ඩි ජැනෙයිරෝ  නුවරද විරෝධතාකරුවන් සහ පොලීසිය අතර ගැටුම් ඇතිවී තිබෙනවා. මෙම මහජන විරෝධතා ආරම්භ වූයේ බ්‍රසීල රජය විසින් පසුගිය සතියේ බස් ගාස්තු වැඩිකිරීමත් සමගයි.",
       "URL": "https://www.hirunews.lk/61207/ජීවන-වියදමට-එරෙහිව-බ්‍රසීලයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=830"
}