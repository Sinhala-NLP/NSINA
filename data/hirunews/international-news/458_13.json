{
       "Source": "hirunews",
       "Timestamp": "Friday, 21 July 2017 - 7:28",
       "Headline": "අයි.එස්. සංවිධානය සීඝ්‍රයෙන් ඇද වැටෙන බව ට්‍රම්ප් කියයි",
       "News Content": "අයි.එස්.සංවිධානය සීඝ්‍රයෙන් ඇද වැටෙන බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nවොෂින්ටනයේදී පෙන්ටගනයේ බලධාරින් අමතමින් ඔහු මේ බව කියා සිටියා.\nජනපති ට්‍රම්ප් එරට ආරක්ෂක දෙපාර්තමේන්තුවට ඊයේ (20) පැමිණියේ ඇමරිකාවේ හමුදා මෙහෙයුම් පිළිබදව සාකච්ඡා කිරීම සදහායි.\nඅන්තවාදී ත්‍රස්තවාදයට එරෙහිව සිය හමුදා ප්‍රගතියක් ලබමින් සිටින බවයි ජනාධිපති ට්‍රම්ප් එහිදී කියා සිටියේ.\nඑමෙන්ම එම මෙහෙයුම් ඉතා සාර්ථකව ක්‍රියාත්මක බව ද ඔහු සඳහන් කළා.\nමේවන විට අමරිකානු සෙබලුන් 8400 ක් ඇෆ්ගනිස්ථානයේ අයි එස් සංවිධානයට එරෙහි මෙහෙයුම්වලට එක්ව සිටිනවා.\nමෙම සාකච්ඡාවේදී අවධානයට ලක්වු තවත් කරුණක් වී ඇත්තේ ඇෆ්ගනිස්ථානයේ ක්‍රියාත්මක මෙහෙයුම් සඳහා තවත් අමරිකානු හමුදා යවන්නේ ද නැත්ද යන්න සම්බන්ධයෙනුයි.\nඑම කරුණ සම්බන්ධයෙන් යොමුවු පැනයකට පිළිතුරු දෙමින් ඩොනල්ඩ් ට්‍රම්ප් කියාසිටියේ ඒ පිළිබඳ මෙතෙක් තීරණයක් ගෙන නොමැති බවයි.\nමෙහෙයුම් හොඳින් සාර්ථකව ක්‍රියාත්මක වන අතර අයි එස් සංවිධානය ඉතා ඉක්මනින් කඩා වැටෙමින් ඇති බව ඔහු පෙන්වාදී තිබෙනවා.\nමෙම සාකච්ඡාවට අමරිකා උප ජනාධිපති / ආරක්ෂක ලේකම් / ඇෆ්ගන් හමුදා මෙහෙයුම්වල ප්‍රධානීන් / රාජ්‍ය ලේකම් මෙන්ම භාණ්ඩාගාර ලේකම් ද එක්ව තිබෙනවා.\nපසුගිය ජනාධිපතිවරණ සමයේ, අයි.එස්. සංවිධානයට දැවැන්ත පරාජයක් අත්කරදෙන බවට ඔහු ප්‍රතිඥාවක් ද ලබාදී තිබුණා.",
       "URL": "https://www.hirunews.lk/166382/අයි-එස්-සංවිධානය-සීඝ්‍රයෙන්-ඇද-වැටෙන-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=458"
}