{
       "Source": "hirunews",
       "Timestamp": "Sunday, 27 October 2013 - 9:18",
       "Headline": "බංග්ලාදේශයේ තුන්දින වැඩවර්ජනයක් ඇරඹේ.",
       "News Content": "මහමැතිවරණයට පෙර රජය ඉල්ලා අස්වී අතුරු පාලන කැබිනට් මණ්ඩලයක් පත් කරන ලෙස ඉල්ලා බංග්ලාදේශයේ විපක්ෂය තුන්දින වැඩවර්ජනයක් කැඳවා තිබෙනවා. කලීඩා සියාගේ නායකත්වයෙන් යුත් බංග්ලාදේශ ජාතික පක්ෂ කැඳවූ මෙම වර්ජනය අද (27) ආරම්භ වූයේ, වර්ජනය අත්හිටුවන ලෙස අගමැතිනි ෂික් හසීනා ඇය වෙත ලබා දුන් දුරකථන ඇමතුම ද සැලකිල්ලට නොගෙනයි. බංග්ලාදේශයේ මහමැතිවරණය ලබන ජනවාරියේ පැවැත්වෙන අතර, රජයේ පාලනය යටතේ ඡන්ද දූෂණ විය හැකි බැවින් ඊට පෙර අතුරු පාලනයක් අවශ්‍ය බවයි විපක්ෂය පවසන්නේ.",
       "URL": "https://www.hirunews.lk/70128/බංග්ලාදේශයේ-තුන්දින-වැඩවර්ජනයක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=791"
}