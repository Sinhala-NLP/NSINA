{
       "Source": "hirunews",
       "Timestamp": "Friday, 26 January 2018 - 14:00",
       "Headline": "මිනිස් ඉතිහාසය වෙනස් කරන සොයා ගැනීමක්",
       "News Content": "අප්‍රිකානු මහද්වීපයෙන් පිටත නූතන මිනිසාගේ ඉපැරණිතම ෆොසිලය සොයා ගැනීමට විද්‍යාඥයන් පිරිසක් සමත්වී තිබෙනවා.\nඊශ්‍රායලයේ මිස්ලියා ප්‍රාග් ඓතිහාසික ලෙනින් සොයා ගත් මෙම ෆොසිලය වසර එක්ලක්ෂ 77,000 ක් එක්ලක්ෂ 94,000 ත් අතර වන බවයි බින්හැම්ටන් සරසවියේ මානව විද්‍යාව පිළිබද මහාචාර්ය රොල්ෆ් කුවාම් ප්‍රකාශ කළේ.\nමෙමගින් හෙළිවන කරුණක් වන්නේ හෝමෝ සේපියන් හෙවත් නූතන මිනිසා කලින් සිතා සිටියාට වඩා වසර 50,000 කට පමණ පෙර අප්‍රිකානු මහද්වීපයෙන් පිටතට සංක්‍රමණය වී ඇති බවයි.\nමේ අනුව, අප්‍රිකාවෙන් පිටතට මානවයා සංක්‍රමණය වී ඇත්තේ වසර එක්ලක්ෂ 20.000 කට වඩා පෙර බව සනාථ වන්නේ යැයි විද්‍යාඥයන් පෙන්වා දෙනවා.",
       "URL": "https://www.hirunews.lk/182100/මිනිස්-ඉතිහාසය-වෙනස්-කරන-සොයා-ගැනීමක්",
       "Category": "International News",
       "Parent URL": "https://www.hirunews.lk/international-news.php?pageID=401"
}