{
       "Source": "hirunews",
       "Timestamp": "Monday, 15 March 2021 - 8:52",
       "Headline": "මියන්මාරයේ වෙඩි තැබීම්වලින් 38ක් මරුට",
       "News Content": "මියන්මාරයේ හමුදා පාලනයට එරෙහිව ආරම්භ කර ඇති විරෝධතා රැල්ල අතරතුර ඊයේ දිනයේ පමණක් ආරක්ෂක අංශ සිදුකළ වෙඩි තැබීම්වලින් 38 දෙනෙකු මියගොස් තිබෙනවා.\nයැන්ගොන් නගරයේ පැවති විරෝධතා අතරතුර ආරක්ෂක අංශ මෙම වෙඩි තැබීම් සිදුකර ඇති අතර, විරෝධතාකරුවන්ද මුගුරු සහ පිහි රැගෙන පැමිණ ඇති බවයි විදෙස් වාර්තා සඳහන් කළේ.\nපෙබරවාරි මස 1 වනදා මියන්මාර හමුදා එරට බලය අත්පත් කරගැනීමෙන් පසුව ආරම්භ කළ මෙම විරෝධතා රැල්ල අතරතුර ආරක්ෂක අංශ සිදුකළ වෙඩිතැබීම්වලින් 120 දෙනෙකු පමණ මේ වනවිට මියගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/265367/මියන්මාරයේ-වෙඩි-තැබීම්වලින්-38ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=129"
}