{
       "Source": "hirunews",
       "Timestamp": "Tuesday, 14 December 2021 - 9:16",
       "Headline": "ඉන්දියාව, කාලගුණ වෙනස පිළිබඳ ජගත් සංවිධාන යෝජනාවට එරෙහි වෙයි",
       "News Content": "ලෝක කාලගුණ වෙනස ගෝලීය ආරක්ෂක අවදානමක් බවට එක්සත් ජාතීන්ගේ ආරක්ෂක මණ්ඩලය වෙත ඉදිරිපත් වූ යෝජනාවට එරෙහි ව ඡන්දය ප්‍රකාශ කර තිබෙනවා.\nජගත් සංවිධාන මහලේකම් අන්තෝනියෝ ගුටේරස් යෝජනාව ඉදිරිපත් කරමින් ප්‍රකාශ කළේ, කාලගුණ වෙනසට සම්බන්ධ ආරක්ෂක අවදානම, ගැටුම් වැළැක්වීමේ පරිපූර්ණ ක්‍රමෝපායේ වැදගත් අංගයක් බවයි.\nකෙසේ නමුත් ආරක්ෂණ මණ්ඩලයේ සාමාජිකයන් 15 දෙනා අතුරින් ඉන්දියාව සහ රුසියාව ඊට එරෙහිව ඡන්දය ප්‍රකාශ කළා.\nරුසියාව ආරක්ෂක මණ්ඩලයේ නිත්‍ය සාමාජිකයෙකු බැවින් එම යෝජනාව සම්මත වූයේ නැහැ.\nයෝජනාවට එරෙහි වීම පිළිබද ව කරුණු දක්වමින් ඉන්දියාව කියා සිටියේ, කාලගුණ වෙනස වැළැක්වීම සඳහා ඉන්දියාව ගෙන ඇති ක්‍රියාමාර්ග මෙම යෝජනාව මගින් අවතක්සේරුවට ලක්වන බවයි.",
       "URL": "https://www.hirunews.lk/290951/ඉන්දියාව-කාලගුණ-වෙනස-පිළිබඳ-ජගත්-සංවිධාන-යෝජනාවට-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=74"
}