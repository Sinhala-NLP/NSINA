{
       "Source": "hirunews",
       "Timestamp": "Thursday, 01 March 2018 - 15:15",
       "Headline": "ශ්‍රී දේවීගේ මරණය ගැන තවත් සැකයක්",
       "News Content": "අභාවප්‍රාප්ත සුපිරි බොලිවුඩ්  නිලි ශ්‍රී දේවී ඇයගේ මරණය පිළිබඳ අභිරහසක් ඉතිරි කර ඊයේ අවසන් ගමන් ගියා.\nඩුබායි රාජ්‍යයේදී ජීවිතක්ෂයට පත්වු ශ්‍රී දේවීගේ මරණය සම්බන්ධයෙන් එරටදී සිදු කළ පශ්චාත් මරණ පරීක්ෂණ වාර්තාවේ අඩංගු වූ කරුණක් පිළිබඳ මේ වන විට මතබේධාත්මක කරුණක් මතුවී තිබෙනවා.\nඒ සුපිරි නිලියගේ හිසේ පැවති තුවාලයක් පිළිබඳවයි.\nඑම තුවාලය ඉතා ගැඹුරු එකක් වන අතර ඊට හේතුවක් මෙතෙක් අනාවරණ වී නොමැති බවයි විදෙස් මාධ්‍ය වාර්තාවල දැක්වෙන්නේ.\nඑම තුවාලය ඇය නාන කාමයේ ඇද වැටීමෙන් සිදුවූ එකක් බවට නිරීක්ෂණය වී ඇතැයි සඳහන්.\nකෙසේවෙතත් ඒ පිළිබඳ යළිත් මරණ පරීක්ෂණයක් පැවැත්වෙනු ඇති බව විශ්වාස කෙරෙනවා.\nඩුබායි රාජ්‍යයේ හෝටලයක පැවති මංගල උත්සවයකට සහභාගී වීමට ගොස් සිටියදී නාන කාමරයේ සිදුවූ අනතුරකින් බොලිවුඩ් සුපිරි නිලි ශ්‍රී දේවී මරණයට පත්වුනා.\nමෙම සිද්ධිය පිළිබඳ ඩුබායි ආරක්ෂක අංශ තවදුරටත් විමර්ශණ සිදු කරමින් පවතින බවයි විදෙස් මාධ්‍ය වාර්තාවල දැක්වෙන්නේ.\nමේ අතර භාරතීය ජනතා පක්ෂයේ නායක සුබ්‍රමනියම් ස්වාමි ද මෙම මරණය පිළිබඳ ආන්දෝලනාත්මක ප්‍රකාශයක් සිදුකර තිබුනා.\nඔහු සඳහන් කර ඇත්තේ ශ්‍රී දේවීගේ මරණය ඝාතනයක් බවයි.\nඇය තදින් මත්පැන් පානයට ඇබ්බැහි වු අයෙක් නොවන බවයි සුබ්‍රමනියම් ස්වාමි අවධාරණය කර තිබුනේ.\nහෝටලයේ කැමරා උපයෝගී කර ගනිමින් මේ පිළිබඳ විමර්ශණ පැවැත්විය හැකි වුව ද ඒ පිළිබඳ මෙතෙක් කතා බහක් හෝ මතු නොවීම හමුවේ මෙම මරණය ගැන සැක මතුවන බව භාරතීය ජනතා පක්ෂයේ නායකයා පෙන්වාදී තිබෙනවා.",
       "URL": "https://www.hirunews.lk/184832/ශ්‍රී-දේවීගේ-මරණය-ගැන-තවත්-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=390"
}