{
       "Source": "hirunews",
       "Timestamp": "Friday, 24 March 2017 - 8:01",
       "Headline": "සංක්‍රමණිකයන් 200 ක් මුහුදේ ගිලී මියගිය බවට තොරතුරු",
       "News Content": "ලිබියාවට ඔබ්බෙන් වූ මධ්‍යධරණී මුහුදු තීරයේදී සංක්‍රමණික යාත්‍රා අනතුරට ලක්වීමෙන් නීතිවිරෝධී සංක්‍රමණිකයන් 200 කට අධික පිරිසක් ජීවිතක්ෂයට පත්වී ඇති බව වාර්තා වනවා.\nස්පාඤ්ඤ සහන සංවිධානයක් ප්‍රකාශ කළේ පුද්ගලයන් සියයකට වැඩි පිරිසක් ගමන් කළ හැකි පෙරලූණු බෝට්ටු දෙකක් තමන් නිරීක්ෂණය කළ බවයි.\nමළ සිරුරු 5 ක් ද ඒ ආසන්නයේ තිබී හමුවූ බව ඉතාලි වෙරළාරක්ෂකයන් සනාථ කළා.\nස්පාඤ්ඤ සහන සංවිධානය වැඩිදුරටත් කියා සිටියේ පෙරලූණු යාත්‍රාවල ධාරිතාව සැලකිල්ලට ගත් විට සංක්‍රමණිකයන් 240 ක් පමණ මුහුදේ ගිලී මියයන්නට ඇතැයි සැක කෙරෙන බවයි.",
       "URL": "https://www.hirunews.lk/157589/සංක්‍රමණිකයන්-200-ක්-මුහුදේ-ගිලී-මියගිය-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=502"
}