{
       "Source": "hirunews",
       "Timestamp": "Thursday, 20 October 2022 - 17:53",
       "Headline": "දුම්රියක ගැටී පුද්ගලයෙකු මරුට",
       "News Content": "ඉපලෝගම - පුලියන්කුලම, කලුපාලම ආසන්න ප්‍රදේශයේ දී දුම් රියෙහි ගැටී පුද්ගලයෙකු ජීවිතක්ෂයට පත්ව තිබෙනවා.\nදුම්රියෙහි ගැටුණු අදාළ පුද්ගලයාගේ සිරුර අද (20) පස්වරුවේ දී ඉපලෝගම පොලිසිය විසින් සොයා ගනු ලැබුවා.\nමෙලෙස මියගොස් ඇත්තේ එම ප්‍රදේශයේම පදිංචිකරුවෙකු වන 40 හැවිරිදි වෘත්තීයෙන් පෙදරේරුවෙකු බවයි අප ප්‍රාදේශීය වාර්තාකරු පැවසුවේ.\nමෙම අනතුර ඊයේ (19) මධ්‍යම රාත්‍රියේදී සිදු වන්නට ඇතැයි පොලිසිය සැක පළ කරනවා.\nඅනතුර සිදු වූ ස්ථානයට අද (20) දහවල් පැමිණි කැකිරාව දිසා මහේස්ත්‍රාත් අධිකරණයේ වැඩබලන මහේස්ත්‍රාත් පී.එම්.ගස්සාලි විසින් අදාළ සිද්ධිය සම්බන්ධයෙන් වූ මහේස්ත්‍රාත් පරීක්ෂණය පැවැත්වූ අතර, මහේස්ත්‍රාත් නියෝගය අනුව අදාළ සිරුරේ කොටස් අනුරාධපුර අධිකරණ වෛද්‍ය නිලධාරිවරයා වෙත යොමු කිරීමට ඉපලෝගම පොලිසියට උපදෙස් ලබා දී තිබෙනවා.",
       "URL": "https://www.hirunews.lk/318405/දුම්රියක-ගැටී-පුද්ගලයෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=27"
}