{
       "Source": "hirunews",
       "Timestamp": "Friday, 27 December 2013 - 10:19",
       "Headline": "තායිලන්තයේ බස් අනතුරකින් 29 දෙනෙකු මරුට.",
       "News Content": "තායිලන්තයේ මහා මාර්ගයක ගමන් ගත් බස් රථයක් අඩි 100 ක පමණ ප්‍රපාතයකට පෙරළීමෙන් පුද්ගලයන් 29 දෙනෙකු ජීවිතක්ෂයට පත්වී තිබෙනවා. ඊසාන දිග තායිලන්තයේ ලොම්-සක් දිස්ත්‍රික්කයෙන් ඊයේ මැදියම් රැයේ වාර්තාවූ මෙම අනතුරෙන් තවත් මගීන් හතරදෙනෙකු බරපතල ලෙස තුවාල ලැබුවා. රියදුරාට නින්ද යාම නිසා මෙම අනතුර සිදුවන්නට ඇති බවයි තායි පොලීසිය සඳහන් කළේ. තායිලන්තයේ ජනගහනයෙන් ලක්ෂයකට මාර්ග අනතුරු මරණ 38.1 ක් සිදුවන බව ලෝක සෞඛ්‍ය සංවිධානය පෙන්වා දෙනවා. අග්නිදිග ආසියාවේම එම ප්‍රතිශතය 18.5 ක්.",
       "URL": "https://www.hirunews.lk/74234/තායිලන්තයේ-බස්-අනතුරකින්-29-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=774"
}