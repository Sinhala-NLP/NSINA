{
       "Source": "hirunews",
       "Timestamp": "Saturday, 06 May 2017 - 11:42",
       "Headline": "න්‍යෂ්ටික බලයට පිවිසීම, එක්සත් අරාබි එමීරය පමා කරයි",
       "News Content": "සිය ප්‍රථම න්‍යෂ්ටික බලාගාරය ක්‍රියාත්මක කිරීම 2018 වසර වන තුරු පමා කිරීමට එක්සත් අරාබි එමීර් රාජ්‍යය තීරණය කර තිබෙනවා.\nඒ, ආරක්ෂාව පිළිබද තවදුරටත් පරීක්ෂාවන් සිදුකළ යුතු බව පවසමින්.\nඑම පරීක්ෂණ නිම වන තුරු එරට නියාමන අධිකාරිය මෙම න්‍යෂ්ටික බලාගාරය සඳහා මෙහෙයුම් බලපත්‍රය නිකුත් කර නැහැ.\nඑක්සත් අරාබි එමීර් රාජ්‍යයේ - අබුඩාබි බටහිර කලාපයේ ඩොලර් බිලියන 20ක වියදමින් ඉදිවන න්‍යෂ්ටික බලාගාර 4කින් පළමුවැන්න මෙයයි.\nඑය ක්‍රියාත්මක කිරීම පමා කෙරෙන්නේ ජාත්‍යන්තර නියාමනයන්ට අනුව එහි ආරක්ෂාව සහතික කිරීමට බව එමීර් රාජ්‍යයේ බලධාරීන් ප්‍රකාශ කළා.",
       "URL": "https://www.hirunews.lk/160727/න්‍යෂ්ටික-බලයට-පිවිසීම-එක්සත්-අරාබි-එමීරය-පමා-කරයි",
       "Category": "International News",
       "Parent URL": "https://www.hirunews.lk/international-news.php?pageID=483"
}