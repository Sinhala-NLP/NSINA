{
       "Source": "hirunews",
       "Timestamp": "Monday, 09 September 2019 - 13:06",
       "Headline": "බ්‍රිතාන්‍යයේ ගුවන් නියමුවන් වර්ජනයක",
       "News Content": "බ්‍රිතාන්‍යය ගුවන් සේවය පළමුවරට ජාත්‍යන්තර වර්ජනයක් ආරම්භ කර තිබෙනවා.\nමාස 9 ක සිට පවතින වැටුප් විෂමතා ගැටළුවක් මුල් කරගනිමින් අද සිට හෙට ඔවුන් වර්ජනයක නිරතවන බවයි විදෙස් වාර්තා සඳහන් කළේ.\nමේ සඳහා බ්‍රිතාන්‍ය ගුවන් සේවයේ නියමුවන් 4300 ක් එක්ව තිබෙනවා.\nබ්‍රිතාන්‍ය ගුවන් සේවයේ මෙම වර්ජනය හේතුවෙන් ලක්ෂ 3 ක පමණ මගීන් පිරිසක් අපහසුතාවන්ට ලක්වනු ඇති බවයි විදෙස් වාර්තා පෙන්වා දෙන්නේ.\nතම වැටුප් විෂමතා ගැටලුව විසඳීමට කටයුතු නොකරන්නේ නම් සැප්තැම්බර් මාසයේ වෘත්තිය සමිති ක්‍රිියාමාර්ගයකට අවතීර්ණ වන බවට බ්‍රිතාන්‍ය ගුවන් සේවයේ ගුවන් නියමුවන්ගේ සංගමය පසුගිය මාසයේදී දැනුම්දී තිබුණා.",
       "URL": "https://www.hirunews.lk/223914/බ්‍රිතාන්‍යයේ-ගුවන්-නියමුවන්-වර්ජනයක",
       "Category": "International News",
       "Parent URL": "https://www.hirunews.lk/international-news.php?pageID=239"
}