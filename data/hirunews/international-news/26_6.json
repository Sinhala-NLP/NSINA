{
       "Source": "hirunews",
       "Timestamp": "Monday, 24 October 2022 - 13:57",
       "Headline": "රුසියාවේ ආරක්ෂක ඇමති ඇමරිකාවේ ආරක්ෂක ලේකම් සමඟ දුරකථන සංවාදයක",
       "News Content": "රුසියාවේ ආරක්ෂක අමාත්‍ය සර්ජි ෂොයිගූ ඇමරිකාවේ ආරක්ෂක ලේකම් ලොයිඩ් ඔස්ටින් සමඟ දුරකථන සාකච්ඡාවක නිරත වී තිබෙනවා.\nයුක්රේන තත්වය සම්බන්ධයෙන් මෙහිදී සාකච්ඡා කර ඇති බවයි විදෙස් වාර්තා සඳහන් කළේ.\nදින තුනක් තුළ රුසියානු ආරක්ෂක අමාත්‍යවරයා ඇමරිකානු ආරක්ෂක ලේකම් වෙත දුරකථන ඇමතුම් දෙකක් ලබා දී ඇති අතර එහිදී සාකච්ඡා කළ කරුණු සම්බන්ධයෙන් මෙතෙක් අනාවරණය කර නැහැ.\nමේ අතර රුසියානු ආරක්ෂක අමාත්‍යවරයා ඊයේ ප්‍රංශයේ සහ තුර්කි ආරක්ෂක අමාත්‍යවරුන් සහ බ්‍රිතාන්‍යයේ ආරක්ෂක ලේකම් සමඟ ද දුරකථන සංවාද පවත්වා තිබෙනවා.\nරුසියානු ආරක්ෂක අමාත්‍යවරයා මෙම සාකච්ඡා පවත්වා ඇත්තේ රුසියාව විකිරණශීලි ප්‍රහාරයක් එල්ල කළ හැකි බවට යුක්රේනය චෝදනා කර ඇති පසුබිමක වීම විශේෂත්වයක්.",
       "URL": "https://www.hirunews.lk/318707/රුසියාවේ-ආරක්ෂක-ඇමති-ඇමරිකාවේ-ආරක්ෂක-ලේකම්-සමඟ-දුරකථන-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=26"
}