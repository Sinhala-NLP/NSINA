{
       "Source": "hirunews",
       "Timestamp": "Saturday, 15 January 2022 - 17:36",
       "Headline": "මුඛ ආවරණයට විරෝධයක්",
       "News Content": "අනාගතයේදී ඉතාලිය තුළ පලඳින මුඛ ආවරණ සුදු හෝ කළු වර්ණයෙන් පමණක් විය යුතු බව ඉතාලියේ පොලීසිය පවසනවා.\nඉතාලි පොලීසිය වෙත රෝස පැහැයෙන් යුතු මුඛ ආවරණ තොගයක් ලබාදීමට විරෝධය පළ කරමින්, එරට පොලිස් සංගමය විසින් අභ්‍යන්තර කටයුතු අමාත්‍යාංශයට විරෝධය පළ කර ඇති අතර, එම වර්ණය ඔවුන්ගේ කීර්ති නාමයට හානි කිරීමේ අවදානමක් ඇති බව අවධාරණය කරනවා.\n\"අපගේ පරිපාලනයට නොගැලපෙන බව බැලූ බැල්මට පෙනෙන වර්ණයකින් මුඛ ආවරණ මිලදී ගැනීමට හේතුව අපට තේරෙන්නේ නැහැ\" ඉතාලි පොලිස් සංගමය අභ්‍යන්තර කටයුතු අමාත්‍යාංශයට ලිපියක් යවමින් ලියා ඇති බව විදෙස් මාධ්‍ය වාර්තා කළා.\n\"මේ මිලදී ගැනීම ප්‍රහේලිකාවක්\" එම ලිපියේ සඳහන් වූයේ, කොවිඩ්-19 සෞඛ්‍ය අර්බුදයට වසර දෙකක කාලයක් ගතවී ඇති පසුබිමක සුදුසු මුඛ ආවරණ මිලදී ගැනීම පහසු විය යුතු බවයි.\nමේ තත්ත්වය තුළ අනාගතයේදී මුඛ ආවරණ කළු, සුදු හෝ නිල් පමණක් විය යුතු බව ඔවුහු පවසනවා.",
       "URL": "https://www.hirunews.lk/294099/මුඛ-ආවරණයට-විරෝධයක්",
       "Category": "International News",
       "Parent URL": "https://www.hirunews.lk/international-news.php?pageID=67"
}