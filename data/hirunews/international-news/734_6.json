{
       "Source": "hirunews",
       "Timestamp": "Friday, 15 May 2015 - 14:25",
       "Headline": "ජයලලිතාගේ වැඩේ කල් යයි",
       "News Content": "ජයලලිතා ජයරාම් දූෂණ චෝදනාවලින් නිදහස් කරමින් කර්ණාටක මහාධිකරණය ලබාදුන් තීන්දුවට එරෙහිව කර්ණාටක රජය අභියාචනයක් ඉදිරිපත් කිරීමට සූදානම් වන බව වාර්තා වනවා. එවැනි අභියාචනයක් ඉදිරිපත්වුවහොත් ජයලලිතාට නැවතත් තමිල්නාඩු මහඇමති ධුරයේ දිවුරුම්දීම කල් දැමීමට සිදුවන බවයි ඉන්දීය මාධ්‍ය සදහන් කළේ. කෙසේ නමුත් ඇය එම පියවර දැනටමත් තවත් සතියකින් කල් දමා තිබෙනවා. ලබන 17 වන ඉරිදා තමිල්නාඩු මහඇමති ධුරයේ දිවුරුම්දීමටයි ජයලලිතා සැලසුම් කර තිබුණේ. එහෙත් ඇය දැන් ඒ.අයි.ඒ.ඞී.එම්.කේ. පක්ෂයේ මහජන නියෝජිතයන්ගේ රැස්වීමක් ලබන 22 වන සිකුරාදා කැදවා තිබෙනවා. ඉන් අනතුරුව එනම්, මැයි 23වන දා ජයලලිතා මහඇමති ධුරයේ නැවතත් දිවුරුම් දෙනු ඇති බව පක්ෂ ආරංචි මාර්ග සදහන් කළා. ඔවුන් කියා සිටියේ මැයි 23 වන දා ජයලලිතාට සුබ දිනයක් බවයි.",
       "URL": "https://www.hirunews.lk/109534/ජයලලිතාගේ-වැඩේ-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=734"
}