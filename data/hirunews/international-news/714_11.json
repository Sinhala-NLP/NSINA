{
       "Source": "hirunews",
       "Timestamp": "Sunday, 02 August 2015 - 9:16",
       "Headline": "නව තලේබාන් නායකයාගෙන් හඬ පටයක්.",
       "News Content": "තලේබාන් සංවිධානයේ නව නායකයා ලෙස පත්වී ඇති මුල්ලා අක්තාර් මන්සූර් ඊයේ (01) ප්‍රථමවරට  හඬ පටයක් නිකුත් කළා. තලේබාන් නායක මුල්ලා  ඕමාර් මියගිය බව සනාථ වීමෙන් පසුව ඔහු නව නායකයා ලෙස පත් කෙරුනේ පසුගිය බ්‍රහස්පතින්දායි.\nනව තලේබාන් නායකයා සිය හඬ පටය මගින් ඉල්ලා සිටියේ ශුද්ධ යුද්ධය උදෙසා සියල්ලන් එක්විය යුතු බවයි.\nතලේබාන් සංවිධානයේ පැවති කණ්ඩායම් ගැටුම් නතර කිරීම සඳහා නව නායකයා උත්සාහයක නිරතවනු ඇති බව ඔහුගේ ප්‍රකාශය අධ්‍යයනය කළ විචාරකයන් පෙන්වා දෙනවා.\nමුල්ලා අක්තාර් මන්සූර් විනාඩි 30ක හඬ පටය තලේබාන් ප්‍රකාශකයා විසින් ඊයේ මාධ්‍ය වෙත නිකුත් කළා. ෂරියා නීතිය මත පදනම් වූ රාජ්‍යයක් ඇෆ්ගනිස්ථානයේ ගොඩනගන තුරු තම සටන අත් නොහරින බවයි නව තලේබාන් නායකයා ප්‍රකාශ කළේ.",
       "URL": "https://www.hirunews.lk/114185/නව-තලේබාන්-නායකයාගෙන්-හඬ-පටයක්",
       "Category": "International News",
       "Parent URL": "https://www.hirunews.lk/international-news.php?pageID=714"
}