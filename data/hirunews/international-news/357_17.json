{
       "Source": "hirunews",
       "Timestamp": "Saturday, 23 June 2018 - 13:09",
       "Headline": "කොරියානු නායකයන්ට පුටින්ගෙන් ආරාධනා",
       "News Content": "උතුරු සහ දකුණු කොරියානු රාජ්‍යයන් අතර ආර්ථික සමුළුවක් රුසියාවේ පවත්වන ලෙස ජනාධිපති ව්ලැදිමීර් පුටින් ආරාධනා කර තිබෙනවා.\nදකුණු කොරියානු ජනාධිපති මූන් ජේ - ඉන් සමඟ මොස්කව් නුවර ක්‍රෙම්ලින් මන්දිරයේ ඊයේ පැවැති සාකච්ඡාවෙන් අනතුරුවයි ඔහු මේ බව ප්‍රකාශ කර ඇත්තේ.\nලබන සැප්තැම්බර් 11 වන දා සිට මෙලෙස කොරියානු ආර්ථික සමුළුව රුසියානු ඈත පෙරදිග ව්ලැදිවොස්ටොක් නුවර පැවැත්වීමට නියමිතයි.\nමෙම සමුළුව සඳහා උතුරු කොරියානු නායක කිම් ජොං අන්ට මෙන්ම චීන සහ ජපාන නායකයන්ට ද ඇරයුම් කර ඇති බව සඳහන්.",
       "URL": "https://www.hirunews.lk/193731/කොරියානු-නායකයන්ට-පුටින්ගෙන්-ආරාධනා",
       "Category": "International News",
       "Parent URL": "https://www.hirunews.lk/international-news.php?pageID=357"
}