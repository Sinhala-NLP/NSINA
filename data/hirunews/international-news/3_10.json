{
       "Source": "hirunews",
       "Timestamp": "Wednesday, 20 September 2023 - 16:51",
       "Headline": "වෙඩි ප්‍රහාරයකින් එකම පවුලේ සිව් දෙනෙක් මරුට",
       "News Content": "චිකාගෝවල සිදු වූ වෙඩි තැබීමකින් එකම පවුලේ හතර දෙනෙක් මියගොස් තිබෙන බව විදෙස් මාධ්‍ය වාර්තා කරනවා.\nමෙසේ මියගොස් ඇත්තේ Alberto Rolon, Zoraida Bartolomei සහ Adriel හා Diego යන ඔවුන්ගේ දරුවන් දෙදෙනා වන බවයි වාර්තා වන්නේ.\nඅදාළ වෙඩි තැබීම පසුගිය සෙනසුරාදා රාත්‍රියේ හෝ ඉරිදා අලුයම අතර කාලයේදී සිදු වී ඇති බවයි මූලික පොලිස් විමර්ශනවලදී අනාව‍රණය වී ඇත්තේ.\nකෙසේ වෙතත් මෙය සියදිවි නසා ගැනීමත් නොවන බවත් ඝාතනයක් විය හැකි බවට විශ්වාස කරන බවත් එම පොලිසිය සඳහන් කර තිබෙනවා.\nඅදාළ සිදුවීම සම්බන්ධයෙන් මේ වන තෙක් කිසිවෙකු අත්අඩංගුවට ගෙන නොමැති බවයි වාර්තා වී ඇත්තේ.",
       "URL": "https://www.hirunews.lk/348874/වෙඩි-ප්‍රහාරයකින්-එකම-පවුලේ-සිව්-දෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=3"
}