{
       "Source": "hirunews",
       "Timestamp": "Thursday, 22 December 2016 - 11:59",
       "Headline": "බ්‍රසීල පාපන්දු කණ්ඩායමක ක්‍රීඩකයන් රැසකට දිවි අහිමිකරමින් සිදුවූ ගුවන් අනතුරට වගකිව යුත්තන් හදුනා ගැනේ",
       "News Content": "බ්‍රසීල පාපන්දු කණ්ඩායමක ක්‍රීඩකයන් සමග පුද්ගලයින් 65දෙනෙකුට ජීවිත අහිමි කරමින් පසුගිය මාසයේ කොලොම්බියාවේදී සිදුවූ ගුවන් අනතුරේ සම්පුර්ණ වගකීම ගුවන් සමාගම සහ ගුවන් නියමුවා බාර ගතයුතු බව බොලීවියානු බලධාරීන් පවසනවා.\nපසුගිය මාසයේ කොලොම්බියාවේ කඳුකර ප්‍රදේශයකට යානය කඩා වැටුනු අතර ඒ වනවිට යානයේ සිටි පුද්ගලයන් 71 දෙනාගෙන් ජීවිත බේරාගැනීමට හැකිවුයේ පුද්ගලයින් 06 දෙනෙකුට පමණයි.\nබොලීවියානු ගුවන් සමාගමක් වූ LaMia සමාගමට කඩාවැටුණු යානයේ හිමිකාරිත්ව තිබූ  බව සදහන්.\nබලධාරීන් යානයේ කළු පෙට්ටියේ හඬ පට පරීක්ෂා කිරීමේදී යානයේ ඉන්ධන අවසන් බවට ගුවන් නියමුවා පවසා ඇති බව පරීක්ෂණවලදී අනාවරණය වී ඇති අතර, අනතුර සම්බන්ධයෙන් කොලොම්බියාව සිදුකරන පරීක්ෂණ තවදුරටත් සිදුකෙරෙන බවයි වාර්තා වන්නේ.",
       "URL": "https://www.hirunews.lk/150320/බ්‍රසීල-පාපන්දු-කණ්ඩායමක-ක්‍රීඩකයන්-රැසකට-දිවි-අහිමිකරමින්-සිදුවූ-ගුවන්-අනතුරට-වගකිව-යුත්තන්-හදුනා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=542"
}