{
       "Source": "hirunews",
       "Timestamp": "Saturday, 30 December 2017 - 19:19",
       "Headline": "නව වසරේත් මුරණ්ඩු වීමට උතුරු කොරියාව සූදානම්",
       "News Content": "2018 වසරේදීත් සිය න්‍යෂ්ටික සංවර්ධන වැඩසටහන අඛන්ඩව ක්‍රියාත්මක කරන බව උතුරු කොරියාව අවධාරණය කරනවා.\nඑරට රාජ්‍ය ප්‍රවෘත්ති සේවය සදහන් කළේ සිය රටේ ස්වාධීනත්වය සහ පෘථිවිතලය තුල යුක්තිය ඉටු කර ගැනීමට න්‍යෂ්ටික බලය අත්‍යාවශ්‍ය වන බවයි.\nමේ නිසා ඉදිරි වසරේදී ද ආත්මාරක්ෂාව උදෙසා න්‍යෂ්ටික සංවර්ධන වැඩසටහන ඉදිරියට ගෙන යන බවත්, උතුරු කොරියාව අවධාරණය කළා.\nඇමරිකාව ඇතුළු රටවල් සිය රටට න්‍යෂ්ටික තර්ජනයක් එල්ල කරද්දී එහි සංවර්ධන කටයුතු අත්හැරිය නොහැකි බවයි උතුරු කොරියාව කියා සිටින්නේ.",
       "URL": "https://www.hirunews.lk/179747/නව-වසරේත්-මුරණ්ඩු-වීමට-උතුරු-කොරියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=409"
}