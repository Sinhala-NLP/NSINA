{
       "Source": "hirunews",
       "Timestamp": "Saturday, 29 December 2018 - 13:42",
       "Headline": "ගැලපගෝස් දිවයිනේ ගිනිකෙළි තහනම් කෙරේ",
       "News Content": "චාල්ස් ඩාවින්ගේ පරිණාමවාදය සනාථ කිරීම සඳහා උදාහරණ සැපයූ අත්ලාන්තික් සාගරයේ පිහිටි ගැලපගෝස් දිවයින් හි ගිනිකෙළි භාවිතය සහ අලෙවිය මුළුමනින්ම තහනම් කර තිබෙනවා.\nඒ එහි වෙසෙන සුවිශේෂි සත්ව විශේෂවල සංරක්ෂණය සැළකිල්ලට ගනිමින්.\nදකුණු අප්‍රිකාවේ ඉක්වදෝර් රාජ්‍යයේ සිට කිලෝමීටර දහසක් පමණ ඈතින් පිහිටි ගැලපගෝස් දිවයින් ජෛව විවිධත්ව අතින් අතිශයින් පොහොසත් දිවයිනක් ලෙසයි සැළකෙන්නේ.\nඑහි පැමිණෙන අතිවිශාල සංචාරකයන් සංඛ්‍යාව හේතුවෙන් සතුන්ගේ පැවැත්මට තර්ජනයක් එල්ලවී ඇති බව සඳහන්.\nඅධික ශබ්දය නිකුත් කරන ගිනිකෙළිවලින් සතුන්ගේ විවිධ සංකූලතා ඇතිවන බවයි විද්‍යාඥයින් අනාවරණ කර ඇත්තේ.\nකෙසේ නමුත් ශබ්දය නොමැතිව ආලෝකය පමණක් නිකුත් නිකුත් කරන ගිණිකෙළිවලට අදාළ තහනම ක්‍රියාත්මක නොවන බව දිවයිනේ පාලනය හිමි ඉක්වදෝරය ප්‍රකාශ කළා.",
       "URL": "https://www.hirunews.lk/207043/ගැලපගෝස්-දිවයිනේ-ගිනිකෙළි-තහනම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=304"
}