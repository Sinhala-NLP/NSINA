{
       "Source": "hirunews",
       "Timestamp": "Monday, 14 January 2019 - 13:14",
       "Headline": "ලයන් එයාර් යානයේ කළු පෙට්ටිය සොයාගනී",
       "News Content": "මගීන් 189 දෙනෙකුට මරු කැඳවමින් ඉන්දුනීසියාවේ ජකර්තා වෙරළට ඔබ්බෙන් වූ මුහුදට කඩාවැටුණු ලයන් එයාර් ගුවන් යානයේ නියමුවාගේ හඩ ඇතුළත් කළු පෙට්ටිය සොයාගෙන තිබෙනවා.\nමුහුදු පතුලේ සිට මීටර 8 ක් පමණ ගැඹුරින් වූ මඩ තට්ටුවක් මත රැඳී තිබියදී මෙම කළු පෙට්ටිය සොයාගැනුනේ යානය කඩාවැටී මාස 2 කට ගතවූ පසුවයි.\nපසුගිය වසරේ ඔක්තෝම්බර් 29 වනදා ජකර්තා ගුවන් තොටුපලින් ගමන් ආරම්භ කළ මෙම යානය කාර්මික දෝෂයක් නිසා මුහුදට කඩාවැටී ඇති බවයි පරීක්ෂණවලදී හෙළිවුනේ.\nනියමුවා ගුවන් තොටුපල නැවත හැරී යාමට  අවසර ලබාදෙන ලෙස පාලක මැදිරියෙන් අවසර ඉල්ලා සිටිනවාත් සමඟම සන්නිවේදනය බිඳවැටී තිබුණා.",
       "URL": "https://www.hirunews.lk/208188/ලයන්-එයාර්-යානයේ-කළු-පෙට්ටිය-සොයාගනී",
       "Category": "International News",
       "Parent URL": "https://www.hirunews.lk/international-news.php?pageID=299"
}