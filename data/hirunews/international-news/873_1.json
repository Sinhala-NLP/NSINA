{
       "Source": "hirunews",
       "Timestamp": "Tuesday, 08 January 2013 - 12:38",
       "Headline": "මා ඕවාදී ප්‍රහාරයකින් ඉන්දීය සෙබලූන් 7ක් මරුට.",
       "News Content": "මා ඕවාදී ගරිල්ලන් සමග ඇති වූ ගැටුමකින් නැගෙනහිර ඉන්දියාවේ ජාර්ඛාන්ත් ප්‍රාන්තයේ ඉන්දීය ආරක්ෂක සෙබලූන් 7 දෙනෙකු ජීවිතක්ෂයට පත්වුණා. ඊයේ (07) ඇති වූ මෙම ගැටුම්වලදී තවත් සෙබලූන් සහ පොලිස් භටයන් 9 දෙනෙකු තුවාල ලබා තිබෙනවා. මා ඕවාදීන්ගේ ක්‍රියාකාරකම් පසුගිය කාලය තුළ දුර්වල වුවද ඔවුන් තවදුරටත් උතුරු - නැගෙනහිර සහ මධ්‍යම ඉන්දියාවේ ප්‍රාන්ත කිහිපයක බලකොටු තනමින් සිටිනවා. මා ඕවාදීන් සටන් වදින්නේ ඉන්දියාවේ ග්‍රාමීය දුප්පතුන් සහ ගෝත්‍රක ජනතාවට සම තත්ත්වයක් ලබාදීමට මෙන්ම ඉන්දියාවේ කොමියුනිස්ට් පාලනයක් බිහි කිරීමටයි. ඔවුන් එල්ල කළ නවතම සන්නද්ධ ප්‍රහාරය පැය කිහිපයක් තිස්සේ පැවැති බවයි ජාර්ඛාන්ත් පොලිස් ප්‍රධානීන් සදහන් කළේ. 1960 දශකය අවසානයේ දී බටහිර බෙංගාලයෙන් බිහි වූ මා ඕවාදී අරගලය අද රට මුහුණ දෙන බරපතලම අභ්‍යන්තර ආරක්ෂක අභියෝගය බව ඉන්දීය අග්‍රාමාත්‍ය ආචාර්ය මන්මෝහන් සිං ප්‍රකාශ කළා.",
       "URL": "https://www.hirunews.lk/51045/මා-ඕවාදී-ප්‍රහාරයකින්-ඉන්දීය-සෙබලූන්-7ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=873"
}