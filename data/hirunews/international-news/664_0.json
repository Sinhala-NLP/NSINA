{
       "Source": "hirunews",
       "Timestamp": "Friday, 19 February 2016 - 9:12",
       "Headline": "324ක් එල්ලයි",
       "News Content": "පසුගිය 2015 වසරේදී පුද්ගලයන් 324 දෙනෙකුට මරණ දඩුවම පාකිස්ථානය ක්‍රියාත්මක කර තිබෙනවා.\nමානව හිමිකම් සංවිධාන මගින් ප්‍රකාශ කර ඇත්තේ එලෙස මරණ දඩුවම ක්‍රියාත්මක කළ බහුතරයක් ආයුධ සන්නද්ධ කණ්ඩායම්වලට හෝ ප්‍රහාරවලට සම්බන්ධ වූවන් නොවන බවයි.\nපාකිස්ථානය තුළ මරණ දඩුවම ක්‍රියාත්මක කිරීම අත්හිටුවා තිබූ අතර 2014 වසරේ අවසන් භාගයේදී එය නැවතත් බලගන්වනු ලැබූයේ පාසලකට එල්ල වූ තලෙයිබාන් ප්‍රහාරයකින් අනතුරුවයි.\nඑම ප්‍රහාරයේදී පාසල් ළමයින් 134 දෙනෙකු සහ වැඩිහිටියන් 19 දෙනෙකු ජීවිතක්ෂයට පත්වුණා.\nචීනය සහ ඉරානය හැරුණු කොට 2015 වසරේ ලොව තුන්වනුව වැඩිම පිරිසකට මරණ දඩුවම ක්‍රියාත්මක කර ඇත්තේ පාකිස්ථානයයි.",
       "URL": "https://www.hirunews.lk/126618/324ක්-එල්ලයි",
       "Category": "International News",
       "Parent URL": "https://www.hirunews.lk/international-news.php?pageID=664"
}