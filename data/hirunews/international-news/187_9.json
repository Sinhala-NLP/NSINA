{
       "Source": "hirunews",
       "Timestamp": "Friday, 27 March 2020 - 7:49",
       "Headline": "කැමරූන් බෙදුම්වාදීන් සටන් විරාමයක් ප්‍රකාශයට පත් කරයි",
       "News Content": "කොරෝනා වෛරසය ආසාදනය වූවන් පරීක්ෂා කිරීම සඳහා ඉඩ සලසමින් අප්‍රිකානු කැමරූන් රාජ්‍යයේ බෙදුම්වාදී කැරළිකරුවන් සටන් විරාමයක් ප්‍රකාශයට පත් කර තිබෙනවා.\nඒ අනුව සෝකාඩෙෆ් හෙවත් දකුණුදිග කැමරූන් ආරක්ෂක බලකාය අවි බිම තැබීමට සූදානම් බවයි විදෙස් වාර්තා සඳහන් කළේ.\nකැමරූන් රාජ්‍යයේ දකුණුදිග ඉංග්‍රීසි බස කතා කරන කලාපය ඇම්බසෝනියා යනුවෙන් නව රාජ්‍යයක් ලෙස වෙන් කරලීමට ඔවුන් වසර 3ක් තිස්සේ සටන් වැද සිටිනවා.\nකැමරූන් දේශයේ පාලනය බලය මෙහෙය වනු ලබන්නේ එරට ප්‍රංශ බස් කතා කරන බහුතරයක් විසින්.\nකොරෝනා වෛරස් අවදානම හේතුවෙන් ලොව පුරා සටන් විරාමයක් ක්‍රියාත්මක කරන ලෙස ජගත් සංවිධානය පසුගිය දා ඉල්ලීමක් කළා.",
       "URL": "https://www.hirunews.lk/237316/කැමරූන්-බෙදුම්වාදීන්-සටන්-විරාමයක්-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=187"
}