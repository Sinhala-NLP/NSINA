{
       "Source": "hirunews",
       "Timestamp": "Saturday, 29 October 2016 - 17:58",
       "Headline": "ජේසුස් වහන්සේගේ දේහය තැන්පත් කර තිබු ස්ථානය නිරාවරණය කර ගැනේ (ඡායාරූප)",
       "News Content": "ජේසුස් ක්‍රිස්තුන් වහන්සේගේ දේහය තැන්පත් කර තිබු ස්ථානය වසර සිය ගණනකට පසු යළි නිරාවරණය කර ගැනීමට විද්‍යාඥයන් පිරිසක් සමත්වී තිබෙනවා.\nජෙරුසෙලමේ ශූද්ධ වු දේවස්ථානයක් පිහිටා ඇති ස්ථානයක ඇති මෙම ස්ථානය  කිරිගරුඩ පාශාණවලින් ආවරණය කර ඇති බවයි හෙළිවන්නේ.\n1808 හෝ 1810 වසරෙන් පසු දේවස්ථානයේ සිදුකෙරෙන සංවර්ධන කටයුතුවලදී දේහය තැන්පත් කර තිබු ස්ථානය නිරාවරණය කරගෙන තිබෙනවා.\nඑම සමයේදී මෙම දේවස්ථානය පිළිසකර කෙරුනේ ගින්නකින් විනාශ වී යාම හේතුවෙන්.\nකිස්තුස් වහන්සේගේ දේහය තැන්පත් කල ස්ථානය ආවරණය කර තිබු කිරිගරුඩ පාශාණ ඉවත් කිරීමත් සමග ඒ තුල තිබු අබලි ද්‍රව්‍ය දැකීමෙන් තමන් පුදුමයට පත්වු බව විද්‍යාඥයන් ප්‍රකාශකර තිබෙනවා.\nකුරුසියේ ඇණ ගැසීමෙන් අනතුරුව ජේසුස් ක්‍රිස්තුන් වහන්සේගේ දේහය හුණුගල් ගුහාවක ගල් තලයක් මත තැන්පත් කර තිබු බවටයි ක්‍රිස්තු භක්තිකයන් විශ්වාසය පළකරන්නේ.\nඅනතුරුව උන්වහන්සේ දින 3 කින් යළිත් මරණයෙන් යළිත් උත්තානය වු බවට සැලකෙනවා.\nදේහය ආරක්ෂා කරමින් සිටි පිරිස යළිත් එම ස්ථානය පරීක්ෂා කිරීමේදී එතුල කිසිවක් නොතිබු බවටයි ප්‍රකාශවී ඇත්තේ.\nමෙවර කල සොයා ගැනීමත් සමග ජේසුස් වහන්සේගේ දේහය තැන්පත් කර ගල් තලය නිවැරදිව හඳුනා ගැනීමට හැකියාව ලැබෙන බව දේවස්ථානයේ සංවර්ධන කටයුතුවලට එක්ව සිටින විද්‍යාඥයන් සඳහන් කර තිබෙනවා.",
       "URL": "https://www.hirunews.lk/146363/ජේසුස්-වහන්සේගේ-දේහය-තැන්පත්-කර-තිබු-ස්ථානය-නිරාවරණය-ගැනේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=565"
}