{
       "Source": "hirunews",
       "Timestamp": "Sunday, 23 June 2019 - 8:18",
       "Headline": "කිම් ජොං උන්ට ට්‍රම්ප්ගෙන් යළි හසුනක්",
       "News Content": "උතුරු කොරියානු නායක කිම් ජොං උන් වෙත ඇමරිකානු ජනාධිපති ඩොනල්ඩ් ට්‍රම්ප් වෙතින් විශිෂ්ඨ ගණයේ අන්තර්ගතයක් සහිත ලිපියක් ලැබුණු බව එරට මාධ්‍ය ප්‍රකාශ කළා.\nඒ පිළිබඳව සුවිශේෂී අවධානයකින් කටයුතු කරන බව කිම් ජොං උන් සඳහන් කළේ යැයි එම මාධ්‍ය වැඩිදුරටත් අනාවරණ කර තිබෙනවා.\nඇමරිකා එක්සත් ජනපදය සහ උතුරු කොරියාව අතර දෙවන වටයේ සාකච්ඡා පසුගිය පෙබරවාරියේ හැනෝයි නුවරදි බිඳවැටුණේ සම්බාධක ඉවත් කිරීම සඳහා ජනපති ට්‍රම්ප් එකඟත්වය පළ නොකිරීම හේතුවෙන්.\nචීන ජනාධිපති ෂී ජින් පින් ද පසුගියදා උතුරු කොරියාවේ සංචාරයක නිරතවුණා.\nඒ වසර 14 කට පසු එරට සංචාරය කළ ප්‍රථම චීන නායකයා ලෙසින්.",
       "URL": "https://www.hirunews.lk/218932/කිම්-ජොං-උන්ට-ට්‍රම්ප්ගෙන්-යළි-හසුනක්",
       "Category": "International News",
       "Parent URL": "https://www.hirunews.lk/international-news.php?pageID=256"
}