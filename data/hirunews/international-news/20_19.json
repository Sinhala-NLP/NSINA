{
       "Source": "hirunews",
       "Timestamp": "Monday, 12 December 2022 - 10:53",
       "Headline": "බ්‍රිතාන්‍යයේ සිදු වූ ත්‍රස්ත ප්‍රහාරයට සම්බන්ධ ලිබියානුවෙක් අමෙරිකානු භාරයේ",
       "News Content": "වසර 34කට පෙර බ්‍රිතාන්‍යයෙන් වාර්තා වූ මාරාන්තික ත්‍රස්තවාදී සිද්ධිය වන ලොකර්බි ප්‍රහාරය සම්බන්ධයෙන් අත්අඩංගුවට ගත් ලිබියානු ජාතිකයෙකු අමෙරිකාව භාරයේ සිටින බව ස්කොට්ලන්ත බලධාරීන් අනාවරණ කර තිබෙනවා.\nලිබියානු ජාතිකයෙකු වන අගිලා මසූඩ් නම් මොහුට ගුවන් යානය විනාශ කිරීම සඳහා බෝම්බය නිපදවූ බවට චෝදනා ගොනුකර ඇති බවයි විදෙස් මාධ්‍ය වාර්තා සඳහන් කළේ.\n1988 වසරේ දෙසැම්බර් 21 වැනිදා පෑන් ඈම් 103 වර්ගයේ ගුවන් යානයක බෝම්බයක් පිපිරීමෙන් පුද්ගලයන් 259 දෙනෙකු ජීවිතක්ෂයට පත්වුණා.\nලන්ඩනයේ සිට නිව්යෝක් බලා ගමන් කළ මෙම යානය ස්කොට්ලන්තයේ ලොකර්බි ප්‍රදේශයේ අහසේ දී පුපුරා ගිය අතර එහි සුන්බුන් නිවාස මත පතිතවීමෙන් පුද්ගලයින් 11දෙනෙකු මියගොස් තිබුණා.",
       "URL": "https://www.hirunews.lk/322483/බ්‍රිතාන්‍යයේ-සිදු-වූ-ත්‍රස්ත-ප්‍රහාරයට-සම්බන්ධ-ලිබියානුවෙක්-අමෙරිකානු-භාරයේ",
       "Category": "International News",
       "Parent URL": "https://www.hirunews.lk/international-news.php?pageID=20"
}