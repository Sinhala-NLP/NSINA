{
       "Source": "hirunews",
       "Timestamp": "Sunday, 03 April 2016 - 9:35",
       "Headline": "ටෙලි නිළියගේ මරණයට හේතුව හෙළි වෙයි",
       "News Content": "ඉන්දියාවේ ජනප්‍රිය ටෙලිනාට්‍ය නිළියක් වු ප්‍රතියුෂා බනර්ජිගේ මරණයට නිශ්චිත හේතුව අනාවරණ වී තිබෙනවා.\nඒ පශ්චාත් මරණ පරීක්ෂණයෙන් අනතුරුවයි.\nඇය සිය නිවසේ ගෙළ වැළලාගෙන මියගොස් තිබුන ද ආරක්ෂක අංශ සැක පළකරනු ලැබුවේ එය ඝාතනයක් විය හැකි බවටයි.\nඒ අනුව සිද්ධිය පිළිබඳ විශේෂ විමර්ශණයක් ආරම්භ කර තිබුනා.\nකෙසේවෙතත් පශ්චාත් මරණ පරීක්ෂණයෙන් අනාවරණ වී ඇත්තේ මෙම ටෙලි නාට්‍ය නිළියගේ මරණයට හේතුව ගෙළ සිරවීම සහ හුස්ම ගැනීමේ අපහසුව බවයි.\nපැය 3 කට වැඩි කාලයක් පශ්චාත් මරණ පරීක්ෂණය සිදුකර තිබෙනවා.\nසිරුරේ කොටස් වැඩිදුර පරීක්ෂණ සඳහා යොමුකර ඇති බවයි ඉන්දීය පුවත් සේවා සඳහන් කලේ.\nකෙසේවෙතත් මෙය සිය දිවි නසා ගැනීමක් ද යන්න වෛද්‍යවරුන් මෙතෙක් තහවුරු කර නැහැ.\nසිය නිවසේ ගෙල වැලලාගෙන සිටියදී මුලින්ම හමුවී ඇත්තේ ඇයගේ පෙම්වතාටයි.\nපසුව ඇය රෝහල්ගත කල ද ඒවන විටත් ඇය මියගොස් සිටි බවටයි හෙළිවී ඇත්තේ.\nමෙම සිද්ධිය පිළිබඳ ටෙලි නිළියගේ පෙම්වතාගෙන් ද ප්‍රශ්ණ කර තිබෙනවා.\nඇයගේ සමකාලීන මිතුරු මිතුරියන් මෙන්ම ක්ෂේත්‍රයේ පිරිස් පෙන්වා දෙන්නේ ප්‍රතියුෂා බනර්ජිට දිවි නසා ගැනීමට තරම් හේතුවක් නොමැති බවයි.\nඇය ප්‍රශ්ණවලට මුහුණ දෙන ශක්තිමත් චරිතයක් බව ද ඔවුන් සඳහන් කර තිබෙනවා.",
       "URL": "https://www.hirunews.lk/129995/ටෙලි-නිළියගේ-මරණයට-හේතුව-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=650"
}