{
       "Source": "hirunews",
       "Timestamp": "Thursday, 26 November 2015 - 9:06",
       "Headline": "අනතුරු ඇඟවීමක් කළේ නැහැ -  දිවි බේරාගත් ගුවන් නියමු කියයි",
       "News Content": "තම ප්‍රහාරක යානය තුර්කි ගුවන් සීමාව උල්ලංඝනය නොකළ බව ප්‍රහාරයෙන් දිවිබේරාගත් රුසියානු ප්‍රහාරක යානයේ නියමුවා පවසනවා. ගුවන් යානයේ ප්‍රධාන නියමුවාගේ දිිවි බේරාගැනීමට ඊයේ (25) රුසියානු මැරයින් භටයින් කටයුතු කළා.\nපසුගියදා සිරියාවට ප්‍රහාර එල්ල කිරීමට පැමිණි රුසියානු ගුවන් යානයක් තම දේශසිමාව උල්ලංඝනය කළ බව පවසමින් තුර්කි ආරක්ෂක අංශ එය බිම හෙලනු ලැබුවා. එහිදී යානයේ සහය නියමුවා මියගිය අතර ප්‍රධාන නියමුවා පැරිෂූටයක ආධාරයෙන් දිවි බේරාගනු ලැබුවා.\nප්‍රධාන නියමුවා දිවි බේරාගැනීමෙන් අනතුරුව මුහුණ සඟවාගෙන මාධ්‍යයට ප්‍රකාශ කළේ ඇත්තේ තමන්ට තුර්කි බලධාරින් ගුවන් සීමා උල්ලංඝනය කළ බවට කිසිදු අනතුරු ඇගවීමක් සිදු නොකළ බවයි.",
       "URL": "https://www.hirunews.lk/120852/අනතුරු-ඇඟවීමක්-කළේ-නැහැ-දිවි-බේරාගත්-ගුවන්-නියමු-කියයි",
       "Category": "International News",
       "Parent URL": "https://www.hirunews.lk/international-news.php?pageID=686"
}