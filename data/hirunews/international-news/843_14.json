{
       "Source": "hirunews",
       "Timestamp": "Friday, 03 May 2013 - 10:21",
       "Headline": "සරබ්ජිත් සිංගේ දේහය ඉන්දියාවට.",
       "News Content": "පාකිස්ථානු සිරමැදිරියකදී මියගිය ඉන්දීය සිරකරු සරබ්ජිත් සිංගේ දේහය පිළිබඳ අවසන් කටයුතු ඉන්දියාවේ පන්ජාබ් ප්‍රාන්තයේ ඔහුගේ උපන් ගමේදී අද සිදුකෙරෙනවා. පන්ජාබ් ප්‍රාන්ත රජය ඔහු හැඳින්වූයේ රට වෙනුවෙන් දිවි පිදු වීරවරයෙකු ලෙසයි. පාකිස්ථාන සිරමැදිරියකදී අනෙකුත් සිරකරුවන්ගේ ප්‍රහාරයකට ලක්වී අසාධ්‍ය තත්ත්වයෙන් සිටි සරබ්ජිත් සිං ඊයේ මියගිය අතර, ඔහුගේ දේහය ඉන්දියාවේ - අමිර්ත්සාර් නුවරට ඊයේ සවස ගුවනින් ගෙන එනු ලැබුවා. ඔත්තු බැලීමේ චෝදනාව මත මොහුට පාකිස්ථානය මරණ දඩුවම නියම කර තිබුණද, සරබ්ජිත් සිං ප්‍රකාශ කළේ තමා වැරදීමකින් දේශසීමාව තරණය කර පාකිස්ථානයට ඇතුළු වූ බවයි.",
       "URL": "https://www.hirunews.lk/58247/සරබ්ජිත්-සිංගේ-දේහය-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=843"
}