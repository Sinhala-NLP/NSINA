{
       "Source": "hirunews",
       "Timestamp": "Saturday, 27 May 2017 - 13:55",
       "Headline": "ලෝක බලවතුන්ගේ අවධානය - අප්‍රිකාවට",
       "News Content": "ඉතාලියේ සිසිලි දිවයිනේ පැවැත්වෙන, ලෝකයේ බලගතු රාජ්‍යවල නායකයන් එකමුතුව වන  ජී - 7 සමුළුවේදී අද අවධානය යොමු වන්නේ අප්‍රිකාව පිළිබදවයි.\nබ්‍රිතාන්‍යය, කැනඩාව, ප්‍රංශය, ජර්මනිය, ඉතාලිය, ජපානය සහ ඇමරිකා එක්සත් ජනපදයේ නායකයන් එක්රැස්වී සිටින මෙම සමුළුවට ජනාධිපති ට්‍රම්ප් සහභාගි වන්නේ ප්‍රථම වතාවටයි.\nමෙවර සමුළුවේදී ප්‍රධාන වශයෙන් අවදානයට යොමු වූයේ ත්‍රස්තවාදය වැළැක්වීම සහ ලෝක කාලගුණ වෙනස පිළිබඳවයි.\nඅද ඔවුන් අප්‍රිකානු සංක්‍රමණික අර්බුදය ඇතුළු කරුණු පිළිබදව අප්‍රිකානු නායකයන් සමඟ සාකච්ඡා කිරීමට නියමිතයි.\nඒ අනුව ටියුනීසියාව, කෙන්යාව, ඉතියෝපියාව, නයිජර් සහ නයිජීරියාව යන රටවල නායකයන් අද ලෝක බලවතුන් සමඟ සාකච්ඡා කරනු ඇති.\nපැරිස් ලෝක කාලගුණ සම්මුතිය ක්‍රියාවට නැංවීම සම්බන්ධයෙන් ඇමරිකාව මෙතෙක් තීරණයකට එළඹී නොමැති බව මෙම සමුළුව ඇමතූ ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.",
       "URL": "https://www.hirunews.lk/162275/ලෝක-බලවතුන්ගේ-අවධානය-අප්‍රිකාවට",
       "Category": "International News",
       "Parent URL": "https://www.hirunews.lk/international-news.php?pageID=475"
}