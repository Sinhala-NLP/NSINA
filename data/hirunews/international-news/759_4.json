{
       "Source": "hirunews",
       "Timestamp": "Saturday, 14 February 2015 - 14:33",
       "Headline": "දිල්ලි මහඇමති දිවුරුම් දෙයි.",
       "News Content": "ඉන්දියාවේ දිල්ලි ප්‍රාන්තයේ නව මහඇමතිවරයා ලෙස පත්වූ අරවින්ද් කෙජ්රිවාල් මීට ස්වල්ප වේලාවකට පෙර සිය ධුරයේ දිවුරුම් දෙනු ලැබුවා. නවදිල්ලි නුවර - රාම්ඉල්ලා ක්‍රීඩාංගණයේ  පැවැත්වෙන උත්සවයේදී ප්‍රාන්ත ආණ්ඩුකාරවරයා ඉදිරියේ ඔහු දිවුරුම් දුන් බවයි ඉන්දීය වාර්තා සඳහන් කළේ. මෙම දිවුරුම් දීමෙන් අනතුරුව නව මහඇමති අරවින්ද් කෙජ්රිවාල් නවදිල්ලි නුවර පිහිටි ගාන්ධි ස්මාරකයට ද පුෂ්පෝපහාර දැක්වීමට නියමිතයි. මෙම දිවුරුම් දීමේ උත්සවය සඳහා ඉන්දීය අග්‍රාමාත්‍ය නරේන්ද්‍ර මෝදිට ආරාධනා කර තිබුණා. කෙසේ වුවත් ඉන්දීය අග්‍රාමාත්‍යවරයා තම කාර්ය බහුලත්වය හේතුවෙන් එය ප්‍රතික්ෂේප කළා.",
       "URL": "https://www.hirunews.lk/103389/දිල්ලි-මහඇමති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=759"
}