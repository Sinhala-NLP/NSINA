{
       "Source": "hirunews",
       "Timestamp": "Saturday, 07 March 2015 - 15:24",
       "Headline": "පොඩි කෙනෙක් තව 3ක් එක්ක ලොකු කෙනෙක්ට ගහලා",
       "News Content": "වයස අවුරුදු 40 ක පුද්ගලයෙකුට, සිංගප්පූරුවේ - ටැම්පයින්ස් මාර්ගයේ නිවාස සංකීර්ණයක් ආසන්නයේදී බාලවයස්කරුවෙකු ඇතුළු තරුණයින් සිව් දෙනෙකු ඊයේ සිදුකළ පහරදීමක් සම්බන්ධයෙන් වන නඩුව අද විභාගයට ගැනෙනවා. තමන්ට අදාළ තරුණයින් පිරිසක් පහරදෙන බවට මෙම පුද්ගලයා ජංගම දුරකථනය මගින් සිංගප්පූරු පොලිසියට පැමිණිලි කර තිබුණා. ඒ අනුව, ක්‍රියාත්මක වූ පොලිස් නිලධාරින් අදාළ බාලවයස්කරු ඇතුළු තරුණයින් සිව් දෙනා අත්අඩංගුවට ගෙන ඇති බව සඳහන්. සිද්ධිය සම්බන්ධයෙන් වන නඩුව සිංගප්පූරු අධිකරණයකදී අද විභාගයට ගැනෙන අතර මොවුන්ට එල්ල වී ඇති චෝදනා ඔප්පු වුවහොත් බරපතල වැඩසහිත වසර 10 ක සිරද`ඩුවම් විදීමට සිදුවනු ඇති බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/104957/පොඩි-කෙනෙක්-තව-3ක්-එක්ක-ලොකු-කෙනෙක්ට-ගහලා",
       "Category": "International News",
       "Parent URL": "https://www.hirunews.lk/international-news.php?pageID=752"
}