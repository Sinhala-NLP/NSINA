{
       "Source": "hirunews",
       "Timestamp": "Monday, 27 November 2017 - 11:15",
       "Headline": "දවස් තුනකට වරක් කාන්තාවක් මරා දමන රට මෙන්න",
       "News Content": "නිවසේ ප්‍රචණ්ඩත්වය නිසා දින තුනකට වරක් කාන්තාවක මිය යාමේ භයානක තත්වයක් ප්‍රංශයේ ඇති බව අනාවරණ වී තිබෙනවා.\nමේ හෙළිදරව්ව කෙරුනේ උත්සවයකට සහභාගී වෙමින් ප්‍රංශ ජනාධිපති එම්මානුවෙල් මැක්‍රෝන්.\nගෘහස්‌ථ ප්‍රචණ්‌ඩත්වයට ගොදුරුව සෑම තෙදිනකටම වරක්‌ ම කාන්තාවක් මරුමුවට පත්වීම පිළිබඳව ප්‍රංශය ලැඡ්ජාවට පත්විය යුතු බවයි ඔහු පැවසුවේ.\nප්‍රංශ ජනාධිපති එම්මානුවෙල් මැක්‍රෝන් මේ බව කියා සිටියේ කාන්තාවන්ට එරෙහි ප්‍රචණ්‌ඩත්වය පිටුදැකීමේ ජාත්‍යන්තර දිනය සැමරීමේ උත්සවයකදී වීම ද විශේෂත්වයක්.\nමේ තත්වය දැක දැක නිහඬව සිටීම නතර කළ යුතු බවයි ඔහු පැවසුවේ.\nසිය රටේ කාන්තාවන් මුහුණ දෙමින් සිටින ගෘහස්‌ථ ප්‍රචණ්‌ඩත්වය සම්බන්ධයෙන් නිහඬ බව රැකීමේ ප්‍රතිපත්තියට නැවතීමේ තිත තැබීමේ කාලය එළඹ  ඇතැයි ද ඔහු සඳහන් කර තිබෙනවා.\nකාන්තාවන්ට එරෙහි හිංසනය පිටුදැකීමේ ජාත්‍යන්තර දිනය සැමරීම සඳහා ප්‍රංශය පුරාම උද්ඝෝෂණ පැවැත්වෙමින් තිබු අවස්ථාවක ජනපති මෙසේ කියා සිටියා.\n\" තවදුරටත් ප්‍රංශය කාන්තාවන් බියෙන් දිවි ගෙවන රටක්‌ නොවිය යුතුයි.  හිංසා කරන, අපහාස කරන, ස්‌පර්ශ කරන අපරාධකරුවන්ට කිසි විටෙක සමාව නොලැබිය යුතුයි. ඔවුන් හඳුනාගෙන, ඔවුන් අපකීර්තියට පත්කොට, යුක්‌තිය පසිඳලා ඔවුන් හෙළා දැකීම අත්‍යවශ්‍යන් කළ යුතුයි.\"\n2016 වසරේදී සිය සහකරු හෝ පැරණි සහකරු විසින් මරා දමන ලද කාන්තාවන් 123 දෙනා ද මෙම උත්සවයේ දී සමරනු ලැබුවා.\n2016 දී  225,000 කට ආසන්න කාන්තාවන් ඔවුන්ගේ සහකරුවන් විසින් ලිංගික හෝ ශාරීරික හිංසනයට ලක්‌ කර තිබෙනවා.\nඑහෙත් ඒ පිළිබඳව පැමිණිලි කර තිබෙන්නේ එයින් පහෙන් එකකට ආසන්න කාන්තාවන් පිරිසක් පමණයි.\nප්‍රචණ්‌ඩත්වයට, හිංසනයට හෝ නොසලකා හැරීමට ගොදුරුවන කාන්තාවන් වෙනුවෙන් 24 පැය පුරාම ක්‍රියාත්මක වන අන්තර්ජාල ආධාර සේවයක්‌ ඇතුළු පියවර ගණනාවක්‌ම උත්සවය අතරවාරයේ ජනාධිපති මැක්‍රෝන් නිවේදනය කළේය.\nරට තුළ ලිංගික සමානාත්මතාව ප්‍රවර්ධනය කිරීම ජනාධිපති එම්මානුවෙල් මැක්‍රෝන්ගේ එක්‌ මැතිවරණ පොරොන්දුවක් වන අතර මැතිවරණය සමයේ ප්‍රංශ ජනතාවගේ ප්‍රධානම අවධානය යොමු වී තිබුණු ප්‍රශ්නය එය බව ද සමීක්‌ෂණයකදී අනාවරණ වී තිබුනා.",
       "URL": "https://www.hirunews.lk/177025/දවස්-තුනකට-වරක්-කාන්තාවක්-මරා-දමන-රට-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=418"
}