{
       "Source": "hirunews",
       "Timestamp": "Thursday, 05 April 2018 - 12:54",
       "Headline": "මුවන් දඩයම් කිරීමේ චෝදනාවට සල්මන් ඛාන් වැරදිකරු වෙයි",
       "News Content": "චිත්‍රපටයක් රූගත කරන අතරතුර මුවන් දෙදෙනෙකු දඩයම් කිරීම සම්බන්ධයෙන් චෝදනා එල්ල වී සිටි බොලිවුඩ් සුපිරි නළු සල්මන් ඛාන් ඊට වරදකරු කර තිබෙනවා.\n1998 වසරේ මෙම චිත්‍රපටය රූගත කර තිබූ අතර සිද්ධියට සම්බන්ධ වූ බවට චෝදනා එල්ල වූ සයිෆ් අලි ඛාන්, තාබු, සොනාලි බෙන්ද්‍රා සහ නීලම් යන නළු නිලියන් එම චෝදනා වලින් නිදොස් කොට නිදහස් කිරීමටයි ජෝද්පූර් අධිකරණය නියෝග කළේ.\nසල්මන් ඛාන් විසින් මෙලෙස මරාදමා තිබුණේ කළු මුවන් දෙදෙනෙක්.\nමෙම චෝදනාවට සල්මන් ඛාන්ට වසර 5 ක සිර දඩුවමක් සහ ඉන්දීය රුපියල් 10000 ක දඩයක් ද පනවා තිබෙනවා.\nකෙසේවෙතත් මෙම දඩුවම සම්බන්ධයෙන් ඇප ඉල්ලුම් කිරීමට ඔහුට හැකියාව පවතින බවයි ඉන්දීය මාධ්‍ය වාර්තා පෙන්වා දෙන්නේ.\nනඩු තීන්දුව ලබාදුන් ජෝද්පූර් අධිකරණය අවට අද දිනයේ විශේෂ ආරක්ෂක වැඩපිළිවෙලක් ද ක්‍රියාත්මක කර තිබෙනවා.",
       "URL": "https://www.hirunews.lk/187711/මුවන්-දඩයම්-කිරීමේ-චෝදනාවට-සල්මන්-ඛාන්-වැරදිකරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=379"
}