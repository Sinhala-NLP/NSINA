{
       "Source": "hirunews",
       "Timestamp": "Monday, 31 October 2016 - 14:01",
       "Headline": "බන්ධනාගාරයෙන් පැනගිය ඉන්දීය අන්තවාදී රැදවියන් 8 දෙනා වෙඩි තබා ඝාතනය කෙරේ",
       "News Content": "ඉන්දියාවේ මධ්‍ය ප්‍රදේශ් ප්‍රාන්තයේ බෝපාල් නුවර බන්ධනාගාරයකින් ඊයේ මැදියම් රැයේ පලාගිය ඉන්දීය මුස්ලිම් තරුණ ව්‍යාපාරයේ සාමාජිකයින් 8 දෙනා ඉන්දීය ආරක්ෂක අංශ විසින් වෙඩි තබා ඝාතනය කර තිබෙනවා.\nනගරවාසීන් ඊයේ දීපවාලි උත්සවය වෙනුවෙන් ගිනිකෙළි සංදර්ශන පවත්වද්දී මොවුන් බන්ධනාගාරයේ තාප්පයෙන් පැනගොස් ඇත්තේ  ඇද ඇතිරිලි උපයෝගි කර ගනිමින්.\n2013 වසරේදී ද මෙම ව්‍යාපාරයට සම්බන්ධ පුද්ගලයින් 7 දෙනෙකු බන්ධනාගාරයකින් පැනගිය අතර පසුව එක් සැකකරුවෙකු පොලිසිය මගින් අත්අඩංගුවට ගනු ලැබුවා.",
       "URL": "https://www.hirunews.lk/146493/බන්ධනාගාරයෙන්-පැනගිය-ඉන්දීය-අන්තවාදී-රැදවියන්-8-දෙනා-වෙඩි-තබා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=565"
}