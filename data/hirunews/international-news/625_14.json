{
       "Source": "hirunews",
       "Timestamp": "Friday, 10 June 2016 - 12:58",
       "Headline": "නාන කාමරයේ ගත් වීඩියෝවක් ප්‍රසිද්ධ වී 15 දැරිය සියදිවි නසාගනී",
       "News Content": "නාන කාමරයේදී ලබාගත් වීඩියෝවක් යහලුවන් අතට පත්වීම හේතුවෙන් 15 හැවිරිදි දැරියක් සියදිවි හානිකරගෙන තිබෙනවා.\nඅමරිකාවේ ෆ්ලොරිඩා ප්‍රාන්තයෙනුයි මෙම ඛේදනීය සිදුවීම වාර්තාවී ඇත්තේ.\nමෙම දැරිය නාන කාමරයේදී ලබාගත් නිරුවත් වීඩියෝවක් යහලුවන් අතට පත්වී ප්‍රසිද්ධියට පත්වීම හේතුවෙන් සියදිවි හානිකරගෙන ඇති බවට ඇයගේ දෙමව්පියන් හෙළිකර ඇතැයි සඳහන්.\nසිය මව සතු ගිනි අවිය ලබාගත් දැරිය ඉන් වෙඩි තබාගෙන මෙලෙස සිය දිවි හානිකරගෙන තිබෙනවා.\nතමා දිවි හානිකර ගන්නේ තමාගේ නිරුවත් ඡායාරූප තමාගේ අවසරයකින් තොරව යහලුවන් ලබාගැනීම හේතුවෙන් බවටයි ඇය මරණයට පැයකට පමණ පෙර ප්‍රකාශකර ඇත්තේ.\nමෙම දැරියගේ නිරුවත් වීඩියෝවක් සමාජ මාධ්‍ය ජාලයක් ඔස්සේ විවිධ අය හුවමාරු කරගෙන ඇතැයි ඇයගේ ඥාතියකු විදෙස් මාධ්‍ය වෙත ප්‍රකාශකර තිබෙනවා.\nකෙසේවෙතත් සිද්ධියට අදාළව මෙතෙක් කිසිවකුත් අත්අඩංගුවට ගෙන නැහැ.",
       "URL": "https://www.hirunews.lk/135201/නාන-කාමරයේ-ගත්-වීඩියෝවක්-ප්‍රසිද්ධ-වී-15-දැරිය-සියදිවි-නසාගනී",
       "Category": "International News",
       "Parent URL": "https://www.hirunews.lk/international-news.php?pageID=625"
}