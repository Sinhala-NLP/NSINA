{
       "Source": "hirunews",
       "Timestamp": "Monday, 30 April 2018 - 16:35",
       "Headline": "සිරියාවට මිසයිල ප්‍රහාරයක්",
       "News Content": "උතුරුදිග සිරියාවට අද දැවැන්ත මිසයිල ප්‍රහාරයක් එල්ලවී ඇති අතර, එහිදී ජනාධිපති බෂාර් අල් අසාද්ගේ රජයට පක්ෂපාතී සෙබලූන් 26 දෙනෙකු ජීවිතක්ෂයට පත්වී තිබෙනවා.\nහමා සහ ඇලෙප්පෝ ප්‍රාන්තවලට අද මෙම මිසයිල ප්‍රහාරය එල්ලවී ඇති බව සඳහන්.\nඑහිදී අවි ගබඩා ඇතුලූ ඉලක්ක රැසක් විනාශ වී ඇති බවයි වර්තාවන්නේ. ප්‍රහාරය සම්බන්ධයෙන් කිසිවෙකු වගකීම භාරගෙන නැහැ.\nඑහෙත් ඊට පෙර සිරියානු රජයේ හමුදා වෙත බටහිර රටවල් සහ ඊශ්‍රායලය මෙවැනි ප්‍රහාර එල්ල කර තිබෙනවා.\nනව ඇමරිකානු රාජ්‍ය ලේකම් මයික්  පොම්පියෝ, ඊශ්‍රායල අගමැති නෙතන්යාහු හමුවී පැය 24 ක් ඇතුළත මෙම ප්‍රහාරය එල්ලවීමද විශේෂත්වයක්.",
       "URL": "https://www.hirunews.lk/189642/සිරියාවට-මිසයිල-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=371"
}