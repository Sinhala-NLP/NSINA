{
       "Source": "hirunews",
       "Timestamp": "Tuesday, 02 March 2021 - 14:17",
       "Headline": "නයිජිරියාවේ සන්නද්ධ කල්ලියක් පැහැර ගත් දැරියන් නිදහස් කෙරේ",
       "News Content": "නයිජිරියාවේ සම්ෆාරා දිස්ත්‍රික්කයේ නේවාසික පාසලකින් පසුගිය සිකුරාදා පැහැර ගත් 300 කට ආසන්න පාසල් දැරියන් නිදහස් කර ඇති බව වාර්තා වනවා.\nනාඳුනන සන්නද්ධ කල්ලියක් විසින් මැදියම් රැයේ පැහැර ගත් මෙම දැරියන් යාබද වන පෙදෙසට රැගෙන ගිය අතර ඔවුන් සොයා ආරක්ෂක හමුදා මෙහෙයුමක් ක්‍රියාත්මක වුණා.\nනිදහස් කරන ලද දැරියන් පිරිස සම්ෆාරා නුවර රජයේ ගොඩනැගිල්ලක ආරක්ෂිතව රඳවා සිටින බව ප්‍රාන්ත ආණ්ඩුකාරවරයා සඳහන් කළා.\nදැරියන් 279 දෙනෙකු නිදහස් කර ඇති අතර, පසුගිය සතියේ නයිජිරියානු පොලීසිය පැවසූ පරිදි එම සංඛ්‍යාව 317 ක් නොවන බව ඔහු වැඩිදුරටත් කියා සිටියා.",
       "URL": "https://www.hirunews.lk/264112/නයිජිරියාවේ-සන්නද්ධ-කල්ලියක්-පැහැර-ගත්-දැරියන්-නිදහස්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=132"
}