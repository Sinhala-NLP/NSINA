{
       "Source": "hirunews",
       "Timestamp": "Sunday, 14 March 2021 - 14:40",
       "Headline": "සැප්තැම්බරය වනවිට ඉතාලි ජනගහණයෙන් සියයට 80 ක් එන්නත් කිරීමට සැළසුම්",
       "News Content": "කොරෝනා වෛරසයෙන් වැඩිම පීඩාවට ලක්වූ යුරෝපීය රටක් වන ඉතාලිය මේ වසරේ සැප්තැම්බරය වනවිට සිය ජනගහණයෙන් සියයට 80 ක් වත් එන්නත් කිරීමට සැළසුම් කරනවා.\nකොරෝනා වෛරස් පාලනය පිළිබඳ ඉතාලි රජයේ විශේෂ කොමසාරිස්වරයා වන යුද හමුදා ජෙනරාල් ෆ්‍රැන්සෙස්කෝ පාවලෝ ප්‍රකාශ කළේ ඒ සඳහා දෛනිකව එන්නත් මාත්‍රා පන්ලක්ෂයක් ලබාදීමට කටයුතු කරන බවයි.\nපසුගිය වසරේ පෙබරවාරි මාසයේ සිට ඉතාලියෙන් කොරෝනා ආසාදිතයන් තිස් දෙලක්ෂයක් පමණ වාර්තාවී ඇති අතර, මරණ සංඛ්‍යාව එක්ලක්ෂ එක්දහස් 881 ක් ලෙස සටහන් වනවා.\nඉතාලියේ පුද්ගලයන් විසි ලක්ෂයකට ආසන්න පිරිසකට මේ වනවිට කොරෝනා එන්නත් මාත්‍රා දෙකම ලබාදී තිබුණද, එන්නත්කරණය මන්දගාමීව සිදුවන බවට ඉතාලි වැසියන්ගෙන් එල්ලවන්නේ චෝදනාවක්.",
       "URL": "https://www.hirunews.lk/265303/සැප්තැම්බරය-වනවිට-ඉතාලි-ජනගහණයෙන්-සියයට-80-ක්-එන්නත්-කිරීමට-සැළසුම්",
       "Category": "International News",
       "Parent URL": "https://www.hirunews.lk/international-news.php?pageID=130"
}