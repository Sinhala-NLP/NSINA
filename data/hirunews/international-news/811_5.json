{
       "Source": "hirunews",
       "Timestamp": "Thursday, 22 August 2013 - 13:23",
       "Headline": "සිරියාවේ රසායනික අවි ගැන ජගත් පරීක්ෂණයක්.",
       "News Content": "සිරියානු හමුදා විසින් කැරළිකරුවන්ට පහරදීම සඳහා රසායනික අවි යොදාගත් බවට සිදු කෙරෙන චෝදනා සම්බන්ධයෙන් පරීක්ෂණයක් පැවැත්විය යුතු බවට ජගත් සංවිධානය පවසනවා. ඊයේ රැස්වූ ජගත් සංවිධාන ආරක්ෂක කවුන්සිල රැස්වීමේදී මෙම තීරණය ගත් බවයි විදෙස් වාර්තා පවසන්නේ. එමෙන්ම දැනට සිරියාවට ගොස් සිටින ජගත් සංවිධාන රසායනික අවි පර්යේෂකයින් කඩිනමින් මේ පිළිබඳ පර්යේෂණ පැවැත්වීම සදහා යෙදවිය යුතු බවයි එම රැස්වීමේදී වැඩිදුරටත් තීරණය කර ඇත්තේ. සිරියානු හමුදා විසින් එල්ල කළ ප්‍රහාර හේතුවෙන් දහසකට අධික පුද්ගලයින් පිරිසක් මියගිය බව එරට විපක්ෂය චෝදන කරනවා. එම ප්‍රහාර සඳහා රසායනික අවි යොදාගත් බවයි ඔවුන් වැඩිදුරටත් පවසන්නේ.",
       "URL": "https://www.hirunews.lk/65584/සිරියාවේ-රසායනික-අවි-ගැන-ජගත්-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=811"
}