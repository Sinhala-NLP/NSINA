{
       "Source": "hirunews",
       "Timestamp": "Friday, 21 December 2018 - 7:28",
       "Headline": "ඩ්‍රෝන් යානයක් නිසා ලන්ඩන් - ගැට්වික් ගුවන්තොටුපල අක්‍රිය වෙයි",
       "News Content": "ලන්ඩනයේ - ගැට්වික් ගුවන්තොටුපල ආසන්න ගුවනේ සැරිසරන ඩ්‍රෝන් යානයක් නිසා, එම ගුවන්තොටුපලේ කටයුතු පැය 24 කට වැඩි කාලයක් අක්‍රිය වී තිබෙනවා.\nමේ නිසා ගුවන් ගමන් 760 කට වැඩි සංඛ්‍යාවක් අවලංගු කර ඇති අතර ගුවන් මගීන් එක්ලක්ෂ දස දහසකට අධික පිරිසකට එය බලපා ඇති බව සදහන්.\nගුවන්තොටුපල පිහිටි සසෙක්ස් ප්‍රාන්ත පොලීසිය ඩ්‍රෝන් යානය බිම හෙලීම සදහා යුද හමුදාව ද කැදවා ඇති බවයි විදෙස් වාර්තා සදහන් කළේ.\nකෙසේ නමුත් එය වෙඩි තබා බිම හෙලනු ඇත්තේ අවසන් විකල්පයක් වශයෙන් පමණක් බව ලන්ඩන් පොලීසිය සදහන් කළා.\nමෙය ත්‍රස්තවාදය සම්බන්ධ සිද්ධියක් ලෙස මෙතෙක් සැලකිය නොහැකි බව ද එමගින් අවධාරණය කර තිබෙනවා.",
       "URL": "https://www.hirunews.lk/206514/ඩ්‍රෝන්-යානයක්-නිසා-ලන්ඩන්-ගැට්වික්-ගුවන්තොටුපල-අක්‍රිය-වෙයි",
       "Category": "International News",
       "Parent URL": "https://www.hirunews.lk/international-news.php?pageID=306"
}