{
       "Source": "hirunews",
       "Timestamp": "Sunday, 24 November 2019 - 8:29",
       "Headline": "නවසීලන්තයේ භූ කම්පනයක්",
       "News Content": "නවසීලන්ත උතුරු දිවයිනේ අද අලුයම් කාලයේ ප්‍රබල භූ කම්පනයක් වාර්තාවුණා. රික්ටර් පරිමාණයේ 5.9 ක ප්‍රබලතාවකින් යුත් එම භූ කම්පනය හේතුවෙන් සිදුවූ ජීවිත හෝ දේපළ හානි පිළිබඳව මෙතෙක් තොරතුරු ලැබී නැහැ.\nඋතුරු දිවයිනේ නැගෙනහිර වෙරළාසන්න ටේ-කහ නගරයට කිලෝමීටර 50 ක් පමණ වයඹ දෙසින් මෙම භූ කම්පනය සිදුවී තිබෙනවා.\nභූ කම්පනය හේතුවෙන් පුද්ගලයන් 5,000 කට අධික පිරිසක් ආරක්ෂිත ස්ථාන කරා ගොස් ඇති බව නවසීලන්ත මාධ්‍ය වාර්තා කළා.\nපැසිෆික් රිං ඔෆ් ෆයර් හෙවත් පැසිෆික් ගිනි වළල්ලට අයත් නවසීලන්තයේ මෙවැනි භූ කම්පන සහ ගිනි කඳු පිපිරීම් නිරන්තරයෙන් වාර්තාවනවා.",
       "URL": "https://www.hirunews.lk/228859/නවසීලන්තයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=221"
}