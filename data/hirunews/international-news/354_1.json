{
       "Source": "hirunews",
       "Timestamp": "Saturday, 07 July 2018 - 9:48",
       "Headline": "ඇමරිකානු රාජ්‍ය ලේකම් දෙවන දිනටත් උතුරු කොරියාවේදී සාකච්ඡා",
       "News Content": "උතුරු කොරියාවේ න්‍යෂ්ටික අවි හරණය පිළිබදව ඇමරිකානු රාජ්‍ය ලේකම් මයික් පොම්පියෝ අද දෙවන දිනටත් එරට බලධාරීන් සමඟ සාකච්ඡාවල නිරත වනවා.\nපළමු දිනයේ සාකච්ඡාවලින් අනතුරුව ක්‍රියාකාරී වැඩපිළිවෙලක් සඳහා කණ්ඩායම් දෙකක් පිහිටුවීමට ද තීරණය වුණා.\n1950 දශකයේ පැවති කොරියානු යුද්ධයේදී මිය ගිය ඇමරිකානු සොල්දාදුවන්ගේ භෂ්මාවශේෂ නැවත ඇමරිකාවට රැගෙන යාම පිළිබදව ද ඔවුන් එහිදී සාකච්ඡා කළ බව විදෙස් වාර්තා සඳහන් කළා.\nඋතුරු කොරියාවේ දී තමා සිදුකරන සාකච්ඡා පිළිබදව ජනාධිපති ඩොනල්ඩ් ට්‍රම්ප් දැනුවත් කිරීම සඳහා රාජ්‍ය ලේකම් මයික් පොම්පියෝ ඔහුට විටින් විට දුරකථන ඇමතුම් ලබාදෙන බව ද සඳහන්.",
       "URL": "https://www.hirunews.lk/194697/ඇමරිකානු-රාජ්‍ය-ලේකම්-දෙවන-දිනටත්-උතුරු-කොරියාවේදී-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=354"
}