{
       "Source": "hirunews",
       "Timestamp": "Wednesday, 22 November 2017 - 8:43",
       "Headline": "මුගාබේ, සිම්බාබ්වේ ජනපති ධුරයෙන් ඉවත් වෙයි - රට පුරා ප්‍රීති ඝෝෂා",
       "News Content": "වසර 37ක් සිම්බාබ්වේ දේශය පාලනය කළ, එරට නිදහස දිනූ නායකයා වන 93 හැවිරිදි ජනාධිපති රොබට් මුගාබේ සිය ධුරයෙන් ඉල්ලා අස්වී තිබෙනවා.\nඔහු ජනාධිපති ධුරයෙන් ඉල්ලා අස්වන බවට සඳහන් ලිපිය එරට පාර්ලිමේන්තුව වෙත යොමු කර ඇති අතර ඉන් අනතුරුව එය කථානායකවරයා විසින් ප්‍රකාශ කරනු ලැබුවා.\nඑම තීරණයත් සමඟම රට පුරා ජනතාව  වීථි බැස පී‍්‍රති ඝෝෂා පවත්වන බවයි විදෙස් වාර්තා සඳහන් කළේ.\nමුගාබේ සිය ධුරයෙන් ඉල්ලා අස්වීමත් සමඟ සිම්බාබ්වේ ජනාධිපති ධුරයට හිටපු උප ජනාධිපති එමර්සන් මන්ගග්වා පත්වනු ඇති බවට විශ්වාසය පළ කෙරෙනවා.\nසිම්බාබ්වේ පාලක සානු - පී එෆ් පක්ෂයේ කෘත්‍යාධිකාරී මණ්ඩලය පසුගිය දා රැස්වී නායකත්වයෙන් මුගාබේ නෙරපීමට තීරණයත් ගත් අතර ඉන් අනතුරුව දෝෂාභියෝගයක් ගෙන ඒමට ද තීරණය කෙරුණා.\nඑම ක්‍රියාමාර්ගත් සමඟයි මුගාබේ ජනපති ධුරයෙන් ඉල්ලා අස්වන බව ප්‍රකාශ කර ඇත්තේ.",
       "URL": "https://www.hirunews.lk/176618/මුගාබේ-සිම්බාබ්වේ-ජනපති-ධුරයෙන්-ඉවත්-වෙයි-රට-පුරා-ප්‍රීති-ඝෝෂා",
       "Category": "International News",
       "Parent URL": "https://www.hirunews.lk/international-news.php?pageID=420"
}