{
       "Source": "hirunews",
       "Timestamp": "Friday, 24 April 2015 - 14:57",
       "Headline": "බිරිඳක්, සැමියට කළු නිසා ඔලුවට කුළු ගෙඩියෙන් ගහලා",
       "News Content": "ඉන්දියාවේ ගුජරාට් ප්‍රාන්තයේන් කාන්තාවක් සිය සැමියාට කුළු ගෙඩියකින් පහර දී ඝාතනය කළ පුවතක් වාර්තා වේ.\nඉන්දීය මාධ්‍ය සඳහන් කරන පරිදි වයස අවුරුදු 22ක් වන මෙම කාන්තාව සිය සැමියා මැරීමට හේතුව වන්නේ ඔහු කළු පැහැති පුද්ගලයෙකු වීමයි.\nඅවුරුදු 2කට පෙර මොහුන් විවාහ වී ඇති අතර විවාහ වූ දිනයේ සිට ඔහුන් දෙපළ අඹු සැමි ඇසුරක් පවත්වා නොමැත.එයට හේතුව වන්නේ මෙම කාන්තාව සිය සැමියා කළු පැහැති පුද්ගලයෙක් නිසා ඔහුව ප්‍රතික්ෂේප කිරීමයි.\nකෙසේ වෙතත් මෙම තැනැත්තිය මිය ගිය එම පුද්ගලයා ඊයේ ඔහුන්ගේ ගොවිපළේ වැඩකටයුතු කරමින් සිටින අවස්ථාවක පිටු පසින් පැමිණ කුළු ගෙඩියකින් හිසට පහර දී ඝාතනය කර තිබේ.\nමේ වන විය ඉන්දීය පොලිසිය විසින් එම කාන්තාව අත්අඩංගුවට ගෙන අධිකරණයට ඉදිරිපත් කිරීමට නියමිත බව ඉන්දීය මාධ්‍ය වාර්තා කරයි.",
       "URL": "https://www.hirunews.lk/108210/බිරිඳක්-සැමියට-කළු-නිසා-ඔලුවට-කුළු-ගෙඩියෙන්-ගහලා",
       "Category": "International News",
       "Parent URL": "https://www.hirunews.lk/international-news.php?pageID=740"
}