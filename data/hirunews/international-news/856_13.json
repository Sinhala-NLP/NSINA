{
       "Source": "hirunews",
       "Timestamp": "Wednesday, 13 March 2013 - 19:41",
       "Headline": "පාප්වහන්සේ තෝරා ගැනීමේ ඡන්ද විමසීම අදත් නිම නොවන ලකුණු",
       "News Content": "නව පාප් වහන්සේ කෙනෙකු තෝරා පත් කර ගැනීම සඳහා වන ඡන්ද විමසීම අද දෙවැනි දිනටත් සිදුකෙරුණු අතර එහි පළමු වටයේදී ද දෙව් මැදුරෙන් ඉහළට කළු දුමාරයක් පිටවුණා. ඊයේ දිනයේ දී ඡන්ද විමසීම පැවැති අතර නව පාප් වහන්සේ කෙනෙකු තෝරා පත් කර ගැනීමට හැකියාව ලැබුණේ නැහැ. වතිකානුවේ සිස්ටීන් දෙව් මැදුරේ ඉහළ චිමිනියෙන් කළු දුමාරයක් පිටවීම මගින් ඒ බව තහවුරු වුණා. අදත් එලෙසින්ම සිදුවූ අතර පාප් වහන්සේ කෙනෙකු තෝරා පත් කර ගැනීම සඳහා වන ඡුන්ද විමසීමේදී පාප් වහන්සේ කෙනෙකු තෝරා පත් කර ගත හොත් එම චිමිනියෙන් සුදු පැහැති දුමාරයක් ගුවනට මුසු වනවා.",
       "URL": "https://www.hirunews.lk/55139/පාප්වහන්සේ-තෝරා-ගැනීමේ-ඡන්ද-විමසීම-අදත්-නිම-නොවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=856"
}