{
       "Source": "hirunews",
       "Timestamp": "Sunday, 19 December 2021 - 16:24",
       "Headline": "හොංකොං හි පළමු ව්‍යස්ථාදායක සභා මැතිවරණය අද",
       "News Content": "චීනය හඳුන්වා දුන් මැතිවරණ නීති වෙනස්කම්වලින් අනතුරුව හොංකොං හි පළමු ව්‍යස්ථාදායක සභා මැතිවරණය අද පැවැත්වෙනවා.\nනව මැතිවරණ නීතිය අනුව ‘දේශප්‍රේමීන්ට‘ පමණක් මැතිවරණයට ඉදිරිපත් වීමට අවස්ථාව හිමිවීම විශේෂත්වයක්.\nඒ අනුව මැතිවරණයට ඉදිරිපත් විය හැකි වන්නේ ජාතික ආරක්ෂක විමර්ශන කමිටුවේ අනුමැතිය ලැබූ අපේක්ෂකයන්ට පමණයි.\nව්‍යවස්ථාදායක සභාවේ ආසන 90න් 20ක් සඳහා නියෝජිතයන් සෘජු මහජන ඡන්දයෙන් තෝරා ගැනෙන අතර 40 දෙනෙක් මැතිවරණ කමිටුව මගින් පත් කරනවා.\nව්‍යවස්ථාදායක සභාවේ ආසන 30ක් වෙන් කර ඇත්තේ ව්‍යාපාරිකයන්, ග්‍රාමීය ජන කණ්ඩායම් වැනි සුවිශේෂී ක්ෂේත්‍ර සඳහායි.",
       "URL": "https://www.hirunews.lk/291534/හොංකොං-හි-පළමු-ව්‍යස්ථාදායක-සභා-මැතිවරණය-අද",
       "Category": "International News",
       "Parent URL": "https://www.hirunews.lk/international-news.php?pageID=73"
}