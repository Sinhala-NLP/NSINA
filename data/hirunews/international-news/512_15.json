{
       "Source": "hirunews",
       "Timestamp": "Sunday, 26 February 2017 - 8:09",
       "Headline": "කිම් ජොං නාම් ඝාතනයට ගෙවා ඇත්තේ ඩොලර් 90 ක් බව හෙළිවේ",
       "News Content": "උතුරු කොරියානු නායක කිම් ජොං අංගේ සොහොයුරු කිම් ජොං නාම් මැලේසියාවේ ක්වාලාලම්පූර් ගුවන් තොටුපලේදී ඝාතනය කිරීම සඳහා ප්‍රධාන මෙහෙවර ඉටු කළ කාන්තාවට ඒ සඳහා ගෙවා ඇත්තේ ඩොලර් 90 ක් පමණක් බව හෙළිවී තිබෙනවා.\nසිද්ධිය සම්බන්ධයෙන් අත්අඩංගුවට ගත් සිටි අයිස්යේ නැමැති 25 හැවිරිදි මෙම කාන්තාවට ගුවන් තොටුපලේදී කිසිවෙකු ඩොලර් 90 ක් දී ආරාධනා කර ඇත්තේ රූපවාහිනී හාස්‍ය වැඩසටහනක් සඳහා එක්වන ලෙසයි.\nඒ සඳහා ඇයට කිම් ජොං නාම්ගේ මුහුණේ ලේන්සුවක දැවටූ බේබි ඔයිල් වර්ගයක් තවරන ලෙස උපදෙස් ලබාදී තිබෙනවා.\nකෙසේ නමුත් වී එක්ස් නැමති ප්‍රබල විස රසායනිකය සහිත එම තෙල් වර්ගය ගැල්වීමෙන් කිම් ජොං නාම් මරුමුවට පත්වුණා.\nමෙම ඝාතනය සඳහා උතුරු කොරියානු සම්බන්ධයක් පවතින බවටයි චෝදනා එල්ලවන්නේ.",
       "URL": "https://www.hirunews.lk/155478/කිම්-ජොං-නාම්-ඝාතනයට-ගෙවා-ඇත්තේ-ඩොලර්-90-ක්-බව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=512"
}