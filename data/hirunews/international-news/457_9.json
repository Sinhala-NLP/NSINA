{
       "Source": "hirunews",
       "Timestamp": "Monday, 24 July 2017 - 16:43",
       "Headline": "ඇෆ්ගනිස්තානයේ කාබුල් නුවර මරාගෙන මැරෙන බෝම්බ ප්‍රහාරයක්",
       "News Content": "මෝටර් රථයක් යොදා ගනිමින් ඇෆ්ගනිස්තානයේ කාබුල් නුවරට බෝම්බ ප්‍රහාරයක් එල්ල කර තිබෙනවා.\nබලධාරී පවසන්නේ බෝම්බ ප්‍රහාරයෙන් අවම වශයෙන් පුද්ගලයින් 24 දෙනෙකුවත් මියයන්නට ඇති බවටයි.\nප්‍රහාරයෙන් තවත් 40දෙදෙනෙකු තුවාල ලබා ඇති අතර බොහෝදුරට මරණයට පත් සංඛ්‍යාව ඉහළ යා හැකි බවයි විදෙස් වාර්තා පවසන්නේ.\nෂියා මුස්ලිම්වරුන් වැඩි වශයෙන් වෙසෙන කාබුල් අගනුවර බටහිර කලාපයේ ධාවනය වෙමින් තිබූ රජයේ සේවකයන් රැගත් බස් රථයක් ප්‍රහාරයේ ඉලක්කය වී තිබෙනවා.\nප්‍රහාරයේ වගකීම තාලිබාන් සංවිධානය විසින් බාරගෙන ඇති බව සදහන්.\nඇෆ්ගනිස්තානයේ කාබුල් අගනුවරට මේ වසර තුළ දරුණු බෝම්බ ප්‍රහාර ගණනාවක්ම එල්ල වූ අතර තාලිබාන් සහ අයි.එස් සංවිධානය විසින් එම ප්‍රහාර එල්ල කර තිබෙනවා.\nකාර්ය බහුල වෙලාවක දී ප්‍රහාරය එල්ල වී ඇති අතර බස් රථය සම්පූර්ණයෙන්ම විනාශ වී ගොස් ඇති බවයි වර්තාවන්නේ.\nතලිබාන් සංවිධානය පවසා ඇත්තේ රජයේ බුද්ධි අංශ සාමාජිකයන් පිරිසක් මෙම ප්‍රහාරයේ ඉලක්කය වූ බවයි.",
       "URL": "https://www.hirunews.lk/166663/ඇෆ්ගනිස්තානයේ-කාබුල්-නුවර-මරාගෙන-මැරෙන-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=457"
}