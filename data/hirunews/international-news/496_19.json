{
       "Source": "hirunews",
       "Timestamp": "Wednesday, 05 April 2017 - 10:31",
       "Headline": "කළගුණ සලකන්නට වසර 60කට පසු සොල්දාදුවා සොයා පැමිණි හිමිනම (ඡායාරූප)",
       "News Content": "දශක 06කට පෙර තමන්ට ආරක්ෂාව සැපයූ සොල්දාදුවෙකු මුණගැසීමට ටිබටයේ අධ්‍යාත්මික නායක දලයි ලමා පසුගියදා පැමිණියා.\nමෙලෙස දලයි ලමා හට ඉන්දියානු සෙබලෙකු වන නරේන් චන්ද්‍රදාස් විසින් ආරක්ෂාව සපයා ඇති බවයි වාර්තා වන්නේ.\n1959 වසරේදී මෙම සෙබලා තමා හට මුණගැසී ඇත්තේ චීන පාලනයට එරෙහිව ටිබෙට් විරෝධතාවයන් ව්‍යර්ථ වීම හමුවේ ලහාසා කදුකරය හරහා ඉන්දියාවට පැමිණි අවස්ථාවේ බවයි දලයි ලමා පවසන්නේ.\nසොල්දාදුවෙකු ලෙස වෙස් වලාගෙන දලයි ලමා එවකට ආධාර බලාපොරොත්තුවෙන් ඉන්දියාව වෙත පැමිණ තිබෙනවා.\nදලයි ලමා මේ වනවිට 81 වන වියේ පසුවන අතර ලාමාට එවකට ආරක්ෂාව සැපයු නරේන් චන්ද්‍රදාස් මේ වනවිට 79 වන වියේ පසුවන බව සදහන්.",
       "URL": "https://www.hirunews.lk/158531/කළගුණ-සලකන්නට-වසර-60කට-පසු-සොල්දාදුවා-සොයා-පැමිණි-හිමිනම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=496"
}