{
       "Source": "hirunews",
       "Timestamp": "Monday, 07 May 2018 - 10:08",
       "Headline": "ෆේස්බුක් සමාගමේ ආදායම් පහත වැටී නැහැ",
       "News Content": "ෆේස්බුක් සමාගම සම්බන්ධයෙන් ඇමරිකාව සිදුකළ සමීක්ෂණයකදී එහි ආදායම් තත්වයේ වෙනසක් සිදුව නොමැති බව හෙලිවී තිබෙනවා.\nෆේස්බුක් ගිණුම් හිමියන් මිලියන 87 කගේ පෞද්ගලික තොරතුරු අවභාවිත කළ බවට කේම්බ්‍රිජ් ඇනලිටිකා නැමති සමාගමට චෝදනා එල්ලවූ අතර, අදාළ තොරතුරු ෆේස්බුක් ආයතනය මගින් එම ආයතනයට ලබාදුන් බවට පසුව හෙළිවුණා.\nඑලෙස චෝදනා එල්ලවුවත් ෆේස්බුක් සමාගමේ ආදායම් තත්ත්වයේ වෙනසක් සිදුව නොමැති බවයි සිදුකළ සමීක්ෂණයේදී හෙළිවී ඇත්තේ.\nමේ වන විට ලොව පුරා ෆේස්බුක් සමාජ වෙබ් අඩවිය පරිහරණය කරන ගිණුම් හිමියන්ගේ සංඛ්‍යාව බිලියන 2.2ක්.",
       "URL": "https://www.hirunews.lk/190150/ෆේස්බුක්-සමාගමේ-ආදායම්-පහත-වැටී-නැහැ",
       "Category": "International News",
       "Parent URL": "https://www.hirunews.lk/international-news.php?pageID=369"
}