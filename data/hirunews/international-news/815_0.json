{
       "Source": "hirunews",
       "Timestamp": "Friday, 09 August 2013 - 13:25",
       "Headline": "මැලේරියාවට එන්නතක්.",
       "News Content": "මැලේරියා රෝගය සඳහා අත්හදා බලන ලද නව එන්නතකින් දිරිගන්වන සුළු ප්‍රතිඵල අත්කර ගැනීමට හැකිවූ බව එය නිෂ්පාදනය කළ ඇමෙරිකානු විද්‍යාඥයන් කණ්ඩායමක් පවසනවා. මෙම නව එන්නතේ ඉහළ සාන්ද්‍රණයක් එන්නත් කළ 15 දෙනෙකු අතුරෙන් 12 දෙනෙකුම මැලේරියා රෝගයට ප්‍රතිශක්තිය දක්වා ඇතැයි සඳහන්. මෙය අසාමාන්‍ය එන්නතක් වන්නේ මැලේරියා ඇතිකරන සජීවි ක්ෂුද්‍රජීවින් දුර්වල කොට මිනිස් ශරීරයට එන්නත් කිරීමෙන් ප්‍රතිශක්තිය ඇති කිරීම නිසයි. මදුරු දෂ්ඨ කිරීම් දහසකින් ඇති වන ප්‍රතිශක්තිය මෙම එන්නත මගින් ලබාගත හැකි බව විද්‍යාඥයන්ගේ අදහසයි.\nමැලේරියා රෝගය සඳහා එන්නත් වර්ග 20 ක් පමණ මේ වනවිට පරීක්ෂණ මට්ටමේ ඇති අතර ඉන් එක් එන්නතක් අත්හදා බැලෙන්නේ අප්‍රිකානු ළමයින් 15,000 කට එන්නත් කිරීමෙන්. ලෝක සෞඛ්‍ය සංවිධානයේ සංඛ්‍යාලේඛනවලට අනුව, 2010 වසරේදී ලොව පුරා මැලේරියා රෝගය වැළඳුණු සංඛ්‍යාව මිලියන 219 ක් වන අතර ඉන් හයලක්ෂ හැටදහසක් මියගියා.",
       "URL": "https://www.hirunews.lk/64735/මැලේරියාවට-එන්නතක්",
       "Category": "International News",
       "Parent URL": "https://www.hirunews.lk/international-news.php?pageID=815"
}