{
       "Source": "hirunews",
       "Timestamp": "Sunday, 19 November 2017 - 13:42",
       "Headline": "ඇමරිකානු න්‍යෂ්ටික අවි පිළිබඳ ජෙනරාල්වරයා ට්‍රම්ප්ගේ අණ නොතකයි",
       "News Content": "න්‍යෂ්ටික ප්‍රහාරයක් එල්ල කරන ලෙසට ජනාධිපති ඩොනල්ඩ් ට්‍රම්ප් නීතිවිරෝධී නියෝගයක් ලබා දුනහොත් එය පිළිනොපදින බව ඇමරිකාවේ න්‍යෂ්ටික අවි මෙහෙයුම් භාර ගුවන් හමුදා ජෙනරාල්වරයා පවසනවා.\nජෙනරාල් ජෝන් හයිටන් කියා සිටියේ එවැනි නියෝගයක් කඩිනමින් ක්‍රියාත්මක කිරීමට තරම් තමන් අඥාණ නොවන බවයි.\nඇමරිකානු ක්‍රමෝපාය මෙහෙයුම් ඒකකයේ ප්‍රධානියා වන ඔහු සඳහන් කළේ නීතිවිරෝධී නියෝගයක් ක්‍රියාත්මක කිරීම දඬුවම් ලැබිය හැකි වරදක් බවයි.\nඋතුරු කොරියාව සමග රාජතාන්ත්‍රික අර්බුදයක පැටලී සිටින ඇමරිකානු ජනාධිපති ඩොනල්ඩ් ට්‍රම්ප් පසුගියදා ප්‍රකාශ කළේ ඇමරිකා එක්සත් ජනපදයට තර්ජනයක් එල්ල කළහොත් උතුරු කොරියාව මුළුමනින්ම විනාශ කිරීමට සූදානම් බවයි.",
       "URL": "https://www.hirunews.lk/176398/ඇමරිකානු-න්‍යෂ්ටික-අවි-පිළිබඳ-ජෙනරාල්වරයා-ට්‍රම්ප්ගේ-අණ-නොතකයි",
       "Category": "International News",
       "Parent URL": "https://www.hirunews.lk/international-news.php?pageID=420"
}