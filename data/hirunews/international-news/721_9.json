{
       "Source": "hirunews",
       "Timestamp": "Sunday, 05 July 2015 - 14:18",
       "Headline": "ෆිදෙල් කස්ත්‍රෝ නැවතත් කරලියේ",
       "News Content": "කියුබානු විප්ලවයේ අසහාය නායක හිටපු ජනාධිපති 88 හැවිරිදි ෆිදෙල් කස්ත්‍රෝ ඊයේ (04) නැවතත් එරට රාජ්‍ය රූපවාහිනි සේවාව ඔස්සේ පෙනී සිටියා. 2008 වසරේදී සිය සොහොයුරු රාවුල් කස්ත්‍රෝ වෙත බලය පැවරීමෙන් පසු ෆිදෙල් පසුව, මෙලෙස ප්‍රසිද්ධියේ පෙනී සිටින්නේ කලාතුරකින්. ඊයේ ඇමරිකාවේ නිදහස් දිනය දා කස්ත්‍රෝ ඒ සඳහා තෝරා ගැනීම ද විශේෂ සිදුවීමක්. ඇමරිකාව සහ කියුබාව අතර රාජ්‍ය තාන්ත්‍රික සබඳතා දශක 5 කට පසු යළි ස්ථාපිත කෙරුණේ පසුගිය සතියේදීයි. කෙසේ නමුත් ඊයේ කියුබානු රූපවාහිනිය ඔස්සේ ෆිදෙල් කස්ත්‍රෝ අදහස් දැක්වූයේ ජාතියේ පෝෂණය, කාලගුණ වෙනස සහ ලොව පුරා පවතින යුද ගැටුම් පිළිබඳවයි.",
       "URL": "https://www.hirunews.lk/112665/ෆිදෙල්-කස්ත්‍රෝ-නැවතත්-කරලියේ",
       "Category": "International News",
       "Parent URL": "https://www.hirunews.lk/international-news.php?pageID=721"
}