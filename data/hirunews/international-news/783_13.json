{
       "Source": "hirunews",
       "Timestamp": "Sunday, 24 November 2013 - 9:08",
       "Headline": "ලන්ඩන් වහල් සේවය පිළිබඳ තවත් තොරතුරු කරළියට.",
       "News Content": "වසර 30 කට වැඩි කාලයක් කාන්තාවන් තුන්දෙනෙකු වහල් සේවයේ යෙදවූ බ්‍රිතාන්‍ය ජාතිකයන් පිළිබඳව තවත් තොරතුරු දැන් අනාවරණ කරගෙන තිබෙනවා. සිද්ධිය සම්බන්ධයෙන් අත්අඩංගුවට ගැනුනු 67 හැවිරිදි යුවළ ඉන්දියාවේ සහ ටැන්සානියාවේ සිට 1960 දශකයේදී එංගලන්තයට සංක්‍රමණය වූ අයයි. ඔවුන් විසින් වහල් සේවයේ යෙදවූ බ්‍රිතාන්‍ය, අයර්ලන්ත සහ මලයාසියානු ජාතික කාන්තාවන් තිදෙනා හමුවී ඇත්තේ ලන්ඩනයේ එකමුතුවකදියි. ඔවුන් මුලින් සමාන දේශපාලන අදහස් දැරූ අයයි. සිද්ධිය පිළිබඳ නීතිමය ක්‍රියාමාර්ග අගතියට පත් කාන්තාවන්ට ප්‍රමුඛත්වය ලබාදෙමින් සිදුකරන බවයි ලන්ඩන් පොලීසිය ප්‍රකාශ කළේ. මෙම සිද්ධියත් සමග බ්‍රිතාන්‍යයේ ගෘහස්ත වහල් සේවය පිළිබඳ පැමිණිලි පස් ගුණයකින් ඉහළ යා හැකි බව එරට සමාජසේවා සංවිධානයක් සඳහන් කළා.",
       "URL": "https://www.hirunews.lk/72008/ලන්ඩන්-වහල්-සේවය-පිළිබඳ-තවත්-තොරතුරු-කරළියට",
       "Category": "International News",
       "Parent URL": "https://www.hirunews.lk/international-news.php?pageID=783"
}