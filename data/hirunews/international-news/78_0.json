{
       "Source": "hirunews",
       "Timestamp": "Saturday, 27 November 2021 - 11:11",
       "Headline": "ලෝක වෙළඳ සංවිධානයේ රැස්වීම නව කොරෝනා ප්‍රභේදය නිසා කල් යයි",
       "News Content": "ස්විට්සර්ලන්තයේ ජිනීවා නුවර ලබන 30 වනදා ආරම්භවීමට නියමිතව තිබූ ලෝක වෙළඳ සංවිධානයේ අමාත්‍ය සමුළුව නව කොරෝනා ප්‍රභේදයේ අවදානම හේතුවෙන් කල් දමා තිබෙනවා.\nඔමික්‍රොන් කොරෝනා ප්‍රභේදයෙන් රාජ්‍යතන්ත්‍රික රැස්වීමකට ඇතිවූ පළමු බලපෑම මෙය ලෙසයි සැළකෙන්නේ.\nලෝක වෙළඳ සංවිධානයේ ඉදිරි වැඩකටයුතු පිළිබඳ තීරණාත්මක සාකච්ඡාවකටයි මෙලෙස සැළසුම් සකස් කර තිබුණේ.\nඑය, වසර හතරකට පසු පැවැත්වෙන සංවිධානයේ ප්‍රථම අමාත්‍ය සමුළුවද වනවා.\nකෙසේ නමුත් නව කොරෝනා ප්‍රභේදය නිසා පැනවුනු සංචාරක තහංචිය හේතුවෙන් සමුළුව කල් දැමීමට සාමාජික රටවල් එකඟ වූ බව ලෝක වෙළඳ සංවිධානය නිවේදනය කළා.\nසමුළුව පැවැත්වෙන ස්විට්සර්ලන්තයද නව කොරෝනා ප්‍රභේදයේ අවදානම හේතුවෙන් දකුණු අප්‍රිකානු කලාපීය රටවලට ඊයේ සිට සංචාරක තහනමක් පනවා තිබෙනවා.",
       "URL": "https://www.hirunews.lk/289324/ලෝක-වෙළඳ-සංවිධානයේ-රැස්වීම-නව-කොරෝනා-ප්‍රභේදය-නිසා-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=78"
}