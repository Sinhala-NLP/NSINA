{
       "Source": "hirunews",
       "Timestamp": "Saturday, 06 July 2013 - 15:12",
       "Headline": "ඇමරිකානු මිසයිල ආරක්ෂණය අසාර්ථකයි.",
       "News Content": "මිසයිලයක් ගුවනේදීම ප්‍රතිමිසයිලයක් යවා විනාශ කිරීමේ උත්සාහයක් ඊයේ අසාර්ථක වූ බව ඇමරිකානු පෙන්ටගනය ප්‍රකාශ කළා. මීට පෙර මිසයිල ආරක්ෂණ තාක්ෂණය ඇමරිකාව විසින් සාර්ථකව අත්හදා බලා තිබෙනවා. එහෙත්, පැසිෆික් සාගරය හරහා ඒ සඳහා ක්‍රියාත්මක වූ උත්සාහයක් ඊයේ අසාර්ථක වූයේ ප්‍රතිමිසයිලයේ ඉලක්කය වැරදීයාමෙන්. පැසිෆික් සාගරයේ මාර්ෂල් දිවයින්හි ඇමරිකානු යුධ කඳවුරෙන් එල්ල කෙරුණු මිසයිලය වෙත පේටි‍්‍රයට් ප්‍රතිමිසයිලය එල්ල කෙරුණේ කැලිෆෝනියාවේ පිහිටි වැන්ඩන්බර්ග් ඇමරිකානු ගුවන් කඳවුරෙන්. පේටි‍්‍රයට් මිසයිල තාක්ෂණය 2008 වසරෙන් පසු සාර්ථක ලෙස අත්හදා බැලීමට ඇමරිකාව අසමත්වී සිටිනවා.",
       "URL": "https://www.hirunews.lk/62485/ඇමරිකානු-මිසයිල-ආරක්ෂණය-අසාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=824"
}