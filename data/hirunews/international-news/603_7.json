{
       "Source": "hirunews",
       "Timestamp": "Friday, 05 August 2016 - 10:06",
       "Headline": "සීකා වෛරසයට එන්නතක් නිපදවීමේ මුල් පියවර සාර්ථකයි",
       "News Content": "නූපන් ළඳරු කළලවල හිස කුඩා කරන මදුරුවන්ගෙන් ප්‍රචාරණය වන සීකා වෛරසයට එන්නතක් සකස් කිරීමේ උත්සාහය සාර්ථක ප්‍රතිඵල අත්කර ගනිමින් සිටින බව වාර්තා වනවා.\nමේ වනවිට එන්නත් මාදිලි 3 ක් සීකා වෛරසය සදහා සකස් කර ඇති අතර ඒ තුනම රීසස් වර්ගයේ වඳුරන්ට එන්නත් කිරීමෙන් සුරක්ෂිත බව තහවුරු වී තිබෙනවා.\nකෙසේ නමුත්, මෙම එන්නත් මිනිසාට ලබාදීමට පෙර තවත් පියවර කිහිපයක් පසු කළ යුතුයි.\nමේ වනවිට ලොව රටවල් 60 ක පමණ සීකා වෛරසය පැතිරී ඇති බවයි ලෝක සෞඛ්‍ය සංවිධානය ප්‍රකාශ කළේ.",
       "URL": "https://www.hirunews.lk/139870/සීකා-වෛරසයට-එන්නතක්-නිපදවීමේ-මුල්-පියවර-සාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=603"
}