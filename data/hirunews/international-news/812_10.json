{
       "Source": "hirunews",
       "Timestamp": "Saturday, 17 August 2013 - 15:01",
       "Headline": "පාකිස්තානයේ ත්‍රස්ත නායකයෙකු ඉන්දියාවේදී අත්අඩංගුවට.",
       "News Content": "පාකිස්තානයේ ප්‍රධාන පෙලේ ත්‍රස්තවාදී සංවිධානයක් වන ලෂ්කාර්-ඉ-ටොයිබා සංවිධානයේ ප්‍රධාන පෙලේ නායකයෙකු ඉන්දීය පොලිසිය විසින් අත්අඩංගුවට ගෙන තිබෙනවා. ඉන්දු - නේපාල දේශ සීමාවේදී නවදිල්ලි පොලිසියේ විශේෂ ඒකකය විසින් මෙලෙස අත්අඩංගුවට ගෙන ඇත්තේ 70 හැවිරිදි අබ්දුල් කරීම් නැමැති ත්‍රස්ත නායකයෙකුයි. ඔහු ඉන්දියාව තුළ සිදුවු බෝම්බ පිපිරීම් 40 ක පමණ මහ මොලකරු ලෙස සැලකෙනවා. වසර කිහිපයක් තිස්සේ සිදුකරන ලද විශේෂ මෙහෙයුමක ප්‍රතිඵලයක් ලෙස මෙම ත්‍රස්ත නායකයා අත්අඩංගුවට ගැනීමට හැකිවූ බවයි ඉන්දීය ආරක්ෂක අංශ ප්‍රකාශ කළේ.",
       "URL": "https://www.hirunews.lk/65272/පාකිස්තානයේ-ත්‍රස්ත-නායකයෙකු-ඉන්දියාවේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=812"
}