{
       "Source": "hirunews",
       "Timestamp": "Friday, 18 January 2013 - 9:11",
       "Headline": "කිලෝග්‍රෑම් පහමාරක රන් කුට්ටියක් ආධුනිකයෙකුට",
       "News Content": "ඔස්ට්‍රේලියාවේ - වික්ටෝරියා ප්‍රාන්තයේ ආධුනික රන් ගවේෂකයෙකුට කිලෝග්‍රෑම් පහමාරක් බරැති දඹරන් කුට්ටියක් හමුවී තිබෙනවා. වික්ටෝරියා ප්‍රාන්තයේ බලාරාට් ප්‍රදේශයේ සෙන්ටිමීටර් 60 ක් පමණ ගැඹුරෙන් මෙම රන් කුට්ටිය සොයා ගත් පුද්ගලයාගේ නම හෙළිදරව් කර නැහැ. අතේ රැගෙන යන රන් මාපකයක් උපයෝගි කර ගෙන ඔහු සොයා ගත් මෙම රන් කුට්ටියේ වටිනාකම  ඕස්ට්‍රේලියානු ඩොලර් තුන් ලක්ෂයක්. එනම්, ශ්‍රී ලංකාවේ මුදලින් රුපියල් තුන්කෝටි පහලොස් ලක්ෂයක පමණ වටිනාකමකින් යුක්තයි.",
       "URL": "https://www.hirunews.lk/51642/කිලෝග්‍රෑම්-පහමාරක-රන්-කුට්ටියක්-ආධුනිකයෙකුට",
       "Category": "International News",
       "Parent URL": "https://www.hirunews.lk/international-news.php?pageID=870"
}