{
       "Source": "hirunews",
       "Timestamp": "Thursday, 15 September 2016 - 12:40",
       "Headline": "චීනයට සුළි කුණාටුවක්",
       "News Content": "තායිවානයට දැඩි බලපෑම් එල්ල කළ මෙරන්ති සුළි කුණාටුව මේ වනවිට චීනයට ඇතුලූවී තිබෙනවා.\nපැයට කිලෝමීටර් 227 ක වේගයෙන් හමා යන සුළි කුණාටුව ඇතුලූවීමත් සමඟ චීනය තුළ හදිසි තත්ත්වයක්ද ප්‍රකාශයට පත් කර ඇති බවයි විදෙස් වාර්තා සඳහන් කළේ.\nමෙහි බලපෑම හේතුවෙන් දකුණු දිග චීනයේ ගුවන් ගමන් සහ දුම්රිය ගමනාගමන කටයුතුද තාවකාලිකව අත්හිටුවා ඇති අතර, ලක්ෂ සංඛ්‍යාත පිරිසක් ආරක්ෂිත ස්ථාන වෙත යොමුකර තිබෙනවා.\nමෙම සුළි කුණාටුවෙන් තායිවානයට පළමුව බලපෑම් එල්ලවූ අතර, ඉන් එක් අයෙකු මියගොස් තවත් 38 දෙනෙකු තුවාල ලැබුවා.\nසුළි කුණාටුවත් සමඟ තායිවානයේ ප්‍රදේශ රැසකට විසන්ධි වූ විදුලි සැපයුම  තවමත් යථා තත්ත්වයට පත්කර නැහැ.\nමෙය තායිවානයට වසර 21 කට පසු බලපෑ දරුණුතම සුළි කුණාටුවයි.",
       "URL": "https://www.hirunews.lk/143049/චීනයට-සුළි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=585"
}