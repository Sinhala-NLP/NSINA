{
       "Source": "hirunews",
       "Timestamp": "Sunday, 31 May 2015 - 19:21",
       "Headline": "ඉන්දියාව තවදුරටත් උණුසුම් - පුද්ගලයින් 2200ක් මරුට",
       "News Content": "ඉන්දියාවේ පවතින දැඩි උණුසුම් කාලගුණය හේතුවෙන් මිය ගිය පුද්ගලයින්ගේ සංඛ්‍යාව 2200 දක්වා ඉහළ ගොස් තිබෙනවා. ආන්ද්‍ර ප්‍රදේශ්, තෙලංගානා සහ ඔඞීෂා ප්‍රාන්තවල පසුගිය පැය 24 තුළ පුද්ගලයන් 202 ජීවිතක්ෂයට පත්වී ඇති බවයි ඉන්දීය මාධ්‍ය සදහන් කළේ. ආන්ද්‍ර ප්‍රදේශ් ප්‍රාන්තයෙන් ජීවිත හානි 146 ක් වාර්තාවන අතර තෙලංගානා ප්‍රාන්තයේ මියගිය සංඛ්‍යාව 52 ක්. මේ අතර නාග්පූර් සහ මහාරාෂ්ඨ ප්‍රාන්තවලද සෙල්සියස් අංශක 47 යි දශම 1 ක උෂ්ණත්වයක් වාර්තාවන බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/110533/ඉන්දියාව-තවදුරටත්-උණුසුම්-පුද්ගලයින්-2200ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=730"
}