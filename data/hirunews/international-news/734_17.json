{
       "Source": "hirunews",
       "Timestamp": "Wednesday, 13 May 2015 - 13:35",
       "Headline": "නේපාලයේ තවමත් මෙහෙයුම්",
       "News Content": "නේපාලයේ ඊයේ (12) ඇති වූ භූ කම්පනයෙන් විපතට පත්වූවන් සොයා තවදුරටත් මෙහෙයුම් ක්‍රියාත්මකයි. රික්ටර් පරිමාණයේ ඒකක 7.3ක ප්‍රබලතාවකින් යුත් මෙම භූ කම්පනයෙන් මේ වන විට මිය ගිය සංඛ්‍යාව 68ක්. තවත් 2000කට වැඩි පිරිසක් තුවාල ලබා තිබෙනවා. තුවාලකරුවන් කත්මණ්ඩු නුවර අවට රෝහල් රැසක ප්‍රතිකාර ලබන අතර, ඒවායේ ශල්‍යාගාර  සියල්ලේම සැත්කම් සිදුකරමින් පවතින බවයි විදෙස් වාර්තා සදහන් කළේ. නේපාල වැසියන් බොහෝ දෙනෙකු ඊයේ දිනයේ දී එළිමහනේ රැය පහන් කර තිබීම ද විශේෂත්වයක්. ඊයේ ඇති වූ මෙම භූ කම්පනය අසල්වැසි චීනය, ඉන්දියාව, ඇෆ්ගනිස්ථානය මෙන්ම සහ බංග්ලාදේශයටත් දැනී තිබුණා.\nමේ අතර, නේපාලයේ සහන මෙහෙයුම්වල නිරත ඇමරිකානු මැරීන් භටයින් 8 දෙනෙකු රැගත් හෙලිකොප්ටර් යානය නිශ්චිතව අතුරුදන් වී ඇති බවට ප්‍රකාශයක් කළ නොහැකි බව පෙන්ටගනය පවසනවා. ඉන්ධන හිඟවීම නිසා මෙම හෙලිකොප්ටර් යානය කඩා වැටී ඇති බවටයි මීට පෙර මත පළ වුණේ. එහෙත් එවැනි අනතුරක් පිළිබඳව තවම නිශ්චිත තොරතුරක් තමන් වෙත ලැබී නොමැති බවයි ඇමරිකානු බලධාරීන් සදහන් කළේ.",
       "URL": "https://www.hirunews.lk/109382/නේපාලයේ-තවමත්-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=734"
}