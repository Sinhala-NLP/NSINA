{
       "Source": "hirunews",
       "Timestamp": "Saturday, 25 December 2021 - 15:14",
       "Headline": "යුක්රේනය ආසන්නයේ සිටි රුසියානු භට පිරිසක් යළි කඳවුරු වෙත",
       "News Content": "යුක්රේනය ආසන්නයේ මාසයක් පුරා පැවති යුද අභ්‍යාසවලින් පසු රුසියානු හමුදා භටයින් දසදහසකට වැඩි පිරිසක් ඔවුන්ගේ ස්ථිර කඳවුරු වෙත ආපසු පැමිණෙමින් සිටින බව විදෙස් මාධ්‍ය වාර්තා කළා.\nරුසියාව සහ යුක්රේනය අතර පසුගියදා උණුසුම් වාතාවරණයක් හටගත් අතර, ඒ පිළිබඳව ලෝක දේශපාලන නායකයින්ගේද වැඩි අවධානයක් යොමු වුණා.\nමෙම හමුදා අභ්‍යාසය ඔවුන් විවරණය කළේ රුසියාව විසින් යුක්‍රේනයට ප්‍රහාරයක් එල්ල කිරීමේ සැලසුමක් ලෙසටයි.\nඑහෙත්, රුසියාව ප්‍රකාශ කළේ බටහිර සමඟ යුක්රේනය ඇතිකර ගන්නා සබඳතා හේතුවෙන් තම ආරක්ෂාවට තර්ජනයක් එල්ල වී ඇති බැවින් හමුදා ආරක්ෂාව තර කරන බවයි.",
       "URL": "https://www.hirunews.lk/292104/යුක්රේනය-ආසන්නයේ-සිටි-රුසියානු-භට-පිරිසක්-යළි-කඳවුරු-වෙත",
       "Category": "International News",
       "Parent URL": "https://www.hirunews.lk/international-news.php?pageID=71"
}