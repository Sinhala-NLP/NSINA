{
       "Source": "hirunews",
       "Timestamp": "Friday, 24 November 2017 - 15:46",
       "Headline": "සිම්බාබ්වේ නව ජනාධිපති දිවුරුම් දෙයි",
       "News Content": "සිම්බාබ්වේ නව ජනාධිපති එමර්සන් මන්ගග්වා (Emmerson Mnangagwa) මීට සුළු වේලාවකට පෙර දිවුරුම් දී තිබෙනවා.\nඒ නිදහස ලැබීමෙන් (1980) න් පසු දිවුරුම් දුන් එරට දෙවැනි ජනාධිපතිවරයා ලෙසයි.\nඔහු සිම්බාබ්වේ උප ජනාධිපතිවරයා ලෙස මීට පෙර කටයුතු කර තිබුණා.\nසිම්බාබ්වේ හාරේ නගරයේ ක්‍රීඩාංගනයකදී ඔහු මෙලෙස දිවුරුම් දී ඇති අතර එරට විශාල ජනතාවක් මේ සඳහා සහභාගී වී ඇති බවයි විදෙස් මාධ්‍ය වාර්තා කළේ.\nවසර 37ක් සිම්බාබ්වේ දේශය පාලනය කළ, එරට නිදහස දිනූ නායකයා වන 93 හැවිරිදි ජනාධිපති රොබට් මුගාබේ සිය ධුරයෙන් පසුගියදා ඉල්ලා අස්වුණා.\nඒ සමඟම රට පුරා ජනතාව වීථි බැස පී‍්‍රති ඝෝෂා පැවැත්වූ බවයි විදෙස් වාර්තා සඳහන් කළේ.\nසිම්බාබ්වේ පාලක සානු - පී එෆ් පක්ෂයේ කෘත්‍යාධිකාරී මණ්ඩලය පසුගිය දා රැස්වී නායකත්වයෙන් මුගාබේ නෙරපීමට තීරණයත් ගත් අතර ඉන් අනතුරුව දෝෂාභියෝගයක් ගෙන ඒමට ද තීරණය කෙරුණා.\nඑම ක්‍රියාමාර්ගත් සමඟයි මුගාබේ ජනපති ධුරයෙන් ඉල්ලා අස්වන බව ප්‍රකාශ කළේ.",
       "URL": "https://www.hirunews.lk/176843/සිම්බාබ්වේ-නව-ජනාධිපති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=419"
}