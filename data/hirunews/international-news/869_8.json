{
       "Source": "hirunews",
       "Timestamp": "Tuesday, 22 January 2013 - 14:12",
       "Headline": "පිලිපීන අධිකරණයක වෙඩි තැබීමකින් දෙදෙනෙකු මිය යයි.",
       "News Content": "කැනඩාවේ පුරවැසිභාවය හිමි පුද්ගලයෙකු පිලිපීන අධිකරණයක දී අද සිදුකළ  වෙඩි තැබීමකින් පුද්ගලයන් දෙදෙනෙකු ජීවිතක්ෂයට පත්වී තවත් අයෙකු තුවාල ලබා  තිබෙනවා. පිලිපීනයේ සේබු නුවර අධිකරණයකදී 65 හැවිරිදි කැනේඩියානු ජාතිකයා  සිදුකළ වෙඩි තැබීමෙන් මිය ගොස් ඇත්තේ ඔහුට විරුද්ධව චෝදනා එල්ල කළ  වෛද්‍යවරයෙකු සහ ඔහු වෙනුවෙන් පෙනී සිටි නීතිඥයායි. පසුව ඔහු ද වෙඩි  ප්‍රහාරයෙන් ඇද වැටුණු අතර එය ඔහු විසින්ම වෙඩි තබා ගැනීමක් නිසා  සිදුවූවක් ද නැතිනම් පොලීසිය විසින් වෙඩි තැබුවේ ද යන්න මෙතෙක් අනාවරණය වී  නැහැ. මොහුට විරුද්ධව එල්ල වී ඇති චෝදනාව වූයේ අසල්වාසීන්ට කරදර කිරීමයි.",
       "URL": "https://www.hirunews.lk/51913/පිලිපීන-අධිකරණයක-වෙඩි-තැබීමකින්-දෙදෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=869"
}