{
       "Source": "hirunews",
       "Timestamp": "Saturday, 19 November 2022 - 11:31",
       "Headline": "උතුරු කොරියාවේ මිසයිල අත්හදා බැලීම ලෝක නායකයන්ගේ අප්‍රසාදයට",
       "News Content": "උතුරු කොරියාව විසින් කරන ලද දිගු-දුර මිසල අත්හදා බැලීම සම්බන්ධයෙන් අමෙරිකාව ඇතුළු ලෝක නායකයෝ සිය අප්‍රසාදය පළ කරනවා.\nඅමෙරිකානු උප ජනාධිපති කමලා හැරිස්, බැංකොක්හි පැවති ඇපෙක් සමුළුවට සමගාමීව ඔස්ට්‍රෙලියාව, ජපානය, දකුණු කොරියාව, කැනඩාව සහ නවසීලන්තය යන රටවල නායකයින් සමග පැවති සාකච්ඡාවේ දී, ඊයේ (18) උතුරු කොරියාව විසින් කරන ලද මෙම දිගු-දුර මිසල අත්හදා බැලීම හෙළා දැක ඇති බවටයි විදෙස් මාධ්‍ය කරුණු වාර්තා කරන්නේ.\nඇපෙක් සමුළුව ආරම්භ වීමට ටික වේලාවකට පෙර උතුරු කොරියාව ජපානයේ හොකයිඩෝ මුහුදුසීමාවේ සිට කිලෝමීටර් 10 ක් දුරට මෙම මිසයිල අත්හදා බැලීම සිදු කර තිබුණා.\nමෙලෙස උතුරු කොරියාව විසින් අත්හදා බලන ලද මෙම මිසයිලය උතුරු කොරියාවේ සිට අමෙරිකාවට පවා එල්ල කළ හැකි තරමේ ප්‍රබලත්වයකින් යුතු එකක් බවයි එම විදෙස් මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/320765/උතුරු-කොරියාවේ-මිසයිල-අත්හදා-බැලීම-ලෝක-නායකයන්ගේ-අප්‍රසාදයට",
       "Category": "International News",
       "Parent URL": "https://www.hirunews.lk/international-news.php?pageID=22"
}