{
       "Source": "hirunews",
       "Timestamp": "Sunday, 13 November 2016 - 13:48",
       "Headline": "ප්‍රංශය හදිසි නීතිය දිගු කරයි",
       "News Content": "පසුගිය 2015 වසරේ නොවැම්බර් 13 වනදා පැරීසියට එල්ලවූ ත්‍රස්ත ප්‍රහාරයෙන් පසු පනවනු ලැබූ හදිසි නීතිය නැවත දිගු කිරීමට ප්‍රංශ අග්‍රාමාත්‍ය මනුවෙල් වාල්ස් තීරණය කර තිබෙනවා.\nපුද්ගලයන් 130 දෙනෙකු ජීවිතක්ෂයට පත් කරමින් මීට වසරකට පෙර එල්ලවූ ප්‍රහාරය අනුස්මරණය කරමින් එම ප්‍රහාරයේ කේන්ද්‍රස්ථානය වූ බැටක්ලෑන් රඟහල ඊයේ යළි විවෘත වූ අතර, බ්‍රිතාන්‍යයේ ස්ටිං ගායක කණ්ඩායම ප්‍රසංගයක්ද පවත්වනු ලැබුවා.\nප්‍රහාරයෙන් මියගිය පුද්ගලයන් සිහිපත් කරමින් විනාඩියක ශෝක කාලයක්ද ප්‍රකාශයට පත්කෙරුණු අතර ප්‍රහාර එල්ලවූ නගරයේ ස්ථාන හයක සිහිවටන පුවරු නිරාවරණය කිරීම ජනාධිපති ප්‍රාංශුවා හොලාන්ඞ් සහ පැරිස් නගරාධිපතිවරයා විසින් අද සිදුකරනු ඇති.",
       "URL": "https://www.hirunews.lk/147461/ප්‍රංශය-හදිසි-නීතිය-දිගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=560"
}