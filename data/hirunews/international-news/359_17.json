{
       "Source": "hirunews",
       "Timestamp": "Friday, 15 June 2018 - 13:23",
       "Headline": "මැලේසියාවේ හිටපු අගමැතිට නඩු පැවරීම කෙරෙහි පරිපාලනයේ අවධානය",
       "News Content": "මැලේසියාවේ හිටපු අගමැති නජීබ් රසාක්ට එරෙහිව මූල්‍ය විශුද්ධිකරණ චෝදනා යටතේ නඩු පැවරීම පිළිබඳව එරට නව පරිපාලනයේ අවධානය යොමුවී තිබෙනවා.\nනජීබ් රසාක්ගේ පාලන සමය තුළ 2009 වසරේ ආරම්භ කෙරුණු මැලේසියානු සංවර්ධන අරමුදල මගින් දැවැන්ත මූල්‍ය දූෂණයක් සිදුකළ බවටයි චෝදනා එල්ල වන්නේ.\nහිටපු අගමැති නජීබ් රසාක් පසුගිය මැයි 9 වනදා පැවති මැතිවරණයෙන් පරාජයට පත් වූ අතර, දැන් අදාළ චෝදනා පිළිබඳව පරීක්ෂණ ආරම්භ වී තිබෙනවා.\nමූල්‍ය විශුද්ධිකරණ චෝදනාවලට වරදකරු වුවහොත් හිටපු අගමැති රසාක්ට වසර 15 දක්වා සිරදඩුවම් නියම විය හැකි බවයි ක්වාලාලම්පූර් වාර්තා සඳහන් කළේ.",
       "URL": "https://www.hirunews.lk/193132/මැලේසියාවේ-හිටපු-අගමැතිට-නඩු-පැවරීම-කෙරෙහි-පරිපාලනයේ-අවධානය",
       "Category": "International News",
       "Parent URL": "https://www.hirunews.lk/international-news.php?pageID=359"
}