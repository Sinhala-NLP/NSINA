{
       "Source": "hirunews",
       "Timestamp": "Tuesday, 09 February 2021 - 10:35",
       "Headline": "ඉන්දියාවේ දෛනික කොරෝනා ආසාදිතයින් සංඛ්‍යාවේ පහත වැටීමක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 9110ක් වාර්තා වී ඇති අතර, එය පෙර දිනයට වඩා සියයට 23 ක පහත වැටීමක් බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑමෙන්ම, ඊයේ වාර්තා වූ කොරෝනා මරණ 78 ක් සමඟ ඉන්දියාවේ සමස්ත කොරෝනා මරණ සංඛ්‍යාව එක්ලක්ෂ 55,158 දක්වා ඉහල ගියා.\nඉන්දියාවේ සමස්ත කොරෝනා ආසාදිතයන් සංඛ්‍යාව එක්කෝටි අට ලක්ෂ 47,000 කට අධිකයි.\nඉන්දියාව කොරෝනා වෛරස් එන්නත් කරන වැඩසටහන පසුගිය 16 වනදා ආරම්භ කළ අතර මේ වනවිට දින 24 ක් තුළ හැට ලක්ෂයකට අධික පිරිසකට කොරෝනා එන්නත් ලබාදී තිබෙනවා.\nඑය ලොව වේගවත්ම එන්නත්කරණ වැඩසටහනක් ලෙසයි ඉන්දීය සෞඛ්‍ය අමාත්‍යාංශය හැඳින්වූයේ.",
       "URL": "https://www.hirunews.lk/262103/ඉන්දියාවේ-දෛනික-කොරෝනා-ආසාදිතයින්-සංඛ්‍යාවේ-පහත-වැටීමක්",
       "Category": "International News",
       "Parent URL": "https://www.hirunews.lk/international-news.php?pageID=136"
}