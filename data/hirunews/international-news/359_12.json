{
       "Source": "hirunews",
       "Timestamp": "Saturday, 16 June 2018 - 8:28",
       "Headline": "ස්කොට්ලන්තයේ මහා ගින්නක්",
       "News Content": "ස්කොට්ලන්තයේ ග්ලාස්ගෝ නුවර සුප්‍රකට කලා පාසල් ගොඩනැගිල්ලේ විශාල ගින්නක් හටගෙන තිබෙනවා.\nනගර මධ්‍යයේ පිහිටි මැකින්ටොෂ් නැමති සුප්‍රකට ගොඩනැගිල්ලේ අද අලුයම් කාලයේ ඇති වූ ගින්න තවදුරටත් පැතිරෙමින් පවතින බවයි විදෙස් වාර්තා සඳහන් කළේ.\nගින්න නිවීම සඳහා ස්කොට්ලන්ත ගිනි නිවන සේවාවේ භටයන් 60කට වැඩි සංඛ්‍යාවක් සහ ගිනි නිවන රථ රැසක් දැඩි උත්සාහයක නිරතව සිටිනවා.\nමෙම ගොඩනැගිල්ලේ 2004 වසරේදී ද විශාල ගින්නක් ඇති වූ අතර ඉන් පසුව ප්‍රතිසංස්කරණය කරනු ලැබුවේ පවුම් මිලියන ගණනක් වැය කරමින්.\nගින්න පවතින ස්ථානය අවට ජනයා ඉවත් කර ඇති අතර, ගින්න නිසා මෙතෙක් ජීවිත හානි වාර්තා වී නැහැ.",
       "URL": "https://www.hirunews.lk/193183/ස්කොට්ලන්තයේ-මහා-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=359"
}