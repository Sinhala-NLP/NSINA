{
       "Source": "hirunews",
       "Timestamp": "Saturday, 03 July 2021 - 8:22",
       "Headline": "ඉතියෝපියාවේ ලක්ෂ 04 ක් ආහාර අර්බුදයක",
       "News Content": "ඉතියෝපියාවේ - ටයිග්‍රේ ප්‍රදේශයේ පවතින ගැටුම් හේතුවෙන් පුද්ගලයින් ලක්ෂ 04 ක් පමණ සාගතයකට මුහුණ දී සිටින බව එක්සත් ජාතීන්ගේ සංවිධානය පවසනවා.\nළමයින් 33,000 ක් පමණ මන්දපෝෂණයෙන් පෙලෙන බවයි ඒ සම්බන්ධයෙන් අදහස් දක්වමින් එක්සත් ජාතීන්ගේ ආරක්ෂක මණ්ඩලයේ සාමාජිකයින් සඳහන් කළේ.\nමාස 08 ක පමණ කාලයක් තිස්සේ ඉතියෝපියානු රජය සහ ටයිග්‍රේ හි කලාපීය හමුදාවන් සමඟ පවතින ගැටුම් හේතුවෙන් තවත් මිලියන 1 යි දශම 8 ක පිරිසක් සාගතය අභියස සිටින බවයි ජගත් සංවිධානය පවසන්නේ.\nපසුගිය සඳුඳා ඉතියෝපියානු හමුදාව ඒකපාර්ශවික සටන් විරාමයක් ප්‍රකාශයට පත් කළද තවදුරටත් එහි ගැටුම් පවතින බව විදෙස් මාධ්‍ය වාර්තා කළා.",
       "URL": "https://www.hirunews.lk/275917/ඉතියෝපියාවේ-ලක්ෂ-04-ක්-ආහාර-අර්බුදයක",
       "Category": "International News",
       "Parent URL": "https://www.hirunews.lk/international-news.php?pageID=107"
}