{
       "Source": "hirunews",
       "Timestamp": "Tuesday, 28 August 2018 - 16:31",
       "Headline": "තාත්තා මුණගැසුණු තරහට හත් හැවිරිදි දරුවා පිළිස්සූ මව",
       "News Content": "යකඩ පොල්ලක් රත්කර සිය දරුවාට දරුණු පිළිස්සුම් තුවාල සිදුකළ මවක් පිළිබඳ පුවතක් ඉන්දියාවේ නෙල්ලෝර් ප්‍රදේශයෙන් වාර්තා වනවා.\nසිය හත් හැවිරිදි දරුවා තම පියා මුණගැසීම හේතුවෙන් උරණ වූ මව මෙලෙස සිය දරුවා පුළුස්සා ඇති බවයි එරට මාධ්‍ය වාර්තා කරන්නේ.\nදරුවා ඉපදීමෙන් අනතුරුව මෙම මව සහ පියා වෙන්ව ජීවත්ව ඇති බව සඳහන්.\nපිළිස්සුම් තුවාල ලැබූ දරුවා රෝහල් ගතව ප්‍රතිකාර ලබන අතර දරුවාගේ පියා විසින් සිද්ධිය සම්බන්ධයෙන් පොලිසියට පැමිණිල්ලක් සිදුකර තිබෙනවා.\nවිදෙස් මාධ්‍ය වැඩිදුරටත් වාර්තා කරන්නේ පියාගේ පැමිණිල්ලෙන් පසුව මෙම සිදුවීම සම්බන්ධයෙන් බොහෝ දෙනෙකුගේ අවදානය යොමුව ඇති බවයි.",
       "URL": "https://www.hirunews.lk/198622/තාත්තා-මුණගැසුණු-තරහට-හත්-හැවිරිදි-දරුවා-පිළිස්සූ-මව",
       "Category": "International News",
       "Parent URL": "https://www.hirunews.lk/international-news.php?pageID=338"
}