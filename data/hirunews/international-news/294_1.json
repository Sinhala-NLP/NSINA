{
       "Source": "hirunews",
       "Timestamp": "Friday, 01 February 2019 - 8:14",
       "Headline": "න්‍යෂ්ටික අවි සහ අමුද්‍රව්‍ය විනාශ කිරීමට, උතුරු කොරියාවෙන් ප්‍රතිඥා",
       "News Content": "න්‍යෂ්ටික අවි පමණක් නොව න්‍යෂ්ටික අමුද්‍රව්‍ය නිස්සාරණය කිරීමේ පහසුකම් සියල්ල විනාශ කිරීම සඳහා උතුරු කොරියාව ප්‍රතිඥාවක් ලබාදී ඇති බව ඇමරිකාව පවසනවා.\nඇමරිකානු විශේෂ නියෝජිත ස්ටීවන් බීගන් කියා සිටියේ උතුරු කොරියාවේ මෙම න්‍යෂ්ටික අවිහරණ ක්‍රියාමාර්ගවලට ඇමරිකාවේ සමාන ප්‍රතිචාරයක් පිළිබද සාකච්ඡා කළ හැකි බවයි.\nකොරියානු අර්ධද්වීපයේ න්‍යෂ්ටික අවි තුරන් කිරීම පිළිබදව විශාල ප්‍රගතියක් අත්කරගෙන ඇති බව ප්‍රකාශ කළ ජනපති ට්‍රම්ප්, උතුරු කොරියානු නායක කිම් ජොං අන් සමඟ නුදුරේදීම දෙවැනි සමුළුවක් පැවැත්වීමට නියමිතයි.",
       "URL": "https://www.hirunews.lk/209477/න්‍යෂ්ටික-අවි-සහ-අමුද්‍රව්‍ය-විනාශ-කිරීමට-උතුරු-කොරියාවෙන්-ප්‍රතිඥා",
       "Category": "International News",
       "Parent URL": "https://www.hirunews.lk/international-news.php?pageID=294"
}