{
       "Source": "hirunews",
       "Timestamp": "Saturday, 07 April 2018 - 21:12",
       "Headline": "ජර්මනියේ මෝටර් රථයක් පුද්ගලයන් පිරිසක් අනතුරට ලක් කරයි - කිහිපදෙනෙකු මරුට",
       "News Content": "බටහිර ජර්මනියේ මිනිස්ටර් නුවර රැස්ව සිටි පිරිසක් අතරට මෝටර් රථයක් ධාවනය කරවීම හේතුවෙන් සිදුවූ අනතුරකින් කිහිප දෙනෙකු මරණයට පත්ව තිබෙනවා.\nතවත් 30 කට වැඩි පිරිසක් තුවාල ලබා ඇති බවයි විදෙස් මාධ්‍ය වාර්තා කළේ.\nමෙම අනතුර සිදු කිරීමෙන් පසු මෝටර් රථය පැදවූ පුද්ගලයා වෙඩි තබා සියදිවි නසාගෙන තිබෙනවා.\nඅනතුරින් සිදුවූ මරණ පිළිබඳ ජර්මානු ආරක්ෂක අංශ තොරතුරු අනාවරණ කර නැහැ.\nඑමෙන්ම මෙය ප්‍රහාරයක් සිදු කිරීමේ අරමුණින් කළ අනතුරක් ද යන්න ද තහවුරු වී නොමැති බවයි ආරක්ෂක අංශ සඳහන් කර ඇත්තේ.\nමේවන විට අනතුර සිදුවූ ප්‍රදේශයේ විශේෂ මෙහෙයුමක් ආරම්භ කර තිබෙනවා.\nපොලිසිය ජනතාවට උපදෙස් ලබාදී ඇත්තේ එම ප්‍රදේශයට පැමිණීමෙන් වළකින ලෙසටයි.",
       "URL": "https://www.hirunews.lk/187882/ජර්මනියේ-මෝටර්-රථයක්-පුද්ගලයන්-පිරිසක්-අනතුරට-ලක්-කරයි-කිහිපදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=378"
}