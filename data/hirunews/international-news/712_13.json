{
       "Source": "hirunews",
       "Timestamp": "Sunday, 09 August 2015 - 8:11",
       "Headline": "සව්ඩෙලර් චණ්ඩ මාරුතය චීනයට",
       "News Content": "තායිවානයට විශාල හානියක් සිදුකළ සව්ඩෙලර් චණ්ඩ මාරුතය ඊයේ (08) රාත්‍රියේ චීනයේ පූජියෑං ප්‍රාන්තයට ළඟාවී තිබෙනවා. සුළිසුළඟින් තායිවානයේ පුද්ගලයන් පස්දෙනෙකු ජීවිතක්ෂයට පත්වූ අතර, තවත් පස්දෙනෙකු අතුරුදන්වී ඇති බව විදෙස් වාර්තා සඳහන් කළා.\nසුළි සුළඟ සමඟ දැඩි වර්ෂාපතනයක් සහ ජල ගැලීම්ද එහි වාර්තාවුණා.\nචීනයේ පූජියෑං ප්‍රාන්තයට සුළි සුළඟ ළඟාවීමට පෙර එහි එක්ලක්ෂ 63 000 ක් පමණ ජනතාව ආරක්ෂිත ස්ථාන කරා ඉවත් කර ගැනුනා. යාබද ෂෙජියෑං ප්‍රාන්තයේ ද එලෙස ජනයා ඉවත් කරගැනීම සිදුවුණා.\nතායිවානය හරහා පැයට කිලෝමීටර් 230 ක වේගයකින් හැමූ සව්ඩෙලර් චන්ඩ මාරුතය චීනයට ළඟාවී ඇත්තේ පැයට කිලෝමීටර් 144 ක වේගයෙන්. මෙය වසර 60කින් තායිවානයට පැමිණි ප්‍රබලතම චන්ඩ මාරුතය ලෙස සැළකෙනවා.",
       "URL": "https://www.hirunews.lk/114588/සව්ඩෙලර්-චණ්ඩ-මාරුතය-චීනයට",
       "Category": "International News",
       "Parent URL": "https://www.hirunews.lk/international-news.php?pageID=712"
}