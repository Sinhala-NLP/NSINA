{
       "Source": "hirunews",
       "Timestamp": "Friday, 08 April 2016 - 12:00",
       "Headline": "අසැබි වීඩියෝ ප්‍රසිද්ධ කරන බවට බිය කර තරුණියකට කල අපරාධය",
       "News Content": "තරුණියක් මාස කිහිපයක් පුරා සමුහ දුෂණයකට ලක් කිරීමේ සිද්ධියකට සම්බන්ධ සැකකරුවන් 7 දෙනෙකු ඉන්දියාවේ කේරළ ප්‍රාන්තයේදී අත්අඩංගුවට ගෙන තිබෙනවා.\nතරුණිය දුෂණය කල ආකාරය වීඩියෝ ගතකර ඇති සැකකරුවන් එය ප්‍රසිද්ධ කරන බවට පවසා දිගින් දිගටම ඇය අපයෝජනය කර ඇති බවටයි අනාවරණ වී ඇත්තේ.\nසිද්ධියට අදාළ සැකකරුවන් හත්දෙනා පසුගිය සඳුදා අත්අඩංගුවට ගෙන තිබෙනවා.\nආරක්ෂක අංශ සැක පළකරන්නේ මෙම තරුණිය දුෂණය කිරීමේ සිද්ධියට තවත් පිරිසක් සම්බන්ධ වන්නට ඇති බවටයි.\nමෙම තරුණිය ඇයගේ සොහොයුරාගේ මාර්ගයෙන් හඳුනා ගත් අයෙක් ඇය මුලින්ම දුෂණය කර ඇතැයි සඳහන්.\nඅනතුරුව ඔහු ඇය සම්බන්ධයෙන් මත්පැන් අලෙවි සැලකදී සිය මිතුරන් ද දැනුවත් කර ඔවුන් ද තරුණිය හමුවට රැගෙන ගොස් ඇති බවටයි හෙළිවී ඇත්තේ.\nදිනක් ඇය මෙම පිරිසට තම විරෝධය පළ කිරීම හේතුවෙන් ඔවුන් ඇයට පහරදී තිබෙනවා.\nඑම සිද්ධිය දුටු අයෙක් විසින් පොලිසියට කල දැනුම්දීමකට අනුව සැකකරුවන් අත්අඩංගුවට ගෙන ඇති බවයි ඉන්දීය පුවත් සේවා ප්‍රකාශ කලේ.",
       "URL": "https://www.hirunews.lk/130395/අසැබි-වීඩියෝ-ප්‍රසිද්ධ-කරන-බවට-බිය-කර-තරුණියකට-කල-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=648"
}