{
       "Source": "hirunews",
       "Timestamp": "Thursday, 15 April 2021 - 9:04",
       "Headline": "මයික් පොම්පියෝ තායිවානයේ සංචාරයක",
       "News Content": "මෙම වසර අවසානයේ හිටපු ඇමරිකානු රාජ්‍ය ලේකම් මයික් පොම්පියෝ තායිවානයේ සංචාරයක නිරතවීමට තීරණය කර තිබෙනවා.\nචීනය සහ තායිවානය අතර පවතින මත ගැටුම් දිනෙන් දින උණුසුම් වන පසුබිමක් තුළ ඇමරිකානු නියෝජිතයෙකු මෙලෙස සංචාරයක නිරතවීම චීනය තවත් ප්‍රකෝප කරවන්නක් වනු ඇති බවයි විදෙස් වාර්තා පෙන්වා දෙන්නේ.\nහිටපු ඇමරිකානු රාජ්‍ය ලේකම් මයික් පොම්පියෝ සිය නිල ට්විටර් ගිණුමට වියලි අන්නාසි ආහාරයට ගන්නා ඡායාරූපයක්ද එක් කරමින් ප්‍රකාශ කර තිබුණේ තමන් තායිවානයේ සංචාරයක නිරතවීමට කැමැත්තෙන් පසුවන බවයි.\nමාර්තු 1 වනදා සිට බල පැවැත්වෙන පරිදි චීනය තායිවානයෙන් අන්නාසි ආනයනය තහනම් කිරීමට කටයුතු කර ඇති පසුබිමකයි පොම්පියෝ මෙලෙස ඡායාරූපයක් එක්කර ඇත්තේ.",
       "URL": "https://www.hirunews.lk/268483/මයික්-පොම්පියෝ-තායිවානයේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=123"
}