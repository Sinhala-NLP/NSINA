{
       "Source": "hirunews",
       "Timestamp": "Saturday, 31 December 2016 - 10:09",
       "Headline": "බෑන් කී මූන් ජගත් සංවිධානයට සමු දෙයි",
       "News Content": "එක්සත් ජාතීන්ගේ සංවිධානයේ මහලේකම් බෑන් කී මූන් ඊයේ ජගත් සංවිධානයේදී සිය කාර්ය මණ්ඩලයෙන් සමු ගත්තා.\nමහලේකම්වරයාගේ නිළ කාලය අද මධ්‍යම රාත්‍රියෙන් අවසන් වන අතර, හෙට සිට ජගත් මහලේකම්වරයා වන්නේ පෘතුගාලයේ හිටපු අග්‍රාමාත්‍යවරයා වූ අන්තෝනියෝ ගුටේරස්.\nවත්මන් මහලේකම් බෑන් කී මූන් සිය කාර්ය මණ්ඩලයට ස්තූතිය පළ කරමින් හාස්‍ය උපදවන ප්‍රකාශයක් ද සිදුකළා.\nඔහු කියාසිටියේ අද මැදියම් රැයේ නිව්යෝක් නුවර ටයිම්ස් චතුරස‍්‍රයේදී ලක්ෂ සංඛ්‍යාත පිරිසක් නව අවුරුදු උදාවේ ආශ්චර්යය විදිද්දී තමාගේ රැකියාව අහිමි වන බවයි.",
       "URL": "https://www.hirunews.lk/150956/බෑන්-කී-මූන්-ජගත්-සංවිධානයට-සමු-දෙයි",
       "Category": "International News",
       "Parent URL": "https://www.hirunews.lk/international-news.php?pageID=537"
}