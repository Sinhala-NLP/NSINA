{
       "Source": "hirunews",
       "Timestamp": "Saturday, 07 September 2019 - 16:03",
       "Headline": "හොංකොං ජාත්‍යන්තර ගුවන්තොටුපලේ ආරක්ෂාව දැඩි කෙරේ",
       "News Content": "විරෝධතාකරුවන් අද දිනයේ ගුවන්තොටුපලට පිවිසෙන මාර්ග සහ උමං දුම්රිය මාර්ග අවහිර කිරීමට උත්සාහ කිරීමත් සමග ලොව වඩාත් කාර්ය බහුල ගුවන්තොටුපලක් වන හොංකොං ජාත්‍යන්තර ගුවන්තොටුපලේ ආරක්ෂාව දැඩි කර තිබෙනවා.\nගුවන්තොටුපල වෙත ගමන් ගත් අධිවේගී දුම්රිය ද ආරම්භක නැවතුම්පලේ සිට ගුවන්තොටුපල දක්වා වන කිසිදු දුම්රිය ස්ථානයක නොනවත්වා ධාවනය කර ඇති අතර, ගුවන්තොටුපල පර්යන්තයට ඇතුළු කරගෙන ඇත්තේ ද ගුවන් ටිකට්පත් හිමි පුද්ගලයන් පමණක් බව ගුවන්තොටුපල බළධාරින් ප්‍රකාශ කර තිබෙනවා.\nඑමෙන්ම, ගුවන්තොටුපලට පිවිසෙන බස් රථවල පුද්ගලයන්ගේ ගමන් මළු ද දැඩි පරීක්ෂාවකට ලක් කෙරෙන බවයි විදෙස් වාර්තා සඳහන් කළේ.\nනව උදර්පන නීතියට එරෙහිව හොංකොං හි ආරම්භ වූ විරෝධතා මේ වනවිට මාස 3 ක කාලයක් අඛන්ඩව පවතිනවා.",
       "URL": "https://www.hirunews.lk/223799/හොංකොං-ජාත්‍යන්තර-ගුවන්තොටුපලේ-ආරක්ෂාව-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=239"
}