{
       "Source": "hirunews",
       "Timestamp": "Thursday, 02 September 2021 - 10:13",
       "Headline": "චීනයේ වසර 1600ක් පැරණි බුද්ධ ප්‍රතිමාවක් ප්‍රතිසංස්කරණය කෙරේ",
       "News Content": "විනාශයට යමින් තිබූ අඩි 49ක් උසින් යුත් වසර 1600ක් පැරණි බුද්ධ ප්‍රතිමාවක් ප්‍රතිසංස්කරණය කර අවසන් කිරීමට චීන රජය කටයුතු කර තිබෙනවා.\nකම්කරුවන් විසින් බුද්ධ ප්‍රතිමා වහන්සේ අවට ඇති පාෂාණවල ඇති ජලය සහ කැඩී ගිය පාෂාණ කැබලි ඉවත් කර, දැඩි ලෙස හානියට පත් වූ පාද පැවැති ලෙසට ම නැවත ප්‍රතිනිර්මාණය කිරීමට සමත් වුණා.\nමෙම ශෛලමය හිඳි පිළිමය ප්‍රතිසංස්කරණය කිරීම ආරම්භ කරනු ලැබුවේ පසුගිය වසරේ මැයි මාසයේදි යි.\nවයඹ දිග චීනයේ ගන්සු පළාතේ ටියැන්ටි කඳුකරයේ ජලාශයක් ආශ්‍රිත ව පිහිටි මෙම බුද්ධ ප්‍රතිමාව නිර්මාණය කර තිබුණේ ක්‍රිස්තුවර්ෂ 317 ත් 420 ත් අතර චීනය පාලනය කළ ජින් රාජවංශය විසින්.",
       "URL": "https://www.hirunews.lk/281175/චීනයේ-වසර-1600ක්-පැරණි-බුද්ධ-ප්‍රතිමාවක්-ප්‍රතිසංස්කරණය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=98"
}