{
       "Source": "hirunews",
       "Timestamp": "Saturday, 17 February 2018 - 11:13",
       "Headline": "රොහින්ග්‍යා මුස්ලිම්වරුන් නැවත මියන්මාරයට යැවීමට බංග්ලාදේශය සැරසේ",
       "News Content": "රකීනේ ප්‍රාන්තයේ ගැටුම් හේතුවෙන් සිය රට වෙත පළා ආ හත්ලක්ෂයකට ආසන්න රොහින්ග්‍යා මුස්ලිම්වරුන් නැවත මියන්මාරය වෙත යැවීමේ ක්‍රියාවලිය ආරම්භ කිරීමට බංග්ලාදේශය පියවර ගෙන තිබෙනවා.\nඒ අනුව කඩිනමින් එහි යැවිය යුතු 8000කට වැඩි පිරිසකගේ තොරතුරු මියන්මාර රජය වෙත ලබාදුන් බවයි බංග්ලාදේශය සඳහන් කළේ.\nඩකා නුවර මේ සම්බන්ධයෙන් පැවැති සාකච්ඡාවකට මියන්මාර ස්වදේශ කටයුතු අමාත්‍යවරයා ද එක්වුණා.\nදේශසීමාව ආසන්නයේ සිටින සරණාගතයන් මුලින්ම මියන්මාරය වෙත නැවත යැවීමට පියවර ගැනෙන අතර, ඒ සම්බන්ධයෙන් දෙපාර්ශවය අතර තවත් සාකච්ඡාවක් පෙබරවාරි 20 වන දා පැවැත්වීමට නියමිතයි.",
       "URL": "https://www.hirunews.lk/183852/රොහින්ග්‍යා-මුස්ලිම්වරුන්-නැවත-මියන්මාරයට-යැවීමට-බංග්ලාදේශය-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=394"
}