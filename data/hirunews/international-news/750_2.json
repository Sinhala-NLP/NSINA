{
       "Source": "hirunews",
       "Timestamp": "Tuesday, 17 March 2015 - 14:12",
       "Headline": "මාලදිවයින ශ්‍රී ලංකාවේ සහාය අපේක්ෂාවෙන්",
       "News Content": "හිටපු ජනාධිපති මොහොමඞ් නෂීඞ්ට සිර දඬුවම් නියම කිරීම නිසා තම රට මුහුණ දෙන ජාත්‍යන්තර අපවාද වැළැක්වීමට ශ්‍රී ලංකාවේ සහාය අපේක්ෂා කරන බව මාලදිවයින් විදේශ අමාත්‍යවරයා පවසනවා. ඔහු කියා සිටින්නේ ජාත්‍යන්තර තලයේදී තමන් සහාය වූ ආකාරයෙන් ශ්‍රී ලංකාව මාලදිවයිනට සහාය දැක්විය යුතු බවයි. මාලදිවයින් විදේශ අමාත්‍ය දුන්යා මව්මූන් කොළඹ දී ඊයේ මාධ්‍ය හමුවක් පවත්වමින් සඳහන් කළේ මෙරට ආණ්ඩු වෙනසක් ඇති වුවද ශ්‍රී ලංකාව සහ මාලදිවයින අතර සබඳතා වලට බලපෑමක් ඇතිවී නොමැති බවයි.\nමාලදිවයිනේ හිටපු ජනාධිපති මොහොමඞ් නෂීඞ්ට ත්‍රස්තවාදී චෝදනා යටතේ පසුගිය සතියේ වසර 13ක සිර දඩුවම් නියම කෙරුණා. ඒ, මීට වසර 3කට පෙර ඔහු ජනාධිපති ධුරය දරණ සමයේ මාලදිවයින් අපරාධ අධිකරණයේ විනිසුරුවරයෙකු රදවා ගැනීමේ චෝදනාව මතයි. කෙසේ නමුත්, 2018 වසරේ ජනාධිපතිවරණයට තමා ඉදිරිපත්වීම වැළැක්වීම සඳහා අබ්දුල්ලා යමින්ගේ රජය තමා සිර ගත කළ බවට හිටපු ජනාධිපති නෂීඞ් චෝදනා කරනවා.\nමාලදිවයින් විදේශ අමාත්‍ය දුන්යා මව්මූන් ඊයේ (16) පැවැති මාධ්‍ය හමුවේදී සදහන් කළේ මොහොමඞ් නෂීඞ්ට සිර දඩුවම් නියම කිරීමේ ක්‍රියාමාර්ග සඳහා වත්මන් මාලදිවයින් රජය බලපෑමක් සිදුනොකළ බවයි.",
       "URL": "https://www.hirunews.lk/105691/මාලදිවයින-ශ්‍රී-ලංකාවේ-සහාය-අපේක්ෂාවෙන්",
       "Category": "International News",
       "Parent URL": "https://www.hirunews.lk/international-news.php?pageID=750"
}