{
       "Source": "hirunews",
       "Timestamp": "Monday, 09 October 2017 - 16:48",
       "Headline": "උතුරු කොරියානු නායකයා සිය සහෝදරියට වැඩි බලතල දෙයි",
       "News Content": "තම සහෝදරියට වැඩි බලතල ලබා දෙමින් රටේ වැදගත්ම තීරණ ගන්නා බලමණ්ඩලයට ඇය පත් කිරීමට උතුරු කොරියාවේ නායක කිම් ජොන්ග් අන් පියවර ඇති බව බීබීසී පුවත් සේවය වාර්තා කරනවා.\nහිටපු නායක කිම් ජොන්ග් ඉල් ගේ බාලම දියණිය වන කිම් යෝ ජොන්ග් පාලක පක්ෂයේ දේශපාලන බලමණ්ඩලයේ සාමාජිකත්වයට පත්වන්නේ ඇයගේ නැන්දණිය වෙනුවට යි.\nපාලක පක්ෂයේ ජ්‍යෙෂ්ඨ සාමාජිකත්වය කිම් යෝ ජොන්ග් ට හිමි වුයේ මීට තුන් වසරකට පෙර ය.\nදෙවන ලෝක යුද්ධයෙන් පසු 1948 දී උතුරු කොරියාව ස්ථාපිත වූ දා පටන් මේ දක්වා රට පාලනය කරනු ලබන්නේ 'කිම් පවුල' විසින්.\nරටේ දේශපාලන තීරණ ගන්නා ඉහළම මණ්ඩලයට උසස් කෙරුණු කිම් යෝ ජොන්ග් ගේ නම එක්සත් ජනපදය විසින් අපලේඛනගත කොට තිබෙනවා.\nමානව හිමිකම් උල්ලංඝනය කළ බවට එල්ල වූ චෝදනා මතයි.\nපක්ෂ රැස්වීමක දී ඇයගේ උසස්වීම නිවේදනය කරනු ලැබ ඇත්තේ නායක කිම් ජොන්ග් උන් විසින්.",
       "URL": "https://www.hirunews.lk/173017/උතුරු-කොරියානු-නායකයා-සිය-සහෝදරියට-වැඩි-බලතල-දෙයි",
       "Category": "International News",
       "Parent URL": "https://www.hirunews.lk/international-news.php?pageID=432"
}