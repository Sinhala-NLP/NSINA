{
       "Source": "hirunews",
       "Timestamp": "Tuesday, 30 April 2019 - 9:48",
       "Headline": "නවසීලන්ත ප්‍රහාරයට ප්‍රති ප්‍රහාරයක් සැලසුම් කළ ඇමරිකානුවෙකු අත්අඩංගුවට",
       "News Content": "නවසීලන්තයේ ක්‍රයිස්චර්ච් නුවර දී මුස්ලිම් දේවස්ථාන ඉලක්ක කරගෙන එල්ල වූ ප්‍රහාරයට ප්‍රති ප්‍රහාරයක් සැලසුම් කළ 26 හැවිරිදි ඇමරිකානු හමුදා සාමාජිකයෙකු කැලිෆෝනියා ප්‍රාන්තයේදී අත්අඩංගුවට ගෙන තිබෙනවා.\nමාක් ස්ටීවන් ඩොමින්ගෝ නැමති ඔහු මෑතක දී ඉස්ලාම් ආගම වැළද ගෙන ඇති අතර, ඇෆ්ගනිස්ථානයේ ඇමරිකානු හමුදා කණ්ඩයක සේවය කර ඇති බව සඳහන්.\nනවසීලන්ත ප්‍රහාරයට පසු එය හෙලා දකිමින් මොහු පළ කළ සමාජ මාධ්‍ය සටහන් ඔස්සේ ඇමරිකානු ඔත්තු සේවා ඔහු පිළිබද අවධානයෙන් සිට තිබෙනවා. ලොස්ඇන්ජලීස් හිදී පැවැත්වීමට නියමිත සුදු අන්තවාදීන්ගේ රැළියකට ප්‍රහාරයක් එල්ල කිරීම සඳහා ඔහු විසින් ප්‍රහාරක ගිනි අවි 3ක් ද ලබාගෙන ඇති බව සඳහන්.",
       "URL": "https://www.hirunews.lk/215450/නවසීලන්ත-ප්‍රහාරයට-ප්‍රති-ප්‍රහාරයක්-සැලසුම්-කළ-ඇමරිකානුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=271"
}