{
       "Source": "hirunews",
       "Timestamp": "Monday, 09 November 2015 - 13:01",
       "Headline": "දරුවෙකුට වධදී මරා දැමුවැයි  6ක් පෝරකේට",
       "News Content": "13 හැවිරිදි දරුවෙකුට කෲර වධදී මරාදැමීමේ සිද්ධියක් සම්බන්ධයෙන් පුද්ගලයින් හයදෙනෙකුට බංග්ලාදේශ අධිකරණය මරණ දඩුවම නියම කර තිබෙනවා.\nවිදෙස් වාර්තා සඳහන් කළේ සොරකමක් සම්බන්ධයෙන් මෙම දරුවා අල්ලාගෙන කෲර ලෙස වදහිංසා පමුණුවා මරා දැමීම සම්බන්ධයෙන් මොවුන්ට එරෙහිව චෝදනා එල්ලවී ඇති බවයි.\nමරණ දණ්ඩනය නියමවූ එක් විත්තිකරුවෙකුට මෙම දරුවා වධ දී මරාදමන ආකාරය වීඩියෝ ගතකර අන්තර්ජාලයට මුදාහැරි බවට චෝදනා එල්ලවනවා.\nමෙම ඝාතනය සිදුව ඇත්තේ මේ වසරේ මුල් භාගයේයි.",
       "URL": "https://www.hirunews.lk/119934/දරුවෙකුට-වධදී-මරා-දැමුවැයි-6ක්-පෝරකේට",
       "Category": "International News",
       "Parent URL": "https://www.hirunews.lk/international-news.php?pageID=691"
}