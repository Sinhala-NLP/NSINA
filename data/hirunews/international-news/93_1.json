{
       "Source": "hirunews",
       "Timestamp": "Friday, 24 September 2021 - 10:05",
       "Headline": "ඉන්දීය හමුදාවට නව ප්‍රහාරක යුද ටැංකි පෙළක්",
       "News Content": "ඉන්දීය ආරක්ෂක අමාත්‍යාංශය විසින් එරට යුද හමුදාව සඳහා නව ප්‍රහාරක යුද ටැංකි 118ක් ලබාගැනීම සඳහා ඉන්දීය රුපියල් කෝටි 7500ක ඇණවුමක් ලබා දී තිබෙනවා.\nඑම යුද ටැංකි දේශීය වශයෙන් නිෂ්පාදනය කරන ඒවා වන අතර, චෙන්නායි - අවාඩි ප්‍රදේශයේ පිහිටි කර්මාන්ත ශාලාවක දී නිපදවනු ඇති.\nඅර්ජුන එම්.කේ. 01 වර්ගයේ මෙම යුද ටැංකි ඉන්දීය ආරක්ෂක පර්යේෂණ හා සංවර්ධන සංවිධානය විසින් නිර්මාණය කරනු ලැබූ ඒවායි.\nනව යුද ටැංකි ඉහළ ප්‍රහාරක බලයකින් මෙන්ම නවාංග රැසකින් සමන්විත වන බව ඉන්දීය ආරක්ෂක අමාත්‍යාංශය වැඩිදුරටත් සඳහන් කළා.",
       "URL": "https://www.hirunews.lk/283086/ඉන්දීය-හමුදාවට-නව-ප්‍රහාරක-යුද-ටැංකි-පෙළක්",
       "Category": "International News",
       "Parent URL": "https://www.hirunews.lk/international-news.php?pageID=93"
}