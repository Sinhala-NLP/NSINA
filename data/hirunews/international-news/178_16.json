{
       "Source": "hirunews",
       "Timestamp": "Sunday, 14 June 2020 - 13:23",
       "Headline": "නයිජිරියාවේ බොකෝහරාම් ප්‍රහාරයකින් 60 දෙනෙකු ජිවිතක්ෂයට",
       "News Content": "නයිජිරියාවේ - බෝනෝ ප්‍රාන්තයේදී බොකෝහරාම් ඉස්ලාමීය සන්නද්ධ කල්ලිය ඊයේ එල්ල කළ ප්‍රහාර දෙකකින් සොල්දාදුවන් 20 දෙනෙකු සහ සිවිල් වැසියන් 40 දෙනෙකු පමණ ජිවිතක්ෂයට පත්ව තිබෙනවා.\nමොන්ගුනෝ සහ නන්සායි නමැති ගම්මාන දෙකට මෙම ප්‍රහාරය එල්ල වූයේ ඒ ආසන්නයේ පිහිටි ගුබියෝ නම් වූ තවත් ගම්මානයකට එල්ල වූ සන්නද්ධ ප්‍රහාරයකින් 81 දෙනෙකු මියගොස් දින කිහිපයකින් අනතුරුවයි.\nනයිජිරියාවේ ජාත්‍යන්තර රාජ්‍ය නොවන සංවිධාන වල කේන්ද්‍රය ද ඊයේ ප්‍රහාරය එල්ල වූ මොන්ගුනෝ ප්‍රදේශයේ පිහිටා තිබෙනවා.\nප්‍රහාරයෙන් පසු බොකෝහරාම් සන්නද්ධ කල්ලිය එහි ජනතාවට අනතුරු අගවා ඇත්තේ රාජ්‍ය නොවන සංවිධාන හෝ හමුදා සමග එක්ව කටයුතු නොකරන ලෙසයි.",
       "URL": "https://www.hirunews.lk/243027/නයිජිරියාවේ-බොකෝහරාම්-ප්‍රහාරයකින්-60-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=178"
}