{
       "Source": "hirunews",
       "Timestamp": "Sunday, 03 September 2017 - 15:06",
       "Headline": "ඉන්දියාවේ අමාත්‍ය මණ්ඩල සංශෝධනයක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදි අද අමාත්‍ය මණ්ඩල සංශෝධනයක් ප්‍රකාශයට පත් කළා.\nඒ අනුව නව අමාත්‍යවරුන් 9 දෙනෙකු පත් කර ඇති අතර, ඔවුන් සියලූ දෙනාම අග්‍රාමාත්‍ය මෝදිගේ භාරතීය ජනතා පක්ෂයේ දේශපාලනඥයන්වීම විශේෂත්වයක්.\nආරක්ෂක අමාත්‍ය ධුරයට නිර්මලා සීතාරාමන් පත්කර ඇති අතර, ඇය ඉන්දිරා ගාන්ධිට පසුව ඉන්දියාවේ ප්‍රථම ආරක්ෂක අමාත්‍යවරිය වනවා.\nකෙසේ නමුත් ඇය එම තනතුරේ වැඩ භාරගනු ඇත්තේ දැනට ආරක්ෂක අමාත්‍ය ධුරය හොබවන අරුන් ජෙයිට්ලි ජපානයේ පැවැත්වෙන ආරක්ෂක අමාත්‍ය සමුළුවට සහභාගිවී පැමිණීමෙන් අනතුරුවයි.\nඅද සංශෝධනයත් සමග මෝදි රජයේ අමාත්‍ය මණ්ඩලය 73 සිට 76 දක්වා ඉහළ යන අතර එය 81 දක්වා ඉහළ නැංවීමට අවකාශ පවතිනවා.",
       "URL": "https://www.hirunews.lk/170061/ඉන්දියාවේ-අමාත්‍ය-මණ්ඩල-සංශෝධනයක්",
       "Category": "International News",
       "Parent URL": "https://www.hirunews.lk/international-news.php?pageID=443"
}