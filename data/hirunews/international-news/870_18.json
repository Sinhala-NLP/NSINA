{
       "Source": "hirunews",
       "Timestamp": "Friday, 18 January 2013 - 7:49",
       "Headline": "සිරියානු සරසවියේ බෝම්බ පිපිරීම සමූල ඝාතනයක්.",
       "News Content": "සිරියාවේ ඇලපෝ විශ්වවිද්‍යාලයේ පසුගියදා සිදුවූ බෝම්බ පිපිරීම සමූල ඝාතනයක් බව එරට මානව හිමිකම් කවුන්සිලය පෙන්වා දෙනවා. ඇලපෝ විශ්්වවිද්‍යාලයේ ස්ථාන දෙකක සිදුවූ බෝම්බ පිපිරීමෙන් මේ වනවිට පුද්ගලයින් 100 කට ආසන්න පිරිසක් මියගොස් ඇති බවයි මාධ්‍ය වාර්තා කරන්නේ. මෙම බෝම්බ පිපිරීම් සිරියානු ආරක්ෂක හමුදා එල්ල කළ බෝම්බ ප්‍රහාරයකින් සිදුවූ බවට  මානව හිමිකම් කවුන්සිලය චෝදනා කරනවා. ඇලපෝ විශ්වවිද්‍යාලය අවට පැවති ගැටුම් හේතුවෙන් සිවිල් වැසියන් සහ විපක්ෂ ක්‍රියාකාරීන් විශ්වවිද්‍යාල භූමියට ඇතුල් වූ අතර ඔවුන් ඉලක්ක කරගනිමින් සිරියානු ආරක්ෂක හමුදා මෙම බෝම්බ ප්‍රහාර එල්ල කර තිබෙනවා. මේ සම්බන්ධයෙන් ජාත්‍යන්තර පරීක්ෂණයක් පැවැත්විය යුතු යැයි සිරියානු මානව හිමිකම් කවුන්සිලය ඉල්ලා සිටිනවා.",
       "URL": "https://www.hirunews.lk/51622/සිරියානු-සරසවියේ-බෝම්බ-පිපිරීම-සමූල-ඝාතනයක්",
       "Category": "International News",
       "Parent URL": "https://www.hirunews.lk/international-news.php?pageID=870"
}