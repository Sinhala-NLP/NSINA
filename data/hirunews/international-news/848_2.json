{
       "Source": "hirunews",
       "Timestamp": "Tuesday, 16 April 2013 - 18:52",
       "Headline": "ඉරානයේ ප්‍රබල භූ කම්පනයක්. නවදිල්ලියත් සෙළවේ.",
       "News Content": "ගිනිකොණ දිග ඉරානයේ - පාකිස්ථාන දේශ සීමාවට ආසන්න ප්‍රදේශයේ අද පස්වරුවේ ප්‍රබල භූ කම්පනයක් සිදුවුණා. එය රික්ටර් පරිමාණයේ සටහන් වූයේ ඒකක 7.3 ක අගයකින්.  භූ කම්පනය පාකිස්ථානයට, එක්සත් අරාබි එමීර් රාජ්‍යයට මෙන්ම ඉන්දියාවේ නවදිල්ලි නුවරටද ප්‍රබලව දැනුණු බව විදෙස් වාර්තා සඳහන් කළා. උතුරු ඉන්දියාවේ ජායිපූර්, අහමදාබාද් සහ චන්දිගාර් ප්‍රදේශවලටද කම්පනය දැනී තිබෙනවා. විදෙස් වාර්තා සඳහන් කළේ මේ වනවිට ඉරානයේ පුද්ගලයන් 40 දෙනෙකු පමණ මෙමඟින් මියගොස් ඇති බවට වාර්තා වන අතර පාකිස්ථානයේද පුද්ගලයින් පස්දෙනෙකු මියගොස් ඇති බවටයි එරට මාධ්‍ය වාර්තා කළේ. කෙසේ වෙතත් මියගිය පිරිස සියයකට අධික විය හැකි බව රොයිටර් පුවත් සේවය වාර්තා කළා.",
       "URL": "https://www.hirunews.lk/57269/ඉරානයේ-ප්‍රබල-භූ-කම්පනයක්-නවදිල්ලියත්-සෙළවේ",
       "Category": "International News",
       "Parent URL": "https://www.hirunews.lk/international-news.php?pageID=848"
}