{
       "Source": "hirunews",
       "Timestamp": "Tuesday, 28 December 2021 - 8:26",
       "Headline": "ඇමරිකාවේ කොරෝනා ආසාදිතයන්ගේ නිරෝධායන කාලසීමාව අඩකින් අඩු කරයි",
       "News Content": "රෝග ලක්ෂණ නොපෙන්වන කොරෝනා ආසාදිතයන් සදහා නිරෝධායන කාලසීමාව දින 10 සිට දින 5 දක්වා අඩු කිරීමට සී.ඩී.සී. හෙවත් ඇමරිකානු රෝග පාලන මධ්‍යස්ථානය තීරණය කර තිබෙනවා.\nඑමෙන්ම, ඔවුන් අන් අය සමීපයේ සිටින විට තවත් දින 5ක් අවම වශයෙන් මුව ආවරණය පැළදිය යුතු බවයි, එමගින් දන්වා ඇත්තේ.\nමීට අමතරව, සී.ඩී.සී. ආයතනය මගින් නිකුත් කර ඇති තවත් නව නිර්දේශයක් වන්නේ එන්නත්කරණය නොලැබූ හෝ දෙවන මාත්‍රාව ලබා මාස 6ක් ඉක්මවා වර්ධක එන්නත් නොලැබූ පුද්ගලයන් වෛරසයට නිරාවරණය වුවහොත් දින 5ක් නිරෝධායනයට ලක්විය යුතු බවයි.\nඑමෙන්ම ඔවුන් ද, තවත් දින 5ක් අනිවාර්යයෙන් මුව ආවරණ පැළදිය යුතු වනවා.\nඇමරිකාව විසින් මෙලෙස කොරෝනා නිරෝධායන රෙගුලාසි යාවත්කාලීන කර ඇත්තේ එරට නව ආසාදිතයන්ගෙන් සියයට 73ක් ඔමික්‍රොන් ආසාදිතයින් ලෙස හඳුනාගෙන තිබියදියි.",
       "URL": "https://www.hirunews.lk/292337/ඇමරිකාවේ-කොරෝනා-ආසාදිතයන්ගේ-නිරෝධායන-කාලසීමාව-අඩකින්-අඩු-කරයි",
       "Category": "International News",
       "Parent URL": "https://www.hirunews.lk/international-news.php?pageID=71"
}