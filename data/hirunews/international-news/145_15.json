{
       "Source": "hirunews",
       "Timestamp": "Sunday, 27 December 2020 - 13:17",
       "Headline": "නව කොරෝනා ආසාදිතයන් වාර්තා වීමත් සමඟ චීනයේ බීජිං නුවර සීමා යළි දැඩි කෙරේ",
       "News Content": "චීනයේ බීජිං අගනුවරින් තවත් කොරෝනා ආසාදිතයන් වාර්තා වීමත් සමඟ එහි සංචරණ සීමා දැඩි කිරීමට බලධාරින් පියවර ගෙන තිබෙනවා.\nමෙලෙස අඛන්ඩ 4 වන දිනටත් බීජිං නුවරින් දේශීය වශයෙන් ආසාදිත වූ කොරෝනා රෝගීන් හමුවී ඇත්තේ නිවාඩු සමයේ ලක්ෂ සංඛ්‍යාත පිරිස් ගම්බිම් බලා ඇදෙන අතරතුරයි.\nකෙසේ නමුත්, බීජිං නුවර චීන කොමියුනිස්ට් පක්ෂ ප්‍රධානියාගේ මූලිකත්වයෙන් පැවති රැස්වීමකදී අගනුවර සියලු දිස්ත්‍රික්ක හදිසි අවස්ථා තත්ත්වයකට පත් කිරීමට තීරණය කෙරුණා.\nඑමෙන්ම, ආසාදිතයන් හමුවූ නිවාස සංකීර්ණ සහ ගම්මාන වසා දැමීමට ද පියවර ගනු ලැබුවා. මීට අමතරව, නව ආසාදිතයන් සියලු දෙනාම පාහේ හමුවූ බීජිං නුවර ෂුන්යි දිස්ත්‍රික්කයේ යුද තත්ත්වයේ අවදානමක් ප්‍රකාශයට පත් කර ඇති අතර, අට ලක්ෂය ඉක්මවූ එහි සියලු වැසියන් කොවිඩ් 19 පරීක්ෂාව සඳහා යොමු කිරීමට තීරණය කර තිබෙනවා.",
       "URL": "https://www.hirunews.lk/258060/නව-කොරෝනා-ආසාදිතයන්-වාර්තා-වීමත්-සමඟ-චීනයේ-බීජිං-නුවර-සීමා-යළි-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=145"
}