{
       "Source": "hirunews",
       "Timestamp": "Friday, 28 September 2018 - 14:32",
       "Headline": "ඉන්දීය කාන්තාවන්ට තවත් අයිතියක්",
       "News Content": "දකුණු ඉන්දියාවේ කේරළ ප්‍රාන්තයේ සබරිමාලා හින්දු දේවස්ථානයට ඇතුලු වීමට වයස අවුරුදු 10ත් 50ත් අතර කාන්තාවන්ට පැවති තහනම ඉන්දීය ශ්‍රේෂ්ඨාධිකරණය මගින් ඉවත් කර තිබෙනවා.\nමාස් ශුද්ධිය සිදුවන වයස් සීමාවේ කාන්තාවන් දේවස්ථානයට ඇතුළු වීම එයට කැළලක් බවටයි පූජකවරුන් ප්‍රකාශ කර තිබුණේ.\nසියවස් ගණනක් පැරණි මෙම සම්ප්‍රදාය බිඳිමින් ඉන්දීය ශ්‍රේෂ්ඨාධිකරණයේ පංච පුද්ගල විනිසුරු මඩුල්ල 4 ට 1 ක් ලෙස සිය තීන්දුව ලබා දුන්නා.\nකෙසේ නමුත්, පංච පුද්ගල ශ්‍රේෂ්ඨාධිකරණ විනිසුරු මඩුල්ලේ එකම කාන්තාව වූ විනිසුරු ඉන්දු මල්හෝත්‍රා ඊට එරෙහි වීම විශේෂත්වයක්.\nඇය කියා සිටියේ සති පූජාව වැනි සමාජයට හානිකර සම්ප්‍රදායන් මිස සියලු ආගමික භාවිතයන් අධිකරණය මගින් තීන්දු නොකළ යුතු බවයි.",
       "URL": "https://www.hirunews.lk/200938/ඉන්දීය-කාන්තාවන්ට-තවත්-අයිතියක්",
       "Category": "International News",
       "Parent URL": "https://www.hirunews.lk/international-news.php?pageID=329"
}