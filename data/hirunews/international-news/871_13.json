{
       "Source": "hirunews",
       "Timestamp": "Tuesday, 15 January 2013 - 8:15",
       "Headline": "ඕස්ට්‍රේලියාවට ආදිවාසීන් පැමිණියේ ඉන්දියාවෙන්.",
       "News Content": "ඕස්ට්‍රේලියාව මුලින්ම මිනිස් වාසයක් බවට පත්ව ඇත්තේ මීට වසර 4000කට පෙර ඉන්දියාවෙන් සංක්‍රමණය වූවන්ගෙන් බව අධ්‍යයනයකින් හෙළි වී තිබෙනවා. මුලින් අදහස වී තිබුණේ  ඕස්ට්‍රේලියාවට යුරෝපීය සංක්‍රමණිකයින් පැමිණෙන තුරු සිටි ආදිවාසීන් අවුරුදු 40,000කට පෙර සංක්‍රමණය වූවන් බවයි. එහෙත් ඔවුන් මීට වසර 4000කට පෙර ඉන්දියාවෙන් සංක්‍රමණය වූවන් බව  ඕස්ට්‍රේලියානු ආදිවාසීන්ගේ ජාන පිළිබද අධ්‍යයනයකින් හෙළි වී තිබෙනවා. එම කාලය තුළ ඉන්දියාවේ සිට  ඕස්ට්‍රේලියාව වෙත මිනිස් සංක්‍රමණයක් පැවැති බව ද හෙළිව ඇති තවත් කරුණක්.  ඕස්ට්‍රේලියානු ආදිවාසීන් භාවිත කරන ගල් ආයුධ මෙන්ම කැළෑ බල්ලන් හිලෑ කිරීම ද ඉන්දියානු ආභාෂය අනුව සිදුව ඇති බව මේ පිළිබද අධ්‍යයනය කළ ජර්මානු පරිණාම විද්‍යා ආයතනයේ මහාචාර්ය මාක් ස්ටෝන්කිංගේ අදහසයි.",
       "URL": "https://www.hirunews.lk/51455/ඕස්ට්‍රේලියාවට-ආදිවාසීන්-පැමිණියේ-ඉන්දියාවෙන්",
       "Category": "International News",
       "Parent URL": "https://www.hirunews.lk/international-news.php?pageID=871"
}