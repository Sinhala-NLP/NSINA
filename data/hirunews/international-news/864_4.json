{
       "Source": "hirunews",
       "Timestamp": "Tuesday, 12 February 2013 - 19:08",
       "Headline": "ජපානය විකිරණ පරීක්ෂණයකට සූදානම්.",
       "News Content": "න්‍යෂ්ටික අත්හදා බැලීමක් අද සාර්ථකව සිදුකළ බව උතුරු කොරියාව ප්‍රකාශ කිරීමත් සමග ජපානය විකිරණ පරීක්ෂණයකට සූදානම් වනවා. ඒ අනුව කඩිනමින් කලාපීය ගුවන් සීමාවේ ජපාන ගුවන් යානා යොදාගනිමින් විකිරණ තත්ත්වය පරීක්ෂා කිරීමටයි ජපානය සැරසෙන්නේ. උතුරු කොරියාව අද පොළොව අභ්‍යන්තරයේ මෙම න්‍යෂ්ටික අත්හදාබැලීම සිදුකළ බව දකුණු කොරියාවද තහවුරු කර තිබුණා. ජගත් සංවිධානය ඒ පිළිබඳ පරීක්ෂණයකට සූදානම් වන බවයි විදෙස් වාර්තා කියා සිටියේ. කෙසේ වෙතත් උතුරු කොරියාවේ ක්‍රියාකාරකම්වලින් ඇතිවිය හැකි පාරිසරික බලපෑම් සම්බන්ධයෙන් කඩිනමින් සොයාබැලිය යුතු බව ජපානය ප්‍රකාශ කරනවා.",
       "URL": "https://www.hirunews.lk/53269/ජපානය-විකිරණ-පරීක්ෂණයකට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=864"
}