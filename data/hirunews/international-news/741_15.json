{
       "Source": "hirunews",
       "Timestamp": "Sunday, 19 April 2015 - 9:06",
       "Headline": "නීතිවිරෝධී සංක්‍රමණික ගැටළුව එක්ව විසඳන්න - පාප්වහන්සේ",
       "News Content": "මධ්‍යධරණී මුහුද තරණය කොට අවදානම් සහිත මුහුදු ගමන්වල නිරතවන නීතිවිරෝධී සංක්‍රමණිකයන් එම අවදානමින් මුදවාලීම සඳහා යුරෝපා සංගමය සහ ජාත්‍යන්තර ප්‍රජාව එක්ව කටයුතු කල යුතු බව ශුද්ධෝත්තම ෆ්‍රැන්සිස් පාප්වහන්සේ පවසනවා. මෙලෙස අවදානමට ලක්වන නීතිවිරෝධී සංක්‍රමණිකයන් මුදාගැනීම සඳහා ඉතාලිය දරණ ප්‍රයත්නය පාප්වහන්සේගේ පැසසුමට ලක්වුණා. එහෙත් ඒ සඳහා යුරෝපා සංගමයේ පුළුල් සහයෝගීතාව පැවතිය යුතු බවයි ඉතාලියේ නව ජනාධිපති සර්ජියෝ මට්ටරෙල්ලා ප්‍රථම වරට ඊයේ නිල වශයෙන් හමුවීමෙන් පසු ප්‍රකාශ කළේ.\nපසුගිය සතිය තුළ පමණක් මධ්‍යධරණී මුහුද තරණය කොට ඉතාලියට ළඟාවීමට උත්සහ කළ නීතිවිරෝධී සංක්‍රමණිකයන් 10 000 ක් පමණ බේරාගැනීමට ඉතාලි නාවික හමුදාව සහ වෙරළාරක්ෂකයන් කටයුතු කළා. පසුගිය සඳුදා පමණක් එලෙස පැමිණි නීතිවිරෝධී සංක්‍රමණිකයන් 400 කට වැඩි පිරිසක් දියේ ගිලී අතුරුදන් වුණා. පසුගිය වසරේදී වාර්තාගත ලෙස 170, 000 ක් නීතිවිරෝධී සංක්‍රමණිකයන් ඉතාලි මුහුදු සීමාවට ඇතුලූ වුණා. ගැටුම් සහ අන්ත දුගී බව  හේතුවෙන් අප්‍රිකානු සහ මැද පෙරදිග නීතිවිරෝධී සංක්‍රමණිකයන් මෙලෙස ඉතාලියට පැමිණීමට උත්සාහ දරනවා.",
       "URL": "https://www.hirunews.lk/107847/නීතිවිරෝධී-සංක්‍රමණික-ගැටළුව-එක්ව-විසඳන්න-පාප්වහන්සේ",
       "Category": "International News",
       "Parent URL": "https://www.hirunews.lk/international-news.php?pageID=741"
}