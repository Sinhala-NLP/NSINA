{
       "Source": "hirunews",
       "Timestamp": "Thursday, 08 October 2015 - 12:44",
       "Headline": "ඉන්දියාවේ  සුදාකාර්ගෙන් මීටර 8ක් උස මෝටර් රථයක්",
       "News Content": "ඉන්දියාවේ හයිද්‍රාබාද් හි පුද්ගලයෙකු මීටර 8 ක් උස මෝටර් රථයක් නිෂ්පාදනය කර තිබෙනවා. සුදාකාර් යදෙව් නැමති මෙම පුද්ගලයා මෙම මෝටර් රථය නිෂ්පාදනය කර ඇත්තේ ගිනස් වාර්තාවක් පිහිටුවීම සඳහා බවයි විදෙස් වාර්තා සඳහන් කළේ.\nමෙම මෝටර් රථයේ දිග අඩි 50 ක් වන අතර, මෙම පුද්ගලයා ලොව උසම රෝද තුනේ පාපැදිය නිපදවීමේ ගිනස් වාර්තාවටද හිමිකම් කියනවා.\nමොහුට හයිද්‍රාබාද් හි මෝටර් රථ කෞතුකාගාරයක්ද වන බවයි විදෙස් වාර්තා තවදුරටත් සඳහන් කළේ.\nවිශාලතම ටෙනිස් බෝල, සපත්තුව, බෝතලය, තොල් ආලේපනය මෙන්ම  ට්‍රයිසිකලය  නිර්මාණය කළ සුදාකාර් යදෙව් විවිධ වාර්තාවන්ට හිමිකම් කියනවා.",
       "URL": "https://www.hirunews.lk/118064/ඉන්දියාවේ-සුදාකාර්ගෙන්-මීටර-8ක්-උස-මෝටර්-රථයක්",
       "Category": "International News",
       "Parent URL": "https://www.hirunews.lk/international-news.php?pageID=699"
}