{
       "Source": "hirunews",
       "Timestamp": "Saturday, 07 September 2013 - 14:43",
       "Headline": "පාකිස්ථානය තලෙයිබාන් සිරකරුවන් මුදා හරී.",
       "News Content": "ඇෆ්ගන් සාම ක්‍රියාවලියට සහායක් වශයෙන් සිය අත්අඩංගුවේ සිටින තලෙයිබාන් සිරකරුවන් 7 දෙනෙකු මුදා හරින බව පාකිස්ථාන රජය ප්‍රකාශ කළා. පසුගියදා පාකිස්ථානයේ සංචාරයක නිරත වූ ඇෆ්ගන් ජනාධිපති හමිඞ් කර්සායි කළ ඉල්ලීමකට අනුවයි ඔවුන් මුදා හැරෙන්නේ. ඇෆ්ගනිස්ථානයේ ස්ථාවරත්වය සඳහා වන කලාපීය ක්‍රියාමාර්ගයට දායක වෙමින් මෙලෙස තලෙයිබාන් සිරකරුවන් මුදා හරින බව පාකිස්ථාන අගමැති නවාෂ් ෂරීෆ් ප්‍රකාශ කළා. මොවුන් අතර දකුණු දිග ඇෆ්ගනිස්ථානයේ තලෙයිබාන් සන්නද්ධ නායකයෙකු වන මන්සූර් දාදුල්ලා ද සිටින බව සඳහන්. ඇෆ්ගනිස්ථානය සහ පාකිස්ථානය අතර කඳුකර ගෝත්‍රික ප්‍රදේශය තලෙයිබාන් සටන්කාමීන්ගේ ක්ෂේම භූමියක් ලෙසයි සැලකෙන්නේ.",
       "URL": "https://www.hirunews.lk/66714/පාකිස්ථානය-තලෙයිබාන්-සිරකරුවන්-මුදා-හරී",
       "Category": "International News",
       "Parent URL": "https://www.hirunews.lk/international-news.php?pageID=806"
}