{
       "Source": "hirunews",
       "Timestamp": "Wednesday, 24 January 2018 - 9:23",
       "Headline": "ලිබියාවේ බෝම්බ පිපිරීම්වලින් 22ක් මරුට",
       "News Content": "ලිබියාවේ බෙංගාසි නුවර දේවස්ථානයක් අසළ මෝටර් රථ බෝම්බ පිපිරීම් දෙකකින් පුද්ගලයන් විසි දෙදෙනෙකු මිය ගොස් තවත් 30 දෙනෙකුට ආසන්න සංඛ්‍යාවක් තුවාල ලබා තිබෙනවා.\nඊයේ (23) සිදුවූ මෙම පිපිරීම්වලට ගොදුරු වී ඇත්තේ අදාළ දේවස්ථානයේ ආගමික වතාවත්වලට සහභාගි වී පිටතට පැමිණෙමින් සිටි බැතිමතුන් පිරිසක් සහ ආරක්ෂක අංශ සාමාජිකයන් කිහිප දෙනෙකු බවයි පොලීසිය සඳහන් කළේ.\nපළමු මෝටර් රථ බෝම්බය දේවස්ථානයේ අසළ පුපුරා ගොස් ඇති අතර අනෙක් බෝම්බය පුපුරා ගොස් ඇත්තේ දේවස්ථානයට ආසන්න ප්‍රදේශයකයි.",
       "URL": "https://www.hirunews.lk/181869/ලිබියාවේ-බෝම්බ-පිපිරීම්වලින්-22ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=401"
}