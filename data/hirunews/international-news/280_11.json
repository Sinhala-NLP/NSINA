{
       "Source": "hirunews",
       "Timestamp": "Saturday, 23 March 2019 - 11:02",
       "Headline": "පාකිස්තාන දින සැමරුම් ඇරඹේ",
       "News Content": "නූතන පාකිස්තාන ජන රජය බිහි කිරීමේ ලාහෝර් සම්මුතිය අනුමත වීම සලකුණු කරමින්  පාකිස්තානය අද පාකිස්තාන දිනය සමරනවා.\nඒ නිමිත්තෙන් ඉස්ලාමාබාද් අගනුවර හමුදා පෙළපාලියක් පැවැත්වුණු අතර රට පුරා සාම්ප්‍රදායික උත්සව සංවිධාන කර තිබෙනවා.\nඅගනුවර සැමරුම් උත්සවය ආරම්භ වූයේ ආචාර වෙඩි මුර 31කින්.\nඅනෙකුත් ප්‍රාන්ත අගනුවරවල ආචාර වෙඩි මුර 21 බැගින් පැවැත්වූ බව සඳහන්.\nපාකිස්තාන ගුවන් හමුදා යානා ද අගනුවර පැවති හමුදා සංදර්ශනයට එක්වූ බව එරට මාධ්‍ය සඳහන් කළා.\nපාකිස්තානයේ සංචාරයක නිරත වන මැලේසියානු අගමැති මහතීර් මොහොමඩ් සැමරුම් උත්සවයේ ප්‍රධාන ආරාධිතයා ලෙස එක්වුණා.",
       "URL": "https://www.hirunews.lk/212987/පාකිස්තාන-දින-සැමරුම්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=280"
}