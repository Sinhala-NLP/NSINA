{
       "Source": "hirunews",
       "Timestamp": "Monday, 22 April 2013 - 13:04",
       "Headline": "බොස්ටන් සැකකරුගේ දඬුවම් පිළිබඳ නීති විශාරද අවධානය.",
       "News Content": "බොස්ටන් මැරතන් ප්‍රහාරය සැලසුම් කළ පුද්ගලයාට ලබාදෙන දඩුවම් පිළිබඳව ඇමෙරිකානු නීති විශාරදයන්ගේ අවධානය යොමුව ඇති බව විදෙස් වාර්තා පවසනවා. එම ප්‍රහාරය සැලසුම් කර සහෝදරයන් දෙදෙනාගෙන් එක් අයෙකු පොලිස් වෙඩි ප්‍රහාරයකට ලක්ව මියගියා. වෙඩි ප්‍රහාරයකට ලක්ව මේ වනවිට රෝහලක ප්‍රතිකාර ලබන අනෙක් සැකකරු ඇමෙරිකානු බලධාරින්ගේ අත්අඩංගුවේ පසුවනවා. සිදුකරන ප්‍රශ්න කිරීම්වලට සැකකරු ලිඛිතව තොරතුරු ලබා දෙන බවයි ඇතැම් මාධ්‍ය වාර්තා සඳහන් කළේ. ඒ අනුව, මෙම පුද්ගලයන් තවත් ප්‍රහාර සැලසුම් කර ඇති බවට තොරතුරු අනාවරණය වුණා. ඇමෙරිකානු නීති විශාරදයන්ට අනුව, ගිනි අවියක් භාවිත කර මනුෂ්‍ය ඝාතනයක් සිදුකර ඇති බවට තහවුරු වුවහොත් දැනට ජීවත්ව සිටින සැකකරුට මරණ දඩුවම ලබාදීමට නියමිත බවයි වාර්තා වන්නේ. බොස්ටන් ප්‍රහාරය සැලසුම් කළ සහෝදරයන් දෙදෙනා චෙච්නියානු සම්භවයක් සහිත පුරවැසියන් බවයි ඇමෙරිකානු බලධාරින් සඳහන් කළේ.",
       "URL": "https://www.hirunews.lk/57606/බොස්ටන්-සැකකරුගේ-දඬුවම්-පිළිබඳ-නීති-විශාරද-අවධානය",
       "Category": "International News",
       "Parent URL": "https://www.hirunews.lk/international-news.php?pageID=846"
}