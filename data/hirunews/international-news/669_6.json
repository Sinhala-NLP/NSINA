{
       "Source": "hirunews",
       "Timestamp": "Friday, 29 January 2016 - 14:50",
       "Headline": "ඩිෆෙන්ඩර් යුගය අවසන්",
       "News Content": "ඩිෆෙන්ඩර් වර්ගයේ ජීප් රථ නිශ්පාදනය අද සිට නතර කිරීමට තීරණය වී තිබෙනවා.\nඅවසන් ඩිෆෙන්ඩර් රථය එකලස් කිරීමේ කටයුතු අද සිදු කෙරෙන බවයි විදෙස් පුවත් සේවාවල දැක්වෙන්නේ.\nවසර 68 කට ආසන්න කාලයක් ඩිෆෙන්ඩර් ලොව පුරා භාවිතයට ගැනුනා.\nඩිෆෙන්ඩර් රථයක් පළමු වරට හඳුන්වා දෙනු ලැබුවේ 1948 වසරේදීයි.\nඒ ඇමස්ටර්ඩෑම් මෝටර් රථ ප්‍රදර්ශණයේදී.\nපළමු වරට මෙම වර්ගයේ රථ 8000 ක් වෙළඳ පොලට නිකුත් කෙරුනු අතර ඒ සියල්ල ඉක්මනින් විකිණී අවසන් වීම විශේෂත්වයක්.\nමේවන විට මිලියන 2 කට අධික ප්‍රමාණයක් නිශ්පාදනය කර ඇති ඩිෆෙන්ඩර් රථ ලොව පුරා ආරක්ෂක අංශ භාවිත කරන වාහනයක් බවට ද පත්ව තිබෙනවා.\nනිශ්පාදන සමාගම පෙන්වා දෙන්නේ ගොවියාගේ සිට බ්‍රිතාන්‍ය මහ රැජිණ දක්වා විවිධ පංතිවල පුද්ගලයන් කැමැත්තක් දක්වන මෙම වාහනය වෙනුවෙන් නව රථයක් හඳුන්වාදීමට නුදුරේදීම බලාපොරොත්තුවන බවයි.",
       "URL": "https://www.hirunews.lk/125006/ඩිෆෙන්ඩර්-යුගය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=669"
}