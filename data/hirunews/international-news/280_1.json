{
       "Source": "hirunews",
       "Timestamp": "Sunday, 24 March 2019 - 14:14",
       "Headline": "නවසීලන්ත ප්‍රහාරයට ගොදුරුවූවන්ගේ පවුල්වලට සහය වන්න අරමුදලක්",
       "News Content": "පසුගිය මාර්තු 15 වනදා නවසීලන්තයේ ක්‍රයිස්චර්ච් නුවර මුස්ලිම් දේවස්ථාන 2 කට එල්ලවූ ප්‍රහාරයෙන් මියගිය පුද්ගලයන්ගේ පවුල්වලට සහයවීම සඳහා පිහිටවූ අරමුදලට මේ වනවිට නවසීලන්ත ඩොලර් කෝටියකට වැඩි මුදලක් එක්රැස් වී තිබෙනවා.\nඑය ඇමරිකානු ඩොලර් 74 ලක්ෂයකට ආසන්න මුදලක්.\nඑම ආධාර ලබාදී ඇත්තේ නවසීලන්තවාසීන් 91,000කට වැඩි පිරිසක් විසින්.\nඊට අමතරව ඔවුන්ට සහය වීම සඳහා අන්තර්ජාලය ඔස්සේ ගෝලීය වශයෙන් දියත් කර ඇති අරමුදලට ද නවසීලන්ත ඩොලර් 83 ලක්ෂයක් පමණ එක්රැස් වී ඇති බව සඳහන්.",
       "URL": "https://www.hirunews.lk/213059/නවසීලන්ත-ප්‍රහාරයට-ගොදුරුවූවන්ගේ-පවුල්වලට-සහය-වන්න-අරමුදලක්",
       "Category": "International News",
       "Parent URL": "https://www.hirunews.lk/international-news.php?pageID=280"
}