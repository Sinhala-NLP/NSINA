{
       "Source": "hirunews",
       "Timestamp": "Friday, 13 May 2022 - 9:37",
       "Headline": "ඉන්දියාවේ හෙලිකොප්ටර් අනතුරකින් නියමුවන් දෙදෙනා මියයයි",
       "News Content": "ඉන්දියාවේ චටිස්ගාර් ප්‍රාන්තයේ රායිපූර්හි ඊයේ සන්ධ්‍යාවේ සිදුවූ හෙලිකොප්ටර් අනතුරකින් එහි සිටි නියමුවන් දෙදෙනා ජිවිතක්ෂයට පත්වී තිබෙනවා.\nපුහුණු අභ්‍යාසයක නිරතව සිටි හෙලිකොප්ටර් යානය රායිපූර් ගුවන්තොටුපල වෙත ගොඩබස්වන අවස්ථාවේ මෙම අනතුර සිදුව ඇති අතර එහිදී එය ගිනිගැනීමට ලක්වූ බව සඳහන්.\nකෙසේ නමුත්, අනතුරට ලක්වන අවස්ථාවේ යානයේ මගීන් කිසිවෙකු නොසිටි බවයි වාර්තා වන්නේ.\nප්‍රාන්ත රජයට අයත් මෙම හෙලිකොප්ටර් යානයේ අනතුරට හේතුව මෙතෙක් අනාවරණ වී නැහැ.\nඒ සම්බන්ධයෙන් ඉන්දීය සිවිල් ගුවන් සේවා අධිකාරිය මෙන්ම, චටිස්ගාර් ප්‍රාන්ත රජය ද විමර්ශනයක් ආරම්භ කර තිබෙනවා.",
       "URL": "https://www.hirunews.lk/304203/ඉන්දියාවේ-හෙලිකොප්ටර්-අනතුරකින්-නියමුවන්-දෙදෙනා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=49"
}