{
       "Source": "hirunews",
       "Timestamp": "Sunday, 24 March 2013 - 11:33",
       "Headline": "නයිජීරියාවේ අන්තවාදී ප්‍රහාරවලින් 25 දෙනෙකු මියයයි.",
       "News Content": "නැගෙනහිර නයිජීරියාවේ ගන්යේ නගරයේ බන්ධනාගාරයකට, පොලිස් ස්ථානයකට, බැංකුවකට සහ අවන් හලකට මෙම ප්‍රහාර එල්ලවී ඇත්තේ සිකුරාදා රාත්‍රියේයි. කැමරූන් දේශය සමග පවතින නයිජීරියානු දේශ සීමා ප්‍රදේශයේ මෙය සිදුව ඇති නිසා ඒ පිළිබඳව තොරතුරු වාර්තාවී ඇත්තේ පසුවයි. ස්වයංක්‍රීය අවි, ආර්.පී.ජී. සහ බෝම්බවලින් සන්නද්ධ වූ කණ්ඩායමක් ගන්යේ බන්ධනාගාරයට එල්ල කළ ප්‍රහාරයෙන් එහි ප්‍රධානියා මෙන්ම ප්‍රකට දේශපාලනඥයෙකුද ජීවිතක්ෂයට පත්වී ඇති බව සඳහන්. එමෙන්ම සිරකරුවන් රැසක්ම ප්‍රහාරයෙන් අනතුරුව බන්ධනාගාරයෙන් පැනගොස් තිබෙනවා. ප්‍රහාරය සම්බන්ධයෙන් සැකය යොමුවන්නේ නයිජීරියාවේ ඉස්ලාමීය සන්නද්ධ කණ්ඩායමක් වන බෝකෝ හරාම් සංවිධානයටයි.",
       "URL": "https://www.hirunews.lk/55853/නයිජීරියාවේ-අන්තවාදී-ප්‍රහාරවලින්-25-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=854"
}