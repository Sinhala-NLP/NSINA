{
       "Source": "hirunews",
       "Timestamp": "Sunday, 03 September 2017 - 8:31",
       "Headline": "මිසයිලයක රැදවිය හැකි න්‍යෂ්ටික බෝම්බයක් තමන් සතු බව උතුරු කොරියාව කියයි",
       "News Content": "බැලිස්ටික් මිසයිලයක රැදවිය හැකි වඩාත් දියුණු න්‍යෂ්ටික අවියක් තමන් නිෂ්පාදනය කර ඇති බව උතුරු කොරියාව ප්‍රකාශ කළා.\nහයිඩ‍්‍රජන් බෝම්බයක් ලෙස සැලකෙන එය උතුරු කොරියානු නායක කිම් ජොන් අං විසින් පරීක්ෂා කිරීමේ ඡායාරූප ද එරට රාජ්‍ය මාධ්‍ය මගින් ප්‍රසිද්ධියට පත් කර තිබෙනවා.\nජාත්‍යන්තර විශ්ලේෂකයන් පෙන්වා දෙන්නේ උතුරු කොරියාව මේවන විට සිය න්‍යෂ්ඨික අවි අතින් ඉහළ තලයකට පැමිණ ඇති බවයි.\nකෙසේවෙතත් මිසයිලයකට සම්බන්ධ කළ හැකි න්‍යෂ්ඨික අවි නිශ්පාදනය කළ බව කියන කරුණ පිළිබඳ සැකයක් පවතින බවයි ඔවුන් පෙන්වා දෙන්නේ.\nඑක්සත් ජාතීන්ගේ සංවිධානයෙන් මෙන්ම රටවල් රැසකින් දැඩි බලපෑම් එල්ලවුව ද උතුරු කොරියාව සිය මිසයිල අත්හදා බැලීම් අඛණ්ඩවම සිදු කරමින් පවතිනවා.\nඔවුන් පසුගියදා නිවේදනය කළේ අමරිකාවට ළගාවිය හැකි මිසයිලයක් ද අත්හදා බැලු බවයි.",
       "URL": "https://www.hirunews.lk/170034/මිසයිලයක-රැදවිය-හැකි-න්‍යෂ්ටික-බෝම්බයක්-තමන්-සතු-බව-උතුරු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=443"
}