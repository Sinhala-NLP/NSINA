{
       "Source": "hirunews",
       "Timestamp": "Monday, 01 March 2021 - 7:46",
       "Headline": "මියන්මාරයේ විරෝධතා උග්‍රවෙයි - ජීවිත 18ක් බිලිගනී",
       "News Content": "මියන්මාර හමුදා පාලනයට එරෙහිව සාමකාමී විරෝධතාවල නිරතවූ 18 දෙනෙකු පොලිස් වෙඩි ප්‍රහාරවලින් මියගොස් තිබෙනවා.\nතවත් 30 දෙනෙකු තුවාල ලබා ඇති බවයි විදෙස් වාර්තා සඳහන් කළේ.\nහමුදා පාලනයට එරෙහිව පසුගිය සෙනසුරාදා සිට යැංගොන්, මැන්ඩලේ සහ දවායි නගරවල විරෝධතා පැවති අතර, ඊට එරට පොලීසිය දැඩි ප්‍රහාර එල්ල කළා.\nපොලීසිය පිරිස් විසුරුවා හැරීම සඳහා වෙඩි ප්‍රහාරවලට අමතරව කඳුලු ගෑස් සහ රබර් උණ්ඩ ද යොදාගත් බවයි විදෙස් වාර්තා සඳහන් කළේ.\nකෙසේ වෙතත් එක්සත් ජාතීන්ගේ මානව හිමිකම් කොමිසම මෙම ප්‍රහාර හෙළා දැක තිබෙනවා.",
       "URL": "https://www.hirunews.lk/263953/මියන්මාරයේ-විරෝධතා-උග්‍රවෙයි-ජීවිත-18ක්-බිලිගනී",
       "Category": "International News",
       "Parent URL": "https://www.hirunews.lk/international-news.php?pageID=133"
}