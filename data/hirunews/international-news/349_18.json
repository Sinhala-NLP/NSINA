{
       "Source": "hirunews",
       "Timestamp": "Sunday, 22 July 2018 - 15:42",
       "Headline": "සිරියාවේ සුදු හිස්වැසුම් බලකාය ඊශ්‍රායලය විසින් ඉවත් කර ගනී",
       "News Content": "නිරිතදිග සිරියාවේ යුද කලාපයේ සිර වී සිටි සුදු හිස්වැසුම් බලකාය ලෙස හඳුන්වන රාජ්‍ය නොවන සංවිධානයේ සාමාජිකයන් සහ ඔවුන්ගේ පවුල් ඉවත් කර ගැනීමට ඊශ්‍රායලය මැදිහත් වී තිබෙනවා.\nඇමරිකාව සහ යුරෝපා රටවල ඉල්ලීම මත එලෙස යුද කලාපයෙන් පුද්ගලයන් 800කට ආසන්න පිරිසක් ඉවත් කර ගත් බවයි ඊශ්‍රායල ආරක්ෂක අංශ ප්‍රකාශ කළේ.\nඔවුන් සිරියාවේ සිට ඊශ්‍රායලයට අයත් ගෝලාන් කඳුකරය හරහා ජෝර්දානය වෙත ඉවත් කරගෙන තිබෙනවා.\nසුදු හිස්වැසුම් බලකාය සිරියානු රජයට එරෙහි කැරළි කණ්ඩායම් වෙසෙන ප්‍රදේශවල ක්‍රියාත්මක වූ සහන සංවිධානයක්.\nතමන් නිර්පාක්ෂිකබව ප්‍රකාශ කළ ද ඔවුන් රාජ්‍ය විරෝධීන් ලෙසයි සිරියානු රජය හඳුන්වන්නේ.",
       "URL": "https://www.hirunews.lk/195785/සිරියාවේ-සුදු-හිස්වැසුම්-බලකාය-ඊශ්‍රායලය-විසින්-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=349"
}