{
       "Source": "hirunews",
       "Timestamp": "Tuesday, 14 April 2015 - 10:26",
       "Headline": "අලුත් අවුරුද්දේ  දැවැන්ත ජලවිදුලි ව්‍යාපෘතියත් චීනයට",
       "News Content": "සේති ගංඟාව හරහා වේල්ලක් ඉදිකොට මෙගාවොට් 750 ක ජලවිදුලි බලාගාරයක් ඉදිකිරීම සඳහා ඇමරිකානු ඩොලර් බිලියන 1.6 ක් වටිනා ආයෝජනයකට චීනය ඊයේ (13) නේපාලය සමඟ ගිවිසුමකට එළඹුණා. ලොව විශාලතම ජල විදුලි ව්‍යාපෘතිය නිර්මාණය කළ චීනයේ ත්‍රී-ගෝජස් ජාත්‍යන්තර සමාගම එලෙස හිමිකරගෙන ඇත්තේ නේපාලය මෙතෙක් ලබාදුන් විශාලතම විදේශ ආයෝජන ව්‍යාපෘතියයි. මීට පෙර එරට ජල විදුලි ව්‍යාපෘති දෙකක් ඉන්දියාව හිමිකරගත්තා. මේ අතර චීනය තම දුම්රිය මාර්ග පද්ධතිය නේපාලය දක්වා දීර්ඝ කිරීමටද අවධානය යොමුකර තිබෙනවා. එහිදී එවරස්ට් කඳුවැටියේ උමං මාර්ගයක් තැනීමටද යෝජනා වී ඇති බව සඳහන්.",
       "URL": "https://www.hirunews.lk/107509/අලුත්-අවුරුද්දේ-දැවැන්ත-ජලවිදුලි-ව්‍යාපෘතියකුත්-චීනයට",
       "Category": "International News",
       "Parent URL": "https://www.hirunews.lk/international-news.php?pageID=743"
}