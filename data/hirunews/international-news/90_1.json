{
       "Source": "hirunews",
       "Timestamp": "Saturday, 09 October 2021 - 9:23",
       "Headline": "බ්‍රසීලයේ කොරෝනා මරණ හය ලක්ෂය ඉක්මවයි",
       "News Content": "බ්‍රසීලය කොරෝනා මරණ සංඛ්‍යාව හය ලක්ෂය ඉක්ම වූ ලොව දෙවන රට බවට ඊයේ පත්වුණා.\nඒ, එරට සමස්ත කොරෝනා මරණ සංඛ්‍යාව හය ලක්ෂ 493 දක්වා ඉහළ යෑමත් සමඟයි.\nබ්‍රසීලයට වඩා වැඩි කොරෝනා මරණ සංඛ්‍යාවක් එනම් මරණ හත්ලක්ෂ තිස් දෙදහසක් වාර්තා වන්නේ ඇමරිකා එක්සත් ජනපදයෙන්.\nඉන්දියාවෙන් කොරෝනා මරණ හාරලක්ෂ පනස් දහසක් වාර්තා වනවා.\nබ්‍රසීලයේ කොරෝනා මරණ සංඛ්‍යාව ඉහළ යෑමට ජනාධිපති ජායීර් බොල්සොනාරෝගේ ප්‍රතිපත්ති හේතු වී ඇති බවට එල්ල වන්නේ බරපතළ චෝදනාවක්.\nඔහු විසින් පවා මෙතෙක් කොරෝනා එන්නතක් ලබාගෙන නොමැති නමුදු පොදුවේ බ්‍රසීල ජාතිකයින් කොරෝනා එන්නත් ලබාගැනීමට දක්වන්නේ දැඩි උද්යෝගයක්.\nඑරට ජනගහනයෙන් 70%ක් මේ වනවිට කොරෝනා එන්නත් එක් මාත්‍රාවක් හෝ ලබා සිටිනවා.\nමේ නිසා ඩෙල්ටා ප්‍රභේදය හමුවේ වූවද බ්‍රසීලයේ කොරෝනා ආසාදිතයින් සහ මරණ සංඛ්‍යාවේ අඩුවීමක් දැන් දැකගත හැකියි.\nපසුගිය අප්‍රේල් මාසයේ බ්‍රසීලයේ දෛනික කොරෝනා මරණ සංඛ්‍යාව 3,000 ඉක්ම වූවද, දැන් එය 80%කින් පමණ පහත වැටී ඇති බව සඳහන්.",
       "URL": "https://www.hirunews.lk/284500/බ්‍රසීලයේ-කොරෝනා-මරණ-හය-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=90"
}