{
       "Source": "hirunews",
       "Timestamp": "Thursday, 19 May 2022 - 10:14",
       "Headline": "ඇමරිකානු ජනාධිපතිගෙන් හදිසි මැදිහත් වීමක්",
       "News Content": "ස්වීඩනය සහ ෆින්ලන්තය නේටෝ සාමාජිකත්වය ලබාගැනීම සම්බන්ධයෙන් තම පූර්ණ සහයෝගය ලබාදෙන බව ඇමරිකාව පවසනවා.\nජනාධිපති ජෝ බයිඩ්න් කියා සිටියේ, තමන් පෞද්ගලිකව මීට මැදිහත්වෙමින් එම කටයුතු කඩිනම් කිරීමට අවශ්‍ය ක්‍රියාමාර්ග ගන්නා බවයි.\nකෙසේ වෙතත් ස්වීඩනය සහ ෆින්ලන්තය ලං කර ගනිමින් නේටෝ සංවිධානය පුළුල් කිරීමට ගන්නා උත්සහයේ දී තමන් නිහඬව බලා සිටිනු ඇතැයි අපේක්ෂා නොකරන ලෙස රුසියාව, ඇමෙරිකාව ප්‍රමුඛ නේටෝ සංවිධානයට අනතුරු අඟවා තිබෙනවා.\nස්වීඩනය සහ ෆින්ලන්තය නේටෝ සංවිධානයට එක්වීමට තීරණය කළේ, රුසියාව විසින් යුක්රේනය ආක්‍රමණය කිරීමට ප්‍රතිචාර ලෙසයි.",
       "URL": "https://www.hirunews.lk/304709/ඇමරිකානු-ජනාධිපතිගෙන්-හදිසි-මැදිහත්-වීමක්",
       "Category": "International News",
       "Parent URL": "https://www.hirunews.lk/international-news.php?pageID=49"
}