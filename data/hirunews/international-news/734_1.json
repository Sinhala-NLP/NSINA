{
       "Source": "hirunews",
       "Timestamp": "Saturday, 16 May 2015 - 16:23",
       "Headline": "චීනය ට ඇමෙරිකාවේ වැඩි සෙනහස",
       "News Content": "චීනය සමග සිදුකරන රාජ්‍ය තාන්ත්‍රික කටයුතු සම්බන්ධයෙන් රජය දැඩි ලෙස සැලකිලිමත් වන බව ඇමෙරිකානු රාජ්‍ය ලේකම් ජෝන් කෙරී පවසනවා. චීනයේ සංචාරයක නිරත වන ඇමරිකානු රාජ්‍ය ලේකම්වරයා බීජිං නුවරදී චීන විදේශ අමාත්‍ය වැන් යී සමග මාධ්‍ය සාකච්ඡාවකට සහභාගි වෙමිනුයි ඔහු මේ බව සඳහන් කර ඇත්තේ.  දකුණු දිග චීන මුහුදේ මතුව ඇති රාජ්‍ය තාන්ත්‍රි ක ගැටලූව විසඳීමට චීනය සමග වඩාත් යහපත් සාකච්ඡා  වටයක් පවත්වන බව ඔහු එහිදී අවධාරණය කර තිබෙනවා. කෙසේ වුවත්, මෙම මාධ්‍ය හමුවට එක්වූ චීන විදේශ අමාත්‍යවරයා ප්‍රකාශ කර ඇත්තේ තමන් සැමවිටම චීනයේ ස්වෛරීත්වය වෙනුවෙන් කටයුතු කරන බවයි.",
       "URL": "https://www.hirunews.lk/109597/චීනය-ට-ඇමෙරිකාවේ-වැඩි-සෙනහස",
       "Category": "International News",
       "Parent URL": "https://www.hirunews.lk/international-news.php?pageID=734"
}