{
       "Source": "hirunews",
       "Timestamp": "Friday, 14 September 2018 - 14:17",
       "Headline": "පාකිස්ථානයේ හිටපු අගමැති නවාස් ෂරීෆ් බන්ධනාගාරයේ සිට බිරිදගේ අවමගුලට පැමිණේ",
       "News Content": "පාකිස්ථානයේ හිටපු අගමැති නවාස් ෂරීෆ්ගේ මියගිය බිරිද වන කුල්සූම් නවාස්ගේ දේහය ලන්ඩනයේ සිට පාකිස්ථානයේ ලාහෝර් වෙත අද රැගෙනවිත් තිබෙනවා.\nඑය ඔවුන්ගේ් ලාහෝර් නිවහනේ සිට පවුලේ සුසානය වෙත රැගෙන ගොස් ඇති බව පාකිස්ථාන මාධ්‍ය වාර්තා කළා.\nදීර්ඝ කාලයක් පිළිකා රෝගයෙන් පීඩා විදි කුල්සූම් නවාස් ලන්ඩනයේදී පසුගිය අගහරුවාදා මියගියේ වයස අවුරුදු 68 ක්ව සිටියදීයි.\nෂරීෆ් පවුලේ ඥාතීන් මෙන්ම හිටපු අගමැති නවාස් ෂරීෆ් බන්ධනාගාරයෙන් ඇප මත පැමිණ අවමගුලට සහභාගි වන බව සදහන්.\nසිය බිරිදගේ අවමංගල්‍ය උත්සවයට සහභාගි වීම සදහා පන්ජාබ් අධිකරණය විසින් හිටපු අගමැති නවාස් ෂරීෆ්ට සැප්තැම්බර් 17 වනදා පස්වරු 4 දක්වා ඇප ලබාදී තිබෙනවා.",
       "URL": "https://www.hirunews.lk/199891/පාකිස්ථානයේ-හිටපු-අගමැති-නවාස්-ෂරීෆ්-බන්ධනාගාරයේ-සිට-බිරිදගේ-අවමගුලට-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=333"
}