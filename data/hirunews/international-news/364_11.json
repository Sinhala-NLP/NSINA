{
       "Source": "hirunews",
       "Timestamp": "Monday, 28 May 2018 - 13:01",
       "Headline": "ඇමරිකා - උතුරු කොරියා නායක හමුවට දකුණු කොරියාවත්",
       "News Content": "න්‍යෂ්ටික වැඩපිළිවෙල පිළිබඳ එකඟතාවකට පැමිණීම සම්බන්ධයෙන් ඇමරිකා සහ උතුරු කොරියා නායකයන් අතර පැවැත්වෙන සාකච්ඡාව සඳහා තමන්ද සහභාගිවන බව දකුණු කොරියාව ප්‍රකාශ කළා.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර හමුව ලබන මස 12 වනදා සිංගප්පුරුවේ පැවැත්වෙන සාකච්ඡාව පිළිබඳව පසුගිය දින කිහිපයේදී විවිධ අදහස් පළවුණා.\nකෙසේ වෙතත් මේ වනවිට එම සාකච්ඡාව ස්ථිර වශයෙන් පැවැත්වෙන බවට දෙරටම තහවුරු කර ඇති බවයි විදෙස් වාර්තා පවසන්නේ.\nමෙම සාකච්ඡාවට තම අදහස් සහ එකඟතා දැනුම්දීමට සූදානම් බවයි දකුණු කොරියානු නායක මූන් ජේ ඉන් සඳහන් කර ඇත්තේ.",
       "URL": "https://www.hirunews.lk/191749/ඇමරිකා-උතුරු-කොරියා-නායක-හමුවට-දකුණු-කොරියාවත්",
       "Category": "International News",
       "Parent URL": "https://www.hirunews.lk/international-news.php?pageID=364"
}