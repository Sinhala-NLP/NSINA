{
       "Source": "hirunews",
       "Timestamp": "Sunday, 06 May 2018 - 19:36",
       "Headline": "න්‍යෂ්ටික අවි හරනය, අමරිකානු සම්බාධක නිසා නොවේ - උතුරු කොරියාව",
       "News Content": "තම රට කොරියානු අර්ධද්වීපයෙන් න්‍යෂ්ටික අවි තුරන් කිරීමේ පියවරකට මුල පිරුවේ ඇමරිකානු සම්බාධක නිසා නොවන බව උතුරු කොරියාව ප්‍රකාශ කළා.\nඑරට රාජ්‍ය ප්‍රවෘත්ති සේවාව වැඩිදුරටත් සඳහන් කළේ මේ සම්බන්ධයෙන් ඇමරිකාව මහජන මතය නොමඟ යැවීමට කටයුතු කරන බවයි.\nඑවැනි පියවරවලින් උතුරු කොරියාව ප්‍රකෝප නොකරන ලෙසද උතුරු කොරියාව ඉල්ලීමක් කළා.\nඑරට නායක කිම් ජොං අන් ඓතිහාසික චාරිකාවක් ලෙස පසුගියදා දකුණු කොරියාවට ගොස් ප්‍රකාශ කළේ කලාපයේ න්‍යෂ්ටික අවියෙන් තුරන් කිරීම සඳහා තම රට කැපවන බවයි.\nඑමෙන්ම ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායකයා අතර හමුවක්ද නුදුරේදීම පැවැත්වීමට නියමිතයි.",
       "URL": "https://www.hirunews.lk/190119/න්‍යෂ්ටික-අවි-හරනය-අමරිකානු-සම්බාධක-නිසා-නොවේ-උතුරු-කොරියාව",
       "Category": "International News",
       "Parent URL": "https://www.hirunews.lk/international-news.php?pageID=369"
}