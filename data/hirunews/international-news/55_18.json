{
       "Source": "hirunews",
       "Timestamp": "Friday, 25 March 2022 - 14:23",
       "Headline": "ඉම්රාන් ඛාන්ට එරෙහි විශ්වාසභංගය කල් යයි",
       "News Content": "පාකිස්ථාන අග්‍රාමාත්‍ය ඉම්රාන් ඛාන්ට එරෙහිව විපක්ෂය ඉදිරිපත් කළ විශ්වාසභංගය සභාගත කිරීමෙන් තොරව පාර්ලිමේන්තු සැසිය කල් දමා තිබෙනවා.\nඑය අද එරට ජාතික සභාව හෙවත් පාර්ලිමේන්තුවේදී සළකා බැලීමට නියමිතව තිබුණා.\nකෙසේ නමුත් විශ්වාසභංගය සභාගත කිරීමකින් තොරව පාර්ලිමේන්තු සැසිය ලබන සඳුදා තෙක් කල් දැමීමටයි කතානායක අසාද් කේසර් නියෝග කළේ.\n2018 වසරේ බලයට පත්වූ පාකිස්ථාන අගමැති ඉම්රාන් ඛාන් මුහුණදෙන විශාලතම අභියෝගය මෙයයි.\nකෙසේ නමුත් විශ්වාසභංගය හමුවේ ඉල්ලා අස් නොවන බව ඔහු අවධාරණය කළා.\nආසන 342 කින් යුත් පාකිස්ථාන ජාතික සභාව තුළ විශ්වාසභංගය සම්මත කිරීමට නම් අවම වශයෙන් මන්ත්‍රීවරුන් එක්සිය හැත්තෑ දෙදෙනෙකු ඊට පක්ෂව ඡන්දය ප්‍රකාශ කළ යුතුයි.",
       "URL": "https://www.hirunews.lk/300366/ඉම්රාන්-ඛාන්ට-එරෙහි-විශ්වාසභංගය-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=55"
}