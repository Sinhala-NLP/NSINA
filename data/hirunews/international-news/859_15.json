{
       "Source": "hirunews",
       "Timestamp": "Saturday, 02 March 2013 - 11:50",
       "Headline": "සුඩාන ජාතිකයාගේ කුරුමානම වරදී.",
       "News Content": "ඉන්දියාවේ හයිද්‍රාබාද් නුවරදී බාල වයස්කාර දැරිවියක් විවාහ කරගත් සුඩාන ජාතික ඉංජිනේරුවෙකු පොලිස් අත්අඩංගුවට පත්ව තිබෙනවා. 44 හැවිරිදි මෙම සුඩාන ජාතික ඉංජිනේරුවා හයිද්‍රාබාද් හි මෝගල්පුර ප්‍රදේශයට පැමිණ මෙම බාලවයස්කාර දැරිය විවාහ කරගත් බව සඳහන්. එම දැරිය එන් ඞී ටීවී රූපවාහිනී සේවයට පවසා ඇත්තේ මෙම පුද්ගලයා ඇය ඇතුලූ තවත් දැරියන් සිව්දෙනෙකු පෝලිමක සිටුවා විවාහ කරගැනීමට තමන්ව තෝරාගත් බවයි. ඉස්ලාම් ආගමික සිරිත්වලට අනුව විවාහය සිදුවී ඇති අතර බාලවයස්කාර දැරියගේ පවුලට ඉන්දීය රුපියල් ලක්ෂයක දෑවැද්දක්ද සුඩාන ජාතිකයා විසින් ලබාදී තිබෙනවා.",
       "URL": "https://www.hirunews.lk/54411/සුඩාන-ජාතිකයාගේ-කුරුමානම-වරදී",
       "Category": "International News",
       "Parent URL": "https://www.hirunews.lk/international-news.php?pageID=859"
}