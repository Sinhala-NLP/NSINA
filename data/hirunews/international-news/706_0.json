{
       "Source": "hirunews",
       "Timestamp": "Thursday, 10 September 2015 - 10:29",
       "Headline": "දෙවන එළිසබෙත් මහ රැජිනගෙන් නව වාර්තාවක් (ඡායාරූප)",
       "News Content": "බ්‍රිතාන්‍ය කිරුළ වැඩිම කාලයක් දැරූ තැනැත්තිය ලෙස දෙවන එලිසබෙත් මහ රැජින ඊයේ (09) නව වාර්තාවක් පිහිටවනු ලැබුවා. ඒ, වසර 63ක් කිරුළ හොබවා වික්ටෝරියා රැජින තැබූ වාර්තාව අභිබවා යමින්.\n89 හැවිරිදි දෙවන එලිසබෙත් මහ රැජින බ්‍රිතාන්‍ය වේලාවෙන් ඊයේ පස්වරු 5.30ට එම වාර්තාව අභිබවා යෑමට සමත් වුණා. වයස අවුරුදු 25 දී  කිරුළ හිමිවූ දෙවන එලිසබෙත් මහ රැජින අග්‍රාමාත්‍යවරුන් 12 දෙනෙකු යටතේ කටයුතු කර තිබෙනවා.\nබ්‍රිතාන්‍ය රජ කිරුළේ නව වාර්තාව සමරමින් මහ රැජින, 67 වසරක් තම ස්වාමියා වූ පිලිප් කුමරු සමඟ, ඊයේ උත්සව රැසකට සහභාගි වුණා.",
       "URL": "https://www.hirunews.lk/116300/දෙවන-එළිසබෙත්-මහ-රැජිනගෙන්-නව-වාර්තාවක්",
       "Category": "International News",
       "Parent URL": "https://www.hirunews.lk/international-news.php?pageID=706"
}