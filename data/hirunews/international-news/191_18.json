{
       "Source": "hirunews",
       "Timestamp": "Tuesday, 10 March 2020 - 14:21",
       "Headline": "මුකේෂ් අම්බානිට ආසියානු ධන කුවේර කිරුළ අහිමි වෙයි",
       "News Content": "ආසියාවේ ධනවත්ම පුද්ගලයා ලෙස ඉන්දියාවේ කර්මාන්ත රැසක් හිමි ප්‍රකෝටිපති මුකේෂ් අම්බානිට හිමිව තිබූ ප්‍රමුඛස්ථානය ඊයේ සිදුවූ ගෝලීය ආර්ථික විපර්යාසයෙන් අහිමි වී තිබෙනවා.\nඅම්බානිගේ ව්‍යාපාරවලට රිලායන්ස් සමූහයේ ඛනිජ තෙල් ව්‍යාපාර ද ඇතුළත් වන අතර ඊයේ දිනයේ විශාල වශයෙන් තෙල් මිල පහත වැටීමක් දක්නට ලැබුණා.\nඑමෙන්ම, ගෝලීය කොටස් වෙළඳපොළ කඩා වැටීමත් සමඟ අම්බානිට දිනක් තුළ ඩොලර් බිලියන 5.8ක වත්කම් අහිමි වී තිබෙනවා.\nඒ අනුව චීනයේ අලිබාබා සමූහයේ නිර්මාතෘ ජැක් - මා දැන් ආසියාවේ ධනවත්ම පුද්ගලයා බවට පත්ව ඇත්තේ ඩොලර් බිලියන 44.5ක වත්කමක් සමඟින්.\nජැක් - මා සහ අම්බානිගේ වත්කම් පරතරය ඩොලර් බිලියන 2.6ක් බවයි විදෙස් වාර්තා සඳහන් කළේ.",
       "URL": "https://www.hirunews.lk/236218/මුකේෂ්-අම්බානිට-ආසියානු-ධන-කුවේර-කිරුළ-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=191"
}