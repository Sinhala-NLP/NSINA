{
       "Source": "hirunews",
       "Timestamp": "Monday, 25 January 2016 - 9:21",
       "Headline": "නිව්යෝක් සහ වොෂිංටන් යථා තත්ත්වයට",
       "News Content": "ඇමරිකාවට බලපා ඇති හිම කුණාටු තත්ත්වය මේ වනවිට පහව යමින් පවතින බව විදෙස් මාධ්‍ය වාර්තා කළා. ඒ අනුව හිමපතනයෙන් දැඩි ලෙස බලපෑම්  එල්ලවී තිබූ නිව්යෝක් සහ වොෂින්ටන් නගරවල දෛනික කටයුතු යථා තත්ත්වයට පත්වෙමින් තිබෙන බවයි එම මාධ්‍ය වාර්තාවල දැක්වුණේ.\nපසුගිය දින කිහිපයේ ඇමරිකාවට බලපෑ දැඩි හිම කුණාටු තත්ත්වය හේතුවෙන් නිව්යෝක් සහ වොෂින්ටන් නගරවල අඟල් 40 ක් පමණ ඝනකමින් යුත් හිම තට්ටුවක් පැවතුණා. හිම කුණාටුව හේතුවෙන් 28 දෙනෙකු මියගිය අතර, මිලියන 85 කට අධික සංඛ්‍යාවක් පීඩාවට පත්වුණා.",
       "URL": "https://www.hirunews.lk/124686/නිව්යෝක්-සහ-වොෂිංටන්-යථා-තත්ත්වයට",
       "Category": "International News",
       "Parent URL": "https://www.hirunews.lk/international-news.php?pageID=670"
}