{
       "Source": "hirunews",
       "Timestamp": "Monday, 30 December 2019 - 17:24",
       "Headline": "යුද්ධයේදී ප්‍රහාරවලට ලක්වන ළමයින් සංඛ්‍යාව ඉහළට",
       "News Content": "පසුගිය දස වසර තුළ යුද ගැටුම් වලදී ප්‍රහාරවලට ලක්වූ ළමයින් සංඛ්‍යාව එක්ලක්ෂ හැත්තෑදහස ඉක්මවන බව ජගත් සංවිධානය පවසනවා.\nඑමගින් පෙන්වා දෙන්නේ ඒ අනුව, සෑම දිනකදීම ළමයින් 45 ක් යුද භූමිවලදී පීඩාවට ලක්ව ඇති බවයි.\nඝාතනයට ලක්වීම, ලිංගික ප්‍රචණ්ඩත්වය, පැහැර ගැනීම්, මානුෂීය ප්‍රවේශය අහිමි කිරීම මෙන්ම, ළමා සොල්දාදුවන් ලෙස බඳවා ගැනීම මෙම ප්‍රහාරවලට ඇතුළත්.\nඑමෙන්ම, පාසල් සහ රෝහල් යුද්ධවලදී ඉලක්ක වීමෙන් ද, ළමයින් පීඩාවට ලක්වන බව එක්සත් ජාතීන්ගේ ළමා අරමුදලේ විධායක අධ්‍යක්ෂිකා හෙන්රියේටා හොල්ස්මන් ෆෝර් ප්‍රකාශ කළා.\nපසුගිය 2018 වසරේදී යුද භූමියේ ළමයින් 24,000 ක් විවිධ පීඩාවන්ට ලක්වී ඇති අතර එය 2010 වසර හා සැසඳූ විට තුන් ගුණයක වැඩිවීමක්.",
       "URL": "https://www.hirunews.lk/231257/යුද්ධයේදී-ප්‍රහාරවලට-ලක්වන-ළමයින්-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=211"
}