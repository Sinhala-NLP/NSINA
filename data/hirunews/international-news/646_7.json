{
       "Source": "hirunews",
       "Timestamp": "Friday, 15 April 2016 - 8:17",
       "Headline": "අධික උණුසුමෙන් ඉන්දියාවේ මරණ 70 ක්",
       "News Content": "ඉන්දියාවේ ඔඞීෂා සහ තෙලන්ගානා ප්‍රාන්ත කේන්ද්‍ර කොටගෙන ඇතිවු උණුසුම් වා දහරින් මියගිය සංඛ්‍යාව 70 දක්වා ඉහළ ගොස් තිබෙනවා.\nමෙවර ඉන්දියාවට දැඩි උණුසුම් ගිම්හානයක් වාර්තා වන අතර, දිල්ලියේ අද උෂ්ණත්වය සෙන්ටි‍්‍රගේ‍්‍රඩ් අංශක 41 ක් ලෙසයි සටහන් වන්නේ.\nඔඞීෂා ප්‍රාන්තයේ උෂ්ණත්වය සෙන්ටි‍්‍රගේ‍්‍රඩ් අංශක 45 දක්වා ඉහළ ගොස් ඇති අතර, අප්‍රේල් 20 වනදා තෙක් පාසල් වසා තැබීමටද පියවර ගෙන තිබෙනවා.\nරට තුළ ප්‍රධාන ජලාශ 91 ක වසර 10 කින් අවම ජල මට්ටම් වාර්තා වනවා.\nකර්නාටක සහ මහාරාෂ්ට්‍ර ප්‍රාන්තවල නියං තත්ත්වයක් දක්නට ලැබෙන අතර, ජල හිඟය හේතුවෙන් අයි.පී.එල්. තරඟ 13 ක් මහාරාෂ්ට්‍ර ප්‍රාන්තයේ නොපවත්වන ලෙස මුම්බායි මහාධිකරණය පසුගිය බදාදා නියෝග කළා.",
       "URL": "https://www.hirunews.lk/130891/අධික-උණුසුමෙන්-ඉන්දියාවේ-මරණ-70-ක්",
       "Category": "International News",
       "Parent URL": "https://www.hirunews.lk/international-news.php?pageID=646"
}