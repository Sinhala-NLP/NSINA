{
       "Source": "hirunews",
       "Timestamp": "Tuesday, 24 March 2020 - 7:48",
       "Headline": "ජගත් මහලේකම් සටන් විරාමයක් ඉල්ලයි",
       "News Content": "කොරෝනා වෛරස් ගෝලීය වසංගතය හමුවේ ලොව පුරා ගැටුම් ප්‍රදේශවල සටන් විරාමයක් වහා ක්‍රියාත්මක විය යුතු බව එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් පවසනවා.\nනිව්යෝක් නුවර එක්සත් ජාතීන්ගේ මූලස්ථානයේ ඊයේ පැවති මාධ්‍ය හමුවේදී ඔහු වැඩිදුරටත් සඳහන් කළේ වෛරසයේ වියරු බව යුද වැදීමේ අඥානවත්භාවය පෙන්නුම් කරන බවයි.\nකෙසේ නමුත් ඔහු මෙහිදී කිසිදු රටක් විශේෂයෙන් නම් කර නැහැ.\nඑහෙත් වහාම ගෝලීය සටන් විරාමයක් ක්‍රියාත්මක කරන ලෙස ඔහු සියළු පාර්ශවයන්ගෙන් ඉල්ලා සිටියා.\nජගත් සංවිධාන ප්‍රධානියා මේ බව ප්‍රකාශ කළේ දස වසරක් යුද්ධය ඇවිළුණු සිරියාවෙන් සහ පලස්තීන ගාසා තීරයෙන් ද කොරෝනා ආසාදිතයන් වාර්තා වීමත් සමඟයි.",
       "URL": "https://www.hirunews.lk/237131/ජගත්-මහලේකම්-සටන්-විරාමයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=187"
}