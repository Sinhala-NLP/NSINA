{
       "Source": "hirunews",
       "Timestamp": "Friday, 15 May 2015 - 9:07",
       "Headline": "නරේන්ද්‍ර මෝදි බීජිං නුවර",
       "News Content": "ඉන්දීය අග්‍රාමාත්‍ය නරේන්ද්‍ර මෝදි තම තුන්දින චීන චාරිකාවේ දෙවන අදියර ලෙස දැන් බීජිං අගනුවරට පැමිණ සිටිනවා. ඔහු අද බීජිං නුවර මහජන චීන ශාලාව ඉදිරිපිටදී හමුදා ආචාර පෙළපාලියකින් පිළිගැනුණා. ඉන්දීය අග්‍රාමාත්‍යවරයා අද (15) දිනයේ චීන අග්‍රාමාත්‍ය ලී කෙකියෑන් සමඟ සාකච්ඡා පැවැත්වීමට නියමිතයි. එහිදී දෙරට අතර දේශසීමා විෂමතාවන් පිළිබඳව මෙන්ම, වෙළඳ සබඳතාවල අසමබරතාව පිළිබඳ අවධානය යොමුවනු ඇති. ඉන්දීය අග්‍රාමාත්‍යවරයා චීන ජනාධිපති ෂී ජින්පින් සමඟ නිල සාකච්ඡා පවත්වන්නේ ද අදයි.",
       "URL": "https://www.hirunews.lk/109501/නරේන්ද්‍ර-මෝදි-බීජිං-නුවර",
       "Category": "International News",
       "Parent URL": "https://www.hirunews.lk/international-news.php?pageID=734"
}