{
       "Source": "hirunews",
       "Timestamp": "Monday, 29 January 2018 - 8:18",
       "Headline": "යේමන කැරළිකරුවන් රජයේ ගොඩනැගිලි අල්ලයි",
       "News Content": "හවුති කැරළිකරුවන් විසින් දකුණු යේමනයේ ඒඩ්න් නගරයේ පිහිටි රජයේ ගොඩනැගිලි රැසක් අත්පත් කරගෙන තිබෙනවා.\nඒ, යේමන ජනාධිපති අබ්ද්‍රබු මන්සූර්ගේ හමුදා සහ කැරළිකරුවන් අතර පැවති දරුණු ගැටුම් මධ්‍යයේයි.\nමෙම ගැටුම්වලදී පුද්ගලයින් 04 දෙනෙකු මියගොස් තවත් 86 දෙනෙකු පමණ තුවාල ලබා ඇති බව විදෙස් වාර්තා සඳහන් කළා.\nයේමන අග්‍රාමාත්‍ය අහමඩ් බින් ඩාගර් චෝදනා කළේ හවුති කැරළිකරුවන් කුමන්ත්‍රණයක් ක්‍රියාවට නංවමින් සිටින බවයි.\n2014 වසරේදී සානා අගනුවර කැරළිකරුවන් ග්‍රහණයට පත්වීමෙන් පසුව ඒඩ්න් රජයේ තාවකාලික අගනුවර ලෙස ක්‍රියාත්මක වුණා.",
       "URL": "https://www.hirunews.lk/182287/යේමන-කැරළිකරුවන්-රජයේ-ගොඩනැගිලි-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=400"
}