{
       "Source": "hirunews",
       "Timestamp": "Monday, 13 December 2021 - 10:09",
       "Headline": "ඉතියෝපියාවේ ලලිබෙලා නගරය යළි කැරළිකරුවන්ගේ ග්‍රහණයට",
       "News Content": "ඉතියෝපියාවේ ඓතිහාසික ලලිබෙලා නගරය එරට කැරළිකරුවන් විසින් යළි අත්පත් කරගෙන ඇති බව විදෙස් මාධ්‍ය වාර්තා කරනවා.\nඋතුරු ටිග්රේ ප්‍රාන්තයේ පිහිටි 13 වන ශත වර්ෂයට අයත් ගළින් නිමකරන ලද දේවස්ථාන රැසක් පවතින මෙම නගරයට වාර්ෂිකව කතෝලික බැතිමතුන් හා සංචාරකයන් මිලියන ගණනක් පැමිණෙනවා.\nපසුගිය අගෝස්තු මාසයේ කැරළිකරුවන් අත්පත්කරගත් මෙම නගරය මීට දින 11 කට පෙර ඉතියෝපියානු රජයේ හමුදාව සියතට ගනු ලැබුවා.\nකෙසේ වෙතත් මේ වනවිට රජයේ හමුදා නගරය හැර යෑම ආරම්භ කිරීමත් සමග ගැටුමකින් තොරවම යළි ලලිබෙලා නගරය කැරළිකරුවන් විසින් යටත්කරගෙන ඇති බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/290846/ඉතියෝපියාවේ-ලලිබෙලා-නගරය-යළි-කැරළිකරුවන්ගේ-ග්‍රහණයට",
       "Category": "International News",
       "Parent URL": "https://www.hirunews.lk/international-news.php?pageID=74"
}