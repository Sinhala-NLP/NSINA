{
       "Source": "hirunews",
       "Timestamp": "Friday, 09 March 2018 - 14:04",
       "Headline": "ඉන්දියාවේ කර්මාන්තශාලාවක පිපිරීමකින් 3 දෙනෙකු මරුට",
       "News Content": "ඉන්දියාවේ - මුම්බායි නුවරට ආසන්න ප්‍රදේශයක පිහිටි කර්මාන්තශාලාවක සිදුවූ පිපිරීමකින් 3 දෙනෙකු මියගොස් තවත් 15 දෙනෙකු තුවාල ලබා තිබෙනවා.\nඉන්දීය මාධ්‍ය වාර්තා කළේ රසායනික හා ඖෂධ වර්ග නිෂ්පාදනය කරන කර්මාන්තශාලාවක මෙම පිපිරීම සිදුව ඇති බවයි.\nතුවාල ලැබූවන්ගෙන් 3 දෙනෙකුගේ තත්ත්වය බරපතල බවයි ඉන්දීය පුවත් සේවා වාර්තා කළේ.\nමේ වන විට ඉන්දීය ආරක්ෂක අංශ ප්‍රදේශයේ ආරක්ෂාව තරකර ඇති අතර කම්හලේ සිටි පිරිස් බේරා ගැනීමේ මෙහෙයුම් තවදුරටත් ක්‍රියාත්මකයි.\nතුවාල ලැබුවන්ගේ සංඛ්‍යාව තවදුරටත් ඉහළ යාහැකි බවට පවතින සැකය හේතුවෙන් වෛද්‍ය කණ්ඩායම් ද එම ස්ථානයට ළගාවී තිබෙනවා.\nසිද්ධිය ඇසින් දුටුවන් ප්‍රකාශකර ඇත්තේ බෝම්බයක් පුපුරා යන ආකාරයේ ශබ්දයක් ඇසුනු බවයි.\nමෙම පිපිරීම කිලෝමීටර් 12 ක පමණ දුරකට ද දැනී තිබෙනවා.",
       "URL": "https://www.hirunews.lk/185498/ඉන්දියාවේ-කර්මාන්තශාලාවක-පිපිරීමකින්-3-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=387"
}