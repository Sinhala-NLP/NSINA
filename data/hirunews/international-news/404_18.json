{
       "Source": "hirunews",
       "Timestamp": "Saturday, 13 January 2018 - 14:44",
       "Headline": "ගිනිකෙළි නිසා අවහිර වූ ගුවන් ගමන",
       "News Content": "තෛපොංගල් උත්සවය ආරම්භය සැමරීම වෙනුවෙන් චෙන්නායි නුවර ආශ්‍රිත ජනතාව සිදු කළ ගිනි කෙළි සංදර්ශණ ආශ්‍රිත චාරිත්‍ර හේතුවෙන් ඇතිවු දුමාරය හමුවේ අද ඉන්දියාවේ ගුවන් ගමන්වලට දැඩි බාධා මතුවුනා.\nදුමාරයට හේතුවී ඇත්තේ තෛයිපොංගල් චාරිත්‍රයක් ඉටු කරමින් චෙන්නායි වැසියන් පැරණි ඇදුම් සහ භාණ්ඩ පුළුස්සා දැමීමයි.\nමේ හේතුවෙන් උදෑසන 4 සිට  පමණ දක්වා චෙන්නායි ගුවන්තොටුපලේ ගුවන් ගමන් 30 ක් පමණ ප්‍රමාද වු බවයි ඉන්දීය පුවත් සේවා කියාසිටියේ.\nඑමෙන්ම චෙන්නායි වෙත පැමිණි ගුවන් යානා 18 ක් පමණ වෙනත් ගුවන්තොටුපල වෙත හරවා යවා තිබුනා.\nමෙම තත්වය මත චෙන්නායි ගුවන්තොටුපලින් ගුවන්ගත වීමට පැමිණි මගීන් රැසක් දැඩි අසීරුතාවන්ට පත්ව සිටි බව සඳහන්.\nකෙසේවෙතත් යළිත් පෙරවරු 9 ට පමණ චෙන්නායි ගුවන්තොටුපලේ කටයුතු සාමාන්‍ය පරිදි ආරම්භ වී තිබෙනවා.",
       "URL": "https://www.hirunews.lk/180969/ගිනිකෙළි-නිසා-අවහිර-වූ-ගුවන්-ගමන",
       "Category": "International News",
       "Parent URL": "https://www.hirunews.lk/international-news.php?pageID=404"
}