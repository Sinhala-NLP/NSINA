{
       "Source": "hirunews",
       "Timestamp": "Thursday, 28 September 2023 - 11:47",
       "Headline": "චීන හැකර්වරු අමෙරිකාවටත් රිංගයි",
       "News Content": "චීන හැකර්වරු විසින් අමෙරිකාවේ රාජ්‍ය දෙපාර්තමේන්තු ගිණුම්වලින් විද්‍යුත් පණිවුඩ දස දහස් ගණනක් සොරකම් කර තිබෙනවා.\nසෙනට් සභා නියෝජිතයෙකු විසින් ද මෙම තොරතුරු තහවුරු කර ඇති බවයි වාර්තා වන්නේ.\nවිදෙස් මාධ්‍ය පවසන්නේ එරට රාජ්‍ය දෙපාර්තමේන්තු තොරතුරු තාක්ෂණ නිලධාරීන්ගේ සාකච්ඡාවකදී මේ සම්බන්ධයෙන් කරුණු අනාවරණය වී ඇති බවයි.\nමෙලෙස චීනයේ හැකර්වරුන් අමෙරිකානු රාජ්‍ය දෙපාර්තමේන්තුවේ ගිණුම් 10කින් විද්‍යුත් තැපැල් පණිවුඩ 60,000ක් සොරකම් කර ඇති බවයි වාර්තා වන්නේ.",
       "URL": "https://www.hirunews.lk/349635/චීන-හැකර්වරු-අමෙරිකාවටත්-රිංගයි",
       "Category": "International News",
       "Parent URL": "https://www.hirunews.lk/international-news.php?pageID=1"
}