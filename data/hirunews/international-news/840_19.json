{
       "Source": "hirunews",
       "Timestamp": "Tuesday, 14 May 2013 - 8:42",
       "Headline": "තුර්කි ප්‍රහාරක යානයක් සිරියානු දේශසීමාවේදී කඩා වැටේ.",
       "News Content": "තුර්කියට අයත් එෆ් 16 වර්ගයේ ප්‍රහාරක යානයක් සිරියානු දේශසීමාව ආසන්නයේ දී ඊයේ (13) කඩා වැටුණු අතර, එහි නියමුවා ජීවිතක්ෂයට පත්වී තිබෙනවා. ප්‍රහාරක යානය අනතුරට ලක්වී ඇත්තේ සිරියානු දේශසීමාවේ පිහිටි අමානොස් කඳුකරය ඉහළින් පියාසර කරද්දීයි. අනතුරට මොහොතකට පෙර නියමුවා හදිසි පණිවුඩයක් එවමින් ප්‍රකාශ කර ඇත්තේ තමා යානයෙන් පිටතට පනින බවයි. ඉන් මොහොතකට පසු යානය සමග ගුවන් විදුලි සබඳතා ඇණ හිට තිබෙනවා.",
       "URL": "https://www.hirunews.lk/58928/තුර්කි-ප්‍රහාරක-යානයක්-සිරියානු-දේශසීමාවේදී-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=840"
}