{
       "Source": "hirunews",
       "Timestamp": "Sunday, 05 May 2019 - 18:25",
       "Headline": "ජම්මු කාශ්මීරයේ භාරතීය ජනතා පක්ෂ දේශපාලනඥයෙකු ඝාතනය කෙරේ",
       "News Content": "ජම්මු කාශ්මීරයේ භාරතීය ජනතා පක්ෂ නායකයෙකු වන ගුල් මුහම්මද් මීර් සන්නද්ධ කණ්ඩායමක් විසින් වෙඩි තබා ඝාතනය කර තිබෙනවා.\nකාශ්මීරයේ අනතන්ග් ප්‍රදේශයේදී ඔහු ඊයේ මෙලෙස වෙඩි පහරට ගොදුරු වී ඇති බවයි පොලීසිය සඳහන් කළේ.\nජම්මු කාශ්මීරයේ භාරතීය ජනතා පක්ෂ දිස්ත්‍රික් උප සභාපතිවරයා ලෙස කටයුතු කරන ගුල් මුහම්මද් මීර්ගේ ආරක්ෂාව වත්මන් පරිපාලනය විසින් මෑතකදී ඉවත් කර තිබෙනවා.\nජම්මු කාශ්මීරය මේ වන විට පාලනය වන්නේ ආණ්ඩුකාරවරයෙකු යටතේයි.\nඉන්දියාවේ මුස්ලිම් බහුතරයක් වෙසෙන එකම ප්‍රාන්තය වන ජම්මු කාශ්මීරයේ වර්ගවාදී ගැටුම් ද පවතිනවා.",
       "URL": "https://www.hirunews.lk/215802/ජම්මු-කාශ්මීරයේ-භාරතීය-ජනතා-පක්ෂ-දේශපාලනඥයෙකු-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=269"
}