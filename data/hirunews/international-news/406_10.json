{
       "Source": "hirunews",
       "Timestamp": "Monday, 08 January 2018 - 19:41",
       "Headline": "පාකිස්තානයේ සහායට චීනය",
       "News Content": "ත්‍රස්තවාදය සම්බන්ධයෙන් ඇමරිකාව, පාකිස්තානයට ඇගිල්ල දිගු කිරීම අනුමත කළ නොහැකි බව චීනය පවසනවා.\nචීන විදේශ අමාත්‍යාංශය නිවේදනයක් නිකුත් කරමින් ප්‍රකාශ කළේ ත්‍රස්තවාදය මැඬලීමේ වගකීම කිසිදු තනි රටක් වෙත පැවරිය නොහැකි බවයි.\nතලෙයිබාන් සහ හක්කානි ත්‍රස්ත ජාලය මැඬලීමට ප්‍රමාණවත් පියවර නොගන්නා බව පවසමින් ඇමරිකාව පසුගිය සතියේ පාකිස්තානය වෙත ලබාදෙන ඩොලර් බිලියන 2ක පමණ ආරක්ෂක ආධාර අත්හිටුවනු ලැබුවා.\nනූතන සේද මාර්ගයේ නැවතුම් පොළක් ලෙස පාකිස්තානයේ දැවැන්ත ආයෝජන සිදුකර ඇති චීනය පෙන්වා දෙන්නේ ත්‍රස්තවාදයට එරෙහිව පාකිස්තානය විශාල කැප කිරීම් සිදුකර ඇති බවයි.",
       "URL": "https://www.hirunews.lk/180522/පාකිස්තානයේ-සහායට-චීනය",
       "Category": "International News",
       "Parent URL": "https://www.hirunews.lk/international-news.php?pageID=406"
}