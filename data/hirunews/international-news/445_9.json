{
       "Source": "hirunews",
       "Timestamp": "Monday, 28 August 2017 - 9:33",
       "Headline": "‘‘හාවි’’ ටෙක්සාස් ජන ජීවිතය අඩාල කරයි",
       "News Content": "වසර 13 කට පසු ඇමරිකාවට හැමූ ප්‍රචන්ඩතම සුළි කුණාටුව වන හාවි සුළි කුණාටුවත් සමග ඇතිවූ ජල ගැලීම් හේතුවෙන් ටෙක්සාස් ප්‍රාන්තයේ ජන ජීවිතය සම්පූර්ණයෙන්ම අඩාල වී තිබෙනවා.\nජල ගැල්ම හේතුවෙන් මේ වනවිට හියුස්ටන් ප්‍රදේශය අඩි 04 කට වඩා යටවී ඇති බවයි වාර්තාවන්නේ.\nඑමෙන්ම ඇමරිකානු හදිසි ඇමතුම් අංකය වන 911ට පැය 15 ක් තුළ ඇමතුම් 50000 කට අධික ප්‍රමාණයක් ලැබී ඇති බවද විදෙස් වාර්තා සඳහන් කළා.\nජල ගැලීම් හේතුවෙන් විපතට පත්ව සිටින ජනතාව බේරාගැනීම සඳහා යාත්‍රා 600 ක් සහ 3000 භට පිරිසක් එක්ව සිටිනවා.\nජලගැලීම් හේතුවෙන් මේ වනවිට දෙදෙනෙකු මියගොස් ඇති අතර, පුද්ගලයින් 1000 ක පිරිසක් එක් රැයක් තුළ බේරා ගැනීමට හැකිවූ බවයි එරට වාර්තා සඳහන් කළේ.",
       "URL": "https://www.hirunews.lk/169558/හාවි-ටෙක්සාස්-ජන-ජීවිතය-අඩාල-කරයි",
       "Category": "International News",
       "Parent URL": "https://www.hirunews.lk/international-news.php?pageID=445"
}