{
       "Source": "hirunews",
       "Timestamp": "Tuesday, 26 December 2017 - 10:49",
       "Headline": "උතුරු කොරියාව තවත් සැලසුමක් හෙළිකරයි",
       "News Content": "උතුරු කොරියාව චන්ද්‍රිකාවක් උඩු ගුවනට යොමු කිරීමට සූදානම් බව දකුණු කොරියානු මාධ්‍ය අද ප්‍රකාශ කළා.\nමෙම චන්ද්‍රිකාව නිෂ්පාදනය කිරීම ආරම්භ කර ඇත්තේ පසුගිය වසරේ පෙබරවාරි මාසයේදියි.\nචන්ද්‍රිකා කක්ෂගත කිරීම ඇතුළු බැලිස්ටික් තාක්ෂණය යොදා ගන්නා අත්හදා බැලීම් උතුරු කොරියාවට තහනම් කරමින් ජගත් සංවිධානය සම්බාධයක් ද පනවා තිබෙනවා.\nකෙසේ නමුත්, ඇමරිකාව සමඟ මතභේදයක පැටලී සිටින උතුරු කොරියාව සිය අභ්‍යාවකාශ වැඩසටහනේ සාර්ථකත්වය පෙන්නුම් කිරීම සඳහා මෙම චන්ද්‍රිකාව අභ්‍යාවකාශයට යොමු කරනු ඇතැයි දකුණු කොරියානු මාධ්‍ය වැඩිදුරටත් සඳහන් කළා.",
       "URL": "https://www.hirunews.lk/179347/උතුරු-කොරියාව-තවත්-සැලසුමක්-හෙළිකරයි",
       "Category": "International News",
       "Parent URL": "https://www.hirunews.lk/international-news.php?pageID=410"
}