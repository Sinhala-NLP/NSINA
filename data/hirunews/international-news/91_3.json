{
       "Source": "hirunews",
       "Timestamp": "Saturday, 02 October 2021 - 9:35",
       "Headline": "උතුරු කොරියාවේ මිසයිල අත්හදා බැලීම් ජගත් ආරක්ෂක මණ්ඩලයට",
       "News Content": "උතුරු කොරියාව සිදු කරනු ලබන මිසයිල අත්හදා බැලීම් සම්බන්ධයෙන් එක්සත් ජාතීන්ගේ ආරක්ෂක මණ්ඩලයේ දී ඊයේ සාකච්ඡාවට ලක් ව තිබෙනවා.\nකෙසේ වෙතත්, මේ සම්බන්ධයෙන් ආරක්ෂක මණ්ඩලයේ සාමාජිකයින්ට පොදු එකඟතාවකට පැමිණීමට හැකියාව ලැබී නැහැ.\nඋතුරු කොරියාව මෙම සතියේ අවස්ථා දෙකක දී මිසලයි අත්හදා බැලීම් සිදු කරනු ලැබුවා.\nඒ සඳහා දියුණු තාක්ෂණය යොදා ගත් බවයි උතුරු කොරියාව කියා සිටියේ.\nමේ අතර උතුරු කොරියාවට පනවා ඇති සම්බාධක අර්ධ වශයෙන් ඉවත් කරන ලෙස ආරක්ෂක මණ්ඩලයේ දී චීනය සහ රුසියාව ඉල්ලා තිබෙනවා.",
       "URL": "https://www.hirunews.lk/283819/උතුරු-කොරියාවේ-මිසයිල-අත්හදා-බැලීම්-ජගත්-ආරක්ෂක-මණ්ඩලයට",
       "Category": "International News",
       "Parent URL": "https://www.hirunews.lk/international-news.php?pageID=91"
}