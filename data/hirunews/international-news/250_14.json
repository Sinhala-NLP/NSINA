{
       "Source": "hirunews",
       "Timestamp": "Wednesday, 17 July 2019 - 22:26",
       "Headline": "මියන්මාරයේ හමුදා ප්‍රධානියා ඇතුලූ 4කට ඇමරිකාව තහනම්",
       "News Content": "රොහින්ග්‍යා මුස්ලිම්වරුන්ගේ මානව හිමිකම් කඩ කිරිම හේතුවෙන් මියන්මාරයේ හමුදා ප්‍රධානී මින් ඔන්ග් ලයින්ග් ඇතුළු 4 දෙනෙකුට ඇමරිකාවට ඇතුළුවීම තහනම් කර තිබෙනවා.\nඔවුන්ගේ පවුල්වල සමාජිකයින්ටද මෙම තහනම ක්‍රියාත්මක බවයි ඇමරිකානු රාජ්‍ය ලේකම් මයික් පොම්පියෝ සඳහන් කළේ.\n2017 වර්ෂයේදී මියන්මාරයේ වෙසෙන රොහින්ග්‍යා සරණාගතයින්ට එරෙහිව දියත් වු ප්‍රචණ්ඩක්‍රියා වලට මෙම හමුදා ප්‍රධානින් සෘජුව සම්බන්ධ බවට තොරතුරු හෙළිවී ඇති බව ඇමරිකානු රාජ්‍ය ලේකම්වරයා කියා සිටියා.\nකෙසේ වෙතත් ඇමරිකාව මෙලෙස සම්බාධක පැනවීම, හෙළා  දකින බවයි මියන්මාර රජය සහ හමුදාව ප්‍රකාශ කර ඇත්තේ.",
       "URL": "https://www.hirunews.lk/220518/මියන්මාරයේ-හමුදා-ප්‍රධානියා-ඇතුලූ-4කට-ඇමරිකාව-තහනම්",
       "Category": "International News",
       "Parent URL": "https://www.hirunews.lk/international-news.php?pageID=250"
}