{
       "Source": "hirunews",
       "Timestamp": "Friday, 03 August 2018 - 14:22",
       "Headline": "ඉරානය දැවැන්ත නාවික අභ්‍යාසයක් අරඹයි",
       "News Content": "ඉරානය පර්සියානු ගල්ෆ් කලාපයේ දැවැන්ත නාවික අභ්‍යාසයක් ආරම්භ කර ඇති බව ඇමරිකානු ආරක්ෂක අංශ පවසනවා.\nමැදපෙරදිග ඉන්ධන ප්‍රවාහනයේ වැදගත් නාවුක මාර්ගයක් වැටී ඇති හෝර්මුස් සමුද්‍ර සන්ධිය සහ ඕමාන බොක්ක ප්‍රදේශයේ මෙම නාවික අභ්‍යාසය ක්‍රියාත්මක වන බව සදහන්.\nඉරානය විසින් මෙවැනි නාවික අභ්‍යාස සාමාන්‍යයෙන් වසර අවසානයේ සිදුකරනු ලැබූව ද, මෙවර එය කලින් අරඹා ඇත්තේ ඇමරිකාව සමඟ පවතින අර්බුදකාරි තත්ත්වය නිසා විය හැකි බව විශ්ලේෂකයන්ගේ අදහසයි.\nඉරාන න්‍යෂ්ටික ගිවිසුමෙන් ඉවත් වීමට ට්‍රම්ප් පරිපාලනය තීරණය කිරීමත් සමඟයි දෙරට අතර නව අර්බුදයක් පැන නැගුණේ.",
       "URL": "https://www.hirunews.lk/196714/ඉරානය-දැවැන්ත-නාවික-අභ්‍යාසයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=346"
}