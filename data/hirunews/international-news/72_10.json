{
       "Source": "hirunews",
       "Timestamp": "Wednesday, 22 December 2021 - 21:54",
       "Headline": "මහා බ්‍රිතාන්‍යයේ එක් දිනකදී වාර්තා වූ කොරෝනා ආසාදිතයන් පළමු වරට ලක්ෂය ඉක්මවයි",
       "News Content": "බ්‍රිතාන්‍ය තුල එක් දිනකදී වාර්තා වූ කොරෝනා වෛරස් ආසාදිතයන් සංඛ්‍යාව පළමු වරට ලක්ෂය ඉක්මවා ගොස් තිබෙනවා.\nඅද දිනයේ පමණක් එරටි තහවුරු කරගෙන ඇති ආසාදිතයන් සංඛ්‍යාව 106122ක්.\nමීට පෙර බ්‍රිතාන්‍යයෙන් හඳුනා ගැනුනු වැඩිම ආසාදිතයන් සංඛ්‍යාව සටහන් වී තිබුනේ පසුගිය 17 වනදා වන අතර එම සංඛ්‍යාව 93045ක්.\nබ්‍රිතාන්‍යයේ කොරෝනා මර්දන එන්නත් වාර්තාගත සංඛ්‍යාවක් ලබාදීමට ද සෞඛ්‍ය බලධාරීන් ඊයේ දිනයේ කටයුතු කර තිබුණා.\nඑය මිලියන 30.08කට අධික පුද්ගලයන් සංඛ්‍යාවකට ලබාදී ඇති අතර පසුගිය සතියේ පමණක්  පුද්ගලයන් මිලියන 6.1කට එන්නත් ලබාදී තිබෙනවා.\nමේ අතර අග්‍රාමාත්‍ය බොරිස් ජොන්සන් පසුගියදා සඳහන් කළේ නත්තල් උත්සව සමයට පෙර නව සෞඛ්‍ය නීති පැනවීමක් ද සිදු නොකරන බවයි.\nකෙසේවෙතත් අද දිනයේ මෙම වාර්තාගත ආසාදිතයන් සංඛ්‍යාව හඳුනා ගැනීමත් සමග ගන්නා ඉදිරි පියවර පිළිබඳ ඔහු මෙතෙක් ප්‍රකාශයක් සිදුකර නැහැ.",
       "URL": "https://www.hirunews.lk/291869/මහා-බ්‍රිතාන්‍යයේ-එක්-දිනකදී-වාර්තා-වූ-කොරෝනා-ආසාදිතයන්-පළමු-වරට-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=72"
}