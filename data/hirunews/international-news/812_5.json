{
       "Source": "hirunews",
       "Timestamp": "Sunday, 18 August 2013 - 13:10",
       "Headline": "වාග් යුද්ධ නතර කිරීමට ඉරාන ජනපතිගෙන් ප්‍රතිඥා.",
       "News Content": "ප්‍රතිවාදී රටවලට වාග් ප්‍රහාර එල්ල කරමින් ක්‍රියාත්මක වූ ඉරාන විදේශ ප්‍රතිපත්තිය වෙනස් කිරීමට සූදානම් බව එරට නව ජනාධිපති හසාන් රව්හානි ප්‍රකාශ කළා. සිය නව විදේශ අමාත්‍යවරයා දිව්රුම් දීමේ අවස්ථාවට එක්වෙමින් ඔහු කියා සිටියේ තමා ඉරාන නායකත්වය භාර ගැනීමට ප්‍රධාන හේතුවක් වූයේ මෙම විදේශ ප්‍රතිපත්තියේ ගැටලූ බවයි. කෙසේ නමුත්, ඉරාන විදේශ ප්‍රතිපත්තිය නැවත සකස් කිරීමේදී රටේ මූලික ප්‍රතිපත්ති අත්හැරීමට සූදානම් නොමැති බවත් ඉරාන ජනාධිපති රව්හානි අවධාරණය කළා. මේ අතර, ඉරානය සිය න්‍යෂ්ටික ඉන්ධන නිස්සාරණය සාර්ථක අන්දමින් සිදුකරන බව එරට න්‍යෂ්ටික කටයුතු පිළිබඳ ප්‍රධානියා කියා සිටියා. ඉරානය සහ බටහිර රටවල් අතර, මතභේදයට තුඩුදුන් ප්‍රධාන කරුණක් වන්නේ එරට න්‍යෂ්ටික වැඩපිළිවෙලයි.",
       "URL": "https://www.hirunews.lk/65331/වාග්-යුද්ධ-නතර-කිරීමට-ඉරාන-ජනපතිගෙන්-ප්‍රතිඥා",
       "Category": "International News",
       "Parent URL": "https://www.hirunews.lk/international-news.php?pageID=812"
}