{
       "Source": "hirunews",
       "Timestamp": "Friday, 05 February 2016 - 13:48",
       "Headline": "සීකා යුරෝපයටත් පැතිරේ",
       "News Content": "නූපන් දරුවන්ගේ විකෘතිතා ඇති කරන, මදුරුවන් මගින් බෝ වන, සිීකා වෛරසය ආසාදනය වූ ගැබිණි කාන්තාවක් පිළිබඳව ස්පාඤ්ඤයෙන් වාර්තා වනවා.\nඇය වෛරසය පැතිරී පවතින ලතින් ඇමරිකානු රටක් වන කොලොම්බියාවේ සිට පසුගියදා පැමිණි කාන්තාවක්.\nසීකා ආසාදනයෙන් කුඩා මොළයක් සහිත දරුවන් බිහිවීමේ රෝගී තත්ත්වය, ගෝලීය සෞඛ්‍ය අවදානමක් ලෙස ලෝක සෞඛ්‍ය සංවිධානය පසුගියදා ප්‍රකාශයට පත් කළා.\nඑමගින් ලබාදී ඇති නවතම උපදේ්ශය වන්නේ සීකා පැතිරී පවතින රටවල සංචාරය කර පැමිණෙන පුද්ගලයන්ගෙන් ලබා ගන්නා රුධිරය පාරවිලනය සඳහා භාවිත නොකරන ලෙසයි.\nසීකා වෛරසය මිනිස් ලිංගික ක්‍රියාකාරිකම් හේතුවෙන් ද ප්‍රචාරණය විය හැකි බව දැන් හෙළි වී තිබෙනවා.\nමේ අතර, ඉන්දුනීසියාව ද සීකා වෛරසය පැතිරී ඇති ලතින් ඇමරිකානු රටක් වෙත සංචාරක අවදානමක් ප්‍රකාශයට පත් කළා.\nවිශේෂයෙන් බ්‍රසීලය, කොළොම්බියාව, පැනමාව, ඇතුළු එම රටවල සංචාරය නොකරන ලෙසයි ඉන්දුනීසියාව විශේෂයෙන් එරට ගැබිණි කාන්තාවන්ට දැනුම් දී ඇත්තේ.\nසීකා වෛරසය ඩෙංගු වාහන මදුරුවන්ට සමාන ඊඞීස් මදුරු විශේෂයක් මගින් ප්‍රචාරණය වීම දක්නට ලැබෙනවා.\nවිශාල ඊඞීස් මදුරු ගහණයක් පැතිරීම හේතුවෙන් තම රට තුළද සීකා වෛරසය පැතිරීමේ අවදානමක් පවතින මලයාසියාව ද පසුගියදා ප්‍රකාශ කළා",
       "URL": "https://www.hirunews.lk/125523/සීකා-යුරෝපයටත්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=667"
}