{
       "Source": "hirunews",
       "Timestamp": "Saturday, 08 December 2018 - 14:47",
       "Headline": "කාශ්මීරයේ රිය අනතුරකින් 11 දෙනෙකු ජීවිතක්ෂයට",
       "News Content": "ඉන්දියාවේ ජම්මු - කාශ්මීර ප්‍රාන්තයේ කඳුකර පූනාච් ප්‍රදේශයේ දී මගී බස් රථයක් මීටර් 100ක් පමණ ගැඹුරු ප්‍රපාතයකට ඇද වැටීමෙන් එහි ගමන් ගත් පුද්ගලයන් 11 දෙනෙකු ජීවිතක්ෂයට පත්වී තිබෙනවා.\nතවත් පිරිසක් මෙහිදී තුවාල ලබා ඇති අතර, ඔවුන් රෝහල් ගත කෙරුණු බවයි ඉන්දීය මාධ්‍ය සඳහන් කළේ.\nවංගු සහිත මාර්ගයේ වේගයෙන් ගමන් ගත් බස් රථය රියදුරුට පාලනය කර ගත නොහැකිව මෙලෙස ප්‍රපාතයට පෙරළී ඇති බව සඳහන්.\nකඳුවැටි දෙකක් අතර පිහිටි ජල මාර්ගයකට බස් රථයේ කොටසක් කඩා වැටී ඇති අතර ඉදිරි කොටස පිටුපස කොටසින් වෙන් වී තිබූ බවයි වාර්තා වන්නේ.\nතුවාල ලැබූ ඇතැමුන්ගේ තත්ත්වය බරපතල නිසා ජීවිත හානි සංඛ්‍යාව ඉහළ යා හැකි බව ඉන්දීය මාධ්‍ය වැඩිදුරටත් ප්‍රකාශ කළා.",
       "URL": "https://www.hirunews.lk/205741/කාශ්මීරයේ-රිය-අනතුරකින්-11-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=310"
}