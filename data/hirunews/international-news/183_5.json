{
       "Source": "hirunews",
       "Timestamp": "Friday, 01 May 2020 - 16:08",
       "Headline": "පාකිස්ථාන කතානායකටත් කොරෝනා (වීඩියෝ)",
       "News Content": "පාකිස්ථාන කතානායක අසාද් කෙයිසර්ට ද කොරෝනා වෛරසය ආසාදනය වී තිබෙනවා.\nට්විටර් සටහනක් තබමින් ඔහු මේ බව තහවුරු කර ඇතැයි විදෙස් මාධ්‍ය වාර්තා කළා.\nඑමෙන්ම, කතානායකවරයාගේ පුතුට සහ දියණියට ද එම වෛරසය ආසාදනය වී තිබෙනවා.\nමීට පෙර ඔහුගේ සොහොයුරියට සහ ඇයගේ සැමියාට ද වෛරසය ආසාදනය වී තිබූ බව සඳහන්.\nලොව පුරා කොරෝනා ආසාදිතයන්ගේ සංඛ්‍යාව මේ වනවිට තිස්තුන් ලක්ෂ 22, 835 දක්වා ඉහළ ගොස් ඇති අතර ඉන් දස ලක්ෂ 50,408 දෙනෙකු සම්පූර්ණයෙන් සුවය ලබා තිබෙනවා.\nලෝක කොරෝනා මරණ දෙලක්ෂ 34,408 ක් වාර්තා වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/239848/පාකිස්ථාන-කතානායකටත්-කොරෝනා-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=183"
}