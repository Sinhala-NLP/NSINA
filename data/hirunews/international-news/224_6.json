{
       "Source": "hirunews",
       "Timestamp": "Monday, 11 November 2019 - 13:21",
       "Headline": "දකුණු ඉන්දියාවේ දුම්රිය දෙකක් ගැටී 10 දෙනෙකුට තුවාල",
       "News Content": "දකුණු ඉන්දියාවේ තෙලංගනා ප්‍රාන්තයේ හයිද්‍රාබාද් හිදී දුම්රිය දෙකක් එකිනෙක ගැටීමෙන් පුද්ගලයින් 10 දෙනෙකු තුවාල ලබා රෝහල් ගතකර තිබෙනවා.\nසංඥා දෝෂයක් හේතුවෙන් හයිද්‍රාබාද් හි කචේගුඩා දුම්රිය ස්ථානයේ නවතා තිබූ සීග්‍රඝාමී දුම්රියක එම මංතීරුවේම ධාවනය වූ මගී දුම්රියක් ගැටීමෙන් මෙම අනතුර සිදුව ඇති බවයි එරට වාර්තා සඳහන් කළේ.\nදුම්රිය ස්ථානය ආසන්නවීම නිසා දුම්රිය අවම වේගයක ධාවනය වී ඇති අතර, ඒ හේතුවෙන් වැඩි හානියක් සිදුවී නැහැ.",
       "URL": "https://www.hirunews.lk/228072/දකුණු-ඉන්දියාවේ-දුම්රිය-දෙකක්-ගැටී-10-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=224"
}