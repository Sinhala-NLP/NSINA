{
       "Source": "hirunews",
       "Timestamp": "Tuesday, 05 May 2015 - 20:06",
       "Headline": "ඉන්ධන ටැංකියට ගිනි ඇවිලී 21 ක් පිළිස්සෙයි",
       "News Content": "ඉන්දියාවේ මධ්‍ය ප්‍රදේශ ප්‍රාන්තයේ රක්ෂිතයක් හරහා ගමන් කරමින් තිබූ මගී බස් රථයක් පෙරළී ගිනි ගැනීම නිසා සිදුවූ අනතුරකින් පුද්ගලයන් 21 දෙනෙකු මියගොස් තවත් 10 දෙනෙකු තුවාල ලබා තිබෙනවා. විදෙස් වාර්තා සඳහන් කළේ රියදුරාට වේගය පාලනය කරගත නොහැකිවීම නිසා මෙම අනතුර සිදුවී ඇති බවයි. පෙරළී ගිය බස් රථයේ ඉන්ධන ටැංකියට ගිනි ඇවිලී එය ගිනිගෙන ඇති අතර මගීන්ට ඉවතට යාමට නොහැකිව සිරවීම නිසා 21 දෙනෙකු පිළිස්සී මියගොස් තිබෙනවා.",
       "URL": "https://www.hirunews.lk/108892/ඉන්ධන-ටැංකියට-ගිනි-ඇවිලී-21-ක්-පිළිස්සෙයි",
       "Category": "International News",
       "Parent URL": "https://www.hirunews.lk/international-news.php?pageID=737"
}