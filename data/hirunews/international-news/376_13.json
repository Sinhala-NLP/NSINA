{
       "Source": "hirunews",
       "Timestamp": "Sunday, 15 April 2018 - 14:17",
       "Headline": "පාකිස්ථානය නව කෲස් මිසයිලයක් අත්හදා බලයි",
       "News Content": "පාකිස්ථානය දේශීය වශයෙන් නිෂ්පාදනය කළ නව කෲස් මිසයිලයක් ඊයේ (14) සාර්ථක ලෙස අත්හදා බලනු ලැබුවා.\nඑය එරට නිෂ්පාදිත බාබූර් කෲස් මිසයිලයේ වැඩිදියුණු කළ මාදිලියක් බවයි ඉන්දීය මාධ්‍ය සඳහන් කළේ.\nකිලෝමීටර 700 ක් දුරින් වූ ගොඩබිම සහ මුහුදේ ඉලක්ක වෙත නිවැරදිව එල්ල කළ හැකි මෙම මිසයිලයට පහළින් ගමන් කිරීමට හැකිවීම විශේෂත්වයක්.\nඑමඟින් ඊට රේඩාර් පද්ධති මගහැර යාමට හැකියාවක් පවතින බව සඳහන්.\nනව කෲස් මිසයිලය සාර්ථක ලෙස අත්හදාබැලීම සම්බන්ධයෙන් පාකිස්ථාන ජනාධිපති මම්නූන් හුසේන් සහ අගමැති ෂාහිඞ් කඛාන් අබ්බාසි ඊට එක්වූ පාකිස්ථාන විද්‍යාඥයන් පැසසුමට ලක් කළා.",
       "URL": "https://www.hirunews.lk/188443/පාකිස්ථානය-නව-කෲස්-මිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=376"
}