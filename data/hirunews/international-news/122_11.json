{
       "Source": "hirunews",
       "Timestamp": "Saturday, 17 April 2021 - 10:01",
       "Headline": "ඉන්දියාවෙන් නව කොරෝනා ආසාදිතයන් දෙලක්ෂ තිස් හතර දහසක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් 234,692 ක් වාර්තාවී තිබෙනවා.\nඑය මෙතෙක් ඉන්දියාවෙන් වාර්තාවූ වැඩිම දෛනික ආසාදිත සංඛ්‍යාවයි.\nඒ අනුව එරට සමස්ත ආසාදිතයන් සංඛ්‍යාව 14,500,000,ඉක්මවනවා.\nගතවූ පැය විසි හතර තුළ වාර්තාවූ තවත් මරණ 1,341 ක් සමඟින් එරට කොරෝනා මරණ සංඛ්‍යාවද 175,000 ඉක්මවූවා.\nඉන්දියාවේ මෙලෙස කොරෝනා ආසාදිතයන් සහ මරණ ඉහළ යද්දී ගංඟා නදියේ ස්නානය කොට පව් සෝදා හැරීමේ කුම්භමේලා සැණකෙළිය තවදුරටත් පැවැත්වෙන බව සඳහන්.\nඒ එහි මූලිකත්වය ගෙන කටයුතු කරන පූජකයන් පිරිසකටද කොරෝනා වෛරසය ආසාදනය වී තිබියදියි.",
       "URL": "https://www.hirunews.lk/268670/ඉන්දියාවෙන්-නව-කොරෝනා-ආසාදිතයන්-දෙලක්ෂ-තිස්-හතර-දහසක්",
       "Category": "International News",
       "Parent URL": "https://www.hirunews.lk/international-news.php?pageID=122"
}