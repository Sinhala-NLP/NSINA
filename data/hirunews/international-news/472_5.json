{
       "Source": "hirunews",
       "Timestamp": "Saturday, 10 June 2017 - 13:32",
       "Headline": "පාසල් සිසුවිය සමඟ යහන්ගතවූ ගුරුවරයාට ලැබුණු දඬුවම (ඡායාරූප)",
       "News Content": "17 හැවිරිදි පාසල් ශිෂ්‍යාවක් සමඟ ලිංගිකව එක්වූ ගුරුවරයෙක් පිළිබදව විදෙස් මාධ්‍ය වාර්තා කරනවා.\nජර්මනියේ, බර්ලින් නුවරදී මේ සිදුවීම සිදුව ඇති අතර අදාල සිසුවිය සහ ගුරුවරයා එංගලන්තයේ, සවුත් වේල්ස්හි පාසලක අය බව සදහන්.\nදින 04ක අධ්‍යාපන චාරිකාවක් සදහා ජර්මනියේ, බර්ලින් නුවරට ගිය අවස්ථාවේදී මොවුන් දෙදෙනා මෙලෙස හැසිරී ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nඅධ්‍යාපන චාරිකාව අතර තුර ඔවුන් නවාතැන් ගෙන සිටි නේවාසිකාගාරය තුලදී ඩැනියල් රිකාඩර් නම් 32 හැවිරිදි ගුරුවරයා,සිසුවිය සමග මෙලෙස එක්ව ඇති බව වැඩිදුරටත් සදහන්.\n17 හැවිරිදි පාසල් සිසුවිය අදාල සිදුවීම සම්බන්ධව පාසලේ මිතුරන් හට කරුණු සදහන් කර ඇති අතර ගුරුවරයා විසින් සිය මිතුරන් හමුවේ පවසා ඇත්තේ  තවත් මෙවැනිම අකාරයේ  හැසිරිමකට තමන් පසුබට නොවන බවයි.\nඅදාල සිදුවීම සම්බන්ධයෙන් විනය කමිටුවක් හමුවේ පරීක්ෂණයක් පවත්වා ඇති අතර එහිදී අදාල ගුරුවරයා විසින් තමන්ට එල්ලවූ චෝදනා ප්‍රතික්ෂේප කර තිබෙනවා.\nකෙසේ වෙතත් පරීක්ෂණය පැවැත්වූ කමිටුව විසින් ගුරුවරයා වසරක කාලයක් වැඩ තහනමකට ලක් කර ඇති බව සදහන්.\nවිදෙස් මාධ්‍ය වැඩිදුරටත් වාර්තා කරන්නේ අදාල පාසල් ගුරුවරයා දෙදරු පියෙක් බවයි.",
       "URL": "https://www.hirunews.lk/163247/පාසල්-සිසුවිය-සමඟ-යහන්ගතවූ-ගුරුවරයාට-ලැබුණු-දඬුවම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=472"
}