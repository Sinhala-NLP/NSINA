{
       "Source": "hirunews",
       "Timestamp": "Saturday, 26 June 2021 - 13:32",
       "Headline": "ඉන්දියාවේ 2500 කට කොරෝනා එන්නත් බව පවසමින් සේලයින් විදියි",
       "News Content": "ඉන්දියාවේ මුම්බායි සහ කොල්කටා නගර කේන්ද්‍ර කර ගනිමින් පැවති කොරෝනා මර්දන වැඩසටහන් කිහිපයකදී ව්‍යාජ එන්නත් ලබාදී ඇති බවට තොරතුරු වාර්තා වනවා.\nඒ අනුව, 2500 කට අධික පිරිසකට කොරෝනා එන්නත් ලෙස ඇසුරුම් කළ සේලයින් සහ ප්‍රතිශක්තීකරණ එන්නත් ලබාදී ඇති බවයි වාර්තා වන්නේ.\nඑන්නත්කරණයට ලක් කළ පුද්ගලයන් අධික නිදිමත සහ උරහිස් ආශ්‍රිත වේදනාවන් හේතුවෙන් යළි රෝහල් ගත වී තිබෙනවා.\nසිද්ධියට අදාළව දස දෙනෙකු අත්අඩංගුවට ගෙන ඇති අතර පෞද්ගලික රෝහල් වල සේවය කරන වෛද්‍යවරුන් කිහිපදෙනෙකු ද ඒ අතර වනවා.",
       "URL": "https://www.hirunews.lk/275386/ඉන්දියාවේ-2500-කට-කොරෝනා-එන්නත්-බව-පවසමින්-සේලයින්-විදියි",
       "Category": "International News",
       "Parent URL": "https://www.hirunews.lk/international-news.php?pageID=108"
}