{
       "Source": "hirunews",
       "Timestamp": "Saturday, 24 November 2018 - 11:14",
       "Headline": "පූර්ණ ස්වෛරීත්වය සඳහා ස්විට්සර්ලන්තයේ ජනමත විචාරණයක්",
       "News Content": "ජාත්‍යන්තර නීතිය හා සම්මුතීන් අභිබවා තම රටේ නීතිය පමණක් ස්විට්සර්ලන්තය සඳහා බල පැවැත්විය යුතුය යන්න තීරණය කිරීමේ ජනමත විචාරණයක් හෙට පැවැත්වෙනවා.\nස්විට්සර්ලන්තයේ ප්‍රබලතම දේශපාලන පක්ෂය වන ස්විස් මහජන පක්ෂය ඇතුළු සංවිධාන රැසක් ඊට සහය දක්වන බව සඳහන්.\nඅපරාධවලට සම්බන්ධ නීතිවිරෝධී සංක්‍රමණිකයන් පිටුවහල් කිරීම වැනි අවස්ථා මඟ හැරී ඇත්තේ ජාත්‍යන්තර සම්මුතීන්වලට බැදී සිටීම නිසා බව යෝජනාවට පක්ෂ පාර්ශවයන්ගේ අදහසයි.\nඑහෙත් එමගින් තම රටේ මානව හිමිකම් අයිතිය දුර්වල විය හැකි බවට ද චෝදනා එල්ල වනවා.\nයුරෝපා සංගමයේ සාමාජිකයෙකු නොවූව ද ස්විට්සර්ලන්තය යුරෝපා සම්මුතීන් රැසකට අත්සන් තබා ඇති රටක්.\nමේ නිසා ජාත්‍යන්තර සම්මුතීන්වලින් ඉවත්වීම ස්විට්සර්ලන්තය සහ යුරෝපා සංගමය මෙන්ම ජගත් සංවිධානය සමඟ ද සබදතාවලට තර්ජනයක් බවයි ඇතැමුන් පෙන්වා දෙන්නේ.",
       "URL": "https://www.hirunews.lk/204819/පූර්ණ-ස්වෛරීත්වය-සඳහා-ස්විට්සර්ලන්තයේ-ජනමත-විචාරණයක්",
       "Category": "International News",
       "Parent URL": "https://www.hirunews.lk/international-news.php?pageID=314"
}