{
       "Source": "hirunews",
       "Timestamp": "Friday, 27 November 2015 - 15:22",
       "Headline": "ධවල මන්දිරයේ වැට පැන්න පුද්ගලයා මාට්ටුවෙලා",
       "News Content": "ජනාධිපති බැරැක් ඔබාමා සිය පවුලේ අය සමග ප්‍රශංසා කිරීමේ ආගමික මෙහෙවරට අදාළ සැමරුම්වල නිරතව සිටියදී ධවල මන්දිරයේ වැට පැන ආ පුද්ගලයෙකු ඇමෙරිකානු ආරක්ෂක අංශ මගින් ඊයේ අත්අඩංගුවට ගෙන තිබෙනවා.\nජෝශප් කැපූටෝ නමැති මෙම පුද්ගලයා ඇමරිකානු ධජයක් සිය සිරුරේ ඔතාගෙන ධවල මන්දිරයේ ආරක්ෂිත වැටෙන් පැන ඇති අතර, රහස් ඔත්තු සේවා නිලධාරින් ඔහු අත්අඩංගුවට ගනු ලැබූ බව සඳහන්.\nඔහුට විරුද්ධව අපරාධ චෝදනාව යටතේ නඩු පැවරීමට නියමිතයි. වසරක් තුළ වාර්තා වූ ධවල මන්දිරයේ ආරක්ෂිත වැට පැනීමේ තුන්වන සිද්ධිය මෙයයි. ඇමරිකානු ඔත්තු සේවා ප්‍රධානියා පසුගිය වසරේ ඉල්ලා අස්වූයේ ද එරට යුද ප්‍රවීනයෙකු පිහියක් රැගෙන ධවල මන්දිරයේ වැටෙන් පැන එහි ආලින්දයට ඇතුළු වීමේ සිද්ධියෙන් අනතුරුවයි.",
       "URL": "https://www.hirunews.lk/120950/ධවල-මන්දිරයේ-වැට-පැන්න-පුද්ගලයා-මාට්ටුවෙලා",
       "Category": "International News",
       "Parent URL": "https://www.hirunews.lk/international-news.php?pageID=685"
}