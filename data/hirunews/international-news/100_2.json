{
       "Source": "hirunews",
       "Timestamp": "Monday, 16 August 2021 - 9:47",
       "Headline": "කාබුල් අගනුවර ඇමරිකානු තානාපති කාර්යාලයේ ඇමරිකන් ධජය පහත හෙළයි",
       "News Content": "ඇමරිකාව, ඇෆ්ගනිස්ථානයේ කාබුල් අගනුවර පිහිටි සිය තානාපති කාර්යාලයේ ඇමරිකානු ධජය පහත හෙළා සියලු කාර්ය මණ්ඩල ගුවන් තොටුපල වෙත යොමුකර තිබෙනවා.\nකාබුල්හි හමීඩ් කර්සායි ජාත්‍යන්තර ගුවන් තොටුපලේ ගුවන් ගමන් පාලනය මේ වනවිට ඇමරිකානු හමුදාව යටතේ පවතින බවයි විදෙස් වාර්තා සඳහන් කළේ.\nඒ අනුව ඇමරිකානු හමුදාව ඇෆ්ගනිස්ථානයෙන් පිටව යන සිවිල් වැසියන්ට සහ හමුදා ගුවන් යානාවලට අවශ්‍ය පහසුකම් සළසා තිබෙන බව පෙන්ටගනය සහ ඇමරිකානු රාජ්‍ය දෙපාර්තමේන්තුව නිකුත් කළ ඒකාබද්ධ නිවේදනයක දැක්වෙනවා.",
       "URL": "https://www.hirunews.lk/279819/කාබුල්-අගනුවර-ඇමරිකානු-තානාපති-කාර්යාලයේ-ඇමරිකන්-ධජය-පහත-හෙළයි",
       "Category": "International News",
       "Parent URL": "https://www.hirunews.lk/international-news.php?pageID=100"
}