{
       "Source": "hirunews",
       "Timestamp": "Sunday, 10 September 2017 - 9:33",
       "Headline": "රොහින්ග්‍යා කැරලිකරුවන් ඒකපාර්ශවික සටන් විරාමයක් ප්‍රකාශයට පත් කරයි",
       "News Content": "මියන්මාරයේ රොහින්ග්‍යා කැරලිකරුවන් ඒකපාර්ශවික සටන් විරාමයක් ප්‍රකාශයකට පත්කර තිබෙනවා.\nමානුෂීය සහන සලසන කණ්ඩායම්  වෙනුවෙන් මෙම සටන් විරාමය ප්‍රකාශයට පත් කරන බවයි රොහින්ග්‍යා කැරළිකරුවන් ප්‍රකාශ කර ඇත්තේ.\nමේ අතර මීට සති දෙකකට පමණ පෙර මියන්මාරයේ රඛීනේ ප්‍රාන්තයේ ගැටුම් උත්සන්න වීමත් සමඟ දෙලක්ෂ 70,000 ඉක්ම වූ රොහින්ග්‍යා මුස්ලිම්වරුන් බංග්ලාදේශයට පලා ගොස් ඇති බව ජගත් සංවිධානය ප්‍රකාශ කළා.\nපසුගිය අගෝස්තු 25 වන දා රොහින්ග්‍යා සන්නද්ධ කණ්ඩායම් රඛීනේ ප්‍රාන්තයේ මියන්මාර පොලිස් ස්ථාන රැසකට ප්‍රහාර එල්ල කිරීමෙන් අනතුරුවයි මෙම ගැටුම් උත්සන්න වූයේ.",
       "URL": "https://www.hirunews.lk/170556/රොහින්ග්‍යා-කැරලිකරුවන්-ඒකපාර්ශවික-සටන්-විරාමයක්-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=441"
}