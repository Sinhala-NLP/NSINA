{
       "Source": "hirunews",
       "Timestamp": "Monday, 19 October 2015 - 20:03",
       "Headline": "කොප්පු සුළි සුළඟින් පිලිපීනයේ 20,000 ක් අවතැන්",
       "News Content": "කොප්පු සුළි සුළඟ හඹා ඒමත් සමඟ ඇති වූ ධාරානිපාත වර්ෂාවෙන් උතුරුදිග පිලිපීනයේ ජලගැලීම් තත්ත්වයක් හට ගෙන තිබෙනවා. පැයට කිලෝමීටර් 200 දක්වා වූ වේගයක් සහිත සුළි සුළඟ ඊයේ පිලිපීනයේ - ලූසෝන් දිවයිනට ළඟා වූ අතර එහි ගස් ඉදිරි විදුලි මාර්ග කඩා වැටී නිවාස රැසකට ද හානි සිදුකළා. සුළි සුළඟින් මේ වනවිට ජීවිත හානි 9 ක් වාර්තා වන අතර, අවතැන්වී ඇති සංඛ්‍යාව 20,000 කට අධිකයි. ජලගැලීම් හේතුවෙන් නිවෙස්වල වහලය මත රැදී සිටින ජනතාව මුදා ගැනීම සඳහා පිලිපීන ආරක්ෂක හමුදා ද යොදා ගැනෙනවා.",
       "URL": "https://www.hirunews.lk/118746/කොප්පු-සුළි-සුළඟින්-පිලිපීනයේ-20000-ක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=696"
}