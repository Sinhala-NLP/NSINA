{
       "Source": "hirunews",
       "Timestamp": "Sunday, 24 June 2018 - 15:00",
       "Headline": "පාකිස්ථාන තලේබාන් සංවිධානයට නව නායකයෙක්",
       "News Content": "පාකිස්ථාන තලේබාන් සංවිධානයේ හිටපු නායකයා ඇමරිකානු සහ ඇෆ්ගන් හමුදා ක්‍රියාත්මක කළ ඩ්‍රෝන් ප්‍රහාරයකින් මියයෑමෙන් පසු ඊට නව නායකයෙකු පත් කරගෙන තිබෙනවා.\nපාකිස්ථාන තලේබාන් නායක මුල්ලා ෆසලුල්ලා පසුගිය ජුනි 15 වනදා ඇෆ්ගනිස්ථාන - පාකිස්ථාන දේශ සීමාවේ කුනාර් ප්‍රාන්තයේදී ඩ්‍රෝන් ප්‍රහාරයකින් ජීවිතක්ෂයට පත්වුණා.\nඒ අනුව ඔවුන් සිය නව නායකයා ලෙස මුෆ්ටි නුර් වාලි මෙෂූඩ් පත්කරගෙන ඇති බවයි විදෙස් වාර්තා සඳහන් කළේ.\nටෙහරීක් ඊ තලේබාන් හෙවත් පාකිස්ථාන තලේබාන් සංවිධානයේ ප්‍රකාශකයෙකු නව නායකයා පත් කිරීම නිවේදනය කරනු ලැබුවා.\nඔවුන් සිය හිටපු නායකයා මියගිය බව පිළිගත් ප්‍රථම අවස්ථාවද මෙයයි.",
       "URL": "https://www.hirunews.lk/193789/පාකිස්ථාන-තලේබාන්-සංවිධානයට-නව-නායකයෙක්",
       "Category": "International News",
       "Parent URL": "https://www.hirunews.lk/international-news.php?pageID=357"
}