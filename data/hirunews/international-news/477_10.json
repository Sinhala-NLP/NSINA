{
       "Source": "hirunews",
       "Timestamp": "Sunday, 21 May 2017 - 18:52",
       "Headline": "කට්ටඩියාගේ ජනනේන්ද්‍රය කැපූ 23 හැවිරිදි තරුණිය කියූ කතාව",
       "News Content": "23 හැවිරිදි තරුණියක විසින් හින්දු කට්ටඩියෙකුගේ ජනනේන්ද්‍රය කපා දැමූ පුවතක් විදෙස් මාධ්‍ය වාර්තා කරනවා.\nඉන්දියාවේ කේරල ප්‍රාන්තයේ මෙම සිදුවීම සිදුව ඇති බවයි වාර්තා වන්නේ.\nඅදාල තරුණිය පොලිසියට පවසා ඇත්තේ වසර කිහිපයක් තිස්සේ මෙම පුද්ගලයා විසින් තමන්ව දූෂණයට ලක්කර ඇති බවයි.\nතරුණියගේ පියා රෝගයකින් ඔත්පළව සිටින අතර ඔහුට ශාන්තිකර්ම සිදු කිරීම සඳහා අදාල පුද්ගලයා කලක පටන් ඇයගේ නිවෙසට යන එන බවට පොලිසිය පවසනවා.\nමෙම කට්ටඩියා විසින් තම පවුල දුකින් මුදවාලනු ඇති බවට තරුණියගේ මව අපේක්ෂා කළ බවත් නමුත් තමන්ව නිරන්තරයෙන් මොහු විසින් දූෂණය කළ   බව දියණිය පවසනවා.\nපසුගිය 19 වනදා  රාත්‍රියේදී අදාල තරුණිය දූෂණය කිරීමට උත්සාහ කළ අවස්ථාවේ දී එම පුද්ගලයාගේ රහසඟ පිහියකින් කපා දැමූ බව තරුණිය පොලිසියට පවසා තිබෙනවා.\nපිහි පහරට ලක්වූ පුද්ගලයා හදිසි ප්‍රතිකාර සඳහා තිරුවානන්තපුරම් වෛද්‍ය විද්‍යාල රෝහල වෙත ඇතුලත් කර ඇති අතර මෙම පුද්ගලයාගෙන් ලිංගික අතවර සිදුවන බවට එම තරුණිය සිය මවට විටින්විට පවසා ඇතැයි සදහන්.\nඒ පිළිබඳව දැනුවත්ව තිබියදීත්  පැමිණිලි නොකිරීමේ චෝදනා මත මවට එරෙහිව නඩු පැවරීමට කටයුතු කර ඇති අතර පිහි ප්‍රහාරය එල්ලකළ තරුණියට එරෙහිව නඩුවක් ගොනුවනු ඇති බවට විශ්වාස කෙරෙනවා.",
       "URL": "https://www.hirunews.lk/161831/කට්ටඩියාගේ-ජනනේන්ද්‍රය-කැපූ-23-හැවිරිදි-තරුණිය-කියූ-කතාව",
       "Category": "International News",
       "Parent URL": "https://www.hirunews.lk/international-news.php?pageID=477"
}