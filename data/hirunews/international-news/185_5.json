{
       "Source": "hirunews",
       "Timestamp": "Monday, 13 April 2020 - 9:27",
       "Headline": "කොරෝනාවෙන් බැටකන ඇමරිකාවේ ප්‍රාන්ත කිහිපයකට සුළි කුණාටු තත්ත්වයක් - හයක් මරුට",
       "News Content": "කොරෝනා වසංගතයෙන් දරුණු බලපෑමක් එල්ල වී ඇති ඇමරිකාවේ දකුණු දිග ප්‍රදේශයේ ප්‍රාන්ත කිහිපයකට සුළි කුණාටු සහ ගං වතුර තත්ත්වයක් හටගෙන තිබෙනවා.\nලුසියානා, ටෙක්සාස් සහ මිසිසිපි ප්‍රාන්තවලට බලපෑ මෙම සුළි කුණාටු සහ ගං වතුර තත්වය හේතුවෙන් පුද්ගලයින් හයදෙනෙකු ජීවිතක්ෂයට පත්ව ඇති බවයි විදෙස් වාර්තා සඳහන් කළේ.\nනිවාස කඩාවැටීම හේතුවෙන් එම ප්‍රාන්තවල බොහෝ පිරිසක් මේ වනවිට අවතැන්වී ඇති බවද වාර්තා වනවා.\nපසුගිය සතියේ ඇමරිකානු කාලගුණ විද්‍යා බලධාරීන් ඇතිවිය හැකි ආපදා තත්ත්වයට මුහුණදීම සඳහා මාර්ගෝපදේශන මාලාවක්ද නිකුත් කර තිබුණා.\nරැකවරණය පතා පැමිණෙන අවතැන්වූ ජනතාව අතර කොරෝනා වෛරසය ව්‍යාප්තවීම වැළැක්වීම සඳහා එලෙස මාර්ගෝපදේශන මාලාවක් නිකුත් කර ඇති බවයි විදෙස් වාර්තා සඳහන් කළේ",
       "URL": "https://www.hirunews.lk/238524/කොරෝනාවෙන්-බැටකන-ඇමරිකාවේ-ප්‍රාන්ත-කිහිපයකට-සුළි-කුණාටු-තත්ත්වයක්-හයක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=185"
}