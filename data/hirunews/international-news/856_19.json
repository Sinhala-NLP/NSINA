{
       "Source": "hirunews",
       "Timestamp": "Tuesday, 12 March 2013 - 13:21",
       "Headline": "ෆෝක්ලන්ත වැසියන් බ්‍රිතාන්‍ය පාලනය අනුමත කරයි.",
       "News Content": "ආජන්ටිනාව ආසන්නයේ පිහිටි මතභේදයට තුඩු දුන් ෆෝක්ලන්ත දිවයින් හි පැවැත්වූ ජනමත විචාරණයෙන් එහි වැසියන්ගෙන් සියයට 98කට වැඩි ප්‍රතිශතයක් තමන් තවදුරටත් බ්‍රිතාන්‍ය පාලනය යටතේ සිටීමට කැමති බව ප්‍රකාශ කර තිබෙනවා. දින දෙකක් තිස්සේ පැවැති ජනමත විචාරණය සඳහා 2900ක් පමණ වන එහි ජනගහනයෙන් 1672 නෙකු ඡුන්දය ප්‍රකාශ කිරීමට සුදුසුකම් ලබා සිටි අතර ඉන් 1517 දෙනෙකු ඡුන්දය ප්‍රකාශ කළා. ඒ අතුරින් 1513 දෙනෙකුම ප්‍රකාශ කර ඇත්තේ තමන් බ්‍රිතාන්‍යය පාලනය යටතේ සිටීමට කැමති බවයි. ආජන්ටිනාව විසින් ෆෝක්ලන්ත දිවයින් ආක්‍රමණය කිරීම නිසා 1982 වසරේ මෙහි යුද්ධයක් ද පැන නැගුණා.",
       "URL": "https://www.hirunews.lk/55050/ෆෝක්ලන්ත-වැසියන්-බ්‍රිතාන්‍ය-පාලනය-අනුමත-කරයි",
       "Category": "International News",
       "Parent URL": "https://www.hirunews.lk/international-news.php?pageID=856"
}