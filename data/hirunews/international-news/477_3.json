{
       "Source": "hirunews",
       "Timestamp": "Tuesday, 23 May 2017 - 9:13",
       "Headline": "මැන්චෙස්ටර් ප්‍රහාරය බ්‍රිතාන්‍ය අගමැතිනිය හෙළා දකී",
       "News Content": "එංගලන්තයේ මැන්චෙස්ටර් හි පැවැති සංගීත ප්‍රසංගයකට එල්ල වූ ප්‍රහාරය බියජනක ත්‍රස්ත ප්‍රහාරයක් බව බ්‍රිතාන්‍ය අගමැතිනී තෙරේසා මේ පවසනවා.\nබ්‍රිතාන්‍ය වේලාවෙන් ඊයේ මැදියම් රෑ මැන්චෙස්ටර් ඇරීනා හි පැවැති මෙම ප්‍රසංගයේදී සිදුවූ පිපිරීමකින් පුද්ගලයන් 19 දෙනෙකු ජීවිතක්ෂයට පත්වූ අතර 50කට අධික පිරිසක් තුවාල ලැබුවා.\nබ්‍රිතාන්‍යය කම්කරු පක්ෂ නායක ජෙරමි කෝබින් ද ප්‍රහාරය හෙළා දකිමින් පණිවුඩයක් නිකුත් කළා.\nමෙය මරාගෙන මැරෙන ප්‍රහාරයක් ද යන්න දැන් පරීක්ෂාවට ලක් කෙරෙන බවයි බ්‍රිතාන්‍ය වාර්තා සඳහන් කළේ.\nපරීක්ෂණ කටයුතු සඳහා ඇමරිකානු සහය ද ලැබෙන බව වාර්තා වනවා.",
       "URL": "https://www.hirunews.lk/161932/මැන්චෙස්ටර්-ප්‍රහාරය-බ්‍රිතාන්‍ය-අගමැතිනිය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=477"
}