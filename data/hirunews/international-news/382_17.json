{
       "Source": "hirunews",
       "Timestamp": "Saturday, 24 March 2018 - 15:02",
       "Headline": "එට්නා ගිනිකන්ද මුහුදට තල්ලූවේ",
       "News Content": "යුරෝපයේ වඩාත් සක්‍රීය ගිනිකන්ද ලෙසින් සැළකෙන එට්නා, මුහුද දෙසට ඇදෙමින් පවතින බව බ්‍රිතාන්‍ය විද්‍යාඥයින් ප්‍රමුඛ කණ්ඩායමක් සිදුකළ පර්යේෂණයකින් අනාවරණ වී තිබෙනවා.\nඉතාලියට අයත් සිසිලි දිවයිනේ පිහිටි මෙම ගිනි කන්ද මධ්‍යධරණී මුහුද දෙසට වසරකට මිලිමීටර 14 බැගින් ඇදී යන බවයි එහිදී හෙළි වී ඇත්තේ.\nවසර 11 ක දත්ත එක් රැස් කරමින් මෙම නිගමනයට පැමිණ ඇති අතර, එට්නා ගිනිකන්ද මුහුද දෙසට තල්ලූවන වේගය තවත් වසර 10 කින් දෙගුණ විය හැකි බවද පර්යේෂකයින් මත පළ කර තිබෙනවා.\nඑට්නා ගිනිකන්ද අවසන් වරට සක්‍රීය වී ඇත්තේ පසුගිය 2015 වසරේ දෙසැම්බර් 3 වනදායි.",
       "URL": "https://www.hirunews.lk/186764/එට්නා-ගිනිකන්ද-මුහුදට-තල්ලූවේ",
       "Category": "International News",
       "Parent URL": "https://www.hirunews.lk/international-news.php?pageID=382"
}