{
       "Source": "hirunews",
       "Timestamp": "Monday, 04 February 2013 - 19:12",
       "Headline": "දකුණු කොරියාව, ඇමරිකාව ඒකාබද්ධ නාවික අභ්‍යාසයක.",
       "News Content": "දකුණු කොරියාව සහ ඇමරිකා එක්සත් ජනපදය අද (04) තුන් දින ඒකාබද්ධ නාවික අභ්‍යාසයක් ආරම්භ කළා. උතුරු කොරියාවට සිය යුධ ශක්තිය ප්‍රදර්ශනය කිරීම දකුණු කොරියාවේ මෙම ඒකාබද්ධ යුධ අභ්‍යාසයේ අරමුණයි. උතුරු කොරියාව සිය තුන් වන න්‍යෂ්ටික පිපුරුම සිදුකිරීමට සූදානම්ව සිටින මොහොතක එය පැවැත්වීම ද විශේෂත්වයක්. ඒකාබද්ධ යුධ අභ්‍යාසය සඳහා ඇමරිකානු න්‍යෂ්ටික සබ්මැරීනයක් ද එක්වීමට නියමිතයි. උතුරු කොරියාව විසින් සිය භූගත න්‍යෂ්ටික අත්හදා බැලීමේ පිපුරුම සිදුකළහොත් ප්‍රබල ප්‍රතිවිපාකවලට මුහුණදීමට සිදුවනු ඇතැයි දකුණු කොරියාව සහ ඇමරිකාව දැනටමත් අනතුරු අඟවා තිබෙනවා. කෙසේ නමුත් කොරියානු අර්ධද්වීපයේ නැගෙනහිර මුහුදු තීරයේ පැවැත්වෙන ඒකාබද්ධ යුධ අභ්‍යාසය යුධ මානසිකත්වයකින් සිදුකරන්නක් බවට උතුරු කොරියාව චෝදනා කරනවා.",
       "URL": "https://www.hirunews.lk/52736/දකුණු-කොරියාව-ඇමරිකාව-ඒකාබද්ධ-නාවික-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=866"
}