{
       "Source": "hirunews",
       "Timestamp": "Sunday, 11 October 2020 - 11:06",
       "Headline": "උතුරු කොරියාව ලොව විශාලතම බැලස්ටික් මිසයිලය ප්‍රදර්ශනය කරයි",
       "News Content": "මෙතෙක් ලොව නිෂ්පාදනය කළ විශාලතම බැලස්ටික් මිසයිලය ඊයේ උතුරු කොරියාව ප්‍රදර්ශනය කළා.\nඒ, එරට පැවති කම්කරු පක්ෂයේ 75 වන සංවත්සරයට සමගාමීව පැවැත්වූ හමුදා සංදර්ශනයේදීයි.\nකෙසේ වෙතත් මේ පිළිබඳව ඇමරිකාව තම කණගාටුව පළ කර තිබෙනවා.\nඇමරිකාව වැඩිදුරටත් සඳහන් කර ඇත්තේ උතුරු කොරියාව න්‍යෂ්ටික අවි භාවිතයෙන් දුරස්වීමට කටයුතු කළයුතු බවයි.\nමෙම සංවත්සරය උතුරු කොරියානු නායක කිම් ජොං අන් ගේ ප්‍රධානත්වයෙන් රාත්‍රි කාලයේදී පවත්වා ඇති අතර, ඊට සම්බන්ධ වූ කිසිවෙකුත් මුඛ ආවරණ පැළඳ නොසිටි බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/252283/උතුරු-කොරියාව-ලොව-විශාලතම-බැලස්ටික්-මිසයිලය-ප්‍රදර්ශනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=160"
}