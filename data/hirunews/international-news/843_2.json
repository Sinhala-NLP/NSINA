{
       "Source": "hirunews",
       "Timestamp": "Monday, 06 May 2013 - 13:24",
       "Headline": "ගඩාෆි සමකාලීනයන්ට දේශපාලන තහනමක්.",
       "News Content": "ගඩාෆි සමකාලීනයන්ට දේශපාලනය තහනම් කරමින් ලිබියානු පාර්ලිමේන්තුව නව පනතක් සම්මත කරගෙන තිබෙනවා. විදෙස් වාර්තා සඳහන් කළේ ඒ අනුව 1969 සිට 2011 කාල සීමාව දක්වා දේශපාලන තනතුරු දැරූ  ඕනෑම පුද්ගලයෙකු ඉවත් කිරීමේ බලය මෙම පනතින් හිමිව ඇති බවයි. තුනෙන් දෙකක බහුතර ඡුන්දයකින් මෙම පනත පාර්ලිමේන්තුවේදී සම්මත වූ අතර ඊට විරුද්ධව ඡුන්දය ප්‍රකාශ කර ඇත්තේ මන්ත්‍රීවරුන් 4 දෙනෙකු පමණයි. මෙම නව පනත සම්මත වීමත් සමග ලිබියානු අග්‍රාමාත්‍ය අලි සයිඩන් ඇතුලූ ජ්‍යෙෂ්ඨ දේශපාලනඥයන් රැසකට තනතුරු අහිමිවීමේ අවධානමක් මතුවී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/58452/ගඩාෆි-සමකාලීනයන්ට-දේශපාලන-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=843"
}