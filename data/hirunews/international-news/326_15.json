{
       "Source": "hirunews",
       "Timestamp": "Tuesday, 09 October 2018 - 20:33",
       "Headline": "පාප්වහන්සේට උතුරු කොරියාවෙන් ආරාධනයක්",
       "News Content": "උතුරු කොරියාවට පැමිණෙන ලෙස එරට නායක කිම් ජොං අන් ශුද්ධෝත්තම ෆ්‍රැන්සිස් පාප් වහන්සේට ආරාධනාවක් සිදුකර ඇති බව දකුණු කොරියානු ජනාධිපති කාර්යාලය නිවේදනය කළා.\nඑම ආරාධනාව ලබන සතියේ වතිකානුවේ සංචාරයක නිරතවන දකුණු කොරියානු ජනාධිපති මූන් ජේ ඉන් පාප් වහන්සේට භාරදෙනු ඇති බවයි එහි දැක්වෙන්නේ.\nමෙතෙක් කිසිදු පාප්වහන්සේ නමක උතුරු කොරියාවේ සංචාරයක නිරතවී නැහැ.",
       "URL": "https://www.hirunews.lk/201778/පාප්වහන්සේට-උතුරු-කොරියාවෙන්-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=326"
}