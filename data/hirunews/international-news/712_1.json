{
       "Source": "hirunews",
       "Timestamp": "Monday, 10 August 2015 - 19:59",
       "Headline": "බිම් බෝම්බ පිපිරීමකින් දකුණු කොරියාව කැළඹේ",
       "News Content": "උතුරු සහ දකුණු කොරියානු රාජ්‍යයන් වෙන් කෙරෙන යුද මුක්ත කලාපයේ සිදුවූ බිම් බෝම්බ පිපිරීමක් පිළිබඳව දකුණු කොරියාව, උතුරු කොරියාවට අද චෝදනා කළා. මෙම පිපිරීමෙන් එක් දකුණු කොරියානු සෙබලෙකුගේ දෙපා අහිමි වූ අතර තවත් එක් සෙබලෙකුගේ එක් පාදයක් ඉවත් කිරීමට සිදුවුණා. මෙම සිද්ධියට උතුරු කොරියාව සම්බන්ධ නොමැති බවයි දකුණු කොරියාව මුලින් ප්‍රකාශ කළේ. එහෙත් දකුණු කොරියානු රජය අද කියා සිටියේ උතුරු කොරියානුවන් ජීවිත හානි සිදුකිරීමේ අරමුණින් මෙලෙස බිම් බෝම්බ අතුරා ඇති බවයි.",
       "URL": "https://www.hirunews.lk/114681/බිම්-බෝම්බ-පිපිරීමකින්-දකුණු-කොරියාව-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=712"
}