{
       "Source": "hirunews",
       "Timestamp": "Sunday, 15 September 2019 - 11:27",
       "Headline": "ටියුනීසියාවේ දෙවන නිදහස් ජනාධිපතිවරණය අදයි",
       "News Content": "2011 අරාබි වසන්තයෙන් බිහිවූ ලොව නවතම ප්‍රජාතන්ත්‍රවාදී රාජ්‍යයක් වන උතුරු අප්‍රිකානු ටියුනීසියාවේ දෙවන නිදහස් ජනාධිපතිවරණය අද පැවැත්වෙනවා.\nඒ, එරට ප්‍රජාතන්ත්‍රවාදී ලෙස තේරී පත්වූ ප්‍රථම ජනාධිපති බෙජී සයිඩ් එසෙබ්සි වයස අවුරුදු 92 ක්ව සිටියදී පසුගිය ජූලි මාසයේ අභාවප්‍රාප්ත වීම හේතුවෙන්.\nඑවකට ලොව පාලන බලයේ සිටි වයස්ගතම රාජ්‍ය නායකයා වූයේ ඔහුයි.\nඅද පැවැත්වෙන ටියුනීසියානු ජනාධිපතිවරණය සඳහා කාන්තාවන් දෙදෙනෙකු ඇතුලූ අපේක්ෂකයන් 26 දෙනෙකු ඉදිරිපත්ව සිටිනවා.\nජනාධිපතිවරණය පැවැත්වෙන තුරු එරට අන්තර්වාර ජනාධිපතිවරයා වන්නේ  කථානායකවරයායි.",
       "URL": "https://www.hirunews.lk/224306/ටියුනීසියාවේ-දෙවන-නිදහස්-ජනාධිපතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=237"
}