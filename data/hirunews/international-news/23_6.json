{
       "Source": "hirunews",
       "Timestamp": "Thursday, 17 November 2022 - 17:23",
       "Headline": "සිරකරුවන් 6000ක් නිදහස් කිරීමට මියන්මාර හමුදාව තීරණය කරයි",
       "News Content": "මියන්මාර හමුදා භාරයට ගත් සිරකරුවන් 6000 ක පිරිසක් නිදහස් කිරීමට තීරණය කර තිබෙනවා.\nහිටපු බ්‍රිතාන්‍ය තානාපතිවරයෙකු, ජපාන චිත්‍රපට නිෂ්පාදකවරයෙකු සහ බලයෙන් පහකළ එරට සිවිල් නායකයාගේ ඕස්ට්‍රේලියානු උපදේශකවරයෙකු ද මෙලෙස නිදහස ලබන සිරකරුවන් අතර වන බවයි විදෙස් වාර්තා සඳහන් කළේ.\nමියන්මාර ජාතික දින සැමරුමට සමගාමීව මොවුන්ට සමාව ලබාදෙන බව මියන්මාර හමුදා පාලනය නිවේදනය කර තිබෙනවා.\nඑරට පාලන බලය අත්පත් කරගැනීමෙන් පසු මියන්මාර හමුදාව 16,000 කට අධික පිරිසක් අත්අඩංගුවට ගනු ලැබුවා.",
       "URL": "https://www.hirunews.lk/320633/සිරකරුවන්-6000ක්-නිදහස්-කිරීමට-මියන්මාර-හමුදාව-තීරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=23"
}