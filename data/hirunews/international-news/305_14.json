{
       "Source": "hirunews",
       "Timestamp": "Sunday, 23 December 2018 - 16:56",
       "Headline": "ඉන්දුනීසියානු සුනාමියෙන් මියගිය සංඛ්‍යාව තවත් ඉහළට",
       "News Content": "ඉන්දුනීසියාවේ සුන්දා සමුද්‍ර සන්ධිය ආශ්‍රිතව පිහිටි අනක් - ක්‍රැකටෝවා ගිනි කන්දේ පිපිරීමෙන් හටගත් සුනාමිය නිසා මියගිය සංඛ්‍යාව මේ වන විට 222 දක්වා ඉහළ ගොස් තිබෙනවා.\nනවතම විදෙස් වාර්තා සඳහන් කළේ තවත් පුද්ගලයින් 843 දෙනෙකු තුවාල ලබා ඇති බවයි.\nමීට අමතරව තවත් පුද්ගලයින් 30 දෙනෙකු පමණ අතුරුදන් වී තිබෙනවා.\nඉන්දුනීසියාවේ දකුණු දිග සුමාත්‍රා වෙරළට සහ ජාවා දිවයිනේ බටහිර කෙළවරට සුනාමිය බලපා ඇති බව සඳහන්.\nසංචාරකයන් අතර ප්‍රකට බටහිර ජාවා ප්‍රදේශයේ ගොඩනැගිලි රැසකටද ඉන් හානි සිදුව තිබෙනවා.",
       "URL": "https://www.hirunews.lk/206658/ඉන්දුනීසියානු-සුනාමියෙන්-මියගිය-සංඛ්‍යාව-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=305"
}