{
       "Source": "hirunews",
       "Timestamp": "Tuesday, 02 April 2013 - 9:15",
       "Headline": "ඇමරිකානු ප්‍රහාරක යුද නැව් දකුණු කොරියානු මුහුදේ.",
       "News Content": "උතුරු කොරියාවෙන් එල්ල විය හැකි මිසයිල ප්‍රහාරයකට ප්‍රති ප්‍රහාර එල්ල කිරීම සඳහා ඇමරිකානු ප්‍රහාරක නෞකාවක් දකුණු කොරියානු මුහුදු තීරයේ ස්ථානගත කර ඇති බව සෝල් ආරංචි මාර්ග සදහන් කළා. උතුරු කොරියාවෙන් එල්ල වන ප්‍රකෝපකාරී ප්‍රහාරයකදී ප්‍රබල ප්‍රති ප්‍රහාරයක් එල්ල කරන බවයි දකුණු කොරියාව පවසන්නේ. යූ.එස්.එස්. ෆිට්ස්ජෙරල්ඞ් නම් වූ මෙම ඇමරිකානු යුද නෞකාව දකුණු කොරියාව සමග ඒකාබද්ධ යුද අභ්‍යාසයකට ද සහභාගි වුණා. එය නැවතත් ජපාන වරායක් වෙත යාමට නියමිතව තිබූ නමුදු එය අවලංගු කරමිනුයි එය දකුණු කොරියානු මුහුදේ රඳවා ඇත්තේ.",
       "URL": "https://www.hirunews.lk/56406/ඇමරිකානු-ප්‍රහාරක-යුද-නැව්-දකුණු-කොරියානු-මුහුදේ",
       "Category": "International News",
       "Parent URL": "https://www.hirunews.lk/international-news.php?pageID=851"
}