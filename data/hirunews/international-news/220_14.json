{
       "Source": "hirunews",
       "Timestamp": "Tuesday, 26 November 2019 - 10:45",
       "Headline": "සංක්‍රමණිකයන් 39කට මරු කැදවූ බ්‍රිතාන්‍ය ට්‍රක් රථ රියදුරු වරද පිළිගනී",
       "News Content": "කන්ටේනර් රථයකින් නීතිවිරෝධී ලෙස ප්‍රවාහනය කරමින් සිටි වියට්නාම සංක්‍රමණිකයින් 39 දෙනෙකු මිය යාමේ සිද්ධියට එහි බ්‍රිතන්‍යය රියදුරු වරද පිළිගෙන තිබෙනවා.\nඋතුරු අයර්ලන්තයේ පදිංචිකරුවෙකු වන 25 හැවිරිදි මොරිස් රොබින්සන් නැමති මෙම සැකකරු ඊයේ ලන්ඩන් අධිකරණය වෙත ප්‍රකාශයක් කළේ බන්ධනාගාරයේ සිටිමින්.\nඒ, මෙම සිද්ධියෙන් මාසයකට පමණ පසුවයි.\nලන්ඩන් නුවර ආසන්නයේදී ට්‍රක් රථයක මිය ගිය සංක්‍රමණිකයන් 44 දෙනා අතරින් 31 දෙනෙකු පිරිමි පුද්ගලයින් වන අතර, කාන්තාවන් 8 දෙනෙකු ද ඊට ඇතුළත්.\nමෙම සිද්ධිය සම්බන්ධයෙන් ට්‍රක් රථයේ රියදුරුට අමතරව තවත් උතුරු අයර්ලන්තවාසීන් දෙදෙනෙකුට එරෙහිව නඩු පවරා තිබෙනවා.",
       "URL": "https://www.hirunews.lk/229005/සංක්‍රමණිකයන්-39කට-මරු-කැදවූ-බ්‍රිතාන්‍ය-ට්‍රක්-රථ-රියදුරු-වරද-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=220"
}