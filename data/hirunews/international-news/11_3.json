{
       "Source": "hirunews",
       "Timestamp": "Sunday, 27 August 2023 - 19:51",
       "Headline": "වැග්නර් සමූහ නායකයාගේ මරණය රුසියාව තහවුරු කරයි",
       "News Content": "වැග්නර් සමූහ ව්‍යාපාරයේ ප්‍රධානී යෙව්ගනි ප්‍රිගෝෂ් ගුවන් අනතුරකින් මිය ගිය බව රුසියාව තහවුරු කර තිබෙනවා.\nපසුගිය බදාදා සිදුවූ ගුවන් අනතුරින් ඔහු ඇතුළු 10 දෙනෙකු මියගිය බවයි වාර්තා වුණේ.\nඅද රුසියාව ඔහුගේ මරණය නිල වශයෙන් ප්‍රකාශයට පත් කර ඇත්තේ ගුවන් අනතුරෙන් මියගිය අයගේ ජාන විශ්ලේෂණ ප්‍රතිඵල අනුවයි.\nයුද්ධය අතරතුර ඔවුන්ට ප්‍රමාණවත් ආයුධ ලබා දී නොමැති බව කලින් පැවසීමෙන් පසු, වැග්නර්ගේ සන්නද්ධ හමුදා මොස්කව්හිදී කැරැල්ලක් දියත් කරමින් රුසියානු ජනාධිපති ව්ලැඩිමීර් පුටින් විශාල අර්බුදයකට ලක් කළා.\nකෙසේ වෙතත් මේ තත්ත්වය තුළ ඔහුගේ මරණය යුක්රේනයට සම්බන්ධයක් නැති බව යුක්රේන ජනාධිපති සඳහන් කර තිබීම ද විශේෂත්වයක්.",
       "URL": "https://www.hirunews.lk/346323/වැග්නර්-සමූහ-නායකයාගේ-මරණය-රුසියාව-තහවුරු-කරයි",
       "Category": "International News",
       "Parent URL": "https://www.hirunews.lk/international-news.php?pageID=11"
}