{
       "Source": "hirunews",
       "Timestamp": "Friday, 03 September 2021 - 8:43",
       "Headline": "'අයිඩා' සුළි කුණාටුවෙන් මිය ගිය ගණන 41 දක්වා ඉහළට",
       "News Content": "අයිඩා සුළි කුණාටුවේ බලපෑම හේතුවෙන් ඇමරිකාවේ නිව්යෝක් සහ නිව් ජර්සි ප්‍රාන්තවල පුද්ගලයින් 41 දෙනෙකු මිය ගොස් ඇති බව විදෙස් වාර්තා සදහන් කළා.\nමිලියනයකට පමණ මේ වන විට විදුලිය ඇනහිට ඇති අතර, දුම්රිය ඇතුළු ප්‍රවාහන සේවා මුළුමනින් ම පාහේ අඩපණ ව තිබෙනවා.\nඅයිඩා  සුළි කුණාටුවත් සමඟ ඇති වූ අධික වර්ෂාව සහ ජල ගැලීම් හේතුවෙන් බොහෝ පිරිසක් මිය ගොස් තිබුණේ, වාහන අංගන සහ භූගත තට්ටු තුළ සිරවීමෙන්.\nකෙසේ වෙතත්, පීඩාවට පත් ජනතාවට සහන සලසන ලෙස ඇමරිකානු ජනාධිපති ජෝ බයිඩ්න් නිළධාරීන්ට උපදෙස් ලබා දී තිබෙනවා.",
       "URL": "https://www.hirunews.lk/281262/අයිඩා-සුළි-කුණාටුවෙන්-මිය-ගිය-ගණන-41-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=98"
}