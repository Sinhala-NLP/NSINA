{
       "Source": "hirunews",
       "Timestamp": "Monday, 09 July 2018 - 18:20",
       "Headline": "තායි ලෙන තුළ සිරවූ ළමුන් 08 දෙනෙකු මුදා ගැනේ",
       "News Content": "තායිලන්තයේ චියං රායි ප්‍රාන්තයේ තාම් ලූවන් ලෙන තුළ සිර වූ 12 දෙනාගෙන් ළමුන් 08 දෙනෙකු මේ වනවිට කිමිදුම්කරුවන් විසින් මුදාගෙන තිබෙනවා.\nයොවුන් පාපන්දු කණ්ඩායමක ළමයින් 12 දෙනෙකු සහ ඔවුන්ගේ පුහුණුකරු පසුගිය ජුනි 23 වන දා සිට ලෙන තුළ සිර වී සිටින්නේ ඔවුන් ඊට ඇතුළු වූ පසු ලෙන තුළට ජලය ගලා ඒම හේතුවෙන්.\nබ්‍රිතාන්‍ය කිමිදුම්කරුවන් 50 දෙනෙකු සහ තායිලන්ත කිමිදුම්කරුවන් 40 දෙනෙකුගෙන් යුත් කණ්ඩායමක් ඊයේ ආරම්භ කළ කඩිනම් මුදා ගැනීමේ මෙහෙයුමේදී ළමයින් 4 දෙනෙකු මුදා ගැනුණා.\nඔක්සිජන් ඇතුළු සැපයුම් යථා තත්ත්වයට පත් වන තුරු ඊයේ මෙහෙයුම තාවකාලිකව නතර කළ අතර, අද උදෑසන එය යළි ආරම්භ කෙරුණේ ඊයේ රාත්‍රියේ ඇද හැලූණු වර්ෂාව ද නොතකමින්.",
       "URL": "https://www.hirunews.lk/194843/තායි-ලෙන-තුළ-සිරවූ-ළමුන්-08-දෙනෙකු-මුදා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=353"
}