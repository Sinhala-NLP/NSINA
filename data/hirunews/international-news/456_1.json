{
       "Source": "hirunews",
       "Timestamp": "Saturday, 29 July 2017 - 13:38",
       "Headline": "උතුරු කොරියාවට යුදමය ප්‍රතිචාරයක් දක්වන්න සාකච්ඡා",
       "News Content": "උතුරු කොරියාව විසින් දෙවැනි අන්තර් මහද්වීපික මිසයිලයත් අත්හදා බැලීමෙන් අනතුරුව ඔවුන්ට යුදමය ප්‍රතිචාරයක් දැක්විය යුතු ආකාරය ගැන දකුණු කොරියාව සහ ඇමරිකා එක්සත් ජනපදය සාකච්ඡා කර තිබෙනවා.\nදෙරටේ හමුදා නායකත්වය ඒ සම්බන්ධයෙන් අදහස් හුවමාරු කර ගත් බව ඇමරිකානු පෙන්ටගනය ප්‍රකාශ කළා.\nඇමරිකානු හමුදාවල ඒකාබද්ධ මාණ්ඩලික ප්‍රධානී ජෙනරාල් ජෝ ඩන්ෆෝදඩ් සහ ඇමරිකානු පැසිෆික් නාවික විධානයේ අද්මිරාල් හැරී හැරිස්, දකුණු කොරියානු හමුදාවල ඒකාබද්ධ මාණ්ඩලික ප්‍රධානී ජනරාල් ලී සුන් ජින් සමඟ එම සාකච්ඡාවල නිරත වූ බව සඳහන්.\nඑහිදී දකුණු කොරියාවේ ආරක්ෂාව උදෙසා ඇමරිකාවේ කැපවීම යළි තහවුරු කළ බවයි පෙන්ටගනය වැඩිදුරටත් සඳහන් කළේ.",
       "URL": "https://www.hirunews.lk/167078/උතුරු-කොරියාවට-යුදමය-ප්‍රතිචාරයක්-දක්වන්න-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=456"
}