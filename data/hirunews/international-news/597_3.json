{
       "Source": "hirunews",
       "Timestamp": "Friday, 19 August 2016 - 14:12",
       "Headline": "ළඟදීම විවෘත වන ලොව ඉහළින්ම තැනූ දිගම වීදුරු පාලම මෙන්න",
       "News Content": "මධ්‍යම චීනයේ හුනෑන් ප්‍රාන්තයේ කදු ශිඛර දෙකක් යා කරමින් තැනූ ලොව ඉහළින්ම පිහිටි දිගම වීදුරු පාලම විවෘත කිරීමට චීන බලධාරින් දැන් සූදානම්.\nඅවතාර් නමැති හොලිවුඩ් චිත්‍රපටය රූගත කළ බැවින් අවතාර් ලෙස අන්වර්ථ නාමයෙන් හදුන්වන කදු දෙකක් යා කරමින් තනා ඇති එම පාලමේ දිග මීටර් 430 ක්.\nපොළොව මට්ටමේ සිට මීටර් 300 ක් ඉහළින් එය තනා ඇත්තේ තට්ටු 3 කින් යුත් විනිවිද පෙනෙන වීදුරු පැනල උපයෝගි කරගෙනයි.\nඒ සදහා වැය කර ඇති මුදල ඇමරිකානු ඩොලර් මිලියන තුනහමාරකට ආසන්නයි.\nඊශ්‍රායල ගෘහ නිර්මාණ ශිල්පියෙකු විසින් නිර්මාණය කර ඇති මෙම වීදුරු පාලම එහි නිර්මාණ ශිල්පය සහ ඉදිකිරීම් හේතුවෙන් දැනටමත් ලෝක වාර්තා අතරට ඇතුළත් වී අවසන්.\nමීට පෙර අදාළ පාලමේ ශක්තිමත් බව නැරඹීමට පැමිණි පිරිසට පෙන්වීමට සිදුකළ සුවිශේෂ ක්‍රියාකාරකමක් පහතින්",
       "URL": "https://www.hirunews.lk/140998/ළඟදීම-විවෘත-වන-ලොව-ඉහළින්ම-තැනූ-දිගම-වීදුරු-පාලම-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=597"
}