{
       "Source": "hirunews",
       "Timestamp": "Thursday, 15 August 2013 - 15:16",
       "Headline": "එක්සත් ජාතීන්ගේ අවි නිරීක්ෂණ කණ්ඩායමක් සිරියාවට.",
       "News Content": "රසායනික අවි භාවිතා කළ බව කියන සිද්ධියක් සම්බන්ධයෙන් පරීක්ෂණ පැවැත්වීමට එක්සත් ජාතීන්ගේ සංවිධානයේ අවි නිරීක්ෂක කණ්ඩායමක් සිරියාවට යෑමට සූදානම් වනවා. විදෙස් වාර්තා සඳහන් කළේ පසුගිය මාර්තු මාසයේදී සිරියාවේ උතුරු ප්‍රදේශයේ රජයේ හමුදා සහ අන්තවාදීන් අතර ඇතිවූ ගැටුමකදී රසායනික අවි භාවිත වී ඇති බවට තොරතුරු ලැබී ඇති බවයි. මෙහිදී පුද්ගලයින් 25 දෙනෙකු ජීවිතක්ෂයටද පත්ව තිබෙනවා. ඒ සම්බන්ධයෙන් පරීක්ෂණ පැවැත්වීමටයි මෙම අවි නිරීක්ෂණ කණ්ඩායම සිරියාවට යෑමට බලාපොරොත්තු වන්නේ.",
       "URL": "https://www.hirunews.lk/65133/එක්සත්-ජාතීන්ගේ-අවි-නිරීක්ෂණ-කණ්ඩායමක්-සිරියාවට",
       "Category": "International News",
       "Parent URL": "https://www.hirunews.lk/international-news.php?pageID=813"
}