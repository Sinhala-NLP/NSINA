{
       "Source": "hirunews",
       "Timestamp": "Saturday, 09 June 2018 - 9:00",
       "Headline": "ඇමරිකානු විශේෂ බලකායට සෝමාලියාවේදී ප්‍රහාරයක්",
       "News Content": "නිරිතදිග සෝමාලියාවේ ජමාමේ නගරය ආසන්නයේදී අල්ශබාබ් සන්නද්ධ කණ්ඩායම් එල්ල කළ ප්‍රහාරයකින් ඇමරිකානු විශේෂ බලකායේ භටයෙකු ජීවිතක්ෂයට පත්වී තිබෙනවා.\nතවත් ඇමරිකානු සෙබලුන් 04 දෙනෙකු සහ සෝමාලි සොල්දාදුවෙකු මෙහිදී තුවාල ලබා ඇති බවයි විදෙස් වාර්තා සඳහන් කළේ.\nමෙය පසුගිය වසරේ ඔක්තෝම්බරයේ නයිබර් හිදී එල්ල වූ ප්‍රහාරයෙන් පසු ඇමරිකානු සෙබලෙකු අප්‍රිකාවේ මෙහෙයුමකදී මිය ගිය ප්‍රථම අවස්ථාවයි.\nඇමරිකානු හමුදා සෝමාලියාවේ රජයේ හමුදාවලට උපදේශක සහ මෙහෙයුම් සහය මෙහෙවරක නිරතව සිටිනවා.\nකෙසේ නමුත්, 1993 වසරේ මොගඩිෂු නුවර දී ඇමරිකානු විශේෂ බලකායේ භටයන් 18 දෙනෙකු සන්නද්ධ ප්‍රහාරයකින් මිය යාමෙන් පසු සෝමාලියාවේ හමුදා මෙහෙයුම් පිළිබදව ඇමරිකාව කටයුතු කරන්නේ පරීක්ෂාවෙන්.\nඑම සිද්ධිය බ්ලැක් හෝක් ඩවුන් නැමති චිත්‍රපටයෙන් ද නිරූපණය කෙරෙනවා.",
       "URL": "https://www.hirunews.lk/192642/ඇමරිකානු-විශේෂ-බලකායට-සෝමාලියාවේදී-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=361"
}