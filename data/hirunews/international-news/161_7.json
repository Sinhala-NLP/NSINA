{
       "Source": "hirunews",
       "Timestamp": "Sunday, 04 October 2020 - 15:00",
       "Headline": "ඉන්දියාවේ කොරෝනා ආසාදිතයින් හැටපන් ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් කොරෝනා ආසාදිතයින් 75,829ක් වාර්තා වීමත් සමඟ ඉන්දියාවේ සමස්ත කොරෝනා ආසාදිතයින් සංඛ්‍යාව ද හැට පන් ලක්ෂය ඉක්මවා තිබෙනවා.\nඑමෙන්ම, ඊයේ වාර්තා වූ කොරෝනා මරණ 940ත් සමඟ එරට කොරෝනා මරණ සංඛ්‍යාව ද එක්ලක්ෂ 1782 දක්වා ඉහළ ගියා.\nමහාරාෂ්ට්‍ර, කර්ණාටක, තමිල්නාඩු, බටහිර බෙංගාල සහ පන්ජාබ් ප්‍රාන්තවලින් වැඩිම කොරෝනා මරණ වාර්තා වී ඇති බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑමෙන්ම, කොරෝනා වෛරස් ව්‍යාප්තිය පාලනය කිරීමේ පියවරක් ලෙස දිල්ලියේ සියලු පාසල් ලබන 31 වනදා දක්වා වසා දැමීමට ප්‍රාන්ත රජය තීරණය කර තිබෙනවා.",
       "URL": "https://www.hirunews.lk/251783/ඉන්දියාවේ-කොරෝනා-ආසාදිතයින්-හැටපන්-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=161"
}