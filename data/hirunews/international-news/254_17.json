{
       "Source": "hirunews",
       "Timestamp": "Friday, 28 June 2019 - 9:08",
       "Headline": "ටියුනීසියාවේ අගනුවරට අයි.එස්. ප්‍රහාරයක්",
       "News Content": "ටියුනීසියාවේ ටියුනිස් අගනුවරට අයි.එස්. සංවිධානය ප්‍රහාරයක් එල්ල කර තිබෙනවා. එහිදී මරාගෙන මැරෙන බෝම්බ ප්‍රහාර දෙකක් ක්‍රියාත්මක වූ බවයි විදෙස් වාර්තා සඳහන් කළේ.\nඑම ප්‍රහාරවලින් ජීවිත හානි වාර්තා වන අතර, පොලිස් නිලධාරියෙකු ද ඒ අතර වන බව සඳහන්.\nඊයේ මෙම ප්‍රහාර වාර්තා වූ අතර, ටියුනීසියාවේ 92 හැවිරිදි ජනාධිපති බෙජි සෙයිඞ් එසෙබ්සි ද හදිසියේ රෝගාතුර වී රෝහල් ගත කර ඇති බවයි වාර්තා වන්නේ.\n2011 වසරේ ආරම්භ වූ අරාබි වසන්තයේදී ප්‍රජාතන්ත්‍රවාදී ලෙස නැගී සිටි එකම රට වන්නේ ටියුනීසියාවයි.\nජනාධිපති එසෙබ්සි 2014 වසරේ බලයට පත්වූයේ අරාබි වසන්තයේ ප්‍රතිඵලයක් ලෙස එරට වසර 23ක් පාලනය කළ ආඥාදායක අබිඞීන් බෙන් අලි බලයෙන් පහ කිරීමෙන් අනතුරුවයි.",
       "URL": "https://www.hirunews.lk/219256/ටියුනීසියාවේ-අගනුවරට-අයි-එස්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=254"
}