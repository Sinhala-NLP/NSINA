{
       "Source": "hirunews",
       "Timestamp": "Monday, 10 January 2022 - 17:42",
       "Headline": "කසකස්ථානයේ ගැටුම් පාලනය කෙරේ - 164ක් මරුට - 8,000ක් අත්අඩංගුවට",
       "News Content": "පැරණි සෝවියට් සමූහාණ්ඩුවට අයත්ව තිබූ රටක් වන කසකස්ථානයේ දින ගණනාවක් පැවති ප්‍රචණ්ඩ ගැටුම්වලට විදේශීය පුහුණුව ලැබූ ඉස්ලාමීය අන්තවාදී කොටස් එක්ව සිටි බවට එරට රජය චෝදනා කළා.\nජනාධිපති කසායම් ටොකයෙව් ගේ ඉල්ලීම මත ගැටුම් මර්දනය කිරීම සඳහා රුසියානු හමුදා එරටට පැමිණි අතර ගැටුම්වලින් පුද්ගලයන් 164 දෙනෙකු මිය ගොස් ඇති බවයි රාජ්‍ය මාධ්‍ය සඳහන් කළේ.\nකසකස්ථානයේ මෝටර් රථ ධාවනය සඳහා යොදා ගැනෙන එල්.පී. ගෑස් මිල දෙගුණයකින් ඉහළ නැංවීමට එරෙහිව පැන නැගුණු විරෝධතා හමුවේ සිය අමාත්‍ය මණ්ඩලය පහ කළ ජනාධිපතිවරයා හදිසි නීතිය පනවා විරෝධතාකරුවන්ට දුටු තැන වෙඩි තැබීමට නියෝග කළා.\nමේ වන විට අල්මාටි අගනුවර තත්ත්වය පාලනය කර ඇති අතර පුද්ගලයන් 8000කට වැඩි පිරිසක් අත්අඩංගුවට ගෙන ඇති බව සඳහන්.\nමේ අතර රුසියානු ජනාධිපති ව්ලැදිමීර් පුටින් සදහන් කළේ කසක්ස්ථානයේ සිය හමුදා මෙහෙවර සීමිත කාලයකදී අවසන් කරන බවයි.",
       "URL": "https://www.hirunews.lk/293577/කසකස්ථානයේ-ගැටුම්-පාලනය-කෙරේ-164ක්-මරුට-8000ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=68"
}