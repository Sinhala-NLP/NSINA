{
       "Source": "hirunews",
       "Timestamp": "Monday, 06 March 2017 - 9:34",
       "Headline": "මහල් අටකින් බිමට වැටුණු තරුණියගේ ජීවිතයට සිදුවූ දේ",
       "News Content": "රුසියාවේ මොස්කව් නුවර පිහිටි මහල් නිවාස සංකීර්ණයක ඇතිවූ ගින්නකින් බේරීමට ගිය තරුණියක් අනතුරට ලක් වූ පුවතක් විදෙස් මාධ්‍ය වාර්තා කරනවා.\nමහල් නිවාස සංකීර්ණයේ අට වන මහලේ මෙම ගින්න ඇතිවී ඇති අතර එහින් බේරීම සදහා උත්සහ කළ තරුණියක් මෙලෙස අඩි 60කින් පමණ උසකින් බිමට වැටී ඇති බවයි වාර්තා වන්නේ.\nඅදාල තරුණිය අනතුරට ලක්වන ආකාරය අසල ගොඩනැගිල්ලක පිහිටි පුද්ගලයෙක් සිය ජංගම දුරකථනයෙන් වීඩියෝකර තිබෙනවා.\nඅනතුරට ලක්වූ තරුණිය රෝහල් ගත කර ඇති අතර ඇය මේ වන විට කෝමා තත්වයෙන් පසුවන බවයි වාර්තා වන්නේ.\nවිදෙස් මාධ්‍ය වැඩි දුරටත් වාර්තා කරන්නේ මෙම ගිනි ගැනීම හේතුවෙන් කුඩා දරුවෙකු ඇතුළු පුද්ගලයින් නව දෙනෙකු තුවාල ලබා ඇති බවයි.\nඅනතුර සිදුවන ආකාරය පහතින්.",
       "URL": "https://www.hirunews.lk/156160/මහල්-අටකින්-බිමට-වැටුණු-තරුණියගේ-ජීවිතයට-සිදුවූ-දේ",
       "Category": "International News",
       "Parent URL": "https://www.hirunews.lk/international-news.php?pageID=509"
}