{
       "Source": "hirunews",
       "Timestamp": "Saturday, 03 October 2015 - 17:55",
       "Headline": "ඇෆ්ගනිස්ථානයේ සායනයකට ඇමෙරිකා  ගුවන් ප්‍රහාරයක්",
       "News Content": "ඇෆ්ගනිස්ථානයේ - කුන්ඩූස් හි සායනික මධ්‍යස්ථානයකට එල්ල වූ ඇමෙරිකානු ගුවන් ප්‍රහාරයෙන් පුද්ගලයන් 10 දෙනෙකු මියගොස් තවත් 37 දෙනෙකු බරපතල තුවාල ලබා රෝහල් ගත කර තිබෙනවා. විදෙස් මාධ්‍ය වාර්තා කළේ  ප්‍රහාරයෙන් මියගිය සියල්ලන්  සායනික මධ්‍යස්ථානයේ සේවයේ නියුතු නිලධාරින් බවයි.\nඇෆ්ගනිස්ථානයේ ක්‍රියාත්මක ත්‍රස්තවාදී කල්ලි ඉලක්ක කර ඇමෙරිකන් ගුවන් ප්‍රහාර එල්ල කිරීම ආරම්භ කර ඇත්තේ අද අලූයම සිටයි.\nඇෆ්ගනිස්ථානයේ - කාබුල් නුවර සහ ඇමෙරිකාවේ වොෂින්ටන් නුවර සිට ජී.පී.එස් තාක්ෂණය ඔස්සේ හඳුනාගත් ත්‍රස්ත ඉලක්ක වෙත  ගුවන් ප්‍රහාර එල්ල කර තිබෙනවා. කෙසේ වෙතත්, මෙම ප්‍රහාරය අන්තර්ජාතික මානව හිමිකම් සංවිධාන දැඩි ලෙස හෙළා දැක ඇති අතර සිද්ධිය සම්බන්ධයෙන් පරීක්ෂණයක් ක්‍රියාත්මක බව ද විදෙස් වාර්තා වැඩිදුරටත් සඳහන් කළා.\nපසුගිය සතිය තුළ ඇෆ්ගනිස්ථානයේ - කුන්ඩූස් ප්‍රදේශයේ ඇමෙරිකන් හමුදා සහ තලෙයිබාන් සටන්කාමීන් අතර දරුණු සටන් පැවතුණා.",
       "URL": "https://www.hirunews.lk/117768/ඇෆ්ගනිස්ථානයේ-සායනයකට-ඇමෙරිකා-ගුවන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=700"
}