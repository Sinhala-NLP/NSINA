{
       "Source": "hirunews",
       "Timestamp": "Sunday, 11 October 2015 - 9:02",
       "Headline": "අන්කාරා බෝම්බ මරණ  100 දක්වා ඉහළට - තුන්දින ශෝක කාලයක්",
       "News Content": "තුර්කියේ අන්කාරා අගනුවර ඊයේ (10) පැවති සාම රැළියට එල්ලවූ බෝම්බ ප්‍රහාරයෙන් මියගිය සංඛ්‍යාව 100 ට ආසන්න වී තිබෙනවා. එහිදී තුවාල ලැබූ සංඛ්‍යාව 245 කට අධිකයි.\nතුර්කියේ වාමාංශික සංවිධාන විසින් සංවිධාන කර තිබූ මෙම සාම රැළිය සඳහා පා ගමන පිටත්වූ අන්කාරා මධ්‍යම දුම්රිය ස්ථානය අසලයි පිපිරීම සිදුවුණේ. ඒ සඳහා මරාගෙන මැරෙන බෝම්බ කරුවන් දෙදෙනෙකු සහභාගි වී ඇති බව වාර්තාවනවා.\nතුර්කියේ සිදුවූ මේ ආකාරයේ දරුණුතම ත්‍රස්ත ප්‍රහාරයයි ඊයේ වාර්තාවූයේ.\nප්‍රහාරයෙන් පීඩාවට ලක්වූවන්ට ශෝකය පළ කරමින් තුර්කි අග්‍රාමාත්‍යවරයා තුන්දින ශෝක කාලයක් ප්‍රකාශයට පත් කර තිබෙනවා.",
       "URL": "https://www.hirunews.lk/118261/අන්කාරා-බෝම්බ-මරණ-100-දක්වා-ඉහළට-තුන්දින-ශෝක-කාලයක්",
       "Category": "International News",
       "Parent URL": "https://www.hirunews.lk/international-news.php?pageID=698"
}