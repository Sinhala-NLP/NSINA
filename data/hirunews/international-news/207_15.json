{
       "Source": "hirunews",
       "Timestamp": "Sunday, 12 January 2020 - 9:30",
       "Headline": "ඉරානයේ බ්‍රිතාන්‍ය තානාපති අත්අඩංගුවට",
       "News Content": "ඉරානයේ බ්‍රිතාන්‍ය තානාපති රොක් මැක්කෙයර් අත්අඩංගුවට ගෙන තිබෙනවා.\nටෙහෙරාන් නුවර පැවති මහජන විරෝධතාවක් අතරතුර අත්අඩංගුවට ගත් ඔහු පැය 3 කට අධික කාලයක් රඳවාගෙන සිටි බවයි විදෙස් වාර්තා සඳහන් කළේ.\nවිරෝධතාව පැවැත්වුණේ පුද්ගලයන් 176 දෙනෙකු ජීවිතක්ෂයට පත් කරමින් ඉරාන ගුවන් යානයක් බිම හෙලීම සම්බන්ධයෙන් ඉරාන රජය සත්‍යය වසන් කිරීමට එරෙහිවයි.\nකෙසේ නමුත් බ්‍රිතාන්‍යය විදේශ ලේකම් කාර්යාලය නිවේදනයක් නිකුත් කරමින් ප්‍රකාශ කළේ නිසි කරුණු දැක්වීමකින් තොරව තම තානාපතිවරයා ඉරාන රජය විසින් අත්අඩංගුවට ගැනීම ජාත්‍යන්තර නීතියට පටහැනි කරුණක් බවයි.",
       "URL": "https://www.hirunews.lk/232109/ඉරානයේ-බ්‍රිතාන්‍ය-තානාපති-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=207"
}