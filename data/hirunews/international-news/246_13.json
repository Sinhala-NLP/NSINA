{
       "Source": "hirunews",
       "Timestamp": "Friday, 09 August 2019 - 13:33",
       "Headline": "හොංකොං ගුවන් තොටුපළේ තුන් දින විරෝධතාව ඇරඹේ",
       "News Content": "හොංකොං හි චීන පරිපාලනයට එරෙහිව එරට ජාත්‍යන්තර ගුවන් තොටුපළේ සැලසුම් කර ඇති තුන් දින විරෝධතාව අද ආරම්භ වුණා.\nකෙසේ නමුත්, ගුවන් තොටුපළ බලධාරීන් අනතුරු ඇගවූයේ නිත්‍යානුකූල සංචාර ලියකියවිලි නොමැති කිසිවෙකුට ගුවන් තොටුපළට ඇතුළුවීමට ඉඩ නොදෙන බවයි.\nචූදිතයන් හොංකොං සිට චීනයට පිටුවහල් කිරීමට එරෙහිව පැන නැගුණු විරෝධතාව මේ වන විට ප්‍රජාතන්ත්‍රවාදී නිදහස ඉල්ලා සිදුකෙරෙන අරගලයක් බවට පත්ව තිබෙනවා.\nසති කිහිපයක් පුරා පැවති උද්ඝෝෂණ හේතුවෙන් මේ වන විට හොංකොං හි එදිනෙදා ක්‍රියාකාරකම් අඩපණ වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/221887/හොංකොං-ගුවන්-තොටුපළේ-තුන්-දින-විරෝධතාව-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=246"
}