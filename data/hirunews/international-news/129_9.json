{
       "Source": "hirunews",
       "Timestamp": "Tuesday, 16 March 2021 - 13:48",
       "Headline": "කිම් ජොන් අන්ගේ සොහොයුරියගෙන් ඇමරිකාවට අනතුරු ඇගවීමක්",
       "News Content": "ඇමරිකා එක්සත් ජනපදයේ ජෝ බයිඩ්න් පරිපාලනයට උතුරු කොරියාව අද අනතුරු ඇගවීමක් සිදුකළා.\nඑම ප්‍රකාශය සිදුකළේ උතුරු කොරියානු නායක කිම් ජොන් අන්ගේ බලගතු සොහොයුරිය කිම් යෝ ජොන් විසින්.\nඋතුරු කොරියානු රජයේ නිළ පුවත්පතෙහි පළ කර ඇති ඇගේ ප්‍රකාශයට අනුව ඇමරිකාවේ නව පරිපාලනයට අනතුරු අගවා ඇත්තේ තම භූමිය තුළ වෙඩි බෙහෙත් දුගද පැතිර වීමට කටයුතු නොකරන ලෙසයි.\nමෙහිදී ඇය දකුණු කොරියාව සහ ඇමරිකාව ඒකාබද්ධව පවත්වන යුද අභ්‍යාස ඉලක්ක කරගෙන තිබෙනවා.\nඉදිරි සිව් වසර තුළ සාමයෙන් සැතපීමට නම් මුල් පියවරක් ලෙස එවැනි ක්‍රියාවලින් වැළකී සිටින ලෙස කිම් යෝ ජොන් කියා සිටියා.\nඇය මෙම ප්‍රකාශය සිදුකළේ ඇමරිකානු රාජ්‍ය ලේකම් ඇන්තනි බ්ලින්කන්ගේ දකුණු කොරියානු සංචාරයට දිනක් තිබියදියි.\nමේ වන විට ඔහු ජපානයේ සංචාරයක නිරත වනවා.",
       "URL": "https://www.hirunews.lk/265496/කිම්-ජොන්-අන්ගේ-සොහොයුරියගෙන්-ඇමරිකාවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=129"
}