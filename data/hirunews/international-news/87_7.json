{
       "Source": "hirunews",
       "Timestamp": "Tuesday, 19 October 2021 - 9:00",
       "Headline": "උතුරු කොරියාව මිසයිල අත්හදා බැලීමක",
       "News Content": "උතුරු කොරියාව විසින් හඳුනා නොගත් මිසයිලයක් නැගෙනහිර මුහුදු තීරයට එල්ල කළ බව දකුණු කොරියාව පවසනවා.\nඋතුරු කොරියාව පසුගිය කාලය තුළ එවැනි මිසයිල අත්හදා බැලීම් කිහිපයක්ම සිදු කළා.\nදිගුදුර කෲස් මිසයිලයක් සහ දුම්රියක සිට එල්ල කරන අධිවේගී මිසයිලයක් ද ඊට ඇතුළත්.\nඋතුරු කොරියානු නායක කිම් ජොං අන් ප්‍රකාශ කළේ, ඇමරිකාවෙන් සහ දකුණු කොරියාවෙන් එල්ල වන තර්ජන හමුවේ ආත්මාරක්ෂාව උදෙසා සිය යුද උපකරණ නවීකරණය කරන බවයි.\nඋතුරු කොරියාවේ නවතම මිසයිල අත්හදා බැලීම වාර්තා වන්නේ සාකච්ඡා සඳහා ඇමරිකාව නව යෝජනාවක් ඉදිරිපත් කිරීමත් සමඟයි.\nසාකච්ඡා සඳහා ඇරයුම් කරමින් ඇමරිකා එක්සත් ජනපදයේ උතුරු කොරියාව පිළිබද විශේෂ නියෝජිත සුන් කිම් ප්‍රකාශ කළේ, උතුරු කොරියාව පිළිබදව ඇමරිකාවේ විරසකයක් නොමැති බවයි.",
       "URL": "https://www.hirunews.lk/285407/උතුරු-කොරියාව-මිසයිල-අත්හදා-බැලීමක",
       "Category": "International News",
       "Parent URL": "https://www.hirunews.lk/international-news.php?pageID=87"
}