{
       "Source": "hirunews",
       "Timestamp": "Tuesday, 25 June 2013 - 13:11",
       "Headline": "ඇෆ්ගන් ජනපති මැඳුරට එල්ල වූ ප්‍රහාරය මැඬ පවත්වයි.",
       "News Content": "ඇෆ්ගනිස්ථානයේ කාබුල් අගනුවර ජනාධිපති මන්දිරයට අද (25) එල්ල වූ තලෙයිබාන් සන්නද්ධ ප්‍රහාරය මැඬ පැවැත්වූ බව ඇෆ්ගන් රජය ප්‍රකාශ කළා. ප්‍රහාරයට පැමිණි සන්නද්ධ සටන්කාමීන් සියලූ දෙනාම එහිදී ජීවිතක්ෂයට පත්වී තිබෙනවා. කාබුල් නුවර ජනාධිපති මන්දිරයට සහ සී.අයි.ඒ. කාර්යාලයට අද (25) අලූයම එල්ල වූ ප්‍රහාරයේ වගකීම තලෙයිබාන් සංවිධානය විසින් භාර ගත්තේ ගැටුම් නිමවීමට ද පෙරයි. දැවැන්ත පිපිරීම් කිහිපයකින් ආරම්භ වූ අවි ගැටුම විනාඩි 90කට වැඩි කාලයක් පැවැති බව සදහන්. කාබුල් පොලිස් ප්‍රධානියා සදහන් කළේ ප්‍රහාරයට පැමිණි සිව් දෙනෙකුගේ මළ සිරුරු හමුවූ බවයි. ප්‍රහාරය එල්ල වන අවස්ථාවේදී ජනාධිපති හමීඞ් කර්සායි ජනාධිපති මන්දිරය තුළ සිටි බව විශ්වාස කෙරෙනවා. කෙසේ නමුත් ඔහුට එම ප්‍රහාරයෙන් කිසිඳු අනතුරක් සිදුවී නැහැ.",
       "URL": "https://www.hirunews.lk/61710/ඇෆ්ගන්-ජනපති-මැඳුරට-එල්ල-වූ-ප්‍රහාරය-මැඬ-පවත්වයි",
       "Category": "International News",
       "Parent URL": "https://www.hirunews.lk/international-news.php?pageID=828"
}