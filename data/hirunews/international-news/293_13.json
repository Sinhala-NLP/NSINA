{
       "Source": "hirunews",
       "Timestamp": "Saturday, 02 February 2019 - 12:14",
       "Headline": "ඇමරිකාවේ අධි ශීත කාලගුණය සමනය වන ලකුණු",
       "News Content": "ආක්ටික් ධ‍්‍රැවයේ ශීත වා දහරා මගින් ඇමරිකාව පුරා ඇති වූ අධිශීත කාලගුණය සමනය වීමේ තත්ත්වයක් ඊයේ වන විට දක්නට ලැබුණු බව විදෙස් වාර්තා සඳහන් කළා.\nවිශේෂයෙන් සෙන්ටිගේ‍්‍රඩ් අංශක ඍණ 30 ඉක්මවා උෂ්ණත්වය පහත වැටුණු චිකාගෝ හි ඊයේ දිනයේ වාර්තා වී ඇත්තේ ඍණ 5.5ක උෂ්ණත්වයක්.\nඇමරිකාවේ මිඩ්වෙස්ට් සහ ඊසානදිග ප්‍රදේශ මුළුමනින්ම පාහේ හිමෙන් වැසී ඇති අතර, පුද්ගලයන් 21 දෙනෙකු අධිශීත කාලගුණයෙන් ජීවිතක්ෂයට පත්වුණා.\nකෙසේ නමුත්, මෙම සති අන්තයේ සාපේක්ෂව උණුසුම් කාලගුණයක් පවතින බවයි වාර්තා වන්නේ.",
       "URL": "https://www.hirunews.lk/209562/ඇමරිකාවේ-අධි-ශීත-කාලගුණය-සමනය-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=293"
}