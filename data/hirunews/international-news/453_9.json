{
       "Source": "hirunews",
       "Timestamp": "Saturday, 05 August 2017 - 11:58",
       "Headline": "අණ නොතකා ගිය දෙදරු මව නැවතුනු තැන  (ඡායාරූප)",
       "News Content": "මාර්ග නීති උල්ලංඝනය කරමින් අධික වේගයෙන් මෝටර් රථයක් ධාවනය කළ තරුණ මවකට සිදුවූ අනතුරක් පිළිබදව විදෙස් මාධ්‍ය වාර්තා කරනවා.\nඑංගලන්තයේ මැන්චෙස්ටර් ප්‍රාන්තයේදී මෙම සිදුවීම සිදුව ඇති බවයි වාර්තා වන්නේ.\nමෙගන් නෝලන් නමැති 24 හැවිරිදි දෙදෙරු මව සිය මිතුරියකගේ නිවසේ සංවිධානය කර තිබූ රාත්‍රී සාදයකට සහභාගී වී නැවත නිවස බලා පැමිණෙමින් සිටින අතර තුර මෙම සිදුවීමට මුහුණ දී තිබෙනවා.\nඅදාල කාන්තාව එම අවස්ථාවේ අධික ලෙස බීමත්ව සිට ඇති අතර ඇය විසින් තම මෝටර් රථය මාර්ග නීති උල්ලංඝනය කරමින් ධාවනය කර ඇති බවටයි තොරතුරු වාර්තා වන්නේ.\nඑම අවස්ථාවේ පොලිස් නිලධාරින් විසින් ඇයගේ මෝටර් රථය පසුපස හඹා ගොස් ඇති අතර ඒ පිළිබදව සැලවූ  ඇය පැයට කිලෝමීටර් 120 පමණ වේගයකින් සිය මෝටර් රථය ධාවන කර තිබෙනවා.\nමෝටර් රථයේ අධික වේගන හේතුවෙන් එහි එන්ජිම පුපුරා ගොස් මෙම අනතුර සිදුව ඇති බවයි විදෙස් මාධ්‍ය වැඩිදුරටත් සදහන් කරන්නේ.\nඅනතුරෙන් 24 හැවිරිදි දෙදෙරු මවට හානියක් සිදු නොවී ඇති අතර පොලිසිය විසින් ඇයව අත්අඩංගුවට ගෙන තිබෙනවා.\nඅත්අඩංගුවට පත කාන්තාව ඊයේ අධිකරණයට ඉදිරිපත් කිරීමෙන් අනතුරුව වසරක කාලයක් රක්ෂිත බන්ධනාගාර ගතකර ඇති බවයි වාර්තා වන්නේ.",
       "URL": "https://www.hirunews.lk/167682/අණ-නොතකා-ගිය-දෙදරු-මව-නැවතුනු-තැන-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=453"
}