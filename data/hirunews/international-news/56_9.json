{
       "Source": "hirunews",
       "Timestamp": "Tuesday, 22 March 2022 - 10:06",
       "Headline": "ඉන්දියාවත් ඉන්ධන මිල ඉහළ නංවයි",
       "News Content": "ලෝක වෙළඳපොලේ ඉන්ධන මිල ඉහළ යාමට සාපේක්ෂව ඉන්දියාව ද අද සිය පෙට්‍රල් සහ ඩීසල් මිල මෙන්ම, එල්.පී ගෑස් මිල ද ඉහළ නංවා තිබෙනවා.\nඉන්දියාවේ ඉන්ධන මිල ඉහළ නැංවන ප්‍රමාණය ප්‍රාන්ත අනුව සුළු වශයෙන් වෙනස් වන අතර, ඉන්දීය අගනුවර දිල්ලියේ පෙට්‍රල් සහ ඩීසල් මිල ඉහළ නංවා ඇත්තේ ශත 80 බැගින්.\nඒ අනුව, පෙට්‍රල් ලීටරයක් ඉන්දීය රුපියල් 96යි ශත 21 දක්වා ඉහළ ගොස් ඇති අතර, ඩීසල් ලීටරයක නව මිල සඳහන් වන්නේ ඉන්දීය රුපියල් 86යි ශත 60ක් ලෙසයි.\nඉන්දියාවට එල්.පී ගෑස් මිල ඉහල නංවා ඇත්තේ රුපියල් 50කින්.\nමෙලෙස ගෑස් මිල වැඩි කර ඇත්තේ පසුගිය ඔක්තෝම්බර් මාසයෙන් පසු ප්‍රථම වතාවටයි.\nඉන්දියාවේ ඉන්ධන සඳහා මිල සූත්‍රයක් ක්‍රියාත්මක වන අතර, දැන් ප්‍රකාශයට පත් කර ඇත්තේ එහි නවතම යාවත්කාලීන කිරීමයි.",
       "URL": "https://www.hirunews.lk/300073/ඉන්දියාවත්-ඉන්ධන-මිල-ඉහළ-නංවයි",
       "Category": "International News",
       "Parent URL": "https://www.hirunews.lk/international-news.php?pageID=56"
}