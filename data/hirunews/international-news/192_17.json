{
       "Source": "hirunews",
       "Timestamp": "Saturday, 07 March 2020 - 13:59",
       "Headline": "සෞදි අරාබිය රජ කුමරුන් 3 දෙනෙකු රදවා ගනී",
       "News Content": "සෞදි අරාබියේ කිරුළ හිමි මොහොමඞ් බින් සල්මාන් කුමරුගේ සොහොයුරු ඇතුළු රජ කුමරුන් 3 දෙනෙකු කුමන්ත්‍රණ චෝදනා මත රදවා ගැනීමට සෞදි බලධාරීන් පියවර ගෙන තිබෙනවා.\nඇමරිකානු මාධ්‍ය වාර්තා කළ පරිදි එය මොහොමඩ් බින් සල්මාන් කුමරු සිය බලය තහවුරු කර ගැනීම සඳහා ගෙන ඇති තවත් පියවරක්.\nඔහු වෙනුවට කිරුළු දැරීමේ හැකියාවක් ඇති අහමඞ් බින් අබ්දුලාසිස් අල් සවුද් කුමරු සහ රජුගේ ඥාති පුත්‍රයෙකු වන මොහොමඩ් බින් නායෙෆ් කුමරු මෙලෙස රාජකීය ආරක්ෂකයන් විසින් ඔවුන්ගේ නිවෙස්වලින් රැගෙන ගොස් ඇති බව සඳහන්.\nනායෙෆ් කුමරුගේ බාල සොහොයුරු නවාෆ් බින් නායෙෆ් ද පසුව එලෙසින් රදවාගෙන ඇති බව සෞදි රාජකීය ආරංචි මාර්ග උපුටා දක්වමින් ඇමරිකානු මාධ්‍ය වාර්තා කළා.",
       "URL": "https://www.hirunews.lk/236013/සෞදි-අරාබිය-රජ-කුමරුන්-3-දෙනෙකු-රදවා-ගනී",
       "Category": "International News",
       "Parent URL": "https://www.hirunews.lk/international-news.php?pageID=192"
}