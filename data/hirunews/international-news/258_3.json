{
       "Source": "hirunews",
       "Timestamp": "Saturday, 15 June 2019 - 14:13",
       "Headline": "හොංකොං හි උදර්පන නීති සංශෝධනය කල් යයි",
       "News Content": "දහස් සංඛ්‍යාත හොංකොං වැසියන්ගේ විරෝධතාවලට මුල් වූ උදර්පන නීති සංශෝධනය කල් දැමීමට එහි පාලකයන් කැමැත්ත පළ කර ඇති බව වාර්තා වනවා.\nචූදිතයන් චීන මව් භූමිය වෙත පිටුවහල් කිරීමට ඉඩ සලසන අදාළ සංශෝධනය මගින් හොංකොං දිවයිනේ අධිකරණ ස්වාධීනත්වයට බාධාවක් එල්ල වන බව හොංකොංවාසීන්ගේ අදහසයි.\nඊට එරෙහිව දැවැන්ත උද්ඝෝෂණ සංවිධාන කෙරුණු අතර හෙටත් එවැනි විරෝධතාවක් පැවැත්වීමට කටයුතු යොදා තිබෙනවා.\nබ්‍රිතාන්‍යය වෙත 99 වසර බද්දට 1841 වසරේ ලබාදුන් හොංකොං දිවයිනට 1997 වසරේදී යළි චීනයට හිමි වුණා.\nඑහෙත් එහි පාලන ක්‍රමය ඒ ආකාරයෙන්ම පවත්වාගෙන යාමටයි චීනය එකඟ වූයේ.",
       "URL": "https://www.hirunews.lk/218456/හොංකොං-හි-උදර්පන-නීති-සංශෝධනය-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=258"
}