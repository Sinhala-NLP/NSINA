{
       "Source": "hirunews",
       "Timestamp": "Sunday, 06 November 2016 - 10:04",
       "Headline": "මොසුල් කඩිනමින් නිදහස් කරගන්නා බව ඉරාක අගමැති කියයි",
       "News Content": "අයි.එස්. ග්‍රහණයේ පවතින මොසුුල් නුවර කඩිනමින් නිදහස් කරගැනීමට හැකිවනු ඇති බව ඉරාක අග්‍රාමාත්‍ය හයිඩර් අල් අබාඩි ප්‍රකාශ කළා.\nනගරය තුළ රැඳී සිටින අයි.එස්. සන්නද්ධ කණ්ඩායම්වලට ඔහු අනතුරු අඟවා සිටියේ ජීවත්වීමට අවශ්‍ය නම් වහා අවි බිම තබා යටත්වන ලෙසයි.\nතුර්කි දේශ සීමාව ආසන්නයේ පිහිටි ක්‍රමෝපාය අතින් වැදගත් නගරයක් වන මොසුල් 2014 වසරේදී අයි.එස්. නායක අබුබකර් අල් බග්ඩාඩි ඇතුලූ කණ්ඩායමක් විසින් අත්පත් කරගනු ලැබුවා.\nතමන් පිහිටුවන ඉස්ලාමීය රාජ්‍යයේ අගනුවර ලෙස මොසුල් යොදාගැනීමටයි අයි.එස්. සංවිධානය සැළසුම් කර තිබුණේ.",
       "URL": "https://www.hirunews.lk/146930/මොසුල්-කඩිනමින්-නිදහස්-කරගන්නා-බව-ඉරාක-අගමැති-කියයි",
       "Category": "International News",
       "Parent URL": "https://www.hirunews.lk/international-news.php?pageID=562"
}