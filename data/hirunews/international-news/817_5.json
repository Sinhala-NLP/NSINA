{
       "Source": "hirunews",
       "Timestamp": "Friday, 02 August 2013 - 8:21",
       "Headline": "ඉතාලියේ හිටපු අගමැති බර්ලස්කෝනිට සිරදඩුවම්.",
       "News Content": "බදු පැහැර හැරීමේ චෝදනා මත ඉතාලියේ හිටපු අගමැති සිල්වියෝ බර්ලස්කෝනිට පැනවුණු සිරදඩුවම් එරට ශ්‍රේෂ්ඨාධිකරණය විසින් ඊයේ තහවුරු කළා. එමෙන්ම, ඔහුට තවදුරටත් රජයේ තනතුරු හෙබවිය හැකි ද යන්න පිළිබඳව අධිකරණය දැන් සලකා බලමින් සිටිනවා. ඉතාලි ශ්‍රේෂ්ඨාධිකරණයේ තීරණයට එරෙහිව බර්ලස්කෝනිට අභියාචනා ඉදිරිපත් කළ නොහැකියි. එහෙත්, 76 හැවිරිදි හිටපු ඉතාලි අගමැතිවරයාගේ වයස හේතුවෙන් ඔහුට බන්ධනාගාර ගත නොවී සිටීමට අවස්ථාවක් පවතිනවා. බර්ලස්කෝනිට එරෙහිව ඉතාලි අධිකරණවල විභාග වන නඩු සංඛ්‍යාව 50 කට අධිකයි.",
       "URL": "https://www.hirunews.lk/64248/ඉතාලියේ-හිටපු-අගමැති-බර්ලස්කෝනිට-සිරදඩුවම්",
       "Category": "International News",
       "Parent URL": "https://www.hirunews.lk/international-news.php?pageID=817"
}