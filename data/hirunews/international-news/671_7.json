{
       "Source": "hirunews",
       "Timestamp": "Thursday, 21 January 2016 - 19:14",
       "Headline": "දිල්ලියටත් IS තර්ජන",
       "News Content": "ඉන්දියාවේ නවදිල්ලි නගරයට ප්‍රහාරයක් එල්ල කිරීමට සැලසුම් කළ පුද්ගලයන් 4 දෙනෙකු එරට ආරක්ෂක අංශ අද අත්අඩංගුවට ගත්තා.\nඉන්දීය මාධ්‍ය වාර්තා සදහන් කළේ දිල්ලි නගරයේ ප්‍රධාන ගොඩනැගිලි කිහිපයක් සහ උත්තර් ප්‍රදේශ්හි දුම්රිය ස්ථානයක් ඉලක්ක කර ගනිමින් ඔවුන් ප්‍රහාරය එල්ල කිරීමට සැලසුම් කර තිබූ බවයි.\nඅත්අඩංගුවට ගත් පුද්ගලයින් අයි එස් ත්‍රස්තයන් සමඟ අන්තර්ජාල සබඳතා පවත්වා ඇති බවට ද තොරතුරු අනාවරණ වී තිබෙනවා.\nඉන්දීය පොලීසිය සඳහන් කරන්නේ මෙම පිරිස ඉන්දියාවේ අයි.එස්. ත්‍රස්ත  සම්බන්ධතා ඇති ජාලයක කොටස්කරුවන් විය හැකි බවයි.",
       "URL": "https://www.hirunews.lk/124471/දිල්ලියටත්-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=671"
}