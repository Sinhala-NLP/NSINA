{
       "Source": "hirunews",
       "Timestamp": "Friday, 02 August 2019 - 19:07",
       "Headline": "භූ චලනයක් හේතුවෙන් ඉන්දුනීසියාවට සුනාමි අනතුරු ඇගවීමක්",
       "News Content": "ඉන්දුනීසියාවේ ජාවා දුපත් ආසන්නයේ ප්‍රබල භූ චලනයක් සිදුවී තිබෙනවා.\nඑය රික්ටර් පරිමාණයේ ඒකක 6.9ක චලනයක් බවයි විදෙස් මාධ්‍ය වාර්තා කළේ.\nමේ හේතුවෙන් ඉන්දුනීසියාවට සුනාමි අනතුරු ඇඟවීමක් ද නිකුත් කර තිබෙනවා.\nවෙරළාසන්න ප්‍රදේශවල ජනතාවට උස් බිම් ප්‍රදේශ වෙත වහාම යොමුවන ලෙසටයි ඉන්දුනීසියා ආපදා කළමණකරණ ඒකක දැනුම්දී ඇත්තේ.\nභූගෝලීය වශයෙන් භූ කම්පන වඩාත් ක්‍රියාකාරී පැසිෆික් ගිනි වලල්ල ආසන්නයේ පිහිටි රටක් හේතුවෙන් ඉන්දුනීසියාව නිරන්තරයෙන් භූ කම්පනවලට ගොදුරු වන රටක් ලෙසට සැලකෙනවා.\nඅද සිදුවූ මෙම භූ කම්පනයෙන් වූ හානියක් මෙතෙක් අනාවරණවී නැහැ.\nභූ කම්පනය ඉන්දුනීසියාවේ අගනුවර වන ජකර්තා නුවරට ද දැනී තිබෙනවා.",
       "URL": "https://www.hirunews.lk/221396/භූ-චලනයක්-හේතුවෙන්-ඉන්දුනීසියාවට-සුනාමි-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=248"
}