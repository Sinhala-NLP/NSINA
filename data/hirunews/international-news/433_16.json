{
       "Source": "hirunews",
       "Timestamp": "Tuesday, 03 October 2017 - 13:38",
       "Headline": "ඇමරිකානු ප්‍රහාරකයාගේ පියා බැංකු මංකොල්ලකරුවෙක්",
       "News Content": "පුද්ගලයන් 59 දෙනෙකු මරුමුවට පත් කරමින් තවත් 527 දෙනෙකුට තුවාල සිදුකරමින් ඇමරිකාවේ ලාස්වේගාස් හිදී ප්‍රහාරයක් එල්ල කළ ස්ටීවන් පැඩොක්ගේ පියා බැංකු මංකොල්ලකරුවෙකු මෙන්ම නම ගිය අපරාධකරුවෙකු බවට තොරතුරු හෙළි වී තිබෙනවා.\nබැංකු කොල්ලයකට සිරගත වී සිටි ඔහු 1969 වසරේදී සිරෙන් පැන ගොස් ඇති අතර 1977 වසර තෙක්ම ඇමරිකානු එෆ්.බී.අයි. ආයතනයට අවශ්‍ය අපරාධකරුවෙකු ලෙස නම් කර තිබුණා.\nසිරෙන් පැන යාමෙන් අනතුරුව එවකට ප්‍රකට මාධ්‍යයක් වූ පෝස්ටර් ඇමරිකාව පුරා අලවා තිබුණේ ඔහු මානසික ව්‍යාධි සහිත දිවි නසා ගැනීමේ ප්‍රවණතාවක් ඇති භයානක අපරාධකරුවෙකු ලෙස හදුන්වමින්.\nකෙසේ නමුත්, ඔහු ඊයේ වෙඩි තැබීම සිදුකළ ස්ටීවන් පැඩොක්ගේ යොවුන් වියේදී පවුලෙන් දුරස්ථව සිටි බව සඳහන්.",
       "URL": "https://www.hirunews.lk/172459/ඇමරිකානු-ප්‍රහාරකයාගේ-පියා-බැංකු-මංකොල්ලකරුවෙක්",
       "Category": "International News",
       "Parent URL": "https://www.hirunews.lk/international-news.php?pageID=433"
}