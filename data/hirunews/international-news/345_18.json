{
       "Source": "hirunews",
       "Timestamp": "Saturday, 04 August 2018 - 12:44",
       "Headline": "රුසියාවේ හෙලිකොප්ටරයක් කඩා වැටී 18ක් මරුට",
       "News Content": "රුසියානු එම්.අයි. 8 වර්ගයේ හෙලිකොප්ටර් යානයක් උතුරුදිග සයිබීරියාවේ ක්‍රස්නොයාස්ක් ප්‍රදේශයට කඩා වැටීමෙන් එහි ගමන් ගත් 18 දෙනෙකු ජීවිතක්ෂයට පත්වී ඇති බව වාර්තා වනවා.\nරුසියානු හදිසි සේවා අමාත්‍යාංශය ප්‍රකාශ කළේ එරට වේලාවෙන් අද උදෑසන 10.20ට පමණ මෙම අනතුර සිදුව ඇති බවයි.\nකෙසේ නමුත් අනතුර පිළිබද එමගින් වැඩිදුර විස්තර ප්‍රකාශ කර නොමැති බව සඳහන්.\nඑහෙත් ආරංචි මාර්ග උපුටා දක්වමින් රුසියානු මාධ්‍ය ප්‍රකාශ කළේ හෙලිකොප්ටරය කඩා වැටීම හේතුවෙන් එහි ගමන් ගත් කාර්ය මණ්ඩලයේ 3 දෙනෙකු සහ මගීන් 15 දෙනෙකු ජීවිතක්ෂයට පත්වූ බවයි.\nඅනතුරට හේතුව මෙතෙක් අනාවරණ වී නැහැ.",
       "URL": "https://www.hirunews.lk/196774/රුසියාවේ-හෙලිකොප්ටරයක්-කඩා-වැටී-18ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=345"
}