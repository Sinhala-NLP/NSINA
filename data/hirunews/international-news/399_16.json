{
       "Source": "hirunews",
       "Timestamp": "Tuesday, 30 January 2018 - 11:56",
       "Headline": "මාස 16 බිළිඳා ඝාතනය කළ 19 හැවිරිදි මව (ඡායාරූප)",
       "News Content": "මාස 16ක් වයසැති සිය බිළිඳා ඝාතනය කළ 19 හැවිරිදි මවක් ඇමරිකාවේ, හූස්ටන් හිදී අත්අඩංගුවට ගෙන තිබෙනවා.\nජලය පිරවූ බේසමක ගිල්ලවා තම බිළිඳා මෙලෙස ඝාතනය කර ඇති බවටයි හෙළිවී ඇත්තේ.\nමෙම කාන්තාව සිය බිළිඳා සමඟ රැඳවුම් මධ්‍යස්ථානයක රඳවා සිටියදී පසුගිය සෙනසුරාදා මෙම අපරාධය සිදුකර තිබෙනවා.\nඅත්අඩංගුවට ගත් සැකකාර මව පොලිසියට පවසා ඇත්තේ දරුවා නාවන අවස්ථාවේදී දරුවා බේසම තුල ගිලී මියගිය බවටයි.\nකෙසේ වෙතත් පොලිසිය සිදුකළ ප්‍රශ්න කිරීම් වලදී තමන් දරුවා ඝාතනය කළ බවට පාපොච්චාරණය කර ඇති බවයි විදෙස් මාධ්‍ය වාර්තා කරන්නේ.\nඝාතනය සිදුකිරීමට පසුදින රාත්‍රිය මුළුල්ලේම බිළිඳා හැඬූ බවත් එයට කෝප වී තමන් විසින් මෙම අපරාධය සිදුකළ බවට ඇය පොලිසිය හමුවේ පවසා තිබෙනවා.\nඅත්අඩංගුවට ගැනුණු 19 හැවිරිදි තරුණ කාන්තාව රක්ෂිත බන්ධනාගාර ගතකර ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nසැකකාර 19 හැවිරිදි මව",
       "URL": "https://www.hirunews.lk/182399/මාස-16-බිළිඳා-ඝාතනය-කළ-19-හැවිරිදි-මව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=399"
}