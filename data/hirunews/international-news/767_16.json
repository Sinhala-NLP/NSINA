{
       "Source": "hirunews",
       "Timestamp": "Saturday, 17 January 2015 - 15:19",
       "Headline": "තම දියණිය පණ පිටින් වළලා ඝාතනය කිරීමට උත්සාහ කළ පියෙකු අත්අඩංගුවට",
       "News Content": "සිය දස හැවිරිදි දියණිය පණ පිටින් වළලා ඝාතනය කිරීමට උත්සාහ කළ පියෙකු ඉන්දියාවේ ත්‍රීපුර නගරයේදී පොලිසිය අත්අඩංගුවට ගෙන තිබෙනවා. ගැහැණු දරුවන්ට අකමැතිවීම හේතුවෙන් ඔහු සිය බිරිඳ නිවසේ නොසිටි අවස්ථාවක මෙම ඝාතනය සිදුකිරීමට උත්සාහ දරා ඇති බවයි විදෙස් වාර්තා සඳහන් කළේ. කෙසේ වෙතත්, බිරිඳ නිවස වෙත පැමිණි අවස්ථාවේදී තම දියණිය නොමැතිවීම හේතුවෙන් ඇය සෙවීමේදී ගෙවත්තේ කපා තිබූ වළක ගෙළ දක්වා දියණිය වළ දමා තිබියදී සොයාගෙන තිබෙනවා. පසුව මව සහ ප්‍රදේශවාසීන් එක්ව දියණිය ගොඩට රැගෙන රෝහල් ගතකර ඇති අතර, පියා පොලිසිය වෙත භාරදී ඇති බව විදෙස් වාර්තා සඳහන් කළා.",
       "URL": "https://www.hirunews.lk/101425/තම-දියණිය-පණ-පිටින්-වළලා-ඝාතනය-කිරීමට-උත්සාහ-කළ-පියෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=767"
}