{
       "Source": "hirunews",
       "Timestamp": "Thursday, 31 January 2019 - 12:46",
       "Headline": "මලයාසියානු නව රජු ඔටුනු පළඳී",
       "News Content": "මලයාසියාවේ රජු ලෙස අබ්දුල්ලා සුල්තාන් අහමඩ් ෂා සිය ධුරයේ වැඩ ආරම්භ කර තිබෙනවා.\nවැඩ භාරගැනීමෙන් අනතුරුව ඔහු එරට අගමැති මහතීර් මොහොමඞ් ද හමුවී ඇති බවයි විදෙස් වාර්තා සඳහන් කළේ.\nඔහු මෙලෙස ධුරයේ වැඩ භාරගනු ලැබුවේ 5 වන සුල්තාන් මොහොමඩ් රජු කිරුළ අත්හැරීමට ගත් අනපේක්ෂිත තීරණයත් සමඟයි.\n49 හැවිරිදි 5 වන සුල්තාන් මොහොමඞ් රජු කිරුළ අත්හැරීමට තීරණය කළේ රුසියානු රූ රැජිණක් සමඟ රහසිගතවම විවාහ වීමෙන් අනතුරුවයි.\nමලයාසියාවේ රජ කිරුළ ප්‍රාන්ත 9ට වසර 5කට වරක් හුවමාරු වන අතර, සුල්තාන් මොහොමඩ් රජු කිරුළ අත්හැරීමට තීරණය කළේ සිය රාජකීය නිළ කාලයේ වසර 2ක් පමණක් ගත වී තිබියදියි.",
       "URL": "https://www.hirunews.lk/209419/මලයාසියානු-නව-රජු-ඔටුනු-පළඳී",
       "Category": "International News",
       "Parent URL": "https://www.hirunews.lk/international-news.php?pageID=294"
}