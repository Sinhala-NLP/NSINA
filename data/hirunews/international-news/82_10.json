{
       "Source": "hirunews",
       "Timestamp": "Sunday, 07 November 2021 - 14:00",
       "Headline": "ඇමරිකානුවන්ට කොරෝනා එන්නත් මාත්‍රා කෝටි 42ක් ලබාදී අවසන්",
       "News Content": "ඇමරිකා එක්සත් ජනපදය මේ වනවිට කොරෝනා එන්නත් මාත්‍රා හතළිස් දෙකෝටි අනූ හතර ලක්ෂ 42,000කට වැඩි ප්‍රමාණයක් ලබාදී ඇති බව සී.ඩී.සී. හෙවත් ඇමරිකානු රෝග පාලන හා වැළැක්වීමේ මධ්‍යස්ථානය ප්‍රකාශ කළා.\nඑමෙන්ම එන්නත් මාත්‍රා 53 කෝටි තිස් ලක්ෂයකට වැඩි සංඛ්‍යාවක් මේ වනවිට බෙදාහැර තිබෙනවා.\nමෙහිදී අවම වශයෙන් එක් මාත්‍රාවක් පමණක් ලබාදී ඇති සංඛ්‍යාව විසි දෙකෝටි තිස් දෙලක්ෂය ඉක්මවන අතර, පූර්ව එන්නත්කරණය ලැබූ සංඛ්‍යාව 19 කෝටි තිස් හය ලක්ෂයකට අධිකයි.\nඑක්සත් ජනපදය විසින් මොඩර්නා සහ ෆයිසර් කොරෝනා එන්නත් මෙන්ම එක් මාත්‍රාවක් පමණක් ලබාදෙන ජොන්සන් ඇන්ඩ් ජොන්සන් කොරෝනා එන්නත් යොදාගනු ලබනවා.\nඑමෙන්ම පසුගිය ඔක්තෝම්බර් 20 වනදා අනුමැතිය හිමිවීමෙන් පසු ෆයිසර්, මොඩර්නා හෝ ජොන්සන් තුන්වන වර්ධක මාත්‍රාවක් ලබාදී ඇති සංඛ්‍යාව දෙකෝටි තිස් දෙලක්ෂයකට අධිකයි.",
       "URL": "https://www.hirunews.lk/287274/ඇමරිකානුවන්ට-කොරෝනා-එන්නත්-මාත්‍රා-කෝටි-42ක්-ලබාදී-අවසන්",
       "Category": "International News",
       "Parent URL": "https://www.hirunews.lk/international-news.php?pageID=82"
}