{
       "Source": "hirunews",
       "Timestamp": "Wednesday, 19 July 2017 - 15:10",
       "Headline": "අම්මා වෙනුවෙන් ගැහැණියක් වූ පුත්‍රයා",
       "News Content": "රෝගී සිටින තම මහළු මවගේ සිතට සැනසීම උදා කිරීම සඳහා  වසර 20ක පමණ කාලයක් මියගිය තම සහෝදරියගේ වේශයෙන් ජීවත්වූ පුද්ගලයෙකු පිළිබඳ පුවතක් විදෙස් මාධ්‍ය වාර්තා කරනවා.\nචීනයේ ජිවත්වන අදාල පුද්ගලයා තම සහෝදරිය ජිවිතක්ෂයට පත්වූ පසු රෝගීව පීඩා විදින තම මව සැනසීම සඳහා මෙලෙස මියගිය සහෝදරිය ලෙස සැරසී මව ඉදිරියේ පෙනී සිටින බවයි වාර්තා වන්නේ.\nචීනයේ ග්වොන්ග්ෂි පළාතේ ජීවත්වෙන එම පුද්ගලයා ඔහුට වයස අවුරුදු 30දී සාම්ප්‍රදායික චීන කාන්තා ඇදුමෙන් සැරසී  සිය සහෝදරියගේ වේශයෙන්  මව ඉදිරියේ පෙනී සිටීම ආරම්භ කර ඇති අතර ඔහු මේ වනවිට 50 වන වියේ වසුවන බව සදහන්.\nඅදාල පුද්ගලයා පවසන්නේ මෙවන් දෙයක්.\n\"මගේ සහෝදරිය මිය ගියාට පස්සේ අම්මා මානසික වශයෙන් රෝගී වුනා. ඊට පස්සේ තමයි මම මගේ සහෝදරිය වගේ අඳින්න පටන් ගත්තේ. මම මගේ සහෝදරිය විදිහයට ඇඳගෙන අම්ම ගාවට ගියාම අම්ම එවේලෙම හිතුව මම ඇයගේ දුව කියල. අම්ම හිතුවේ මියගිය මගේ සහෝදරිය ආයෙත් ඇවිත් කියලයි\"\n\"ඉතින් එදා පටන් අම්මට හරිම සතුටුයි. මමත් හැමදාම මගේ සහෝදරිය වගේ අඳින්න පළදින්න පටන් ගත්තා මිනිස්සු මට හිනා වුනාට මම මොකටද ඒවා ගණන් ගන්නේ\"\nඅදාල තැනැත්තා පවසන්නේ මේ වනවිට තමන් සතුව පිරිමි ඇඳුමක්වත් නොමැති අතර මිනිසුන් තමන් පිළිබදව කුමන දේ පැවසුවත් තමන් ඒ දේවල් පිළිබදව නොසිතන බවයි.",
       "URL": "https://www.hirunews.lk/166246/අම්මා-වෙනුවෙන්-ගැහැණියක්-වූ-පුත්‍රයා",
       "Category": "International News",
       "Parent URL": "https://www.hirunews.lk/international-news.php?pageID=459"
}