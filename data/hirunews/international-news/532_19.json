{
       "Source": "hirunews",
       "Timestamp": "Tuesday, 10 January 2017 - 8:06",
       "Headline": "ට්‍රම්ප්,බෑණා උපදේශක තනතුරට පත් කරයි",
       "News Content": "ලබන 20 වන දා ඇමරිකාවේ 45 වන ජනාධිපතිවරයා ලෙස දිවුරුම් දෙන ඩොනල්ඩ් ට්‍රම්ප් සිය බෑණනුවන් වන ජාරෙඩ් කුෂ්නර්, ධවල මන්දිරයේ ජ්‍යෙෂ්ඨ උපදේශකවරයෙකු ලෙස පත් කර තිබෙනවා.\nට්‍රම්ප්ගේ දියණිය ඉවන්කාගේ සැමියා වන 35 හැවිරිදි කුෂ්නර් පසුගිය ජනාධිපතිවරණ ප්‍රචාරක ව්‍යාපාරයේදී ට්‍රම්ප්ගේ ජයග්‍රහණයට විශාල දායකත්වයක් දැක්වූ අයෙක්.\nවෘත්තියෙන් නීතිඥයෙකු මෙන්ම දේපළ වෙළඳ ව්‍යාපාරයට සම්බන්ධ කුෂ්නර්, ඩිජිටල් මාධ්‍ය ඔස්සේ ට්‍රම්ප්ගේ ජයග්‍රහණයට දැවැන්ත ව්‍යාපාරයක් දියත් කළා.\nකෙසේ නමුත්, ඔහුගේ පත් කිරීම ඇමරිකානු දේශපාලනයෙන් පවුල්වාදය ඉවත් කිරීමේ උත්සාහයට පටහැනි බවයි විරුද්ධ පාක්ෂිකයන් පෙන්වා දෙන්නේ.",
       "URL": "https://www.hirunews.lk/151691/ට්‍රම්ප්බෑණා-උපදේශක-තනතුරට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=532"
}