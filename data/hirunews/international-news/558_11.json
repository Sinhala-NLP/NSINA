{
       "Source": "hirunews",
       "Timestamp": "Thursday, 17 November 2016 - 13:43",
       "Headline": "සතියකට පසු ජනතාව හමුවට පැමිණි හිලරිගෙන් විශේෂ ප්‍රකාශයක්",
       "News Content": "අමරිකා ජනාධිපතිවරණයෙන් පරාජයට පත්වු ඩිමොක්‍රටික් පක්ෂ අපේක්ෂිකා හිලරි ක්ලින්ටන් යළිත් ප්‍රසිද්ධ මාධ්‍ය හමුවේ පෙනී සිට තිබෙනවා.\nඒ ළමුන් වෙනුවෙන් අනුග්‍රහය දක්වන ආයතනයක පැවති උත්සවයකට ඊයේ එක්වෙමින්.\nමැතිවරණ පරාජයෙන් පසු හිලරි ක්ලින්ටන් පළමුවරට ජනතාව හමුවේ පෙනී සිටි අවස්ථාව ද මෙයයි.\nපරාජයෙන් පසු ඇය ප්‍රකාශකර තිබුනේ මනස නිදහස් වන තෙක් තමා නිවසින් පිටව නොයන බවයි.\nකෙසේවෙතත් ඊයේ පැවති උත්සවයට එක්වෙමින් එහි සිටි පිරිස හමුවේ හිලරි ක්ලින්ටන් සඳහන් කර තිබුනේ කිසිදු දිනක සටන අත් නොහරින බවයි.\nඅමරිකානුවන් වෙනුවෙන් තම සටන අත් නොහරින බව ද ඇය ප්‍රකාශකර තිබෙනවා.\nඑමෙන්ම ජනාධිපතිවරණ ඡුන්ද ප්‍රතිඵලය පිළිබඳ බොහෝ දෙනෙකු බලාපොරොත්තු කඩවු තත්වයකට පත්වු අතර තමන් ද එම තත්වයට පත්ව ඇති බවයි  හිලරි ක්ලින්ටන් සඳහන් කලේ.\nඑමෙන්ම පරාජිත මානසිකත්වයෙන් යළි නැගී සිටිය යුතු බව ද ඇය සඳහන්  කර තිබෙනවා.",
       "URL": "https://www.hirunews.lk/147742/සතියකට-පසු-ජනතාව-හමුවට-පැමිණි-හිලරිගෙන්-විශේෂ-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=558"
}