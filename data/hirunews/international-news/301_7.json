{
       "Source": "hirunews",
       "Timestamp": "Monday, 07 January 2019 - 16:06",
       "Headline": "මැලේසියාව නව රජ කෙනෙකු පත් කර ගැනීමට සැරසේ",
       "News Content": "5 වන සුල්තාන් මොහොමඩ් රජු කිරුළ අත්හැරීමට ගත් අනපේක්ෂිත තීරණයෙන් අනතුරුව නව රජ කෙනෙකු තෝරා පත් කර ගැනීමට මැලේසියානු රාජකීයන් අද රැස්වනවා.\nකෙසේ නමුත්, අද පැවැත්වෙන සාකච්ඡාවේදී ඔවුන් ඒ සඳහා ඉදිරි දිනක් යොදා ගනු ඇතැයි අපේක්ෂිතයි.\n49 හැවිරිදි 5 වන සුල්තාන් මොහොමඩ් රජු කිරුළ අත්හැරීමට තීරණය කළේ රුසියානු රූ රැජිණක් සමඟ රහසිගතවම විවාහ වීමෙන් අනතුරුවයි.\nහිටපු මොස්කව් රූ රැජිණ සමඟ සුල්තාන් මොහොමඩ්  රජු විවාහ වීම මැලේසියානු සමාජය තුළ දැඩි කම්පනයක් ඇති කළ සිද්ධියක්.\nමැලේසියාවේ රජ කිරුළ ප්‍රාන්ත 9ට වසර 5කට වරක් හුවමාරු වන අතර, සුල්තාන් මොහොමඩ් රජු කිරුළ අත්හැරීමට තීරණය කළේ සිය රාජකීය නිළ කාලයේ වසර 2ක් පමණක් ගත වී තිබියදියි.",
       "URL": "https://www.hirunews.lk/207671/මැලේසියාව-නව-රජ-කෙනෙකු-පත්-කර-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=301"
}