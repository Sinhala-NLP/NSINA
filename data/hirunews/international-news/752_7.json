{
       "Source": "hirunews",
       "Timestamp": "Sunday, 08 March 2015 - 15:56",
       "Headline": "නැතිවූ ගුවන් යානය සෙවීමට අගමැති කැපවෙයි",
       "News Content": "පුද්ගලයන් 239 දෙනෙකු සමග පසුගිය වසරේ මාර්තු 8 වැනිදා අතුරුදන්වූ මගී ගුවන් යානයේ සුන්බුන් සෙවීමට තවදුරටත් කැපවන බව මලයාසියානු අගමැති නජීබ් රසාක් ප්‍රකාශ කළා. ක්වාලාලම්පූර් සිට බීජිං නුවර දක්වා ගමන් ගනිමින් සිටියදී අතුරුදන්වූ යානය පිළිබඳ කිසිදු හෝඩුවාවක් මෙතෙක් සිදුකළ පරීක්ෂණ මෙහෙයුම්වලදී හමුවී නැහැ. එම්.එච්. 370 මගී ගුවන් යානය අතුරුදන්වීම පිළිබඳ පරීක්ෂණවල අතුරු වාර්තාවක් ද එහි පළමු අනුස්මරණය යෙදී ඇති අද, මලයාසියානු රජය නිකුත් කර තිබෙනවා. අතුරුදන්වූ යානයේ සිටි මගීන්ගේ ඥාතීන් චීනයේ සහ මලයාසියාවේදී අද සැමරුම් උත්සවවලට සහභාගි වුණා. යානයේ ගමන්ගත් බහුතරයක් චීන ජාතිකයන්.",
       "URL": "https://www.hirunews.lk/105014/නැතිවූ-ගුවන්-යානය-සෙවීමට-කැපවන-බව-මලයාසියානු-අගමැති-කියයි",
       "Category": "International News",
       "Parent URL": "https://www.hirunews.lk/international-news.php?pageID=752"
}