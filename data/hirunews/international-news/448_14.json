{
       "Source": "hirunews",
       "Timestamp": "Saturday, 19 August 2017 - 14:28",
       "Headline": "දිනපතා ග්‍රහණ නැරඹීමට නාසා ආයතනයෙන් උපක්‍රමයක්",
       "News Content": "පෘථිවියේදී වසරකට චන්ද්‍රග්‍රහණ සහ සූර්යග්‍රහණ 7ක් පමණ දැක ගත හැකි වුවත්, දිනපතා ඇතැම්විට දෙවරක් චන්ද්‍රග්‍රහණයක් හෝ සූර්යග්‍රහණයක් දැක ගත  හැකි ක්‍රමයක් නාසා ආයතනය විසින් හෙළිදරව් කර තිබෙනවා.\nඑනම්, අඟහරු ග්‍රහයා මත සිට ඒවා නැරඹීමයි.\nඅඟහරු ග්‍රහයාගේ ෆෝබෝස් සහ ඩෙයිමෝස් ලෙස චන්ද්‍රයන් දෙදෙනෙකු සිටින අතර, ඒවා පෘථිවි චන්ද්‍රයාට වඩා බෙහෙවින් කුඩා ඒවායි.\nඑහෙත් පෘථිවිය සහ චන්ද්‍රයා අතර සැතපුම් දෙලක්ෂ 38,000ක දුරක් පැවතුණත් අඟහරුගේ චන්ද්‍රයන් ස්ථානගත වී ඇත්තේ එහි මතුපිට සිට සැතපුම් 6000ක් පමණ මෑතින්.\nමේ නිසා එම චන්ද්‍රයන් දිනකට දෙවරක් අඟහරු වඩා පරිභ‍්‍රමණය වන අතර, සූර්යාලෝකය මුවාවීම සහ ඒ නිසා ග්‍රහණ සිදුවීමේ අවස්ථා ඉහළ බව නාසා ආයතනය පෙන්වා දෙනවා.",
       "URL": "https://www.hirunews.lk/168844/දිනපතා-ග්‍රහණ-නැරඹීමට-නාසා-ආයතනයෙන්-උපක්‍රමයක්",
       "Category": "International News",
       "Parent URL": "https://www.hirunews.lk/international-news.php?pageID=448"
}