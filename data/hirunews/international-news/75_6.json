{
       "Source": "hirunews",
       "Timestamp": "Saturday, 11 December 2021 - 10:57",
       "Headline": "ඇමෙරිකාවෙන් චීනය, මියන්මාරය සහ උතුරු කොරියාවට නව සම්බාධක",
       "News Content": "මානව හිමිකම් තත්ත්වය සැලකිල්ලට ගනිමින් චීනය, මියන්මාරය, උතුරු කොරියාව සහ බංග්ලාදේශයට සම්බාධක පෙළක් පැනවීමට ඇමෙරිකා එක්සත් ජනපදය තීරණය කර තිබෙනවා.\nමීට අමතරව, චීනයේ සෙන්සේ ටයිම් රොබෝ තාක්ෂණ සමාගම ආයෝජන අසාදු ලැයිස්තුවට ඇතුළත් කිරීමට ද පියවර ගනු ලැබුවා.\nමියන්මාරයේ මානව හිමිකම් උල්ලංඝනය කිරීම්වලට එරෙහි ව සම්බාධක පැනවීම සඳහා කැනඩාව සහ එක්සත් රාජධානිය ද එක් ව තිබෙනවා.\nබයිඩ්න් පරිපාලනය යටතේ උතුරු කොරියාවට පනවන පළමු සම්බාධක පෙළයි ඊයේ ප්‍රකාශයට පත් කෙරුණේ.\nමීට අමතරව, චීනය සහ බෙලරූස් රාජ්‍යය ඇතුළු රටවල් 3ක පුද්ගලයන් 12 දෙනෙකුට ඇමෙරිකාවේ සංචාරය කිරීම තහනම් කරන බව ද රාජ්‍ය දෙපාර්තමේන්තුව නිවේදනය කළා.\nමෙම සම්බාධක ප්‍රකාශයට පත් කෙරුණේ, ඊයේ දිනට යෙදී තිබුණු ලෝක මානව හිමිකම් දිනය මුල් කර ගනිමින්.",
       "URL": "https://www.hirunews.lk/290676/ඇමෙරිකාවෙන්-චීනය-මියන්මාරය-සහ-උතුරු-කොරියාවට-නව-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=75"
}