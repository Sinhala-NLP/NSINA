{
       "Source": "hirunews",
       "Timestamp": "Sunday, 16 April 2017 - 11:06",
       "Headline": "තුර්කියේ අද ජනමත විචාරණයක්",
       "News Content": "තුර්කියේ පාර්ලිමේන්තු පාලන ක්‍රමය වෙනුවට විධායක ජනාධිපති ක්‍රමයක් හදුන්වාදීම සදහා ජනමත විචාරණයක් අද පැවැත්වෙනවා.\nජනාධිපති රෙසෙප් අර්ඩවාන් මෙම ජනමත විචාරණය මගින් සිය බලතල පුළුල් කර ගැනීමට සැරසෙන බවයි දේශපාලන විචාරකයන් පෙන්වා දෙන්නේ.\nඑමෙන්ම, ජනමත විචාරණය ජයග්‍රහණය කළහොත් ඔහුට වසර 2029 වනතුරු තුර්කියේ පාලන බලය හිමිවනු ඇතැයි අපේක්ෂිතයි.\nජනාධිපති අර්ඩවාන්ට එහිදී අමාත්‍යවරුන් පත් කිරීමට, නියෝග නිකුත් කිරීමට, ජ්‍යෙෂ්ඨ විනිසුරුවන් තෝරා ගැනීමට මෙන්ම පාර්ලිමේන්තුව විසුරුවා හැරීමට ද බලතල හිමිවනවා.",
       "URL": "https://www.hirunews.lk/159285/තුර්කියේ-අද-ජනමත-විචාරණයක්",
       "Category": "International News",
       "Parent URL": "https://www.hirunews.lk/international-news.php?pageID=492"
}