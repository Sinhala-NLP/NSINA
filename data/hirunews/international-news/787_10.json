{
       "Source": "hirunews",
       "Timestamp": "Saturday, 09 November 2013 - 13:24",
       "Headline": "සුරිනාම් ජනපති පුතුට ඇමෙරිකාවෙන් චෝදනා.",
       "News Content": "ලතින් ඇමෙරිකානු සුරිනාම් රාජ්‍යයේ ජනාධිපතිවරයාගේ පුත්‍රයා වන ඩිනෝ බුටරේස් අන්තවාදී සංවිධානයකට සහය පළ කිරීමේ චෝදනා මත ඇමෙරිකානු අධිකරණයක් හමුවට ඉදිරිපත් කෙරෙනවා. පසුගිය අගෝස්තුවේ පැනමාවේදී අත්අඩංගුවට ගෙන ඇමෙරිකාවට පිටුවහල් කෙරුණු ඔහුට එරෙහිව මත්ද්‍රව්‍ය සහ ආයුධ ප්‍රවාහන චෝදනා ද එල්ල වී ඇති බව සඳහන්. ඇමෙරිකාව ඔහුට එරෙහිව එල්ල කරන නවතම චෝදනාව වන්නේ හිස්බුල්ලා සටන්කාමීන්ට ආයුධ ලබා ගැනීම සඳහා ඩොලර් මිලියන ගණනක් වැය කළ බවයි. වරදකරු වුවහොත් ඔහුට වසර 15 සිට ජීවිතාන්තය දක්වා සිරදඩුවම් නියම විය හැකි බවයි විදෙස් වාර්තා සඳහන් කළේ.",
       "URL": "https://www.hirunews.lk/71046/සුරිනාම්-ජනපති-පුතුට-ඇමෙරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=787"
}