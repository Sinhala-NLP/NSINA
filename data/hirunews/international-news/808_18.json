{
       "Source": "hirunews",
       "Timestamp": "Friday, 30 August 2013 - 9:47",
       "Headline": "ඉන්දියාව හමුදා චන්ද්‍රිකාවක් උඩුගුවනට යවයි.",
       "News Content": "හමුදා කටයුතු සඳහා විශේෂයෙන් වෙන් කළ සිය ප්‍රථම චන්ද්‍රිකාව ඉන්දියාව විසින් ඊයේ උඩුගුවනට යවනු ලැබුවා. ජී.එස්.ඒ.ටී - 7 ලෙස නම් කෙරුණු මෙම චන්ද්‍රිකාව මගින් ඉන්දීය සාගරයේ ඉන්දීය නාවික හමුදා යාත්‍රා සම්බන්ධීකරණයට ඉඩ සැලසෙනවා. චන්ද්‍රිකාව යොදා ගනිමින් ඒවා අතර රහසිගතව තොරතුරු හුවමාරු කර ගත හැකි බවයි වාර්තා වන්නේ. එහිදී සතුරු නෞකා සහ සබ්මැරීන පිළිබඳ තොරතුරු එක් නෞකාවක සිට රහසිගතව තවත් ඉන්දීය නෞකාවක් වෙත යැවීමට හැකිවීම විශේෂත්වයක්. ටොන් 2 යි දශම 5 ක්, එනම් වැඩුණු අලීන් 5 දෙනෙකු තරම් බර මෙම චන්ද්‍රිකාත් සමඟ හමුදා කටයුතු සඳහා විශේෂිත චන්ද්‍රිකා කක්ෂගත කළ 6 වන රට ලෙස ඉන්දියාව එම රටවල් අතරට එක්වනවා.",
       "URL": "https://www.hirunews.lk/66157/ඉන්දියාව-හමුදා-චන්ද්‍රිකාවක්-උඩුගුවනට-යවයි",
       "Category": "International News",
       "Parent URL": "https://www.hirunews.lk/international-news.php?pageID=808"
}