{
       "Source": "hirunews",
       "Timestamp": "Sunday, 19 November 2017 - 10:15",
       "Headline": "ඇමරිකානු යුද නැවක් යළිත් ගැටේ",
       "News Content": "ඇමරිකානු නාවික හමුදාවේ යූ.එස්.එස්. බෙන්ෆෝල්ඩ් යුද නෞකාව, මධ්‍යම ජපානයට ඔබ්බෙන් මුහුදේදී ජපාන ටග් යාත්‍රාවක් හා ගැටී තිබෙනවා.\nජපාන සගාමි බොක්කේ අභ්‍යාසයක නිරතවන විටයි මෙම මිසයිල හාරක නෞකාව ඊයේ එලෙස ටග් යාත්‍රාවේ ගැටී ඇත්තේ.\nඑහිදී නෞකාවේ හෝ ජපාන යාත්‍රාවේ කිසිවෙකුට තුවාල සිදුවී නොමැති අතර, යුද නෞකාවට සුළු හානියක් සිදුව ඇති බව සඳහන්.\nඇමරිකානු යුද නෞකා පසුගිය කාලය තුළ මෙවැනි අනතුරු රැසකට මුහුණදුන්නා.\nපසුගිය අගෝස්තු මාසයේ ඇමරිකානු ජෝන් මැකේන් යුද නෞකාව සිංගප්පූරුවට ඔබ්බෙන් වූ මුහුදේ තෙල් නෞකාවක ගැටීමෙන් සෙබළුන් 10 දෙනෙකු ජීවිතක්ෂයට පත්වුණා.\nජූනි මාසයේ ජපාන යොකොසුකා වරාය ආසන්නයේදී බහළුම් නෞකාවක ගැටළු යූ.එස්.එස්. ෆිට්ස්ජෙරල්ඩ් නෞකාවටද හානි සිදුවූ අතර, සෙබළුන් 7දෙනෙකු එහිදී මියගියා.\nතවත් ඇමරිකානු යුද නෞකා දෙකක් පසුගිය ජනවාරි සහ මැයි මාසවලදීද මෙවැනි අනතුරුවලට මුහුණදී තිබෙනවා.",
       "URL": "https://www.hirunews.lk/176385/ඇමරිකානු-යුද-නැවක්-යළිත්-ගැටේ",
       "Category": "International News",
       "Parent URL": "https://www.hirunews.lk/international-news.php?pageID=420"
}