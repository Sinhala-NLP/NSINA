{
       "Source": "hirunews",
       "Timestamp": "Wednesday, 08 June 2016 - 12:06",
       "Headline": "මොළය මිය ගිය මවට උපන් බිළිඳා",
       "News Content": "මාස 4ක් පුරාවට මොළය මියගොස් සිටි මවකට උපන් දරුවෙක් පිළිබඳ පුවතක් පෘතුගාලයෙන් වාර්තාවනවා.\nසිසේරියන් සැත්කමක් හරහා ඊයේ (07)  එම මව ප්‍රසූත කර ඇත්තේ පිරිමි දරුවෙකුයි.\nමෙම දරුවාගේ උපත් බර කිලෝග්‍රෑම් 2.35ක් වන අතර දරුවා නිරෝගී බව වෛද්‍යවරුන් පවසනවා.\nමොළයේ අභ්‍යන්තර රුධිර ගලනයක් හේතුවෙන් පෙබරවාරි මස 20 වනදා මෙම කාන්තාවගේ මොළය මියගොස් ඇති බව වෛද්‍යවරුන් ප්‍රකාශ කර තිබෙනවා.\nඑහෙත් ඇගේ කුසේ සිටි දරුවා නිරෝගී බව පරීක්ෂණ වලින් තහවුරු වූ පසු දරුවා  ප්‍රසුත කර ගැනීමටයි සියලු පාර්ශව තීරණය කර ඇත්තේ.\nඅදාළ කාන්තාව දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/135041/මොළය-මිය-ගිය-මවට-උපන්-බිළිඳා",
       "Category": "International News",
       "Parent URL": "https://www.hirunews.lk/international-news.php?pageID=626"
}