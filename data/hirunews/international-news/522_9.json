{
       "Source": "hirunews",
       "Timestamp": "Friday, 03 February 2017 - 20:04",
       "Headline": "ට්‍රම්ප්ට එරෙහිව ට්විටර්",
       "News Content": "ජනාධිපති ඩොනල්ඩ් ට්‍රම්ප් ප්‍රකාශයට පත් කර ඇති සංක්‍රමණික තහනමට එරෙහිව නීතිමය ක්‍රියාමාර්ග දියත් කිරීම සදහා ඇමරිකානු සිවිල් අයිතීන් සුරැකීමේ සංගමයට ට්විටර් සමාගමේ සේවකයන් ඇමරිකානු ඩොලර් මිලියන 1 යි දශම 6 කට ආසන්න මුදලක් පිරිනමා තිබෙනවා.\nඒ සදහා ට්විටර් ප්‍රධාන විධායක ජැක් ඩෝසේ සහ විධායක සභාපති ඔමිඞ් කෝඩෙස්ථානි ඇතුළු ට්විටර් සේවකයන් දහසක් පමණ දායක වී ඇති බව සදහන්.\nමේ වන විට ඇමරිකානු සිවිල් අයිතීන් සුරැකීමේ සංවිධානය ජනාධිපති ට්‍රම්ප්ට එරෙහි නීතිමය පියවර සදහා රැස් කර ගෙන ඇති මුදල ඩොලර් මිලියන 24 කට ආසන්නයි.\nජනාධිපති ට්‍රම්ප් ට්විටර් සමාජජාල පණිවුඩ සේවාව නිරන්තරයෙන් භාවිත කරන්නෙකු වීම ද විශේෂත්වයක්.",
       "URL": "https://www.hirunews.lk/153615/ට්‍රම්ප්ට-එරෙහිව-ට්විටර්",
       "Category": "International News",
       "Parent URL": "https://www.hirunews.lk/international-news.php?pageID=522"
}