{
       "Source": "hirunews",
       "Timestamp": "Thursday, 24 February 2022 - 15:24",
       "Headline": "නේටෝ සංවිධානය යුක්රේනය සමග සිටින බවට සහතිකයක්",
       "News Content": "මෙම භයානක අවස්ථාවේ තම සංවිධානය යුක්රේනය සමග සිටින බව නේටෝ ප්‍රධානී ජෙන්ස් ස්ටෝල්ටන්බර්ග් ප්‍රකාශ කර තිබෙනවා.\nසියලු මිත්‍ර රාජ්‍යයන් ආරක්ෂා කිරීමට සියලු පියවර ගන්නා බව ද ඔහු සඳහන් කර ඇති බවයි විදෙස් වාර්තා සඳහන් කළේ.\nඑමෙන්ම යුක්රේනයට එරෙහි රුසියාවේ \"නොසැලකිලිමත් ප්‍රහාරය\" හෙළා දකින බවද නේටෝ ප්‍රධානියා ප්‍රකාශ කර තිබෙනවා.\nමේ අතර, යුක්රේනයේ මරණ වාර්තා වූ හමුදා කඳවුරු සහ පිපිරීම් වාර්තා වූ ප්‍රධාන නගර පිහිටි උතුරු, දකුණු, සහ නැගෙනහිර ප්‍රදේශ වෙත රුසියානු හමුදා ඇතුළුවී තිබෙනවා.\nරුසියානු ජනාධිපති ව්ලැදිමීර් පුටින් නැගෙනහිර යුක්රේනයේ සෙබලුන්ගෙන් ඉල්ලා ඇත්තේ අවි ආයුධ බිම තබා පසුබසින ලෙසයි.",
       "URL": "https://www.hirunews.lk/297929/නේටෝ-සංවිධානය-යුක්රේනය-සමග-සිටින-බවට-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=59"
}