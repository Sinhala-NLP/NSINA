{
       "Source": "hirunews",
       "Timestamp": "Tuesday, 16 February 2021 - 13:35",
       "Headline": "අවුන්සාන් සුඛී සහ ජනපති ප්‍රශ්න කිරීමට හමුදා රජය සැරසේ",
       "News Content": "අත්අඩංගුවට ගෙන සිටින මියන්මාරයේ ප්‍රජාතන්ත්‍රවාදය සඳහා වන ජාතික ලීගයේ නායිකා අවුන්සාන් සුඛිගෙන් සහ එරට ජනාධිපතිවරයාගෙන් එළඹෙන සතියේදී එරට හමුදා පාලනය විසින් ප්‍රශ්ණ කිරීමට නියමිත බව වාර්තා වනවා.\nවීඩියෝ තාක්ෂණය ඔස්සේ මෙම ප්‍රශ්ණ කිරීම් සිදුවන බවයි විදෙස් වාර්තා සඳහන් කළේ.\nපසුගිය 01 වනදායින් පසු අවුන්සාන් සුඛී සහ ජනාධිපතිවරයා ජනතාව දැක නොමැති අතර ඔවුන් රඳවා සිටින ස්ථානය පිළිබඳව සඳහනක් ද නැහැ.\nමේ අතර හමුදා පාලනයට එරෙහිව සුඛි හිතවාදීන් ආරම්භ කළ විරෝධතා තවදුරටත් පැවැත්වෙන අතර මියන්මාරයේ අන්තර්ජාල පහසුකම් සියල්ල කපා හැර මේ ගෙවෙමින් පවතින්නේ දෙවන දිනයයි.",
       "URL": "https://www.hirunews.lk/262760/අවුන්සාන්-සුඛී-සහ-ජනපති-ප්‍රශ්න-කිරීමට-හමුදා-රජය-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=135"
}