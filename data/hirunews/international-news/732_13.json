{
       "Source": "hirunews",
       "Timestamp": "Saturday, 23 May 2015 - 9:28",
       "Headline": "සෞදියේ ප්‍රථම අයි.එස්. ප්‍රහාරයෙන් 21ක් මරුට",
       "News Content": "සිරියාවේ සහ ඉරාකයේ සැලකිය යුතු ප්‍රදේශයක බලය පතුරුවමින් සිටින අයි.එස් හෙවත් ඉස්ලාමීය රාජ්‍යය සංවිධානය සෞදි අරාබිය තුළ සිය ප්‍රථම ප්‍රහාරය ඊයේ දියත් කළා. පසුගිය නොවැම්බරයේදී පිහිටුවනු ලැබූ අයි.එස්. සංවිධානයේ සෞදි ශාඛාව එරට නැගෙනහිර ෂියා මුස්ලිම් දේවස්ථානයකට මෙම ප්‍රහාරය එල්ල කළ බවයි ඊයේ වාර්තා වුණේ. කඩිෆ් ප්‍රාන්තයේ අල්කඞී ගම්මානයේ ඉමාම් අලි දේවස්ථානයේ සිකුරාදා දහවල් යාඥා මෙහෙයෙන් පසු මෙලෙස එල්ල කළ මරාගෙන මැරෙන ප්‍රහාරයෙන් පුද්ගලයන් 21 දෙනෙකු ජීවිතක්ෂයට පත්වුණා. තවත් 80කට වැඩි පිරිසක් මෙහිදී තුවාල ලැබූ අතර, ඇතැමුන්ගේ තත්ත්වය බරපතල බවයි සෞදි සෞඛ්‍ය අමාත්‍යවරයා සඳහන් කළේ. මේ අතර, අයි.එස්. සංවිධානය යාබද යේමනයේ ෂියා දේවස්ථානයකට ද ඊයේ මෙවැනිම ප්‍රහාරයක් එල්ල කළා.",
       "URL": "https://www.hirunews.lk/110006/සෞදියේ-ප්‍රථම-අයි-එස්-ප්‍රහාරයෙන්-21ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=732"
}