{
       "Source": "hirunews",
       "Timestamp": "Monday, 11 February 2013 - 16:38",
       "Headline": "රුසියාවේ ගල් අගුරු ආකරයක් පිපිරී 9 දෙනෙකු මරුට.",
       "News Content": "රුසියාවේ උතුරුදිග කෝමි ප්‍රදේශයේ ගල් අගුරු ආකරයක අද සිදුවූ පිපිරීමකින් පතල් කම්කරුවන් 9 දෙනෙකු ජීවිතක්ෂයට පත්වුණා. තවත් 8 දෙනෙකු පමණ එහි සිරවී සිටින බවට විශ්වාස කෙරෙනවා. පතල්කරුවන්් 8 දෙනෙකු ඉන් මුදා ගැනීමට හැකිවුණා. රුසියාවේ විශාලතම වානේ නිෂ්පාදකයා වන සෙවස්ටාල් සමූහයට අයත් මෙම ගල් අගුරු ආකරයේ පිපිරීමට හේතුව මීතෙන් වායුව එක් රැස්වීම බව එරට අභ්‍යන්තර කටයුතු අමාත්‍යාංශය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/53190/රුසියාවේ-ගල්-අගුරු-ආකරයක්-පිපිරී-9-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=864"
}