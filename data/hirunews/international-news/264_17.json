{
       "Source": "hirunews",
       "Timestamp": "Monday, 20 May 2019 - 17:37",
       "Headline": "යුද්ධය ඉරානයේ අවසානය වන බවට ට්‍රම්ප්ගෙන් අනතුරු ඇගවීමක්",
       "News Content": "ඇමරිකාව සමඟ යුද්ධයකට පැටලීම ඉරානයේ අවසානය වනු ඇති බවට ජනාධිපති ඩොනල්ඞ් ට්‍රම්ප් දැඩි අනතුරු ඇගවීමක් කළා.\nසුපුරුදු ලෙස ට්විටර් පණිවුඩයක් නිකුත් කරමින් ඔහු කියා සිටියේ ඉරානයට සටන් කිරීමට අවශ්‍ය නම් එය ඔවුන්ගේ නිළ අවසානය වන අතර, ඇමරිකාවට නැවතත් තර්ජනයක් එල්ල නොවන බවයි.\nඔහු මේ බව ප්‍රකාශ කළේ ඇමරිකානු යුද නෞකා සහ ප්‍රහාරක යානා ගල්ෆ් කලාපයට යැවීමෙන් ඉරානය සහ ඇමරිකාව අතර දැඩි උණුසුම්කාරී වාතාවරණයක් පැන නැගී තිබියදියි.\nඉරානය සහ මහබලවතුන් අතර, ඇති කර ගත් න්‍යෂ්ටික ගිවිසුමෙන් ඉවත් වූ ට්‍රම්ප් පරිපාලනය මේ වන විට ඉරානයට එරෙහි සම්බාධක ද දැඩි කර තිබෙනවා.",
       "URL": "https://www.hirunews.lk/216751/යුද්ධය-ඉරානයේ-අවසානය-වන-බවට-ට්‍රම්ප්ගෙන්-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=264"
}