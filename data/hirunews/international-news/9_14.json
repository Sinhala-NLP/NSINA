{
       "Source": "hirunews",
       "Timestamp": "Saturday, 02 September 2023 - 9:20",
       "Headline": "චීනයට සුළි කුණාටු දෙකක්",
       "News Content": "පැයට කිලෝමීටර 200ක වේගයෙන් හමායන සෝලා සුළි කුණාටුව චීනයේ ගුවැන්ඩොන් පළාතට කඩා වැදී තිබෙනවා.\nඑහි බලපෑමෙන් ෂෙන්සෙන්, මැකාවු පළාත්වලට සහ හොංකොං නගරයට දැඩි සුළං තත්වයක් බලපා ඇති අතර ජල ගැලීම් ද වාර්තාවන බවයි විදෙස් මාධ්‍ය සඳහන් කළේ.\nමෙම සුළි කුණාටුවේ අවදානම හේතුවෙන් හොංකො හි දුම්රිය සහ ගුවන් ගමන් අවලංගු කළ අතර, නව වසරේ පාසල් ආරම්භ කිරීමද කල් දමනු ලැබුවා.\nසෝලා, 1949 වසරෙන් පසු චීනයේ දකුණු ප්‍රදේශයට බලපෑ ප්‍රබලතම සුළි කුණාටුව බවද සඳහන්.\nඑමෙන්ම පැයට කිලෝමීටර 160 ක වේගයකින් හමායන යන හයිකුයි සුළි කුණාටුව හෙට වනවිට චීනයේ ෂෙජියැන් පළාතට කඩාවැදීමට නියමිත බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/346881/චීනයට-සුළි-කුණාටු-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=9"
}