{
       "Source": "hirunews",
       "Timestamp": "Tuesday, 21 May 2019 - 19:49",
       "Headline": "රජීව් ගාන්ධි ඝාතනයට වසර 28 යි",
       "News Content": "හිටපු ඉන්දීය අග්‍රාමාත්‍ය රජීව් ගාන්ධි ඝාතනයට ලක්වීමෙන් වසර 28ක් සපිරීම නිමිත්තෙන් අනුස්මරණ උත්සවයක් නවදිල්ලියේ වීර් භූමි හි රජීව් ගාන්ධි ස්මාරකය අභියස අද (21) උදෑසන පැවැත්වුණා.\nඒ සඳහා සෝනියා ගාන්ධි, කොංග්‍රස් පක්ෂ නායක රාහුල් ගාන්ධි සහ එහි ලේකම් ප්‍රියංකා ගාන්ධි මෙන්ම හිටපු ඉන්දීය අග්‍රාමාත්‍ය මන්මෝහන් සිං, හිටපු ජනාධිපති ප්‍රනාබ් මුකර්ජි ඇතුලු විශාල පිරිසක් එක්වූ බවයි ඉන්දීය මාධ්‍ය සඳහන් කළේ.\nඅග්‍රාමාත්‍ය නරේන්ද්‍ර මෝදි ද රජීව් ගාන්ධී අනුස්මරණය නිමිත්තෙන් ශෝක පණිවුඩයක් නිකුත් කර තිබෙනවා.\nහිටපු ඉන්දීය අග්‍රාමාත්‍ය රජීව් ගාන්ධි 46 හැවිරිදිව සිටියදී 1991 වසරේ මැයි 21 වනදා තමිල්නාඩුවේ ශ්‍රී පෙරුම්බුදූර් හිදී එල්.ටී.ටී.ඊ. මරාගෙන මැරෙන ප්‍රහාරයකින් ජීවිතක්ෂයට පත්වුණා.",
       "URL": "https://www.hirunews.lk/216835/රජීව්-ගාන්ධි-ඝාතනයට-වසර-28-යි",
       "Category": "International News",
       "Parent URL": "https://www.hirunews.lk/international-news.php?pageID=264"
}