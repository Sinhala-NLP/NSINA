{
       "Source": "hirunews",
       "Timestamp": "Friday, 24 November 2017 - 14:30",
       "Headline": "මානුස් දිවයිනෙන් සංක්‍රමණිකයන් ඉවත් කරගැනේ",
       "News Content": "ඕස්ට්‍රේලියාව විසින් පැපුවා - නිව්ගිනියා හි මනුස් දිවයිනේ පවත්වාගෙන යන නිතිවිරෝධී සංක්‍රමණික කඳවුරේ සරණාගතයන් අද ඉන් ඉවත් කර ගැනුනා.\nපැපුවා - නිව්ගිනියා අධිකරණය මගින් එම කඳවුර ව්‍යවස්ථානුකූල නොවන බව ප්‍රකාශ කළද කඳවුරෙන් ඉවත්වීම සංක්‍රමණිකයන් ප්‍රතික්ෂේප කර තිබුණා.\nඑහෙත් 300 කට අධික සරණාගතයන් පිරිසක් අද ඉන් ඉවත් කරගැනීමට හැකිවූ බවයි ඕස්ට්‍රේලියාව සඳහන් කළේ.\nඑම සරණාගතයන්ට පැපුවා - නිව්ගිනියාවේ, කාම්බෝජයේ හෝ නාවුරු දිවයිනේ පදිංචිවීමට ලබාදුන් විකල්ප ඔවුන් ප්‍රතික්ෂේප කර තිබෙනවා.\nසරණාගතයන් සුළු පිරිසක් භාරගැනීමට ඇමරිකා එක්සත් ජනපදය එකඟ වී ඇති බව සඳහන්.",
       "URL": "https://www.hirunews.lk/176838/මානුස්-දිවයිනෙන්-සංක්‍රමණිකයන්-ඉවත්-කරගැනේ",
       "Category": "International News",
       "Parent URL": "https://www.hirunews.lk/international-news.php?pageID=419"
}