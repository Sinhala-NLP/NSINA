{
       "Source": "hirunews",
       "Timestamp": "Sunday, 30 September 2018 - 13:05",
       "Headline": "ඉන්දුනිසියානු සුනාමියෙන් මියගිය සංඛ්‍යාව තවත් ඉහළට",
       "News Content": "ඉන්දුනීසියානු සුලවේසි දිවයිනට බලපෑ භූකම්පනය සහ සුනාමි රළ පහර හේතුවෙන් මියගිය සංඛ්‍යාව 832 දක්වා ඉහළ ගොස් තිබෙනවා.\nඉන්දුනීසියානු ආපදා අංශ ප්‍රකාශ කළේ මරණ සියල්ල වෙරළාසන්න පාලූ නගරයෙන් වාර්තාවන බවයි.\nඑමෙන්ම සුන්බුන් අතර සිරවුණු මළ සිරුරු ඉවත් කරගැනීමත් සමඟ මරණ සංඛ්‍යාව තවදුරටත් ඉහළ යා හැකි බව ඔවුන් සඳහන් කළා.\nතුන්ලක්ෂ පනස් දහසක පමණ ජනගහණයක් වෙසෙන සුලවේසි දිවයිනට මීටර 6 ක් පමණ උස්වූ සුනාමි රළ පහරට ගොදුරුවීමට සිදුවූයේ, රික්ටර් පරිමාණයේ 7.5 ක භූ කම්පනයකින් අනතුරුවයි.\nඉන්දුනීසියානු ජනාධිපති ජෝකෝ විඩෝඩෝ සුනාමි රළ පහරට ගොදුරුවූ පාලූ නගරයේ අද නිරීක්ෂණ චාරිකාවක නිරතවීමට නියමිතයි.",
       "URL": "https://www.hirunews.lk/201071/ඉන්දුනිසියානු-සුනාමියෙන්-මියගිය-සංඛ්‍යාව-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=329"
}