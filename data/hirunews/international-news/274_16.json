{
       "Source": "hirunews",
       "Timestamp": "Sunday, 14 April 2019 - 10:24",
       "Headline": "ඕස්ට්‍රේලියාවේ රාත්‍රී සමාජශාලාවක වෙඩි තැබීමක්",
       "News Content": "ඕස්ට්‍රේලියාවේ මෙල්බර්න් නුවර ජනප්‍රිය රාත්‍රී සමාජශාලාවකට අද අලූයම් කාලයේ සිදුකළ වෙඩි තැබීමකින් එක් අයෙකු මියගොස් තවත් තුන්දෙනෙකු තුවාල ලබා තිබෙනවා.\nදෙමහල් සමාජශාලා ගොඩනැගිල්ල ඉදිරිපිට සිටි පිරිසකට මෙලෙස වෙඩි තබා ඇත්තේ මෝටර් රථයකින් පැමිණි කිසිවෙකු විසින්.\nතුවාල ලැබූ හතරදෙනෙකු රෝහල් ගතකර ඇති අතර, ඉන් 37 හැවිරිදි පුද්ගලයෙකු පසුව ජීවිතක්ෂයට පත්වුණා.\nතවත් අයෙකුගේ තත්ත්වය බරපතල බවයි පොලීසිය සඳහන් කළේ.\nසිද්ධිය සම්බන්ධයෙන් මෙතෙක් කිසිවෙකු අත්අඩංගුවට ගෙන නොමැති අතර, පලාගිය මෝටර් රථය හඳුනාගැනීම සඳහා වික්ටෝරියා ප්‍රාන්ත පොලීසිය ජනතා සහය ඉල්ලා සිටියා.",
       "URL": "https://www.hirunews.lk/214442/ඕස්ට්‍රේලියාවේ-රාත්‍රී-සමාජශාලාවක-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=274"
}