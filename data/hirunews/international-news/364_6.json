{
       "Source": "hirunews",
       "Timestamp": "Tuesday, 29 May 2018 - 13:56",
       "Headline": "උතුරු කොරියානු නියෝජිතයෙක් ඇමරිකාවට",
       "News Content": "උතුරු කොරියානු නායක කිම් ජොං අන්ගේ පාලනයේ ජ්‍යෙෂ්ඨතම නිලධාරියෙකු වන ජනරාල් කිම් ජොං චොල්, ඇමරිකා එක්සත් ජනපදයේ සංචාරයක් සඳහා පිටත්ව ගොස් ඇති බව වාර්තා වනවා.\nඔහු බීජිං නුවර හරහා පසුගිය බදාදා එලෙස ඇමරිකාව බලා ගොස් ඇති බවයි විදෙස් මාධ්‍ය සඳහන් කළේ.\nඋතුරු කොරියානු නායක කිම් ජොං අන් සහ ඇමරිකානු ජනාධිපති ඩොනල්ඩ්  ට්‍රම්ප් අතර පැවැත්වීමට නියමිත සමුළුව සම්බන්ධයෙන් සාකච්ඡා කිරීම සඳහා ඔහු මෙලෙස ඇමරිකාව බලා ගොස් ඇති බව විශ්වාස කෙරෙනවා.\nනායකයින් දෙදෙනා අතර සමුළුව ජුනි 12 වන දා සිංගප්පූරුවේදී පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/191827/උතුරු-කොරියානු-නියෝජිතයෙක්-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=364"
}