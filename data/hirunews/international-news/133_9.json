{
       "Source": "hirunews",
       "Timestamp": "Sunday, 28 February 2021 - 8:14",
       "Headline": "හමුදා පාලනයට එරෙහිව සහය පැතූ ජගත් සංවිධාන මියන්මාර තානාපති ඉවතට",
       "News Content": "මියන්මාර හමුදා පාලනයට එරෙහිව සහය පැතූ එක්සත් ජාතීන්ගේ සංවිධානයේ මියන්මාර තානාපතිවරයා ධුරයෙන් ඉවත් කර තිබෙනවා.\nහමුදා කුමන්ත්‍රණය නැවැත්වීම සඳහා අවශ්‍ය ඕනෑම ක්‍රමයක් භාවිත කරන ලෙස එක්සත් ජාතින්ගේ සංවිධානයෙන් ඉල්ලීමක් කළ දිනට පසුදිනයේම මොහු එම තනතුරෙන් ඉවත් කර ඇති බවයි විදෙස් වාර්තා සඳහන් කළේ.\nපසුගිය පෙබරවාරි 1 වනදා අවුන්සාන් සුකී ඇතුලු දේශපාලන නායකයින් රැසක් අත්අඩංගුවට ගෙන, හමුදාව බලය අල්ලාගත් දා සිට මියන්මාරය අර්බුද රැසකට ඇදවැටී ඇති බවයි ඔහු එක්සත් ජාතීන්ගේ මහා මණ්ඩල සැසිය අමතමින් ප්‍රකාශ කර ඇත්තේ.\nමිලිටරි කුමන්ත්‍රණය වහාම අවසන් කිරීම සඳහා ජාත්‍යන්තර ප්‍රජාවෙන් සහය ඉල්ලා සිටින බවයි ඔහු මහා මණ්ඩල සැසිය අමතමින් තවදුරටත් කියා සිටියේ.",
       "URL": "https://www.hirunews.lk/263875/හමුදා-පාලනයට-එරෙහිව-සහය-පැතූ-ජගත්-සංවිධාන-මියන්මාර-තානාපති-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=133"
}