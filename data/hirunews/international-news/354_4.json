{
       "Source": "hirunews",
       "Timestamp": "Friday, 06 July 2018 - 17:51",
       "Headline": "පකිස්ථාන හිටපු අගමැතිට වසර 10 ක සිර දඬුවමක්",
       "News Content": "පකිස්ථාන හිටපු අග්‍රාමාත්‍ය නවාස් ශරීෆ්ට එරට අධිකරණයක් විසින් වසර 10 ක සිර දඬුවම් නියමකර තිබෙනවා.\nඒ ලන්ඩන් නුවර සුඛෝපභෝගී නිවාස සංකීර්ණ 4 ක් සම්බන්ධ අක්‍රමිකතාවකට අදාළවයි.\nමෙම චෝදනාවන්ට දඩුවම් නියම කෙරුනේ නඩු විභාගය අවස්ථා කිහිපයකදී ප්‍රමාද වීමෙන් ද පසුව වීම විශේෂත්වයක්.\nඅදාළ චෝදනාවන්ට හිටපු අගමැතිවරයාගේ දියණියට වසර 7 ක සිර දඬුවම් සහ බෑනාට වසරක සිර දඬුවම් නියම කෙරුනා.\nකෙසේවෙතත් නවාස් ශරීෆ් පෙන්වා දෙන්නේ දේශපාලනිකව තමා දුර්වල කිරීමේ අරමුණින් මෙම දඩුවම් ලබාදී ඇති බවටයි.\nමේ වන විට පකිස්ථාන හිටපු අගමැතිවරයා දියණිය ද සමග ලන්ඩන් නුවර වාසය කරන්නේ සිය බිරිඳට වැළඳී ඇති පිළිකාවට ප්‍රතිකාර ලබාදීම හේතුවෙන්.",
       "URL": "https://www.hirunews.lk/194658/පකිස්ථාන-හිටපු-අගමැතිට-වසර-10-ක-සිර-දඬුවමක්",
       "Category": "International News",
       "Parent URL": "https://www.hirunews.lk/international-news.php?pageID=354"
}