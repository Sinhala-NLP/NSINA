{
       "Source": "hirunews",
       "Timestamp": "Saturday, 22 January 2022 - 16:15",
       "Headline": "ඉන්දියාව විදෙස් සංචාරකයන් නිරෝධායන මධ්‍යස්ථානවල රැඳවීම නතර කරයි",
       "News Content": "ඕනෑම රටක සිට ඉන්දියාවට පැමිණෙන සංචාරකයෙකු කොරෝනා ආසාදිතයෙකු ලෙස හඳුනා ගැණුනහොත් නිරෝධායන මධ්‍යස්ථානයක රැදී සිටිමින් හුදකලාවීම අද සිට අනිවාර්ය නොවන බව ඉන්දීය සෞඛ්‍ය බලධාරින් ප්‍රකාශ කළා.\nකෙසේ නමුත් ඔවුන් සෞඛ්‍ය මාර්ගෝපදේශවලට අනුව නිවෙස් නිරෝධායනයට ලක්විය යුතුයි.\nඉන්දීය රජය මේ බව ප්‍රකාශ කළේ ජාත්‍යන්තර ආගමනයන් සම්බන්ධයෙන් සිය මාර්ගෝපදේශ යාවත්කාලීන කරමින්.\nඑලෙස, දින 7 ක් නිවෙස් නිරෝධායනයට ලක් කෙරෙන ආසාදිත සංචාරකයන් 8 වන දිනයේදී නැවතත් කොරෝනා පරීක්ෂණයකට ලක් කෙරෙන අතර ඉන් පසු දින හතේ ද නිරෝධායනයේ සිටිය යුතු වනවා.",
       "URL": "https://www.hirunews.lk/294796/ඉන්දියාව-විදෙස්-සංචාරකයන්-නිරෝධායන-මධ්‍යස්ථානවල-රැඳවීම-නතර-කරයි",
       "Category": "International News",
       "Parent URL": "https://www.hirunews.lk/international-news.php?pageID=65"
}