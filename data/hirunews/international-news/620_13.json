{
       "Source": "hirunews",
       "Timestamp": "Thursday, 23 June 2016 - 19:13",
       "Headline": "ඇමරිකන් කොංග්‍රස් මණ්ඩලයේ සභිකයිනුත් බිම අසුන් ගනී",
       "News Content": "ඇමරිකාවේ කොංග්‍රස් මණ්ඩලයේ පහළ මන්ත්‍රී මණ්ඩලයේ ඩිමොක්‍රටික් පක්ෂයේ සභිකයින් අද (23) එහි බිම අසුන් ගනිමින් විරෝධතාවක නිරත වී තිබෙනවා.\nඇමරිකාවේ ගිනි අවි පනතට විරෝධය පළ කරමින් මෙලෙස ඔවුන් බිම අසුන් ගෙන ඇති බවටයි විදෙස් වාර්තා පවසන්නේ.\nකෙසේ වුවත්, විරෝධතාවය පැවැත්වෙන කාලය තුළදී රිපබ්ලිකන් පක්ෂයේ සභිකයින් පහළ මන්ත්‍රී මණ්ඩලයේ ඇති කැමරා අක්‍රිය කර ඇති බව සදහන්.\nඊට පසු විරෝධතාවයේ නිරත වන ඩිමොක්‍රටික් සභිකයින් තමන්ගේ ජංගම දුරකථනය භාවිතා කරමින් සිය විරෝධතාවයේ වීඩියෝ දර්ශන සහ ඡායාරූප මාධ්‍ය වෙත නිකුත් කළ බව විදෙස් වාර්තා පවසනවා.",
       "URL": "https://www.hirunews.lk/136287/ඇමරිකන්-කොංග්‍රස්-මණ්ඩලයේ-සභිකයිනුත්-බිම-අසුන්-ගනී",
       "Category": "International News",
       "Parent URL": "https://www.hirunews.lk/international-news.php?pageID=620"
}