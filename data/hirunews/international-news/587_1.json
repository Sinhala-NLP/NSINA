{
       "Source": "hirunews",
       "Timestamp": "Monday, 12 September 2016 - 14:15",
       "Headline": "කාශ්මීරයේ ගැටුම්වලින් සන්නද්ධ සාමාජිකයන් 7 දෙනෙකු මරුට",
       "News Content": "ඉන්දීය පරිපාලනය යටතේ පවතින කාශ්මීරයේ බෙදුම්වාදී සන්නද්ධ සාමාජිකයන් 7 දෙනෙකු ඉන්දීය ආරක්ෂක අංශ සමඟ ඇති වූ ගැටුම්වලින් මිය ගොස් තිබෙනවා.\nකුප්වාරා සහ පුන්ච් ප්‍රදේශවලදී මෙම ගැටුම් ඇති වූ බවයි ඉන්දීය මාධ්‍ය සදහන් කළේ.\nකාශ්මීරයේ ජනප්‍රිය තරුණ බෙදුම්වාදී නායකයෙකු වූ 22 හැවිරිදි බුර්හාන් වානි පසුගිය ජුලි 9 වන දා ඉන්දීය ආරක්ෂක අංශ අතින් ජීවිතක්ෂයට පත්වුණා.\nඉන් පසුව කාශ්මීරය පුරා ගැටුම් හට ගත් අතර, ඇඳිරි නීතිය අඛණ්ඩව ක්‍රියාත්මකයි.\nජුලි මාසයේ සිට ඇති වූ ගැටුම්වලින් මේ වන විට කාශ්මීරවාසීන් 70 දෙනෙකු පමණ ජීවිතක්ෂයට පත්වී තිබෙනවා.",
       "URL": "https://www.hirunews.lk/142798/කාශ්මීරයේ-ගැටුම්වලින්-සන්නද්ධ-සාමාජිකයන්-7-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=587"
}