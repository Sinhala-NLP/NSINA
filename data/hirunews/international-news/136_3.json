{
       "Source": "hirunews",
       "Timestamp": "Saturday, 13 February 2021 - 7:56",
       "Headline": "අවුන්සාන් සුකී නිදහස් කරන ලෙස ජගත් මානව හිමිකම් මණ්ඩලය යෝජනාවක් සම්මත කරයි",
       "News Content": "මියන්මාරයේ ප්‍රජාතන්ත්‍රවාදී ලෙස තේරී පත්වූ රජය පෙරලා දමා බලය පැහැරගත් එරට හමුදා නායකයින් හෙලා දැකීමේ යෝජනාවක් එක්සත් ජාතීන්ගේ මානව හිමිකම් මණ්ඩලය මගින් ජිනීවා නුවරදී ඊයේ සම්මත කර ගනු ලැබුවා.\nඑමඟින් මියන්මාරයේ සිවිල් පාලනය යළි ස්ථාපිත කරන ලෙසත්, ප්‍රජාතන්ත්‍රවාදී ජාතික ලීගයේ නායිකා අවුන්සාන් සුකී ඇතුළු දේශපාලනඥයින් නිදහස් කරන ලෙසත්, හමුදා රජයට බල කරනු ලබනවා.\nමෙම යෝජනාව ජිනීවා නුවරදී ඊයේ සම්මත කරගනු ලැබුවේ ජගත් මානව හිමිකම් මණ්ඩලයේ සාමාජික රටවල් 47 එක්රැස් වී පැවැත් වූ විශේෂ සැසියකදීයි.\nමේ අතර, මියන්මාරයට එරෙහිව අවි ආයුධ තහනමක් ඇතුළු සම්බාධක පනවන ලෙසද මානව හිමිකම් මණ්ඩලය, ජගත් ආරක්ෂක මණ්ඩලයෙන් ඉල්ලා තිබෙනවා.",
       "URL": "https://www.hirunews.lk/262467/අවුන්සාන්-සුකී-නිදහස්-කරන-ලෙස-ජගත්-මානව-හිමිකම්-මණ්ඩලය-යෝජනාවක්-සම්මත-කරයි",
       "Category": "International News",
       "Parent URL": "https://www.hirunews.lk/international-news.php?pageID=136"
}