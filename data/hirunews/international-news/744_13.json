{
       "Source": "hirunews",
       "Timestamp": "Thursday, 09 April 2015 - 7:27",
       "Headline": "පොලීසිය අවම බලයෙන් වෙඩි තිබ්බ හැටි",
       "News Content": "නිරායුධ කළු ජාතිකයෙකුට වෙඩි තැබීමේ සිද්ධියක් සම්භන්දයෙන් ඇමරිකාවේ උතුරු කැරොලයිනා ප්‍රදේශයේ පොලිස් නිලධාරියෙකුට මිනීමැරුම් චෝදනා එල්ලවී තිබෙනවා.\n50 හැවිරිදි, අදාළ කළු ජාතිකයාගේ මෝටර් රථයේ පිටුපස විදුලි බුබුලක් ක්‍රියාත්මක නොවීම සම්බන්ධයෙන් ප්‍රශ්න කිරීමට පොලිසිය ඔහු නවතා තිබෙනවා.\nඑහිදී ඇතිවූ බහින්බස් වීමකින් අනතුරුව එම පුද්ගලයා පොලිස් නිලධාරියාගෙන් මිදී පලායන අවස්ථාවේ ඔහු මෙම වෙඩි ප්‍රහාරයට ලක්ව ජීවිතක්ශයට පත්වුණා.\nඅසළ සිටි පුද්ගලයෙකුගේ ජංගම දුරකතනයේ පටිගත කරගන්නා ලද මෙම දර්ශන නිකුත්වීමෙන් අනතුරුව ඇමරිකානු නීතිපති දෙපාර්තමේන්තුව සිද්ධිය පිළිබඳ පරීක්ෂණයක් ආරම්භකර තිබෙනවා.\n|",
       "URL": "https://www.hirunews.lk/107186/පොලීසිය-අවම-බලයෙන්-වෙඩි-තිබ්බ-හැටි",
       "Category": "International News",
       "Parent URL": "https://www.hirunews.lk/international-news.php?pageID=744"
}