{
       "Source": "hirunews",
       "Timestamp": "Thursday, 12 March 2020 - 7:01",
       "Headline": "බ්‍රිතාන්‍ය හැර යුරෝපා රටවලට ඇමරිකාවට ඇතුලුවීම තහනම් කරයි",
       "News Content": "බ්‍රිතාන්‍ය හැර යුරෝපා රටවල සිට පැමිණෙන්නන්ට ඇමරිකාවට ඇතුලුවීම මාසයක කාලයක් අත්හිටුවා තිබෙනවා.\nඇමරිකානු ජනාධිපති ඩොනල්ඩ් ට්‍රම්ප් මෙම තීරණය ගෙන ඇත්තේ කොරෝනා වෛරසය ලොව පුරා සීග්‍රයෙන් පැතිර යාමට පටන්ගැනීම හේතුවෙන්.\nමේ වනවිට රටවල් 114ක පැතිර ගොස් ඇති කොරෝනා වෛරසය ආසාදිතයින් සංඛ්‍යාව එක්ලක්ෂ 26,135 දක්වා ඉහළ ගොස් තිබෙනවා.\nමරණ සංඛ්‍යාව වාර්තාවන්නේ 4630ක් ලෙසයි.\nඉතාලියේ ආසාදිත සංඛ්‍යාව 12,462ක් දක්වා ඉහළ ගොස් ඇති අතර, මරණ සංඛ්‍යාව 827ක්.\nඉරානයෙන් ආසාදිතයන් 9,000 ක් වාර්තාවන අතර, මරණ සංඛ්‍යාව 354 ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nදකුණු කොරියාවෙන් රෝගීන් 7,755 ක් වාර්තාවන අතර, මරණ සංඛ්‍යාව 60ක්.\nමේ අතර රට තුළ කොරෝනා වෛරසය ව්‍යාප්තවීම මැඩපැවැත්වීම සඳහා ඉතාලි රජය ඇමරිකානු ඩොලර් බිලියන 28ක මුදලක් වෙන් කර තිබෙනවා.",
       "URL": "https://www.hirunews.lk/236314/බ්‍රිතාන්‍ය-හැර-යුරෝපා-රටවලට-ඇමරිකාවට-ඇතුලුවීම-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=191"
}