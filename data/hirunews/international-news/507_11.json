{
       "Source": "hirunews",
       "Timestamp": "Saturday, 11 March 2017 - 15:37",
       "Headline": "වසර 72කට පසු ලෝකය දැවැන්ත ආහාර අර්බුදයක",
       "News Content": "ලෝකය 1945 වසරෙන් පසු දරුණුතම මානුෂීය අර්බුදයකට මුහුණ දෙන බව ජගත් සංවිධානය පවසනවා.\nඑක්සත් ජාතීන්ගේ ආරක්ෂක මණ්ඩලය අමතමින් එහි මානුෂීය ආධාර පිළිබද ප්‍රධානී ස්ටීවන්  ඕබ්‍රයන් කියා සිටියේ දැවැන්ත විනාශයක් වළක්වාලීම සඳහා ජාත්‍යන්තර ප්‍රජාව එක්විය යුතු බවයි.\nයේමනය, සෝමාලියාව, දකුණු සුඩානය සහ නයිජීරියාව යන රටවල දුර්භික්ෂය හේතුවෙන් මිලියන 20ක් පමණ ජනතාව සාගින්නෙන් පෙළෙන බව ඔහු එහිදී සදහන් කළා.\nමේ වසරේදී ළමයින් මිලියන 1.4ක් සාගින්නෙන් මිය යාමේ අවදානමක් පවතින බවට එක්සත් ජාතීන්ගේ ළමා අරමුදල මේ වන විටත් අනතුරු අගවා තිබෙනවා.\nජගත් මානුෂීය ආධාර ප්‍රධානියා සඳහන් කළේ දැවැන්ත මානුෂීය ඛේදවාචකයක් වළක්වාලීම සඳහා මේ වසරේ ජුලි මාසය වන විට ඇමරිකානු ඩොලර් කෝටි 440ක්වත් අවශ්‍ය වන බවයි.\nඑහෙත් මානුෂීය මෙහෙයුම් සඳහා ජගත් සංවිධානය වෙත මේ වසරේදී මෙතෙක් ලැබී ඇත්තේ ඩොලර් මිලියන 90ක් පමණයි.",
       "URL": "https://www.hirunews.lk/156613/වසර-72කට-පසු-ලෝකය-දැවැන්ත-ආහාර-අර්බුදයක",
       "Category": "International News",
       "Parent URL": "https://www.hirunews.lk/international-news.php?pageID=507"
}