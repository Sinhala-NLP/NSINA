{
       "Source": "hirunews",
       "Timestamp": "Tuesday, 26 February 2019 - 8:18",
       "Headline": "උතුරු කොරියානු නායකයා වියට්නාමයට පැමිණේ",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සමඟ දෙවන සමුළුවට සහභාගිවීම සඳහා උතුරු කොරියානු නායක කිම් ජොං අන් අද (26) උදෑසන වියට්නාමයට ළඟා වුණා.\nඋතුරු කොරියාවේ සිට චීනය හරහා පැය 60කට අධික කාලයක දුම්රිය චාරිකාවකින් අනතුරුවයි ඔහු ඇතුළු නියෝජිත පිරිස වියට්නාමයේ ඩොං ඩැං දුම්රියපොළට ළඟා වූයේ.\nඑතැන් සිට ඔහු හැනෝයි අගනුවරට මෝටර් රථයකින් ගමන් කරනු ඇති.\nදුම්රිය ස්ථානයේ සිට අගනුවරට යන මඟ දෙපස ජනයා ධජ වනමින් ඔහුට සුබ පැතූ බව සඳහන්.\nමේ අතර, සමුළුවට සහභාගිවීම සඳහා ඊයේ රාත්‍රියේ වොෂින්ටනයෙන් නික්මුණු ජනපති ට්‍රම්ප් අද පස්වරුවේ හැනෝයි නුවරට ළඟාවීමට නියමිතයි.",
       "URL": "https://www.hirunews.lk/211197/උතුරු-කොරියානු-නායකයා-වියට්නාමයට-පැමිණේ",
       "Category": "International News",
       "Parent URL": "https://www.hirunews.lk/international-news.php?pageID=287"
}