{
       "Source": "hirunews",
       "Timestamp": "Monday, 11 February 2013 - 8:11",
       "Headline": "ඇමරිකාවට බලපෑ හිම කුණාටුවෙන් පසු සහන මෙහෙයුම් ඇරඹේ.",
       "News Content": "පසුගියදා ඇමරිකාවට බලපෑ හිම කුණාටුවෙන් පසු යළි එම ප්‍රදේශ යථා තත්ත්වයට පත් කිරීමේ කටයුතු ආරම්භ කර තිබෙනවා. මෙම කුණාටුවෙන් වැඩිම බලපෑම් එල්ලවූයේ මැසචුසෙට් සහ කනිටිකට් ප්‍රාන්තයටයි. මේ හේතුවෙන් පුද්ගලයන් 7 දෙනෙකු මියගොස් නිවාස තුන් ලක්ෂ 45000 කට පමණ හානි සිදුවුණා. එම ප්‍රදේශයට අඩි 3 ක පමණ හිමපතනයක් වාර්තාවූ බවටයි විදෙස් වාර්තා සඳහන් කළේ. එම ප්‍රදේශයට වසර ගණනාවකට පසුව වාර්තාවූ විශාලතම හිම පතනය මෙය ලෙසද විදෙස් වාර්තා වැඩිදුරටත් සඳහන් කලා. මීට අමතරව මෙම හිම කුණාටුවේ බලපෑම කැනඩාවටද එල්ලවී ඇති බවයි වාර්තාවන්නේ. මේ හේතුවෙන් කැනඩාවේ ප්‍රදේශ රැසක සාමාන්‍ය ජන ජීවිතයටද බලපෑම් එල්ලවී තිබෙනවා.",
       "URL": "https://www.hirunews.lk/53164/ඇමරිකාවට-බලපෑ-හිම-කුණාටුවෙන්-පසු-සහන-මෙහෙයුම්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=864"
}