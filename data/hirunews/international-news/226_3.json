{
       "Source": "hirunews",
       "Timestamp": "Monday, 04 November 2019 - 13:39",
       "Headline": "කැලිෆෝනියා ප්‍රාන්තයේ ලැව්ගිනි නිවීමට මධ්‍යම රජයේ ආධාර ලබා නොදෙන බවට ට්‍රම්ප්ගෙන් තර්ජනයක්",
       "News Content": "කැලිෆෝනියා ප්‍රාන්තයේ පැතිර යන ලැව්ගිනි තීව්ර වීමත් සමඟ ගිනි නිවීම සඳහා ලබාදෙන මුදල් කපාහරින බවට ඇමරිකානු ජනාධිපති ඩොනල්ඞ් ට්‍රම්ප් ප්‍රාන්ත ආණ්ඩුකාරවරයා වෙත තර්ජනය කර තිබෙනවා.\nලැව්ගිනිවලින් මේ වනවිට අක්කර ලක්ෂයකට ආසන්න ප්‍රමාණයක් විනාශ වී ඇති අතර, ට්විටර් පණිවුඩයක් නිකුත් කරමින් ඩොනල්ඞ් ට්‍රම්ප් සඳහන් කර සිටියේ වන කළමනාකරණයේදී කැලිෆෝනියා ආණ්ඩුකාර ගැවින් නිව්සම් අසාර්ථක වී ඇති බවයි.\nඔහු ඩිමොක්‍රටික් පක්ෂය නියෝජනය කර දේශපාලනඥයෙකු වන අතර, ජනපති ට්‍රම්ප්ගේ පාරිසරික ප්‍රතිපත්ති දැඩි විවේචනයට ලක් කරන්නෙක්. ඔහු කියා සිටියේ කාලගුණ විපර්යාස සම්බන්ධයෙන් ඇමරිකානු ජනාධිපතිවරයාට අවබෝධයක් නොමැති බවයි.",
       "URL": "https://www.hirunews.lk/227604/කැලිෆෝනියා-ප්‍රාන්තයේ-ලැව්ගිනි-නිවීමට-මධ්‍යම-රජයේ-ආධාර-ලබා-නොදෙන-බවට-ට්‍රම්ප්ගෙන්-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=226"
}