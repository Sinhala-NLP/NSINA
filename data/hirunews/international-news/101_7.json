{
       "Source": "hirunews",
       "Timestamp": "Monday, 09 August 2021 - 13:52",
       "Headline": "රැපිඩ් පී.සී.ආර්. පරීක්ෂණ නොමැතිව එක්සත් අරාබි එමීර ජාතිකයන් රැසක් පාකිස්ථානයේ සිරවෙයි",
       "News Content": "විදෙස්ගතව සිටින එමීර ජාතිකයන්ට ගුවන් මගින් නැවත සිය රටට පැමිණීම සඳහා අවසර ලබා දෙනු ලැබුව ද ඒ සඳහා අවශ්‍යතාවක් වන රැපිඩ් - පී.සී.ආර්. පරීක්ෂණ නොමැති වීම හේතුවෙන් විශාල පිරිසක් තවදුරටත් පාකිස්ථානයේ රැදී සිටින බව වාර්තා වනවා.\nගල්ෆ් නිව්ස් පුවත්පත සඳහන් කරන පරිදි එක්සත් අරාබි එමීර් රාජ්‍යය විසින් සිය තීරණය ප්‍රකාශයට පත් කර දින 5 ක් ගත වුව ද පාකිස්ථානයේ ජාත්‍යන්තර ගුවන්තොටුපල කිහිපයකම මෙලෙස එමීර වැසියන් රැදී සිටින බවයි වාර්තා වන්නේ.\nඑලෙස ඉස්ලාමාබාද් ගුවන්තොටුපලේ 300 දෙනෙකු සහ කරච්චි ගුවන්තොටුපලේ 70 දෙනෙකු ඩුබායි බලා යාමට රැපිඩ් පී.සී.ආර්. පරීක්ෂණ අපේක්ෂාවෙන් පසුවනවා.\nපාකිස්ථාන බලධාරින් ප්‍රකාශ කළේ තම රට තුල එම පරීක්ෂණ සඳහා සම්පත් නොමැති නිසා ගුවන් සේවා ආයතනවලට එම පරීක්ෂණ ගුවන්තොටුපලවල සිදුකිරීම සඳහා අවසර ලබාදී ඇති බවයි.\nඑහෙත් එම පහසුකම් ස්ථාපිත කිරීම සඳහා දින කිහිපයක් ගත වනු ඇති බව සඳහන්",
       "URL": "https://www.hirunews.lk/279259/රැපිඩ්-පී-සී-ආර්-පරීක්ෂණ-නොමැතිව-එක්සත්-අරාබි-එමීර-ජාතිකයන්-රැසක්-පාකිස්ථානයේ-සිරවෙයි",
       "Category": "International News",
       "Parent URL": "https://www.hirunews.lk/international-news.php?pageID=101"
}