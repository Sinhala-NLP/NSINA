{
       "Source": "hirunews",
       "Timestamp": "Saturday, 14 December 2013 - 8:27",
       "Headline": "මැන්ඩෙලාගේ දේහයට බුහුමන් දැක්වීමට ලක්ෂ සංඛ්‍යාත ජනකායක්.",
       "News Content": "දකුණු අප්‍රිකානු හිටපු ජනාධිපති නෙල්සන් මැන්ඩෙලාගේ දේහයට ගෞරව දැක්වීමට ලක්ෂ සංඛ්‍යාත ජනතාවක් ප්‍රිටෝරියා අගනුවර යුනියන් ගොඩනැගිල්ල වෙත පැමිණෙමින් සිටින බව විදෙස් වාර්තා පවසනවා. මෙම අති විශාල ජනතාව පාලනය කිරීමට පොලිස් නිලධාරීන් ද අපොහොසත් වී ඇති බවයි එම වාර්තා පෙන්වා දෙන්නේ. නෙල්සන් මැන්ඩෙලාගේ දේහය පිළිබද අවසන් කටයුතු හෙට පැවැත්වෙන අතර ඒ හේතුවෙන් අද (14) දිනයේ තවත් විශාල ජනතාවක් යුනියන් ගොඩනැගිල්ල වෙත පැමිණෙනු ඇති බවටයි විශ්වාස කෙරෙන්නේ.",
       "URL": "https://www.hirunews.lk/73388/මැන්ඩෙලාගේ-දේහයට-බුහුමන්-දැක්වීමට-ලක්ෂ-සංඛ්‍යාත-ජනකායක්",
       "Category": "International News",
       "Parent URL": "https://www.hirunews.lk/international-news.php?pageID=778"
}