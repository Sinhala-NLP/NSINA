{
       "Source": "hirunews",
       "Timestamp": "Saturday, 03 March 2018 - 9:58",
       "Headline": "ඉතාලි මහමැතිවරණයට සියල්ල සූදානම්",
       "News Content": "හෙට (04) පැවැත්වෙන ඉතාලි මහ මැතිවරණය වෙනුවෙන් ප්‍රධාන දේශපාලන පක්ෂ පැවැත්වූ ජන රැළි ඊයේ (02) අවසන් වුණා.\nමෙවර මැතිවරණය පාලක ප්‍රජාතන්ත්‍රවාදී පක්ෂය, තරු පහේ ව්‍යාපාරය සහ සංක්‍රමණික විරෝධී උතුරු ලීගය අතර තුන්කොන් සටනක් බවට පත්ව ඇති බවයි විදෙස් වාර්තා සදහන් කළේ.\nමෙහිදී හිටපු අගමැති සිල්වියෝ බර්ලස්කෝනිගේ මධ්‍ය දක්ෂිණාංෂික සන්ධානය ජයග්‍රහණය කරනු ඇතැයි අපේක්ෂා කෙරෙනවා.\nකෙසේ නමුත්, බදු වංචා නිසා පැනවුණු තහංචියක් හේතුවෙන් ඔහුට ලබන වසර වනතුරු ඉතාලියේ මහජන නියෝජිතයෙකු ලෙස පත්වීමට හැකියාවක් නැහැ.\nමේ නිසා ඔහු පක්ෂයේ තේරීම ලෙස යුරෝපා පාර්ලිමේන්තුවේ සභාපති අන්තෝනියෝ ටජානි ට සහය පළ කරනවා.",
       "URL": "https://www.hirunews.lk/185003/ඉතාලි-මහමැතිවරණයට-සියල්ල-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=389"
}