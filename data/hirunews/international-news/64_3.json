{
       "Source": "hirunews",
       "Timestamp": "Monday, 31 January 2022 - 7:48",
       "Headline": "බයිඩ්න්ගෙන් තලේබානුවන්ට දැනුම් දීමක්",
       "News Content": "වසර දෙකකට ආසන්න කාලයක් ප්‍රාණ ඇපයේ තබාගෙන සිටින ඇමරිකානු නාවික හමුදාවේ ජ්‍යෙෂ්ඨ සිවිල් ඉංජිනේරුවෙකු වන මාක් ෆ්‍රෙරිච් කඩිනමින් නිදහස් කරන ලෙස ඇමරිකානු ජනාධිපති ජෝ බයිඩ්න් ඇෆ්ගනිස්ථානයේ තලේබාන් පාලනයෙන් ඉල්ලීමක් කර තිබෙනවා.\nතලේබාන්වරුන්ට නීත්‍යානුකූලභාවය පිළිබඳ යම් අපේක්ෂාවක් පවතින්නේ නම්, ඔවුන් කඩිනමින් ඇමරිකානු නාවික හමුදා නිලධාරියා නිදහස් කළ යුතු බවයි ජෝ බයිඩ්න් නිවේදනයක් නිකුත් කරමින් සඳහන් කර ඇත්තේ.\nඇමරිකානුවන්ගේ හෝ ඕනෑ ම අහිංසක සිවිල් වැසියෙකුගේ ආරක්ෂාවට තර්ජනයක් වන කිසිවක් පිළිගත නො හැකි අතර, ප්‍රාණ ඇපයේ තබාගැනීම කුරිරු සහ බියගුළු ක්‍රියාවක් බව ජනාධිපති ජෝ බයිඩ්න් පෙන්වා දෙනවා.",
       "URL": "https://www.hirunews.lk/295719/බයිඩ්න්ගෙන්-තලේබානුවන්ට-දැනුම්-දීමක්",
       "Category": "International News",
       "Parent URL": "https://www.hirunews.lk/international-news.php?pageID=64"
}