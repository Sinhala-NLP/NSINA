{
       "Source": "hirunews",
       "Timestamp": "Sunday, 31 May 2020 - 10:20",
       "Headline": "ඇමරිකාවේ නගර රැසකට ඇඳිරි නීතිය",
       "News Content": "නිරායුධ කළු ජාතිකයෙකු සුදු ජාතික පොලිස් නිලධාරියෙකු අතින් මියයාමේ සිද්ධියට එරෙහි ප්‍රචණ්ඩ විරෝධතා උත්සන්නවීමත් සමඟ ඇමරිකාවේ නගර රැසක ඇඳිරි නීතිය පනවා තිබෙනවා.\nචිකාගෝ, ලොස් ඇන්ජලීස් ඇතුළු නගර 30 ක පමණ මෙම විරෝධතා පැන නැගුණු අතර, නිව්යෝක්, මයාමි, ඇට්ලන්ටා සහ ජෝර්ජියා ප්‍රාන්තවල විරෝධතා පෙළපාලි රැසක් ක්‍රියාත්මක වුණා.\nවොෂින්ටනයේ ධවල මන්දිරය අවට රොක් වූ පිරිස්ද ඉවත් කිරීමට පියවර ගැනුණු අතර, ලොස් ඇන්ජලීස් හිදී පොලිසිය විරෝධතාකරුවන් විසුරුවා හැරීමට කඳුළු ගෑස් සහ රබර් උණ්ඩ යොදා ගත්තා.\nඅර්බුදය ආරම්භ වූ මිනසෝටා ප්‍රාන්තයට ජාතික ආරක්ෂක බලකායේ සෙබළුන් යෙදවීමට ට්‍රම්ප් පරිපාලනය පියවර ගෙන තිබෙනවා.",
       "URL": "https://www.hirunews.lk/241923/ඇමරිකාවේ-නගර-රැසකට-ඇඳිරි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=180"
}