{
       "Source": "hirunews",
       "Timestamp": "Tuesday, 16 April 2013 - 9:03",
       "Headline": "බොස්ටන් මැරතන් ධාවනයේ බෝම්බ පිපිරීමෙන් මිය ගිය සංඛ්‍යාව ඉහළට.",
       "News Content": "ඇමරිකාවේ බොස්ටන් හි වාර්ෂික මැරතන් ධාවනයේ අවසන් අදියරේ දී සිදුවූ බෝම්බ පිපිරීම්වලින් මිය ගිය සංඛ්‍යාව 3 දක්වා ඉහළ ගොස් තිබෙනවා. තවත් 141 දෙනෙකු එහිදී තුවාල ලැබූ අතර 25 දෙනෙකුගේ තත්ත්වය බරපතල බවයි වාර්තා වන්නේ. බෝම්බ ප්‍රහාරයෙන් තුවාල ලැබූ දස දෙනෙකුගේ පමණ අත්, පා ඉවත් කිරීමට සිදුව ඇති බව රෝහල් ආරංචි මාර්ග සදහන් කළා. 8 හැවිරිදි පිරිමි ළමයෙකු ද අනතුරින් මිය ගිය අතර තුවාල ලැබූවන්ගෙන් 8 දෙනෙකු ළමයින් බව සදහන්. ඇමරිකානු වේලාවෙන් ඊයේ (15) පස්වරු 2.45ට පමණ එනම් ශ්‍රී ලංකා වේලාවෙන් අද (16) අලූයම් කාලයේ මෙම ප්‍රහාරය එල්ල වී තිබෙනවා.",
       "URL": "https://www.hirunews.lk/57238/බොස්ටන්-මැරතන්-ධාවනයේ-බෝම්බ-පිපිරීමෙන්-මිය-ගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=848"
}