{
       "Source": "hirunews",
       "Timestamp": "Wednesday, 16 December 2020 - 11:26",
       "Headline": "රජිනිඛාන්ත් සමග එක්වීමට කමල් හසන් සූදානම්",
       "News Content": "තමිල්නාඩුවේ සුපිරි සිනමා නළු රජිනිඛාන්ත් දේශපාලන පක්ෂය දියත් කළ පසු ඔහු සමග එක්ව කටයුතු කිරීමට සූදානම් බව තවත් සුපිරි සිනමා නළුවෙකු වන කමල් හසන් ප්‍රකාශ කළා.\nඒ සඳහා රජිනිඛාන්ත්ගේ දේශපාලන මතවාදය සහ තම දේශපාලන දර්ශනය අතර, සමානත්වයක් පැවතිය යුතු බවයි කමල් හසන් චෙන්නායි නුවරදී මාධ්‍ය වෙත ප්‍රකාශ කළේ.\nකමල් හසන් විසින් ද මක්කල් නීදි මයියම් නමින්, තමිල්නාඩුවේ දේශපාලන පක්ෂයක් පිහිටුවනු ලැබූ අතර, රජිනිඛාන්ත් සිය දේශපාලන පක්ෂය මේ මස 31 වනදා ප්‍රකාශයට පත් කිරීමට නියමිතයි.\nකමල් හසන් වැඩිදුරටත් සඳහන් කළේ තමන් සහ රජිනි ඛාන්ත් අතර, සන්ධානයක් ගොඩනැගුවහොත් එය තමිල්නාඩු දේශපාලනයේ දැවැන්ත වෙනසකට මුල්වනු ඇති බවයි.",
       "URL": "https://www.hirunews.lk/257158/රජිනිඛාන්ත්-සමග-එක්වීමට-කමල්-හසන්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=148"
}