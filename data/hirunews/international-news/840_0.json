{
       "Source": "hirunews",
       "Timestamp": "Friday, 17 May 2013 - 10:44",
       "Headline": "මුෂාරෆ් ගැන තීරණය නවාස් ෂරීෆ්ට.",
       "News Content": "පාකිස්ථානයේ හිටපු ජනාධිපති පර්වේස් මුෂාරෆ්ට එරෙහි චෝදනා ගොනුකිරීම සම්බන්ධයෙන් තීරණය කිරීමේ වගකීම නව අගමැති නවාස් ෂරීෆ්ට පැවරී ඇතැයි විදෙස් වාර්තා සඳහන් කළා. පසුගියදා නැවත සියරට පැමිණි පර්වේස් මුෂාරෆ් නිවාස අඩස්සියට ගනු ලැබූ අතර, ඔහුට එරෙහි චෝදනා ගොනුකිරීම නව රජය පත්වනතුරු කල් දමනු ලැබුවා. පසුගියදා පැවති මැතිවරණයෙන් නවාස් ෂරීෆ් පාකිස්ථානයේ අග්‍රාමාත්‍ය ධුරයට පත්වූ අතර, දැන් ඒ පිළිබඳ තීරණය කිරීමට සිදුව ඇත්තේ ඔහුටයි. කෙසේ නමුත්, මුෂාරෆ්ට එරෙහිව දේෂද්‍රෝහි චෝදනා ගොනුකිරීමට නව අගමැතිවරයා කටයුතු නොකරනු ඇතැයි විශ්වාස කෙරෙනවා. ඒ පාකිස්ථාන හමුදාව ප්‍රකෝපවීම වළක්වාලීමටයි.",
       "URL": "https://www.hirunews.lk/59128/මුෂාරෆ්-ගැන-තීරණය-නවාස්-ෂරීෆ්ට",
       "Category": "International News",
       "Parent URL": "https://www.hirunews.lk/international-news.php?pageID=840"
}