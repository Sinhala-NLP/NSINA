{
       "Source": "hirunews",
       "Timestamp": "Sunday, 07 June 2020 - 9:16",
       "Headline": "තමිල්නාඩුවේ කොරෝනා ආසාදිතයින් 30,000 ඉක්මවයි",
       "News Content": "ඉන්දියාවේ කොරෝනා වෛරස් ව්‍යාප්තිය වැඩි වශයෙන් සිදුවන ප්‍රාන්තයක් වන තමිල්නාඩුවේ කොරෝනා වෛරස් ආසාදිතයින්ගේ සංඛ්‍යාව මේ වනවිට 30,152 දක්වා ඉහළ ගොස් තිබෙනවා.\nඒ, ඊයේ දිනයේදී නව ආසාදිතයින් 1,458ක් වාර්තා වීමත් සමඟයි.\nපසුගිය සතිය පුරාම තමිල්නාඩු ප්‍රාන්තයේ ආසාදිතයින් දිනකට දහසකට වැඩි සංඛ්‍යාවකින් ඉහළ යාම විශේෂත්වයක්.\nතමිල්නාඩුවේ වැඩිම ආසාදිතයින් සංඛ්‍යාවක් එනම් 20,993ක් වාර්තා වන්නේ චෙන්නායි නුවරින්.\nඑමෙන්ම, තමිල්නාඩුවෙන් වාර්තා වන කොරෝනා මරණ 251න් 197ක්ම සිදුව ඇත්තේ චෙන්නායි නුවරදීයි.\nමේ නිසා සෞඛ්‍ය ආරක්ෂණ පිළිවෙත් නිසිලෙස පිළිපදින්නැයි තමිල්නාඩු ප්‍රාන්ත බලධාරීන් ජනතාවගෙන් ඉල්ලීමක් කළා.",
       "URL": "https://www.hirunews.lk/242473/තමිල්නාඩුවේ-කොරෝනා-ආසාදිතයින්-30000-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=179"
}