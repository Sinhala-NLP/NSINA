{
       "Source": "hirunews",
       "Timestamp": "Monday, 23 May 2022 - 19:38",
       "Headline": "තායිවානය රැකගැනීමට බලය යෙදීමට සූදානම් බව ඇමරිකානු ජනපති කියයි",
       "News Content": "ජනාධිපතිවරයෙකු ලෙස සිය ප්‍රථම ආසියානු සංචාරයට එක්ව සිටින ඇමරිකානු ජනාධිපති ජෝ බයිඩ්න් අද ටෝකියෝ නුවරදී ජපාන අග්‍රාමාත්‍ය ෆුමියෝ කිෂිඩා මුණ ගැසුණා.\nඑහි දී ඇමරිකානු ජනාධිපතිවරයා චීනය විවේචනය කරමින් ප්‍රකාශ කිහිපයක්ම සිදු කර තිබෙනවා.\nජනාධිපති බයිඩ්න් ප්‍රකාශ කළේ, තායිවානය බලහත්කාරයෙන් අත්පත් කර ගැනීමට චීනය උත්සාහ කළ හොත් ඊට එරෙහි ව බලය යෙදවීමට සූදානම් බවයි.\nකෙසේ නමුත්, එය තායිවානය සහ චීනය සම්බන්ධයෙන් ඇමරිකානු ප්‍රතිපත්තියේ වෙනසක් නො වන බව ද ඔහු සදහන් කළා.\nධවල මන්දිරය ද පසුව එය තහවුරු කළ අතර ජනපති බයිඩ්න්ගේ ප්‍රකාශයට කඩිනම් ප්‍රතිචාර දක්වමින් චීනය ප්‍රකාශ කළේ තායිවානයේ නිදහස රැකීමට ඇමරිකාව මැදිහත් නොවිය යුතු බවයි.",
       "URL": "https://www.hirunews.lk/305109/තායිවානය-රැකගැනීමට-බලය-යෙදීමට-සූදානම්-බව-ඇමරිකානු-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=48"
}