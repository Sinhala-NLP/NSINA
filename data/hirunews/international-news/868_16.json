{
       "Source": "hirunews",
       "Timestamp": "Friday, 25 January 2013 - 8:42",
       "Headline": "මුම්බායි ප්‍රහාරය සැලසුම් කළ ඇමෙරිකානුවාට 35 වසරක සිරදඩුවම්.",
       "News Content": "2008 වසරේ මුම්බායි නගරයට එල්ල වූ ත්‍රස්ත ප්‍රහාරය සහ ලෂ්කාර් ඊ ටයිබා නමැති පාකිස්ථාන අන්තවාදී කණ්ඩායම් සමඟ කුමන්ත්‍රණය කළ පාකිස්ථාන සම්භවය සහිත ඇමෙරිකානුවෙකුට වසර 35 ක සිරදඩුවම් නියම කර තිබෙනවා. ඬේවිඞ් කෝල්මන් හෙඞ්ලි නම් වූ 52 හැවිරිදි මෙම පුද්ගලයා වරද පිළිගෙන ඇත්තේ ඉන්දියාවට පිටුවහල් නොකරන බවට ඇමෙරිකාව ලබාදුන් පොරොන්දුව අනුවයි. ඉන්දියාවේ අධිකරණ විභාගයකට යොමු කළේ නම් මොහුට මරණ දඩුවම හිමිවනු ඇති බවයි විචාරකයන් පෙන්වා දෙන්නේ. 2008 වසරේ නොවැම්බර් 26 වැනිදා මුම්බායි නගරයේ තරු පන්තියේ හෝටල් කේන්ද්‍රකොට ගෙන එල්ල කෙරුණු ත්‍රස්ත ප්‍රහාරයෙන් පුද්ගලයන් 160 කට වැඩි පිරිසක් මියගියා.",
       "URL": "https://www.hirunews.lk/52082/මුම්බායි-ප්‍රහාරය-සැලසුම්-කළ-ඇමෙරිකානුවාට-35-වසරක-සිරදඩුවම්",
       "Category": "International News",
       "Parent URL": "https://www.hirunews.lk/international-news.php?pageID=868"
}