{
       "Source": "hirunews",
       "Timestamp": "Saturday, 20 April 2013 - 13:25",
       "Headline": "බොස්ටන් ප්‍රහාරයේ සැකකරු අත්අඩංගුවේ.",
       "News Content": "ඇමරිකාවේ - බොස්ටන් නුවර පසුගිය සඳුදා පැවැති මැරතන් ධාවනයට එල්ල වූ බෝම්බ ප්‍රහාරයට සම්බන්ධ සැකකරුවන් දෙදෙනා අල්ඛයිඩා සංවිධානයට හෝ වෙනත් අන්තවාදී ඉස්ලාමීය සංවිධානයකට ඍජුව සම්බන්ධ නොමැති බව හෙළි වී තිබෙනවා. ප්‍රහාරයේ දෙවැනි සැකකරු දැවැන්ත මෙහෙයුමකින් පසු අද අත්අඩංගුවට ගනු ලැබුවා. 19 හැවිරිදි සෝකා සානෙව් බොස්ටන් නුවර තදාසන්නයේ පිහිටි වෝටර් ටවුන් හි බෝට්ටුවක් තුළ සැගවී සිටියදී සොයා ගත් බවයි බොස්ටන් පොලිසිය කියා සිටියේ. දැවැන්ත මෙහෙයුමකින් පසු සැකකරු අත්අඩංගුවට ගැනීමත් සමඟ බොස්ටන් නුවරවාසීන් ප්‍රීතිඝෝෂා පැවැත්වූ බව සඳහන්. චෙච්නියානු සම්භවයක් සහිත සෝකාගේ 26 හැවිරිදි සොහොයුරු ටැමර්ලන් සානෙව් පොලීසිය සමග ඇති වූ වෙඩි හුවමාරුවකදී ඊයේ ජීවිතක්ෂයට පත්වුණා. පසුගිය සඳුදා බොස්ටන් මැරතන් ධාවනයට එල්ල වූ බෝම්බ ප්‍රහාරයෙන් පුද්ගලයන් තුන්දෙනෙකු ජීවිතක්ෂයට පත්වූ අතර 170කට වැඩි පිරිසක් තුවාල ලැබුවා.",
       "URL": "https://www.hirunews.lk/57492/බොස්ටන්-ප්‍රහාරයේ-සැකකරු-අත්අඩංගුවේ",
       "Category": "International News",
       "Parent URL": "https://www.hirunews.lk/international-news.php?pageID=846"
}