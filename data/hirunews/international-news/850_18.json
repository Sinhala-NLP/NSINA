{
       "Source": "hirunews",
       "Timestamp": "Saturday, 06 April 2013 - 11:04",
       "Headline": "මුම්බායි ගොඩනැගිල්ලක් කඩා වැටීමෙන් මියගිය සංඛ්‍යාව 71 දක්වා ඉහළට.",
       "News Content": "ඉන්දියාවේ - මුම්බායි නගරය ආසන්නයේ තානේ ප්‍රදේශයේ පිහිටි ගොඩනැගිල්ලක් කඩා වැටීමෙන් මියගිය සංඛ්‍යාව 71 දක්වා ඉහළ ගොස් තිබෙනවා. ඒ අතුරෙන් 25 දෙනෙකු ළමයින්. පුද්ගලයන් 62 දෙනෙකු මෙම අනතුරෙන් තුවාල ලැබුවා. අනතුර සිදුවී පැය 36 කට පසු ඊයේ දිනයේදී සුන්බුන් අතර සිරවී සිටි කාන්තාවක් නිරුපද්‍රිතව බේරා ගැනීමට හැකිවී තිබෙනවා. මූලික පරීක්ෂණවලදී හෙළි වී ඇත්තේ මෙම ගොඩනැගිල්ල නියමිත ප්‍රමිතීන්ට අනුව ඉදිකර නොතිබූ බවයි.",
       "URL": "https://www.hirunews.lk/56651/මුම්බායි-ගොඩනැගිල්ලක්-කඩා-වැටීමෙන්-මියගිය-සංඛ්‍යාව-71-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=850"
}