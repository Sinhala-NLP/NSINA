{
       "Source": "hirunews",
       "Timestamp": "Sunday, 27 September 2015 - 13:14",
       "Headline": "ජගත් මහා මණ්ඩලය අද සිරියාවට හැරෙයි",
       "News Content": "ඇමරිකාවේ  නිව්යෝක් නුවර පැවැත්වෙන ජගත් මහා මණ්ඩල සැසියේ අවධානය අද (27) සිරියාව දෙසට යොමුව තිබෙනවා.  අද දිනයේදී ලෝක නායකයින් රැසක් සිරියා අර්බුදය පිළිබඳව අදහස් දැක්වීමට නියමිත බවයි විදෙස් වාර්තා සඳහන් කළේ.\nබ්‍රිතාන්‍ය අග්‍රාමාත්‍ය ඩේවිඩ් කැමරන් සිරියාවේ යුද තත්ත්වය අවසන් කිරීමට - නව රාජතාන්ත්‍රික ක්‍රමවේදයක අවශ්‍යතාවය ජගත් මහ සමුළුවට පෙන්වාදීමට නියමිතයි.\nඑමෙන්ම සිරියානු ජනාධිපති බෂාර් අල් අසාද්ට කිසිදු සහයක් ලබා නොදෙන බවයි ඩේවිඩ්  කැමරන් ප්‍රකාශ කර ඇත්තේ. ඔහු කියා සිටියේ සිරියානු ජනාධිපතිවරයා බලයෙන් ඉවත් විය යුතු බවයි.\nමේ අතර සිරියානු අර්බුදයට දේශපාලන විසඳුමක් අවශ්‍ය බව ඇමරිකානු රාජ්‍ය ලේකම් ජෝන් කෙරී ප්‍රකාශ කරනවා.",
       "URL": "https://www.hirunews.lk/117347/ජගත්-මහා-මණ්ඩලය-අද-සිරියාවට-යයි",
       "Category": "International News",
       "Parent URL": "https://www.hirunews.lk/international-news.php?pageID=702"
}