{
       "Source": "hirunews",
       "Timestamp": "Saturday, 26 January 2013 - 10:10",
       "Headline": "‘‘විශ්වරූපම්’’ දකුණු ඉන්දියාවේ පසුබෑමක.",
       "News Content": "සුප්‍රකට බොලිවුඞ් සිනමා තරුව කමලාහසන් නිර්මාණය කළ මතබේදකාරී විශ්වරූපම් චිත්‍රපටය දකුණු ඉන්දියාවේ සිනමා ශාලාවල ප්‍රදර්ශනය කිරීම අර්බුදයකට ලක්වී තිබනවා. කේරල ප්‍රාන්තයේ ඊයේ දිනයේ ආරම්භ වූ දර්ශන දහවල් වනවිට නතර කෙරුණු අතර ආන්ද්‍ර ප්‍රදේශ සහ කර්ණාටක ප්‍රාන්තද විශ්වරූපම් ප්‍රදර්ශනය කිරීම අත්හිටුවා ඇතැයි වාර්තාවුණා. කෙසේ නමුත් මිලාද් උන් නබී උත්සවය මගහැර හෙට දිනයේදී එය හයිද්‍රබාද් නුවර ප්‍රදර්ශනය කිරීමට ඉඩ දෙනු ඇතැයි හින්දු පුවත්පත සඳහන් කළා. මෙම චිත්‍රපටයෙන් සිය ආගම අපහාසයට ලක්වන බවට මුස්ලිම්වරුන් චෝදනා කරනවා. කෙසේ නමුත් තවත් බොලිවුඞ් සුපිරි සිනමා තරුවක් වන රැජිනි කාන්ත් ඉන්දීය මුස්ලිම්වරුන්ගෙන් ඉල්ලා සිටියේ චිත්‍රපටය නිර්මාණය කළ කමලාහසන් සමග සාකච්ඡාවකට එළඹෙන ලෙසයි. මේ වනවිට ඔහු ඇමරිකා එක්සත් ජනපදයේ සිටින බව සඳහන්.",
       "URL": "https://www.hirunews.lk/52145/විශ්වරූපම්-දකුණු-ඉන්දියාවේ-පසුබෑමක",
       "Category": "International News",
       "Parent URL": "https://www.hirunews.lk/international-news.php?pageID=868"
}