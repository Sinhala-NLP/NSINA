{
       "Source": "hirunews",
       "Timestamp": "Friday, 26 June 2015 - 11:16",
       "Headline": "මෙන්න .. ජනපතිවරු  දුරකතනයෙන් සාකච්ඡා කරලා",
       "News Content": "රුසියානු ජනාධිපති ව්ලැදිමීර් පුටින්, ඇමෙරිකානු ජනාධිපති බැරැක් ඔබාමාට ඊයේ (25) දුරකථන ඇමතුමක් ලබාදී තිබෙනවා. ඉරාන න්‍යෂ්ටික අර්බුදය සම්බන්ධයෙන් එහිදී ප්‍රධාන වශයෙන් සාකච්ඡා  වූ බවයි වොෂින්ටන් වාර්තා සඳහන් කළේ.\nඅයි.එස් සටන්කාමීන් බලය පතුරුවමින් සිටින සිරියාවේ අනතුරුදායක තත්ත්වය පිළිබඳව ද ජනාධිපති පුටින් සහ ජනාධිපති ඔබාමා අදහස් හුවමාරු කරගෙන තිබෙනවා.\nයුක්රේනය සම්බන්ධයෙන් ඇති කර ගත් සටන් විරාමය නිසි ලෙස පිළිපැදීමේ අවශ්‍යතාව ද ජනාධිපති ඔබාමා රුසියානු නායකයාට එහිදී දැනුම්දුන් බව සඳහන්.",
       "URL": "https://www.hirunews.lk/112133/මෙන්න-ජනපතිවරු-දුරකතනයෙන්-සාකච්ඡා-කරළා",
       "Category": "International News",
       "Parent URL": "https://www.hirunews.lk/international-news.php?pageID=723"
}