{
       "Source": "hirunews",
       "Timestamp": "Saturday, 23 April 2022 - 9:16",
       "Headline": "මොස්ක්වා යුද නෞකාව ගිලීමෙන් ජීවිත හානි සිදුවූ බව රුසියාව පිළිගනී",
       "News Content": "යුක්රේන යුද්ධයට සැපයුම් සිදුකරමින් කළු මුහුදේ රැඳී සිටි මොස්ක්වා දැවැන්ත යුද නෞකාව මුහුදුබත් වීමෙන් එක් නැවියෙකු මියගොස් 27 දෙනෙකු අතුරුදන් වූ බව රුසියාව පිළිගෙන තිබෙනවා.\nරුසියානු ආරක්ෂක අමාත්‍යාංශය මීට පෙර ප්‍රකාශ කර තිබුණේ නෞකාවේ ආයුධ ගබඩාවේ පිපිරීමකින් එය ගිලී යාමට පෙර කාර්ය මණ්ඩලය මුළුමනින්ම ඉවත් කරගත් බවයි.\nපසුගිය 13 වනදා ඇතිවූ එම පිපිරීමෙන් නෞකාවට දැඩි හානි සිදුවූ බවද රුසියාව ප්‍රකාශ කළා.\nඑමෙන්ම නෞකාවේ කාර්ය මණ්ඩලයේ 396 දෙනෙකු මුදාගත් බවයි රුසියානු ආරක්ෂක අමාත්‍යාංශය නිකුත් කළ නව නිවේදනයේ දැක්වෙන්නේ.\nඇමරිකානු පෙන්ටගනය සඳහන් කළේ මොස්ක්වා නෞකාව යුක්රේන මිසයිල දෙකක ප්‍රහාරයකට ලක්ව ඇති බවයි.",
       "URL": "https://www.hirunews.lk/302595/මොස්ක්වා-යුද-නෞකාව-ගිලීමෙන්-ජීවිත-හානි-සිදුවූ-බව-රුසියාව-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=52"
}