{
       "Source": "hirunews",
       "Timestamp": "Sunday, 15 August 2021 - 13:35",
       "Headline": "තලෙයිබාන්වරුන් කාබුල් නුවර අභියස",
       "News Content": "තලෙයිබාන් සන්නද්ධ කණ්ඩායම් නැගෙනහිර ඇෆ්ගනිස්ථානයේ ජලාලාබාද් නුවරද අද සටනකින් තොරව අත්පත් කර ගත්තා.\nඒ අනුව ඇෆ්ගන් රජයේ හමුදා පාලනය යටතේ පවතින්නේ කාබුල් අගනුවර ඇතුළු ප්‍රදේශ කිහිපයක් පමණයි.\nතලෙයිබාන් සංවිධානය දින කිහිපයක් ඇතුළත කාබුල් නුවරට ද පැමිණිය හැකි නිසා ඇෆ්ගනිස්තානයේ සිටින සිය රාජ්‍ය තාන්ත්‍රිකයන් ඉවත් කර ගැනීම සඳහා ඇමෙරිකා එක්සත් ජනපදය හමුදා භට පිරිස් කාබුල් නුවර වෙත යවා තිබෙනවා.\nජලාලාබාද් නුවර අත්පත් කර ගැනීමත් සමඟ පාකිස්ථානයේ පෙෂාවර් වෙත ඇදෙන මාර්ගයේ බලය හිමිවන්නේ ද තලෙයිබාන්වරුන්ටයි. ඔවුන් ඊට පෙර උතුරේ අවසන් ප්‍රධාන නගරය වූ මසාර් හි ශරීෆ් ද අත්පත් කර ගත්තා.",
       "URL": "https://www.hirunews.lk/279759/තලෙයිබාන්වරුන්-කාබුල්-නුවර-අභියස",
       "Category": "International News",
       "Parent URL": "https://www.hirunews.lk/international-news.php?pageID=100"
}