{
       "Source": "hirunews",
       "Timestamp": "Tuesday, 10 March 2015 - 8:44",
       "Headline": "ජගත් සංවිධානයෙන් ඕස්ට්‍රේලියාවට චෝදනා",
       "News Content": "ඕස්ට්‍රේලියාව ජාත්‍යන්තර සංක්‍රමණික ගිවිසුම් ක්‍රමානුකූලව උල්ලංගණය කරන බවට ජගත් සංවිධානය චෝදනා කරනවා. වාර්තාවක් නිකුත් කරමින් ඔවුන් කියා සිටියේ සිය රට තුළට සරණාගතයින් ලෙස ඇතුළු වන ළමයින් විශේෂ කඳවුරුවල  ඕස්ට්‍රේලියානු බලධාරීන් රදවා ඇති බවයි. එමෙන්ම සරණාගතයින් ලෙස  ඕස්ට්‍රේලියාවට ඇතුළු වන පුද්ගලයින් මිනිස් වාසයට නුසුදුසු ස්ථානවල රදවා තබන බවට ද ජගත් සංවිධානය චෝදනා කරනවා. කෙසේ වෙතත්, ජගත් සංවිධාන වාර්තාවට ප්‍රතිචාර දක්වමින්  ඕස්ට්‍රේලියානු අග්‍රාමාත්‍ය ටෝනි ඇබට් කියා සිටියේ එක්සත් ජාතීන්ගේ සංවිධානයේ දේශන වලින් සිය රටට ඵලක් නොවන බවයි.",
       "URL": "https://www.hirunews.lk/105135/ජගත්-සංවිධානයෙන්-ඕස්ට්‍රේලියාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=751"
}