{
       "Source": "hirunews",
       "Timestamp": "Sunday, 08 January 2017 - 8:26",
       "Headline": "රුසියානු විරෝධීන්ට ට්‍රම්ප්ගෙන් අවවාද",
       "News Content": "ඇමරිකාව සහ රුසියාව අතර යහපත් සබඳතාවක් ගොඩනගා ගැනීමට එරෙහි ඇමරිකානුවන්ට ඩොනල්ඩ් ට්‍රම්ප් ඊයේ දරුණු වාග් ප්‍රහාරයක් එල්ල කළා.\nඔහු කියා සිටියේ ඔවුන් අමනෝඥ පුද්ගලයන් බවයි.\nලෝකයේ දැවැන්ත අර්බුද සහ ගැටළු රැසකට රුසියාව සමග එක්ව විසඳුම් සෙවීමට අදහස් කරන බවද ලබන 20 වනදා ඇමරිකාවේ 45 වන ජනාධිපතිවරයා ලෙස දිවුරුම් දෙන ඩොනල්ඩ් ට්‍රම්ප් අවධාරණය කළා.\nඑමෙන්ම තමා ජනාධිපති ධුරයට පත්වීමෙන් අනතුරුව රුසියාව, ඇමරිකාවට ගෞරවණීය අන්දමින් සළකනු ඇතැයි ට්‍රම්ප් කියා සිටියා.\nයුක්රේන අර්බුදය මුල් කරගෙන රුසියාවට එරෙහිව සම්බාධක පැනවීමටද ඩොනල්ඩ් ට්‍රම්ප් විරෝධය පළ කළේ මැතිවරණ ප්‍රචාරක සමයේ සිටයි.",
       "URL": "https://www.hirunews.lk/151542/රුසියානු-විරෝධීන්ට-ට්‍රම්ප්ගෙන්-අවවාද",
       "Category": "International News",
       "Parent URL": "https://www.hirunews.lk/international-news.php?pageID=533"
}