{
       "Source": "hirunews",
       "Timestamp": "Sunday, 22 July 2018 - 12:07",
       "Headline": "චීනය, අප්‍රිකාව සමඟ සබඳතා තර කරයි",
       "News Content": "අප්‍රිකානු මහද්වීපයේ සංචාරයක නිරතවන චීන ජනාධිපති ෂී ජින්පින් ඊයේ සෙනගාල් රාජ්‍යය සමඟ ආර්ථික ගිවිසුම් කිහිපයකට එළඹුණා.\nණය ආධාරවලට හිලව් ලෙස එරට ඛනිජ සම්පත් සහ ඉදිකිරීම් ව්‍යාපෘතිවල නියැලීමට මේ අනුව චීන සමාගම්වලට ඉඩ සැළසෙනවා.\nඅප්‍රිකානු චාරිකාවේ ඉදිරි පියවරවලදී චීන ජනාධිපතිවරයා රුවන්ඩාවේ සහ දකුණු අප්‍රිකාවේද සංචාරය කිරීමට නියමිතයි.\nදකුණු අප්‍රිකාවේ පැවැත්වෙන බ්‍රික්ස් සමුළුවට ද ඔහු සහභාගි වන අතර, ඊට බ්‍රසිලය, රුසියාව, ඉන්දියාව සහ දකුණු අප්‍රිකාව යන රටවල නායකයන්ද එක්වනු ඇති.",
       "URL": "https://www.hirunews.lk/195768/චීනය-අප්‍රිකාව-සමඟ-සබඳතා-තර-කරයි",
       "Category": "International News",
       "Parent URL": "https://www.hirunews.lk/international-news.php?pageID=350"
}