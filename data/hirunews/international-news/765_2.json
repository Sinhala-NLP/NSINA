{
       "Source": "hirunews",
       "Timestamp": "Monday, 26 January 2015 - 11:52",
       "Headline": "66 වන ඉන්දීය ජනරජ දින උත්සවය ඇරඹේ.",
       "News Content": "ඉන්දියාවේ 66 වන ජනරජ දිනය මේ වනවිට රාජ්පුත් හිදී ආරම්භ වී තිබෙනවා. ඇමරිකානු ජනාධිපති බැරැක් ඔබාමා මෙම ජනරජ දින උත්සවයේ ප්‍රධාන අමුත්තා ලෙස සහභාගි වී සිටින අතර ඉන්දීය අග්‍රාමාත්‍ය නරේන්ද්‍ර මෝදි, ජනාධිපති ප්‍රනාබ් මුකර්ජී ඇතුලූ රාජතාන්ත්‍රික නිලධාරීන් රැසක් ඊට එක්ව සිටිනවා.  ජනරජ දින උත්සවයේ පළමුවෙන්ම ඉන්දීය ත්‍රිවිධ හමුදාව නියෝජනය කරමින් ආචාර  පෙළපාලිය ආරම්භ වූ අතර ඊට ගුවන් හමුදාවේ හෙලිකොප්ටර් යානා මෙන්ම යුද හමුදාවට අයත් සන්නද්ධ රථද එක්ව තිබුණා. මෙම ජනරජ දින උත්සවය සඳහා හිටපු ඉන්දීය අග්‍රාමාත්‍ය මන්මෝහන් සිං සහ කොංග්‍රස් පක්ෂ නායිකා සෝනියා ගාන්ධිද එක්ව සිටිනවා.",
       "URL": "https://www.hirunews.lk/102036/66-වන-ඉන්දීය-ජනරජ-දින-උත්සවය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=765"
}