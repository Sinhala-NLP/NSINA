{
       "Source": "hirunews",
       "Timestamp": "Tuesday, 13 July 2021 - 14:20",
       "Headline": "දිල්ලියට මෝසම් වැසි පැමිණේ - මාර්ග යටවී වාහන තදබදයක්",
       "News Content": "දිගු පමාවකින් අනතුරුව, ඉන්දියාවේ නවදිල්ලි පුරවරයට අද මෝසම් වැසි ඇද හැලුණු බව ඉන්දීය මාධ්‍ය වාර්තා කළා. දැවැන්ත වර්ෂාපතනයත් සමඟ මාර්ග රැසක් ජලයෙන් යටවී රථ වාහන තදබදයක් ද ඇතිවී තිබෙන බව සඳහන්.\nඉදිරි දින කිහිපය තුලදී වැසි තත්ත්වය වැඩිවිය හැකි බවයි ඉන්දීය කාලගුණ අංශ ප්‍රකාශ කළේ.\nඉන්දියාවට නිරිත දිග මෝසම් වැසි මෙවර පමා වී ඇත්තේ වසර 15 කට පසු වැඩිම කාල විරාමයකින් අනතුරුවයි. මේ අතර, ඊසාන දිග ඉන්දියාවේ හිමාචල් ප්‍රදේශ් ප්‍රාන්තයේ නායයාම් සහ ජල ගැලීම් වලින් ආපදාවට ලක්වූවන් මුදා ගැනීමේ මෙහෙයුම් තවදුරටත් ක්‍රියාත්මකයි.",
       "URL": "https://www.hirunews.lk/276862/දිල්ලියට-මෝසම්-වැසි-පැමිණේ-මාර්ග-යටවී-වාහන-තදබදයක්",
       "Category": "International News",
       "Parent URL": "https://www.hirunews.lk/international-news.php?pageID=106"
}