{
       "Source": "hirunews",
       "Timestamp": "Tuesday, 07 November 2017 - 19:38",
       "Headline": "දකුණු කොරියාවට ගිය ට්‍රම්ප්, උතුරු කොරියාවට අත වනයි",
       "News Content": "න්‍යෂ්ටික අවි අත්හැරීම සම්බන්ධයෙන් සාකච්ඡාවකට පැමිණෙන ලෙස ඇමරිකානු ජනාධිපති ඩොනල්ඩ් ට්‍රම්ප් උතුරු කොරියාවෙන් ඉල්ලීමක් කළා.\nදකුණු කොරියාවේ සංචාරයක නිරත ඇමරිකානු ජනාධිපතිවරයා කියා සිටියේ තමන්ට දෙවියන්ගේ නාමයෙන් පියොන්යැංග් නුවරට හමුදා බලය නොයෙදීමට හැකිවේවා යන්නයි.\nකෙසේ වෙතත් උතුරු කොරියාවට හමුදාමය ක්‍රියාමාර්ග ගන්නා බව ඩොනල්ඩ් ට්‍රම්ප් මීට මාස කිහිපයකට පෙර කියා සිටියා.\nඇමරිකානු ජනාධිපතිවරයා අද මෙවැනි ප්‍රකාශයක් සිදුකළේ  ඇමරිකානු නාවික හමුදාවට අයත් යූ.එස්.එස්. රොනල්ඩ් රේගන් යුද නෞකාව සහ තවත් නෞකා දෙකක් උතුරු කොරියාව ආසන්න මුහුදේ ස්ථාන ගත කර තිබෙන අවස්ථාවක බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/175498/දකුණු-කොරියාවට-ගිය-ට්‍රම්ප්-උතුරු-අත-වනයි",
       "Category": "International News",
       "Parent URL": "https://www.hirunews.lk/international-news.php?pageID=423"
}