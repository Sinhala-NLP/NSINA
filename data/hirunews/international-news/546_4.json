{
       "Source": "hirunews",
       "Timestamp": "Friday, 16 December 2016 - 9:23",
       "Headline": "තමිල්නාඩුවේ හිටපු මහඇමති කරුණානිධි යළි රෝහල් ගත කෙරේ",
       "News Content": "තමිල්නාඩුවේ හිටපු මහඇමති මුත්තුවේල් කරුණානිධි රෝහලෙන් නික්මී සතියක් ගත වීමට පෙර ඊයේ නැවතත් චෙන්නායි නුවර රෝහලකට ඇතුළත් කර තිබෙනවා.\n93 හැවිරිදි කරුණානිධි ශ්වසන අපහසුතාවකින් පෙළෙන බවයි වාර්තා වන්නේ.\nඔහුගේ තත්ත්වය ස්ථාවර බවත්, වෛද්‍ය කණ්ඩායමක් විසින් ඔහුට ප්‍රතිකාර ලබාදෙන බවත්, කරුණානිධි ප්‍රතිකාර ලබන චෙන්නායි - කාවේරි රෝහලේ විධායක අධ්‍යක්ෂ එස්.අරවින්දන් ප්‍රකාශ කළා.\nතමිල්නාඩු ඩී.එම්.කේ පක්ෂයේ නායකයා ද වන කරුණානිධි, පසුගියදා අභාවප්‍රාප්ත වූ මහඇමතිනි ජයලලිතා ජයරාම්ට ශෝක පණිවුඩයක් යවනු ලැබූයේ ද කලින් වතාවේ රෝහල් ගතව සිටින විටයි.",
       "URL": "https://www.hirunews.lk/149824/තමිල්නාඩුවේ-හිටපු-මහඇමති-කරුණානිධි-යළි-රෝහල්-ගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=546"
}