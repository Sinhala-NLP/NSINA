{
       "Source": "hirunews",
       "Timestamp": "Friday, 09 November 2018 - 15:37",
       "Headline": "ත්‍රස්තවාදයට එරෙහි ඇමරිකානු යුද්ධයෙන් ලක්ෂ 5ක් මරුට",
       "News Content": "ත්‍රස්තවාදයට එරෙහි ඇමරිකානු යුද්ධයෙන් මේ වනවිට පන්ලක්ෂයකට අධික පිරිසක් ජීවිතක්ෂයට පත්වී ඇති බව අනාවරණ වනවා.\n2001 වසරේ සැප්තැම්බර් 11 වනදා ඇමරිකාවට එල්ල වූ ත්‍රස්ත ප්‍රහාරයෙන් පසුවයි ත්‍රස්තවාදයට එරෙහි ඇමරිකානු යුද්ධය ආරම්භ වූයේ.\nඉන් අනතුරුව ඔවුන් ඉරාකයේ ඇෆ්ගනිස්ථානයේ සහ පාකිස්ථානයේ සිදුකළ මෙහෙයුම් වලදී මෙලෙස පන්ලක්ෂයකට ආසන්න පිරිසක් මියගොස් ඇති බව ඇමරිකානු බ්‍රවුන් විශ්වවිද්‍යාලයේ ජාත්‍යන්තර සහ මහජන කටයුතු පිළිබඳ වොට්සන් ආයතනය සිදුකළ අධ්‍යයනයේදී හෙලි වී තිබෙනවා.\nඑලෙස මියගිය පිරිසට සිවිල් වැසියන්, කැරලිකරුවන්, අදාළ රටවල පොලිස් සහ ආරක්ෂක හමුදා මෙන්ම ඇමරිකානු සහ සන්ධානයේ හමුදා සාමාජිකයන් ද ඇතුළත්.\nඉරාකයේ සහ ඇෆ්ගනිස්ථානයේදී මෙහෙයුම්වලදී මියගිය ඇමරිකානු සෙබලූන් සංඛ්‍යාව 7000 කට අධිකයි.",
       "URL": "https://www.hirunews.lk/203888/ත්‍රස්තවාදයට-එරෙහි-ඇමරිකානු-යුද්ධයෙන්-ලක්ෂ-5ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=318"
}