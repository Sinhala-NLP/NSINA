{
       "Source": "hirunews",
       "Timestamp": "Sunday, 20 September 2020 - 19:33",
       "Headline": "ඩොනල්ඩ් ට්‍රම්ප්ට තැපෑලෙන් විෂ අඩංගු පාර්සලයක්",
       "News Content": "ඇමරිකානු ජනාධිපති ඩොනල්ඩ් ට්‍රම්ප් වෙත එවූ විෂ සහිත වස වර්ගයක් අඩංගු පාර්සලයක් ධවල මන්දිරයට ලැබීම වළක්වා තිබෙනවා.\nතැපෑලෙන් යොමුකරන ලද මෙම පාර්සලය ධවල මන්දිරයේ ලිපි පරීක්ෂා කරන ස්ථානයේ ප්‍රක්ෂේපනයට ලක් කිරීමේදී සොයා ගෙන ඇති බවටයි විදෙස් මාධ්‍ය වාර්තා කර ඇත්තේ.\nතෙල් එඬරු ශාකයේ ඇට වල අඩංගු රයිසින් නම් විෂ මෙම පාර්සලයේ අඩංගු බවට හඳුනාගෙන ඇති අතර, යම් පුද්ගලයෙකු එම රයිසින් නම් විෂ ද්‍රව්‍යයට නිරාවරණය වුවහොත්, පැය 36 ත් 72 ත් අතර කාලය තුළ මරණයට පත්විය හැකි බව ඇමරිකානු රෝග පාලන හා මර්දන මධ්‍යස්ථානය ප්‍රකාශ කර තිබෙනවා.\nඅදාළ පාර්සලය එවා ඇත්තේ කැනඩාවේ සිට බවට විශ්වාස කෙරෙන අතර, ඒ සම්බන්ධයෙන් එෆ්.බී.අයි. ආයතනය විමර්ශන ආරම්භ කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/250702/ඩොනල්ඩ්-ට්‍රම්ප්ට-තැපෑලෙන්-විෂ-අඩංගු-පාර්සලයක්",
       "Category": "International News",
       "Parent URL": "https://www.hirunews.lk/international-news.php?pageID=163"
}