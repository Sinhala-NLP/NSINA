{
       "Source": "hirunews",
       "Timestamp": "Monday, 25 September 2023 - 19:40",
       "Headline": "සම්මානලාභී අධ්‍යක්ෂකවරයෙක් මියයයි",
       "News Content": "මලයාලම් සිනමාවේ ජනප්‍රිය අධ්‍යක්ෂක කේ.ජී ජෝර්ජ් ඊයේ අභාවප්‍රාප්ත වී තිබෙනවා.\nඔහු මීට වසර කිහිපයකට පෙර දැඩි ලෙස රෝගාතූර වී සිටි බවයි වාර්තා වී ඇත්තේ.\nකේරලයේ පතානම්තිට්ටා ප්‍රදේශයේ උපත ලද කේ.ජී. ජෝර්ජ් 1975 වසරේ තිරගත වූ ‘ස්වප්නාතනම්’ චිත්‍රපටයෙන් අධ්‍යක්ෂණයට පිවිස තිබෙනවා.\nකෙසේ වෙතත් මෙම චිත්‍රපටය හොඳම මලයාලම් චිත්‍රපටය සඳහා වන ජාතික සම්මානය දිනා ගෙන ඇති බවයි වාර්තා වන්නේ.\nවිදෙස් මාධ්‍ය වාර්තා කරන්නේ ඔහු මේ වන විට කේරළ ප්‍රාන්ත සම්මාන 9ක් දිනාගෙන ඇති බවයි.\nඔහුගේ අභාවය සම්බන්ධයෙන් සිනමා ප්‍රේක්ෂකයින් සහ රසිකයින් රැසක් ශෝකය පළ කර ඇති බව ද සඳහන්.",
       "URL": "https://www.hirunews.lk/349369/සම්මානලාභී-අධ්‍යක්ෂකවරයෙක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=1"
}