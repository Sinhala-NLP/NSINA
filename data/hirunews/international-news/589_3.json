{
       "Source": "hirunews",
       "Timestamp": "Wednesday, 07 September 2016 - 7:48",
       "Headline": "සිරියානු රජයට රසායනික බෝම්බ චෝදනාවක්",
       "News Content": "රසායනික බෝම්බ භාවිතා කළ බවට එක්සත් ජාතීන්ගේ සංවිධානය විසින් සිරියානු රජයට චෝදනා එල්ල කර තිබෙනවා.\nපසුගිය අගෝස්තු මාසයේදී සිරියාවේ ඇලපෝ නුවර ආසන්නයේ අයි.එස්. කැරළිකරුවන් ගැවසෙන ස්ථාන ඉලක්ක කර මෙම රසායනික බෝම්බ ප්‍රහාර එල්ල කර ඇති බවයි පැවසෙන්නේ.\nක්ලෝරීන් සහ තවත් රසායනික ද්‍රව්‍ය කිහිපයක් මිශ්‍ර කර සැකසූ බෝම්බ ගුවනින් කැරළිකරුවන්ගේ ඉලක්ක වෙත එල්ල කළ බව එක්සත් ජාතීන්ගේ නිරීක්ෂක කණ්ඩායමක් විසින් මෙලෙස වාර්තාවක් ඉදිරිපත් කරමින් මෙම නිගමනය ඉදිරිපත් කර ඇති බව විදෙස් මාධ්‍ය වාර්තාවල වැඩිදුරටත් සදහන්.",
       "URL": "https://www.hirunews.lk/142415/සිරියානු-රජයට-රසායනික-බෝම්බ-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=589"
}