{
       "Source": "hirunews",
       "Timestamp": "Sunday, 20 August 2023 - 9:45",
       "Headline": "නයිජර් හමුදා නායකයාගෙන් සිවිල් පාලනයට තුන් වසරක යෝජනාවලියක්",
       "News Content": "කුමන්ත්‍රණයකින් නයිජර් රාජ්‍යයේ බලය අල්ලාගෙන සිටින ජෙනරාල් අබ්දුරහ්මනේ ට්චියානි සිවිල් පාලනය සම්බන්ධයෙන් තුන් වසරක යෝජනාවලියක් ඉදිරිපත් කර තිබෙනවා.\nඒ, බටහිර අප්‍රිකානු නායකයින් සමඟ නයිජීරියාවේ අබූජා අගනුවර සමඟ පැවති සංවාදයකින් අනතුරුව එරට රූපවාහිනිය ජාතිය අමතමිනුයි ජෙනරාල් අබ්දුරහ්මනේ ට්චියානි මේ බව ප්‍රකාශ කර ඇත්තේ.\nපසුගිය ජූලි 26 වන දා කුමන්ත්‍රණයෙන් පසු බටහිර අප්‍රිකානු රටවල් නයිජර් වෙත දැඩි සම්බාධක පනවා ඇති අතර, රට තුළ සිවිල් පාලනය යථා තත්ත්වයට පත් කිරීමට හමුදා ක්‍රියාමාර්ගයක් සම්බන්ධයෙන් ද අනතුරු අඟවා තිබුණා.",
       "URL": "https://www.hirunews.lk/345452/නයිජර්-හමුදා-නායකයාගෙන්-සිවිල්-පාලනයට-තුන්-වසරක-යෝජනාවලියක්",
       "Category": "International News",
       "Parent URL": "https://www.hirunews.lk/international-news.php?pageID=13"
}