{
       "Source": "hirunews",
       "Timestamp": "Tuesday, 25 June 2013 - 8:31",
       "Headline": "කටාරයේ එමීර්වරයා කිරුළ භාර දෙයි.",
       "News Content": "තෙල් සම්පතින් පොහොසත් මැදපෙරදිග කටාර් රාජ්‍යයේ එමීර්වරයා වන ෂෙයික් හමාඞ් බින් කලීෆා අල් - තානි සිය කිරුළ තම පුතු වෙත ලබාදීමට තීරණය කර තිබෙනවා. ඒ අනුව එමීර්වරයාගේ පුත්‍රයා වන ෂෙයික් තමීම් බින් හමාඞ් අල් - තානි වෙත කටාර් රාජ්‍යයේ කිරුළ හෙට හිමිවනු ඇති. ඒ වෙනුවෙන් කටාරය හෙට ජාතික නිවාඩු දිනයක් ලෙස ද නම් කර තිබෙනවා. ශ්‍රී ලංකාවේ වේලාවෙන් හෙට (26)  පෙරවරු 10.30ට ජාතිය අමතන 61 හැවිරිදි එමීර්වරයා සිය කිරුළ 33 හැවිරිදි පුත්‍රයා වෙත භාරදීමට නියමිතයි. කටාරය පසුගිය වසර 150ක කාලය තුළ පාලනය කළේ අල් - තානි එමීර් පරම්පරාවයි.",
       "URL": "https://www.hirunews.lk/61688/කටාරයේ-එමීර්වරයා-කිරුළ-භාර-දෙයි",
       "Category": "International News",
       "Parent URL": "https://www.hirunews.lk/international-news.php?pageID=828"
}