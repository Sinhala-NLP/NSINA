{
       "Source": "hirunews",
       "Timestamp": "Wednesday, 03 April 2013 - 9:37",
       "Headline": "කොරියානු යුද උණුසුමත් සමග ජපානය සීරුවෙන්.",
       "News Content": "උතුරු කොරියාව දකුණු කොරියාවට එරෙහිව යුද්ධය ප්‍රකාශ කිරීමත් සමගම ජපානය සිය ආරක්ෂක බලය වැඩි කිරීමට තීරණය කර තිබෙනවා. කොරියාවේ යළිත් යුද්ධයක් ඇතිවුවහොත් ඊට ප්‍රතිචාර දැක්වීම සඳහායි ජපානය මෙම තීරණය ගෙන ඇත්තේ. කෙසේ වුවත් යුද්ධයක් ඇතිවුවහොත් දකුණු කොරියාවට ජපානය සහාය පළ කරනවාද යන්න මෙතෙක් ප්‍රකාශ කර නැහැ. මේ අතර, සිය දේශසීමාවේ පිහිටි ඒකාබද්ධ කාර්මික වෙළද සංකීර්ණයකට දකුණු කොරියානු ජාතිකයින්ට ඇතුළුවීම උතුරු කොරියාව විසින් තහනම් කර තිබෙනවා. සිය රටේ ආරක්ෂාව තහවුරු කිරීම සඳහා මෙම පියවර ගත් බවයි උතුරු කොරියාව පවසන්නේ.",
       "URL": "https://www.hirunews.lk/56468/කොරියානු-යුද-උණුසුමත්-සමග-ජපානය-සීරුවෙන්",
       "Category": "International News",
       "Parent URL": "https://www.hirunews.lk/international-news.php?pageID=851"
}