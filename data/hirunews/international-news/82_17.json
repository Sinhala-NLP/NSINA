{
       "Source": "hirunews",
       "Timestamp": "Saturday, 06 November 2021 - 14:40",
       "Headline": "ඇමරිකා එක්සත් ජනපදයේ සංගීත සැණකෙළියක තෙරපී අටක් මරුට",
       "News Content": "ඇමරිකා එක්සත් ජනපදයේ කැලිෆෝනියා ප්‍රාන්තයේ ලොස් ඇන්ජලිස් නුවර පැවති සංගීත සැණකෙළියකදී තෙරපීමෙන් අවම වශයෙන් පුද්ගලයන් අටදෙනෙකු ජීවිතක්ෂයට පත්ව ඇති බව වාර්තාවනවා.\nඊයේ රාත්‍රියේ පැවති එම සංදර්ශනයේදී නරඹන්නන් වේදිකාව දෙසට  රොක් වීමත් සමඟ මෙලෙස ඔවුන් අතර තෙරපීමක් සිදුව ඇති බව සඳහන්.\nහියුස්ටන් ගිනි නිවීමේ සේවා ප්‍රධානී සැමුවෙල් පෙනා සඳහන් කළේ එහිදී තුවාල ලැබූ 17 දෙනෙකු රෝහල්ගත කිරීමට පියවර ගත් බවයි.\nමේ අතර බ්‍රසීලයේ ජනප්‍රිය ගායිකාවක වන මැරිලියා මෙන්ඩොන්කා ගුවන් අනතුරකින් ජීවිතක්ෂයට පත්වී තිබෙනවා.\nසිය මාමණ්ඩිය, ඇගේ නිෂ්පාදකයා සහ කණ්ඩායම් සාමාජිකයන් දෙදෙනෙකුද 26 හැවිරිදි ගායිකාව සමඟ මියගොස් ඇති බවයි විදෙස් වාර්තා සඳහන් කළේ.\nබ්‍රසීලියානු ගැමි සංගීත ක්‍ෂේත්‍රයේ ප්‍රකට මෙන්ඩොන්කා 2019 වසරේදී සිය සංගීත නිර්මාණ වෙනුවෙන් ලතින් ඇමරිකානු ග්‍රැමී තිළිණයද ජයග්‍රහණය කළා.",
       "URL": "https://www.hirunews.lk/287184/ඇමරිකා-එක්සත්-ජනපදයේ-සංගීත-සැණකෙළියක-තෙරපී-අටක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=82"
}