{
       "Source": "hirunews",
       "Timestamp": "Tuesday, 11 April 2017 - 15:03",
       "Headline": "සෝමාලි මුහුදු කොල්ලකරුවන්ගෙන් ඉන්දීය වෙළඳ නැව බේරා ගනී",
       "News Content": "සෝමාලි මුහුදු කොල්ලකරුවන් පැහැර ගනු ලැබූ ඉන්දීය භාණ්ඩ ප්‍රවාහන නෞකාව මුදා ගැනීමට එරට ආරක්ෂක හමුදා සමත් වී තිබෙනවා.\nඑහෙත් එහි සිටි කාර්ය මණ්ඩලයේ 11 දෙනා කොල්ලකරුවන් විසින් ගොඩබිමට රැගෙන ගොස් රදවාගෙන සිටින බවයි විදෙස් වාර්තා සඳහන් කළේ.\n2012 වසරෙන් පසු සෝමාලි මුහුදු තීරයේ මුහුදු කොල්ලකෑම් බොහෝදුරට නතර වූ අතර, පසුගිය මාසයේ එලෙස ශ්‍රී ලාංකික නැවියන් පිරිසක් සමඟ වෙළඳ නෞකාවක් පැහැර ගනු ලැබුවා.\nපසුව නෞකාව සහ එහි ශ්‍රී ලාංකික කාර්ය මණ්ඩලය කොල්ලකරුවන් විසින් නිදහස් කළේ සෝමාලි ආරක්ෂක අංශවල මැදිහත්වීමත් සමඟයි.\nමෙවර ඔවුන් ඉන්දීය නැවියන් පිරිස ප්‍රාණ ඇපයට ගෙන ඇත්තේ ඉන්දියාවේ බන්ධනාගාරවල සිටින මුහුදු කොල්ලකරුවන් පිරිසක් නිදහස් කර ගැනීමේ අරමුණින් බව සඳහන්.",
       "URL": "https://www.hirunews.lk/158995/සෝමාලි-මුහුදු-කොල්ලකරුවන්ගෙන්-ඉන්දීය-වෙළඳ-නැව-බේරා-ගනී",
       "Category": "International News",
       "Parent URL": "https://www.hirunews.lk/international-news.php?pageID=494"
}