{
       "Source": "hirunews",
       "Timestamp": "Monday, 06 September 2021 - 6:41",
       "Headline": "හමුදාව, අප්‍රිකානු ගිනියා රාජ්‍යයේ බලය පැහැර ගනී",
       "News Content": "බටහිර අප්‍රිකානු ගිනියා රාජ්‍යයේ හමුදාව එරට බලය පැහැරගෙන ඇති බව විදෙස් වාර්තා සඳහන් කළා.\nඔවුන් එරට රාජ්‍ය රූපවාහිණිය ඉදිරියේ පෙනී සිටිමින් ප්‍රකාශ කළේ, රජය විසුරුවා හැර ඇති බව යි.\nඑමෙන්ම, ජනාධිපති ඇල්ෆා කොන්ඩේට සිදු වී ඇත්තේ කුමක් ද යන්න මෙතෙක් පැහැදිලි නැහැ.\nහමුදාව බලය පැහැරගත් බව වාර්තා වද්දී ගිනියා ආරක්ෂක අමාත්‍යාංශය කියා සිටියේ, කුමන්ත්‍රණ උත්සාහය ව්‍යර්ථ කළ බව යි.\nඑහෙත් ගිනියා ජනාධිපති මැදුර අසලින් අඛණ්ඩ ව වෙඩි හඬ ඇසුණු බව සඳහන්.\nකුමන්ත්‍රණය හෙලා දුටු එක්සත් ජාතීන්ගේ මහ ලේකම් අන්තෝනියෝ ගුටේරස් ජනාධිපති කොන්ඩේ වහා නිදහස් කරන ලෙස එරට හමුදාවෙන් ඉල්ලා සිටියා.\nස්වාභාවික සම්පත් රැසකින් පොහොසත් අප්‍රිකානු ගිනියා රාජ්‍යයේ වසර ගණනාවක පටන් කලහකාරී තත්ත්වයක් පවතින අතර, ආර්ථිකය නිසි ලෙස කළමනාකරණය නො කිරීම නිසා ලොව දුප්පත් ම රටක් ලෙස සැලකෙනවා.",
       "URL": "https://www.hirunews.lk/281474/හමුදාව-අප්‍රිකානු-ගිනියා-රාජ්‍යයේ-බලය-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=97"
}