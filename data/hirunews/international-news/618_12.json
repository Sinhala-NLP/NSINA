{
       "Source": "hirunews",
       "Timestamp": "Tuesday, 28 June 2016 - 14:07",
       "Headline": "බ්‍රිතාන්‍ය ජනමත විචාරණයෙන් හිලරි ක්ලින්ටන්ට පාඩමක්",
       "News Content": "බ්‍රිතාන්‍යය යුරෝපා සංගමයෙන් වෙන්වීමට තීරණය කළ ජනමත විචාරණයට පෙර දින තුනෙන් දෙකක් ඇමරිකානුවන් බලාපොරොත්තු වූයේ එහි විරුද්ධ ප්‍රතිඵලයයි.\nඑහෙත් කිසිවෙකු නොසිතූ ලෙසින් බහුතර බ්‍රිතාන්‍යවාසීන් යුරෝපා සංගමයෙන් වෙන්වීමට ඡන්දය ප්‍රකාශ කළා.\nඒ ආකාරයෙන්ම ජාතිකවාදීන්, හුදෙකලා වූ කණ්ඩායම් සහ ජනප්‍රිය අදහස්වලින් පොළඹවනු ලැබූ කණ්ඩායම් ඩොනල්ඩ් ට්‍රම්ප් ඇමරිකානු ජනාධිපති ධුරයට පත් කළ හැකි බවට හිලරි ක්ලින්ටන් කණ්ඩායමට බියක් ඇති වී තිබෙනවා.\nඒ සම්බන්ධයෙන් ඔවුන් විශේෂ සාකච්ඡාවක් පවත්වා ඇති බවයි ඇමරිකානු වාර්තා සදහන් කළේ.\nකෙසේ නමුත්, ජනමත විචාරණයෙන් පසු බ්‍රිතාන්‍යයේ ඇති වී තිබෙන ආර්ථික අර්බුදය හේතුවෙන් ඇමරිකානුවන් එවැනි විප්ලවකාරී තීරණයකට එළඹේ ද යන්න සැක සහිත බවයි ඇතැම් විචාරකයන් පෙන්වා දෙන්නේ.",
       "URL": "https://www.hirunews.lk/136670/බ්‍රිතාන්‍ය-ජනමත-විචාරණයෙන්-හිලරි-ක්ලින්ටන්ට-පාඩමක්",
       "Category": "International News",
       "Parent URL": "https://www.hirunews.lk/international-news.php?pageID=618"
}