{
       "Source": "hirunews",
       "Timestamp": "Friday, 02 April 2021 - 8:17",
       "Headline": "මියන්මාරයේ හමුදා වෙඩි පහරින් ළමයින් 43 දෙනෙකුත් මරුට",
       "News Content": "මියන්මාරයේ හමුදා කුමන්ත්‍රණය සිදුවී දැනට මාස දෙකක් සපිරෙන අතර, ගතවූ කාලය තුළ හමුදා වෙඩි පහරින් විරෝධතාකරුවන් 536 දෙනෙකු ජීවිතක්ෂයට පත්වී තිබෙනවා.\nඒ අතර ළමයින් 43 දෙනෙකුද සිටින බවයි සේව් ද චිල්රන්  ආයතනය ප්‍රකාශ කළේ. එලෙස මියගිය අය අතර සය හැවිරිදි දරුවෙකුද සිටින බව සඳහන්.\nමේ අතර මිලිටරි ජුන්ටාව විසින් රඳවාගෙන සිටින මියන්මාර ප්‍රජාතන්ත්‍රවාදී නායිකා අවුන්සාන් සුකීට නව චෝදනා එල්ල කර ඇති බව වාර්තාවනවා.\nඅධිරාජ්‍ය යුගයේ රාජ්‍ය රහස් නීතිය උපයෝගී කරගෙන එල්ලවී ඇති එම චෝදනා යටතේ ඇයට වසර 14 ක් දක්වා සිර දඬුවම් පැමිණවිය හැකි බවයි විදෙස් වාර්තා සඳහන් කළේ.",
       "URL": "https://www.hirunews.lk/267268/මියන්මාරයේ-හමුදා-වෙඩි-පහරින්-ළමයින්-43-දෙනෙකුත්-මරුට",
       "Category": "International News",
       "Parent URL": "https://www.hirunews.lk/international-news.php?pageID=126"
}