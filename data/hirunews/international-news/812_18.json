{
       "Source": "hirunews",
       "Timestamp": "Friday, 16 August 2013 - 12:54",
       "Headline": "පැකර්ගේ කැසිනෝ අධිරාජ්‍යය ජපානයට විහිදේ.",
       "News Content": "ශ්‍රී ලංකාවේ දැවැන්ත කැසිනෝ ව්‍යාපෘතියක් දියත් කර ඇති ප්‍රකෝටිපති  ඕස්ට්‍රේලියානු ව්‍යාපාරික ජේම්ස් පැකර් සිය කැසිනෝ අධිරාජ්‍ය ජපානය දක්වා ව්‍යාප්ත කිරීමට සූදානම් වන බව වාර්තා වනවා. චීනයට අයත්, මැකාවු දිවයිනේ මුලින්ම කැසිනෝ ක්‍රීඩා ආරම්භ කළ පැකර්ගේ ශ්‍රී ලංකා ආගමනය සිදුවූයේ පිලිපීනය පසුකරමින්. ජපානයේ සිය සැලසුම් පිළිබඳව අදහස් දක්වමින් ජේම්ස් පැකර් ප්‍රකාශ කර ඇත්තේ ජපානය ලොව දෙවන විශාලතම විනෝද ක්‍රීඩා වෙළඳපොල බවයි. ඒ සඳහා උනන්දුවක් දක්වන මිලියන සියයක් ජනයා ජපානයේ සිටින බව ඔහු සඳහන් කර තිබෙනවා. ජපානයේ ද පැකර්ගේ කැසිනෝ ව්‍යාපෘති ක්‍රියාත්මක වනු ඇත්තේ සංචාරක නිකේතන සංවර්ධනයට සමගාමීවයි.",
       "URL": "https://www.hirunews.lk/65193/පැකර්ගේ-කැසිනෝ-අධිරාජ්‍යය-ජපානයට-විහිදේ",
       "Category": "International News",
       "Parent URL": "https://www.hirunews.lk/international-news.php?pageID=812"
}