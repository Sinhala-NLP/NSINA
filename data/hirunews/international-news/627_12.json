{
       "Source": "hirunews",
       "Timestamp": "Sunday, 05 June 2016 - 9:25",
       "Headline": "පැරිසියේ ගං වතුර බැස යයි",
       "News Content": "වසර 34 කට පසු දරුණුතම ගං වතුරට මුහුණදුන් ප්‍රංශයේ පැරිස් නුවර සේන් නදියේ ගං වතුර මට්ටම ඊයේ දිනය වනවිට මදක් පහත වැටී ඇති බව විදෙස් වාර්තා සඳහන් කළා.\nජල මට්ටම සිකුරාදා මීටර 6.1 දක්වා ඉහළ ගිය අතර ඒ  හේතුවෙන් පැරිසියේ උමං මාර්ග පද්ධති පවා වසා දැමීමට සිදුවුණා.\nජල ගැලීම අඩුවුවද නගරයේ තවදුරටත් අවදානම් තත්ත්වයක් පවතින බවයි ප්‍රංශ බලධාරීන් ප්‍රකාශ කළේ.\nප්‍රංශයේ ගං වතුරින් පුද්ගලයන් හතරදෙනෙකු ජීවිතක්ෂයට පත්වූ අතර, හතලිස් දෙදෙනෙකු විවිධ අනතුරුවලට ලක්වුණා.\nයුරෝපා ගං වතුර ප්‍රංශයේ සිට යුක්රේනය දක්වා රටවල් රැසකට බලපා තිබෙනවා.",
       "URL": "https://www.hirunews.lk/134813/පැරිසියේ-ගං-වතුර-බැස-යයි",
       "Category": "International News",
       "Parent URL": "https://www.hirunews.lk/international-news.php?pageID=627"
}