{
       "Source": "hirunews",
       "Timestamp": "Tuesday, 19 February 2013 - 13:08",
       "Headline": "ඉන්දියාව, නෂීඞ් තවදුරටත් රකී.",
       "News Content": "මාලේ නුවර ඉන්දීය මහකොමසාරිස් කාර්යාලය තුළ රැකවරණය ලබමින් සිටින එරට හිටපු ජනපති මොහොමඞ් නෂීඞ් අත්අඩංගුවට ගැනීම සඳහා අධිකරණය විසින් නව වරෙන්තුවක් ලබාගෙන තිබෙනවා. ඒ පිළිබදව මාලදිවයින් විදේශ අමාත්‍යාංශය ඉන්දීය බලධාරීන් ද දැනුවත් කර ඇති බවයි විදෙස් වාර්තා සඳහන් කළේ. තමන් අත්අඩංගුවට පත්වීමේ අවදානම හේතුවෙන් හිටපු ජනාධිපති නෂීඞ් දින 6ක් තිස්සේ රැදී සිටින්නේ ඉන්දීය මහකොමසාරිස් කාර්යාලයේයි. මේ අතර ඉන්දීය එන්.ඞී.ටී.වී. ප්‍රවෘත්ති සේවය ප්‍රකාශ කළේ ඉන්දියාව විසින් නෂීඞ් මාලදිවයින් බලධාරීන්ට භාර දෙනු ඇතැයි අපේක්ෂා කළ නොහැකි බවයි. එමෙන්ම මහකොමසාරිස් කාර්යාලයෙන් නික්මෙන ලෙස ඉන්දියාව මොහොමඞ් නෂීඞ්ගෙන් ඉල්ලා නොසිටිනු ඇති.\nමාලදිවයින් අධිකරණය විසින් ලබාදී ඇති නව වරෙන්තුවට අනුව ඔහු හෙට පස්වරු 4.00ට පෙර අත්අඩංගුවට ගත යුතුයි. නෂීඞ් ජනපති ධුරය දරණ සමයේ එනම් පසුගිය ජනවාරි මාසයේ දී මාලදිවයිනේ අපරාධ අධිකරණයේ ප්‍රධානියා රදවා තබා ගැනීමේ චෝදනාවටයි ඔහු අත්අඩංගුවට ගැනීමට වරෙන්තු නිකුත් කර ඇත්තේ. එහිදී වරදකරු වුවහොත් මොහොමඞ් නෂීඞ්ට ලබන සැප්තැම්බර් 07 වන දා පැවැත්වෙන මාලදිවයින් ජනපතිවරණයට සහභාගිවීමට නොහැකි වනු ඇති. මොහොමඞ් නෂීඞ් කියා සිටියේ වත්මන් ජනාධිපති මොහොමඞ් වහීඞ් තමා ජනාධිපතිවරණයට ඉදිරිපත්වීම වැළැක්වීම සඳහා මෙලෙස තමන් අත්අඩංගුවට ගැනීමට සූදානම් වන බවයි.",
       "URL": "https://www.hirunews.lk/53692/ඉන්දියාව-නෂීඞ්-තවදුරටත්-රකී",
       "Category": "International News",
       "Parent URL": "https://www.hirunews.lk/international-news.php?pageID=862"
}