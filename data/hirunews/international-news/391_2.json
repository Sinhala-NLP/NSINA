{
       "Source": "hirunews",
       "Timestamp": "Tuesday, 27 February 2018 - 8:57",
       "Headline": "දකුණු අප්‍රිකාවේ අමාත්‍ය මණ්ඩල සංශෝධනයක්",
       "News Content": "දකුණු අප්‍රිකාවේ නව ජනාධිපති සිරිල් රමෆෝසා විසින් කැපී පෙනෙන අමාත්‍ය මණ්ඩල සංශෝධනයක් ප්‍රකාශයට පත් කර තිබෙනවා.\nඒ අනුව හිටපු ජනාධිපති ජේකොබ් සූමා විසින් බලයෙන් පහ කළ නලනහ්ලා නෙනේට යළි මුදල් අමාත්‍ය ධුරය හිමිවීම විශේෂත්වයක්.\nකෙසේ නමුත්, ජේකොබ් සූමාට දූෂණ චෝදනා මත ජනාධිපති ධුරයෙන් ඉවත්වීමට සිදුවුණා.\nනව ජනපති රමෆෝසා කියා සිටියේ දූෂණය මැඬලා රටට නව යුගයක් උදා කරන බවයි.\nඔහුගේ අමාත්‍ය මණ්ඩල සංශෝධනයට අනුව අප්‍රිකානු ජාතික කොංග්‍රසයේ නියෝජ්‍ය සභාපති ඩේවිඞ් මබූසා උප ජනාධිපති ධුරයට නම් කර තිබෙනවා.",
       "URL": "https://www.hirunews.lk/184608/දකුණු-අප්‍රිකාවේ-අමාත්‍ය-මණ්ඩල-සංශෝධනයක්",
       "Category": "International News",
       "Parent URL": "https://www.hirunews.lk/international-news.php?pageID=391"
}