{
       "Source": "hirunews",
       "Timestamp": "Monday, 20 March 2017 - 8:50",
       "Headline": "සමුහ ලෙස දුෂණයට ලක්වූ කාන්තාවක්, දූෂකයන්ට එරෙහිව වසර විසි පහක සටනකර රටට ලබා දුන් දේ (ඡායාරූප)",
       "News Content": "තමන්ව දුෂණය කළ දූෂකයන්ට දඬුවම් ලබා දීම වෙනුවෙන් සටන් කළ කාන්තාවක් පිළිබදව ඉන්දියාවෙන් වාර්තා වනවා.\nනමින් බන්වාරි දේවි නම් වන මෙම කාන්තාව වසර 25ක කාලයක් දූෂකයන්ට දඬුවම් ලබා දීම වෙනුවෙන් සටන් කර ඇති බවයි විදෙස් මාධ්‍ය වාර්තා කරන්නේ.\nඉන්දියාවේ පහත් යැයි සැළකෙන කුලයක ඉපදී, අකුරු නොදත් කාන්තාවක් ලිංගික හිංසනයන් සම්බන්ධයෙන් එරට තුල පවතින නීති දැඩි කිරීමට සමත්වීම හේතුවෙන් ඇය පිළිබද මේ වන විට බොහෝ දෙනෙකුගේ අවධානය යොමුව තිබෙනවා.\n1992 වසරේ දී ඉන්දියාවේ උසස් යැයි සැළකෙන කුලයකට අයත් පුද්ගලයින් 05 දෙනකු විසින් තමන්ව සමූහ ලෙස දූෂණය කළ බවයි ඇය පවසන්නේ.\nඒ වනවිට බන්වාරි දේවි රාජස්තාන් ප්‍රාන්තයේ පවුල් සැලසුම් උපදේශිකාවක වශයෙන් සේවය කර ඇති බව සදහන්.\nඇය ගොනු කර තිබූ නඩු විභාගයේ අවසන් තීන්දුවෙන් ප්‍රකාශ කරමින් එරට ශ්‍රේෂ්ඨාධිකරණය තීන්දු කළේ ඉන්දියාවේ සේවා ස්ථානවල කාන්තාවන් මුහුණ දෙන ලිංගික හිංසනයන්ට එරෙහිව පියවර ගැනීම සඳහා නෛතික නිර්දේශ මාලාවක් සැකසීමටයි.\nකෙසේ වෙතත් ඇයව දූෂණය කළ අපරාධකරුවන් සම්බන්ධයෙන් මිට පෙර පැමිණිල්ල විභාග කළ අධිකරණය විසින් ඔවුන් සියලු චෝදනා වලින් නිදොස් කොට නිදහස් කර අති අතර නව නඩු තීන්දුව ලබා දෙන තෙක් වසර 22ක කාලයක් ඔවුන් නිදැල්ලේ ජීවත්ව ඇති බවයි වාර්තා වන්නේ.",
       "URL": "https://www.hirunews.lk/157266/සමුහ-ලෙස-දුෂණයට-ලක්වූ-කාන්තාවක්-දූෂකයන්ට-එරෙහිව-වසර-විසි-පහක-සටනකර-රටට-ලබා-දුන්-දේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=504"
}