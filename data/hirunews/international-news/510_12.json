{
       "Source": "hirunews",
       "Timestamp": "Friday, 03 March 2017 - 15:53",
       "Headline": "ලොව ප්‍රථම වරට කෘත්‍රීමව කළලයක් නිර්මාණය කරයි",
       "News Content": "ලොව ප්‍රථම වරට කෘත්‍රීමව කළලයක් නිර්මාණය කිරීමට කේම්බ්‍රිජ් විශ්වවිද්‍යාලයේ පරීක්ෂකයන් පිරිසක් සමත්ව තිබෙනවා.\nඔවුන් විසින් මෙම පරීක්ෂණය සඳහා මීයන් යොදාගෙන තිබෙන අතර එහිදී කෘත්‍රීම කළල 2 ක් නිර්මාණය තිබෙනවා.\nමහාචාර්ය Magdalena Zernicka Goetz ඇතුළු කණ්ඩායමක් විසින් මෙම පරීක්ෂණ කටයුතු මෙහෙයවා ඇති බව සඳහන්.\nඇය ප්‍රකාශ කරන්නේ ස්වභාවික සංසර්ගයක් සිදු නොවී කෘතිමව අස්ථි සහ මාංශ පෙශීන් නිසි අයුරින් කළලයේ පිහිටන ලෙස මෙම පරීක්ෂණය සිදූකළ බවයි.\nඔවුන්ගේ මීළඟ අදියර මෙම පරීක්ෂණය මිනිසා සඳහා භාවිතා කිරීම බවයි ඇය වැඩි දුරටත් සඳහන් කළේ.\nමහාචාර්ය Magdalena පවසන්නේ මනුෂ්‍ය කළලයක් නිර්මාණයේදී විශාල පරිවර්තනයක් කිරීමට සිදුවන නිසා ඒ සඳහා දිගු කාලයක් ගතවනු ඇති බවයි.",
       "URL": "https://www.hirunews.lk/155965/ලොව-ප්‍රථම-වරට-කෘත්‍රීමව-කළලයක්-නිර්මාණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=510"
}