{
       "Source": "hirunews",
       "Timestamp": "Sunday, 03 September 2017 - 15:52",
       "Headline": "උතුරු කොරියානු හයිඩ‍්‍රජන් බෝම්බ අත්හදාබැලීම චීනය සහ දකුණු කොරියාව හෙළා දකී",
       "News Content": "උතුරු කොරියාව සිදුකළ හයිඩ‍්‍රජන් බෝම්බ අත්හදාබැලීම චීනය දැඩි ලෙස හෙළාදැක තිබෙනවා.\nචීන විදේශ අමාත්‍යාංශය නිවේදනයක් නිකුත් කරමින් සඳහන් කළේ ජාත්‍යන්තර විරෝධතා නොතකමින් මෙම න්‍යෂ්ටික අත්හදාබැලීම සිදුකර ඇති බවයි.\nමෙම අත්හදාබැලීමත් සමග ඇතිවූ භූකම්පන තත්ත්වය චීනයටද දැනී ඇති බවයි විදෙස් වාර්තා ප්‍රකාශ කළේ.\nඑමෙන්ම දකුණු කොරියාව නිවේදනයක් නිකුත් කරමින් කියා සිටියේ අත්තනෝමතික ලෙස සිදුකරන හයිඩ‍්‍රජන් බෝම්බ අත්හදාබැලීම හේතුවෙන් උතුරු කොරියාව ජාත්‍යන්තරයේ හුදකලා කළ යුතු බවයි.\nමෙම අත්හදාබැලීමත් සමග උතුරු කොරියාවේ අද උදෑසන රික්ටර් පරිමාණයේ 6.3ක භූ කම්පනයක් සහ ඉන් සුළු වේලාවකට පසු රික්ටර් පරිමාණයේ 4.6ක කම්පනයක් ඇතිවුණා.",
       "URL": "https://www.hirunews.lk/170064/උතුරු-කොරියානු-හයිඩ‍්‍රජන්-බෝම්බ-අත්හදාබැලීම-චීනය-සහ-දකුණු-කොරියාව-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=443"
}