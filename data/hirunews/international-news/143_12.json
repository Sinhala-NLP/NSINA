{
       "Source": "hirunews",
       "Timestamp": "Tuesday, 05 January 2021 - 12:52",
       "Headline": "ඇස්ට්‍රාසෙනකා එන්නතට මෙක්සිකානු රජයේ අනුමැතිය",
       "News Content": "කොරෝනා වෛරසයට එරෙහිව ඔක්ස්ෆර්ඩ් විශ්වවිද්‍යාලය විසින් අත්හදා බැලීම් සිදුකළ ඇස්ට්‍රාසෙනකා එන්නත තම වැසියන්ට ලබාදීමට මෙක්සිකානු රජයේ අනුමැතිය හිමිව තිබෙනවා.\nඔවුන් අනුමත කළ දෙවන එන්නත මෙය වන අතර පසුගිය දෙසැම්බර් මාසයේදී ෆයිසර් බයෝ ඇන්ඩ් ටෙක් එන්නතට අනුමැතිය ලබා දී තිබුණා.\nඒ අනුව මෙම එන්නත් මාත්‍රා මිලියන 74 දශම 4ක් ගෙන්වීමට අදාළ ගිවිසුමට ද ඊයේ ඔවුන් එළඹුණා.\nඑළඹෙන මාර්තු මාසයේ සිට මෙම එන්නත් මාත්‍රා ජනතාවට ලබාදීම ආරම්භ කිරීමටයි මෙක්සිකානු රජය තීරණය කර ඇත්තේ.\nමේ වනවිට මෙක්සිකෝවෙන් කොරෝනා මරණ එක් ලක්ෂ 27 දහස් 757ක් වාර්තා වන අතර ආසාදිතයන් සංඛ්‍යාව දැක්වෙන්නේ 14 ලක්ෂ 55 දහස් 219ක් ලෙසයි.",
       "URL": "https://www.hirunews.lk/258852/ඇස්ට්‍රාසෙනකා-එන්නතට-මෙක්සිකානු-රජයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=143"
}