{
       "Source": "hirunews",
       "Timestamp": "Friday, 29 December 2017 - 8:13",
       "Headline": "උපන්දින සාදය මරණ 15කින්  කෙළවර වෙයි",
       "News Content": "මුම්බායි නගරයේ අවන්හලක ගින්නක් - 15 දෙනෙකු මියයයි\nඉන්දියාවේ - මුම්බායි නගරයේ ගොඩනැගිලි සංකීර්ණයක ඉහළ මහලේ පිහිටි අවන්හලක අද අලූයම් කාලයේ ඇති වූ ගින්නකින් කාන්තාවන් 12 දෙනෙකු ඇතුළු 15 දෙනෙකු ජීවිතක්ෂයට පත්ව තිබෙනවා.\nඔවුන් එහි පැමිණ ඇත්තේ එහි උපන්දින සාදයක් පැවැත්වීමටයි.\nගින්නෙන් උපන් දිනය සැමරූ 28 හැවිරිදි කාන්තාව ද මියගොස් ඇති බවයි වාර්තා වන්නේ.\nමුම්බායි නගරයේ සමාජශාලා සහ අවන්හල් ආශ්‍රිත අක්කර 37 ක භූමි භාගයක පිහිටි මෙම ගොඩනැගිලි සංකීර්ණයේ ගින්න මැඩපැවැත්වීම සදහා දැඩි පරිශ්‍රමයක් දැරීමට සිදුවූ බව සදහන්.\nමෙම ගොඩනැගිල්ලේ සිට ප්‍රවෘත්ති විකාශයන් පවත්වාගෙන ගිය මාධ්‍ය නාලික කිහිපයක උපකරණවලට ද හානිසිදුවීම නිසා එම විකාශයන් අත්හිටුවීමට සිදුව ඇති බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/179601/උපන්දින-සාදය-මරණ-15කින්-කෙළවර-වෙයි",
       "Category": "International News",
       "Parent URL": "https://www.hirunews.lk/international-news.php?pageID=410"
}