{
       "Source": "hirunews",
       "Timestamp": "Thursday, 24 August 2023 - 16:57",
       "Headline": "ලප නොමැති පළමු ජිරාෆ්  අමෙරිකාවේ",
       "News Content": "අමෙරිකාවේ බ්‍රයිට් සත්ව උද්‍යානයේදී ලප නොමැති ජිරාෆ් පැටවෙකු වාර්තා වී තිබෙනවා.\nවිදෙස් මාධ්‍ය වාර්තා කරන්නේ මෙම පැටවා උපත ලබා ඇත්තේ පසුගිය ජුලි 31 වෙනිදා බවයි.\nජිරාෆ් සත්ත්වයින්ට ආවේණික මේ ලපය නොමැති ලොව ප්‍රථම ජිරාෆ් පැටවා බවයි සඳහන් වන්නේ.\nදැනට අඩි 6ක් පමණ උසින් සිටින මෙම පැටවා ඇගේ මවගේ රැකවරණය යටතේ පෝෂණය ලබනවා.\nමෙම පැටවාගේ මුළු ශරීරයම ඒකාකාර දුඹුරු පැහැයක් ගෙන ඇති අතර ජිරාෆ් සත්ත්වයින්ට ආවේණික සුවිශේෂී පැල්ලම් රටා දක්නට නැති බවයි වාර්තා වන්නේ.\nවිදෙස් මාධ්‍ය වාර්තා කරන්නේ මෙම පැටවා වඳවීමේ තර්ජනයට ලක්ව ඇති ජිරාෆ් විශේෂයක් වන අතර එය 2018 දී ස්වභාවධර්ම සංරක්ෂණය සඳහා වූ ජාත්‍යන්තර රතු ලැයිස්තුවට ඇතුළත් කළ බවයි",
       "URL": "https://www.hirunews.lk/345968/ලප-නොමැති-පළමු-ජිරාෆ්-අමෙරිකාවේ",
       "Category": "International News",
       "Parent URL": "https://www.hirunews.lk/international-news.php?pageID=12"
}