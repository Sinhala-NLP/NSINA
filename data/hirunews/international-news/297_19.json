{
       "Source": "hirunews",
       "Timestamp": "Friday, 18 January 2019 - 18:13",
       "Headline": "කාටත් හොරා ඇති කළ කිලෝ 700ක් බර දැවැන්ත කිඹුලාට ගොදුරක් වූ කාන්තාව",
       "News Content": "නීති විරෝධීව රහසිගත අයුරින් ඇති කරන ලද කිඹුලෙකු විසින් කාන්තාවක මරා දැමූ පුවතක් විදෙස් මාධ්‍ය වර්තකරනවා.\nමෙම සිදුවීම වාර්තා වන්නේ ඉන්දුනීසියාවේ - සුලවේසි ප්‍රදේශයෙන්.\nඅදාළ කාන්තාව,  කිඹුලාට ආහාර ලබාදෙමින් සිටි අවස්ථාවේ කිඹුලා රඳවා සිටි ජල තටාකය තුළ ඇද වැටීමෙන් පසු ඇය කිඹුලාගේ ගොදුරක් බවට පත්ව ඇති බව සඳහන්.\nමෙලෙස කිඹුලාගේ ගොදුරක් බවට පත්ව ඇත්තේ කිඹුලා ඇති කළ ගොවිපොළේ සේවය කළ 44 හැවිරිදි ඩේසි ටුවෝ නමැති කාන්තාවක්.\nකිලෝ ග්‍රෑම් 700ක් පමණ බරැති මෙරී නමැති එම කිඹුලා අදාල කාන්තාවගේ ශරීරයේ වැඩි ප්‍රමාණයක් කා දමා ඇති බව වාර්තා වනවා.\nවිදෙස් මාධ්‍ය වර්තා කරන්නේ එම ගොවිපොළේ හිමිකරු අත්අඩංගුවට ගැනීමට විමර්ශන ආරම්භ කර ඇති බවයි.\nමෙම දැවැන්ත කිඹුලා ආරක්ෂිත වන ජීවී කලාපයකට මුදා හැරීමට වනජීවී නිලධාරීන් කටයුතුකර තිබෙනවා.",
       "URL": "https://www.hirunews.lk/208504/කාටත්-හොරා-ඇති-කළ-කිලෝ-700ක්-බර-දැවැන්ත-කිඹුලාට-ගොදුරක්-වූ-කාන්තාව",
       "Category": "International News",
       "Parent URL": "https://www.hirunews.lk/international-news.php?pageID=297"
}