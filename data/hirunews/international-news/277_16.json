{
       "Source": "hirunews",
       "Timestamp": "Tuesday, 02 April 2019 - 7:26",
       "Headline": "නාසා ආයතනයෙන් අනතුරු ඇඟවීමක්",
       "News Content": "ඉන්දියාවේ අභ්‍යාවකාශ අත්හදා බැලීම අවදානම් - නාසා ආයතනය අනතුරු අගවයි\nඉන්දියාව විසින් අභ්‍යාවකාශයේ ස්ථානගත කළ චන්ද්‍රිකාවක් මිසයිල ප්‍රහාරයකින් විනාශ කිරීම මගින් පෘථිවි කක්ෂයේ අබලි ද්‍රව්‍ය කැබලි 400කට වඩා විසිරී ඇති බව ඇමරිකානු නාසා ආයතනය පවසනවා.\nඑය අන්තර්ජාතික ගගන මධ්‍යස්ථානයේ ගගනගාමීන්ට ද තර්ජනයක් බවයි නාසා ආයතනයේ ප්‍රධානී ජිම් බ්‍රිඩෙන්ස්ටයින්, වොෂින්ටනයේදී ඊයේ කියා සිටියේ.\nචන්ද්‍රිකාවක් මිසයිලයකින් විනාශ කිරීමේ පියවර තුළින් ඉන්දියාව අභ්‍යාවකාශ බලවතෙකු වන බව අග්‍රාමාත්‍ය මෝදි ප්‍රකාශ කළා.\nඑය එළඹෙන මැතිවරණ සමයේ ඔහුගේ රජයට වාසිදායක පියවරක් ද වනු ඇති.\nකෙසේ නමුත් නාසා ආයතනයේ ප්‍රධානියා කියා සිටියේ ඉන්දීය චන්ද්‍රිකා විනාශයෙන් ඇති වූ විශාල කැබලි ගගන මධ්‍යස්ථානය අවට කක්ෂයේ රැඳී පවතින බවයි.",
       "URL": "https://www.hirunews.lk/213648/නාසා-ආයතනයෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=277"
}