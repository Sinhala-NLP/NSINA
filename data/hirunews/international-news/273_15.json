{
       "Source": "hirunews",
       "Timestamp": "Wednesday, 17 April 2019 - 12:50",
       "Headline": "චීනය හඳුන්වාදී ඇති ටික් - ටොක් අන්තර්ජාල යෙදවුම ඉවත් කිරීමට ඉන්දියාව සූදානම්",
       "News Content": "චීනය හඳුන්වාදී ඇති ටික් - ටොක් අන්තර්ජාල යෙදවුම ඉවත් කිරීමට ඉන්දියාව සූදානම් වනවා.\nඊට අදාළව ගූගල් සහ ඇපල් සමාගම් වෙත දැනුම්දීම් සිදුකර ඇති බවයි විදෙස් වාර්තාවල දැක්වෙන්නේ.\nමෙම ඉවත් කරගැනිම සම්බන්ධයෙන් ඉන්දියාවේ පහළ අධිකරණයක් තීන්දුවක් ලබාදී ඇති අතර, ඉන්දියාව තුළ ටික් ටොක් අන්තර්ජාල යෙදවුම තහනම් කිරීම සම්බන්ධයෙන් ලබන 22 වනදා එරට ශ්‍රේෂ්ඨාධිකරණය තීන්දුවක් ලබාදීමට ද නියමිතයි.\nඅසභ්‍ය වීඩියෝ සහ ඡායාරූප මෙම අන්තර්ජාල යෙදවුම හරහා සංසරණය වන බවට ඉන්දීය රජය ශ්‍රේෂ්ඨාධිකරණයට කරුණු දක්වා තිබුණා.\nලොව පුරා මිලියන 500 ක් මෙම ටික් ටොක් අන්තර්ජාල යෙදවුම භාවිත කරන අතර, ඉන් මිලියන 120 ක් ඉන්දියානුවන්.",
       "URL": "https://www.hirunews.lk/214628/චීනය-හඳුන්වාදී-ඇති-ටික්-ටොක්-අන්තර්ජාල-යෙදවුම-ඉවත්-කිරීමට-ඉන්දියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=273"
}