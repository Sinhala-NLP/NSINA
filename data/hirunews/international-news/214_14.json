{
       "Source": "hirunews",
       "Timestamp": "Tuesday, 17 December 2019 - 13:26",
       "Headline": "උතුරු කොරියාව ගැන රුසියාවෙන් සහ චීනයෙන් ආරක්ෂක මණ්ඩලයට යෝජනාවක්",
       "News Content": "උතුරු කොරියාවට පනවා ඇති සම්බාධක ඉවත් කරන ලෙසට චීනය සහ රුසියාව, එක්සත් ජාතීන්ගේ ආරක්ෂක මණ්ඩලයට යෝජනාවක් ඉදිරිපත් කර තිබෙනවා.\nසාකච්ඡා මාර්ගයෙන් ගැටළු විසදා ගැනීමට හැකියාව පවතින බැවින් රෙදිපිළි, ආහාර ඇතුළු ද්‍රව්‍ය කිහිපයකට පනවා ඇති සම්බාධක ඉවත් කරන ලෙසටයි ඔවුන් එමගින් ඉල්ලා ඇත්තේ.\nන්‍යෂ්ටික අත්හදා බැලීම් අඛණ්ඩව සිදුකිරීම හේතුවෙන් ජගත් සංවිධානය උතුරු කොරියාවට මෙම සම්බාධක පනවනු ලැබුවා.\nමෙම යෝජනාව සම්මත වීමට නම් ආරක්ෂක මණ්ඩලයේ සිටින රටවල් 15න් 9ක එකඟතාවය හිමි විය යුතුයි.",
       "URL": "https://www.hirunews.lk/230428/උතුරු-කොරියාව-ගැන-රුසියාවෙන්-සහ-චීනයෙන්-ආරක්ෂක-මණ්ඩලයට-යෝජනාවක්",
       "Category": "International News",
       "Parent URL": "https://www.hirunews.lk/international-news.php?pageID=214"
}