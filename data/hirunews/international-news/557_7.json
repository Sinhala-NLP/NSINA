{
       "Source": "hirunews",
       "Timestamp": "Sunday, 20 November 2016 - 6:57",
       "Headline": "මුහුණු පොතේ බොරු කතා එපා - ෆේස් බුක් හිමිකරු ඉල්ලයි",
       "News Content": "මෙවර ඇමරිකානු ජනාධිපතිවරණයේදී ඩොනල්ඞ් ට්‍රම්ප්ගේ ජයග්‍රහණයට ෆේස්බුක් සමාජජාල වෙබ් අඩවියේ සටහන් රුකුලක් වූ බවට ලොව පුරා රාවයක් පැතිරුණා.\nෆේස්බුක් හිමිකරු මෙන්ම ලොව මුල්පෙළ ප්‍රකෝටිපතියෙකු වන 32 හැවිරිදි මාක් සකබර්ග් මුලදී එම චෝදනා සුරංගනා කථාවක් ලෙස බැහැර කළා.\nඑහෙත් හිලරි ක්ලින්ටන්ගේ ආධාරකරුවන් ඇතුලු කණ්ඩායම්වලින් දිගින් දිගටම චෝදනා එල්ලවීමත් සමඟ ෆේස්බුක් වෙබ් අඩවියේ ව්‍යාජ සටහන් මැඩලීමේ වැඩසටහනක් සකබර්ග් දියත් කර තිබෙනවා.\nඒ අනුව එවැනි ව්‍යාජ පුවත් ග්‍රහණය කරගැනීම සහ තහවුරු කරගැනීමට කටයුතු කෙරෙනු ඇති.\nකෙසේ නමුත් ෆේස්බුක් හිමිකරු කියා සිටින්නේ සිය සමාජජාල වෙබ් අඩවියේ පළවන පුවත්, ප්‍රබන්ධ සහ සටහන්වලින් සියයට 99 ක්ම සත්‍ය ඒවා යැයි තමා විශ්වාස කරන බවයි.",
       "URL": "https://www.hirunews.lk/147907/මුහුණු-පොතේ-බොරු-කතා-එපා-ෆේස්-බුක්-හිමිකරු-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=557"
}