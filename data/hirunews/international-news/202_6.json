{
       "Source": "hirunews",
       "Timestamp": "Sunday, 02 February 2020 - 7:53",
       "Headline": "ඔස්ට්‍රේලියාවේ ලැව්ගිනිවලින් අගනුවරට හානියක් නැහැ",
       "News Content": "ඔස්ට්‍රේලියාවේ පැතිරෙන මහා ලැව්ගින්නෙන් එරට අගනුවර කලාපයට අපේක්ෂා කළ තරම් හානියක් සිදුවී නොමැති බව වාර්තාවනවා.\nකැන්බරා අගනුවර කලාපයේ වැසියන්ට ලැව්ගින්න පැමිණීමට පෙර ඉවත්වන ලෙස දැනුම්දෙනු ලැබුවද එය අගනුවර දකුණු දිග තදාසන්න ප්‍රදේශ වෙත ළඟාවූයේ නැහැ. කෙසේ නමුත් උණුසුම් සහ සුළං සහිත කාලගුණය හේතුවෙන් ඉන් ඔබ්බේ වූ ප්‍රදේශයේ ලැව්ගිනි තවදුරටත් පවතින බව සඳහන්.\nඉන් ඔස්ට්‍රේලියානු අගනුවර කලාපයේ සියයට 20 ක භූමි ප්‍රදේශයක් විනාශයට පත් වුණා.\nපසුගිය සැප්තැම්බරයේ සිට ඔස්ට්‍රේලියාවේ පවතින ලැව්ගිනිවලින් පුද්ගලයන් 33 දෙනෙකු ජීවිතක්ෂයට පත්වූ අතර, හෙක්ටයාර මිලියන 11 කට වැඩි ප්‍රමාණයක් විනාශයට පත්වී තිබෙනවා.",
       "URL": "https://www.hirunews.lk/233536/ඔස්ට්‍රේලියාවේ-ලැව්ගිනිවලින්-අගනුවරට-හානියක්-නැහැ",
       "Category": "International News",
       "Parent URL": "https://www.hirunews.lk/international-news.php?pageID=202"
}