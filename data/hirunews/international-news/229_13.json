{
       "Source": "hirunews",
       "Timestamp": "Tuesday, 22 October 2019 - 13:07",
       "Headline": "නරුහිතෝ, ජපානයේ අධිරාජ්‍යයා ලෙස අභිෂේක ලබයි",
       "News Content": "ජපානයේ නව අධිරාජයා ලෙස නරුහිතෝ කුමරු අද අභිෂේක ලැබුවා. ටෝකියෝ හි පැවති අති උත්කර්ෂවත් නිළ උත්සවයකදී ඔහු මෙම ධුරයට පත්වූ බවයි විදෙස් මාධ්‍ය සදහන් කළේ.\nඔහුගේ පියා වන අකිහිතෝ අධිරාජයා පසුගිය දා එම ධුරයෙන් ඉවත් වූයේ තම පුතුට රාජ්‍යයත්වයට පත්වීමට ඉඩ හරිමින්.\nජපානයේ එවැනි කිරුළු අතහැරීමක් වාර්තාවන්නේ වසර 200 කට පමණ පසුව වීම විශේෂත්වයක්. මෙම උත්සවයට සහභාගිවීම සඳහා ජනාධිපති මෛත්‍රීපාල සිරිසේන ද ඊයේ ටෝකියෝ නුවර බලා පිටත්ව ගියා.",
       "URL": "https://www.hirunews.lk/226749/නරුහිතෝ-ජපානයේ-අධිරාජ්‍යයා-ලෙස-අභිෂේක-ලබයි",
       "Category": "International News",
       "Parent URL": "https://www.hirunews.lk/international-news.php?pageID=229"
}