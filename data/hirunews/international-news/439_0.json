{
       "Source": "hirunews",
       "Timestamp": "Saturday, 16 September 2017 - 16:11",
       "Headline": "ඉන්දියාවේ විදේශ සංචිත ඩොලර් බිලියන 400 ඉක්මවයි",
       "News Content": "ඉන්දියාවේ විදේශ මුදල් සංචිතය ප්‍රථම වරට ඇමරිකානු ඩොලර් බිලියන 400 ඉක්මවා තිබෙනවා.\nඑමගින් ඇමරිකානු මධ්‍යම සංචිතයේ පොලී අනුපාත ඉහළ නැංවීමෙන් ඇතිවිය හැකි අවදානම වළක්වා ගත හැකි බවයි ඉන්දීය ආර්ථික විශ්ලේෂකයන් පෙන්වා දෙන්නේ.\nඉන්දියාවේ විදේශ සංචිතය පසුගිය සැප්තැම්බර් 8 වනදා ඩොලර් බිලියන 400 සීමාව ඉක්මවා ගියේ සතියක් තුළ බිලියන 2 ක වර්ධනයක් සමගයි.\nවිදේශීය ආයෝජකයන් ඉන්දියාවේ ණය හා බැදුම්කර වෙළදපොලේ ඉන්දීය රුපියල් කෝටි ලක්ෂයකට වැඩි මුදලක් පසුගිය වසරක කාලය තුළ මිලදී ගෙන තිබෙනවා.\nඑරට විදේශ සංචිතය ඉහළ යාමට එමගින් ලැබී ඇත්තේ ඉහළ දායකත්වයක්.",
       "URL": "https://www.hirunews.lk/171073/ඉන්දියාවේ-විදේශ-සංචිත-ඩොලර්-බිලියන-400-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=439"
}