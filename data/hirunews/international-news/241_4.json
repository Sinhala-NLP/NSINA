{
       "Source": "hirunews",
       "Timestamp": "Sunday, 01 September 2019 - 13:14",
       "Headline": "විරෝධතාකරුවන් සොයා හොංකොං උමං දුම්රියපලේ මෙහෙයුමක්",
       "News Content": "මාස 3 කට ආසන්න කාලයක් පවතින හොංකොං හි ප්‍රජාතන්ත්‍රවාදී උද්ඝා්ෂන 13 වන සති අන්තයටත් ක්‍රියාත්මක වූ අතර, විරෝධතාකරුවන් පොලීසිය හා ගැටුණු බව විදෙස් වාර්තා සඳහන් කළා.\nතහනම නොතකා දහස් සංඛ්‍යාත පිරිසක් නගරයේ වීථිවලට රොක්වූ අතර, හොංකොං හි උමං දුම්රිය මධ්‍යස්ථානයේ සිටි එවැනි විරෝධතාකරුවන් පිරිසකට පොලීසිය බැටන් ප්‍රහාරයක් සහ ගම්මිරිස් කුඩු ප්‍රහාරයක් එල්ල කර තිබෙනවා.\nඑහිදී පුද්ගලයන් රැසක් අත්අඩංගුවට ගෙන ඇති අතර, විරෝධතා ආරම්භවීමෙන් පසු මේ වනවිට අත්අඩංගුවට ගත් සංඛ්‍යාව 900 කට අධිකයි.\nමෙම සති අන්තයේ විරෝධතාකරුවන් රොක්වූයේ චීනය විසින් හොංකොං හි ප්‍රජාතන්ත්‍රවාදී මැතිවරණ අත්හිටුවා වසර 5 ක් ගතවද්දියි.",
       "URL": "https://www.hirunews.lk/223375/විරෝධතාකරුවන්-සොයා-හොංකොං-උමං-දුම්රියපලේ-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=241"
}