{
       "Source": "hirunews",
       "Timestamp": "Friday, 30 October 2020 - 20:05",
       "Headline": "මෙක්සිකෝවේ සමූහ මිනී වළක මළ සිරුරු 59ක්",
       "News Content": "මෙක්සිකෝවේ ගුවානාජුවාවෝ ප්‍රාන්තයෙන් සමූහ මිනිවලක් හමුවී තිබෙනවා.\nඑහි මෘත ශරීර 59ක් තිබූ බවයි විදෙස් වාර්තා සඳහන් කළේ.\nමෑත ඉතිහාසයේ මෙක්සිකෝවේ මත්ද්‍රව්‍ය සම්බන්ධ ප්‍රචණ්ඩ ක්‍රියා බෙහෙවින් ඉහල ගොස් තිබුණා.\nඑවැනි සිදුවීම්වලින් මියගිය බවට විශ්වාස කෙරෙන පුද්ගලයන්ගේ මළ සිරුරු සහිත සමූහ මිනි වලක් ලෙස මෙය සැලකෙන බවයි විදෙස් වාර්තා සඳහන් කළේ.\nකාන්තාවන් දස දෙනෙකුගේ මෘත දේහ ඒ අතර වනවා.\nයොවුන් වියේ මෙන්ම තරුණ අවධියෙ පසුවන්නන්ගේ මෘත දේහයන් ද මේ අතර තිබූ බවයි වාර්තා වන්නේ.\nමේ වසර ආරම්භයේ සිට අගෝස්තු මාසය තෙක් කාලසීමාවේදි ද ගුවානා ජුවාවෝ ප්‍රාන්තයේ මනුෂ්‍ය ඝාතන දෙදහසකට වැඩි සංඛ්‍යාවක් සිදුවී ඇති බව විදෙස් වාර්තා පෙන්වා දෙනවා.\nඑය පෙර වසරේ එම කාලපරිච්ඡේදය හා සැසදීමේදී සියයට විසි පහක වැඩිවිමක්.\nමේ අතර මෙක්සිකෝ පොලිසිය සඳහන් කළේ තවත් මෙවැනිම සමූහ මිනි වලවල් පවතින බවට ඇති සැකය මත අඛණ්ඩව මෙහෙයුම් ක්‍රියාත්මක කරන බවයි.",
       "URL": "https://www.hirunews.lk/253666/මෙක්සිකෝවේ-සමූහ-මිනී-වළක-මළ-සිරුරු-59ක්",
       "Category": "International News",
       "Parent URL": "https://www.hirunews.lk/international-news.php?pageID=156"
}