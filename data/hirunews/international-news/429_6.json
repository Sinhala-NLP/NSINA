{
       "Source": "hirunews",
       "Timestamp": "Sunday, 22 October 2017 - 11:08",
       "Headline": "ඇෆ්ගනිස්ථානයේ තවත් මරාගෙන මැරෙන ප්‍රහාරයක්",
       "News Content": "ඇෆ්ගනිස්ථානයේ කාබුල් අගනුවර හමුදා පුහුණු මධ්‍යස්ථානයකට ඊයේ එල්ල වූ මරාගෙන මැරෙන ප්‍රහාරයකින් කැඩෙට් භටයන් 15 දෙනෙකු ජීවිතක්ෂයට පත් වී තිබෙනවා.\nකාබුල් නුවර මාර්ෂල් ෆාහිම් හමුදා පුහුණු මධස්ථානයේ දොරටුව අසලදී මෙම ප්‍රහාරය එල්ල වී ඇත්තේ එහි සිට නික්මෙන කැඩෙට් භටයන් රැගත් බස් රථයකටයි.\nඑහිදී තවත් සෙබලූන් 4 දෙනෙකු තුවාල ලබා ඇති බව සඳහන්.\nමෙය පැය 24ක් ඇතුළත කාබුල් නුවරින් වාර්තා වූ දෙවන මරාගෙන මැරෙන ප්‍රහාරයයි.\nඅයි.එස්. සන්නද්ධ කණ්ඩායම් කාබුල් නුවර ෂියා මුස්ලිම් දේවස්ථානයකට සිකුරාදා එල්ල කර මරාගෙන මැරෙන ප්‍රහාරයකින් පුද්ගලයන් 56 දෙනෙකු ජීවිතක්ෂයට පත් වුණා.\nඒ අනුව පසුගිය සතිය තුළ ඇෆ්ගනිස්ථානයේ සන්නද්ධ ප්‍රහාරවලින් මිය ගිය සංඛ්‍යාව 200 දක්වා ඉහළ යනවා.",
       "URL": "https://www.hirunews.lk/174119/ඇෆ්ගනිස්ථානයේ-තවත්-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=429"
}