{
       "Source": "hirunews",
       "Timestamp": "Sunday, 27 August 2017 - 14:33",
       "Headline": "ඉරාක හමුදා තල්අෆාර් නගරය අයි.එස්. වෙතින් මුදාගනී",
       "News Content": "ඉරාකයේ අයි.එස්. සංවිධානය සතුව තිබූ අවසන් බලකොටුවක් වන තල්අෆාර් නගරය යළි අත්පත් කරගැනීමට හැකිවූ බව ඉරාක හමුදා පවසනවා.\nඔවුන් තල්අෆාර් මෙහෙයුම ආරම්භ කළේ ඉරාකයේ දෙවන විශාලතම නගරය වූ මොසූල් නුවර අයි.එස්. සංවිධානයෙන් මුදාගැනීමෙන් අනතුරුවයි.\nක්‍රමෝපාය අතින් වැදගත් තල්අෆාර් නගරය මුදාගත් බව අග්‍රාමාත්‍ය හයිදර් අල් අබාඩි විසින් ප්‍රකාශයට පත් කරනු ලැබුවා.\nඑම නගරය අයි.එස්. සංවිධානයේ කල්පිත රාජ්‍යයට ඇතුළත් කෙරුණේ 2014 වසරේදියි.\nමෙම ජයග්‍රහණය ප්‍රකාශයට පත් කිරීමට දිනකට පෙර ප්‍රංශ විදේශ සහ ආරක්ෂක අමාත්‍යවරුන් ඉරාකයේ බැග්ඩෑඩයේ සංචාරයක නිරතවූ අතර, ඉරාකයට යුරෝ මිලියන 430 ක ණයක් ලබාදීමට එකඟ වුණා.",
       "URL": "https://www.hirunews.lk/169503/ඉරාක-හමුදා-තල්අෆාර්-නගරය-අයි-එස්-වෙතින්-මුදාගනී",
       "Category": "International News",
       "Parent URL": "https://www.hirunews.lk/international-news.php?pageID=445"
}