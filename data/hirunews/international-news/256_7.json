{
       "Source": "hirunews",
       "Timestamp": "Saturday, 22 June 2019 - 11:57",
       "Headline": "රුසියාව ජෝර්ජියානු ගුවන් ගමන් අත්හිටුවයි",
       "News Content": "රුසියාවේ සිට ජෝර්ජියාව බලා සිදුකෙරෙන මගී ගුවන් ගමන් ජුලි 08 වනදා සිට අත්හිටුවීමට රුසියානු ජනාධිපති ව්ලැදිමීර් පුටින් තීරණය කර තිබෙනවා.\nරුසියානු මන්ත්‍රීවරයෙකු ජෝර්ජියාවේ සිදුකළ සංචාරයක් අතරතුර එල්ලවූ දැවැන්ත විරෝධතා හේතුවෙන් රුසියාව මෙම පියවර ගෙන ඇති බවයි විදෙස් වාර්තා සඳහන් කළේ.\nකෙසේ වෙතත්, රුසියානු ජනාධිපති පුටින් ප්‍රකාශ කර ඇත්තේ ජෝර්ජියාවේ සිටින අන්තවාදීන්ගෙන් රුසියානුවන් බේරා ගැනීම සඳහා මෙම පියවර ගත් බවයි.\nජුලි 08 වනදාට පෙර ජෝර්ජියාවේ සිටින සියළු රුසියානු පුරවැසියන්ට නැවත රුසියාවට පැමිණෙන ලෙස පුටින් දැනුම් දී ඇති බව ද සඳහන්.\nඅබ්කාසියා සහ දකුණු ඔසේෂියා ප්‍රදේශ සම්බන්ධයෙන් රුසියාව සහ ජෝර්ජියාව අතර වසර ගණනාවක සිට මතභේදාත්මක තත්ත්වයක් පවතින අතර 2008 වසරේ එය යුද ගැටුම් දක්වා ද වර්ධනය වුණා.",
       "URL": "https://www.hirunews.lk/218884/රුසියාව-ජෝර්ජියානු-ගුවන්-ගමන්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=256"
}