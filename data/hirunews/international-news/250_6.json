{
       "Source": "hirunews",
       "Timestamp": "Saturday, 20 July 2019 - 7:53",
       "Headline": "බ්‍රිතාන්‍ය තෙල් නැවක් ගල්ෆ් මුහුදේදී ඉරාන හමුදා භාරයට",
       "News Content": "බ්‍රිතාන්‍ය ධජය සහිත තෙල් නෞකාවක් ගල්ෆ් මුහුදේ හෝමුස් සමුද්‍ර සන්ධිය ආසන්නයේදී ඉරාන විප්ලවකාරී හමුදා විසින් රදවාගෙන තිබෙනවා.\nස්ටෙනා ඉම්පෙරෝ නැමති මෙම නෞකාව, එහි 23 දෙනෙකුගෙන් යුත් කාර්ය මණ්ඩලය සමඟ, යාත්‍රා 4ක් මගින් උතුරුදිග ඉරානයට රැගෙන ගොස් ඇත්තේ හෙලිකොප්ටරයක ද රැකවරණ සහිතවයි.\nබ්‍රිතාන්‍යය විසින් ජිබ්‍රෝල්ටාව ආසන්නයේදී ඉරාන සුපිරි තෙල් නෞකාවක් රදවා ගැනීමට ප්‍රතිචාර ලෙස, මෙම නෞකාව ඉරාන හමුදා භාරයට ගෙන ඇති බව විශ්වාස කෙරෙනවා.",
       "URL": "https://www.hirunews.lk/220663/බ්‍රිතාන්‍ය-තෙල්-නැවක්-ගල්ෆ්-මුහුදේදී-ඉරාන-හමුදා-භාරයට",
       "Category": "International News",
       "Parent URL": "https://www.hirunews.lk/international-news.php?pageID=250"
}