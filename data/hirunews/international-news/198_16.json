{
       "Source": "hirunews",
       "Timestamp": "Saturday, 15 February 2020 - 10:15",
       "Headline": "කොරෝනා වෛරසය නිසා සිංගප්පූරුවේ විවාහ උත්සවත් කල් යයි",
       "News Content": "දැනට වාර්තා වී ඇති කොවිඞ් - නයිටීන් හෙවත් කොරෝනා වෛරස් ආසාදිතයන් 67,079ක් අතුරින් 66,484ක් වාර්තා වන්නේ වෛරසය කේන්ද්‍රය වූ හුබෙයි ප්‍රාන්තය ඇතුළු චීනයේ ප්‍රදේශවලින්.\nජපානයේ ඔකිනාවා නුවරට ඔබ්බෙන් මගී නෞකාවක ආසාදිතයන් 219 දෙනෙකු වාර්තා වන අතර සිංගප්පූරුවෙන් හමුවී ඇති ආසාදිතයින් සංඛ්‍යාව 67ක්.\nකොරෝනා වෛරස් අවදානම හේතුවෙන් සිංගප්පූරුවේ නව යුවළ සිය විවාහ උත්සව කල් දැමීමට කටයුතු කරන බව ද වාර්තා වනවා.\nවිදේශයන් හි සිට පැමිණෙන අමුත්තන් වෛරසයට ගොදුරු වීමේ අවදානම ඊට හේතුවයි. වෛරසයේ අවදානම හේතුවෙන් සිංගප්පූරුවේ කතෝලික දේවස්ථානවල දේව මෙහෙයන් ද නැවත දැනුම් දෙන තුරු අත්හිටුවීමට පියවර ගෙන තිබෙනවා.\nමේ අතර, ලන්ඩනයේ ප්‍රථම කොරෝනා වෛරස් ආසාදිතයා සහභාගි වූ සමුළුවක සිටි 250කට අධික පිරිසක් පරීක්ෂා කිරීමට එංගලන්ත බලධාරීන් තීරණය\nකළා.\nපෙබරවාරි 6 වන දා ලන්ඩනයේ පැවති එම සමුළුවට සහභාගි වූ චීන ජාතිකයෙකුට කොරෝනා වෛරසය ආසාදනය වී ඇති බව පසුව සොයා ගැනුණා.",
       "URL": "https://www.hirunews.lk/234458/කොරෝනා-වෛරසය-නිසා-සිංගප්පූරුවේ-විවාහ-උත්සවත්-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=198"
}