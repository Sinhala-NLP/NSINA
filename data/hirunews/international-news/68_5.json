{
       "Source": "hirunews",
       "Timestamp": "Tuesday, 11 January 2022 - 8:46",
       "Headline": "පාකිස්තාන තලෙයිබාන් ප්‍රකාශකයා, ඇෆ්ගනිස්ථානයේදී මරුට",
       "News Content": "පාකිස්තාන තලෙයිබාන් සංවිධානයේ ජ්‍යෙෂ්ඨ නායකයෙකු මෙන්ම එහි මාධ්‍ය ප්‍රකාශකයා වන කාලිඩ් බට්ලි හෙවත් මොහොමඩ් කුරසානි ඇෆ්ගනිස්ථානයේ නන්ගහාර් ප්‍රදේශයේදී ඝාතනයට ලක්ව ඇති බව වාර්තා වනවා.\nකෙසේ නමුත් වයස අවුරුදු 50ක් පමණ වන ඔහු මිය ගිය ආකාරය පිළිබදව වැඩිදුර තොරතුරු අනාවරණ වී නැහැ.\nපාකිස්තානය තුළ ත්‍රස්ත ප්‍රහාර රැසක් එල්ල කළ ටී.ටී.පී. හෙවත් තෙහෙරීක් - ඊ - තලේබාන් - පාකිස්තාන් එරට තහනම් සංවිධානයක් වන අතර, ඇෆ්ගනිස්ථානයේදී මිය ගිය කාලිඩ් බට්ලි පාකිස්තානයේ හමුදා පාසලකට එල්ල කළ ප්‍රහාරයට ද සම්බන්ධ අයෙකු බව සඳහන්.\nඇෆ්ගනිස්ථානයේදී අත්අඩංගුවට ගැනුණු ඔහු පසුගිය වසරේ බන්ධනාගාරයෙන් මුදා ගනු ලැබුවේ තලෙයිබාන් මෙහෙයුම් අතරතුරයි. කෙසේ නමුත් ඔහු ගිය පුවත ඇෆ්ගනිස්ථාන තලෙයිබාන් රජය මෙතෙක් තහවුරු කර නැහැ.",
       "URL": "https://www.hirunews.lk/293625/පාකිස්තාන-තලෙයිබාන්-ප්‍රකාශකයා-ඇෆ්ගනිස්ථානයේදී-මරුට",
       "Category": "International News",
       "Parent URL": "https://www.hirunews.lk/international-news.php?pageID=68"
}