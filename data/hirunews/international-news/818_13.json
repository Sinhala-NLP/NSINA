{
       "Source": "hirunews",
       "Timestamp": "Sunday, 28 July 2013 - 8:57",
       "Headline": "මුස්ලිම් සහෝදරත්වය මර්දනයට ඊජිප්තු හමුදාව සූදානම්.",
       "News Content": "කයිරෝ නුවර දැවැන්ත විරෝධතාවක නිරත වන හිටපු ජනාධිපති මොහොමඞ් මොර්සිගේ ඉස්ලාමීය සහෝදරත්වයේ ආධාරකරුවන් මර්දනය කිරීමට සිදුවනු ඇතැයි ඊජිප්තු හමුදාව අනතුරු ඇඟවීමක් කළා. පසුගිය ජුලි 03 වැනිදා සිට හිටපු ජනාධිපතිවරයා රඳවාගෙන සිටින හමුදා නායක අල් සිසී සිකුරාදා ආරම්භ වූ ඉස්ලාමීය සහෝදරත්වයේ රැළියට දැක්වූයේ දැඩි ප්‍රතිචාරයක්. හමුදා වෙඩි පහරින් සියයකට වැඩි පිරිසක් ජීවිතක්ෂයට පත්වී ඇති අතර, දහසකට අධික සංඛ්‍යාවක් තුවාල ලැබූ බවයි වාර්තා වන්නේ. ආරක්ෂක අංශ කඳුළු ගෑස් හා රබර් උණ්ඩ පමණක් භාවිත කළ බව අන්තර්වාර රජය ප්‍රකාශ කළද, රෝහල් ආරංචි මාර්ග සඳහන් කළේ, මියගිය අය අතුරෙන් 70% ක්ම, සජීවි උණ්ඩවලින් සහ වහලයන් මත සිට එල්ල කළ ස්නයිපර් ප්‍රහාරවලින්, සතුන් මෙන්, ඝාතනයට ලක්වී ඇති බවයි.",
       "URL": "https://www.hirunews.lk/63914/මුස්ලිම්-සහෝදරත්වය-මර්දනයට-ඊජිප්තු-හමුදාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=818"
}