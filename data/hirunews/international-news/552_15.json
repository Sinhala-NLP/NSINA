{
       "Source": "hirunews",
       "Timestamp": "Wednesday, 30 November 2016 - 11:12",
       "Headline": "ලොව වයස්ගතම කාන්තාව සිය උපන්දිනය සමරයි  (ඡායාරූප)",
       "News Content": "19වන සියවසේ උපන් බවට වාර්තාවන දැනට ලොව ජීවත්වන වයස්ගතම කාන්තාව ඇයගේ 117වන උපන්දිනය පසුගියදා සැමරුවා.\nEmma Morano නම් වන ඇය ඉතාලියේ ජීවත් වන බවටයි වාර්තාවන්නේ.\nපසුගියදා ඇය හට උපස්ථාන කරන සේවිකාවන් සමග Emma Morano තම උපන්දිනය සමරා තිබෙනවා.\nදැනට පවතින වාර්තාවලට අනුව මැය වර්ෂ 1899,නොවැම්බර් 29වන දින උපත ලබා ඇති බව සදහන්.\nEmma Morano අවුරුදු 20දී රක්තහීනතාවයෙන් පෙලුනු බව පවසනවා.\nඇය පවසන්නේ තමන් දිනකට බිත්තර 03ක් ආහාරයට ගන්නා බවත් අනෙකුත් ආහාර වලට වඩා විස්කෝතු ආහාරයට ගැනීමට ප්‍රියතාවයක් දක්වන බවයි.\nමෙපමණ කාලයක් ජිවත් වීමේ රහස අමු බිත්තර දෙකක් සහ තැම්බූ බිත්තරයක් දිනකට ආහාරයට ගැනීම බවයි ඇය ප්‍රකාශ කරන්නේ.",
       "URL": "https://www.hirunews.lk/148642/ලොව-වයස්ගතම-කාන්තාව-සිය-උපන්දිනය-සමරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=552"
}