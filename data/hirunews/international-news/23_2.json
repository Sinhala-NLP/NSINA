{
       "Source": "hirunews",
       "Timestamp": "Friday, 18 November 2022 - 15:07",
       "Headline": "පාකිස්ථානයේ බස් රථ අනතුරකින් ළමයින් 11ක් ඇතුළු 20ක් මරුට",
       "News Content": "දකුණුදිග පාකිස්ථානයේ සිදු වූ බස් රථ අනතුරකින් ළමයින් 11 දෙනෙකු ඇතුළු 20 දෙනෙකු ජිවිතක්ෂයට පත්ව තිබෙනවා.\nඅබලන් මාර්ගයක තිබූ ගැඹුරු වතුර වලකට අදාළ බස් රථය වැටීමෙන් මෙම අනතුර සිදු ව ඇති බවයි විදෙස් වාර්තා සඳහන් කළේ.\nමියගිය ළමයින් අවුරුදු දෙකත් අටත් අතර වයසේ පසුවන්නන් බව සඳහන්.\nඅනතුරෙන් තවත් 14 දෙනෙකු තුවාල ලබා තිබෙනවා.\nමාර්ග අනතුරුවලින් ලොව ඉහළම මරණ අනුපාතයක් පෙන්නුම් කරන රටක් ලෙස පාකිස්ථානය සැලකෙන අතර එරට මාර්ග දැඩි ලෙස අබලන්ව පැවතීම මෙම තත්ත්වයට හේතු වී ඇති බවයි විදෙස් වාර්තා පෙන්වා දෙන්නේ.\nලෝක සෞඛ්‍ය සංවිධානයට අනුව 2018 වසර තුළ පාකිස්ථානයේ මාර්ග අනතුරුවලින් පුද්ගලයින් 27,000කට අධික පිරිසක් ජිවිතක්ෂයට පත්ව තිබෙනවා.",
       "URL": "https://www.hirunews.lk/320707/පාකිස්ථානයේ-බස්-රථ-අනතුරකින්-ළමයින්-11ක්-ඇතුළු-20ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=23"
}