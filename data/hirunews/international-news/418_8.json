{
       "Source": "hirunews",
       "Timestamp": "Monday, 27 November 2017 - 14:04",
       "Headline": "සිංගප්පූරුවේ සිට බාලි දක්වා ගුවන් වාර අත්හිටුවයි",
       "News Content": "ඉන්දුනීසියාවේ බාලි දූපතේ ආගන් ගිනි කන්ද සක්‍රියවීමත් සමඟ සිංගප්පූරුවේ - චැන්ගි ගුවන් තොටුපලේ සිට බාලි දූපත දක්වා ගුවන් ගමන් අවලංගු කර තිබෙනවා.\nවිදෙස් වාර්තා සඳහන් කළේ මේ හේතුවෙන් විශාල පිරිසක් චැන්ගි ගුවන්තොටුපලේ සිරවී ඇති බවයි.\nආගන් ගිනි කන්දේ දුමාරය එහි මධ්‍ය ආවාටයේ සිට මීටර් 3400 ක් පමණ ඉහළ අහසට මේ වනවිට විසිරෙමින් පවතිනවා.\nමෙලෙස ගුවන් ගමන් වාර අත්හිටුවීම හේතුවෙන් බාලි දූපතට පැමිණ සිටින සංචාරකයින් විශාල පිරිසක් ද එහි සිරවී සිටින බව විදෙස් මාධ්‍ය වාර්තා කළා.",
       "URL": "https://www.hirunews.lk/177051/සිංගප්පූරුවේ-සිට-බාලි-දක්වා-ගුවන්-වාර-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=418"
}