{
       "Source": "hirunews",
       "Timestamp": "Sunday, 14 July 2013 - 16:40",
       "Headline": "බිහිසුණු සුලික් සුළි කුණාටුව චීනයට ඇතුළු වෙයි.",
       "News Content": "බිහිසුණු සුලික් සුළි කුණාටුව චීනයට ඇතුළු වූ බව විදෙස් මාධ්‍ය වාර්තා කළා. මීට දින කිහිපයකට පෙර තායිලන්තය හරහා හමා ගිය සුලික් සුළි කුණාටුව හේතුවෙන් පුද්ගලයන් දෙදෙනෙකු ජීවිතක්ෂයට පත්ව තවත් 104 දෙනෙකු තුවාල ලැබුවා. ඉන් අනතුරුව මෙම සුළි කුණාටුව චීනය දෙසට ළඟා වෙමින් පවතින බවට කාලගුණ විද්‍යාඥයන් අනතුරු ඇගවීම හේතුවෙන් ඒ සඳහා විශේෂ ආරක්ෂක වැඩපිළිවෙලක් ක්‍රියාත්මක කිරීමටයි චීන රජය තීරණය කළේ. ඇතැම් ප්‍රාන්තවල ජනතාව පදිංචි ස්ථානවලින් ඉවත් කළ අතර, සුළි කුණාටුව සම්බන්ධයෙන් චීනය පුරා දැනුවත් කිරීම් සිදුකළා. කෙසේ වුවත්, සුළි කුණාටුවෙන් චීනයට සිදුවූ හානිය පිළිබද මෙතෙක් තොරතුරු වාර්තා වී නැහැ.",
       "URL": "https://www.hirunews.lk/63019/බිහිසුණු-සුලික්-සුළි-කුණාටුව-චීනයට-ඇතුළු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=822"
}