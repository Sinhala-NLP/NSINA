{
       "Source": "hirunews",
       "Timestamp": "Thursday, 22 December 2016 - 11:11",
       "Headline": "ආරක්ෂක මණ්ඩලයේ තීරණාත්මක ඡන්ද විමසීමක් අද",
       "News Content": "ඊශ්‍රායල - පලස්තීන අර්බුදය සම්බන්ධයෙන් වන යෝජනාවලියකට එක්සත් ජාතීන්ගේ ආරක්ෂක මණ්ඩලය තුල ඡන්ද විමසීමක් අද සිදුකිරීමට නියමිතයි.\nඊශ්‍රායලයේ සිට පලස්තීනයට පැමිණෙන සංක්‍රමණිකයින් පිළිබඳ මෙම යෝජනාව ආරක්ෂක කවුන්සිලය වෙත ඉදිරිපත් කර ඇත්තේ ඊජිප්තුව විසින්.\nඅද සිදුකෙරෙන මෙම ඡන්ද විමසීමේදී ඇමරිකා එක්සත් ජනපදයේ ඡන්දය තීරණාත්මක බවයි විදෙස් මාධ්‍ය වාර්තාවල දැක්වෙන්නේ.\nමීට පෙර 2011 වසරේ මෙවැනිම යෝජනාවක් ආරක්ෂක මණ්ඩලය හමුවට ඉදිරිපත් වූ අතර, එහිදී ඇමරිකාව සිය නිශේෂ බලය යොදා එය පරාජය කරනු ලැබුවා.",
       "URL": "https://www.hirunews.lk/150317/ආරක්ෂක-මණ්ඩලයේ-තීරණාත්මක-ඡන්ද-විමසීමක්-අද",
       "Category": "International News",
       "Parent URL": "https://www.hirunews.lk/international-news.php?pageID=542"
}