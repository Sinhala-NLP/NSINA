{
       "Source": "hirunews",
       "Timestamp": "Saturday, 07 January 2017 - 17:01",
       "Headline": "බහු භාර්යා සේවනයට පහසුකම් සලසා දෙන අපුරු නිර්මාණය",
       "News Content": "සෞදි අරාබියේ විවාහ සම්බන්ධයෙන් කටයුතු කරන නිලධාරීන් අට දෙනෙකු විසින් WhatsApp හරහා නව මිතුරු සමූහයක් (Grup) නිර්මාණය කර තිබෙනවා.\nඑරට සිටින දික්කසාද කාන්තාවන්, වැන්දඹුවන් සහ අවිවාහක කාන්තාවන් වෙනුවෙන් මෙම කණ්ඩායම නිර්මාණය කර තිබීම විශේෂත්වයක්.\nසෞදි අරාබියේ සිටින දික්කසාද කාන්තාවන්, වැන්දඹුවන් සහ අවිවාහක කාන්තාවන් හට දැනටමත් විවාහක හෝ අවිවහක පුරුෂයන්ගේ බිරින්ඳෑවරුන් අතර කෙනෙකු වීමට අවස්ථාව සලසමිනුයි මෙම WhatsApp මිතුරු සමූහය නිර්මාණය කර ඇත්තේ.\nදැනටමත් සෞදි අරාබියට අමතරව යේමනය, සිරියාව, මොරොක්කෝව, ඊජිප්තුව, නයිජීරියාව, බංග්ලාදේශය,චීනය,පලස්තීනය සහ පාකිස්ථානය වැනි රටවල වල\nකාන්තාවන් විශාල පිරිසක් මෙම කණ්ඩායමේ සාමාජිකත්වය ලබාගෙන ඇති බවයි විදෙස් මාධ්‍ය වාර්තා කරන්නේ.\nමෙම WhatsApp මිතුරු සමූහයේ නිර්මාණකරුවන් පවසන්නේ මෙහි සාමාජිකත්වය ගෙන ඇති කාන්තාවන්ට ගැලපෙන පුරුෂයන් හමුවුවහොත් වහාම ඔවුන් එකිනෙකා මුණ ගැස්සවීමට කටයුතු කරන බවයි.\nසෞදි අරාබිය තුල බහු භාර්යා සේවනය නීති ගත කර තිබෙනවා.",
       "URL": "https://www.hirunews.lk/151515/බහු-භාර්යා-සේවනයට-පහසුකම්-සලසා-දෙන-අපුරු-නිර්මාණය",
       "Category": "International News",
       "Parent URL": "https://www.hirunews.lk/international-news.php?pageID=534"
}