{
       "Source": "hirunews",
       "Timestamp": "Sunday, 08 July 2018 - 7:37",
       "Headline": "ජපානයේ ජල ගැලීම් සහ නායයාම්වලින් මියගිය සංඛ්‍යාව ඉහළට",
       "News Content": "බටහිර දිග ජපානයේ ධාරානිපාත වර්ෂාව සමඟ ඇතිවී තිබෙන ජලගැලීම් සහ නායයෑම් වලින් මේ වනවිට පුද්ගලයන් 50 කට අධික පිරිසක් ජීවිතක්ෂයට පත්ව තිබෙනවා.\nවැඩිම මරණ සංඛ්‍යාවක් වාර්තාවන්නේ පසුගිය බ්‍රහස්පතින්දා සිට අඛණ්ඩව වර්ෂාව ඇද හැලෙන හිරෝෂිමා ප්‍රදේශයටයි.\nඑහි නිවාස සිය ගණනක් ජලයෙන් යටවී තිබෙනවා.\nමිලියන 1.6 ක් පමණ ජනයා මේ වනවිට ජල ගැල්ම නිසා ආරක්ෂිත ස්ථාන වෙත ඉවත් කරගෙන ඇති අතර, තවත් මිලියන 3 කට එලෙස ඉවත්වන ලෙස දැනුම්දී ඇති බව සඳහන්.\nජපාන කියෝඩෝ ප්‍රවෘත්ති සේවය සඳහන් කළේ නායයෑම්වලින් ඇතැම් පිරිස් වැළලී ඇති බවයි.\nජීවිතාරක්ෂක මෙහෙයුම්වලට පොලිස්, හමුදා සහ ගිනි නිවන භටයන් දහස් ගණනක් එක්ව සිටිනවා.",
       "URL": "https://www.hirunews.lk/194748/ජපානයේ-ජල-ගැලීම්-සහ-නායයාම්වලින්-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=353"
}