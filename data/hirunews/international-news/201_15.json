{
       "Source": "hirunews",
       "Timestamp": "Tuesday, 04 February 2020 - 9:22",
       "Headline": "කොරෝනා ගැන චීනයේ ඉහළ නායකත්වය කණගාටුවෙන්",
       "News Content": "මාරාන්තික කොරෝනා වෛරසය ව්‍යාප්තිය පාලනය කිරීමට නොහැකිවීම තමන් අතින් වූ අඩුපාඩුවක් බව චීන රජයේ ඉහළ නායකත්වය පිළිගෙන තිබෙනවා.\nඑරට දේශපාලන ස්ථාවර කමිටුව ප්‍රකාශ කර ඇත්තේ ජාතික හදිසි කළමනාකරණ පද්ධතිය වැඩි දියුණු කළ යුතුව තිබූ බවයි.\nවෛරසය බිහි වූ බව සැලකෙන වන සත්ත්ව අලෙවිසැල් වසා දැමීමට චීන රජය මේ වන විටත් නියෝග කර තිබෙනවා.\nඊයේ දිනය අවසන් වන විට කොරෝනා වෛරසය ආසාදිත පුද්ගලයන් සංඛ්‍යාව 20,000කට ආසන්න වූ අතර, මරණ 425 දක්වා ඉහළ ගොස් තිබුණා.",
       "URL": "https://www.hirunews.lk/233669/කොරෝනා-ගැන-චීනයේ-ඉහළ-නායකත්වය-කණගාටුවෙන්",
       "Category": "International News",
       "Parent URL": "https://www.hirunews.lk/international-news.php?pageID=201"
}