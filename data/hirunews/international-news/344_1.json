{
       "Source": "hirunews",
       "Timestamp": "Sunday, 12 August 2018 - 9:36",
       "Headline": "කේරළයේ ජල ගැල්මෙන් 37 ක් මරුට",
       "News Content": "දකුණු ඉන්දියාවේ කේරළ ප්‍රාන්තයේ දිස්ත්‍රික්ක 14 කට බලපා ඇති ජල ගැලීම්වලින් පුද්ගලයන් 37 දෙනෙකු ජීවිතක්ෂයට පත්වී තිබෙනවා.\nහෙක්ටයාර 1031 ක ගොවි බිම් විනාශ වී ඇති අතර, 31,000 ක් ජනතාව අවතැන් කඳවුරුවල රැඳී සිටින බවයි ඉන්දීය මාධ්‍ය සඳහන් කළේ.\nඅධික වර්ෂාපතනයත් සමඟ ඇතිවූ ජල ගැල්මෙන් නායයෑමේ සිද්ධීන් ද වාර්තාවී තිබෙනවා.\nගංඟා 44 ක් සහිත කේරළ ප්‍රාන්තයේ දැන් පවතින්නේ 1924 න් පසු දරුණුතම ජල ගැල්ම බව සඳහන්.\nඑහි ජලාශ 25 ක වාන් දොරටු විවෘත කිරීමටද පියවර ගෙන ඇත්තේ ජල මට්ටම් අසාමාන්‍ය ලෙස ඉහළ යාම හේතුවෙන්.\nඉන්දීය කාලගුණ අංශ ප්‍රකාශ කළේ අධික වර්ෂාපතනය තවදුරටත් අපේක්ෂා කරන අතර, ප්‍රාන්තයට මුහුණලා ඇති අරාබි මුහුදු ප්‍රදේශද රළුවිය හැකි බවයි.",
       "URL": "https://www.hirunews.lk/197337/කේරළයේ-ජල-ගැල්මෙන්-37-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=344"
}