{
       "Source": "hirunews",
       "Timestamp": "Tuesday, 03 May 2016 - 10:08",
       "Headline": "තුර්කියට යුරෝපා සංගමයෙන් නිදහස් වීසා",
       "News Content": "යුරෝපා සංගමයේ රටවල සංචාරය සඳහා තුර්කියට නිදහස් වීසා ලබාදීමට තීරණය කර ඇති බව විදෙස් වාර්තා සදහන් කළා.\nතුර්කියේ සිට ග්‍රීසිය බලා පැමිණෙන සංක්‍රමණිකයන් ආපසු හරවා යැවීමට පසුගිය දා එකඟත්වයක් ඇති වුණා.\nඅප්‍රිකානු සහ මැදපෙරදිග සංක්‍රමණිකයන් යුරෝපා ගමන ආරම්භ කරන්නේ තුර්කියේ සිට ග්‍රීක දිවයින්වලට පැමිණීමෙන්.\nඑම එකඟත්වයට ප්‍රති උපකාරයක් ලෙසයි තුර්කි ජාතිකයින්ට වීසා නොමැතිව යුරෝපා සංගමයේ රටවල සංචාරය සඳහා අවසර හිමි වී ඇත්තේ.",
       "URL": "https://www.hirunews.lk/132283/තුර්කියට-යුරෝපා-සංගමයෙන්-නිදහස්-වීසා",
       "Category": "International News",
       "Parent URL": "https://www.hirunews.lk/international-news.php?pageID=639"
}