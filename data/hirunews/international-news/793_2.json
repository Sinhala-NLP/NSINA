{
       "Source": "hirunews",
       "Timestamp": "Tuesday, 22 October 2013 - 11:29",
       "Headline": "ඉන්දු - රුසියානු නායකයන් හමුවේ.",
       "News Content": "ඉන්දීය අග්‍රාමාත්‍ය මන්මෝහන් සිං මොස්කව් නුවර ක්‍රෙම්ලින් මන්දිරයේ දී ජනාධිපති ව්ලැදිමීර් පුටින් ඊයේ (21) මුණ ගැසුණා. එහිදී ඔවුන් දෙරට අතර න්‍යෂ්ටික සහයෝගීතාව පිළිබද තවදුරටත් අදහස් හුවමාරු කර ගත් බව සඳහන්. රුසියාව සමඟ ක්‍රියාත්මක කෙරෙන සිවිල් න්‍යෂ්ටික සහයෝගීතා ව්‍යාපෘතිය යටතේ ඉන්දියාව පුරා න්‍යෂ්ටික බලාගාර 18ක් පමණ ඉදිකිරීමට නියමිතයි. මේ සම්බන්ධයෙන් පවතින ගැටළු විසඳීම සඳහා දෙරටේ නිලධාරීන් යොමු කිරීමට එකඟත්වය පළ කළ බවයි ඉන්දීය අග්‍රාමාත්‍ය මන්මෝහන් සිං සඳහන් කළේ. රුසියාව සමඟ ක්‍රමෝපාය සහයෝගීතාවට ඉන්දියාවේ ප්‍රමුඛත්වය හිමි වන බව ඔහු වැඩිදුරටත් සඳහන් කළා.",
       "URL": "https://www.hirunews.lk/69771/ඉන්දු-රුසියානු-නායකයන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=793"
}