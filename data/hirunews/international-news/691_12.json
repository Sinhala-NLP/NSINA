{
       "Source": "hirunews",
       "Timestamp": "Saturday, 07 November 2015 - 9:37",
       "Headline": "රුසියානු ගුවන් යානය කඩා වැටුණේ කාර්මික දෝෂයක් නිසා නොවන බව තහවුරුයි",
       "News Content": "පුද්ගලයන් 224 දෙනෙකු සමඟ ඊජිප්තුවේ සිනායි අර්ධද්වීපයේදී රුසියානු ගුවන් යානයක් කඩා වැටීමට හේතුව එන්ජිම අක්‍රියවීම හෝ වෙනත් තාක්ෂණික දෝෂයක් නිසා නොවන බව ප්‍රංශ පරීක්ෂකයන් පවසනවා.\nයානයේ කළු පෙට්ටිය පරීක්ෂා කිරීමේදී ඔවුන් හෙළිදරව් කරගෙන ඇත්තේ එය හදිසි ප්‍රචණ්ඩ පිපිරීමක් නිසා සිදුව ඇති බවයි.\nරුසියානු ගුවන් යානයේ භාණ්ඩ ප්‍රවාහන කොටසේ බෝම්බයක් තැබූ බවට සිනායි අර්ධද්වීපයේ සන්නද්ධ කණ්ඩායම්වල සන්නිවේදන ග්‍රහණය කළ බ්‍රිතාන්‍ය පරීක්ෂකයන් ද මීට පෙර ප්‍රකාශ කළා. රුසියානු ගුවන් යානය බිම හෙලූ බව අයි.එස්. සංවිධානය ප්‍රකාශ කළ ද රුසියාව සහ ඊජිප්තුව එය ප්‍රතික්ෂේප කර තිබුණා.\nකෙසේ නමුත් බටහිර පරීක්ෂණවලින් සිදුවන අනාවරණ හමුවේ ඊජිප්තුවේ ශාම් එල් ෂෙයික් සිට රුසියාව වෙත සිදුකෙරෙන ගුවන් ගමන් අත්හිටුවීමට ජනාධිපති ව්ලැදිමීර් පුටින් ඊයේ එකඟත්වය පළ කළා.",
       "URL": "https://www.hirunews.lk/119813/රුසියානු-ගුවන්-යානය-කඩා-වැටුණේ-කාර්මික-දෝෂයක්-නිසා-නොවන-බව-තහවුරුයි",
       "Category": "International News",
       "Parent URL": "https://www.hirunews.lk/international-news.php?pageID=691"
}