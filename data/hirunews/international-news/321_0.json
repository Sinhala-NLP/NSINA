{
       "Source": "hirunews",
       "Timestamp": "Wednesday, 31 October 2018 - 7:38",
       "Headline": "සුළි කුණාටුවකින් ඉතාලියේ ජන ජීවිතය අඩාලයි",
       "News Content": "ඉතාලියේ ප්‍රදේශ කිිහිපයකට බලපෑ සුළි කුණාටුවක් හේතුවෙන් 11 දෙනෙකු මිය ගොස් තිබෙනවා.\nවිදෙස් මාධ්‍ය වාර්තා සඳහන් කළේ පැයට කිලෝමීටර් 180ක වේගයෙන් මෙම සුළි කුණාටුව ඉතාලියට කඩා වැදී ඇති බවයි.\nමෙම සුළි කුණාටුවත් සමඟ ඇති වූ ජල ගැලීම් නිසා වැඩිම බලපෑම් එල්ල වී ඇත්තේ ඉතාලියේ වෙනිස් සහ ටෙරෙසින් නගරවලටයි.\nඑම නගරවල සාමාන්‍ය ජන ජීවිතයට දැඩි බලපෑම් එල්ල වී ඇති අතර, පාසල් සහ සංචාරක මධ්‍යස්ථාන වසා දමා ඇති බවයි වාර්තා වන්නේ.",
       "URL": "https://www.hirunews.lk/203268/සුළි-කුණාටුවකින්-ඉතාලියේ-ජන-ජීවිතය-අඩාලයි",
       "Category": "International News",
       "Parent URL": "https://www.hirunews.lk/international-news.php?pageID=321"
}