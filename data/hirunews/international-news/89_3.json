{
       "Source": "hirunews",
       "Timestamp": "Tuesday, 12 October 2021 - 13:12",
       "Headline": "අදිසි හමුදාවක් ගොඩනගන බව උතුරු කොරියානු නායකයා කියයි",
       "News Content": "ඇමරිකා එක්සත් ජනපදයේ පස මිතුරු ප්‍රතිපත්ති හමුවේ අදිසි හමුදාවක් ගොඩනැගීමට කටයුතු කරන බව උතුරු කොරියානු නායක කිම් ජොන් අන් ප්‍රකාශ කළා.\nඋතුරු කොරියාව විසින් නිෂ්පාදනය කරන ලද දැවැන්ත මිසයිල පසුබිමෙන් දිස්වද්දී, ඔහු වැඩිදුරටත් සඳහන් කළේ, සිය ආයුධ සංවර්ධන වැඩසටහන ආත්මාරක්ෂාව උදෙසා ක්‍රියාත්මක කරනු ලබන්නක් බවයි.\nඑය යුද්ධය ආරම්භ කිරීමේ පියවරක් නොවන බවයි ඔහු කියා සිටියේ.\nඋතුරු කොරියාව විසින් මෑත කාලයේදී අධිවේගී සහ ගුවන් යානා නාශක මිසයිල අත්හදා බැලූ අතර දකුණු කොරියාව විසින් ද සබ්මැරීන මඟින් මිසයිල එල්ල කිරීම අත්හදා බලනු ලැබුවා.\nපියොංයැං නුවර පැවති ආත්මාරක්ෂක අවි ප්‍රදර්ශනය සදහා එක්වෙමිනුයි උතුරු කොරියානු නායකයා සිය ඉදිරි ආයුධ සංවර්ධන වැඩසටහන ගැන හෙළිදරව් කළේ.\nඇමරිකාවෙන් තම රටට එල්ල වී ඇති තර්ජන සහ දකුණු කොරියාව යුද බලය ගොඩනැගීම හමුවේ තම රටේ ආයුධ සංවර්ධන වැඩසටහන ඉදිරි තලයට ගෙන යාමට සිදුව ඇති බව කිම් ජොං අන් වැඩිදුරටත් කියා සිටියා.",
       "URL": "https://www.hirunews.lk/284781/අදිසි-හමුදාවක්-ගොඩනගන-බව-උතුරු-කොරියානු-නායකයා-කියයි",
       "Category": "International News",
       "Parent URL": "https://www.hirunews.lk/international-news.php?pageID=89"
}