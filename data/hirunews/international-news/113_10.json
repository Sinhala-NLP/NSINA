{
       "Source": "hirunews",
       "Timestamp": "Monday, 31 May 2021 - 9:49",
       "Headline": "නයිජීරියාවේ පාසලකින් සිසුන් 150ත් 200ත් අතර පිරිසක් පැහැරගනී",
       "News Content": "නයිජීරියාවේ ටෙජීනා නගරය ආසන්නයේ පාසලකට කඩා වැදුණු තුවක්කුකරුවන් පිරිසක් සිසුන් 150ත් 200ත් අතර සංඛ්‍යාවක් පැහැරගෙන ගොස් තිබෙනවා.\nමෙලෙස පැහැරගෙන ඇත්තේ අවුරුදු 06ත්, 18ත් අතර වයස්වල පසුවන පිරිසක්.\nයතුරුපැදිවලින් පැමිණි මෙම තුවක්කුකරුවන් වෙඩි ප්‍රහාර රැසක් ද එල්ල කර තිබෙනවා.\nකප්පම් ගැනීමේ අරමුණෙන් මෙවැනි පැහැර ගැනීම් එරට බහුලව සිදුවන බවයි විදෙස් මාධ්‍ය වාර්තා සඳහන් කළේ.\nපසුගිය පෙබරවාරි මාසයේ ද පාසලකට කඩා වැදී ගැහැණු දරුවන් 300ක් පැහැරගෙන ගොස් තිබුණා.",
       "URL": "https://www.hirunews.lk/272935/නයිජීරියාවේ-පාසලකින්-සිසුන්-150ත්-200ත්-අතර-පිරිසක්-පැහැරගනී",
       "Category": "International News",
       "Parent URL": "https://www.hirunews.lk/international-news.php?pageID=113"
}