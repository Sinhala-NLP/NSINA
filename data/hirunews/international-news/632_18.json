{
       "Source": "hirunews",
       "Timestamp": "Sunday, 22 May 2016 - 8:15",
       "Headline": "තලේබාන් නායකයා ඝාතනය කළ බව ඇමරිකාව කියයි",
       "News Content": "තලේබාන් සංවිධානයේ නායක මුල්ලා අක්තාර් මන්සූර් සිය ගුවන් ප්‍රහාරයකින් මියගිය බව බොහෝ දුරට විශ්වාස කළ හැකියැයි ඇමරිකාව පවසනවා.\nජනාධිපති බැරැක් ඔබාමාගේ අනුමැතියෙන් පාකිස්ථාන - ඇෆ්ගනිස්ථාන දේශ සීමා ප්‍රදේශයේ ක්‍රියාත්මක කළ ගුවන් ප්‍රහාරයකින් ඔහු මියයන්නට ඇති බවයි ඇමරිකානු පෙන්ටගනය සඳහන් කළේ.\nකෙසේ නමුත් ඔහු මියගිය බවට පවතින තොරතුරු තවදුරටත් විශ්ලේෂනය කරන බව පෙන්ටගනයේ ප්‍රකාශක පීටර් කුක් සඳහන් කළා.\nඊයේ පස්වරුවේ පාකිස්ථානයේ අහමඞ් වාල් නගරය ආසන්නයේ මෙම ගුවන් ප්‍රහාරය ක්‍රියාත්මක කර තිබෙනවා.\nකෙසේ නමුත් තලේබාන් සංවිධානය සඳහන් කර ඇත්තේ සිය නායකයා තවමත් ජීවතුන් අතර සිටින බවයි.",
       "URL": "https://www.hirunews.lk/133737/තලේබාන්-නායකයා-ඝාතනය-කළ-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=632"
}