{
       "Source": "hirunews",
       "Timestamp": "Wednesday, 22 March 2017 - 13:12",
       "Headline": "ලැප්ටොප් තහනමට හේතුව හෙළිවෙයි",
       "News Content": "ගුවන් මගීන් සඳහා ඇමරිකාව සහ බ්‍රිතාන්‍ය ඊයේ (21) පැනවූ ලැප්ටොප් පරිගණක ඇතුළු ඉලෙක්ට්‍රොනික් උපකරණ තහනමට හේතුව අයි.එස් ත්‍රස්ත තර්ජනයක් බව වාර්තා වනවා.\nදෙරටේ බුද්ධි අංශයේ රහසිගත වාර්තා මගින් පෙන්වා දී ඇත්තේ ලැප්ටොප් පරිගණක වැනි ඉලෙක්ට්‍රොනික උපකරණ හරහා ගුවන් යානා තුලට බෝම්බ රැගෙන යාමේ අවධානමක් පවතින බවයි.\nඅයි.එස් ත්‍රස්ත සංවිධානය උඩු ගුවනේදී ගුවන් යානා පිපිරවීමක් සිදු කිරීමට සැලසුම් කරමින් සිටින බවටද තොරතුරු ලැබී තිබෙනවා.\nපවතින තත්ත්වය මත ගුවන් මගීන්ගේ ආරක්ෂාව වෙනුවෙන් ඇමරිකාව සහ බ්‍රිතාන්‍ය ඉදිරියේදී තවත් තීරණ කිහිපයකට අවතීර්ණ වීමට සැරසෙන බවට විදෙස් මාධ්‍ය අද වාර්තා කළා.",
       "URL": "https://www.hirunews.lk/157449/ලැප්ටොප්-තහනමට-හේතුව-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=503"
}