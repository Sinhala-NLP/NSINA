{
       "Source": "hirunews",
       "Timestamp": "Sunday, 10 February 2013 - 15:29",
       "Headline": "තායිලන්තයේ සිදුවූ පිපිරීමකින් 5 ක් මරුට. - 6 කට තුවාල.",
       "News Content": "තායිලන්තයේ - යාල ප්‍රදේශයේ මෝටර් රථයක් තුළ සවිකර තිබූ බෝම්බයක් පුපුරායාමෙන් එරට ආරක්ෂක අංශ සාමාජිකයින් 5 දෙනෙකු ජීවිතක්ෂයට පත්ව තිබෙනවා. ආරක්ෂක කටයුතු සඳහා ට්‍රක් රථයකින් යමින් සිටියදී ඔවුන් මෙම ප්‍රහාරයට ලක්ව ඇති බවයි විදෙස් වාර්තා සඳහන් කළේ. පිපිරීමෙන් තවත් සෙබලූන් 6 දෙනෙකු ද තුවාල ලබා රෝහල් ගත කර තිබෙනවා. තායිලන්තයේ ක්‍රියාත්මක මුස්ලිම් අන්තවාදී කණ්ඩායමක් විසින් මෙම බෝම්බ ප්‍රහාරය එල්ල කර ඇති බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/53131/තායිලන්තයේ-සිදුවූ-පිපිරීමකින්-5-ක්-මරුට-6-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=864"
}