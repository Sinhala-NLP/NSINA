{
       "Source": "hirunews",
       "Timestamp": "Saturday, 23 January 2021 - 9:51",
       "Headline": "බ්‍රිතාන්‍යයේ නව වෛරස් ප්‍රභේදය මාරාන්තිකයි - අගමැති බොරිස් ජොන්සන් කියයි",
       "News Content": "බ්‍රිතාන්‍යයෙන් සොයා ගැනුණු නව කොරෝනා වෛරස් ප්‍රභේදය වඩා මාරාන්තික බව වාර්තා වනවා.\nබ්‍රිතාන්‍ය අග්‍රාමාත්‍ය බොරිස් ජොන්සන් ඊයේ පැවති මාධ්‍ය හමුවකට එක්වෙමින් කියා සිටියේ නව ප්‍රභේදය පළමු වරට එරටින් පසුගිය සැප්තැම්බර් මාසයේදී හඳුනා ගැනීමෙන් පසු වාර්තාගත මරණ සංඛ්‍යාවක් සිදුව ඇති බවයි.\nලෝක සෞඛ්‍ය සංවිධානයට අනුව මෙම නව කොරෝනා වෛරස් ප්‍රභේදය 60කට වැඩි රටවල් සංඛ්‍යාවක ව්‍යාප්තව පවතිනවා.\nඑම නව ප්‍රභේදය වේගවත් ව්‍යාප්තියක් පෙන්නුම් කෙරෙන අතර මරණ අනුපාතය ඉහළ යාමට ද එහි සම්බන්ධතාවක් ඇති බවටයි බ්‍රිතාන්‍ය අග්‍රාමාත්‍ය බොරිස් ජොන්සන් මාධ්‍ය හමුවේදී ප්‍රකාශ කළා.",
       "URL": "https://www.hirunews.lk/260483/බ්‍රිතාන්‍යයේ-නව-වෛරස්-ප්‍රභේදය-මාරාන්තිකයි-අගමැති-බොරිස්-ජොන්සන්-කියයි",
       "Category": "International News",
       "Parent URL": "https://www.hirunews.lk/international-news.php?pageID=140"
}