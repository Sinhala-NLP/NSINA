{
       "Source": "hirunews",
       "Timestamp": "Thursday, 26 August 2021 - 19:27",
       "Headline": "ඇෆ්ගනිස්ථානය අවට රටවලට රුසියාවෙන් යුධ අවි",
       "News Content": "තලෙයිබාන් සංවිධානය පාලන බලය අත්පත් කරගෙන සිටින ඇෆ්ගනිස්ථානයේ දේශසීමා රාජ්‍යයන් වෙතින් යුධෝපකරණ සහ හෙළිකොප්ටර් යානා සඳහා නව ඇණවුම් ලැබී ඇති බව රුසියාව පවසනවා.\nමධ්‍යම ආසියාවේ පිහිටි එම රටවල් පැරණි සෝවියට් සංගමයට අයත්ව තිබූ රාජ්‍යයන් වනවා.\nමෙලෙස ඇෆ්ගන් දේශසීමාවේ පිහිටි උස්බෙකිස්ථානය සහ තජිකිස්ථානය මේ මස මුලදී රුසියාව සමග ඒකාබද්ධ යුද අභ්‍යාසවල නිරත වූ අතර, කිරිගිස්ථානය ද ලබන සැප්තැම්බර් 7 වනදා එවැනි අභ්‍යාසයක් ඇරඹීමට නියමිතයි.\nඇෆ්ගනිස්ථානයේ සිට නීතිවිරෝධී සන්නද්ධ කල්ලි තම භූමිය ආක්‍රමණය කිරීම වැළැක්වීම එහි අරමුණ බවයි රුසියානු පොදු රාජ්‍ය මණ්ඩලීය රටවල ආරක්ෂක සන්ධානය ප්‍රකාශ කළේ.\nමේ අතර, කාබුල් ගුවන්තොටුපලට අයි.එස්. ත්‍රස්ත ප්‍රහාරයක් එල්ලවනු ඇතැයි බුද්ධි වාර්තා ලැබීමත් සමග ගුවන්තොටුපලෙන් ඉවත්ව සිටින ලෙස ඇමෙරිකාව බි්‍රතාන්‍ය ඇතුළු රටවල සිය පුරවැසියන්ගෙන් මෙන්ම ඇෆ්ගන් වැසියන්ගෙන් ද ඉල්ලා සිටියා.",
       "URL": "https://www.hirunews.lk/280673/ඇෆ්ගනිස්ථානය-අවට-රටවලට-රුසියාවෙන්-යුධ-අවි",
       "Category": "International News",
       "Parent URL": "https://www.hirunews.lk/international-news.php?pageID=98"
}