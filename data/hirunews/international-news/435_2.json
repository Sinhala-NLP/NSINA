{
       "Source": "hirunews",
       "Timestamp": "Friday, 29 September 2017 - 14:19",
       "Headline": "ඉන්දියාවේ දුම්රිය ස්ථානයක මගීන් පිරිසක් තෙරපී 22 ක් මරුට",
       "News Content": "ඉන්දියාවේ - මුම්බායි දුම්රිය ස්ථානයේ හට ගත් මගී තෙරපීමකින් පුද්ගලයින් 22 ක් මියගොස් තිබෙනවා.\nඑහිදී තවත් තිස් දෙනෙකු පමණ බරපතල තුවාල ලබා රෝහල් ගත කර ඇති බවයි විදෙස් මාධ්‍ය වාර්තා කළේ.\nමුම්බායි නගරයේ ප්‍රධාන දුම්රිය මාර්ග දෙකක් එකිනෙකට සම්බන්ධ කෙරෙන එල්පින්ස්ටන් දුම්රිය මධ්‍යස්ථානය අසල එම අනතුර සිදුව ඇති අතර තෙරපීමේදී බිම ඇඳ වැටුණු පුද්ගලයින් සෙසු පුද්ගලයින්ගේ පයට පෑගීම හේතුවෙන් ජිවිතක්ෂයට පත්ව ඇති බවයි වාර්තා වන්නේ.\nදුම්රිය ස්ථානය අවට පැවති අධික වර්ෂාව හේතුවෙන් මගී ජනතාව දුම්රිය වේදිකාවට පිවිසීමට උත්සාහ දැරිමේදී මෙම තෙරපීම සිදුව ඇති බව සදහන්.\nඅනතුර සිදුවන අවස්ථාව...",
       "URL": "https://www.hirunews.lk/172148/ඉන්දියාවේ-දුම්රිය-ස්ථානයක-මගීන්-පිරිසක්-තෙරපී-22-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=435"
}