{
       "Source": "hirunews",
       "Timestamp": "Monday, 20 March 2017 - 10:38",
       "Headline": "ඩොනල්ඩ් ට්‍රම්ප් රුසියාව සමඟ ගණුදෙනු නොකළ බවට තහවුරු වෙයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප්, රුසියාව සමග පසුගිය ජනාධිපතිවරණ සමයේ ගණුදෙනු කළ බවට කිසිදු සාක්ෂියක් නොමැති බව එරට බුද්ධි අංශ වාර්තාකර තිබෙනවා.\nකෙසේ නමුත් මේ සම්බන්ධයෙන් තවදුරටත් පරීක්ෂණ ක්‍රියාත්මක බවයි විදෙස් වාර්තා සඳහන් කළේ.\nඑමෙන්ම හිටපු ජනාධිපති බැරක් ඔබාමා, ඩොනල්ඩ් ට්‍රම්ප්ගේ දුරකථන සංවාදවලට රහසිගතව සවන්දී ඇති බවට එල්ලවන චෝදනා සම්බන්ධයෙන්ද පරීක්ෂණ ක්‍රියාත්මකයි.\nපසුගිය ඡන්ද සටනේදී ජනාධිපති ඔබාමා තමාගේ දුරකථන ඇමතුම්වලට රහසිගතව සම්බන්ධ වී සිටි බවට ජනාධිපති ට්‍රම්ප් චෝදනා කළා.\nඊට ප්‍රතිචාර දක්වමින් හිටපු ජනාධිපති බැරක් ඔබාමා ප්‍රකාශ කර තිබුණේ ඩොනල්ඩ් ට්‍රම්ප් හෝ කිසිදු ඇමරිකානු පුරවැසියෙකුගේ දුරකථන සංවාද ඇසීමට තමාට හෝ ධවල මන්දිරයට අවශ්‍යතාවයක් නොතිබූ බවයි.",
       "URL": "https://www.hirunews.lk/157278/ඩොනල්ඩ්-ට්‍රම්ප්-රුසියාව-සමඟ-ගණුදෙනු-නොකළ-බවට-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=504"
}