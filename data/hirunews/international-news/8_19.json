{
       "Source": "hirunews",
       "Timestamp": "Monday, 04 September 2023 - 15:39",
       "Headline": "සුඩානයේ ගුවන් ප්‍රහාරයෙන් විසි දෙනෙක් මරුට",
       "News Content": "සුඩානයේ කාර්ටුම් අගනුවරට එල්ල වූ ගුවන් ප්‍රහාරයකින් කුඩා දරුවන් දෙදෙනෙකු ඇතුළු පුද්ගලයින් 20 දෙනෙක් මිය ගොස් තිබෙනවා.\nවිදෙස් මාධ්‍ය සඳහන් කරන්නේ ප්‍රහාරයෙන් තවත් පිරිසක් තුවාල ලබා ඇති අතර කිහිපදෙනෙක් අතුරුදන්ව ඇති බවයි.\nමෙය සුඩාන හමුදාව විසින් කැරළිකරුවන් ඉලක්ක කර ගනිමින් එල්ල කරන ලද ප්‍රහාරයක් බවයි වාර්තා වන්නේ.\nඑක්සත් ජාතීන්ගේ සංවිධානයේ වාර්තාවලට අනුව මිලියන 2.2ක ජනතාවක් සුඩානය තුළ අවතැන් වී ඇති අතර මිලියන භාගයකට වැඩි පිරිසක් අසල්වැසි රටවල සිටිනවා.",
       "URL": "https://www.hirunews.lk/347130/සුඩානයේ-ගුවන්-ප්‍රහාරයෙන්-විසි-දෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=8"
}