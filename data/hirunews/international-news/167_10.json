{
       "Source": "hirunews",
       "Timestamp": "Saturday, 29 August 2020 - 11:05",
       "Headline": "ඉන්දියාවෙන් 3 වන දිනටත් 75,000 ඉක්ම වූ කොරෝනා ආසාදිතයන්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 76,472ක් වාර්තා වී තිබෙනවා.\nමෙලෙස ඉන්දියාවෙන් කොරෝනා ආසාදිතයන් 75,000කට අධික සංඛ්‍යාවක් වාර්තා වී ඇත්තේ අඛණ්ඩ 3 වන දිනටයි.\nඑමෙන්ම, ගත වූ පැය 24 තුළ කොරෝනා මරණ 1021ක් වාර්තා වීමත් සමඟ ඉන්දියාවේ සමස්ත කොරෝනා මරණ සංඛ්‍යාව 62,550 දක්වා ඉහළ ගියා.\nඉන්දීය සෞඛ්‍ය අමාත්‍යාංශය ප්‍රකාශ කළේ එරට කොරෝනා ආසාදිතයන් 26 ලක්ෂ 48,998ක් සුවය ලබා ඇති අතර, සුවය ලැබීමේ ප්‍රතිශතය සියයට 76.47ක් බවයි.",
       "URL": "https://www.hirunews.lk/248893/ඉන්දියාවෙන්-3-වන-දිනටත්-75000-ඉක්ම-වූ-කොරෝනා-ආසාදිතයන්",
       "Category": "International News",
       "Parent URL": "https://www.hirunews.lk/international-news.php?pageID=167"
}