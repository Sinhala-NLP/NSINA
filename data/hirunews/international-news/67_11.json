{
       "Source": "hirunews",
       "Timestamp": "Saturday, 15 January 2022 - 7:47",
       "Headline": "පාකිස්ථානයෙන් පරිපූර්ණ ජාතික ආරක්ෂක ප්‍රතිපත්තියක්",
       "News Content": "පාකිස්තානය විසින් ප්‍රථම වරට පරිපූර්ණ ජාතික ආරක්ෂක ප්‍රතිපත්තියක් හඳුන්වා දී තිබෙනවා.\nඅග්‍රාමාත්‍ය ඉම්රාන් ඛාන් විසින් ඊයේ ප්‍රකාශයට පත් කෙරුණු එම ප්‍රතිපත්ති ප්‍රකාශය පදනම් වී ඇත්තේ, කලාපීය සාමය සහ ආර්ථික සබඳතා පදනම් කරගනිමින්.\nඑහි දී සිය සාම්ප්‍රදායික පසමිතුරු ඉන්දියාව සමඟ සබඳතා වර්ධනය කරගැනීමට අපේක්ෂා කරන බව ද අවධාරණය කර තිබෙනවා.\nඅග්‍රාමාත්‍ය ඉම්රාන් ඛාන් වැඩිදුරටත් සඳහන් කළේ, නව ජාතික ආරක්ෂක ප්‍රතිපත්තිය ක්‍රියාවට නැංවීමෙන් පාකිස්තානයේ ආර්ථික සුරක්ෂිතතාව ද තහවුරු වනු ඇති බවයි.",
       "URL": "https://www.hirunews.lk/294054/පාකිස්ථානයෙන්-පරිපූර්ණ-ජාතික-ආරක්ෂක-ප්‍රතිපත්තියක්",
       "Category": "International News",
       "Parent URL": "https://www.hirunews.lk/international-news.php?pageID=67"
}