{
       "Source": "hirunews",
       "Timestamp": "Friday, 06 November 2020 - 22:45",
       "Headline": "අමෙරිකානු ජනාධිපතිවරණයේ ජෝර්ජියා ප්‍රාන්තයට අදාළ ඡන්ද යළි ගණන් කරයි",
       "News Content": "අමෙරිකානු ජනාධිපතිවරණයේ ජෝර්ජියා ප්‍රාන්තයට අදාළ ඡන්ද යළි ගණනය කරන බව ප්‍රාන්ත ලේකම්වරයා නිවේදනය කරනවා.\nඊට හේතුවී ඇත්තේ ප්‍රධාන අපේක්ෂකයින් දෙදෙනා අතර, ඉතා සුළු ඡන්ද පරතරයක් පැවතීමයි.\nමේ අතර, ප්‍රාන්ත කිහිපයක ඡන්ද ගණනය අත්හිටුවන ලෙස ඉල්ලා අමෙරිකානු ජනාධිපති ඩොනල්ඩ් ට්‍රම්ප් ප්‍රාන්ත අධිකරණ හමුවේ ගොනුකළ නඩු සියල්ල ඉවත දමා තිබෙනවා.\nලොව සුපිරි බලවතා තේරීම වෙනුවෙන් පැවැත්වෙන අමෙරිකානු ජනාධිපතිවරණයේ ප්‍රතිඵල නිකුත් වීමට ඉතිරිව ඇත්තේ නෙවාඩා, පෙන්සිල්වේනියා, උතුරු කරොලිනා, ජෝර්ජියා සහ ඇලස්කා යන ප්‍රාන්ත 5 පමණයි.\nමේවන විටත් ඡන්ද පීඨ 264ක් දිනා ගනිමින් අමෙරිකානු ජනාධිපතිවරණයේ ඉදිරියෙන්ම පසුවන්නේ ඩිමොක්‍රටික් අපේක්ෂක ජෝ බයිඩන්.\nඒ අමෙරිකානු ඉතිහාසයේ කිසිදු ජනාධිපති ධුර අපේක්ෂකයෙකුට හිමි නොවූ මිලියන 73ක් තරම් ඉහළ ඡන්ද සංඛ්‍යාවක් හිමිකර ගනිමින්.",
       "URL": "https://www.hirunews.lk/254175/අමෙරිකානු-ජනාධිපතිවරණයේ-ජෝර්ජියා-ප්‍රාන්තයට-අදාළ-ඡන්ද-යළි-ගණන්-කරයි",
       "Category": "International News",
       "Parent URL": "https://www.hirunews.lk/international-news.php?pageID=154"
}