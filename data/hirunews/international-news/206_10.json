{
       "Source": "hirunews",
       "Timestamp": "Friday, 17 January 2020 - 16:31",
       "Headline": "ලැව් ගිනි නිසා ඕස්ට්‍රේලියාවට ඩොලර් බිලියන ගණනක පාඩුවක්",
       "News Content": "ඕස්ට්‍රේලියාවේ ප්‍රදේශ රැසක පැතිර යන ලැව් ගිනි හේතුවෙන් එරටට පැමිණෙන විදේශිකයන් සිය සංචාර අවලංගු කිරීම නිසා  ඕස්ට්‍රේලියාවට ඩොලර් බිලියන ගණනක පාඩුවක් සිදුව තිබෙනවා.\nලැව් ගිනි ආරම්භ වූ පසුගිය සැප්තැම්බර් මාසයේ සිට මේ දක්වා ඕස්ට්‍රේලියාවේ සංචාරකයන්ගේ පැමිණීම සියයට 10 ත් 20 ත් අතර අගයකින් පහත වැටී ඇති බවයි එරට වාර්තා පෙන්වා දෙන්නේ.\nඑය  ඕස්ට්‍රේලියාවේ ආර්ථිකයට දැඩි බලපෑමක් වනු ඇති බවත්, වසරේ මේ දක්වා කාලය තුළ පමණක් ඉන් සිදුව ඇති අලාභය ඇමරිකානු ඩොලර් බිලියන 4.5 ක් බවත්  ඕස්ට්‍රේලියානු රජය ප්‍රකාශ කර තිබෙනවා.",
       "URL": "https://www.hirunews.lk/232450/ලැව්-ගිනි-නිසා-ඕස්ට්‍රේලියාවට-ඩොලර්-බිලියන-ගණනක-පාඩුවක්",
       "Category": "International News",
       "Parent URL": "https://www.hirunews.lk/international-news.php?pageID=206"
}