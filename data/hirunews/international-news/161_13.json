{
       "Source": "hirunews",
       "Timestamp": "Saturday, 03 October 2020 - 9:06",
       "Headline": "කිම් ජොං අන් ජනපති ට්‍රම්ප්ට ඉක්මන් සුවය පතයි",
       "News Content": "උතුරු කොරියානු නායක කිම් ජොං අන් කොරෝනා වෛරසය ආසාදනය වූ ඇමරිකානු ජනාධිපති ඩොනල්ඞ් ට්‍රම්ප් සහ මෙලානියා ට්‍රම්ප් ආර්යාවට ඉක්මන් සුවය ප්‍රාර්ථනා කරමින් පණිවුඩයක් යොමුකර තිබෙනවා.\nඋතුරු කොරියානු නිල ප්‍රවෘත්ති සේවාව සඳහන් කළේ ඇමරිකානු ජනාධිපතිවරයා ඉන් නියත වශයෙන්ම සුවය ලබනු ඇති බවට උතුරු කොරියානු නායක කිම් ජොං අන් බලාපොරොත්තු පළ කළ බවයි.\nඑමෙන්ම කොවිඩ් 19 ආසාදනය වූ ලෝක නායකයෙකුට ඔහු මෙලෙස සුවය පතා පණිවුඩයක් නිකුත් කළ ප්‍රථම අවස්ථාව මෙය බවයි දකුණු කොරියානු ප්‍රවෘත්ති සේවා සඳහන් කළේ.\nමේ අතර රුසියානු ජනාධිපති ව්ලැදිමීර් පුටින්ද ජනපති ට්‍රම්ප්ට ඉක්මන් සුවය පතා විද්්‍යුත් පණිවුඩයක් යොමුකර තිබෙනවා.\nඇමරිකානු ජනාධිපතිවරයාගේ ජීව ශක්තිය සහ සුබවාදී ආකල්ප තුළින් අනතුරුදායක කොරෝනා වෛරසය පරාජය කිරිමට ඔහු සමත්වනු ඇති බවයි රුසියානු නායක පුටින් ප්‍රකාශ කර ඇත්තේ.",
       "URL": "https://www.hirunews.lk/251690/කිම්-ජොං-අන්-ජනපති-ට්‍රම්ප්ට-ඉක්මන්-සුවය-පතයි",
       "Category": "International News",
       "Parent URL": "https://www.hirunews.lk/international-news.php?pageID=161"
}