{
       "Source": "hirunews",
       "Timestamp": "Saturday, 03 April 2021 - 14:16",
       "Headline": "ඕස්ට්‍රේලියාවේ ඇස්ට්‍රාසෙනෙකා එන්නත අඛණ්ඩව",
       "News Content": "රුධිරය කැටිති ඇතිවීමේ සිද්ධීන් හේතුවෙන් සුරක්ෂිතතාව පිළිබඳව ඇතැම් විට ගැටළු ඇතිවුව ද ඔක්ස්ෆඩ් ඇස්ට්‍රාසෙනෙකා කොරෝනා එන්නත අඛණ්ඩව එන්නත්කරණය සඳහා යොදාගැනීමට ඕස්ට්‍රේලියාව තීරණය කර තිබෙනවා.\nඕස්ට්‍රේලියාවේ මෙල්බර්න් නුවර 44 හැවිරිදි පුද්ගලයෙකුට ද ඔක්ස්ෆඩ් එන්නත ලබාදීමෙන් පසු රුධිර කැටිති ඇතිවීමේ සිද්ධියක් වාර්තාවුණා.\nඉන් අනතුරුව ඕස්ට්‍රේලියාවේ එන්නත්කරණය පිළිබඳ තාක්ෂණික උපදේශක මණ්ඩලය රැස්වී ඒ පිළිබඳ සාකච්ඡා කර තිබෙනවා.\nඑහිදී තීරණය වී ඇත්තේ ඇස්ට්‍රාසෙනෙකා එන්නත ඕස්ට්‍රේලියාව තුළ යොදාගැනීම නතර නොකළ යුතු බවයි.\nරුධිර කැටි ඇතිවීමේ සිද්ධීන් සමඟ සබඳතාවක් පැවතිය හැකි වුවද ඇස්ට්‍රා සෙනෙකා එන්නතෙන් දරුණු අතුරු ආබාධ ඇතිවීමේ අවස්ථා විරල බව එහි නිගමනයයි.",
       "URL": "https://www.hirunews.lk/267401/ඕස්ට්‍රේලියාවේ-ඇස්ට්‍රාසෙනෙකා-එන්නත-අඛණ්ඩව",
       "Category": "International News",
       "Parent URL": "https://www.hirunews.lk/international-news.php?pageID=125"
}