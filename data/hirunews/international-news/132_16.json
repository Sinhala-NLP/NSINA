{
       "Source": "hirunews",
       "Timestamp": "Tuesday, 02 March 2021 - 8:58",
       "Headline": "ප්‍රංශ හිටපු ජනපතිට වසර 3ක සිර දඩුවම්",
       "News Content": "හිටපු ප්‍රංශ ජනාධිපති නිකලස් සාකෝසිට දූෂණ චෝදනා මත වසර 3ක සිර දඬුවමක් නියම කෙරුණා.\nඉන් වසර දෙකක් අත්හිටුවීම හේතුවෙන් ඔහුට පැනවෙන්නේ වසරක සිර දඬුවමක්.\nදඬුවමට එරෙහිව අභියාචනයක් ඉදිරිපත් කිරීමට නියමිත බැවින් ඔහුට මේ මොහොතේ බන්ධනාගාරගතවීමට සිදුනොවන අතර, ඔහු අත්අඩංගුවට ගැනීමේ නියෝගයක් ද නිකුත් කර නැහැ.\n66 හැවිරිදි සාකෝසි 2007 වසරේ සිට 2012 දක්වා ප්‍රංශ ජනාධිපති ධුරය හොඹවනු ලැබුවා.\nවිනිසුරුවෙකුට මොනැකෝ හි ඉහළ තනතුරක් ලබාදී ඒ වෙනුවට සිය මැතිවරණ ව්‍යාපාරයේ මූල්‍ය දූෂණ විමර්ශනවලට බලපෑම් කළ බවට ඔහුට චෝදනා එල්ල වුණා.\nමෙම දඬුවමත් සමඟ 2022 වසරේ ප්‍රංශ ජනාධිපතිවරණයට ඉදිරිපත්වීම සඳහා ඔහු තුළ පැවති අභිලාෂය ඉවතලීමට සිදුවනු ඇති.",
       "URL": "https://www.hirunews.lk/264077/ප්‍රංශ-හිටපු-ජනපතිට-වසර-3ක-සිර-දඩුවම්",
       "Category": "International News",
       "Parent URL": "https://www.hirunews.lk/international-news.php?pageID=132"
}