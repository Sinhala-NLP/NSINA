{
       "Source": "hirunews",
       "Timestamp": "Saturday, 23 September 2023 - 16:23",
       "Headline": "උතුරු කොරියාව සහ රුසියාව අතර හමුදා සහයෝගීතාව ගැන ඇමරිකාව, දකුණු කොරියාව සහ ජපානය අවදානයෙන්",
       "News Content": "උතුරු කොරියාව සහ රුසියාව අතර ආයුද අලෙවිය ඇතුළු හමුදා සහයෝගීතාව සම්බන්ධයෙන් සිදු කරන සාකච්ඡා පිළිබඳ දැඩි අවදානයකින් පසු වන බව ඇමරිකාව,දකුණු කොරියාව සහ ජපානය පවසා තිබෙනවා.\nඇමරිකානු රාජ්‍ය ලේකම් ඇන්තනී බ්ලින්කන්, දකුණු කොරියවේ විදේශ අමාත්‍ය පාක් ජින් සහ ජපානයේ විදේශ අමාත්‍ය යකා කමිකාවා මේ සම්බන්ධයෙන් ඊයේ (22) පැවැත්වූ සාකච්ඡාවකින් අනතුරුව ඒ බව නිවේදනය කර ඇති බව සඳහන්.\nඋතුරු කොරියානු නායක කිම් ජොන් පසුගිය සතියේ රුසියාවේ සංචාරයක නිරත වූ අතර ජනපති පුටින් සමග හමුදා සහයෝගීතාව සම්බන්ධයෙන් සාකච්ඡා පවත්වා තිබුණා.",
       "URL": "https://www.hirunews.lk/349185/උතුරු-කොරියාව-සහ-රුසියාව-අතර-හමුදා-සහයෝගීතාව-ගැන-ඇමරිකාව-දකුණු-කොරියාව-සහ-ජපානය-අවදානයෙන්",
       "Category": "International News",
       "Parent URL": "https://www.hirunews.lk/international-news.php?pageID=2"
}