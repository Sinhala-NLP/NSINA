{
       "Source": "hirunews",
       "Timestamp": "Tuesday, 14 November 2017 - 8:34",
       "Headline": "චින්නම්මාගේ හෙළි නොකළ කෝටි 1430ක ධනය සොයා ගැනේ",
       "News Content": "මූල්‍ය දූෂණ චෝදනා මත සිරගතව සිටින තමිල්නාඩු හිටපු මහඇමතිනී ජයලලිතා ජයරාම්ගේ සමීපතම හිතවතිය වන වී.කේ. සෂිකලා හෙවත් චින්නම්මා සහ සොහොයුරු දිනකරන් ඇතුළු පවුලේ සාමාජිකයන්ගේ රුපියල් කෝටි 1430ක ධනය බදු නිලධාරීන් හෙළිදරව් කරගෙන තිබෙනවා.\nඒ, තමිල්නාඩු, ආන්ද්‍ර ප්‍රදේශ්, පුදුචෙරි සහ දිල්ලි හි ඔවුන්ගේ ව්‍යාපාර සහ වත්කම් පරීක්ෂා කිරීමෙන් අනතුරුවයි.\nඑහිදී හෙළි නොකළ රුපියල් කෝටි 07ක මුදල් සහ රුපියල් කෝටි 05ක රත්‍රං ද සොයාගෙන ඇති බවයි ඉන්දීය මාධ්‍ය සඳහන් කළේ.\nඒ.අයි.ඒ.ඩී.එම්.කේ. පක්ෂයේ නිළ නොවන රූපවානිහිනිය ලෙස සැලකෙන ජයා ටී.වී ආයතනය ද බදු නිලධාරීන්ගේ පරීක්ෂාවට ලක් වුණා.\nමහඇමති පලනිස්වාමි, සෂිකලාගේ ප්‍රතිවාදියෙකු වන පන්නීර්සෙල්වම් පිළ සමඟ එක්වීමත් සමඟ ජයා ටී.වී. රූපවාහිනිය තමිල්නාඩු ප්‍රාන්ත රජය දැඩි විවේචනයට ලක් කරමින් සිටිනවා.",
       "URL": "https://www.hirunews.lk/175976/චින්නම්මාගේ-හෙළි-නොකළ-කෝටි-1430ක-ධනය-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=422"
}