{
       "Source": "hirunews",
       "Timestamp": "Sunday, 29 January 2017 - 16:25",
       "Headline": "ට්‍රම්ප්ගේ තහනමට ඉන්දුනීසියාවේ විරෝධය",
       "News Content": "සිරියානු සංක්‍රමණිකයන් ඇතුළු මුස්ලිම් බහුතරයක් වෙසෙන රටවල් 7කින් පැමිණෙන සංක්‍රමණිකයන් නතර කිරීමට ජනාධිපති ඩොනල්ඩ් ට්‍රම්ප් ගනු ලැබූ තීරණය ඉන්දුනීසියාවේ විවේචනයට ලක්වී තිබෙනවා.\nඉන්දුනීසියාව ලොව විශාලතම මුස්ලිම් ජනගහනයක් වෙසෙන රාජ්‍යයි.\nඑහෙත් ඉන්දුනීසියාව ඩොනල්ඩ් ට්‍රම්ප්ගේ තහනම් ලැයිස්තුවට ඇතුළත් වන්නේ නැහැ.\nකෙසේ නමුත් ඉන්දුනීසියානු විදේශ අමාත්‍යවරිය වන රෙට්නො මර්සුඩි ප්‍රකාශ කළේ ජනාධිපති ට්‍රම්ප්ගේ නියෝගය පිළිබඳ කම්පාවට පත්වන බවයි.\nඇමරිකා එක්සත් ජනපදයේ වෙසෙන ඉන්දුනීසියානුවන්ට අවධානයෙන් පසුවන ලෙස ද ඇය ඉල්ලීමක් කළා.",
       "URL": "https://www.hirunews.lk/153192/ට්‍රම්ප්ගේ-තහනමට-ඉන්දුනීසියාවේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=524"
}