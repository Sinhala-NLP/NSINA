{
       "Source": "hirunews",
       "Timestamp": "Wednesday, 30 January 2013 - 12:52",
       "Headline": "ෂාරුක් ඛාන්ට ආරක්ෂාව දෙන්න - පාකිස්තානය ඉල්ලයි.",
       "News Content": "සුපිරි බොලිවුඞ් නළු ෂාරුක් ඛාන්ට ආරක්ෂාව සපයන ලෙස පාකිස්තාන රජය ඉන්දියාවෙන් ඉල්ලා සිටිනවා. ෂාරුක් ඛාන් විසින් රචිත ලිපියක් නිව්යෝක් ටයිම්ස් සඟරාවේ පළවීමත් සමගයි මෙම ඉල්ලීම කර ඇත්තේ. මුස්ලිම් ජාතිකයෙකු ඉන්දියාවේ ජීවත්වීමේදී ලබන අත්දැකීම් එම ලිපියේ අඩංගු වනවා. එම ලිපිය පළවීමත් සමග ෂාරුක් ඛාන්ගේ නිවස ඉදිරිපිට හින්දු ආගමිකයින් විසින් විරෝධතා පවත්වා තිබෙනවා. විරෝධතාකරුවන් ඉල්ලා ඇත්තේ වහාම ෂාරුක් ඛාන්ට සිය මව් රට බලා යන ලෙසයි. ඊට ප්‍රතිචාර දක්වමින් ෂාරුක් ඛාන් ප්‍රකාශ කර ඇත්තේ සිය මව්බිම ඉන්දියාව බවයි. මේ අතර, පාකිස්තාන විදේශ ලේකම්වරයා ෂාරුක් ඛාන්ට ආරක්ෂාව ලබාදෙන ලෙස කර ඇති ඉල්ලීමට ඉන්දියාව වහා ප්‍රතිචාර දක්වා තිබුණා. ඉන්දීය විදේශ ලේකම්වරයා ප්‍රකාශ කර ඇත්තේ සිය මව් රටේ ජීවත්වන පුද්ගලයන්ගේ ආරක්ෂාව සම්බන්ධයෙන් වන වගකීම ඉන්දියාව දැරීමට සූදානම් බවයි. ඊට වෙනත් පාර්ශවයන්ගෙන් උපදේශන අවශ්‍ය නොවන බවද ඉන්දීය විදේශ ලේකම්වරයා ප්‍රකාශ කර තිබෙනවා.",
       "URL": "https://www.hirunews.lk/52416/ෂාරුක්-ඛාන්ට-ආරක්ෂාව-දෙන්න-පාකිස්තානය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=867"
}