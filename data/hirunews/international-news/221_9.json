{
       "Source": "hirunews",
       "Timestamp": "Sunday, 24 November 2019 - 10:34",
       "Headline": "මැලේසියාවේ අවසන් සුමත්‍රා රයිනෝ මියයයි",
       "News Content": "නැගෙනහිර ඉන්දියාවේ සිට ඉන්දුනීසියාව සහ මැලේසියාවේ පැතිර සිටි සුමාත්‍රා රයිනෝ සත්වයන් අතුරෙන් මැලේසියාවේ සිටි අවසන් රයිනෝසිරස් ඊයේ මියගොස් තිබෙනවා.\nමිහිපිටින් අතුරුදන්වීමේ අවදානමට ලක්ව සිටින සුමත්‍රා රයිනෝ සත්වයන් මේ වනවිට ඉතිරිවී ඇත්තේ 80 කට අඩු සංඛ්‍යාවක් බව ලෝක වන සත්ව අරමුදලේ අදහසයි.\nඑම ඉතිරි රයිනෝ සත්වයන් ඉන්දුනීසියාවේ වනාන්තරවල වෙසෙන බව සඳහන්.\nමැලේසියාවේ සිටි අවසන් සුමාත්‍රා රයිනෝ වසර 25 ක් වයස්ගතවන අතර, එම ගැහැණු සත්වයා නම්කර තිබුණේ ඉමාන් ලෙසින්. මැලේසියාවේ අවසන් පිරිමි සුමත්‍රා රයිනෝ මේ වසරේ මැයි මාසයේදී මියගියා.\nමේ අනුව මැලේසියාවේ සුමත්‍රා රයිනෝ ගහණය අවසන්වී ඇති බව මැලේසියානු වනජීවී දෙපාර්තමේන්තුව තහවුරු කළා. බෝර්නියෝ දිවයිනේ ස්වභාවික රක්ෂිතයක සිටි ඉමාන් මියගොස් ඇත්තේ පිළිකා රෝගයකින්.",
       "URL": "https://www.hirunews.lk/228864/මැලේසියාවේ-අවසන්-සුමත්‍රා-රයිනෝ-මියයයි",
       "Category": "International News",
       "Parent URL": "https://www.hirunews.lk/international-news.php?pageID=221"
}