{
       "Source": "hirunews",
       "Timestamp": "Sunday, 10 February 2013 - 19:29",
       "Headline": "ඇමරිකාවට උතුරු කොරියාවෙන් යළිත් චෝදනා.",
       "News Content": "උතුරු කොරියාව ඇමරිකාවට නැවත වරක් චෝදනාවක් එල්ල කර තිබෙනවා. උතුරු කොරියාව සදහන් කර ඇත්තේ න්‍යෂ්ටික අත්හදා බැලීම් සම්බන්ධයෙන් කිසිඳු සොයා බැලීමකින් තොරව ඇමරිකාව සිය රට වෙත චෝදනා එල්ල කරන බවයි. විශේෂයෙන් තුන් වන වරටත් උතුරු කොරියාව න්‍යෂ්ටික අත්හදා බැලීමක් සිදුකිරීමට සූදානම් වන බවට ඇමරිකාව සිදුකළ ප්‍රකාශයට පිළිතුරක් ලෙසයි උතුරු කොරියාව මේ බව සඳහන් කර ඇත්තේ. නිරන්තරයෙන් තම රටට එරෙහි පාර්ශව සමග ඒකාබද්ධව සිය රට අපහසුතාවට පත් කිරීමේ අරමුණින් ඇමරිකාව විසින් දිගින් දිගටම මෙලෙස පදනම් විරහිත චෝදනා එල්ල කරන බව ද උතුරු කොරියාව තවදුරටත් පවසනවා.",
       "URL": "https://www.hirunews.lk/53144/ඇමරිකාවට-උතුරු-කොරියාවෙන්-යළිත්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=864"
}