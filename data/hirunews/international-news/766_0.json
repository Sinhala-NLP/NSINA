{
       "Source": "hirunews",
       "Timestamp": "Saturday, 24 January 2015 - 10:39",
       "Headline": "මහම්මද්තුමාගේ කාටුන් වලට එරෙහිව ඉන්දු - කාශ්මීරයේ විරෝධතා.",
       "News Content": "මහම්මද්තුමා කාටූනයට නගමින් බටහිර රටවල ප්‍රකාශයට පත් කළ පුවත්පත්, සඟරාවලට එරෙහිව ඉන්දියාවේ කාශ්මීර ප්‍රාන්තයේ විරෝධතා රැල්ලක් ආරම්භ වී තිබෙනවා. ඉන්දියාවේ මුස්ලිම් බහුතරයක් වෙසෙන එකම ප්‍රාන්තය වන කාශ්මීරයේ බෙදුම්වාදී කණ්ඩායම්වල නායකයන් විසිනුයි මෙම විරෝධතාව කැදවා ඇත්තේ. මේ නිසා ශ්‍රී නගර් ඇතුළු කාශ්මීරයේ බොහෝ ප්‍රදේශවල රජයේ කාර්යාල, කඩ සාප්පු වසා තිබූ අතර, පොදු ප්‍රවාහන සේවා සියල්ලම පාහේ ඊයේ අඩාල වුණා. මෙම විරෝධතාවලට ප්‍රතිචාර වශයෙන් ප්‍රාන්ත පරිපාලනය එහි ආරක්ෂාව තර කර තිබූ අතර ඇතැම් ප්‍රදේශවල කලින් ප්‍රකාශයට පත් නොකළ ඇදිරි නීතිය ක්‍රියාත්මක කළා. ශ්‍රී නගර් හි ඊයේ පැවැති විරෝධතාවයේදී මහම්මද්තුමාගේ කාටූන් පළ කළ ප්‍රංශයේ චාලි හෙබ්දූ ප්‍රකාශකයන්ගේ අනුරූ ද පුළුස්සනු ලැබුවා.",
       "URL": "https://www.hirunews.lk/101894/මහම්මද්තුමාගේ-කාටූන්වලට-එරෙහිව-කාශ්මීරයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=766"
}