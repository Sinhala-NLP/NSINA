{
       "Source": "hirunews",
       "Timestamp": "Tuesday, 13 September 2016 - 13:57",
       "Headline": "ඇමරිකානු බෝම්බ ප්‍රහාරක යානා දකුණු කොරියානු ගුවනේ",
       "News Content": "න්‍යෂ්ටික අවි එල්ල කිරීමේ හැකියාවක් ඇති ඇමරිකානු බී - 1, ලැන්සර් වර්ගයේ සුපර් සොනික් ප්‍රහාරක යානා දෙකක් දකුණු කොරියානු ගුවනේ අද උදෑසන සැරි සැරූ බව විදෙස් වාර්තා සදහන් කළා.\nඑය උතුරු කොරියාව පසුගිය දා සිදුකළ 5 වන න්‍යෂ්ටික පිපිරුමට ප්‍රතිචාර දැක්වීමක් ලෙසයි සැලකෙන්නේ.\nඑමෙන්ම උතුරු කොරියාවෙන් එල්ල වන තර්ජනයකදී දකුණු කොරියාවට සහයෝගීතාව පළ කිරීම ද ඇමරිකානු ප්‍රහාරක යානා එහි පැමිණීමට හේතුවක්.\nඇමරිකානු ප්‍රහාරක යානා උතුරු කොරියාව සමඟ පවතින දේශසීමා ප්‍රදේශය ආසන්නයටම ගමන් කළ බවයි විදෙස් වාර්තා වැඩිදුරටත් සදහන් කළේ.",
       "URL": "https://www.hirunews.lk/142884/ඇමරිකානු-බෝම්බ-ප්‍රහාරක-යානා-දකුණු-කොරියානු-ගුවනේ",
       "Category": "International News",
       "Parent URL": "https://www.hirunews.lk/international-news.php?pageID=586"
}