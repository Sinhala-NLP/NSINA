{
       "Source": "hirunews",
       "Timestamp": "Monday, 24 September 2018 - 14:07",
       "Headline": "ඩොනල්ඩ් ට්‍රම්ප් එක්සත් ජාතීන්ගේ මහා මණ්ඩලය ඇමතීමට සූදානමින්",
       "News Content": "වසරකට පසු ඇමරිකානු ජනාධිපති ඩොනල්ඩ් ට්‍රම්ප් අද නැවතත්, එක්සත් ජාතීන්ගේ මහා මණ්ඩල සැසි වාරයට එක්වනවා.\nහෙට මහා මණ්ඩලය අමතන ඔහු සිය දේශනයේදී උතුරු කොරියාව සහ ඉරානය සම්බන්ධයෙන් විශේෂ අවධානයක් යොමු කරනු ඇති.\nඑමෙන්ම ඇමරිකානු ජනාධිපතිවරයා මහා මණ්ඩල සම්මේලනයට සමගාමීව ප්‍රංශ ජනාධිපති එම්මානුවෙල් මැක්‍රොන්, බ්‍රිතාන්‍ය අගමැතිනි තෙරේසා මේ සහ ජපාන අග්‍රාමාත්‍ය ෂින්සෝ අබේ හමුවී සාකච්ඡා පැවැත්වීමට ද නියමිත බවයි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/200618/ඩොනල්ඩ්-ට්‍රම්ප්-එක්සත්-ජාතීන්ගේ-මහා-මණ්ඩලය-ඇමතීමට-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=331"
}