{
       "Source": "hirunews",
       "Timestamp": "Wednesday, 21 March 2018 - 16:59",
       "Headline": "ජේම්ස් පැකර් ක්‍රවුන් සමාගමේ සභාපති ධුරයෙන් ඉල්ලා අස්වෙයි",
       "News Content": "ඔස්ට්‍රේලියාවේ සුප්‍රකට බිලියනපතියකු වන ජේම්ස් පැකර් ක්‍රවුන් සමාගමේ අධ්‍යක්ෂ ධුරයෙන් ඉල්ලා අස්වී තිබෙනවා.\nසුප්‍රකට ව්‍යාපාරිකයා මානසික ගැටලු කිහිපයට මුහුණදී ඇති බවයි ඔහුගේ ප්‍රකාශකයෙකු සඳහන් කර ඇත්තේ.\n50 හැවිරිදි ජේම්ස් පැකර් 2015 වසරේ අගෝස්තු මාසයේදී සුප්‍රකට ක්‍රවුන් කැසිනෝ සමාගමේ සභාපති සහ අධ්‍යක්ෂ ධුරයෙන් ඉවත්වු අතර පසුව යළිත් අධ්‍යක්ෂ මණ්ඩලයට එක්වුනා.\nඔස්ට්‍රේලියාවේ වඩාත්ම ධනවත් සමාගමක් ලෙසටයි ජේම්ස් පැකර්ගේ ක්‍රවුන් සමාගම හැඳින්වෙන්නේ.\nමේ අතර මෙම ඉල්ලා අස්වීම පිළිබඳ අදාළ සමාගම නිවේදනයක් නිකුත් කර තිබෙනවා.\nමෙම තීරණයට ගෞරව කරන අතර මෙතෙක් දැක්වු දායකත්වයට ස්තුතිය පළකරන බවයි විධායක සභාපතිවරයා ප්‍රකාශකර ඇත්තේ.\nජේම්ස් පැකර් පසුගියදා සිය සමාගමේ ඩොලර් මිලියන 76 කට වැඩි වටිනාකමින් යුත් කොටස් විකුණා දැමීමට පියවර ගත්තා.\nකෙසේවෙතත් ඔස්ට්‍රේලියාවේ සහ ලන්ඩනයේ ක්‍රියාත්මක කැසිනෝ ව්‍යාපාරවලින් සියයට 47 ක පමණ ආදායම් තවමත් ඔහු සතු වනවා.",
       "URL": "https://www.hirunews.lk/186494/ජේම්ස්-පැකර්-ක්‍රවුන්-සමාගමේ-සභාපති-ධුරයෙන්-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=383"
}