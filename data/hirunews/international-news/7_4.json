{
       "Source": "hirunews",
       "Timestamp": "Saturday, 09 September 2023 - 8:26",
       "Headline": "මොරොක්කෝවේ ප්‍රබල භූකම්පනයක්  (Update)",
       "News Content": "................ (Update)...........\nමොරොක්කෝවට බලපෑ භූකම්පනයෙන් මියගිය සංඛ්‍යාව 632 දක්වා ඉහළ ගොස් ඇති බව විදෙස් මාධ්‍ය වාර්තා කොට සිටිනවා.\n.............\nඋතුරු අප්‍රිකානු රටක් වන මොරොක්කෝවට බලපෑ ප්‍රබල භූමිකම්පනයෙන් මේ වනවිට 300 කට ආසන්න පිරිසක් මියගොස් තිබෙනවා.\nමරකේස් සිට නිරිත දෙසින් කිලෝමීටර 71 ඔබ්බෙන් වූ හයි ඇට්ලස් කඳුකරයෙන් වාර්තාවූ මෙම කම්පනය රික්ටර් මාපකයේ 6.8 ක් ලෙස සටහන් වී ඇති බවයි විදෙස් වාර්තා සඳහන් කළේ.\nභූමිකම්පාව සිදුව ඇත්තේ පොළොව අභ්‍යන්තරයේ කිලෝමීටර 18.5 ක ගැඹුරින්.\nඑමෙන්ම ගොඩනැගිලි විශාල ප්‍රමාණයක් කඩාවැටී, 150 කට වැඩි පිරිසක් තුවාල ලබා ඇති අතර, එම සංඛ්‍යාව තවත් ඉහළ යා හැකි බවටයි වාර්තාවන්නේ.\nඅටලක්ෂ 40,000 කට ආසන්න ජනගහණයක් සිටින භූ කම්පනය බලපෑ ඇත්තේ කඳුකර ප්‍රදේශයකට බැවින් ඊට ළඟාවීම ඉතාමත් අපහසු වී ඇති බවටයි මුදාගැනීමේ කණ්ඩායම් ප්‍රකාශ කර ඇත්තේ.\nමේ අතර භූමිකම්පාවෙන් ආපදාවට පත්ව සිටින පිරිස් මුදාගැනීම සඳහා එක්සත් ජාතීන්ගේ සංවිධානය සහය වීමට සූදානමින් සිටින බවට නිවේදනයක් නිකුත් කර තිබෙනවා.\nඑක්සත් ජාතීන්ගේ සංවිධානයේ ප්‍රකාශක ස්ටෙෆන් ඩුජාරික් ප්‍රකාශයක් නිකුත් කරමින් කියා සිටියේ තමන් මේ සම්බන්ධයෙන් දැඩි කණගාටුව පළ කරන බවයි.\nඅප්‍රිකානු - යුරේසියානු භූ තල අතර පිහිටීම හේතුවෙන් මොරොක්කොවේ උතුරු කලාපයේ නිරන්තරයෙන් භූ කම්පන සිදුවන අතර, 2004 වසරේ සිදුවූ භූ කම්පනයකින් 628 දෙනෙකු මියගොස් 926 දෙනෙකු තුවාල ලැබුවා.",
       "URL": "https://www.hirunews.lk/347673/මොරොක්කෝවේ-ප්‍රබල-භූකම්පනයක්-update",
       "Category": "International News",
       "Parent URL": "https://www.hirunews.lk/international-news.php?pageID=7"
}