{
       "Source": "hirunews",
       "Timestamp": "Tuesday, 17 September 2013 - 13:18",
       "Headline": "බංග්ලාදේශ ඉස්ලාමීය පක්ෂ නායකයාට මරණ දඬුවම.",
       "News Content": "බංග්ලාදේශ ශ්‍රේෂ්ඨාධිකරණය විසින් එරට ප්‍රධානතම ඉස්ලාමීය දේශපාලන පක්ෂයේ නායක අබ්දුල් කදිර් මුල්ලාට මරණ දඬුවම නියම කර තිබෙනවා. ජමාට් - ඊ - ඉස්ලාමි පක්ෂයේ නායකයාට එලෙස මරණ දඬුවම නියම වූයේ 1971 වසරේ නිදහස් සටනේ දී මානුෂිකත්වයට එරෙහි අපරාධවල නිරත වූ බවට චෝදනා කරමින්. එවකට නැගෙනහිර පාකිස්තානය ලෙස හැදින්වුණු බංග්ලාදේශය නිදහස් රාජ්‍යයක් වූයේ 1971 සිවිල් යුද්ධයෙන් අනතුරුවයි. ඉස්ලාම් පක්ෂ නායකයාට මුලින් නියම වූයේ ජීවිතාන්තය දක්වා සිර දඬුවමක්. එයට එරෙහිව ඉදිරිපත් වූ අභියාචනය සලකා බැලීමෙන් පසු ශ්‍රේෂ්ඨාධිකරණය විසින් ඔහුට අද (17) මරණ දඩුවම නියම කළා. 1971 බංග්ලාදේශ නිදහස් සටනේ දී එරට වැසියන් මිලියන 3ක් මිය ගිය බවයි රජය පවසන්නේ. එහිදී අද (17) මරණ දඬුවම නියම වූ අබ්දුල් කදිර් මුල්ලා, මීර්පූර් සහ ඩකා නුවර සිදුවූ ඝාතන රැසකට සම්බන්ධ වූ අතර, ඔහු එවකට හැදින්වූයේ කෝෂායි නොහොත් මීර්පූර් හි ඝාතකයා ලෙසයි.",
       "URL": "https://www.hirunews.lk/67377/බංග්ලාදේශ-ඉස්ලාමීය-පක්ෂ-නායකයාට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=803"
}