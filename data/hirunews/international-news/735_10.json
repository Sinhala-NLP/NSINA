{
       "Source": "hirunews",
       "Timestamp": "Sunday, 10 May 2015 - 16:16",
       "Headline": "සෞදි අරාබිය එක්සත් ජාතීන්ට අවනත නොවෙයි",
       "News Content": "සෞදි අරාබිය, එක්සත් ජාතීන්ගේ නිවේදනවලට පවා අවනත නොවී ක්‍රියාකරමින් සිටින බව විදෙස් වාර්තා පවසනවා. මීට පෙර එක්සත් ජාතීන්ගේ සංවිධානය අනතුරු ඇඟවීමක් සිදුකරමින් සඳහන් කළේ යේමනයට එල්ල කරන ගුවන් ප්‍රහාර නතර කරන ලෙසයි. නමුත් සෞදි අරාබිය තවදුරටත් යේමනයේ සිවිල් වැසියන් වෙසෙන ප්‍රදේශවලට ගුවන් ප්‍රහාර එල්ල කරන බවයි වාර්තා වන්නේ. දැනටමත් සෞදිය යේමනයේ සිටින හවුති සටන්කරුවන්ට එල්ල කර ඇති ගුවන් ප්‍රහාරවලින් දහසකට වැඩි සිවිල් වැසියන් පිරිසක් මියගොස් තිබෙනවා. විදෙස් වාර්තා සඳහන් කළේ සෞදිය එල්ල කරන ලද ගුවන් ප්‍රහාරයකින් යේමනයේ හිටපු ජනාධිපතිවරයාගේ නිවසකට ද හානි සිදුව ඇති බවයි.",
       "URL": "https://www.hirunews.lk/109191/සෞදි-අරාබිය-එක්සත්-ජාතීන්ට-අවනත-නොවෙයි",
       "Category": "International News",
       "Parent URL": "https://www.hirunews.lk/international-news.php?pageID=735"
}