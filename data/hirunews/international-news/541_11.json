{
       "Source": "hirunews",
       "Timestamp": "Saturday, 24 December 2016 - 10:35",
       "Headline": "උත්තර ධ‍්‍රැවයේ වසර දහසකට වරක් ඇති වන විරල දේ",
       "News Content": "උත්තර ධ‍්‍රැවයට අයත් ආක්ටික් ප්‍රදේශයේ මෙවර නත්තල උදාවේ උෂ්ණත්වය වාර්තාගත ලෙස ඉහළ ගොස් ඇති බව විද්‍යාඥයන් පෙන්වා දෙනවා.\nඋණුසුම් වා දහරක් හේතුවෙන් එහි උෂ්ණත්වය සාමාන්‍ය උෂ්ණත්වයට වඩා අංශක 20ක් තරම් ඉහළ මට්ටමක පැවතීම විශේෂත්වයක්.\nඑය ඍජුවම මිනිසා විසින් කාලගුණ වෙනස කෙරෙහි සිදුකර ඇති බලපෑමේ ප්‍රතිඵලයක් ලෙසයි විද්‍යාඥයන් පෙන්වා දෙන්නේ.\nඑමෙන්ම ආක්ටික් ප්‍රදේශයේ අයිස් ප්‍රතිශතය ද වාර්තා ගත ලෙසින් පහත වැටී ඇති බව චන්ද්‍රිකා ඡායාරූප මගින් පැහැදිලි වී තිබෙනවා.\nමෙය වසර දහසකට වරක් ඇති වන විරල තත්ත්වයක් බව විද්‍යාඥයන්ගේ අදහසයි.",
       "URL": "https://www.hirunews.lk/150468/උත්තර-ධ‍්‍රැවයේ-වසර-දහසකට-වරක්-ඇති-වන-විරල-දේ",
       "Category": "International News",
       "Parent URL": "https://www.hirunews.lk/international-news.php?pageID=541"
}