{
       "Source": "hirunews",
       "Timestamp": "Tuesday, 17 July 2018 - 7:44",
       "Headline": "ට්‍රම්ප් - පුටින් සාකච්ඡා සාර්ථකයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ රුසියානු ජනාධිපති ව්ලැදිමීර් පුටින් අතර ෆින්ලන්තයේ - හෙල්සින්කි නුවර පැවති ඓතිහාසික හමුව සාර්ථක බව ඇමරිකානු උප ජනාධිපති මයික් පෙන්ස් පවසනවා.\nඇමරිකානු වාණිජ දෙපාර්තමේන්තුවේ පැවති සාකච්ඡාවකට එක්වෙමින් ඔහු ප්‍රකාශ කර ඇත්තේ මෙම හමුව පැය 2කට ආසන්න කාලයක් පැවති බවයි.\n2016 ඇමරිකානු ජනාධිපතිවරණය සම්බන්ධයෙන් රුසියාවට එල්ල වන චෝදනා, රාජ්‍ය නායකයින් දෙදෙනා විසින්ම මෙහිදී ප්‍රතික්ෂේප කර තිබෙනවා.\nඑමෙන්ම ඩොනල්ඩ් ට්‍රම්ප්, මොස්කව් පාලනය සමඟ සුවිශේෂී සබදතාවක් ඇති කර ගැනීමට බලාපොරොත්තු වන බව ද මෙහිදී සඳහන් කළා.\nදෙරට අතර පවතින මිත්‍රත්වය සහ සබඳතා පළුඳු නොවී තබා ගැනීම දෙපාර්ශවයේම වගකීම බවයි ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර ඇත්තේ.",
       "URL": "https://www.hirunews.lk/195379/ට්‍රම්ප්-පුටින්-සාකච්ඡා-සාර්ථකයි",
       "Category": "International News",
       "Parent URL": "https://www.hirunews.lk/international-news.php?pageID=351"
}