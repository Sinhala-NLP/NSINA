{
       "Source": "hirunews",
       "Timestamp": "Monday, 13 August 2018 - 9:46",
       "Headline": "උතුරු - දකුණු කොරියා අද සාකච්ඡාවක",
       "News Content": "උතුරු කොරියාව සහ දකුණු කොරියාව අතර රාජ්‍ය තාන්ත්‍රික මට්ටමේ සාකච්ඡාවක් අද පැවැත්වීමට නියමිතයි.\nවිදෙස් මාධ්‍ය වාර්තා සඳහන් කළේ  දෙරට අතර සහයෝගීතාව පවත්වාගෙන යෑම සම්බන්ධයෙන් සාකච්ඡා කිරීම සඳහා පැවැත්වීමට නියමිත සමුළුව සම්බන්ධයෙන් මෙහිදී අවධානය යොමුවනු ඇති බවයි.\nඅදාළ සමුළුව මේ මස අගදී උතුරු කොරියාවේ පියොංයැං අගනුවර පැවැත්වීමට මේ වනවිට සැළසුම් කර තිබෙනවා.\nඋතුරු සහ දකුණු කොරියා නායකයන් අතර මේ සම්බන්ධයෙන් වූ මූලික සාකච්ඡා පසුගිය අප්‍රේල් මාසයේදී පැවැත්වුණා.",
       "URL": "https://www.hirunews.lk/197407/උතුරු-දකුණු-කොරියා-අද-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=343"
}