{
       "Source": "hirunews",
       "Timestamp": "Thursday, 17 June 2021 - 8:37",
       "Headline": "න්‍යෂ්ටික අවි පාලනයට බයිඩ්න් - පුටින් එකඟ වෙයි",
       "News Content": "ඇමරිකානු ජනාධිපති ජෝ බයිඩ්න් සහ රුසියානු ජනාධිපති ව්ලැදිමීර් පුටින් අතර පැවති සාකච්ඡාවලදී න්‍යෂ්ටික අවි පාලනයට දෙපාර්ශවය එකඟතාවකට එළඹ තිබෙනවා.\nපැය 3 ක පමණ කාලයක් පැවති මෙම සාකච්ඡාවේදී බිඳ වැටුනු දෙරටේ තානාපති සේවා යළි සක්‍රිය කිරීමටද තීරණය කර ඇති බවයි විදෙස් වාර්තා සඳහන් කළේ.\nමේ අතර ස්විට්සර්ලන්තයේ ජිනිවා හිදී පැවති මෙම හමුවේදී රුසියානු අත්අඩංගුවේ පසුවන ඇමරිකාවේ හිටපු නාවික හමුදා භටයන් දෙදෙනා නිදහස් කිරීම සම්බන්ධයෙන්ද සාකච්ඡා වී ඇති බව සඳහන්.\nඒ අනුව දෙරටේම සිරකරුවන් හුවමාරු කරගැනීම සඳහායි දෙරටේ නායකයින් එකඟ වී ඇත්තේ.",
       "URL": "https://www.hirunews.lk/274515/න්‍යෂ්ටික-අවි-පාලනයට-බයිඩ්න්-පුටින්-එකඟ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=110"
}