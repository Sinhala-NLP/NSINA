{
       "Source": "hirunews",
       "Timestamp": "Monday, 20 May 2019 - 16:13",
       "Headline": "යුක්රේන නව ජනපති පාර්ලිමේන්තුව විසුරුවයි",
       "News Content": "රූපවාහිනියේ ප්‍රහසන ශිල්පියෙකු ලෙස යුක්රේන ජනාධිපතිවරයා ලෙස රඟපා, පසුගිය මැතිවරණයෙන් එම ධුරයට සැබෑ ලෙස පත්වූ 41 හැවිරිදි වොලොඩිමීර් සෙලෙන්ස්කි අද සිය තනතුරේ වැඩ භාර ගත්තා.\nඒ, සමඟම යුක්රේන පාර්ලිමේන්තුව විසුරුවා හැර මහමැතිවරණයක් පැවැත්වීමට ද ඔහු නියෝග කර තිබෙනවා.\nදූෂණයට එරෙහි ප්‍රබල හඬක් නගන නව යුක්රේන ජනාධිපතිවරයා කියා සිටියේ දේශපාලනඥයන් බලයට පත්විය යුත්තේ ජනතාවට සේවය කිරීමට බවයි.\nයුක්රේනයේ නැගෙනහිර ප්‍රදේශවල ක්‍රියකාරී රුසියාවේ සහය ලබන කැරළිකරුවන් සමඟ සටන් විරාමයකට එළඹීඹ තම ප්‍රමුඛ පියවර ලෙස ඔහු හැදින්වූවා.\nයුක්රේනවාසීන්, අයිස්ලන්ත වැසියන් මෙන් පාපන්දු ක්‍රීඩාවටත්, ඊශ්‍රායලවාසීන් මෙන් භූමිය ආරක්ෂා කිරීමටත්, ජපනුන් මෙන් තාක්ෂණයට හපන් විය යුතු බවත් යුක්රේන නව ජනාධිපතිවරයා අවධාරණය කළා.",
       "URL": "https://www.hirunews.lk/216748/යුක්රේන-නව-ජනපති-පාර්ලිමේන්තුව-විසුරුවයි",
       "Category": "International News",
       "Parent URL": "https://www.hirunews.lk/international-news.php?pageID=264"
}