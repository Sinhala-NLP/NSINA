{
       "Source": "hirunews",
       "Timestamp": "Friday, 15 October 2021 - 10:10",
       "Headline": "ඇමෙරිකා එක්සත් ජනපදය නැවතත් ජගත් මානව හිමිකම් මණ්ඩලයට",
       "News Content": "හිටපු ජනාධිපති ඩොනල්ඩ් ට්‍රම්ප් විසින්, ජගත් මානව හිමිකම් මණ්ඩලයෙන් ඉවත් කර ගැනීමෙන් වසර 3කට පසු ඇමෙරිකා එක්සත් ජනපදය නැවතත් ඊට එක් වී තිබෙනවා.\nඑක්සත් ජාතීන්ගේ මහා මණ්ඩලයේදී එක්සත් ජනපදය යළිත් ජගත් මානව හිමිකම් මණ්ඩලයට එක් කර ගැනීම සඳහා ඊයේ ඡන්ද විමසීමක් පවත්වනු ලැබුවා.\nඑම රහස් ඡන්දයේදී රටවල් 193ක් අතුරෙන් 168ක් ඇමෙරිකාව ජගත් මානව හිමිකම් මණ්ඩලයට එක්වීමට කැමැත්ත පළ කළ අතර, කිසිවෙකු විරුද්ධත්වය පළ කර නැහැ.\nඒ අනුව, ලබන ජනවාරි පළමුවනදා සිට වසර 3 ක කාලයක් සඳහා ඇමෙරිකා එක්සත් ජනපදය සාමාජික රටවල් 47කින් සමන්විත ජගත් මානව හිමිකම් මණ්ඩලයට තේරී පත් වනවා.",
       "URL": "https://www.hirunews.lk/285046/ඇමෙරිකා-එක්සත්-ජනපදය-නැවතත්-ජගත්-මානව-හිමිකම්-මණ්ඩලයට",
       "Category": "International News",
       "Parent URL": "https://www.hirunews.lk/international-news.php?pageID=88"
}