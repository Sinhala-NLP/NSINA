{
       "Source": "hirunews",
       "Timestamp": "Saturday, 29 August 2015 - 9:30",
       "Headline": "අඟහරුට යන්න පොළොව මත පෙරහුරුවක්",
       "News Content": "අඟහරු ග්‍රහයා වෙත මිනිසෙකු යැවීම සඳහා පෙරහුරුවක් ඇමරිකානු නාසා ආයතනය දියත් කර තිබෙනවා. ඒ අනුව අඟහරුගේ මතුපිටට යම් සමානතාවක් පවතින හවායි දිවයිනේ බැරන් ගිනිකන්ද ආසන්නයේ විශේෂ කුටිරයක විද්‍යාඥයන් පිරිසක් වසරක කාලයක් හුදෙකලාව සිටීම ඊයේ ආරම්භ වුණා. අඩි 36ක වට ප්‍රමාණයෙන් යුත් අඩි 20ක් උසැති මෙම කුටීරයේ විද්‍යාඥයන් 6 දෙනෙකු අභ්‍යාවකාශ ඇඳුම් සහිතව සිටින්නේ එහි පිරිසිදු වාතය, අලූත් ආහාර නොමැතිවීම හේතුවෙන්. අඟහරු වෙත මෙතෙක් මිනිසෙකු පා තබා නොමැති අතර ඉදිරි වසර 3 තුළ රතු ග්‍රහයාට ගොඩ බැසීමට හැකි වනු ඇති බව විද්‍යාඥයන්ගේ අදහසයි.",
       "URL": "https://www.hirunews.lk/115666/අඟහරුට-යන්න-පොළොව-මත-පෙරහුරුවක්",
       "Category": "International News",
       "Parent URL": "https://www.hirunews.lk/international-news.php?pageID=708"
}