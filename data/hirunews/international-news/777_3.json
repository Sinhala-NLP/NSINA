{
       "Source": "hirunews",
       "Timestamp": "Tuesday, 17 December 2013 - 8:43",
       "Headline": "රාහුල් ඉන්දීය අගමැති ධුරයට ළංවේ.",
       "News Content": "කොංග්‍රස් පක්ෂයේ නියෝජ්‍ය නායක තනතුරට පත්ව සිටින රාහුල් ගාන්ධි ලබන වසරේ පැවැත්වෙන ඉන්දීය මහමැතිවරණයේ කොංග්‍රස් පක්ෂ අගමැති ධුර අපේක්ෂකයා ලෙස නම් කරන්නැයි පක්ෂය තුළින්ම ඉල්ලීම් රැසක් ඉදිරිපත් වී තිබෙනවා. නවදිල්ලියේ ඊයේ (16) පැවැති කොංග්‍රස් පක්ෂ නිළ මාධ්‍ය හමුවේදී ද මේ බව ප්‍රකාශ වුණා. එහිදී මාධ්‍යවේදියෙකු නැගූ ප්‍රශ්නයක් වූයේ රාහුල් ගාන්ධි කොංග්‍රස් පක්ෂ අගමැති ධුර අපේක්ෂකයා ලෙස නම් කිරීමට තීරණය කර තිබේද යන්නයි. ඊට පිළිතුරු දුන් කොංග්‍රස් මන්ත්‍රිනී ප්‍රියා දත් කියා සිටියේ ඒ සඳහා පක්ෂය තුළ දැන් එකඟත්වයක් පවතින බවයි. ලබන වසරේ ජනවාරි 17 වන දා නවදිල්ලියේ පැවැත්වෙන කොංග්‍රස් පක්ෂ ජාතික සම්මේලනයේ දී එම ප්‍රකාශය සිදුකරනු ඇතැයි අපේක්ෂිතයි.",
       "URL": "https://www.hirunews.lk/73573/රාහුල්-ඉන්දීය-අගමැති-ධුරයට-ළංවේ",
       "Category": "International News",
       "Parent URL": "https://www.hirunews.lk/international-news.php?pageID=777"
}