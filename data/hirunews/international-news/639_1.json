{
       "Source": "hirunews",
       "Timestamp": "Tuesday, 03 May 2016 - 12:29",
       "Headline": "ඉතාලියේ මුර සංචාරයට චීන පොලීසිය",
       "News Content": "ඉතාලියේ සුප්‍රකට රෝම සහ මිලාන් නගරවල වීථි මුර සංචාරය සඳහා චීන පොලිස් භට කණ්ඩායමක් යෙදවීමට දෙරට අතර එකඟත්වයක් ඇති වී තිබෙනවා.\nඉතාලි බස කතා කළ හැකි එම චීන පොලිස් භට කණ්ඩායම අද සිට මැයි 13 වන දා දක්වා පරීක්ෂණ මෙහෙයුමක් ලෙස මුර සංචාර ආරම්භ කරන බවයි විදෙස් වාර්තා සදහන් කළේ.\nවසරකදී චීන ජාතිකයන් තිස් ලක්ෂයක් පමණ ඉතාලියේ සංචාරය කරනවා.\nමේ, චීන ජාතිකයන්ගේ ඉතාලි සංචාරක සමයයි.\nමේ හේතුවෙන් චීන සංචාරකයන්ගේ ආරක්ෂාව තහවුරු කිරීම සඳහා මෙලෙස චීන පොලිස් භට කණ්ඩායමක් යොදවන බව ඉතාලි අභ්‍යන්තර කටයුතු අමාත්‍ය ඇන්ජලීනෝ අල්ෆානෝ ප්‍රකාශ කළා.",
       "URL": "https://www.hirunews.lk/132299/ඉතාලියේ-මුර-සංචාරයට-චීන-පොලීසිය",
       "Category": "International News",
       "Parent URL": "https://www.hirunews.lk/international-news.php?pageID=639"
}