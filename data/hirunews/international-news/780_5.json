{
       "Source": "hirunews",
       "Timestamp": "Friday, 06 December 2013 - 19:18",
       "Headline": "මැන්ඩෙලාගේ අභාවයෙන් ලොවම කම්පා වෙයි.",
       "News Content": "දකුණු අප්‍රිකාවේ හිටපු නායක නෙල්සන් මැන්ඩෙලාගේ වියෝවෙන් තමා දැඩි ශෝකයට පත්වූ බව බ්‍රිතාන්‍යයෙන් දෙවැනි එලිසබෙත් මහරැජින ප්‍රකාශ කළා. සිය රටේ යහපත උදෙසා අප්‍රතිහත ධෛර්යකින් කටයුතු කළ පුද්ගලයෙකු ලෙසයි මහරැජින එහිදී මැන්ඩෙලා හැඳින්වූයේ. නෙල්සන් මැන්ඩෙලා හිටපු ජනාධිපතිවරයාගේ අභාවය වෙනුවෙන් ඇමරිකානු ජනාධිපති බැරක් ඔබාමා, චීන ජනාධිපති ෂී ජින්පින්, ජගත් මහලේකම් බෑන් කී මූන්, බ්‍රිතාන්‍ය අග්‍රාමාත්‍ය ඬේව්ඞ් කැමරන් ඇතුළු රාජ්‍ය නායකයන් රැසක් ශෝක පණිවුඩ නිකුත් කර තිබුණා.",
       "URL": "https://www.hirunews.lk/72888/මැන්ඩෙලාගේ-අභාවයෙන්-ලොවම-කම්පා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=780"
}