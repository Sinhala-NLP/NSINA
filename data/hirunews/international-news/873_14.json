{
       "Source": "hirunews",
       "Timestamp": "Sunday, 06 January 2013 - 7:55",
       "Headline": "අමානාත්ගේ මරණය පිළිබඳ ඞී.එන්.ඒ. වාර්තා නිකුත් වේ.",
       "News Content": "නවදිල්ලියේදී අපහරණයට ලක්ව මියගිය ඉන්දීය වෛද්‍ය ශිෂ්‍යාව දැනට අත්අඩංගුවට ගෙන ඇති සැකකරුවන්ගෙන් පස්දෙනෙකු විසින් අපහරණයට ලක්කර ඇතැයි ඞී.එන්.ඒ. පරීක්ෂණවලින් තහවුරු වී තිබෙනවා. එම සැකකරුවන් අතර බස් රථයේ රියදුරුද වන බව නවතම විදෙස් වාර්තා සඳහන් කළා. පිරිස අතර සිටින බාල වයස්කරු සම්බන්ධයෙන් පරීක්ෂණ මෙහෙයවන්නේ වෙනත් අධිකරණයක් මගින්. මේ වනවිටත් අමානාත් යන අන්වර්ථ නාමයෙන් හැඳින්වෙන එම වෛද්‍ය ශිෂ්‍යාවගේ මරණය සම්බන්ධයෙන් ඉන්දියාව තුළ පවතින්නේ උණුසුම් තත්ත්වයක්. නවදිල්ලි අධිකරණ සංකීර්ණය ඉදිරිපිට දිනපතාම පාහේ නිහ`ඩ විරෝධතා පැවැත්වෙන අතර රටේ විවිධ ප්‍රදේශවල දැවැන්ත උද්ඝෝෂණද සංවිධානය කර තිබෙන බව සඳහන්.",
       "URL": "https://www.hirunews.lk/50906/අමානාත්ගේ-මරණය-පිළිබඳ-ඞී-එන්-ඒ-වාර්තා-නිකුත්-වේ",
       "Category": "International News",
       "Parent URL": "https://www.hirunews.lk/international-news.php?pageID=873"
}