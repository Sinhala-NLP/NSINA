{
       "Source": "hirunews",
       "Timestamp": "Friday, 08 May 2015 - 12:02",
       "Headline": "කාන්තාවන්ට දුක තුනී කරගන්න අලුත් කාමර",
       "News Content": "හඬා වැලපෙමින් ජීවිතය ගෙවන කාන්තාවන් වෙනුවෙන් \"මිට්සුයි ගාඩ්න් යොට්සුය\" නම් වූ සුපිරි පන්නයේ හෝටලයකින්  අලුත්ම වැඩසටහනක් ආරම්භ කර තිබෙනවා. එම වැඩසටහනට අනුව දුකින් කල් ගතකරන කාන්තාවන්ට එම හෝටලයේ ඇති විශේෂ වූ කාමර 12ක් තිබෙනවා. ඉන් එක් කාමරයක් තෝරාගෙන තමන්ට ඕනෑ තරම් හඬා වැලපීමටත්, ඒවා අමතක කිරීමට අදාළ වූ වීඩියෝ, සිනමා පට බැලීමටත්, සංගීතය අත්විදීමට මොවුන් සලසා දී ඇති බවයි වාර්තා වන්නේ. මීට අමතරව දුක අමතක කිරීමට අදාළ හෝටලය විසින්ම නොමිලේ රූපලාවය ද්‍රව්‍ය භාවිතා කිරීමටත් මොවුන් ඉඩසලසා තිබෙනවා. මේ දිනවල අදාළ හෝටලය සිදුකරන ප්‍රවර්ධන වැඩසටහනක් හේතුවෙන් එහි එම එක් සුවිශේෂී කාමරයක් ඇමෙරිකානු ඩොලර් 85ක් වැනි මුදලකට වෙන් කර ගත හැකියි. මෙම මිල ගණන් අදාළ වන්නේ ලබන අගෝස්තු මස 31 වැනිදා දක්වා පමණක් බවද එහි නිලධාරීන් වැඩිදුරටත් පවසනවා.",
       "URL": "https://www.hirunews.lk/109061/කාන්තාවන්ට-දුක-තුනී-කරගන්න-අලුත්-කාමර",
       "Category": "International News",
       "Parent URL": "https://www.hirunews.lk/international-news.php?pageID=736"
}