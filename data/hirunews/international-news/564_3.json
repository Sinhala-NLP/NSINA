{
       "Source": "hirunews",
       "Timestamp": "Wednesday, 02 November 2016 - 16:28",
       "Headline": "අතුරුදන්වු MH 370 යානය ගැන තවත් රහසක් හෙළි වෙයි",
       "News Content": "MH 370 යානයේ අතුරුදන්වීම සම්බන්ධයෙන් තවත් තොරතුරක් නිරීක්ෂක කණ්ඩායම් විසින් හෙළිකර තිබෙනවා.\nඒ මෙම යානය බොහෝ දුරට පාලනයකින් තොරව වේගයෙන් ඉන්දියන් සාගර කලාපයට කඩා වැටී ඇති බවයි.\nMH 370 යානය සොයා විමර්ශණය කරන කණ්ඩායම් එළිදැක්වු නවතම වාර්තාවකයි මේබව දැක්වෙන්නේ.\nචන්ද්‍රිකා තාක්ෂණයෙන් ලබාගත් තොරතුරු අනුව එය තහවුරුවන බව ද ඔවුන් සඳහන් කලා.\nචීනයේ බෙයිජිං නුවර සිට ක්වාලාලාම්පුර් නුවර දක්වා ගමන් කරමින් තිබියදී 2014 මාර්තු මාසයේදී යානය අතුරුදන්වුයේ මගීන් 239 දෙනෙකු ද සමගයි.\nඑතැන් සිට මේ දක්වා කෙතරම් පරීක්ෂණ සිදු කෙරුන ද යානයේ බඳ කොටස සොයා ගැනීමට හැකියාවක් ලැබී නැහැ.\nඑහෙත් යානයේ පියාපත් බවට සැක කෙරෙන කොටස් කිහිපයක් නිරීක්ෂණ කණ්ඩායම්වලට හමුවී තිබුනා.\nකෙසේවෙතත් එම හමුවු පියාපත් ද යානයක් ගොඩබස්වන විට පවතින ආකාරයේ නොතිබු බවයි ඔස්ට්‍රේලියා ගමනාගමන ආරක්ෂක කාර්යාංශය ප්‍රකාශකර ඇත්තේ.",
       "URL": "https://www.hirunews.lk/146669/අතුරුදන්වු-mh-370-යානය-ගැන-තවත්-රහසක්-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=564"
}