{
       "Source": "hirunews",
       "Timestamp": "Sunday, 09 December 2018 - 10:05",
       "Headline": "චීනයෙන් කැනඩාවට අනතුරු ඇඟවීමක්",
       "News Content": "ලොව දෙවන විශාලතම ස්මාට් දුරකථන සමාගම ලෙස ඇමරිකානු ඇපල් අභිබවා පෙරට පැමිණි හුවාවේ ප්‍රධාන මුල්‍ය නිලධාරිනිය වන මෙන් වැන්ෂූ වහා නිදහස් කරන ලෙස චීනය කැනඩාවට අනතුරු ඇඟවීමක් කර තිබෙනවා.\nඇමරිකාවේ ඉල්ලීම මත කැනඩාවේදී ඇය අත්අඩංගුවට ගෙන ඇත්තේ අදාළ සමාගම ඇමරිකාව පනවා ඇති ඉරාන සම්බාධක උල්ලංඝනය කළ බවට චෝදනා කරමින්.\nචීනයේ විශාලතම තාක්ෂණික සමාගම වන හුවාවේ නිර්මාතෘවරයාගේ දියණිය වන ඇය ඇමරිකාවට පිටුවහල් කිරීමට පෙර අධිකරණය වෙත ඉදිරිපත් කෙරුණු අතර, ඒ සම්බන්ධයෙන් තීරණයක් ප්‍රකාශ වූයේ නැහැ.\nපැය 6 ක අධිකරණ විභාගයකින් පසු නඩු විභාගය සඳුදා තෙක් කල් තැබුණා.\nචීන නියෝජ්‍ය විදේශ අමාත්‍යවරයා කැනඩාවට දැනුම්දී ඇත්තේ ඇය නිදහස් නොකළහොත් දැඩි ප්‍රතිචාරවලට මුහුණදීමට සිදුවනු ඇති බවටයි.",
       "URL": "https://www.hirunews.lk/205782/චීනයෙන්-කැනඩාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=310"
}