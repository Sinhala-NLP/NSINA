{
       "Source": "hirunews",
       "Timestamp": "Sunday, 30 October 2016 - 13:38",
       "Headline": "ඕස්ට්‍රේලියාව සංක්‍රමණිකයන්ට එරෙහි නීති තවත් දැඩි කරයි",
       "News Content": "නීතිවිරෝධී ලෙස මුහුදු මාර්ගයෙන් පැමිණෙන පුද්ගලයින්ට එරෙහිව නීති දැඩි කිරීමට ඕස්ට්‍රේලියානු රජය සූදානම් වනවා.\nඒ අනුව එලෙස අත්අඩංගුවට ගන්නා පුද්ගලයින්ට යළි කිසිදු දිනක ඕස්ට්‍රේලියාවට පැමිණීම සඳහා වීසා ලබා නොදීමටයි ඕස්ට්‍රේලියානු රජය තීරණය කර ඇත්තේ.\nමෙය මිනිස් ජාවාරම්කරුවන්ට එරෙහිව ඕස්ට්‍රේලියාව ගත් දැඩි තීරණයක් බව එරට අග්‍රාමාත්‍ය මැල්කම් ටර්න්බුල් ප්‍රකාශ කළා.\nඊට අදාළ පනත් කෙටුම්පත ඉදිරි සතියේදී පාර්ලිමේන්තුවට ඉදිරිපත් කරන බවයි ඔහු කියා සිටියේ.\nසරණාගත භාවය අපේක්ෂාවෙන් මුහුදු මාර්ගයෙන් ඕස්ට්‍රේලියාවට පැමිණෙන විදේශ සංක්‍රමණිකයින් දැනට නාවුරු දූපතේ රඳවා තැබෙනවා.",
       "URL": "https://www.hirunews.lk/146417/ඕස්ට්‍රේලියාව-සංක්‍රමණිකයන්ට-එරෙහි-නීති-තවත්-දැඩි-කරයි",
       "Category": "International News",
       "Parent URL": "https://www.hirunews.lk/international-news.php?pageID=565"
}