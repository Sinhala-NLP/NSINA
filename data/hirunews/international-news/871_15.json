{
       "Source": "hirunews",
       "Timestamp": "Monday, 14 January 2013 - 19:30",
       "Headline": "රාජකීය දරු උපත ජූලියේ.",
       "News Content": "බ්‍රිතාන්‍යයේ විලියම් කුමරු සහ කැතරින් කුමරිය නැතිනම් කේම්බ්‍රිජ් හි ආදිපාදවරයා සහ ආදිපාදවරියගේ කුළුදුල් දරු උපත ජූලි මාසයේ අපේක්ෂා කරන බව ඔවුන් පදිංචිව සිටින ශාන්ත ජේම්ස් මන්දිරය අද (14) ප්‍රකාශ කළා. දැඩි ගැබ්බර වේදනාවට ප්‍රතිකාර ලැබූ 31 හැවිරිදි කේට් කුමරිය දැන් ප්‍රකෘතිමත්ව සිටින බවයි එමගින් සඳහන් කළේ. එවැනි වේදනාවක් සාමාන්‍යයෙන් ඇති වන්නේ නිවුන් දරු ගැබක් දරා සිටින කාන්තාවන්ට නිසා ඇය ද නිවුන් දරු උපතකට සූදානම්ව සිටින බවට රාවයක් පැතිර ගියා. කෙසේ නමුත් ශාන්ත ජේම්ස් මන්දිරය අද (14) සිදුකළ නිවේදනයට අනුව ඇය බිහි කරන්නේ එක් දරුවෙකු පමණක් බව තහවුරු වී තිබෙනවා.",
       "URL": "https://www.hirunews.lk/51432/රාජකීය-දරු-උපත-ජූලියේ",
       "Category": "International News",
       "Parent URL": "https://www.hirunews.lk/international-news.php?pageID=871"
}