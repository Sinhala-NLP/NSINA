{
       "Source": "hirunews",
       "Timestamp": "Wednesday, 19 October 2016 - 13:59",
       "Headline": "රසායනික ප්‍රහාරයක් එල්ල වේදැයි සැකයක්",
       "News Content": "ඉරාකයේ මොසූල් නගරය IS ග්‍රහණයෙන් මුදා ගැනීමේ අවසන් මෙහෙයුමේදී එහි කොටුවී සිටින සිවිල් වැසියන් ඉලක්ක කර ගනිමින් රසායනික අවි ප්‍රහාරයක් එල්ල විය හැකි බවට ඇමරිකානු ආරක්ෂ අංශ අනතුරු අඟවනවා.\nඑවැනි ප්‍රහාරයක් එල්ල වුවහොත් ලක්ෂ 07කට අධික සිවිල් වැසියන් සංඛ්‍යාවක් ඊට ගොදුරු විය හැකි බවයි ඇමරිකානු ආරක්ෂක අංශ පවසන්නේ.\nමොසූල් නගරය IS  ග්‍රහණයෙන් මුදා ගැනීම සඳහා පසුගිය සතියේ ඉරාක රජයේ හමුදා ඇමරිකානු ආරක්ෂක අංශ සමඟ එක්ව පුළුල් මෙහෙයුමක් ආරම්භ කළා.\nරජයේ හමුදා ප්‍රහාර හමුවේ IS ත්‍රස්තයන් පසු බසිමින් සිටින බවයි විදෙස් මාධ්‍ය වාර්තා කළේ.\nමොසූල් නගරය IS ත්‍රස්තයන්ගේ ඉරාකයේ ඇති අවසන් බල කොටුව ලෙසයි සැලකෙන්නේ.",
       "URL": "https://www.hirunews.lk/145600/රසායනික-ප්‍රහාරයක්-එල්ල-වේදැයි-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=570"
}