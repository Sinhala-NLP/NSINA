{
       "Source": "hirunews",
       "Timestamp": "Monday, 07 August 2017 - 10:21",
       "Headline": "සංවිධානාත්මක කල්ලියක සාමාජිකයෙකුගේ ග්‍රහණයට ලක්වූ 20 හැවිරිදි සුරූපිනිය (ඡයාරූප)",
       "News Content": "බ්‍රිතාන්‍ය ජාතික තරුණියක් පැහැරගෙන ගොස් ලිංගික වහලියක් ලෙස අලෙවි කිරීමට ගිය පුවතක් ඉතාලියෙන් වාර්තා වනවා.\nවිදෙස් මාධ්‍ය වාර්තා කරන්නේ 20 හැවිරිදි වියේ පසුවන මෙම තරුණිය නිරුපිකාවක් ලෙස කටයුතු කරන තනතියක් බවයි.\nChloe Ayling නමැති මෙම තරුණියට ඡායාරූප කිහිපයක් ලබා ගැනීම සඳහා ඉතාලියේ වෙළඳ සංකීර්ණයකට පැමිණෙන ලෙස දන්වා ඇති අතර එහිදී ලුකස් හර්බා නමැති පුද්ගලයෙක් විසින් ඇයට විෂ ද්‍රව්‍යක් මගින් සිහිසුන් කර තිබෙනවා.\nමෙලෙස සිහිසුන් කළ තරුණිගේ අත් සහ පාද වලට මාංචු යොදා කුඩා ගමන් මල්ලක දමා පැහැරගෙන ගොස් ඇති බවයි තොරතුරු අනාවරණය වී ඇත්තේ.\nපසුව ගොවිපොළක් වෙත රැගෙන ගොස් ඇති අතර පැහැරගත් තරුණිය එහි දින 06ක් රඳවාගෙන තිබෙනවා.\nඑහිදී තරුණිය පැහැරගත් පුද්ගලයා විසින්,ඇය ඇඳ සිටි ඇඳුම් ගලවා අත් පා බැඳ ලිංගික වහළියක් ලෙස ඇයව හැඩ ගන්වා ඇති බවයි විදෙස් මාධ්‍ය වැඩිදුරටත් කරුණු වාර්තා කරන්නේ.\nකෙසේ වෙතත් Chloe Ayling ගොවිපොළ තුල රඳවාගෙන සිටි දින 06ක කාලය තුල ඇය වයස අවුරුදු 02ක දරුවෙකුගේ මවක් බවට හෙළිවී තිබෙනවා.\nඒ පිළිබදව දැනගත් පැහැරගැනීම සිදුකළ තැනැත්තා ඇයව මුදා හැර ඇති අතර පසුව ඔහු පොලිසියට භාර වී ඇති බව සඳහන්.\nපොලිසියට භාර වූ සැකකරු එහිදී සියලු  පාපොච්චාරණය කර ඇති අතර  තමන් බ්ලැක් ඩෙත් ගෲප් නැමති කණ්ඩායමක සාමජිකයෙක් බවත් යුරෝපය තුල ක්‍රියාත්මක වන මෙම කණ්ඩායම විසින් මෙලෙස තරුණියක් පැහැරගෙන ලිංගික වහලියන් ලෙස අලෙවි කිරීමේ ජාවාරමක් පවත්වාගෙන යන බවට කරුණු අනාවරණය වී තිබෙනවා.\nපැහැර ගැනීමට ලක්වූ Chloe Ayling  බ්‍රිතාන්‍ය පවුම් 270,000 අලෙවි කිරීමට සැලසුම් කර තිබු බවයි එහිදී අනාවරණය වී ඇත්තේ.",
       "URL": "https://www.hirunews.lk/167819/සංවිධානාත්මක-කල්ලියක-සාමාජිකයෙකුගේ-ග්‍රහණයට-ලක්වූ-20-හැවිරිදි-සුරූපිනිය-ඡයාරූප",
       "Category": "International News",
       "Parent URL": "https://www.hirunews.lk/international-news.php?pageID=452"
}