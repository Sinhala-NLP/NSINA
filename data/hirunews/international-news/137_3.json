{
       "Source": "hirunews",
       "Timestamp": "Sunday, 07 February 2021 - 11:33",
       "Headline": "ඔක්ස්ෆර්ඩ් එන්නතෙන් දකුණු අප්‍රිකානු කොරෝනා ප්‍රභේදයට මඳ ප්‍රතිශක්තියක්",
       "News Content": "බ්‍රිතාන්‍ය ඔක්ස්ෆර්ඩ් සරසවි - ඇස්ට්‍රාසෙනෙකා කොරෝනා වෛරස් එන්නත මගින් දකුණු අප්‍රිකාවෙන් සොයා ගත් කොරෝනා වෛරස් ප්‍රභේදයට මඳ ප්‍රතිශක්තියක් ලබාදෙන බව හෙළිදරව් වී තිබෙනවා.\nඇස්ට්‍රා සෙනෙකා ඖෂධ නිෂ්පාදන සමාගම සඳහන් කළේ එය දකුණු අප්‍රිකානු කොරෝනා ප්‍රභේදය වැළැක්වීමට ප්‍රමාණවත් නොවන බවයි.\nබ්‍රිතාන්‍ය, දකුණු අප්‍රිකානු සහ බ්‍රසීලියානු කොරෝනා ප්‍රභේද අනෙකුත් කොරෝනා වෛරස් ප්‍රභේදවලට වඩා සීඝ්‍රයෙන් ව්‍යාප්ත වන බව මේ වනවිට තහවුරු වී ඇති කරුණක්.\nදකුණු අප්‍රිකානු වෛරසය ආසාදනය වූ පුද්ගලයන්ට ඔක්ස්ෆර්ඩ් එන්නත ලබාදී සිදුකළ පරීක්ෂණයේදී හෙළිවී ඇත්තේ එහි සාපල්‍යතාව බෙහෙවින් අඩු මට්ටමක පවතින බවයි.",
       "URL": "https://www.hirunews.lk/261882/ඔක්ස්ෆර්ඩ්-එන්නතෙන්-දකුණු-අප්‍රිකානු-කොරෝනා-ප්‍රභේදයට-මඳ-ප්‍රතිශක්තියක්",
       "Category": "International News",
       "Parent URL": "https://www.hirunews.lk/international-news.php?pageID=137"
}