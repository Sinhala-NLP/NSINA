{
       "Source": "hirunews",
       "Timestamp": "Sunday, 24 December 2017 - 12:54",
       "Headline": "ජයලලිතාගේ අසුන, චින්නම්මාගේ බෑණාට",
       "News Content": "තමිල්නාඩුවේ හිටපු මහ ඇමතිනි ජයලලිතා ජයරාම්ගේ අභාවයෙන් පුරප්පාඩු වූ තමිල්නාඩුවේ චෙන්නායි හි ආර්.කේ. නගර් අසුන සඳහා පැවති අතුරු මැතිවරණයේ ප්‍රතිඵල ප්‍රකාශයට පත් කෙරෙන්නේ අදයි.\nමූලික මත සමීක්ෂණවලදී ජයලලිතාගේ සමීපතම මිතුරියව සිටි  චින්නම්මා හෙවත් වී.කේ. ශෂිකලාගේ බෑණා වන  ටී ටී වී දිනකරන් ඉදිරියෙන් සිටින බවයි වාර්තාවන්නේ.\nකෙසේ නමුත් තම අපේක්ෂකයා ජයග්‍රහණය කරන බවට පාලක ඒ.අයි.ඒ.ඩී.එම්.කේ. පක්ෂය සහ විපක්ෂ ඞී.එම්.කේ. පක්ෂය විශ්වාසය පළ කරනවා.\nසිය නැන්දණිය වූ වී.කේ. ශෂිකලා දූෂණ චෝදනා මත සිරගතවීමෙන් පසු දිනකරන් ඒ.අයි.ඒ.ඩී.එම්.කේ. පක්ෂයෙන් නෙරපනු ලැබූ අතර, ශෂිකලා පත් කළ මහ ඇමති පලනිස්වාමි ප්‍රතිවාදී  ඕ පන්නීර් සෙල්වම් සමග එක් වුණා.\nජයලලිතාගේ අභාවයෙන් වසරකට පමණ පසු පැවති අතුරු මැතිවරණය සඳහා වාර්තාගත අන්දමින් සියයට 77 ක් ඡන්දය ප්‍රකාශ කර තිබෙනවා.\nමුලදී පසුබෑමකට ලක්වූ ශෂිකලාගේ පාර්ශවයේ දිනකරන් ස්වාධීනව තරග කළද පසුව ඉදිරියට පැමිණිනුනේ ජයලලිතා ජයරාම් සම්බන්ධ කොට තැනූ තත්ත්පර 10 ක ප්‍රචාරක වීඩියෝ පටයක් විකාශය කිරීමෙන් අනතුරුවයි.",
       "URL": "https://www.hirunews.lk/179177/ජයලලිතාගේ-අසුන-චින්නම්මාගේ-බෑණාට",
       "Category": "International News",
       "Parent URL": "https://www.hirunews.lk/international-news.php?pageID=411"
}