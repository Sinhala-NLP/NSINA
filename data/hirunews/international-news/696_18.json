{
       "Source": "hirunews",
       "Timestamp": "Sunday, 18 October 2015 - 8:35",
       "Headline": "කොප්පු සුළි සුළඟින් උතුරු පිලිපීනය අඩපණ වෙයි",
       "News Content": "කොප්පු සුළි සුළඟින් උතුරුදිග පිලිපීනයට මේ වන විට දැඩි හානි සිදුවී ඇති බව විදෙස් වාර්තා පවසනවා. සුළිසුළඟ හේතුවෙන් පිලිපීනයේ උතුරුදිග ප්‍රදේශ වෙත සිදු කෙරෙන ගුවන් ගමන් 30 ක් පමණ අවලංගු කර ඇති අතර, මගී යාත්‍රා සේවාද අත්හිටුවා ඇති බව සදහන්. අද උදෑසන පැයට කිලෝමීටර් 200ක වේගයෙන් හමා ආ කොප්පු සුළි සුළඟින් නිවාස රැසකට හානි සිදුව තිබෙනවා. එමෙන්ම වෙරළාසන්න ප්‍රදේශවල ජනතාව සුළි සුළඟට පෙර ඉවත් කරගැනුනු අතර, දැනට සුළිසුළඟින් අවතැන්වූ සංඛ්‍යාව දස දහසකට අධිකයි. සුළි සුළඟත් සමඟ පිලිපීන ලූසෝන් දිවයිනේ වෙරළ තීරයේ අඩි 12 ක් පමණ උස් රැළි ඇතිවූ බව සඳහන්.",
       "URL": "https://www.hirunews.lk/118654/කොප්පු-සුළි-සුළඟින්-පිලිපීනයේ-නිවාස-රැසකට-හානි-දස-දහසක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=696"
}