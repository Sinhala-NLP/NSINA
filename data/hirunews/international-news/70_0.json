{
       "Source": "hirunews",
       "Timestamp": "Monday, 03 January 2022 - 7:38",
       "Headline": "සුඩාන අගමැති ඉල්ලා අස්වෙයි",
       "News Content": "සුඩාන අග්‍රාමාත්‍ය අබ්දුල්ලා හැම්ඩොක් සිය ධුරයෙන් ඉල්ලා අස් වී තිබෙනවා.\nඒ හමුදාව සමඟ සිදු කළ ගනුදෙනුවෙන් පසු ඔහු යළි සේවයේ පිහිටුවා සති කිහිපයකට පසුවයි.\nපසුගිය වසරේ ඔක්තෝම්බර් මාසයේ දී සුඩානයේ බලය එරට හමුදාව විසින් අත්පත් කර ගෙන අග්‍රාමාත්‍ය අබ්දුල්ලා නිවාස අඩස්සියට ගත් අතර පසුව ඔහු හමුදා නායකයා සමඟ බලය හුවමාරු ගිවිසුමකට එළඹුණා.\nකෙසේ වෙතත් සිවිල් පාලනයක් අවශ්‍ය බව ඉල්ලා සූඩානය පුරා ජනතාව සිදු කළ දැවැන්ත විරෝධතාවල ප්‍රතිඵලයක් ලෙසයි අග්‍රාමාත්‍යවරයා මෙලෙස ඉල්ලා අස් වී ඇත්තේ.",
       "URL": "https://www.hirunews.lk/292867/සුඩාන-අගමැති-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=70"
}