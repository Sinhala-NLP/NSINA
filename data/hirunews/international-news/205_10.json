{
       "Source": "hirunews",
       "Timestamp": "Tuesday, 21 January 2020 - 8:25",
       "Headline": "චීනය, ප්ලාස්ටික් තහනම් කිරීමට සැරසේ",
       "News Content": "මේ වසර අවසානය වන විට වියෝජනය නොවන පොලිතින් ඇසුරුම් භාවිතය ප්‍රධාන නගරවල තහනම් කිරීමටත්, 2022 වන විට එය සියළුම නගර වෙත ව්‍යාප්ත කිරීමටත් චීනය සූදානම් වනවා.\nමේ වසර අවසානයට පෙර එක් වරක් පමණක් භාවිත කළ හැකි බීම බට භාවිතය තහනම් කිරීමට ද චීනය සැලසුම් කර ඇති බවයි වාර්තා වන්නේ.\nලොව වැඩිම පොලීතින් සහ ප්ලාස්ටික් භාවිත කරන රටක් වන චීනය පොලීතින් ඇතුළු ඝන අපද්‍රව්‍ය ඉවත් කිරීමේ ගැටළුවට මුහුණ දෙනවා.\nපාපන්දු පිටි 100ක් තරම් විශාල චීනයේ විශාලතම කසල අංගනය නියමිත කාලයට වසර 25කට පෙර පිරී ගොස් අවසන්.\n2017 වසරේදී චීනය නාගරික නිවාසවලින් කසල ටොන් මිලියන 215ක් එක් රැස් කළ අතර, 2010 වසරේදී චීනය නිෂ්පාදනය කළ ප්ලාස්ටික් අපද්‍රව්‍ය ප්‍රමාණය ටොන් මිලියන 60කට අධිකයි.",
       "URL": "https://www.hirunews.lk/232714/චීනය-ප්ලාස්ටික්-තහනම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=205"
}