{
       "Source": "hirunews",
       "Timestamp": "Friday, 27 September 2019 - 13:55",
       "Headline": "ජම්මු - කාශ්මීරයේ සීමා බාධක ඉවත් කරන්නැයි ඇමරිකාව, ඉන්දියාවට කියයි",
       "News Content": "ජම්මු - කාශ්මීරයේ පනවා ඇති සීමා බාධක ඉවත් කර, රදවා සිටින කාශ්මීර වැසියන් මුදා හරින්නැයි ඇමරිකා එක්සත් ජනපදය ඉන්දියාවෙන් ඉල්ලීමක් කරනවා.\nඑමෙන්ම, ඉන්දියාව සහ පාකිස්තානය අතර මතභේද දුරලීම සඳහා මැදිහත්වීමට ජනපති ට්‍රම්ප් සූදානම් බවයි දකුණු අසියාව පිළිබද එක්සත් ජනපද රාජ්‍ය දෙපාර්තමේන්තුවේ නියෝජිතවරිය වන ඇලිස් වෙල්ස් කියා සිටියේ.\nපසුගිය අගෝස්තු මාසයේදී නරේන්ද්‍ර මෝදි පරිපාලනය විසින් ජම්මු කාශ්මීරයේ ප්‍රාන්ත තත්ත්වය ඉවත් කර මධ්‍යම රජයේ ඍජු පාලනය යටතට ගනු ලැබුවා.\nඑමෙන්ම, එහි අන්තර්ජාල සහ ජංගම දුරකථන සන්නිවේදන අවහිර කර ඇති අතර, හිටපු ප්‍රාන්ත මහඇමතිවරුන් ඇතුළු දේශපාලනඥයන් රැසක් නිවාස අඩස්සියේ රදවාගෙන සිටිනවා.",
       "URL": "https://www.hirunews.lk/225117/ජම්මු-කාශ්මීරයේ-සීමා-බාධක-ඉවත්-කරන්නැයි-ඇමරිකාව-ඉන්දියාවට-කියයි",
       "Category": "International News",
       "Parent URL": "https://www.hirunews.lk/international-news.php?pageID=235"
}