{
       "Source": "hirunews",
       "Timestamp": "Saturday, 06 March 2021 - 8:08",
       "Headline": "රුසියාවේ කොරෝනා මරණ දෙලක්ෂය ඉක්මවයි",
       "News Content": "පසුගිය අප්‍රේල් මාසයේ රුසියාවේ කොරෝනා වෛරස් වසංගතය ආරම්භ වූ දා පටන් මේ දක්වා දෙලක්ෂය ඉක්මවූ කොරෝනා ආසාදිතයන් මියගොස් ඇති බව එරට සංඛ්‍යාලේඛණ ආයතනය රොස්ටැට් ප්‍රකාශ කළා.\nරුසියානු රජයේ කොරෝනා වෛරස් කාර්යසාධක බලකාය මෙතෙක් ප්‍රකාශ කර තිබුණේ එරට කොරෝනා මරණ 88,285ක් පමණක් සිදුවූ බවයි.\nඊයේ යාවත්කාලීන කළ දත්තවලට අනුව එම සංඛ්‍යාව ප්‍රකාශ වුවද, රොස්ටැට් දත්තවලට අනුව රුසියාවේ කොරෝනා මරණ සංඛ්‍යාව දෙලක්ෂ 432 ක්.\nරුසියානු කොරෝනා කාර්ය සාධක බලකාය ජනවාරි මාසය තුළ සිදුවූ කොරෝනා මරණ සංඛ්‍යාව 16,064 ක් ලෙස සඳහන් කළ අතර, රොස්ටැට් ප්‍රකාශ කළේ එම සංඛ්‍යාව 37,107 ක් බවයි.",
       "URL": "https://www.hirunews.lk/264481/රුසියාවේ-කොරෝනා-මරණ-දෙලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=132"
}