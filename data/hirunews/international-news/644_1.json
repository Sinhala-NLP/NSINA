{
       "Source": "hirunews",
       "Timestamp": "Wednesday, 20 April 2016 - 18:23",
       "Headline": "ඉන්දීය ක්‍රිකට් තරුවක ජීවිත කථාවක් සිනමා පටයකට",
       "News Content": "ඉන්දීය සුපිරි ක්‍රිකට් තරුවකගේ ජීවිත කථාව චිත්‍රපටයකට නගා තිබෙනවා.\nඒ ඉන්දීය සුපිරි පිතිකරු සචින් තෙන්ඩුල්කාර්ගේ ජීවිත කථාවයි.\nඑම චිත්‍රපටයේ පුර්ව ප්‍රචාරක පටය පසුගියදා මාධ්‍ය වෙත මුදා හැරුනා. 'Sachin A Billion Dreams' නම් මෙම චිත්‍රපටය අධ්‍යක්ෂණය කර ඇත්තේ  James Erskine විසින්.\nමෙම චිත්‍රපටයේ ප්‍රචාරක පටය ප්‍රසිද්ධියට පත්වීමත් සමග සචින්ගේ පුත්‍රයා වන අර්ජුන් තෙන්ඩුල්කාර් සචින් තෙන්ඩුල්කාර්ගේ කුඩා කාලය නිරූපණය කිරීමට යොදාගෙන ඇති බවට කට කථා රැසක් පැතිර ගොස් තිබෙනවා.\nකෙසේවෙතත් චිත්‍රපටය නිශ්පාදකයින් අවධාරණය කර ඇත්තේ සචින්ගේ පවුලේ කිසිවකු මෙම චිත්‍රපටයට සම්බන්ධ වී නොමැති බවයි.",
       "URL": "https://www.hirunews.lk/131335/ඉන්දීය-ක්‍රිකට්-තරුවක-ජීවිත-කථාවක්-සිනමා-පටයකට",
       "Category": "International News",
       "Parent URL": "https://www.hirunews.lk/international-news.php?pageID=644"
}