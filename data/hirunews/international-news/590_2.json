{
       "Source": "hirunews",
       "Timestamp": "Sunday, 04 September 2016 - 18:38",
       "Headline": "තෙරේසා මව්තුමිය ශාන්තුවරයට එසවේ",
       "News Content": "කොල්කටා නගරය කේන්ද්‍ර කොටගෙන ඉන්දියාවේ දුගී ජනතාවට පිළිසරණ වෙමින් ඉමහත් මෙහෙවරක නිරතවූ තෙරේසා මව්තුමිය අද නිල වශයෙන් ශාන්තුවරියක ලෙස ඔසවා තබන බව වතිකානුව නිවේදනය කළා.\nශුද්ධෝත්තම ෆ්‍රැන්සිස් පාප් වහන්සේ විසින් වතිකානුවේ පැවැත්වූ උත්සවයකදීයි ඇය මෙලෙස ශුද්ධවරයට ඔසවා තබනු ලැබුවේ.\n1950 දශකයේදී මිෂනරීස් ඔෆ් ද චැරටි  සංවිධානය පිහිටුවා සිය සමාජ මෙහෙවරේ නිරතවූ ඇය නොබෙල් සාම ත්‍යාගයෙන්ද පිදුම් ලැබුවා.\nකොල්කටාවාසීන් තෙරේසා මව්තුමියව හඳුනාගෙන සිටියේ පැල්පත්වල ශාන්තුවරිය ලෙසයි.",
       "URL": "https://www.hirunews.lk/142235/තෙරේසා-මව්තුමිය-ශාන්තුවරයට-එසවේ",
       "Category": "International News",
       "Parent URL": "https://www.hirunews.lk/international-news.php?pageID=590"
}