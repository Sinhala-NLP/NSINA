{
       "Source": "hirunews",
       "Timestamp": "Friday, 23 March 2018 - 13:58",
       "Headline": "වියට්නාමයේ ගින්නකින් 13 දෙනෙකු ජීවිතක්ෂයට",
       "News Content": "වියට්නාමයේ - හෝචිමින් නුවර මහල් නිවහන් සංකීර්ණයක අද අලූයම ඇති වූ ගින්නකින් පුද්ගලයන් 13 දෙනෙකු ජීවිතක්ෂයට පත්වී තිබෙනවා.\nතවත් 27 දෙනෙකු එහිදී තුවාල ලබා ඇති බවයි විදෙස් වාර්තා සඳහන් කළේ.\nගින්න ඇතිව තිබෙන්නේ වියට්නාමයේ ආර්ථික මධ්‍යස්ථානය ලෙස සැලකෙන හෝචිමින් නුවර කැරීනා ප්ලාසා ගොඩනැගිල්ලේයි.\nමෙම ගින්න මැඩපැවැත්වීම සඳහා ගිනි නිවන රථ 30 ක් සහ ගිනි නිවන භටයන් 200 දෙනෙකු පමණ යොදවා ඇති අතර පැයක් ඇතුළත ගින්න මැඩපැවැත්වීමට හැකිවූ බවයි වියට්නාම බලධාරින් ප්‍රකාශ කළේ.\nනිවහන් 736 කින් සමන්විත මෙම ගොඩනැගිල්ල වසර 6 ක් පමණ පැරණි එකක් බව සඳහන්.",
       "URL": "https://www.hirunews.lk/186678/වියට්නාමයේ-ගින්නකින්-13-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=383"
}