{
       "Source": "hirunews",
       "Timestamp": "Sunday, 22 December 2019 - 15:23",
       "Headline": "ඇෆ්ගන් ජනාධිපතිවරණයෙන් අෂ්රෆ් ඝානිට ජය",
       "News Content": "පසුගිය සැප්තැම්බර් 28 වනදා පැවති ඇෆ්ගනිස්ථාන ජනාධිපතිවරණයේ අවසන් ප්‍රතිඵල දැන් නිකුත්වෙමින් පවතින අතර, එහිදී වත්මන් ජනාධිපති අෂ්රෆ් ඝානි බහුතරයක් හිමිකරගෙන සිටින බව ස්වාධින මැතිවරණ කොමිසම ප්‍රකාශ කළා.\nඔහුට ප්‍රකාශිත ඡන්ද සංඛ්‍යාවෙන් සියයට 50.64 ක ප්‍රතිශතයක් හිමිවී ඇති අතර, ඔහුගේ ප්‍රධාන ප්‍රතිවාදියා වූ අබ්දුල්ලා - අබ්දුල්ලා හිමිකරගෙන ඇත්තේ සියයට 39.52 ක ප්‍රතිශතයක්.\nකෙසේ නමුත් අවසන් ප්‍රතිඵලය මෙතෙක් නිල වශයෙන් ප්‍රකාශයට පත් කර නොමැති අතර, ඊට පෙර විරෝධතා ගොනුකිරිමට අපේක්ෂකයන්ට හැකියාව පවතිනවා.",
       "URL": "https://www.hirunews.lk/230754/ඇෆ්ගන්-ජනාධිපතිවරණයෙන්-අෂ්රෆ්-ඝානිට-ජය",
       "Category": "International News",
       "Parent URL": "https://www.hirunews.lk/international-news.php?pageID=213"
}