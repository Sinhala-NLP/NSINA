{
       "Source": "hirunews",
       "Timestamp": "Friday, 08 July 2022 - 17:17",
       "Headline": "පාකිස්ථානයේ ඇඟලුම් කම්හල් 300ක් වැසේ",
       "News Content": "පාකිස්ථානයේ පවතින උග්‍ර ඉන්ධන අර්බුදය සහ ගෑස් සැපයුම අඩාල වීම හමුවේ එරට ඇඟලුම් කර්මාන්තශාලා 300 ක් පමණ වැසී ගොස් තිබෙනවා.\nපාකිස්ථාන ඇඟලුම් කර්මාන්තශාලා සංගමයේ සභාපති අබ්දුල් රහීම් සඳහන් කර ඇත්තේ මෙම තත්ත්වය තුල එරටට ඇමෙරිකානු ඩොලර් බිලියනයක අපනයන ආදායමක් අහිමිවී ඇති බවයි.\nමෙම තත්ත්වය හමුවේ එරට ඇඟලුම් කර්මාන්තශාලා සේවකයින්ගේ රැකියා ද අවදානමකට ලක්ව තිබෙනවා.\nඇඟලුම් කර්මාන්තය කඩිනමින් ගොඩනැගීම සඳහා ගෑස් සැපයුම යථා තත්ත්වයට පත් කරන ලෙසයි සමස්ත පාකිස්ථාන ඇඟලුම් කර්මාන්තශාලා සංගමය පාකිස්ථාන රජයෙන් ඉල්ලා ඇත්තේ.",
       "URL": "https://www.hirunews.lk/309461/පාකිස්ථානයේ-ඇඟලුම්-කම්හල්-300ක්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=40"
}