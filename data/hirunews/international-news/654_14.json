{
       "Source": "hirunews",
       "Timestamp": "Saturday, 19 March 2016 - 17:04",
       "Headline": "සිකා වෛරසය ආසාදනය වූ බවට සැක කෙරෙන බිළිඳෙක් හමුවෙයි",
       "News Content": "සිකා වෛරසය ආසාදනය වීමෙන් මයික්‍රොසෙෆලි රෝග තත්ත්වය වැළඳුණු බවට බිළිඳෙකු ප්‍රථම වරට පැනමා රාජ්‍යයෙන් සොයාගෙන තිබෙනවා.\nසීකා වෛරසය ගැබිණි මව්වරුන්ට ආසාදනයවීම නිසා ඇති වන මයික්‍රොසෙෆලි රෝග තත්ත්වය හේතුවෙන් කුඩා මොළයක් සහිත දරුවන් බිහිවීම බ්‍රසීලය ඇතුළු ලතින් ඇමරිකානු රටවලට දැවැන්ත ගැටළුවක් බවට පත්වී තිබෙනවා.\nලෝක සෞඛ්‍ය සංවිධානය  මෙම අවදානමෙන් මිදීම සඳහා ගැබිණි මව්වරුන්ට උපදෙස් මාලාවක් ද පසුගියදා නිකුත් කළා.\nවෛරසය පැතිරෙන ප්‍රදේශවල සංචාරවලින් වැලකී සිටීම, එවැනි ප්‍රදේශවල වාසය කරන්නේ නම්, නිරන්තර වෛද්‍ය උපදෙස් පැතීම සහ මදුරුවන් දෂ්ටනවලින්  වැළකී සිටීම එම උපදෙස්වලට ඇතුළත්.",
       "URL": "https://www.hirunews.lk/128894/සිකා-වෛරසය-ආසාදනය-වූ-බවට-සැක-කෙරෙන-බිළිඳෙක්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=654"
}