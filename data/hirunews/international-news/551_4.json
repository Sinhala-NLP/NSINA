{
       "Source": "hirunews",
       "Timestamp": "Monday, 05 December 2016 - 13:16",
       "Headline": "කස්ත්‍රෝගේ  අවසන් කැමැත්ත ඉටුවෙයි",
       "News Content": "විප්ලවවාදී කියුබානු නායක අභාවප්‍රාප්ත ෆිදෙල් කස්ත්‍රෝගේ භෂ්මාවශේෂ මිහිදන් කිරීම ඊයේ (04) නැගෙනහිර කියුබාවේ සැන්ටියාගේ නගරයේදී සිදුකෙරුණා.\nඒ අනුව දින 9ක් පුරා පැවති ජාතික ශෝක කාලයද නිමාවට පත් වුණා.\nඉතා චාම් උත්සවයකින් අනතුරුව ෆිදෙල් කස්ත්‍රෝගේ භෂ්මාවශේෂ භූමිදානය කෙරුණු අතර එම අවස්ථාවේදී කිසිවෙකුටත් දේශන පැවැත්වීමට අවස්ථාව ලබා නොදීමද විශේෂත්වයක්.\nකස්ත්‍රෝගේ අවසන් කැමැත්තට අනුව ෆිදෙල් කැස්ත්‍රෝ නමින් රට තුල වීදි හෝ පොදු ස්මාරක නම් කිරීම තහනම් කරන බවට ජනාධිපති රාවුල් කස්ත්‍රෝ නිවේදනයක් නිකුත් කරමින් පවසා සිටියා.\nපුද්ගල වන්දනාවට ලක්වීමට තම සහෝදරයාට කිසිවිටෙකත් අවශ්‍ය නොවූ බවයි කියුබානු ජනාධිපතිවරයා එහිදී වැඩිදුරටත් පවසා ඇත්තේ.",
       "URL": "https://www.hirunews.lk/148997/කස්ත්‍රෝගේ-අවසන්-කැමැත්ත-ඉටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=551"
}