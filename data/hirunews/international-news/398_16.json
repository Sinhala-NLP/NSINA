{
       "Source": "hirunews",
       "Timestamp": "Friday, 02 February 2018 - 8:35",
       "Headline": "මාලදිවයිනේ හිටපු ජනපති නිදහස් කරන්නැයි ශ්‍රේෂ්ඨාධිකරණයෙන් නියෝග",
       "News Content": "මාලදිවයිනේ හිටපු ජනපති මොහොමඩ්  නෂීඩ් , හිටපු උප ජනාධිපති අහමඞ් අඞීබ් ඇතුළු දේශපාලන සිරකරුවන් වහා නිදහස් කරන ලෙස එරට ශ්‍රේෂ්ඨාධිකරණය ඊයේ නියෝග කළා.\nමාලදිවයිනේ ව්‍යවස්ථාව සහ මාලදිවයින පාර්ශවකරුවෙකු වන මානව හිමිකම් සම්මුතීන් උල්ලංඝනය වන බවට ඉදිරිපත් වූ පෙත්සම් සලකා බැලීමෙන් අනතුරුවයි එම නියෝගය නිකුත් කර ඇත්තේ.\nඅදාළ පෙත්සම් මගින් පෙන්වා දී ඇත්තේ හිටපු ජනපති නෂීඩ්  ඇතුළු දේශපාලන නායකයන්ට එරෙහිව දඬුවම් පමුණුවා ඇත්තේ දේශපාලන හේතූන් පදනම් කරගෙන බවයි.\nඒ අනුව, සාධාරණ නඩු විභාගයක් පවත්වනතුරු ඔවුන් නිදහස් කරන ලෙස මාලදිවයින ශ්‍රේෂ්ඨාධිකරණය නියෝග කර තිබෙනවා.\nසිරගත කළ ද ප්‍රතිකාර ලැබීම සදහා එංගලන්තයට යාමට අවසර ලැබූ මොහොමඩ් නෂීඩ් පසුගිය කාලය තුළ ශ්‍රී ලංකාවේ රැදී සිටියා.\nඔහු සිය ට්විටර් ගිණුමට එක් කළ පණිවුඩයක දැක්වෙන්නේ ජනාධිපති අබ්දුල්ලා යමීන් ශ්‍රේෂ්ඨාධිකරණ තීන්දුවට අනුව කටයුතු කරනු ඇතැයි අපේක්ෂා කරන බවයි.",
       "URL": "https://www.hirunews.lk/182667/මාලදිවයිනේ-හිටපු-ජනපති-නිදහස්-කරන්නැයි-ශ්‍රේෂ්ඨාධිකරණයෙන්-නියෝග",
       "Category": "International News",
       "Parent URL": "https://www.hirunews.lk/international-news.php?pageID=398"
}