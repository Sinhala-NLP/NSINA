{
       "Source": "hirunews",
       "Timestamp": "Sunday, 24 May 2015 - 18:56",
       "Headline": "ඉන්දියාව රත් වෙයි - 200ක් මිය යයි",
       "News Content": "දැන් ඉන්දියාවේ පවතින දැඩි උණුසුම් කාලගුණය හේතුවෙන් ජීවිත හානි රැසක් වාර්තා වුණා. විශේෂයෙන් දකුණු ඉන්දියාවේ තෙලන්ගානා ප්‍රාන්තයට සහ ආන්ද්‍රා ප්‍රදේශ් ප්‍රාන්තයට උණුසුම් කාලගුණය බලපා තිබෙනවා. තෙලන්ගානා ප්‍රාන්තයේ උණුසුම හේතුවෙන් පුද්ගලයන් 128 දෙනෙකු මේ වනවිට මියගොස් ඇති අතර, ආන්ද්‍රා ප්‍රදේශ් ප්‍රාන්තයේ පැතිරෙන උණුසුම් කාලගුණයෙන් මියගිය සංඛ්‍යාව 95 ක්. සෙන්ට්‍රිග්‍රේඞ් අංශක 40 ඉක්මවූ දැඩි උෂ්ණත්වය හේතුවෙන් ඊයේ දිනයේදී පමණක් ආන්ද්‍ර ප්‍රදේශ් ප්‍රාන්තයෙන් වාර්තා වූ මරණ සංඛ්‍යාව සියයකට අධිකයි. පසුගිය දින තුන තුළ මෙම තත්ත්වය දක්නට ලැබුණු බව ඉන්දීය මාධ්‍ය වාර්තා කළා.\nවිශේෂයෙන් එළිමහනේ සේවය කරන කම්කරුවන්, වයස්ගතවූවන් සහ නිවාසවල නොමැති ජනතාවයි අවදානමට මුහුණ දෙන්නේ. දකුණු ඉන්දියාවේ මේ වනවිට වසර 45 කින් ඇති වූ දරුණුතම නියං තත්ත්වය දක්නට ලැබෙන බව අතර ඊයේ දිනයේ ඇතැම් ස්ථානවල උෂ්ණත්වය සෙන්ට්‍රිග්‍රේඞ් අංශක 47 දක්වා ඉහළ ගියා.",
       "URL": "https://www.hirunews.lk/110097/ඉන්දියාව-රත්-වෙයි-200ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=732"
}