{
       "Source": "hirunews",
       "Timestamp": "Wednesday, 03 October 2018 - 19:42",
       "Headline": "නජීබ් රසාක්ගේ බිරිඳ අත්අඩංගුවට",
       "News Content": "මලයාසියාවේ හිටපු අගමැති නජීබ් රසාක්ගේ බිරිඳ වන රොස්මා මන්සූර් එරට දූෂණ මර්දන කොමිසම අද අත්අඩංගුවට ගත්තා.\nමුදල් විශුද්ධිකරණය සහ තවත් නීතිවිරෝධී ක්‍රියා සම්බන්ධයෙන් ඇයට චෝදනා එල්ලවී ඇති බවයි විදෙස් මාධ්‍ය අනාවරණ කළේ.\nනජීබ් රසාක්ගෙන්ද මෙවැනිම චෝදනා යටතේ මලයාසියානු දූෂණ මර්දන කොමිසම ප්‍රශ්න කළ අතර, ඉන් ප්‍රධාන වන්නේ රජයේ සංවර්ධන අරමුදලෙන් ඇමරිකානු ඩොලර් මිලියන 700 ක මුදලක් සිය පෞද්ගලික ගිණුමට හුවමාරු කරගැනීමයි.",
       "URL": "https://www.hirunews.lk/201337/නජීබ්-රසාක්ගේ-බිරිඳ-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=328"
}