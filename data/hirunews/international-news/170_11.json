{
       "Source": "hirunews",
       "Timestamp": "Tuesday, 11 August 2020 - 13:52",
       "Headline": "රුසියානු කොවිඩ් 19 එන්නත අත්හදා බලන්න පිලිපීනය සූදානම්",
       "News Content": "රුසියාව මගින් සංවර්ධනය කර ඇති කොරෝනා වෛරස් එන්නත අත්හදා බැලීමේ කටයුතුවලට එක්වීමට සූදානම් බව පිලිපීන ජනාධිපති රොඩි‍්‍රගෝ ඩුටරේට් ප්‍රකාශ කළා.\nරුසියානු කොවිඩ් 19 එන්නත සඳහා මේ මාසය තුළ නියාමන අනුමැතිය ලබා ගත හැකි බවයි ප්‍රකාශ වී ඇත්තේ.\nඑමෙන්ම, එය අත්හදා බැලීම සඳහා පිලිපීනයට ලබාදීමට හෝ එරට දී එරට දේශීය සමාගමක් හා එක්ව මහා පරිමාණයෙන් නිෂ්පාදනය කිරීමට ද රුසියාව එකඟ වී තිබෙනවා.\nජනාධිපති ඩුටරේට් වැඩිදුරටත් කියා සිටියේ රුසියානු කොවිඞ් නයින්ටීන් එන්නත නොමිළේ තම රටට ලැබෙන ඇතැයි අපේක්ෂා කරන අතර, එය පළමුව තමාට එන්නත් කළ හැකි බවයි.\nආසියාකරයේ කොරෝනා වෛරසය විශාල වශයෙන් ව්‍යාප්ත වූ රටක් වන පිලිපීනයේ ආසාදිත සංඛ්‍යාව මේ වන විට එක්ලක්ෂ 36,000 ඉක්ම වන අතර, කොරෝනා මරණ 2294ක් ද වාර්තා වනවා.",
       "URL": "https://www.hirunews.lk/247586/රුසියානු-කොවිඩ්-19-එන්නත-අත්හදා-බලන්න-පිලිපීනය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=170"
}