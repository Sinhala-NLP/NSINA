{
       "Source": "hirunews",
       "Timestamp": "Thursday, 21 September 2023 - 11:29",
       "Headline": "කැනඩාවේ සික් නායකයකුගේ ඝාතනයෙන් ඉන්දීය-කැනඩා සබඳතා බ්ඳ වැටෙයි ද?",
       "News Content": "කැනඩාවේ සික් බෙදුම්වාදී නායකයකුගේ ඝාතනයක් පසුගිය ජුනි මසදී සිදු වුණා.\nඒ, එරට බ්‍රිටිෂ් කොලොම්බියා පළාතේ සික් දේවස්ථානයක් ඉදිරිපිටදී වෙඩි ප්‍රහාරයකට ලක් වීමෙන්.\nමෙලෙස මිය ගොස් තිබුණේ, කැනඩාවේ පුරවැසියකු වන හර්දීප් සිං නමැති සික් ජාතික බෙදුම්වාදී නායකයකු බවයි විදෙස් මාධ්‍ය වාර්තා කළේ.\nමෙම ඝාතනයටට ඉන්දියාවේ සම්බන්ධයක් ඇති බවට විශ්වාස කළ හැකි යැයි කැනඩාවේ බුද්ධි අංශ මගින් පෙන්නුම් කර ඇතැයි කැනඩාවේ අගමැති ජස්ටින් ටෘඩෝ ප්‍රකාශ කර තිබුණා.\nඑහෙත්, එම චෝදනාව තරයේම ප්‍රතික්ෂේප කරන ඉන්දීය රජය චෝදනා එල්ල කිරීම පසෙකලා කැනඩා භූමියේදී ඉන්දීය විරෝධී ක්‍රියාකාරකම් මැඬ පැවැත්වීමට නීතිමය ක්‍රියාමාර්ග ගන්නා ලෙස එරට අගමැති ජස්ටින් ටෘඩෝගෙන් ඉල්ලා සිටින බව වාර්තා වෙනවා.\nකැනඩාවේ සිදු වූ මෙම සික් බෙදුම්වාදී නායකයාගේ ඝාතනයට ඉන්දියාව සම්බන්ධ බවට කැනඩාවේ අගමැතිගේ ප්‍රකාශයට විරෝධය පාමින් ඉන්දියාවේ කැනේඩියානු ජ්‍යෙෂ්ඨ රාජ්‍යතාන්ත්‍රිකයකු නෙරපා හැරීමට ඉන්දීය රජය පියවර ගෙන ඇතැයි ද විදෙස් මාධ්‍ය වාර්තා කරනවා.",
       "URL": "https://www.hirunews.lk/348944/කැනඩාවේ-සික්-නායකයකුගේ-ඝාතනයෙන්-ඉන්දීය-කැනඩා-සබඳතා-බ්ඳ-වැටෙයි-ද",
       "Category": "International News",
       "Parent URL": "https://www.hirunews.lk/international-news.php?pageID=3"
}