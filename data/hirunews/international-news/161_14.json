{
       "Source": "hirunews",
       "Timestamp": "Saturday, 03 October 2020 - 8:29",
       "Headline": "ධවල මන්දිරයේ ආවරණ කටයුතුවල නිරතවූ මාධ්‍යවේදීන්ටත්  කොරෝනා",
       "News Content": "ධවල මන්දිරය ආලින්දයේ පැවැත්වූ ජනපති ට්‍රම්ප්ගේ මාධ්‍ය හමු ආවරණය කළ මාධ්‍යවේදීන් තුන්දෙනෙකුටද කොරෝනා වෛරසය ආසාදනය වී ඇති බව අනාවරණ වනවා.\nඔවුන් කොවිඩ් 19 පරීක්ෂාවන්ට ලක්වී ඇත්තේ ජනපති ට්‍රම්ප් කොරෝනා ආසාදිතයෙකු ලෙස තහවුරුවීමෙන් අනතුරුවයි.\nඉන්පසු එහි ආවරණ කටයුතුවල නිරතවූ සියලුම මාධ්‍යවේදීන් ස්වයං නිරෝධායනයට යොමුවී පරීක්ෂාවන්ට ලක් කෙරුණා.\nවොෂින්ටනයේ වෝල්ටර් රීඞ් ජාතික හමුදා රෝහල වෙත රැගෙන ගිය ජනපති ට්‍රම්ප්ට ඉදිරි දින කිහිපය තුළ එහි රැඳී සිටීමට සිදුවනු ඇති බව වාර්තාවනවා.\nඑමෙන්ම ඊයේ දිනය පුරාම උණ රෝග තත්ත්වයක් පැවති ජනාධිපතිවරයාට කොරෝනා වෛරස් ආසාදනය සඳහා රීජෙනරන් නැමති පරීක්ෂණාත්මක ඖෂධ ප්‍රතිකාරය ලබාදුන් බවයි ජනපති ට්‍රම්ප්ගේ වෛද්‍යවරයා සඳහන් කළේ.\nකොරෝනා ආසාදනය වූ මෙලානියා ට්‍රම්ප් ආර්යාවට සුළු රෝග ලක්ෂණ පවතින අතර, පවුලේ අනෙක් සාමාජිකයන්ට වෛරසය ආසාදනය වී නොමැති බවයි මේ වනවිට අනාවරණ වී ඇත්තේ.",
       "URL": "https://www.hirunews.lk/251688/ධවල-මන්දිරයේ-ආවරණ-කටයුතුවල-නිරතවූ-මාධ්‍යවේදීන්ටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=161"
}