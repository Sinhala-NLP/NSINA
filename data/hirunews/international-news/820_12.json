{
       "Source": "hirunews",
       "Timestamp": "Sunday, 21 July 2013 - 9:24",
       "Headline": "ජපානයේ අද මැතිවරණයක්.",
       "News Content": "ජපානයේ උත්තර මන්ත්‍රණ සභාවට නියෝජිතයින් පත් කර ගැනීමේ මැතිවරණය දැන් ආරම්භ වී තිබෙනවා. එහිදී ෂිංසෝ අබේගේ ප්‍රජාතන්ත්‍රවාදී පක්ෂය බහුතර ආසන සංඛ්‍යාවක් හිමිකරගනු ඇතැයි අපේක්ෂිතයි. එසේ වුවහොත් ෂිංසෝ අබේ වසර 06 කින් ජපානයේ ඉහළ සහ පහළ මන්ත්‍රණ සභා දෙකෙහිම බලය හිමිකරගත් පළමු නායකයා වනු ඇති. ජපානයේ අගමැති ධුරය කෙටි කාලයක් තුළ වෙනස්වීමට බලපෑ ප්‍රධාන කරුණක් වූයේ මෙවැනි දේශපාලන ස්ථාවරයක් ගොඩනගා ගැනීමට නොහැකි වීමයි. පසුගිය දෙසැම්බරයේ යළි තේරී පත්වු ෂිංසෝ අබේගේ රජය යටතේ ජපාන ආර්ථිකය කැපී පෙනෙන වර්ධනයන් අත්කරගෙන සිටින අතර, ජනවාරියේ සිට ජපාන කොටස් වෙළඳපොලද 40%කින් වර්ධනය වුණා.",
       "URL": "https://www.hirunews.lk/63464/ජපානයේ-අද-මැතිවරණයක්",
       "Category": "International News",
       "Parent URL": "https://www.hirunews.lk/international-news.php?pageID=820"
}