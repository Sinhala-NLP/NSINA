{
       "Source": "hirunews",
       "Timestamp": "Sunday, 27 December 2020 - 18:16",
       "Headline": "හදිසියේ රෝහල් ගත කළ සුපිරි නළු රජිනිකාන්ත් රෝහලෙන් පිටත්ව යයි",
       "News Content": "හදිසි අසනීප තත්ත්වයක් හේතුවෙන් රෝහල් ගත කර සිටි දමිළ සිනමාවේ සුපිරි නළු රජිනිකාන්ත් පූර්ණ සුවය ලබා රෝහලෙන් පිටත්ව ගොස් තිබෙනවා.\nඅද පෙරවරුවේ ඔහු රෝහලින් පිටත්ව ගිය බවයි, වෛද්‍යවරුන්ගේ ප්‍රකාශයක් උපුටා දක්වමින් ඉන්දිය මාධ්‍ය වාර්තා කළේ.\nඅධික රුධිර පීඩනය හේතුවෙන් රජිනිකාන්ත් ඊයේ දිනයේදී රෝහල් ගත කළා.\nඅනතුරුව ඔහු හට පී.සී.ආර් පරීක්ෂණයක් ද සිදු කළ බව සඳහන්.\nරජිනිගේ නවතම චිත්‍රපටිය වන\nඅන්නාතේ\nහි රූගත සිදු කරමින් සිටින අතරතුර එම චිත්‍රපටිය සඳහා දායකවෙමින් සිටි කිහිප දෙනෙකුට කොරෝනා වෛරසය ආසාදනය වූ බවයි ඉන්දිය මාධ්‍ය වාර්තා කියා සිටියේ.\nකෙසේ වෙතත්, රජිනිකාන්ත් හට කොරෝනා වෛරසය ආසාදනයවී තිබුණේ නැහැ.",
       "URL": "https://www.hirunews.lk/258080/හදිසියේ-රෝහල්-ගත-කළ-සුපිරි-නළු-රජිනිකාන්ත්-රෝහලෙන්-පිටත්ව-යයි",
       "Category": "International News",
       "Parent URL": "https://www.hirunews.lk/international-news.php?pageID=145"
}