{
       "Source": "hirunews",
       "Timestamp": "Monday, 01 June 2015 - 14:59",
       "Headline": "මියන්මාර දේශසීමාවේ චීනය යුද අභ්‍යාසයක",
       "News Content": "චීන සම්භවයක් සහිත බෙදුම්වාදී කණ්ඩායම් සහ මියන්මාර රජයේ හමුදා අතර ගැටුම් පවතින චීන - මියන්මාර දේශසීමාවේ චීන යුද හමුදාව අද යුද අභ්‍යාසයක නිරත වුණා. පාබල හමුදා සහ ගුවන් හමුදා යානා එක්වූ මෙම යුද අභ්‍යාසයේදී ජීව උණ්ඩ භාවිත කිරීම විශේෂත්වයක්. මියන්මාරයේ කොකෑන් ප්‍රදේශයේ ක්‍රියාත්මක චීන සම්භවයක් සහිත කැරළිකරුවන් සහ මියන්මාර හමුදා අතර ගැටුම්වලදී මියන්මාර හමුදාවේ ෂෙල් වෙඩි ප්‍රහාරයක් චීන භූමියට ද පතිත වුණා. දේශසීමාවට මීටර් 500ක් පමණ නුදුරෙන් පැවැති ගැටුම්වලදී එල්ල වූ මෙම ෂෙල් වෙඩි ප්‍රහාරය චීනය උදහස්වීමට හේතුවයි.",
       "URL": "https://www.hirunews.lk/110578/මියන්මාර-දේශසීමාවේ-චීනය-යුද-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=730"
}