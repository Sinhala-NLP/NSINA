{
       "Source": "hirunews",
       "Timestamp": "Saturday, 23 November 2013 - 10:04",
       "Headline": "රාජාලි මරණ වෙනුවෙන් සුළං බලාගාරයක් වන්දි ගෙවයි.",
       "News Content": "ඇමරිකාවේ වයොමින් ප්‍රාන්තයේ සුළං බලාගාර දෙකක් එහි සුළං පංකා නිසා මරණයට පත්වූ රන් රාජාලි පක්ෂීන් වෙනුවෙන් ඩොලර් මිලියනයක වන්දියක් ගෙවීමට එකඟ වී තිබෙනවා. පසුගිය තුන් වසර තුළ වයොමින් ප්‍රාන්තයේ සිදුවූ රන් රාජාලි මරණ 14ක් සඳහා ඔවුන් වගකිව යුතු බවටයි චෝදනා එල්ල වී ඇත්තේ. කෙසේ නමුත්, පරිසරවේදීන් පෙන්වා දෙන්නේ 2008 වසරේ දී ඇමරිකාවේ සුළං බලාගාරවලින් රන් රාජාලි පක්ෂයෙන් 67 දෙනෙකු මිය ගොස් ඇති බවයි. මෙම සුළං බලාගාරවල රාජාලින්ගේ සංචරණයන් නිරීක්ෂණය සඳහා රේඩාර් පද්ධති සවි කිරීමට ද නියමිතයි.",
       "URL": "https://www.hirunews.lk/71948/රාජාලි-මරණ-වෙනුවෙන්-සුළං-බලාගාරයක්-වන්දි-ගෙවයි",
       "Category": "International News",
       "Parent URL": "https://www.hirunews.lk/international-news.php?pageID=784"
}