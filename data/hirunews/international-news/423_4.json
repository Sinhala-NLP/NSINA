{
       "Source": "hirunews",
       "Timestamp": "Saturday, 11 November 2017 - 14:50",
       "Headline": "ඇමරිකාව සමග ඒකාබද්ධ නාවික අභ්‍යාසයකට ජපානයේ විශාලතම යුද නැවත් එක්වෙයි",
       "News Content": "ඇමෙරිකානු යුද නෞකා කොරියානු අර්ධද්වීපය ආසන්නයේ පවත්වන නාවික අභ්‍යාසයකට එක්වීම සදහා ජපානය සිය විශාලතම හෙලිකොප්ටර් හාරක යුද නෞකාව ඇතුළු යුද නැව් 3ක් යවා තිබෙනවා.\nඇමරිකානු රොනල්ඩ් රේගන්, නිමිට්ස් සහ තියඩෝර් රූස්වෙල්ට් යන යුද නෞකා තුනම අද මෙම ඒකාබද්ධ නාවික අභ්‍යාසයකට එක්වන්නේ දශකයට පසු ප්‍රථම වතාවටයි.\nඑම යුද නෞකාවල, එෆ් 18 වර්ගයේ ප්‍රහාරක යානා 200 කට වැඩි සංඛ්‍යාවක් රදවා තිබෙනවා.\nමෙම ඇමරිකානු ඒකාබද්ධ නාවික අභ්‍යාසය ජනාධිපති ඩොනල්ඩ් ට්‍රම්ප්ගේ ආසියානු සංචාරයට සමගාමීව පැවැත්වීම ද විශේෂත්වයක්.\nදින 12 ක ආසියානු සංචාරයේ සිව්වන පියවර ලෙස ඔහු වියට්නාමයේ පැවැත්වෙන ආසියා පැසිෆික් ආර්ථික සමුළුවට එක්වනවා.\nඊට පෙර ඇමරිකානු නායකයා ජපානයේ, දකුණු කොරියාවේ සහ චීනයේ සංචාරය කළා.",
       "URL": "https://www.hirunews.lk/175792/ඇමරිකාව-සමග-ඒකාබද්ධ-නාවික-අභ්‍යාසයකට-ජපානයේ-විශාලතම-යුද-නැවත්-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=423"
}