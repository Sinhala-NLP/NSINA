{
       "Source": "hirunews",
       "Timestamp": "Tuesday, 22 September 2015 - 13:34",
       "Headline": "පිලිපීනයේ සන්නද්ධ කල්ලියක් විදේශ සංචාරකයන් තුන්දෙනෙකු පැහැර ගනී",
       "News Content": "දකුණුදිග පිලිපීනයේ මින්දනාවෝ අසළ සමාල් දිවයිනේ සංචාරයක නිරත වූ විදේශිකයන් 3 දෙනෙකු සන්නද්ධ කල්ලියක් විසින් පැහැරගෙන ගොස් තිබෙනවා. ඊයේ රාත්‍රියේ මෙලෙස පැහැර ගත් සංචාරකයන් අතර කැනේඩියානු ජාතිකයින් දෙදෙනෙකු, නෝර්වීජියානු ජාතිකයෙකු සහ පිලිපීන ජාතික කාන්තාවක ද සිටින බව සදහන්. සංචාරකයන් පිරිස පැහැර ගත් කණ්ඩායම බෝට්ටුවකින් පළා ගොස් ඇති බවයි පිලිපීන පොලීසිය සඳහන් කළේ. දකුණුදිග පිලිපීනයේ 1990 දශකයේ සිට ක්‍රියාත්මක ඉස්ලාමීය සන්නද්ධ කණ්ඩායමක් මෙලෙස සංචාරකයන් පැහැර ගන්නට ඇති බවයි සැලකෙන්නේ.",
       "URL": "https://www.hirunews.lk/117059/පිලිපීනයේ-සන්නද්ධ-කල්ලියක්-විදේශ-සංචාරකයන්-තුන්දෙනෙකු-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=703"
}