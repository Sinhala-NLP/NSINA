{
       "Source": "hirunews",
       "Timestamp": "Saturday, 23 February 2019 - 12:51",
       "Headline": "වෙනිසියුලා - බ්‍රසීල දේශසීමාවේ ගැටුමක්",
       "News Content": "බටහිර රටවලින් ලබාදෙන මානුෂීය ආධාර ප්‍රතික්ෂේප කරමින් දේශසීමා වසා දැමීමට වෙනිසියුලානු ජනාධිපති නිකලස් මදුරෝ ගනු ලැබූ තීරණයට එරට වැසියන් දැඩි විරෝධයක් එල්ල කරනවා.\nප්‍රකෝප වූ වැසියන්, එරට ආරක්ෂක අංශ අතර ගැටුම් ඇති කරගෙන ඇති බවයි විදෙස් වාර්තා සඳහන් කළේ.\nමෙම ගැටුම් හේතුවෙන් සිවිල් වැසියන් දෙදෙනෙකු මියගොස් තවත් පිරිසක් තුවාල ලබා තිබෙනවා.\nවෙනිසියුලානු වැසියන් විරෝධතා පවත්වමින් කියා සිටියේ තම රටට මානුෂීය ආධාර අවශ්‍ය බවටයි.",
       "URL": "https://www.hirunews.lk/211023/වෙනිසියුලා-බ්‍රසීල-දේශසීමාවේ-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=288"
}