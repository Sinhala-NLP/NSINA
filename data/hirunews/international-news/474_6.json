{
       "Source": "hirunews",
       "Timestamp": "Sunday, 04 June 2017 - 6:35",
       "Headline": "update: ලන්ඩන් ප්‍රහාරකයන් තුන්දෙනෙකු මෙහෙයුම්වලදී මරුට",
       "News Content": "එංගලන්තයේ ලන්ඩන් නුවර සිදුවූ ත්‍රස්ත ප්‍රහාරයෙන් මියගිය පුද්ගලයන් අතර ප්‍රහාරකයන් තුන්දෙනෙකුද සිටින බව විදෙස් වාර්තා සඳහන් කරනවා.\nතවත් පුද්ගලයන් 6 දෙනෙකු මියගොස් ඇති බවයි වාර්තාවන්නේ.\nවිස්සකට වැඩි පිරිසක් තුවාල ලබා රෝහල් ගතකර තිබෙනවා.\nමේ වනවිටත් අවට ප්‍රදේශයේ දැවැන්ත ආරක්ෂක මෙහෙයුමක් ක්‍රියාත්මක බව ලන්ඩන් නුවර වාර්තා උපුටා දක්වමින් විදෙස් මාධ්‍ය ප්‍රකාශ කළා.\nupdate: Sunday, 04 June 2017 - 09.03\n---------------------------------------------------------------------\nඑංගලන්තයේ ලන්ඩන් නුවරට එල්ලවු ප්‍රහාරයකින් 7 දෙනෙකු මියගොස් ඇතැයි විදෙස් පුවත් සේවා පවසනවා.\nතවත් 20 කට වැඩි පිරිසක් තුවාල ලබා ඇතැයි සඳහන්.\nමෙය ත්‍රස්ත ක්‍රියාවක් විය හැකි බවටයි ලන්ඩන් ආරක්ෂක අංශ ප්‍රකාශකර ඇත්තේ.\nමේවන විට ලන්ඩන් නුවර ආරක්ෂාව තර කර ඇති අතර විශේෂ පොලිස් කණ්ඩායම් කිහිපයක් ප්‍රහාරයට සම්බන්ධ පුද්ගලයන් සොයා විමර්ශණ ආරම්භ කර තිබෙනවා.\nමාර්ගයේ ගමන් කළ පදිකයන් පිරිසක් ඉලක්ක කර වෑන් රථයක් ධාවනය කර ඇති අතර තවත් ස්ථානයකදී පිහි ඇනුමක් ද සිදුව ඇතැයි සඳහන්.\nකෙසේවෙතත් මෙම ප්‍රහාරයෙන් ශූරයන්ගේ කුසලාන තරගාවලියට එක්ව සිටින කිසිදු ක්‍රිකට් කණ්ඩායමකට හෝ බලපෑමක් සිදුව නැහැ.",
       "URL": "https://www.hirunews.lk/162779/update-ලන්ඩන්-ප්‍රහාරකයන්-තුන්දෙනෙකු-මෙහෙයුම්වලදී-මරුට",
       "Category": "International News",
       "Parent URL": "https://www.hirunews.lk/international-news.php?pageID=474"
}