{
       "Source": "hirunews",
       "Timestamp": "Saturday, 22 July 2017 - 13:54",
       "Headline": "ඇමරිකාව, පාකිස්තාන ආධාර අත්හිටුවයි",
       "News Content": "ඇමරිකානු සන්ධානය යටතේ පාකිස්තානයට ලබාදෙන හමුදාමය ආධාර අත්හිටුවීමට ට්‍රම්ප් රජය තීරණය කර ඇති බව වාර්තා වනවා.\nඇමරිකානු ආරක්ෂක ලේකම් ජිම් මැතිස් ප්‍රකාශ කර ඇත්තේ 2016 වසර සඳහා වෙන් කර තිබූ අරමුදල්වල ඉතිරිය පාකිස්තානයට හිමි නොවන බවයි.\nපෙන්ටගනය විසින් පසුගිය වසර සඳහා පාකිස්තානයට ඇමරිකානු ඩොලර් මිලියන 900ක මූල්‍යාධාර වෙන් කර තිබූ අතර ඉන් ලබාදී ඇත්තේ මිලියන 550ක් පමණයි.\nත්‍රස්තවාදයට එරෙහිව ප්‍රමාණවත් පියවර නොගැනීම හේතුවෙන් ඇමරිකාව මෙලෙස පාකිස්තානයට ලබාදෙන හමුදාමය මූල්‍යාධාර අත්හිටුවා ඇති බව ඉන්දීය මාධ්‍ය සඳහන් කළා.",
       "URL": "https://www.hirunews.lk/166510/ඇමරිකාව-පාකිස්තාන-ආධාර-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=458"
}