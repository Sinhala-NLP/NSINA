{
       "Source": "hirunews",
       "Timestamp": "Wednesday, 15 July 2015 - 13:23",
       "Headline": "න්‍යෂ්ටික වැඩපිළිවෙලට සහය දෙනවා - හිලරි",
       "News Content": "ඉරානය සහ ඇමෙරිකා එක්සත් ජනපදය අතර ඇති කරගෙන තිබෙන න්‍යෂ්ටික වැඩපිළිවෙලට තමන් සහය පළ කරන බව ඇමෙරිකාවේ රිපබ්ලිකන් පක්ෂයේ ජනාධිපති අපේක්ෂිකා හිලරි ක්ලින්ටන් පවසනවා. තමන් ජනාධිපති ධුරයට පත්වුවහොත් ඉරානයට න්‍යෂ්ටික අවි නිපදවීම වැළැක්වීම සඳහා ක්‍රියාමාර්ග ගන්නා බවයි ඇය සඳහන් කළේ. ඉරානය සහ ඇමෙරිකා එක්සත් ජනපදය අතර ඇති කරගෙන තිබෙන න්‍යෂ්ටික වැඩපිළිවෙල සම්බන්ධයෙන් ඇතැම් පාර්ශව දක්වන්නේ දැඩි විරෝධයක්. ඊශ්‍රායලය සහ ඇමෙරිකාවේ කන්සවේටිව් පක්ෂය ද ඊට විරෝධය දක්වා සිටියා. කෙසේ වෙතත්, ජනාධිපති බැරැක් ඔබාමා සඳහන් කළේ පවතින විරෝධතා හමුවේ මෙම එකඟතාව ශක්තිමත් කිරීමට නිෂේධ බලය පාවිච්චි කිරීමට වුව ද සූදානම් බවයි.",
       "URL": "https://www.hirunews.lk/113201/න්‍යෂ්ටික-වැඩපිළිවෙලට-සහය-දෙනවා-හිලරි",
       "Category": "International News",
       "Parent URL": "https://www.hirunews.lk/international-news.php?pageID=719"
}