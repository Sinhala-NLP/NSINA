{
       "Source": "hirunews",
       "Timestamp": "Sunday, 28 April 2013 - 8:25",
       "Headline": "ඉතාලියේ නව රජය අද දිවුරුම් දෙයි.",
       "News Content": "මහ මැතිවරණයෙන් පසු පැවති මාස දෙකක අරාජික කාලය නිමවා ඉතාලියේ නව සන්ධාන රජය අද දිවුරුම් දෙනවා. දක්ෂිණාංෂික ප්‍රජාතන්ත්‍රවාදී පක්ෂයේ එන්රිකෝ ලෙටාගේ නායකත්වයෙන් යුත්, නව සන්ධාන රජයට හිටපු අගමැති සිල්වියෝ බර්ලස්කෝනිගේ මහජන නිදහස් පක්ෂයේ සහය ද හිමිවනවා. මෙම සන්ධානය ඉතාලියේ දේශපාලන ස්ථාවරය ඇති කළ හැකි එකම විකල්පය බවයි ජනාධිපති ජෝජියෝ නැපොලිටානෝ ප්‍රකාශ කළේ. නව රජයේ අග්‍රාමාත්‍යවරයා ලෙස එන්රිකෝ ලෙටා දිවුරුම් දෙනු ඇති. 46 හැවිරිදි ඔහු රෝමයෙන් බිහිවූ ලාබාලතම අග්‍රාමාත්‍යවරයායි. සිල්වියෝ බර්ලස්කෝනි ට අග්‍රාමාත්‍ය ධුරය හිමි නොවුව ද සිය පක්ෂයේ ප්‍රධාන පෙලේ නායකයන්ට වැදගත් අමාත්‍ය ධුරයන් ලබාගැනීමට කටයුතු කරනු ඇතැයි අපේක්ෂිතයි.",
       "URL": "https://www.hirunews.lk/57937/ඉතාලියේ-නව-රජය-අද-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=844"
}