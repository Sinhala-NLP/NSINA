{
       "Source": "hirunews",
       "Timestamp": "Friday, 23 June 2017 - 17:02",
       "Headline": "ලන්ඩනයේ ග්‍රෙන්ෆෙල් ගොඩනැගිල්ලේ ගින්නට හේතු හෙළිවෙයි",
       "News Content": "ලන්ඩනයේ ග්‍රෙන්ෆෙල් ගොඩනැගිල්ලේ ඇතිවු ගින්නට හේතුව අනාවරණ වී තිබෙනවා.\nමෙම ගින්න සම්බන්ධයෙන් විමර්ශණ කළ ආරක්ෂක අංශ හෙළිකරගෙන ඇත්තේ අධි ශීතකරණයක කාර්මික දෝශයක් හේතුවෙන් ගින්න ආරම්භ වී ඇති බවයි.\nඅනතුරුව එය ගොඩනැගිල්ල පුරා පැතිර ගොස් තිබෙනවා.\nශීතකරණ නිශ්පාදිත සමාගම අදාළ ශීතකරණය නිසි ප්‍රමිතියකින් තොරව නිශ්පාදනය කර ඇති අතර ගින්නක් ඇතිවුවහොත් එය පැතිර යාම වැලැක්වෙන ආකාරයට එය සකස්කර නොතිබු බවට ද හෙළිවී ඇතැයි සඳහන්.\nඑමෙන්ම ගොඩනැගිල්ලේ ගිනි ආරක්ෂිත ක්‍රමවේදයන් අනුගමනය කිරීම අවම මට්ටමක පැවතීම හමුවේ ගින්නෙන් සිදුවු හානිය ඉහළ යාමට හේතුව බවටයි හෙළිකරගෙන ඇත්තේ.\nමේ හේතුවෙන් ගොඩනැගිල්ල ඉදි කළ සමාගම් බලධාරීන්ට එරෙහිව මනුෂ්‍ය ඝාතන චෝදනා යටතේ නීතිමය පියවර ගන්නා බව ලන්ඩන් බලධාරීන් ප්‍රකාශකර තිබෙනවා.\nපසුගියදා ග්‍රෙන්ෆෙල් ගොඩනැගිල්ලේ ඇතිවු ගින්නෙන් පුද්ගලයන් 79 දෙනෙකු පමණ ජීවිතක්ෂයට පත්වු අතර නිවාස 151 ක් විනාශයට පත්වුනා.\nකෙසේවෙතත් ශීතරකරණයේ ඇතිවු ගින්න කිසියම් අයෙකු විසින් හිතා මතා සිදු කළ එකක් නොවන බව ද ආරක්ෂක අංශ ප්‍රකාශකර තිබෙනවා.\nමෙම ගොඩනැගිල්ලේ ගින්න පිළිබඳ විමර්ශණයට විශ්ෂඥයින් 250 කට වැඩි සංඛ්‍යාවක් එක්ව ඇති බවයි විදෙස් පුවත් සේවා කියාසිටියේ.\nගින්න ඇතිවු බව කියන ශීතකරණ සම්බන්ධයෙන් විශේෂ විමර්ශණයක් සිදු කරන ලෙසට රජය බලධාරීන්ට උපදෙස් ලබාදී තිබෙනවා.",
       "URL": "https://www.hirunews.lk/164265/ලන්ඩනයේ-ග්‍රෙන්ෆෙල්-ගොඩනැගිල්ලේ-ගින්නට-හේතු-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=468"
}