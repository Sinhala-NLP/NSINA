{
       "Source": "hirunews",
       "Timestamp": "Saturday, 01 June 2013 - 19:42",
       "Headline": "පාකිස්ථානයේ නව රජය දිවුරුම් දෙයි.",
       "News Content": "පසුගිය මැයි 11 වැනිදා පැවති පාකිස්ථාන මහ මැතිවරණයෙන් තේරී පත්වූ නවාෂ් ෂරීෆ්ගේ රජය පාකිස්ථාන පාර්ලිමේන්තුවේදී අද (01) දිවුරුම් දුන්නා. හිටපු කථා නායිකා ෆෙහිම්දා මිර්සා ඉදිරියේ අගමැති නවාෂ් ෂරිෆ් ඇතුලූ නව රජය දිවුරුම් දුන්නේ අගනුවර දැඩි ආරක්ෂක විධිවිධාන මධ්‍යයේයි. ඉස්ලාමාබාද් නුවර පාර්ලිමේන්තු ගොඩනැගිල්ල අවට ආරක්ෂිත රතු කලාපයක් නම් කර තිබූ අතර හමුදා හෙලිකොප්ටර් යානා මගින් ගුවන් පරීක්ෂාවක්ද සිදුකළා. නව කථානායකවරයා තෝරා පත්කරගැනීම ජුනි 3 වැනිදා සිදු කෙරෙන බවයි හිටපු කථානායකවරිය නිවේදනය කළේ. 14 වසරකට පසු නැවතත් පාකිස්ථාන අගමැති ධුරයට පත්වූ නවාෂ් ෂරිෆ්, 66 වසරක පාකිස්ථාන ඉතිහාසයේ සාමකාමී අන්දමින් හුවමාරු වූ ප්‍රථම රජයේ ප්‍රධානියාද වනවා. එමෙන්ම පාකිස්තානයේ සිවිල් රජයක් සිය නිල කාලය සම්පූර්ණ කර මැතිවරණයක් පැවැත්වූ ප්‍රථම අවස්ථාවද මෙයයි.",
       "URL": "https://www.hirunews.lk/60108/පාකිස්ථානයේ-නව-රජය-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=835"
}