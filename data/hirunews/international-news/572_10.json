{
       "Source": "hirunews",
       "Timestamp": "Friday, 14 October 2016 - 12:43",
       "Headline": "ඩොලර් බිලියන 5 ක අවි ගණුදෙනුවකට ඉන්දියාව සහ රුසියාව හෙට අත්සන් තබයි",
       "News Content": "ඇමරිකානු ඩොලර් බිලියන 5 ක් වටිනා අවි ගණුදෙනුවකට රුසියාව සහ ඉන්දියාව හෙට අත්සන් තබනවා.\nඒ දැනට ලොව පවතින නවීනතම මිසයිල ආරක්ෂණ පද්ධතිය ලෙස සැලකෙන එස්. 400 වර්ගයේ මිසයිිල පද්ධති 5 ක් මිලදී ගැනීම සදහායි.\nමෙම මිසයිල පද්ධතියට කිලෝමීටර් 400 ක් දක්වා දුරකින් පැමිණෙන මිසයිලයක් හෝ ගුවන් යානයක් ඉලක්ක කර ගත හැකියි.\nඑහි වැඩිදියුණු කළ රේඩාර් පද්ධතිය මගින් ඔත්තු බැලීමේ යානයක් වුව ද ග්‍රහණය කර ගත හැකි බව සදහන්.\nබ්‍රික්ස් සමුළුව සදහා ඉන්දියාවේ - ගෝව පුරයට පැමිණෙන රුසියානු ජනාධිපති ව්ලැදිමීර් පුටින් සහ ඉන්දීය අග්‍රාමාත්‍ය නරේන්ද්‍ර මෝදි හෙට මෙම ගිවිසුමට අත්සන් තැබීමට නියමිත බව ඉන්දිය මාධ්‍ය සදහන් කළා.\nඉන්දීය ආරක්ෂක අංශ ප්‍රකාශ කළේ පාකිස්ථානයෙන් හෝ චීනයෙන් එල්ල විය හැකි න්‍යෂ්ටික මිසයිල ප්‍රහාරයක් වැළැක්වීම සදහා රුසියානු මිසයිල ආරක්ෂණ පද්ධතිය වැදගත් වන බවයි.",
       "URL": "https://www.hirunews.lk/145202/ඩොලර්-බිලියන-5-ක-අවි-ගණුදෙනුවකට-ඉන්දියාව-සහ-රුසියාව-හෙට-අත්සන්-තබයි",
       "Category": "International News",
       "Parent URL": "https://www.hirunews.lk/international-news.php?pageID=572"
}