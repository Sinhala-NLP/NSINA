{
       "Source": "hirunews",
       "Timestamp": "Monday, 01 October 2018 - 12:54",
       "Headline": "සිරවූවන් සොයා ඉන්දුනීසියාවේ තවදුරටත් මෙහෙයුම්",
       "News Content": "ඉන්දුනීසියාවේ ඇතිවූ භූ කම්පනයෙන් සහ සුනාමි රළ පහරින් අනතුරුව කඩා වැටුණු සුන්බුන් අතර සිටින පුද්ගලයන් සොයා තවදුරටත් මෙහෙයුම් ක්‍රියාත්මකයි.\nවිදෙස් වාර්තා සඳහන් කළේ දැඩි දුෂ්කරතා මධ්‍යයේ පැය 24 පුරා මෙම මෙහෙයුම් දියත් කර ඇති බවයි.\nසුනාමි ව්‍යවසනයෙන් පසුව වසංගත රෝග පැතිර යාමේ අවධානම පාලනය කිරීම සඳහා මියගිය පිරිස් සමූහ වශයෙන් භූමදාන කිරීමේ කටයුතු මේ වනවිට ආරම්භ කර තිබෙනවා.\nඉන්දුනීසියාවේ පෙරේදා සිදුවූ රික්ටර් මාපකයේ 7.5ක අගයක් ගත් භූ කම්පනයෙන් පසුව ඇති වූ සුනාමි රළ හේතුවෙන් පුද්ගලයන් 832කු මියගොස් තිබෙනවා.\nමෙම සංඛ්‍යාව දහස ඉක්මවනු ඇති බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/201137/සිරවූවන්-සොයා-ඉන්දුනීසියාවේ-තවදුරටත්-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=328"
}