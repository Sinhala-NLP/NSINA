{
       "Source": "hirunews",
       "Timestamp": "Sunday, 30 December 2018 - 10:59",
       "Headline": "සයිබර් ප්‍රහාරයකින් ඇමරිකාව් පුවත් බෙදාහැරීම අඩාල වේ",
       "News Content": "අන්තර්ජාල අනවසර පිවිසුමකින් එල්ලවූ සයිබර් ප්‍රහාරයක් හේතුවෙන් ඇමරිකා එක්සත් ජනපදයේ ප්‍රධාන පෙළේ පුවත්පත් රැසක මුද්‍රණ සහ බෙදාහැරීමේ කටයුතු අඩාල වී තිබෙනවා.\nමේ නිසා ලොස් ඇන්ජලීස් ටයිම්ස්, චිකාගෝ ටි‍්‍රබියුන් සහ බෝල්ටිමෝර් සන් ඇතුලූ පුවත්පත් රැසක් බෙදාහැරීම පමාවී ඇති බවයි වාර්තාවන්නේ.\nකෙසේ නමුත් මෙම සයිබර් ප්‍රහාරය මගින් ගණුදෙනුකරුවන්ගේ පෞද්ගලික තොරතුරු නිරාවරණය වී නොමැති බව එම පුවත්පත් අවධාරණය කළා.\nසිද්ධිය සම්බන්ධයෙන් ඇමරිකානු ස්වදේශ ආරක්ෂක දෙපාර්තමේන්තුව සහ එෆ්.බී.අයි. - මධ්‍යම තොරතුරු කාර්යාංශ පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/207090/සයිබර්-ප්‍රහාරයකින්-ඇමරිකාව්-පුවත්-බෙදාහැරීම-අඩාල-වේ",
       "Category": "International News",
       "Parent URL": "https://www.hirunews.lk/international-news.php?pageID=304"
}