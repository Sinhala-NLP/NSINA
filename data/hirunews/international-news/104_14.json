{
       "Source": "hirunews",
       "Timestamp": "Friday, 23 July 2021 - 10:36",
       "Headline": "ඇමරිකානු හමුදාවට උපකාර කළ ඇෆ්ගන් වැසියන්ට අමතර වීසා 8,000ක්",
       "News Content": "ඇෆ්ගනිස්ථානයේ රැඳී සිටි ඇමරිකානු හමුදාවන්ට උදව් උපකාර කළ ඇෆ්ගනිස්ථාන ජාතිකයන් සඳහා ඇමරිකාව අමතර විශේෂ සංක්‍රමණික වීසා ලබාදීමට සැළසුම් කර තිබෙනවා.\nඒ සඳහා අමතර විශේෂ සංක්‍රමණික වීසා 8,000ක් ලබාදීමට ඇමරිකානු නියෝජිත මන්ත්‍රී මණ්ඩලය ඊයේ අනුමැතිය ලබාදි ඇති බවයි විදෙස් වාර්තා සඳහන් කළේ.\nඒ සඳහා වන යෝජනාවට අදාළව සෙනෙට් මණ්ඩලයේදී ඡන්ද විමසීමක් පවත්වා ඇති අතර, ඊට පක්ෂව ඡන්ද 407 ක් ලැබී ඇති බව සඳහන්.\nඇමරිකානු හමුදාව සහ ඇමරිකානු රජය සමඟ එක්ව කටයුතු කළ ඇෆ්ගනිස්ථාන වැසියන්ට විශේෂ සංක්‍රමණික වීසා වැඩසටහනක් ක්‍රියාත්මක අතර, එමඟින් 2014 වසරේ දෙසැම්බර් මාසයේ සිට මේ දක්වා පුද්ගලයින් 26,000 කට වැඩි පිරිසකට වීසා ලබාදී තිබෙනවා.",
       "URL": "https://www.hirunews.lk/277777/ඇමරිකානු-හමුදාවට-උපකාර-කළ-ඇෆ්ගන්-වැසියන්ට-අමතර-වීසා-8000ක්",
       "Category": "International News",
       "Parent URL": "https://www.hirunews.lk/international-news.php?pageID=104"
}