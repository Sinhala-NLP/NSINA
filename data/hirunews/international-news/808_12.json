{
       "Source": "hirunews",
       "Timestamp": "Saturday, 31 August 2013 - 13:20",
       "Headline": "අඟහරු ලෝකයට යන්න එක්ලක්ෂ 65,000ක් පෝළිමේ.",
       "News Content": "ඉදිරි දස වසර තුළ අඟහරු ලෝකයේ ඇති කරන මිනිස් ජනාවාසයක් පදිංචිවීම සඳහා ඉන්දියානුවන් 8000ක් මේ වන විට ගිවිසගෙන ඇති බව වාර්තා වනවා. මාස් - වන් නැමැති මෙම ව්‍යාපෘතිය මගින් අඟහරුලෝකයේ ජනාවාසයක් ස්ථාපිත කිරීමට හැකි වනු ඇතැයි අපේක්ෂා කෙරෙන්නේ 2023 වසරේදියි. ඒ සඳහා ලියාපදිංචිවීමේ අවසන් දිනය අදයි. ඊයේ (30) වන විට අඟහරු වෙත යළි නොඑන ගමනක් යාම සඳහා ලියාපදිංචි වී සිටි ලෝකවාසීන්ගේ සංඛ්‍යාව එක්ලක්ෂ 65,000කට අධිකයි. ලෝකයේ රටවල් 140ක ජනතාව ඒ සඳහා උනන්දුවක් දක්වා ඇති අතර වැඩිම පිරිසක් එනම් 37,852ක් ලියාපදිංචි වී ඇත්තේ ඇමරිකා එක්සත් ජනපදයෙන්.",
       "URL": "https://www.hirunews.lk/66239/අඟහරු-ලෝකයට-යන්න-එක්ලක්ෂ-65000ක්-පෝළිමේ",
       "Category": "International News",
       "Parent URL": "https://www.hirunews.lk/international-news.php?pageID=808"
}