{
       "Source": "hirunews",
       "Timestamp": "Monday, 28 December 2015 - 18:54",
       "Headline": "සිරියාවේ බෝම්බ ප්‍රහාර 2 කින් 32 ක් මරුට",
       "News Content": "බටහිර සිරියාවේ හොම්ස් නගරයට එල්ලවූ බෝම්බ ප්‍රහාර දෙකකින් පුද්ගලයන් තිස් දෙදෙනෙක් ජීවිතක්ෂයට පත්ව 90 කට වැඩි පිරිසක් තුවාල ලබා තිබෙනවා.\nහොම්ස් නගරයේ සහ්ර් ප්‍රදේශයට අද දහවල් මෙලෙස එල්ලවූයේ කාර් බෝම්බ ප්‍රහාරයක් සහ මරාගෙන මැරෙන බෝම්බ ප්‍රහාරයක්.\nප්‍රහාරයේ වගකීම මෙතෙක් කිසිවෙකු භාරගෙන නැහැ.\nකෙසේ වෙතත් සිරියානු රජය සහ එරට සටන්කාමීන් අතර පැවති සටන් විරාම ගිවිසුමෙන් පසු එල්ලවූ දෙවන ප්‍රහාරය මෙයයි.\nඅදාළ සටන් විරාමය මේ මස මුලදී අත්සන් තැබුණු අතර, ඒ අනුව සටන්කාමීන් හොම්ස් නගරය හා ඒ අවට ප්‍රදේශ අතහැර යාමට තීරණය කෙරුණා.\nසිරියානු අර්බුදයේ ආරම්භක අවධියේදී හොම්ස් නගරය සටන්කාමීන්ගේ ප්‍රධාන කේන්ද්‍රස්ථානය ලෙස සැළකුණු අතර ඔවුන් එය නම්කර තිබුණේ විප්ලවයේ අගනුවර ලෙසයි.",
       "URL": "https://www.hirunews.lk/122960/සිරියාවේ-බෝම්බ-ප්‍රහාර-2-කින්-32-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=676"
}