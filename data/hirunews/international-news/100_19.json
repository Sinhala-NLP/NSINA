{
       "Source": "hirunews",
       "Timestamp": "Friday, 13 August 2021 - 14:08",
       "Headline": "ඉන්දියාවෙන් තවත් කොරෝනා ආසාදිතයින් 40,000ක්",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 40,120ක් වාර්තා වී තිබෙනවා.\nඒ අනුව එරට මුළු ආසාදිත සංඛ්‍යාව තුන්කෝටි විසිලක්ෂය ඉක්මවනවා.\nඑමෙන්ම, ඊයේ දිනයේ වාර්තා වූ මරණ 585 ක් සමඟින් ඉන්දියාවේ සමස්ත කොරෝනා මරණ සංඛ්‍යාව ද හාර ලක්ෂ 30,000 ඉක්මවූවා.\nඉන්දීය සෞඛ්‍ය අමාත්‍යාංශය සඳහන් කළේ ආසාදිතයින් 21,445ක් සහ මරණ 208 ක් කේරළ ප්‍රාන්තයෙන් වාර්තා වූ බවයි. ඒ අනුව, ඉන්දියාවේ නව ආසාදිතයන් සහ මරණවලින් අඩක්ම වාර්තා වන්නේ කේරළයෙන්.",
       "URL": "https://www.hirunews.lk/279603/ඉන්දියාවෙන්-තවත්-කොරෝනා-ආසාදිතයින්-40000ක්",
       "Category": "International News",
       "Parent URL": "https://www.hirunews.lk/international-news.php?pageID=100"
}