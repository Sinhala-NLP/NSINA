{
       "Source": "hirunews",
       "Timestamp": "Friday, 13 May 2016 - 7:35",
       "Headline": "බෝම්බ බියක් නිසා බ්‍රිතාන්‍යයේ නිවාස දහසකින් ජනයා ඉවත් කර ගැනේ",
       "News Content": "එංගලන්තයේ - සමර්සෙට් ප්‍රාන්තයේ බාත්හි පාසල් පරිශ්‍රයකින් දෙවන ලෝක යුද සමයේ නොපිපිරුණු බෝම්බයක් හමුවීම හේතුවෙන් ඒ අවට නිවාස දහසකින් පමණ ජනයා ඉවත් කරගෙන තිබෙනවා.\nඔවුන් නගරයේ තුරග තරග පිටියට එක්රැස් කර ඇති අතර බෝම්බය හමුවූ ස්ථානය කේන්ද්‍ර කොට ගෙන මීටර් 300 ක තහනම් කලාපයක් ද බ්‍රිතාන්‍ය පොලිසිය ප්‍රකාශයට පත් කළා.\nපාසල් පරිශ්‍රයේ ඉදිකිරීමක් සිදුකරන විට මීටරයක් පමණ පොලොව යට වැළලී තිබූ රාත්තල් 500 ක් පමණ බරැති මෙම බෝම්බය හමුවී ඇති බව සඳහන්.\nවසර ගණනාවක් තිස්සේ මෙය ක්‍රීඩාංගනයක් ලෙස භාවිත කළ ප්‍රදේශයක්.\nබෝම්බය නිෂ්ක්‍රිය කිරීම සදහා කටයුතු කරමින් සිටින අතර ඒ සඳහා යම් කාලයක් ගත වනු ඇති බවයි බ්‍රිතාන්‍ය පොලිසිය සදහන් කළේ.",
       "URL": "https://www.hirunews.lk/133079/බෝම්බ-බියක්-නිසා-බ්‍රිතාන්‍යයේ-නිවාස-දහසකින්-ජනයා-ඉවත්-කර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=635"
}