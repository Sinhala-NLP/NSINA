{
       "Source": "hirunews",
       "Timestamp": "Monday, 12 January 2015 - 9:06",
       "Headline": "එයාර් ඒෂියා යානයේ කළු පෙට්ටිය සොයාගැනේ.",
       "News Content": "පුද්ගලයන් 162 දෙනෙකු සමඟ කඩා වැටුණු එයාර් ඒෂියා ගුවන් යානයේ කළු පෙට්ටිය ජාවා මුහුදේ අඩි 98 ක් ගැඹුරු මුහුදු පතුලේ තිබී කිමිදුම්කරුවන් සොයාගෙන තිබෙනවා. එහෙත් යානයේ තිබූ හඬ පටිගත කරන උපකරණය නොහොත් වොයිස් රොකෝඩරය මෙතෙක් හමුවී නොමැති බවයි ඉන්දුනීසියානු බලධාරීන් සඳහන් කළේ. කළු පෙට්ටිය ඇති බවට අනුමාන කරනු ලැබූ යානයේ පසුපස කොටස පසුගියදා ගොඩගැනුනු නමුත් එහි කලූ පෙට්ටිය තිබුණේ නැහැ.  කෙසේ වෙතත් ඉන්දුනීසියාවේ සුරබායා සිට සිංගප්පූරුව බලා ගමන් ගනිමින් තිබියදී එයාර් ඒෂියා ගුවන් යානය රේඩාර් තීරයෙන් අතුරුදන්වූයේ පසුගිය දෙසැම්බර් 28 වැනිදායි.",
       "URL": "https://www.hirunews.lk/101081/එයාර්ඒෂියා-ගුවන්-යානයේ-කළුපෙට්ටිය-අඩි-98-ක්-යට-මුහුදු-පතුලේ",
       "Category": "International News",
       "Parent URL": "https://www.hirunews.lk/international-news.php?pageID=769"
}