{
       "Source": "hirunews",
       "Timestamp": "Friday, 09 August 2013 - 14:03",
       "Headline": "තුර්කි ගුවන් නියමුවන් දෙදෙනෙකු ලෙබනනයේදී පැහැර ගැනේ.",
       "News Content": "තුර්කි ගුවන් සේවයේ නියමුවන් දෙදෙනෙකු ලෙබනනයේ බීරූට් ගුවන් තොටුපළේ සිට නවාතැන් ගන්නා හෝටලය වෙත ගමන් ගනිද්දී ආයුධ සන්නද්ධ පිරිසක් විසින් පැහැරගෙන තිබෙනවා. අද (09) අලූයම 3 ට පමණ මෙම පැහැර ගැනීම සිදුව ඇති අතර තුර්කි ගුවන් සේවා කාර්ය මණ්ඩලය ගමන් ගත් බස් රථයකුයි මොවුන්ගේ ඉලක්කය වී ඇත්තේ. ගුවන් නියමුවා සහ සහය නියමුවා පමණක් සන්නද්ධ පිරිස විසින් පැහැරගෙන ගොස් ඇතැයි සඳහන්. මෙය සිරියානු විපක්ෂය විසින් පසුගිය වසරේ මැයි මාසයේදී ලෙබනන ෂියාවරුන් 9 දෙනෙකු පැහැරගැනීමේ සිද්ධියට සම්බන්ධ බවට සැක කෙරෙනවා. ඔවුන් එලෙස පැහැරගැනීමට ලක්වූයේ ඉරානයේ වන්දනාවක ගොස් පැමිණෙමින් සිටින විටයි.",
       "URL": "https://www.hirunews.lk/64748/තුර්කි-ගුවන්-නියමුවන්-දෙදෙනෙකු-ලෙබනනයේදී-පැහැර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=814"
}