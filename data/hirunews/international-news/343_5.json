{
       "Source": "hirunews",
       "Timestamp": "Tuesday, 14 August 2018 - 16:10",
       "Headline": "බ්‍රිතාන්‍යයේ මෝටර් රථ කඩාවැදීමේ සිද්ධිය ත්‍රස්ත ක්‍රියාවක්",
       "News Content": "බ්‍රිතාන්‍ය පාර්ලිමේන්තුවට පිටතින් පිහිටි ආරක්ෂක බාධක වෙත මෝටර් රථයක් කඩාවැදීමේ සිද්ධිය ත්‍රස්ත ක්‍රියාවක් ලෙස සළකන බව එරට ආරක්ෂක අංශ ප්‍රකාශ කරනවා.\nබ්‍රිතාන්‍ය වේලාවෙන් අද පෙරවරුවේ සිදුවූ මෙම මෝටර් රථ කඩාවැදීමෙන් කිහිපදෙනෙකු තුවාල ලැබුවා.\nඇසින් දුටුවන් ප්‍රකාශ කර තිබුණේ මෝටර් රථය හිතාමතා පාපැදිකරුවන් සහ මහමග ගමන් කළ පුද්ගලයන්ගේ ගැටීමට සළස්වා පසුව ආරක්ෂක බාධක වෙත පැදවූ බවයි.\nඑහි සිටි සැකකරු අත්අඩංගුවට ගෙන ඇති අතර, මෙතෙක් ඒ පිළිබඳ වැඩිදුර තොරතුරු ප්‍රකාශයට පත් කර නැහැ.",
       "URL": "https://www.hirunews.lk/197512/බ්‍රිතාන්‍යයේ-මෝටර්-රථ-කඩාවැදීමේ-සිද්ධිය-ත්‍රස්ත-ක්‍රියාවක්",
       "Category": "International News",
       "Parent URL": "https://www.hirunews.lk/international-news.php?pageID=343"
}