{
       "Source": "hirunews",
       "Timestamp": "Saturday, 20 November 2021 - 13:18",
       "Headline": "ඉන්දියාවේ ආන්ද්‍ර ප්‍රදේශ් ජල ගැල්මෙන් 17ක් මියයයි",
       "News Content": "ඉන්දියාවේ ආන්ද්‍ර ප්‍රදේශ් ප්‍රාන්තයේ ධාරානිපාත වර්ෂාව සමඟින් ඇති වූ ජල ගැලීම් නිසා පුද්ගලයන් 17 දෙනෙකු ජීවිතක්ෂයට පත්වී තවත් 100කට අධික පිරිසක් අතුරුදන් වී තිබෙනවා.\nවිශේෂයෙන් තිරුපති දේවස්ථාන නගරයේ සියලුම මාර්ග මේ වනවිට ජලයෙන් යට වී ඇති අතර, බැතිමතුන් රැසක් එහි අතරමංව සිටින බවයි ඉන්දීය මාධ්‍ය සඳහන් කළේ.\nතිරුපති නගරය ආසන්නයෙන් ගලා බස්නා ස්වර්ණමුඛී ගංඟාව පිටාර ගලා ඇති අතර, ජලාශ සියල්ලම උතුරා යන බව සඳහන්.\nඉන්දීය රජයේ ප්‍රවාහන සේවයට අයත් බස් රථ 15ක් ද ජල ගැල්මට හසුවී ඇති අතර, ඉන් 12 ක් බේරාගැනීමට නොහැකි වී ඇති බව ඉන්දීය මාධ්‍ය වාර්තා කළා.",
       "URL": "https://www.hirunews.lk/288624/ඉන්දියාවේ-ආන්ද්‍ර-ප්‍රදේශ්-ජල-ගැල්මෙන්-17ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=79"
}