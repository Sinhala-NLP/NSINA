{
       "Source": "hirunews",
       "Timestamp": "Saturday, 28 October 2017 - 15:30",
       "Headline": "අවුරුද්දක් වයසැති දැරියක් ඝාතනය කළ පුද්ගලයෙක් අත්අඩංගුවට (ඡායාරූප)",
       "News Content": "තම පෙම්වතියගේ දැරිය දුෂණය කර මරා දැමීමේ චෝදනාව සම්බන්ධයෙන් ඇමරිකානු පොලිසිය මඟින් පුද්ගලයෙකු අත්අඩංගුවට ගෙන තිබෙනවා.\nවයස අවුරුදු 27ක් වන මෙම පුද්ගලයා විසින් පසුගිය 07 වන දින සිය පෙම්වතියගේ වයස අවුරුදු එකක කුඩා දැරිය මෙලෙස දුෂණය කර ඝාතනය කර ඇති බවටයි අනාවරණය වී ඇත්තේ.\nඅදාල සැකකරු විසින් ඇමරිකාවේ ඔහියෝ හි පිහිටි සිය පෙම්වතියගේ නිවස තුලදී මෙම අපරාධය සිදුකර ඇති බවට පරීක්ෂණ වලදී හෙළිවී තිබෙනවා.\nදරුවාගේ මරණ පරීක්ෂණයේදී අනාවරණය වී ඇත්තේ හිසට සහ ශරීරයට දරුණු තුවාල සිදුකිරීම හේතුවෙන් දරුවා මිය යන්නය ඇති බවයි.\nඅපරාධය  සිදුකිරීමෙන් අනතුරුව අපරාධකරු සති තුනක කාලයක් ලී ගොඩාක් තුල සැඟව සිට ඇති අතර එම කාලය තුලදී ඔහු සොයා ගැනීමට තොරතුරක් සපයන පුද්ගලයෙකුට ඩොලර් 5000ක ත්‍යාග මුදලක් ලබා දෙන බවට පොලිසිය නිවේදනය කර තිබෙනවා.\nකෙසේ වෙතත් අපරාධකරු සැඟව සිටියදී පොලිස් නිලධාරියෙකු විසින් ඊයේ අත්අඩංගුවට ගත් බවයි විදෙස් මාධ්‍ය වාර්තා කරන්නේ.\nදුෂණය කිරීම සහ පුද්ගල ඝාතනය සිදුකිරීම යන චෝදනා යටතේ සැකකරුට එරෙහිව නඩු පැවරීමට කටයුතු කරන බව සඳහන්.",
       "URL": "https://www.hirunews.lk/174671/අවුරුද්දක්-වයසැති-දැරියක්-ඝාතනය-කළ-පුද්ගලයෙක්-අත්අඩංගුවට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=427"
}