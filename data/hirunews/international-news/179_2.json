{
       "Source": "hirunews",
       "Timestamp": "Saturday, 13 June 2020 - 16:42",
       "Headline": "ඇමරිකානු - චීන ඉහළ පෙලේ නියෝජිත හමුවක්",
       "News Content": "ඇමරිකාව සහ චීනය අතර පවතින රාජ්‍ය තාන්ත්‍රික උණුසුම සමනය කිරීමේ අරමුණින් ඇමරිකානු රාජ්‍ය ලේකම්වරයා, ඉහළ පෙලේ චීන නියෝජිතයෙකු හමුවීමට සූදානම් බව වාර්තා වුණා.\nචීන රජයේ ඉහළ පෙලේ රාජ්‍ය තාන්ත්‍රිකයෙකු වන යැන්ග් ජීචි මෙලෙස ඇමරිකානු රාජ්‍ය ලේකම් මයික් පොම්පියෝ හමුවීමට නියමිතව ඇති බවයි අදාළ වාර්තාවල දැක්වෙන්නේ.\nවිදෙස් මාධ්‍ය වාර්තා කළේ මෙතෙක් එම හමුව පැවැත්වීම සම්බන්ධයෙන් අවසන් කටයුතු සැලසුම් කර නොමැති බවයි.\nකොරෝනා වෛරසය චීනයෙන් පැතිර යාම සහ හොංකොං රාජ්‍ය සම්බන්ධයෙන් පවතින ස්ථාවරය හේතුවෙන් පසුගිය මාස කිහිපයේ දෙරට අතර, රාජ්‍ය තාන්ත්‍රික උණුසුමක් ඇති වුණා.",
       "URL": "https://www.hirunews.lk/242976/ඇමරිකානු-චීන-ඉහළ-පෙලේ-නියෝජිත-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=179"
}