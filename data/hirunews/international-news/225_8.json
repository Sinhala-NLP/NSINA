{
       "Source": "hirunews",
       "Timestamp": "Friday, 08 November 2019 - 9:15",
       "Headline": "ලන්ඩනයේ කන්ටේනරයකින් හමු වූ සංක්‍රමණික මළ සිරුරු 39 ම වියට්නාම ජාතිකයන්ගේ බව තහවුරු වෙයි",
       "News Content": "ලන්ඩනයේ අධිශීත කන්ටේනරයකින් හමුවූ මළ සිරුරු 39ම නීතිවිරෝධි වියට්නාම සංක්‍රමණිකයන්ගේ බව දැන් නිළ වශයෙන් තහවුරු වී තිබෙනවා. බ්‍රිතාන්‍ය පොලිසිය සහ වියට්නාම බලධාරීන් ඊයේ සඳහන් කළේ ඔවුන් සියලු දෙනාම මේවන විට හදුනාගෙන ඇති බවයි.\nබෙල්ජියමේ සිට ගොඩබිම් මාර්ගයෙන් අධිශිත ට්‍රක රථයනික් බි්‍රතාන්‍යට ඇතුළු වූ ඔවුන් එහි මියගොස් සිටියදී සොයා ගැනුණේ පසුගිය ඔක්තෝබර් 23 වනදායි.\nපිරිමි පුද්ගලයින් 31 දෙනෙකු සහ කාන්තාවන් 8 දෙනෙකුගේ සිරුරු එහි තිබි හමු වූ අතර, ඔවුන් සියලු දෙනා චීන ජාතිකයින් බව මුලින් අනුමාන කෙරුණා.\nසිද්ධිය සම්බන්ධයෙන් ට්‍රක්රථයේ රියදුරුට එරෙහිව මිනිමැරීමේ චෝදනා ගොනු කර ඇති අතර, මිනිස් ජාවාරම සමබන්ධයෙන් අයර්ලන්තයෙන් පුද්ගලයින් කිහිපදෙනෙකු අත්අඩංගුවට ගැනුණා.\nජාවාරමට සම්බන්ධ 11 දෙනෙකු වියට්නාමය ද අත්අඩංගුවට ගෙන තිබෙනවා.",
       "URL": "https://www.hirunews.lk/227872/ලන්ඩනයේ-කන්ටේනරයකින්-හමු-වූ-සංක්‍රමණික-මළ-සිරුරු-39-ම-වියට්නාම-ජාතිකයන්ගේ-බව-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=225"
}