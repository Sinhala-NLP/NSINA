{
       "Source": "hirunews",
       "Timestamp": "Saturday, 05 September 2015 - 9:41",
       "Headline": "චෙන්නායි සිර මැදිරියකදී ශ්‍රී ලාංකිකයෙකු මිය යයි",
       "News Content": "ඉන්දියාවේ චෙන්නායි නුවර පොලිස් සිර මැදිරියකදී ශ්‍රී ලාංකිකයෙකු මිය ගොස් තිබෙනවා. ඉන්දීය මාධ්‍ය වාර්තා කළේ මෝහන් නමැති මෙම පුද්ගලයා ව්‍යාජ ගමන් බලපත්‍ර සකස් කිරීමේ ජාවාරමක් සම්බන්ධයෙන් ඊයේ අත්අඩංගුවට ගෙන තිබූ බවයි. ඔහු සරණාගතයෙකු ලෙස ඉන්දියාවට ගොස් චෙන්නායි නුවර වාසය කළ අයෙක්. මෙය පොලිස් පහරදීමකින් සිදුවූ මරණයක් බවට සැක කෙරෙන අතර රෝහල් ගත කරන විටත් ඔහු මිය ගොස් සිටි බව ඉන්දීය වාර්තා වැඩිදුරටත් ප්‍රකාශ කළා.",
       "URL": "https://www.hirunews.lk/116014/චෙන්නායි-සිර-මැදිරියකදී-ශ්‍රී-ලාංකිකයෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=707"
}