{
       "Source": "hirunews",
       "Timestamp": "Saturday, 05 October 2013 - 9:48",
       "Headline": "නව ප්‍රාන්තයක් නිසා දකුණු ඉන්දියාවේ විරෝධතා රැල්ලක්.",
       "News Content": "ආන්ද්‍ර ප්‍රදේශ් ප්‍රාන්තය වෙන් කොට තෙලන්ගානා නමින් නමින් නව ප්‍රාන්තයක් බිහි කිරීම සඳහා ඉන්දීය කැබිනට් මණ්ඩලයේ අනුමැතිය හිමිවීමත් සමඟ දකුණු ඉන්දියාවේ දැඩි විරෝධතා රැල්ලක් ඇති වී තිබෙනවා. ආන්ද්‍ර ප්‍රදේශ් ප්‍රාන්තයේ දිස්ත්‍රික්ක 13ක පැය 48ක වර්ජනයක් මේ නිසා ක්‍රියාත්මක වන අතර, රජයේ කාර්යාල, පාසල්, කඩසාප්පු සහ සිනමා ශාලා පවා වසා දමා ඇති බව සදහන්. වීථිවල ටයර් පුළුස්සා ඇති අතර, ආන්ද්‍ර ප්‍රදේශ්වාසීන් එහි කොංග්‍රස් නායකයන්ගේ නිවෙස්වලට ද ගල් මුල්වලින් පහර දී තිබෙනවා. එහි පිිහිටුවා ඇති හිටපු අගමැති රජිව් ගාන්ධිගේ පිළිරුවකට ද විරෝධතාකරුවන් හානි සිදුකර ඇති බව සඳහන්. තෙලන්ගානා නමින් බිහි වන්නේ ඉන්දියාවේ 29 වන ප්‍රාන්තයයි.",
       "URL": "https://www.hirunews.lk/68682/නව-ප්‍රාන්තයක්-නිසා-දකුණු-ඉන්දියාවේ-විරෝධතා-රැල්ලක්",
       "Category": "International News",
       "Parent URL": "https://www.hirunews.lk/international-news.php?pageID=797"
}