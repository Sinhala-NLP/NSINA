{
       "Source": "hirunews",
       "Timestamp": "Monday, 16 May 2022 - 19:22",
       "Headline": "රුසියාව නේටෝවට අනතුරු අඟවයි",
       "News Content": "ස්වීඩනය සහ ෆින්ලන්තය ඈදා ගනිමින් නේටෝ සංවිධානය පුළුල් කිරීමේදී තමන් නිහඬව බලා සිටිනු ඇතැයි අපේක්ෂා නොකරන ලෙස රුසියාව, ඇමෙරිකාව ප්‍රමුඛ නේටෝ හමුදා සන්ධානයට අනතුරු ඇගවීමක් කළා.\nඑවැනි වාතාවරණයකදී යුද උණුසුම ඉහළ යා හැකි බව නේටෝ සංවිධානයේ ව්‍යාප්තිය පිළිබඳව ඇමෙරිකාව සමග සාකච්ඡා කළ රුසියානු නියෝජ්‍ය විදේශ අමාත්‍ය සර්ජි රිබ්කොෆ් කියා සිටියා.\nඑහිදී රුසියාව, කිලෝමීටර් 1300 ක දේශසීමාවක් සහිත ෆින්ලන්තය සමීපයේ න්‍යෂ්ටික අවි සහ හයිපර්සොනික් මිසයිල ස්ථාපිත කරනු ඇතැයි අපේක්ෂිතයි. ස්වීඩනය සහ ෆින්ලන්තය නේටෝ සංවිධානයට එක්වීමට තීරණය කළේ රුසියාව විසින් යුක්රේනය ආක්‍රමණය කිරීමට ප්‍රතිචාර දක්වමින්.",
       "URL": "https://www.hirunews.lk/304523/රුසියාව-නේටෝවට-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=49"
}