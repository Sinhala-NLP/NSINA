{
       "Source": "hirunews",
       "Timestamp": "Monday, 06 November 2017 - 6:16",
       "Headline": "ඇමරිකාවේ දේවස්ථානයක වෙඩි තැබීමක්",
       "News Content": "ඇමරිකාවේ ටෙක්සාස් ප්‍රාන්තයේ වෙඩි තැබීමක් සිදුව තිබෙනවා.\nටෙක්සාස් ප්‍රාන්තයේ ග්‍රාමීය ප්‍රදේශයක පිහිටි දේවස්ථානයක ඉරිදා දේව මෙහෙය පවත්වන අතර තුර එහි පැමිණි පුද්ගලයෙකු විසින් මෙම වෙඩි තැබීම සිදුකර ඇති බවයි වාර්තා වන්නේ.\nවෙඩි තැබීමෙන් පුද්ගලයින් 26 දෙනෙකු ජීවිතක්ෂයට පත්ව තවත් පුද්ගලයින් 24 දෙනෙකු තුවාල ලබා ඇති බව විදෙස් මාධ්‍ය වාර්තා කරනවා.\nජීවිතක්ෂයට පත් පිරිස අතර කුඩා ළමුන්ද සිටින බවයි වාර්තා වන්නේ.\nවෙඩි තැබීම සිදුකළ පුද්ගලයාගේ සිරුර දේවස්ථානය අසල නවතා තිබූ මෝටර් රථයක තිබී සොයාගෙන ඇති අතර ඔහු සියදිවි හානි කරගත්තේද යන්න තවමත් සොයාගෙන නැහැ.",
       "URL": "https://www.hirunews.lk/175343/ඇමරිකාවේ-දේවස්ථානයක-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=424"
}