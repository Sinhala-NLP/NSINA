{
       "Source": "hirunews",
       "Timestamp": "Tuesday, 20 November 2018 - 15:49",
       "Headline": "ට්‍රම්ප්ගේ තහනමකට අතුරු තහනමක්",
       "News Content": "ඇමරිකාවේ දකුණු දේශසීමා හරහා අනවසරයෙන් සරණාගතයින්ට ඇතුලූවීම වළක්වමින් එරට ජනපති ඩොනල්ඞ් ට්‍රම්ප් නිකුත් කළ තහනම වළක්වමින් එරට විනිසුරුවරයෙකු අතුරු තහනම් නියෝගයක් ලබාදී තිබෙනවා.\nසැන්ෆ්‍රැන්සිස්කෝ නුවර දිසා විනිසුරුවරයෙකු වන ජෝන් ටිගා මෙම නියෝගය ලබාදී ඇත්තේ මානව හිමිකම් සංවිධානයක් ගොනුකළ පෙත්සමක් සළකා බලමින්.\nඇමරිකාවට පැමිණෙමින් සිටි දහස් ගණනක් වූ සරණාගතයින් එරටට ඇතුලූවීම වැළැක්වීම සඳහායි ඩොනල්ඞ් ට්‍රම්ප් ජනාධිපතිවරයා පසුගියදා මෙම තහනම පනවනු ලැබුවේ.",
       "URL": "https://www.hirunews.lk/204586/ට්‍රම්ප්ගේ-තහනමකට-අතුරු-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=315"
}