{
       "Source": "hirunews",
       "Timestamp": "Tuesday, 05 October 2021 - 10:59",
       "Headline": "කොවිඩ් මරණවලට වන්දි ගෙවන ලෙස ඉන්දීය රජයට එරට අධිකරණයෙන් නියෝගයක්",
       "News Content": "ඉන්දීය මහාධිකරණය විසින් එරට රජයට සිදු වූ සියලු කොවිඩ් මරණ සඳහා එක් පුද්ගලයකුට ඉන්දීය රුපියල් 50,000 බැගින් ගෙවන ලෙස නියම කර තිබෙනවා.\nඉන්දීය මහාධිකරණය විසින් මෙම නියෝගය ලබා දී ඇත්තේ, එරට නීතිඥයින් කණ්ඩායමක් ඉන්දීය ආපදා නීතිය යටතේ වන්දි ඉල්ලා පවරන ලද නඩුවක තීන්දුව ප්‍රකාශයට පත් කරමින්.\nමේ වනවිට සමස්ත ඉන්දියාව තුළ කෝවිඩ් වෛරස ව්‍යාප්තිය හේතුවෙන් සිදු වූ මරණ සංඛ්‍යාව වාර්තා වන්නේ 447,000ක් ලෙසට යි.\nකෙසේ වෙතත් විශේෂඥයින් පවසන්නේ මෙම මරණ සංඛ්‍යාව නිසි ලෙස ගණනය කළේ නම් මීට වඩා දහ ගුණයකින් පමණ වැඩි විය යුතු බවයි.\nකෙසේ වෙතත් පසුගිය මාස කීපය තුළ ඉන්දියාව පුරා බරපතළ ලෙස ව්‍යාප්ත වූ කොවිඩ් -19 වෛරසය හේතුවෙන් එරට රෝහල් පද්ධතිය උතුරා ගිය අතර ඔක්සිජන්\nනො මැතිකමින් පුද්ගලයින් බොහෝ පිරිසක් මියගිය බවට වාර්තා පළ වුණා.\nමෙම උසාවි නියෝගයේ දැක්වෙන්නේ වන්දි ඉල්ලුම්පත්‍රය ඉදිරිපත් කර දින 30ක් ඇතුළත අදාළ වන්දි මුදල රජය විසින් ගෙවිය යුතු බවට යි.\nඉන්දීය ආපදා කළමනාකරණ නීති රෙගුලාසි අනුව යම් ආපදාවක දී පීඩාවට පත්වන පවුලක් සඳහා ඉන්දීය රුපියල් 400,000 මුදලක් ගෙවිය යුතු වනවා.\nඑමෙන්ම මෙම වන්දි මුදල් ගෙවීමේ දී දුගී දුප්පත් පවුල්වලට උපරිම වන්දි මුදල ලැබෙන ලෙසත් මධ්‍ය සහ ඉහළ ආදායම් ලබන පවුල්වලට එම සම්පූර්ණ වන්දි මුදලෙන්\nයම් ප්‍රතිශතයක් ලැබෙන ලෙසත් වර්ගීකරණයකට ලක්කර තිබෙනවා.\nකෙසේ වෙතත් මේ වනවිටත් මෙම තීරණය සම්බන්ධයෙන් අදහස් දක්වන කේරළ සහ රාජස්ථාන් ‍ප්‍රාන්ත බලධාරීන් පවසා සිටින්නේ අදාළ නඩු තීන්දුව හේතුවෙන් ඔවුන්ගේ ශේෂ පත්‍රයට බරපතළ බලපෑම් ඇති කර ඇති බවයි.\nසිය ප්‍රාන්තවල මේ මොහොතේ අදාළ තීන්දුවට අනුව වින්දිතයින්ට වන්දි ගෙවීම සඳහා මූල්‍ය ශක්තියක් නො මැති බවත් ඒ සඳහා මධ්‍යම රජය අවශ්‍ය ප්‍රතිපාදන ලබා දිය යුතු බවත් ඔවුන් සඳහන් කරනවා.\nමේ අතර කර්ණාටක ප්‍රාන්තය මේ වන විටත් වසංගතයෙන් මියගිය පවුල් සඳහා වන්දි ගෙවීම ආරම්භ කර ඇති බවයි වාර්තා වන්නේ.\nඔවුන් අදාළ වන්ළ වන්දි ගෙවීම් සිදු කිරීමේ දී දුගී දුප්පත් පවුල් සඳහා ඉන්දීය රුපියල් ලක්ෂයක උපරිමයක් දක්වා වන්දි ගෙවන බව ද සඳහන්",
       "URL": "https://www.hirunews.lk/284111/කොවිඩ්-මරණවලට-වන්දි-ගෙවන-ලෙස-ඉන්දීය-රජයට-එරට-අධිකරණයෙන්-නියෝගයක්",
       "Category": "International News",
       "Parent URL": "https://www.hirunews.lk/international-news.php?pageID=90"
}