{
       "Source": "hirunews",
       "Timestamp": "Monday, 06 September 2021 - 11:17",
       "Headline": "ඇෆ්ගනිස්ථානයට ජගත් සංවිධාන ආධාර",
       "News Content": "ඇෆ්ගනිස්ථානයට මානුෂීය ආධාර සැපයීමට ජගත් සංවිධානය එකඟත්වය පළ කළ බව එරට බලය අත්පත් කරගෙන සිටින තලේබාන් සංවිධානය පවසනවා.\nඒ, තලේබාන් සංවිධානයේ ජ්‍යෙෂ්ඨ නායකයින් කිහිප දෙනෙකු කාබුල් නුවර දී එක්සත් ජාතීන්ගේ මානුෂීය කටයුතු පිළිබඳ නියෝජ්‍ය මහ ලේකම් මාටින් ග්‍රිෆ්‍රිත් හමුවීමෙන් අනතුරුව යි.\nතලේබාන් සංවිධානයේ දේශපාලන කටයුතු පිළිබඳ ප්‍රධානී මුල්ලා අබ්දුල් ගානිගේ ප්‍රධානත්වයෙන් යුත් තලේබාන් කණ්ඩායමක් සාකච්ඡාවට එක් වුණා.\nඑහි දී දෙපාර්ශවය එකඟ වී ඇත්තේ දැඩි නියඟය සහ ආර්ථික බිඳවැටීම හේතුවෙන් ඇෆ්ගනිස්ථානයේ මානුෂීය අර්බුදයක් පැන නැගීම වළක්වාලීමට යි.\nමානුෂීය ආධාර සැපයීම සඳහා ජගත් සංවිධානය සමඟ සහයෝගයෙන් කටයුතු කිරීමට තලේබාන් සංවිධානය එහි දී එකඟ වූ බව යි තලේබාන් ප්‍රකාශක සුහයිල් ශහීන් කියා සිටියේ.",
       "URL": "https://www.hirunews.lk/281499/ඇෆ්ගනිස්ථානයට-ජගත්-සංවිධාන-ආධාර",
       "Category": "International News",
       "Parent URL": "https://www.hirunews.lk/international-news.php?pageID=97"
}