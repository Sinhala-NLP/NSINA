{
       "Source": "hirunews",
       "Timestamp": "Saturday, 28 September 2019 - 15:55",
       "Headline": "දකුණු කොරියාවේ ඉන්ධන රැගත් යාත්‍රාවක ගින්නකින් 9 කට තුවාල",
       "News Content": "දකුණු කොරියාවේ - උල්සාන් වරායේ නැංගුරම්ලා තිබූ ඉන්ධන රැගත් යාත්‍රාවක හට ගත් ගින්නකින් එහි සිටි නාවිකයින් 9 දෙනෙකු තුවාල ලබා තිබෙනවා.\nඑම යාත්‍රාවේ තිබූ ඉන්ධන ටැංකි දෙකක ගින්න හට ගෙන ඇති බවයි විදෙස් මාධ්‍ය වාර්තා කළේ.\nරුසියානු සහ පිලිපීන ජාතිකයින් ඇතුළු යාත්‍රාවේ නාවිකයින් 25 දෙනෙකු ගින්න හට ගන්නා අවස්ථාවේදී එහි සිට ඇති අතර, ඒ අසල තිබූ තවත් යාත්‍රාවකට ද ගින්නෙන් හානි වී ඇති බව සඳහන්.",
       "URL": "https://www.hirunews.lk/225192/දකුණු-කොරියාවේ-ඉන්ධන-රැගත්-යාත්‍රාවක-ගින්නකින්-9-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=234"
}