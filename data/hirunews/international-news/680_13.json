{
       "Source": "hirunews",
       "Timestamp": "Tuesday, 15 December 2015 - 8:54",
       "Headline": "බංග්ලාදේශය ආයෙත් සමාජගතවෙයි",
       "News Content": "ෆේස්බුක් ඇතුළු සමාජජාල වෙබ් අඩවි සඳහා මාසයක් තිස්සේ පැවැති තහනම බංග්ලාදේශය ඊයේ ඉවත් කළා.\nබංග්ලාදේශ රජය එම තහනම පසුගිය නොවැම්බර් 18 වන දා පනවනු ලැබුයේ විපක්ෂ නායකයන් දෙදෙනෙකුට මරණ දඩුවම නියම කිරීමේ සිද්ධියෙන් අනතුරුවයි.\n1971 වසරේ පැවැති බංග්ලාදේශ නිදහස් සටනේදී යුද අපරාධ සිදුකළ බවට චෝදනා කරමින් සලෙහුඩීන් චෞද්‍රි සහ අලි අශාන් මොජහීඞ් නමැති විපක්ෂ නායකයන් දෙදෙනාටයි මෙලෙස මරණ දඩුවම නියම වූයේ.\nඑම දඩුවම බංග්ලාදේශ ශ්‍රේෂ්ඨාධිකරණය මගින් දැන් තහවුරු කර තිබෙනවා. බංග්ලාදේශ රජය සමාජජාල වෙබ් අඩවිවලට තහනමක් පැනවූයේ ඊට එරෙහිව පැන නැගිය හැකි විරෝධතාවලට මුහුණදීමටයි.",
       "URL": "https://www.hirunews.lk/122077/බංග්ලාදේශය-ආයෙත්-සමාජගතවෙයි",
       "Category": "International News",
       "Parent URL": "https://www.hirunews.lk/international-news.php?pageID=680"
}