{
       "Source": "hirunews",
       "Timestamp": "Tuesday, 20 December 2016 - 10:14",
       "Headline": "ඩොනල්ඩ් ට්‍රම්ප් ඇමරිකාවේ 45 වැනි ජනාධිපති බව සහතික වෙයි",
       "News Content": "මෙවර ඇමරිකානු ජනාධිපතිවරණයේ ජයග්‍රාහකයා වූ රිපබ්ලිකන් පක්ෂ අපේක්ෂක ඩොනල්ඩ් ට්‍රම්ප් එරට 45 වැනි ජනාධිපතිවරයා ලෙස ඊයේ තහවුරු කෙරුණා.\nඒ, ඔහු වෙනුවෙන් කැමැත්ත පළ කළ මැතිවරණ විද්‍යාල නියෝජිතයන් ඒ බව නිළ වශයෙන් ප්‍රකාශ කිරීමෙන්.\nමෙය සාම්ප්‍රදායික කටයුත්තක් වුවත් රුසියාව සයිබර් ප්‍රහාර හරහා ප්‍රතිඵලය වෙනස් කර ඇති බවට එල්ල වූ චෝදනා නිසා මෙවර ඒ පිළිබඳ යොමු වූයේ විශේෂ අවධානයක්.\nඇමරිකානු ජනාධිපතිවරණයේ තහවුරු කළ මෙම ප්‍රතිඵලය ඇමරිකානු කොංග්‍රසයේ ඒකාබද්ධ රැස්වීමකදී ජනවාරි 6 වැනි දා ප්‍රකාශයට පත් කෙරෙන අතර, ජනවාරි 20 වැනිදා ඩොනල්ඩ් ට්‍රම්ප් ජනාධිපති ධුරයේ වැඩ භාර ගැනීමට නියමිතයි.",
       "URL": "https://www.hirunews.lk/150141/ඩොනල්ඩ්-ට්‍රම්ප්-ඇමරිකාවේ-45-වැනි-ජනාධිපති-බව-සහතික-වෙයි",
       "Category": "International News",
       "Parent URL": "https://www.hirunews.lk/international-news.php?pageID=544"
}