{
       "Source": "hirunews",
       "Timestamp": "Sunday, 09 October 2016 - 11:10",
       "Headline": "පිලිපීන - ඇමරිකා ඒකාබද්ධ අභ්‍යාස අඛන්ඩව",
       "News Content": "ඇමරිකාව සමග ඒකාබද්ධ යුද අභ්‍යාස අවසන් කරන බවට ජනාධිපති රොඩි‍්‍රගෝ ඩුටරෙට් ප්‍රකාශ කළ ද, ඒ සදහා මෙතෙක් තීරණයක් ගෙන නොමැති බව පිලිපීන හමුදා ප්‍රකාශකයා පවසනවා.\nඔහු කියා සිටියේ ඇමරිකාව සමග ඒකාබද්ධ යුද අභ්‍යාස පිළිබද ඇගයීමක් ඉහළ හමුදා මණ්ඩලයක් මගින් සිදුකරන බවයි.\nඅභ්‍යාස නතර කිරීමේ ඒකපාක්ෂික තීරණයක් ඇතිවුවහොත් එය ඇමරිකාවට දැනුම් දෙන බවත්, හමුදා ප්‍රකාශකයා කියා සිටියා.\nකෙසේ නමුත්, එම අභ්‍යාස කවර මට්ටමකින් හෝ තවදුරටත් ක්‍රියාත්මක වනු ඇති බවයි පිලිපීන ආරක්ෂක අංශ ආරංචි මාර්ග උපුටා දක්වමින් විදෙස් වාර්තා සදහන් කළේ.\nඅග්නිදිග ආසියාවේ සිය හිතවතෙකු වන පිලිපීනය සමග ඇමරිකාව වසරකට ඒකාබද්ධ යුද අභ්‍යාස 28 ක් පමණ පවත්වන අතර, ඉන් 3 ක් මහා පරිමාණ යුද අභ්‍යාසයි.",
       "URL": "https://www.hirunews.lk/144790/පිලිපීන-ඇමරිකා-ඒකාබද්ධ-අභ්‍යාස-අඛන්ඩව",
       "Category": "International News",
       "Parent URL": "https://www.hirunews.lk/international-news.php?pageID=575"
}