{
       "Source": "hirunews",
       "Timestamp": "Friday, 13 November 2020 - 8:07",
       "Headline": "ඇමරිකාවෙන් ඊයේ ආසාදිතයන් එක්ලක්ෂ 50,000 ක්",
       "News Content": "ගතවූ පැය විසි හතරේ කොරෝනා ආසාදිතයින් සහ මරණ වැඩිම රට ලෙස තවදුරටත් ඇමරිකාව පෙරමුණ ගෙන තිබෙනවා.\nඒ අනුව ගතවූ පැය විසි හතරේ ඇමරිකාවෙන් නව ආසාදිතයින් එක්ලක්ෂ 59,783 ක් වාර්තාවී ඇති අතර, ඒ අනුව එරට සමස්ත ආසාදිතයින් සංඛ්‍යාව දැක්වුණේ එක්කෝටි අසූහය ලක්ෂ 9,959 ක් ලෙසයි.\nදෛනික මරණ 1,141 ක් සමඟ මුළු මරණ සංඛ්‍යාව දෙලක්ෂ 48,539 ක් ලෙස සටහන් වුණා.\nඒ අනුව ලොව පුරා මේ වනවිට ආසාදිතයින් පන් කෝටි තිස්ලක්ෂ 72,402 ක් වාර්තාවන අතර, මරණ සංඛ්‍යාව දැක්වෙන්නේ 12 ලක්ෂ 98,547 ක් ලෙසයි.",
       "URL": "https://www.hirunews.lk/254601/ඇමරිකාවෙන්-ඊයේ-ආසාදිතයන්-එක්ලක්ෂ-50000-ක්",
       "Category": "International News",
       "Parent URL": "https://www.hirunews.lk/international-news.php?pageID=153"
}