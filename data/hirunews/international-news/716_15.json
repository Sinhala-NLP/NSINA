{
       "Source": "hirunews",
       "Timestamp": "Friday, 24 July 2015 - 14:02",
       "Headline": "වායු දූෂණයෙන් දිල්ලියේ දිනකට 80 ක් මියයයි",
       "News Content": "ඉන්දියාවේ නවදිල්ලි අගනුවර වායු දූෂණය හේතුවෙන් දිනකට පුද්ගලයන් අසූ දෙනෙකු පමණ ජීවිතක්ෂයට පත්වන බව ජාත්‍යන්තර අධ්‍යයනයකින් හෙළි වී තිබෙනවා. ඉන්දීය රජය අනුමත කළ එම අධ්‍යයනය 2002 වසරේ සිට 2005 වසර දක්වා සිදුකෙරුණු අතර, එහිදී වායුගෝලයේ තත්ත්වය, ශ්වසන රෝග සහ දිල්ලියේ ළමයින්ගේ පෙනහළු ක්‍රියාකාරීත්වය සොයා බැලූණා. දිල්ලියේ වායු දූෂණය නිසා ශ්වසන මාර්ගයෙන් ඇතුළුවන දූෂක හේතුවෙන් විවිධ ලෙඩ රෝග සහ අකල් මරණ සිදුවන බවයි මෙම අධ්‍යයනයෙන් හෙළි වී ඇත්තේ. අධ්‍යයනයේ ප්‍රතිඵල ඉන්දීය පරිසර රාජ්‍ය අමාත්‍ය ප්‍රකාශ් ජවේද්කාර් රාජ්‍ය සභාවට ඊයේ ඉදිරිපත් කරනු ලැබුවා.",
       "URL": "https://www.hirunews.lk/113733/වායු-දූෂණයෙන්-දිල්ලියේ-දිනකට-80-ක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=716"
}