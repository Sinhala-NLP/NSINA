{
       "Source": "hirunews",
       "Timestamp": "Sunday, 25 January 2015 - 11:21",
       "Headline": "ඇමරිකානු ගවේෂණ යානයක් ප්ලූටෝ ග්‍රහයා වෙත ළංවෙයි.",
       "News Content": "පෘථිවියේ සිට කිලෝමීටර් මිලියන 200 ක් ඈතින් පිහිටි අයිස්වලින් වැසුනු ප්ලූටෝ ග්‍රහයා වෙත යැවුණු නාසා ගවේෂණ යානය දැන් ඊට ආසන්න වී තිබෙනවා. නිව් හොරයිසන් ලෙස නම් කෙරුණු මෙම ගවේෂණ යානය මගින් එහි ප්‍රථම ඡායාරූප පෙළ අද දිනය තුළ ලබාගනු ඇතැයි අපේක්ෂිතයි. කෙසේ නමුත් එය ප්ලූටෝ වෙත වඩාත්ම සමීපවනු ඇත්තේ ජූලි මාසයේදියි. 1930 වසරේදී සොයා ගැනුනු ප්ලූටෝ ග්‍රහයා නම්කර ඇත්තේ ග්‍රීක දෙවියෙකුගේ නමින්. සූර්යායේ සිට කිලෝමීටර් බිලියන 5 යි දශම 9 ක් ඈතින් වූ ප්ලූටෝ ග්‍රහයාට සූර්යා වටා යාමට පෘථිවියේ වසර 248 ක් ගතවනවා.",
       "URL": "https://www.hirunews.lk/101973/ඇමරිකානු-ගවේෂණ-යානයක්-ප්ලූටෝ-ග්‍රහයා-වෙත-ළංවෙයි",
       "Category": "International News",
       "Parent URL": "https://www.hirunews.lk/international-news.php?pageID=765"
}