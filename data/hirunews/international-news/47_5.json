{
       "Source": "hirunews",
       "Timestamp": "Friday, 03 June 2022 - 16:46",
       "Headline": "රුසියාව හීලියම් සහ නියොන් ඇතුලු වායු අපනයනයට සීමා පනවයි",
       "News Content": "රුසියාව හීලියම් සහ නියොන් ඇතුළු වායු අපනයනය සඳහා සීමා පැනවීමට තීරණය කර තිබෙනවා.\nමයික්‍රො චිප් නිෂ්පාදනය සඳහා අත්‍යාවශ්‍ය මෙම වායු අපනයනය සීමා කිරීමට රුසියාව ගෙන ඇති මෙම තීරණයත් සමග ඇමෙරිකාව, දකුණු කොරියාව, ජපානය සහ නෙදර්ලන්තය ඇතුළු රටවලට දැඩි බලපෑමක් එල්ල වනු ඇති බවයි විදෙස් වාර්තා සඳහන් කළේ.\nඑමෙන්ම, ඇතැම් රටවලට රුසියාවෙන් ආනයනය කරනු ලබන හිලියම්, නියොන් සහ ආගන් වායු නොමැතිව ඉලෙක්ට්‍රෝනික නිෂ්පාදන සිදුකිරීමට පවා බාධා එල්ල වනු ඇති.\nරුසියානු අමාත්‍ය මණ්ඩලයේ තීරණයට අනුව මෙම වායු අපනයනය මින් ඉදිරියට සිදුකළ හැක්කේ රුසියානු රජයේ අනුමැතිය යටතේ පමණක් වන බවයි විදෙස් වාර්තා සඳහන් කළේ.",
       "URL": "https://www.hirunews.lk/306137/රුසියාව-හීලියම්-සහ-නියොන්-ඇතුලු-වායු-අපනයනයට-සීමා-පනවයි",
       "Category": "International News",
       "Parent URL": "https://www.hirunews.lk/international-news.php?pageID=47"
}