{
       "Source": "hirunews",
       "Timestamp": "Monday, 28 January 2013 - 10:32",
       "Headline": "ඔබාමාගෙන් හිලරිට මල් මිටක්.",
       "News Content": "ඇමරිකා එක්සත් ජනපද රාජ්‍ය ලේකම් ධුරයෙන් ඉවත්ව යන හිලරි ක්ලින්ටන් අසාමාන්‍ය කාර්යභාරයක් ඉටුකළ බව ජනාධිපති බැරැක් ඔබාමා පවසනවා. සී.බී.එස්. ඇමරිකානු රූපවාහිනී සේවාව සමග ජනාධිපති ඔබාමා සහ හිලරි ක්ලින්ටන් එක්ව සම්මුඛ සාකච්ඡාවකට සහභාගි වුණා. කෙසේ නමුත් 2016 වසරේ ඇමරිකානු ජනාධිපතිවරණයේදී හිලරි ක්ලින්ටන් ජනාධිපති ධුර අපේක්ෂිකාවක ලෙස ඉදිරිපත් වන්නේද යන්න ඔවුන් දෙදෙනාම එහිදී හෙළිදරව් කළේ නැහැ. 2008 වසරේදී ඩිමොක්‍රටික් පක්ෂ ජනාධිපති ධුර අපේක්ෂකත්වය ජනාධිපති ඔබාමා හිමිකරගත්තේ හිලරි ක්ලින්ටන් පරදවමින්. පසුව ඔහු ඇය තම රාජ්‍ය ලේකම්වරිය ලෙස පත්කරගත්තා.",
       "URL": "https://www.hirunews.lk/52275/ඔබාමාගෙන්-හිලරිට-මල්-මිටක්",
       "Category": "International News",
       "Parent URL": "https://www.hirunews.lk/international-news.php?pageID=867"
}