{
       "Source": "hirunews",
       "Timestamp": "Friday, 21 June 2013 - 11:03",
       "Headline": "ආසියාකරයේ වායු දුෂණයට ඉහළට.",
       "News Content": "චීනය - ඉන්දියාව ඇතුළු ආසියාකරයේ රටවල් රැසක වායු දුෂණය හානිකර තත්ත්වයට පැමිණ ඇති අතර එමගින් නාගරිකව වෙසෙන මිලියන සංඛ්‍යාත ජනතාවගේ සෞඛ්‍යය අවදානම් තත්ත්වයට පත්ව ඇතැයි අධ්‍යයනයකින් හෙළි වී තිබෙනවා. විශේෂයෙන් කුඩාදරුවන්ගේ, වයස්ගත වූවන්ගේ, ගැබිණි මව්වරුන්ගේ මෙන්ම හදවත් සහ ශ්වසන ආබාධවලින් පෙළෙන පුද්ගලයන්ට මෙම තත්ත්වය බලපාන බවයි ඇමරිකානු එච්.ඊ.අයි. සෞඛ්‍ය පර්යේෂණ ආයතනය පවසන්නේ. වායු දුෂණය හේතුවෙන් මිලියන 3 යි දශම 2 ක් ලෝකවාසීන් මියයන අතර ඉන් මිලියන 2 යි දශම 5 ක් චීනයේ සහ ඉන්දියාවේ වැසියන්.",
       "URL": "https://www.hirunews.lk/61437/ආසියාකරයේ-වායු-දුෂණයට-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=829"
}