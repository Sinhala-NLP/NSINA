{
       "Source": "hirunews",
       "Timestamp": "Sunday, 19 July 2015 - 11:16",
       "Headline": "ග්‍රීසියේ ලැව්ගිනි මැඩපවත්වයි",
       "News Content": "ග්‍රීසියේ ඇතෑන්ස් අගනුවර සහ පෙලොපොනීස් ප්‍රදේශයේ පැතිරුණු දැවැන්ත ලැව්ගිනි ඊයේ (18) සවස් කාලය වනවිට මැඩපැවැත්වීමට හැකිවී තිබෙනවා. ලැව්ගින්නත් සමඟ පොලිස් නිලධාරියෙකු අතුරුදන්වී ඇති අතර, පසුව ඔහුගේ බවට සැකකෙරෙන මළ සිරුරක් සොයා ගැනුනා.\nගිනිකොණ දිග ග්‍රීසියේ පෙලොපොනීස් අර්ධද්වීපයේ  නැපෝලි නගරය ආශ්‍රීත වෙරළාසන්නයේ ඇතිවූ ගින්නෙන් නිවාස 35 ක් පමණ විනාශ වූ අතර, ගොවි බිම්වලටද හානි සිදුවුණා. මෙම ලැව්ගිනි ඇති කළ බවට සැක කෙරෙන ග්‍රීක සහ බල්ගේරියානු ජාතිකයන් දෙදෙනෙකුද අත්අඩංගුවට ගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/113431/ග්‍රීසියේ-ලැව්ගිනි-මැඩපවත්වයි",
       "Category": "International News",
       "Parent URL": "https://www.hirunews.lk/international-news.php?pageID=718"
}