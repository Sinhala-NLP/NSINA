{
       "Source": "hirunews",
       "Timestamp": "Wednesday, 16 September 2015 - 8:42",
       "Headline": "කෙරී දුරකථනයෙන් රුසියාව අමතයි",
       "News Content": "ඇමරිකානු රාජ්‍ය ලේකම් ජෝන් කෙරී රුසියානු විදේශ කටයුතු අමාත්‍ය සර්ජි ලැව්රෝයි වෙත දුරකතනය ඇමතුමක් ලබා දී තිබෙනවා. විදෙස් වාර්තා සඳහන් කළේ දින 10ක් තුල ඇමරිකානු රාජ්‍ය ලේකම්වරයා රුසියානු විදේශ අමාත්‍යවරයා වෙත ලබා දුන් තුන් වන දුරකතන ඇමතුම මෙය බවයි. රුසියාව විසින් සිරියාවට හමුදා ආධාර ලබාදීම සම්බන්ධයෙන් මෙහිදී සාකච්ජා කර ඇති බව සදහන්. ඇමරිකානු රාජ්‍ය ලේකම්වරයා මෙහිදී රුසියානු විදේශ අමාත්‍යවරයාට ප්‍රකාශ කර ඇත්තේ සිරියාවට හමුදාමය ආධාර ලබා නොදී අයි.එස්. සටන්කාමීන්ට එරෙහිව සිදු කරන මෙහෙයුම් සඳහා සහය ලබා දෙන ලෙසයි.",
       "URL": "https://www.hirunews.lk/116646/කෙරී-දුරකථනයෙන්-රුසියාව-අමතයි",
       "Category": "International News",
       "Parent URL": "https://www.hirunews.lk/international-news.php?pageID=704"
}