{
       "Source": "hirunews",
       "Timestamp": "Tuesday, 13 September 2016 - 10:03",
       "Headline": "බැංගලෝර් විරෝධතාවලදී පොලිස් වෙඩි පහරින් අයෙක් මරුට",
       "News Content": "කාවේරි නදියේ ජලය බෙදා ගැනීම සම්බන්ධයෙන් ඇති වූ අර්බුදයක් මත ඉන්දියාවේ බැංගලෝර් නුවර ඊයේ හට ගත් විරෝධතාවලදී පොලිස් වෙඩි පහරින් පුද්ගලයෙකු ජීවිතක්ෂයට පත්වී තිබෙනවා.\nඊයේ සන්ධ්‍යාවේ ඇති වූ මෙම සිද්ධියේදී තවත් පුද්ගලයෙකු තුවාල ලැබූ බවයි ඉන්දීය මාධ්‍ය සදහන් කළේ.\nකර්ණාටක ප්‍රාන්තයෙන් ඇරඹි තමිල්නාඩුවෙන් මුහුදට වැටෙන කාවේරි නදියේ වැඩි ජල ප්‍රමාණයක් තමිල්නාඩුවට මුදා හරින ලෙස ඉන්දීය ශ්‍රේෂ්ඨාධිකරණය තීන්දුවක් ලබාදුන්නා.\nඉන් අනතුරුව කර්ණාටක ප්‍රාන්තයේ ඇති වූ විරෝධතාවලදී තමිල්නාඩුව බලා යන බස් රථ 20කට වැඩි සංඛ්‍යාවක් ගිනිබත් කෙරුණා.\nතමිල්නාඩුව කරා දිවෙන මහා මාර්ගය ද විරෝධතාකරුවන් අවහිර කර තිබෙනවා.",
       "URL": "https://www.hirunews.lk/142861/බැංගලෝර්-විරෝධතාවලදී-පොලිස්-වෙඩි-පහරින්-අයෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=586"
}