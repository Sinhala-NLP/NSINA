{
       "Source": "hirunews",
       "Timestamp": "Monday, 25 September 2017 - 13:02",
       "Headline": "අගුන් ගිනිකන්ද පිපිරීමේ අවදානම නිසා 35 000 ක් ඉවත් කර ගැනේ",
       "News Content": "ඉන්දුනීසියාවේ - බාලි දූපතේ සක්‍රියවී ඇති අගුන් ගිනිකන්ද පිපිරීමේ අවදානම නිසා ඒ ආශ්‍රිතව ජීවත්වන පුද්ගලයින් 35 000 ක් පමණ ඔවුන්ගේ නිවෙස්වලින් ඉවත් කිරීමට එරට ආරක්ෂක අංශ ක්‍රියාකර තිබෙනවා.\nඑම ගිනිකන්දේ සිට කිලෝමීටර 12 ක් අවදානම් කලාපයක් ලෙස නම් කිරීමටද ආරක්ෂක අංශ ක්‍රියාකර ඇති බවයි විදෙස් මාධ්‍ය වාර්තා සඳහන් කළේ.\nබාලි දුපතේ සංචාරක නිකේතන ආසන්නයේ මෙම ගිනි කන්ද පිහිටා තිබුණද එම ප්‍රදේශවලට හෝ ගුවන් ගමන්වලට මෙතෙක් බාධාවක් නොමැති බව ඉන්දුනීසියානු බලධාරීන් ප්‍රකාශ කළා.\nගිනිකන්ද ආශ්‍රිතව පසුගිය සැප්තැම්බර් 14 වනදා සිට කම්පන වාර්තාවන්නේ වසර 50 පසුව එය නැවතත් පිපිරීමේ සළකුණු ඇති කරමින්.",
       "URL": "https://www.hirunews.lk/171798/අගුන්-ගිනිකන්ද-පිපිරීමේ-අවදානම-නිසා-35-000-ක්-ඉවත්-කර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=436"
}