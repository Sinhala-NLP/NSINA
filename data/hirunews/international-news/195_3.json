{
       "Source": "hirunews",
       "Timestamp": "Friday, 28 February 2020 - 12:55",
       "Headline": "ඇමරිකානු - තලෙයිබාන් සාම ගිවිසුමට - ඉන්දියාව නිරීක්ෂකයෙක්",
       "News Content": "ඇෆ්ගනිස්ථානයේ තලෙයිබාන් සංවිධානය සහ ඇමරිකා එක්සත් ජනපදය අතර දෝහා - කටාර් හිදී හෙට අත්සන් තැබෙන සාම ගිවිසුම සඳහා නිරීක්ෂකයෙකු ලෙස සහභාගි වන බව ඉන්දියාව පවසනවා.\nසාම ගිවිසුම මගින් ඇෆ්ගනිස්ථානයේ ඇමරිකානු හමුදා ඉවත් කර ගැනීමට අවකාශ සැලසෙන අතර, තලෙයිබාන් සංවිධානය ඒ අනුව සටන් නැවැත්වීමට පියවර ගනු ඇති.\n2001 වසරේ සිට ඇෆ්ගනිස්ථානයේ සටන්වලින් ඇමරිකානු සෙබලුන් 2400කට වැඩි සංඛ්‍යාවක් ජීවිතක්ෂයට පත්වී තිබෙනවා.\nකටාර් හිදී සාම ගිවිසුම අත්සන් තැබීමේ ගිවිසුමට නිළ වශයෙන් සහභාගි වන ලෙස ඉන්දියාවට ඇරයුමක් ලැබී තිබෙනවා.\nඒ අනුව කටාර් හි ඉන්දීය තානාපති පී. කුමරන් ඊට සහභාගි වන බව ඉන්දීය මාධ්‍ය සඳහන් කළා.",
       "URL": "https://www.hirunews.lk/235414/ඇමරිකානු-තලෙයිබාන්-සාම-ගිවිසුමට-ඉන්දියාව-නිරීක්ෂකයෙක්",
       "Category": "International News",
       "Parent URL": "https://www.hirunews.lk/international-news.php?pageID=195"
}