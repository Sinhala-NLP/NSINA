{
       "Source": "hirunews",
       "Timestamp": "Saturday, 23 April 2016 - 15:31",
       "Headline": "කළු ජාතික කාන්තාවක් ඇමරිකානු මුදල් නෝට්ටුවට",
       "News Content": "වහලූන් වෙනුවෙන් මහත් කැප කිරීමක් කළ, කළු ජාතික හැරියට් ටුබ්මන්ගේ රුව ඇමරිකානු මුදල් නෝට්ටුවකට යොදා ගැනීමට එරට රජය සූදානම් වනවා.\nවහල් හිමියෙකු වූ හිටපු ඇමරිකානු ජනාධිපති ඇන්ඩෲ ජැක්සන්ගේ රුව ඉවත් කර ඒ වෙනුවට හැරියට් ගේ රුව යෙදීම ද විශේෂත්වයක් වන අතර, කළු ජාතික කාන්තාවකගේ රුවක් ඇමරිකානු මුදල් නෝට්ටුවකට එක් කෙරෙන්නේ ද පළමු වරටයි.\nඋමං දුම්රිය මාර්ග ඔස්සේ වහලූන්ට පලායාමට ඉඩ සැලසූ කාන්තාවක ලෙස ප්‍රකට හැරියට් ඇමරිකාවේ ප්‍රජාතන්ත්‍රවාදය නංවාලීමට දායක වූ කාන්තාවක් ලෙස ද විචාරකයන් හඳුන්වනවා.",
       "URL": "https://www.hirunews.lk/131552/කළු-ජාතික-කාන්තාවක්-ඇමරිකානු-මුදල්-නෝට්ටුවට",
       "Category": "International News",
       "Parent URL": "https://www.hirunews.lk/international-news.php?pageID=642"
}