{
       "Source": "hirunews",
       "Timestamp": "Sunday, 08 March 2015 - 10:58",
       "Headline": "එංගලන්ත පාර්ලිමේන්තුවේ වහලේ හිටපු අමුතු මිනිසා",
       "News Content": "බ්‍රිතාන්‍යයේ ලන්ඩන් නුවර එංගලන්ත පාර්ලිමේන්තු ගොඩනැගිල්ලේ වහලය මත නැගුණු පුද්ගලයෙකු හේතුවෙන් ගිනි නිවන භටයන් සහ ගිලන් රථ කැඳවා ඇතැයි වාර්තා වුණා. එම පුද්ගලයා කවුරුන්ද යන්න හෝ කුමන හේතුවක් නිසා ඔහු පාර්ලිමේන්තු වහලය මතට නැග ඇත්ද යන්න මෙතෙක් හෙළිදරව් වී නැහැ. වෙස්මිනිස්ටර් මැදුර ලෙස හැඳින්වෙන එංගලන්ත පාර්ලිමේන්තු වහලය මත නැග සිටින මෙම පුද්ගලයා සාමකාමීව සිය කලිසම් සාක්කුවල දෑත් රුවා පහළින් ගමන් කරනා පුද්ගලයන් දෙස බලා සිටින බවයි ලන්ඩන් වාර්තා වැඩිදුරටත් සඳහන් කළේ. මීට පෙර ජනයා මවිතයට පත් කිරීම සඳහා එංගලන්ත පාර්ලිමේන්තු ගොඩනැගිල්ලේ වහලය මතට නැගුණු පුද්ගලයන් ගැන වාර්තා වනවා. 2008 වසරේදී විරෝධතාකරුවන් පිරිසක් බ්‍රිතාන්‍ය පාර්ලිමේන්තු වහලය මතට නැගුණේ ලන්ඩන් හීත්‍රෝ ගුවන්තොටුපලේ තුන්වන ධාවන පථයක් ඉදිකිරීමට විරෝධය පළ කරමින්.",
       "URL": "https://www.hirunews.lk/104999/එංගලන්ත-පාර්ලිමේන්තුවේ-වහලේ-හිටපු-අමුතු-මිනිසා",
       "Category": "International News",
       "Parent URL": "https://www.hirunews.lk/international-news.php?pageID=752"
}