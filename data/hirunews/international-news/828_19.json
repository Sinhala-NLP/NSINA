{
       "Source": "hirunews",
       "Timestamp": "Monday, 24 June 2013 - 13:07",
       "Headline": "ඇමරිකානු රාජ්‍ය ලේකම්වරයා ඉන්දියාවේ.",
       "News Content": "ඇමරිකානු රාජ්‍ය ලේකම්වරයා ඉන්දියාවේ.\nමිහිතලය උණුසුම් වීමේ අභියෝගය ජයගැනීම සඳහා ඇමරිකාව සමග එක්ව කටයුතු කරන්නැයි එක්සත් ජනපද රාජ්‍ය ලේකම් ජෝන් කෙරී ඉන්දියාවෙන් ඉල්ලීමක් කළා. නවදිල්ලියේදී ඊයේ ඔහු පැවැත්වූ දේශනයේ තේමාව වූයේද මිහිතලය උණුසුම් වීමයි. මැදපෙරදිග සහ ආසියාතික රටවල සති දෙකක චාරිකාවක නිරතවන එක්සත් ජනපද රාජ්‍ය ලේකම්වරයා ඉන්දියාවට පැමිණියේ සිය දෙවන නැවතුම්පළ ලෙසයි. ලොව විශාලතම ප්‍රජාතන්ත්‍රවාදී රාජ්‍යය සහ පැරණිතම ප්‍රජාන්ත්‍රවාදී රාජ්‍ය අතර ශක්තිමත් සබඳතාව අනෙකුත් රටවලට තර්ජනයක් නොවන බව ඇමරිකානු රාජ්‍ය ලේකම් ජෝන් කෙරී අවධාරණය කළා. එහිදී ඔහු එම සඳහන කර ඇත්තේ චීනය ඉලක්ක කරගෙන බව දේශපාලන විචාරකයන්ගේ අදහසයි.",
       "URL": "https://www.hirunews.lk/61638/ඇමරිකානු-රාජ්‍ය-ලේකම්වරයා-ඉන්දියාවේ",
       "Category": "International News",
       "Parent URL": "https://www.hirunews.lk/international-news.php?pageID=828"
}