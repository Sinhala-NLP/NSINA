{
       "Source": "hirunews",
       "Timestamp": "Monday, 06 February 2017 - 8:36",
       "Headline": "කෘමි විශේෂයකින් අප්‍රිකාවේ ඉරිඟු වගාවට බලපෑම්",
       "News Content": "අප්‍රිකානු මහද්වීපයේ පැතිර යන කෘමි උවදුරක් සම්බන්ධයෙන් කෘෂි විද්‍යාඥයන් අනතුරු අඟවා තිබෙනවා.\nඉක්මණින් පැතිර යන මෙම කෘමින් ඉරිඟු වගාව සම්පූර්ණයෙන්ම විනාශ කර දැමීමට සමත් බවටයි ජාත්‍යන්තර කෘෂිකාර්මික සහ ජීව විද්‍යා කේන්ද්‍රය ප්‍රකාශ කර ඇත්තේ.\nමෙම කෘමියා හඳුන්වනු ලබන්නේ ෆෝල් ආමි වර්ම් යන නමින්.\nපසුගිය වසරේ පළමු වතාවට අප්‍රිකාවෙන් සොයාගනු ලැබූ මෙම කෘමි වර්ගය උතුරු ඇමරිකාවේ සහ දකුණු ඇමරිකාවේ පමණක් සිටින බවයි මීට පෙර වාර්තාවී තිබුනේ.\nකඩිනමින් ක්‍රියාමාර්ගයක් නොගතහොත් මෙම කෘමි වර්ගය ආසියා මහද්වීපය සහ මධ්‍යධරණී ප්‍රදේශවලටද පැතිර යාමේ අවදානමක්ද පවතිනවා.\nඇමරිකාවෙන් අප්‍රිකාවට ආනයනය කරනු ලැබූ ආහාර වර්ගවලින් මෙම කෘමි විශේෂය සංක්‍රමනය වන්නට ඇති බවටයි සැක පළ කරන්නේ.",
       "URL": "https://www.hirunews.lk/153754/කෘමි-විශේෂයකින්-අප්‍රිකාවේ-ඉරිඟු-වගාවට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=521"
}