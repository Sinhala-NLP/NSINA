{
       "Source": "hirunews",
       "Timestamp": "Tuesday, 17 March 2015 - 8:37",
       "Headline": "හැරී කුමරු හමුදාව හැර යයි",
       "News Content": "බ්‍රිතාන්‍යයේ කිරුළ හිමි හැරී කුමරු ලබන ජුනි මාසයේ සිට හමුදා සේවයෙන් ඉවත් වන බව ප්‍රකාශයට පත් කර තිබෙනවා. වසර 10ක් බ්‍රිතාන්‍ය රාජකීය ගුවන් හමුදාවට අනුයුක්තව සිටි හැරී කුමරු ඇෆ්ගනිස්ථානයේ ද සේවය කළා. 2012 වසරේ ඔහු ඇපාචි හෙලිකොප්ටර් නියමුවෙකු සහ වෙඩික්කරුවෙකු ලෙසයි ඇෆ්ගනිස්ථාන මෙහෙයුම්වල නිරත වූයේ. හමුදා සේවයෙන් ඉවත්වීම පිළිබඳ අදහස් දැක්වූ හැරී කුමරු පවසා ඇත්තේ තමාට ජීවිතයේ නව පිටුවක් පෙරළීමට අවශ්‍ය බවයි. චාල්ස් - ඩයනා යුවළගේ දෙවැනි පුත්‍රයා වන හැරී කුමරු බ්‍රිතාන්‍යයේ කිරුළට උරුමකම් කියන හතර වැන්නායි.",
       "URL": "https://www.hirunews.lk/105640/හැරී-කුමරු-හමුදාව-හැර-යයි",
       "Category": "International News",
       "Parent URL": "https://www.hirunews.lk/international-news.php?pageID=750"
}