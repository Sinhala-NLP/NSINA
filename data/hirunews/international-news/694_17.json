{
       "Source": "hirunews",
       "Timestamp": "Tuesday, 27 October 2015 - 8:53",
       "Headline": "ඇෆ්ගනිස්ථාන භූ කම්පනයේ මරණ සංඛ්‍යාව ඉහළට",
       "News Content": "ඇෆ්ගනිස්ථානයේ හින්දු - කුෂ් කඳුකර කලාපය කේන්ද්‍රකොට ගෙන ඊයේ සිදුවූ රික්ටර් පරිමාණයේ 7.5 ක භූ කම්පනයෙන් මියගිය සංඛ්‍යාව මේ වනවිට 260 ඉක්මවා තිබෙනවා. ඇෆ්ගනිස්ථාන රජයේ ප්‍රකාශකයෙකු සඳහන් කළේ මෙම භූ කම්පනය මෑත කාලයේදී රට තුළ ඇති වූ ප්‍රබලතම භූ කම්පනය බවයි. භූ කම්පනයෙන් පාකිස්ථානයේ ද ජිවිත හානි වාර්තා වුණා. එහිදී, පාකිස්ථාන - කයිබර් ප්‍රාන්තයේ පුද්ගලයන් 179 දෙනෙකු ජීවිතක්ෂයට පත්වූ අතර තුවාල ලැබූ සංඛ්‍යාව 1800 කට අධිකයි. ඊයේ ඇති වූ භූ කම්පනය උතුරු ඉන්දියාවට ද බලපා ඇති අතර, එහිද ජීවිත හානි වාර්තා වී තිබෙනවා.",
       "URL": "https://www.hirunews.lk/119153/ඇෆ්ගනිස්ථාන-භූ-කම්පනයේ-මරණ-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=694"
}