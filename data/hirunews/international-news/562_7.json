{
       "Source": "hirunews",
       "Timestamp": "Monday, 07 November 2016 - 17:11",
       "Headline": "රාහුල් ගාන්ධිට පක්ෂ නායකත්වය ලබා ගන්නැයි බලපෑම්",
       "News Content": "ඉන්දීය කොංග්‍රස් පක්ෂයේ උප සභාපති රාහුල් ගාන්ධිට පක්ෂ සභාපති ධුරය භාර ගන්නා ලෙස කොංග්‍රස් කෘත්‍යාධිකාරී මණ්ඩලය අද ඔහුගෙන් ඉල්ලීමක් කර තිබෙනවා.\nමෙහිදී 46 හැවිරිදි රාහුල් ගාන්ධිගෙන් ඉල්ලා ඇත්තේ 1998 වසරේ සිට ඔහුගේ මව සෝනියා ගාන්ධි දරණ පක්ෂ සභාපති ධුරය වහා භාර ගන්නා ලෙසයි.\nරාහුල් ගාන්ධිට කොංග්‍රස් නායකත්වය භාර ගන්නා ලෙස මීට පෙර ද ඉල්ලීම් ඉදිරිපත් වී තිබුණා.\nපක්ෂයේ කෘත්‍යාධිකාරී මණ්ඩල රැස්වීමට 69 හැවිරිදි සෝනියා ගාන්ධි අද සහභාගි වී නොමැති අතර ඇය අසනීප තත්ත්වයකින් පසුවන බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/147033/රාහුල්-ගාන්ධිට-පක්ෂ-නායකත්වය-ලබා-ගන්නැයි-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=562"
}