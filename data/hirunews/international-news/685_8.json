{
       "Source": "hirunews",
       "Timestamp": "Sunday, 29 November 2015 - 13:41",
       "Headline": "බ්‍රිතාන්‍යයටත් ත්‍රස්ත ප්‍රහාරයක අවදානමක්",
       "News Content": "බ්‍රිතාන්‍යයේ ලන්ඩන්, මැන්චෙස්ටර් හෝ ග්ලාස්ගෝ නගරවලට පසුගියදා පැරීසියට එල්ලවූ ආකාරයේ ත්‍රස්ත ප්‍රහාරයක් එල්ලවීමේ අවදානමක් පවතින බවට එරට ආරක්ෂක ලේකම් මයිකල් ෆැලන් අනතුරු ඇඟවීමක් කළා. ඔහු මේ බව කියා සිටියේ සිරියාවේ අයි.එස්. සන්නද්ධ කණ්ඩායම්වලට එරෙහිව බ්‍රිතාන්‍යයද ගුවන් ප්‍රහාර එල්ල කළ යුතු බව අවධාරණය කරමින්. කෙසේ නමුත් බ්‍රිතාන්‍ය කම්කරු පක්ෂ නායක ජෙරමි කෝමින් බ්‍රිතාන්‍යය සිරියානු ප්‍රහාරවලට එක්වීම ප්‍රතික්ෂේප කර තිබෙනවා. මේ හේතුවෙන් ඒ සඳහා පාර්ලිමේන්තු අනුමැතිය ලබාගැනීම අවිනිශ්චිත වී ඇති බවයි වාර්තාවන්නේ.",
       "URL": "https://www.hirunews.lk/121041/බ්‍රිතාන්‍යයටත්-ත්‍රස්ත-ප්‍රහාරයක-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=685"
}