{
       "Source": "hirunews",
       "Timestamp": "Saturday, 06 February 2021 - 8:10",
       "Headline": "මියන්මාරයේ ට්විටර් සහ ඉන්ස්ටර්ග්‍රෑම් අවහිර කරයි",
       "News Content": "මියන්මාර හමුදා පාලනය එරට වැසියන්ට ට්විටර් සමාජ ජාලය සහ ඉන්ස්ටර්ග්‍රෑම් වෙත පිවිසීම ද ඊයේ සිට අවහිර කර තිබෙනවා.\nඑරට ජනතාවට ෆේස්බුක් සමාජ ජාලය වෙත ප්‍රවිශ්ඨවීම අවහිර කර දිනකට පසුවයි හමුදා පාලනය මෙලෙස මෙම සමාජ ජාලා වෙත පිවිසීම අවහිර කර ඇත්තේ.\nෆේස්බුක් තහනම් කිරීමෙන් පසුව දැනට අත්අඩංගුවට ගෙන සිටින ප්‍රජාතන්ත්‍රවාදය සඳහා වන ජාතික ලීගයේ නායිකා අවුන්සාන් සුඛීට හිතවාදීන් ට්විටර් සහ ඉන්ස්ටර්ග්‍රෑම් හරහා හමුදා පාලනයට එරෙහිව අදහස් පළ කිරීම මෙලෙස සමාජ ජාලා අවහිර කිරීමට හේතු වී තිබෙනවා.\nවිදෙස් මාධ්‍ය වාර්තා සදහන් කළේ වී.පී.එන්. තාක්ෂණය හරහා සමාජ මාධ්‍ය වෙත පිවිසීම හමුදා පාලනය විසින් අවහිර කර ඇති බවයි.\nපසුගිය සඳුදා අවුන්සාන් සුඛී ඇතුළු දේශපාලන නායකයින් අත්අඩංගුවට ගැනීමෙන් පසුව ආරම්භ වූ විරෝධතා තවදුරටත් ක්‍රියාත්මක බවයි විදෙස් මාධ්‍ය කියා සිටියේ.",
       "URL": "https://www.hirunews.lk/261769/මියන්මාරයේ-ට්විටර්-සහ-ඉන්ස්ටර්ග්‍රෑම්-අවහිර-කරයි",
       "Category": "International News",
       "Parent URL": "https://www.hirunews.lk/international-news.php?pageID=137"
}