{
       "Source": "hirunews",
       "Timestamp": "Thursday, 12 February 2015 - 15:36",
       "Headline": "මෝදි අරවින්ද් එක්ක තරහා වෙලා",
       "News Content": "ඉන්දියාවේ දිල්ලි ප්‍රාන්තයේ මහ ඇමති ධුරයට පත්වූ අරවින්ද් කෙජ්රිවාල්ගේ දිවුරුම්දීමේ උළෙලට සහභාගී නොවීමට ඉන්දීය අග්‍රාමාත්‍ය නරේන්ද්‍ර මෝදි තීරණය කර තිබෙනවා. අද (12)  උදෑසන ආම් ආද්මි පක්ෂයේ නායක අරවින්ද් කෙජ්රිවාල් අග්‍රාමාත්‍ය නරේන්ද්‍ර මෝදි මුණ ගැසුණු අතර එහිදී දෙදෙනා අතර විනාඩි 15 ක පමණ සුහද සාකච්ඡාවක් පැවති බවයි ඉන්දීය වාර්තා සඳහන් කළේ. එම අවස්ථාවේදී අරවින්ද් කෙජ්රිවාල් විසින් ඉන්දීය අග්‍රාමාත්‍යවරයාට ලබන සෙනසුරාදා නවදිල්ලි නුවරදී පැවැත්වෙන දිවුරුම්දීමේ උත්සවයට ආරාධනා කර තිබෙනවා. කෙසේ වෙතත්, ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කර ඇත්තේ එදිනට තමන් යොදාගත් වෙනත් වැඩසටහන් රැසක් පවතින හෙයින් මෙම දිවුරුම්දීමේ උළෙලට සහභාගී වීමට නොහැකි බවයි.",
       "URL": "https://www.hirunews.lk/103259/මෝදි-අරවින්ද්-එක්ක-තරහා-වෙලා",
       "Category": "International News",
       "Parent URL": "https://www.hirunews.lk/international-news.php?pageID=759"
}