{
       "Source": "hirunews",
       "Timestamp": "Tuesday, 09 August 2016 - 14:37",
       "Headline": "ගුගල් සමාගමේ කළමණාකාරවරියක් දුෂණය කර ඝාතනය කරයි",
       "News Content": "ගුගල් සමාගමේ කළමණාකාරවරියක් කිසියම් පිරිසක් විසින් දුෂණය කිරීමෙන් අනතුරුව ඝාතනය කර තිබෙනවා.\nමැසචුසෙට්ස් ප්‍රාන්තයේදී මෙම අපරාධය සිදුව ඇත්තේ මෙම තරුණිය ව්‍යායාම් සඳහා පිටත්ව ගොස් සිටියදීයි.\nඇය ඝාතනයට ලක්වී ඇත්තේ සිය මවගේ නිවස ආසන්න ප්‍රදේශයකදී බව ද සඳහන්.\n27 හැවිරිදි මෙම තරුණිය ගුගල් සමාගමේ ගිණුම් කළමණාකාරවරියක් ලෙසටයි සේවය කර ඇත්තේ.\nඉරිදා රාත්‍රී ඇයගේ සිරුර හමුවී ඇත්තේ මුර සංචාරයේ යෙදී සිටි පොලිස් නිලධාරීන් පිරිසකටයි.\nකිසියම් පිරිසක් විසින් මෙම තරුණිය දුෂණය කර පුලුස්සා දමා ඇතැයි ද හෙළිකරගෙන තිබෙනවා.\nඇයගේ සිරුරේ ස්ථාන කිහිපයක පිළිස්සුම් තුවාල ද ඇති බවයි ආරක්ෂක අංශ සඳහන් කර ඇත්තේ.\nකෙසේවෙතත් ඇයගේ මරණයට හේතුව පිළිස්සුම් තුවාල ද නැතහොත් ගෙල සිරකිරීමක් ද යන්න පිළිබඳ මෙතෙක් ආරක්ෂක අංශ හෙළිකර නැහැ.\nගුගල් සමාගමේ ගිණුම් කළමණාකාරවරියගේ මරණය සම්බන්ධයෙන් ගුගල් සමාගම ද නිවේදනයක් නිකුත්කර තිබෙනවා.\nඔවුන් ප්‍රකාශකර ඇත්තේ මියගොස් ඇත්තේ සමාගමේ බොහෝ දෙනෙකුගේ ආදරය දිනාගත් තරුණියක් බවයි.\nසෑම අයෙකුටම සිනහවකින් හෝ සංග්‍රහ කිරීම ඇය සතුව තිබු ගුණාංගයක් බවයි ගුගල් සමාගම සඳහන් කලේ.\nමෙම මරණය සම්බන්ධයෙන් දැඩි කම්පනයකට මෙන්ම කණගාටුවට පත්වන බව ද ඔවුන් නිකුත්කල නිවේදනයේ සඳහන්.",
       "URL": "https://www.hirunews.lk/140199/ගුගල්-සමාගමේ-කළමණාකාරවරියක්-දුෂණය-කර-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=601"
}