{
       "Source": "hirunews",
       "Timestamp": "Saturday, 24 June 2017 - 16:24",
       "Headline": "බාධා මැද චීන නායයාමේ මෙහෙයුම් තවදුරටත්",
       "News Content": "චීනයේ - සිචුවාන් ප්‍රාන්තයේ අද සිදුවූ නාය යාමෙන් අතුරුදන්වූ පුද්ගලයින් සොයා මේ වනවිට දැවැන්ත මෙහෙයුමක් ක්‍රියාත්මක බව විදෙස් මාධ්‍ය වාර්තා කළා. කෙසේ වෙතත්, නායගිය ප්‍රදේශය ගල් තට්ටුවලින් යටව තිබීම නිසා එම මෙහෙයුම්වලට දැඩි බාධා මතුව තිබෙනවා.\nඑම නායයාමෙන් පුද්ගලයන් 141 දෙනෙකු  අතුරුදන් වී සිටින අතර, නිවාස 40ක් පමණ වැළලී ඇති බවටයි චීන බලධාරින් විශ්වාස කරන්නේ.\nප්‍රදේශය හරහා ගලා බසිනා ගංඟාවක කිලෝමීටර් 2ක පමණ දුරක් නායයාමෙන් පසු අවහිර වී ඇති බව ද විදෙස් වාර්තා සඳහන් කළා.",
       "URL": "https://www.hirunews.lk/164326/බාධා-මැද-චීන-නායයාමේ-මෙහෙයුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=467"
}