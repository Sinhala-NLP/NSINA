{
       "Source": "hirunews",
       "Timestamp": "Friday, 25 March 2016 - 9:18",
       "Headline": "බ්‍රසල්ස් ප්‍රහාරයෙන් පසු බෙල්ජියමේ ත්‍රස්ත මර්දන මෙහෙයුම් දැඩි කෙරේ",
       "News Content": "බෙල්ජියමේ - බ්‍රසල්ස් නුවරට පසුගිය අගහරුවාදා එල්ල වූ ත්‍රස්ත ප්‍රහාරයෙන් පසු එරට ත්‍රස්ත මර්දන මෙහෙයුම් දැඩි කිරීමට පියවර ගෙන තිබෙනවා.\nඅයි.එස්. අනුගාමිකයන් එල්ල කළ එම ප්‍රහාරයෙන් පුද්ගලයන් 31 දෙනෙකු ජීවිතක්ෂයට පත්වුණා.\nඉන් අනතුරුව බෙල්ජියමේ පොලිසිය සිදුකළ මෙහෙයුම්වලදී පුද්ගලයන් 6 දෙනෙකු අත්අඩංගුවට ගෙන තිබෙනවා.\nමේ අතර, බෙල්ජියමේ ප්‍රහාරයට සම්බන්ධ සැකකරුවෙකු පැරිසියේදී අත්අඩංගුවට ගත් බව ප්‍රංශ රජය ප්‍රකාශ කළා.\nපරීක්ෂණ කණ්ඩායම් පවසන්නේ පසුගිය නොවැම්බරයේ පැරිසියට එල්ල වූ ප්‍රහාරය සහ බෙල්ජියම් ත්‍රස්ත ප්‍රහාරය අතර සම්බන්ධයක් පවතින බවයි.",
       "URL": "https://www.hirunews.lk/129322/බ්‍රසල්ස්-ප්‍රහාරයෙන්-පසු-බෙල්ජියමේ-ත්‍රස්ත-මර්දන-මෙහෙයුම්-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=653"
}