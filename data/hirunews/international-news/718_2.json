{
       "Source": "hirunews",
       "Timestamp": "Sunday, 19 July 2015 - 8:28",
       "Headline": "431ක් අයි.එස්.  සංවිධානයට කඩේ ගිහින්",
       "News Content": "අයි.එස්. සන්නද්ධ සංවිධානය වෙනුවෙන් කටයුතු කරන පුද්ගලයන් 431 දෙනෙකු අත්අඩංගුවට ගත් බව සෞදි අරාබිය ප්‍රකාශ කළා. ඔවුන් රටේ විවිධ ප්‍රදේශවලදී ආරක්ෂක හමුදාවලට සහ දේවස්ථානවලට මරාගෙන මැරෙන බෝම්බ ප්‍රහාර එල්ල කිරීමට සැලසුම් කර තිබූ බවයි සෞදි අභ්‍යන්තර කටයුතු අමාත්‍යාංශය සඳහන් කළේ.\nඅත්අඩංගුවට ගත් බහුතරයක් සෞදි ජාතිකයන් වන අතර, යේමනය සහ සිරියාව ඇතුළු තවත් ජාතීන් 06 කට අයත් පුද්ගලයන්ද ඒ අතර සිටින බව සඳහන්.\nසෞදි අරාබිය, සිරියාවේ සහ ඉරාකයේ අයි.එස්. සන්නද්ධ කණ්ඩායම්වලට එරෙහිව ප්‍රහාර එල්ල කරන ඇමරිකාව ප්‍රමුඛ සන්ධානයේ පාර්ශවයක්.",
       "URL": "https://www.hirunews.lk/113425/431ක්-අයි-එස්-සංවිධානයට-කඩේ-ගිහින්",
       "Category": "International News",
       "Parent URL": "https://www.hirunews.lk/international-news.php?pageID=718"
}