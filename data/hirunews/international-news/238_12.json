{
       "Source": "hirunews",
       "Timestamp": "Friday, 13 September 2019 - 14:51",
       "Headline": "සෝමාලියාවේ මිලියන දෙකක් සාගතයකට ගොදුරුවීමේ අවදානමක්",
       "News Content": "දරුණු නියඟය මෙන්ම ත්‍රස්ත උවදුර හේතුවෙන් සෝමාලියාවේ මිලියන දෙකක් ජනතාව සාගතයක අවදානමට මුහුණ දෙන බව ජගත් සංවිධානය පවසනවා.\nසෝමාලියාව මේ වනවිට මුහුණ දෙන්නේ 2011 වසරෙන් පසු දරුණුතම නියඟයටයි.\nමේ නිසා මේ වසරේ අප්‍රේල් සිට ජුනි දක්වා කාලය තුළ ධාන්‍ය අස්වැන්න දැඩි සේ පහත වැටුණා.\nනියඟය ඇති වූයේ දරුණු ජල් ගැල්මකින් අනතුරුවයි.\nස්වභාවික ආපදා හේතුවෙන් අවතැන් වී සිටින සෝමාලි ජනගහනය විසිහය ලක්ෂයකට අධිකයි.\nඑමෙන්ම, අල්-ෂබාබ් ත්‍රස්ත කල්ලිය දස වසරක් තිස්සේ ක්‍රියාත්මක කරන සිවිල් යුද්ධය හේතුවෙන් තවත් දස දහස් සංඛ්‍යාත පිරිසක් අවතැන් වී සිටිනවා.\nමේ තත්ත්වය මත ඉදිරි මාස කිහිපය තුළ මිලියන 06 ක් ජනතාව ආහාර හිඟයකට මුහුණ දෙනු ඇති බව ජගත් සංවිධානය නිකුත් කළ නිවේදනයක සඳහන්.\nඉන් තුනෙන් එකක් එනම් මිලියන දෙකකට වැඩි ජනතාව දරුණු සාගතයකට මුහුණ දෙනු ඇති.",
       "URL": "https://www.hirunews.lk/224192/සෝමාලියාවේ-මිලියන-දෙකක්-සාගතයකට-ගොදුරුවීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=238"
}