{
       "Source": "hirunews",
       "Timestamp": "Tuesday, 13 June 2017 - 10:38",
       "Headline": "රුසියානු විපක්ෂ නායකවරයා රැදවුම් භාරයට",
       "News Content": "මොස්කව් අගනුවර ඇතුළු රුසියාවේ නගරවල නීතිවිරෝධී ජනතා රැළි පැවැත්වීමට උත්සාහ කළේ යැයි රුසියානු විපක්ෂ නායක ඇලෙක්සි නවාල්නි, දින 30ක රැදවුම් භාරයට පත් කර තිබෙනවා.\nදූෂණයට එරෙහිව මොස්කව් නුවර දැවැන්ත උද්ඝෝෂණයක් ආරම්භ කිරීමට සූදානම්ව සිටියදී නවාල්නි ඊයේ නිවාස අඩස්සියට පත් කෙරුණා.\nකෙසේ නමුත්, විරෝධතාවයේ නිරත වූ විශාල පිරිසක් රුසියානු ආරක්ෂක අංශ විසින් අත්අඩංගුවට ගෙන තිබෙනවා.\nඇලෙක්සි නවාල්නි ලබන වසරේ පැවැත්වෙන රුසියානු ජනාධිපතිවරණයේදී ජනපති පුටින්ට එරෙහිව තරඟ වදින බව දැනටමත් ප්‍රකාශ කර අවසන්.",
       "URL": "https://www.hirunews.lk/163446/රුසියානු-විපක්ෂ-නායකවරයා-රැදවුම්-භාරයට",
       "Category": "International News",
       "Parent URL": "https://www.hirunews.lk/international-news.php?pageID=471"
}