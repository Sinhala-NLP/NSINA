{
       "Source": "hirunews",
       "Timestamp": "Thursday, 04 February 2016 - 17:46",
       "Headline": "12 හැවිරිදි දැරියගේ කනේ කුහුඹුවන් දහසක්",
       "News Content": "ඉන්දියාවේ ගුජරාට් ප්‍රාන්තයේ 12 හැවිරිදි දැරියකගේ එක් කනක සිටි විශාල ප්‍රමාණයේ කුහුඹුවන් දහසකට වැඩි සංඛ්‍යාවක් ඉවත්කර තිබෙනවා.\nපසුගිය අගෝස්තු මාසයේ මෙම දැරියගේ කනේ ඇතිවු වේදනාවක් පිළිබඳ වෛද්‍යවරුන් කල සොයා බැලීමේදීයි කුහුඹුවන් හමුවී ඇත්තේ.\nදිනකට කුහුඹුවන් දහයකට වැඩි ප්‍රමාණයක් කන තුල මෙන්ම අවට නිරන්තරයෙන් ගැවසුනු බව අදාළ දැරියගේ දෙමව්පියන් ප්‍රකාශකර තිබෙනවා.\nදෙමව්පියන් පාරම්පරික වෛද්‍ය ක්‍රම උපයෝගී කර ගනිමින් ඇයගේ කනේ වේදනාවට ප්‍රතිකාර කිරීමෙන් පසු සුවයක් නොලැබීම හමුවේ රෝහලකට ගොස් ඇතැයි ද සඳහන්.\nමේවන විට කනේ සිටි කුහුඹුවන් දහසකට වැඩි සංඛ්‍යාවක් සාර්ථකව ඉවත්කර තිබෙනවා.\nකන තුල සිටි කුහුඹුවන් එහි වාසස්ථානයක් ද නිර්මාණය කර තිබී ඇති බවයි විදෙස් පුවත් සේවාවල දැක්වෙන්නේ.",
       "URL": "https://www.hirunews.lk/125467/12-හැවිරිදි-දැරියගේ-කනේ-කුහුඹුවන්-දහසක්",
       "Category": "International News",
       "Parent URL": "https://www.hirunews.lk/international-news.php?pageID=667"
}