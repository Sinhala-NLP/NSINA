{
       "Source": "hirunews",
       "Timestamp": "Sunday, 09 July 2017 - 11:52",
       "Headline": "නංගිට මරු කැඳවූ අයියාගේ සෙල්ලම",
       "News Content": "අවුරුදු 02ක කුඩා ගැහැණු ළමයෙකුට සිදුවූ අනතුරක් පිළිබදව විදෙස් මාධ්‍ය වාර්තා කරනවා.\nචීනයේ මහල් නිවාස සංකීර්ණයක මෙම අනතුර සිදුව ඇති බවයි විදෙස් මාධ්‍ය වර්තා කරන්නේ.\nඅදාල දැරිය මහල් නිවාස සංකීර්ණයේ මහල් 18කින් පහළට වැටී මෙම අනතුර සිදුව තිබෙනවා.\nඑම දැරිය තම සහෝදරයා සහ තවත් ගැහැණු ළමයෙකු සමඟ නිවාස සංකීර්ණයේ විදුලි සෝපානය තුල සෙල්ලම් කරමින් සිට ඇති අතර පසුව දැරියගේ සහෝදරයා විසින් ඇය විදුලි සෝපානය තුල දමා නිවාස සංකීර්ණයේ ඉහළ මහලක් වෙත යවා ඇති බව සදහන්.\nනිවාස සංකීර්ණයේ 18 වන මහලේ නතරවී ඇති විදුලි සෝපානයෙන් එළියට පැමිණි අදාල දැරිය නිවාස සංකීර්ණයේ අතරමංව තිබෙනවා.\nවිදෙස් මාධ්‍ය වාර්තා කරන්නේ එලෙස අතරමං වූ දැරිය නිවාස සංකීර්ණයේ 18 වන මහලෙන් පහළට වැටි ඇති බවයි.\nදැරිය පිළිබදව තොරතුරක් නොමැති වීම හේතුවෙන් ඒ පිළිබදව සොයා බැලූ ඇයගේ දෙමව්පියන්ට ඉහළ මහලක සිට බිමට වැටී මියගොස් සිටි අවුරුදු 02ක දැරියගේ සිරුර හමුවී තිබෙනවා.\nමෙලෙස දැරිය ඉහළ මහලකින් බිමට වැටි මියයාමට හේතුව කුමක්දැයි යන්න සොයා බැලීම සදහා නිවාස සංකීර්ණයේ CCTV කැමරා පරික්ෂා කිරීමේදී දැරියට සිදුවූ දේ අනාවරණය වී ඇති බවයි වාර්තා වන්නේ.\nඅදාල දර්ශන පහතින්..",
       "URL": "https://www.hirunews.lk/165441/නංගිට-මරු-කැඳවූ-අයියාගේ-සෙල්ලම",
       "Category": "International News",
       "Parent URL": "https://www.hirunews.lk/international-news.php?pageID=461"
}