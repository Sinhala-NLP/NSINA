{
       "Source": "hirunews",
       "Timestamp": "Friday, 18 December 2015 - 18:33",
       "Headline": "දිල්ලි සමුහ දුෂණ සිද්ධියේ ළාබාල සැකකරු නිදහස් ?",
       "News Content": "2012 වසරේ දිල්ලි නුවරදී තරුණියක් සමුහ දුෂණයට ලක්කිරීමේ සිද්ධියේ ලාබාළ සැකකරු පුනරුත්තාපන කඳවුරෙන් නිදහස් කිරීමට ගෙන ඇති තීරණය පිළිබඳ දැඩි මතවාදයක් නිර්මාණය වී තිබෙනවා.\nඉන්දීය දේශපාලනඥයකු වන සුබ්‍රමනියම් ස්වාමි පෙත්සමක් මගින් අධිකරණයෙන් ඉල්ලා ඇත්තේ සැකකරු නිදහස් කිරීමට ගෙන ඇති තීරණය අත්හිටුවන ලෙසටයි.\n2012 වසරේදී බස් රථයකදී ඉන්දීය වෛද්‍ය ශිෂ්‍යාවක සමුහ දුෂණය කර ඝාතනය කිරීමේ සිද්ධියේ සැකකරුවන් අතර සිටි ළාබාලම තරුණයා වුයේ මෙම සැකකරුවායි.\nඔහු 2013 වසරේදී පුනරුත්තාපනය සඳහා කඳවුකරට යොමුකරනු ලැබුවා.\nසැකකරුගේ දෙමව්පියන් මෙන්ම සමාජ ක්‍රියාකාරීන් රැසක් ද පෙන්වා දෙන්නේ මෙම තරුණයා තවදුරටත් පුනරුත්තාපන කඳවුරේ පසුවිය යුතු බවයි.\nඔහුගේ ආරක්ෂාවට ද එය සුදුසු බවයි ඔවුන් අවධාරණය කරන්නේ.\n2012 වසරේ දෙසැම්බර් මාසයේ සිදුවු අදාළ සමුහ දුෂණය ලොව පුරා ස්ත්‍රී දුෂණවලට එරෙහි නව මතයක් ගොඩනැංවු සිද්ධියක් බවට ද පත්වුනා.",
       "URL": "https://www.hirunews.lk/122358/දිල්ලි-සමුහ-දුෂණ-සිද්ධියේ-ළාබාල-සැකකරු-නිදහස්",
       "Category": "International News",
       "Parent URL": "https://www.hirunews.lk/international-news.php?pageID=679"
}