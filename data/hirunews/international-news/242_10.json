{
       "Source": "hirunews",
       "Timestamp": "Wednesday, 28 August 2019 - 16:15",
       "Headline": "බ්‍රිතාන්‍ය පාර්ලිමේන්තුව විසුරුවා හරින ලෙස මහ රැජිණ වෙත ඉල්ලීමක්",
       "News Content": "බ්‍රිතාන්‍ය පාර්ලිමේන්තුව ලබන මස මැද භාගයේදී විසුරුවා හරින ලෙස නව අගමැති බෝරිස් ජොන්සන්ගේ රජය මහ රැජිණ වෙතින් ඉල්ලීමක් කර තිබෙනවා\nපාර්ලිමේන්තුව ලබන මාසයේ යළි රැස්වන්නේ බ්‍රිතාන්‍යය, යුරෝපා සංගමයෙන් වෙන්වීම සඳහා වූ බ්‍රික්සිට් කාල විරාමය ඉකුත් වීමට සති කිහිපයක් තිබියදීයි.\nඑහිදී රජයේ ඉදිරි සැලසුම් ඇතුළත් මහ රැජිණගේ සාම්ප්‍රදායික දේශනය ඔක්තෝම්බර් 14 වැනිදා පවත්වන ලෙස ඉල්ලා සිටීමට නියමිත බව සඳහන්.\nගිවිසුමක් සහිතව යුරෝපා සංගමයෙන් වෙන්වීමට ලබාදී ඇති කාල විරාමය ඔක්තෝම්බර් 31 වැනිදා අවසන්වීමට නියමිතයි.\nඒ අනුව ගිවිසුමක් නොමැතිව බ්‍රිතාන්‍යය වෙන්වීම වැළැක්වීම සඳහා නීති සම්මත කර ගැනීමට පාර්ලිමේන්තුවට පවතින කාලය සීමිත වනු ඇති.\nඅගමැති බෝරිස් ජොන්සන්ගේ සැලසුම් ඒ ආකාරයෙන් ක්‍රියාත්මක වුවහොත් බ්‍රිතාන්‍යයට ගිවිසුමකින් තොරව යුරෝපා සංගමයෙන් වෙන්වීමට සිදුවනු ඇති.",
       "URL": "https://www.hirunews.lk/223140/බ්‍රිතාන්‍ය-පාර්ලිමේන්තුව-විසුරුවා-හරින-ලෙස-මහ-රැජිණ-වෙත-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=242"
}