{
       "Source": "hirunews",
       "Timestamp": "Saturday, 15 August 2020 - 10:14",
       "Headline": "ජපානය දෙවන ලෝක යුද්ධයේ නිමාව අනුස්මරණය කරයි",
       "News Content": "දෙවන ලෝක යුද්ධය අවසන් වීමේ 75 වන වසර ජපානය අද අනුස්මරණය කරනවා.\n1945 වසරේ අගෝස්තු 15 වන දා ජපානයේ හිරෝහිතෝ අධිරාජ්‍යයා ගැටුම් අවසන් කිරීම නිවේදනය කළ අතර, යටත්වීමේ ගිවිසුමට අත්සන් තැබුණේ එම වසරේ සැප්තැම්බර් 2  වන දායි.\n1945 වසරේ මැයි 8 වන දා ජර්මනිය යටත්වීමෙන් යුරෝපය දෙවන ලෝක යුද්ධයේ ජයග්‍රාහී දිනය සමරනු ලබනවා.\nඑලෙසින් ජපානය පරාජය කිරීමේ දිනය ලෙස සැලකෙන්නේ අගෝස්තු 15 වන දායි.\nදෙවන ලෝක යුද්ධයේ දී ජපානය සමඟ ඇති වූ ගැටුම්වලින් බ්‍රිතාන්‍යය සහ පොදුරාජ්‍ය මණ්ඩලයේ රටවල 71,000ක් ජීවිතක්ෂයට පත්වූ අතර 12,000ක් යුද සිරකරුවන් බවට පත්වුණා.\nයුද්ධයේදී මිය ගිය ජපාන හමුදා සාමාජිකයන් සහ සිවිල් වැසියන් සංඛ්‍යාව විසි පන් ලක්ෂයකට අධිකයි.\nයුද්ධය නිමාවීමේ 75 වන වසර අනුස්මරණය කරමින් ජපාන අගමැති ෂින්සෝ අබේ මතභේදයට තුඩු දුන් යුද ස්මාරකය වෙත මල් කළඹක් පිරිනැමුව ද ඔහු එම ස්ථානයට නොයන බව සඳහන්.",
       "URL": "https://www.hirunews.lk/247841/ජපානය-දෙවන-ලෝක-යුද්ධයේ-නිමාව-අනුස්මරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=169"
}