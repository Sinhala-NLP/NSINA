{
       "Source": "hirunews",
       "Timestamp": "Sunday, 28 March 2021 - 14:09",
       "Headline": "ඉන්දියාවේ මහාරාෂ්ඨ ප්‍රාන්තයට ඇඳිරි නීතිය",
       "News Content": "මුම්බායි පුරවරය ඇතුළත් බටහිර ඉන්දියාවේ මහාරාෂ්ඨ ප්‍රාන්තයේ කොරෝනා ව්‍යාප්තිය යළි ඉහළ යාමත් සමඟ එහි ඇඳිරි නීතිය පැනවීමට ප්‍රාන්ත බලධාරීන් පියවර ගෙන තිබෙනවා.\nඉන්දියාවේ වානිජ අගනගරය වන මුම්බායි හි ඊයේ දිනයේදී නව ආසාදිතයන් 6,123 ක් වාර්තාවූ අතර, එය පසුගිය මාර්තු මාසයෙන් අනතුරුව වාර්තාවූ ඉහළම දෛනික ආසාදිත සංඛ්‍යාවයි.\nමේ නිසා ප්‍රාන්තයට ඇඳිරි නීතිය පැනවීමට පියවර  ගෙන ඇති අතර, අත්‍යවශය සේවාවන් සඳහා පමණක් ජනතාවට නිවෙස්වලින් නික්ම යා හැකියි.\nමහාරාෂ්ඨ ප්‍රාන්තයට අමතරව කේරළ, පන්ජාබ්, කර්නාටක, ගුජරාට, තමිල්නාඩු, හර්යානා සහ මධ්‍ය ප්‍රදේශ් ප්‍රාන්තවලද කොරෝනා ව්‍යාප්තිය යළි ඉහළ යමින් පවතිනවා.",
       "URL": "https://www.hirunews.lk/266797/ඉන්දියාවේ-මහාරාෂ්ඨ-ප්‍රාන්තයට-ඇඳිරි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=126"
}