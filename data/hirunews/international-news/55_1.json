{
       "Source": "hirunews",
       "Timestamp": "Thursday, 07 April 2022 - 8:03",
       "Headline": "පුටින්ගේ දරුවන්ටත් ඇමරිකාවෙන් සම්බාධක",
       "News Content": "රුසියානු ජනපති ව්ලැදිමීර් පුටින්ගේ දරුවන්ට ද සම්බාධක පැනවීමට ඇමරිකාව පියවර ගෙන තිබෙනවා.\nඒ අනුව ඔහුගේ දියණියන් දෙදෙනා වන කැතරිනා සහ මරියාට අයත් විදෙස් දේපළ විකිණීම හෝ මුදල් ආපසු ලබා ගැනීම තහනම් කිරීමටත්, ඔවුන්ගේ සංචාරයන් සම්බන්ධයෙන් සම්බාධක පැනවීමටත් තීරණය කර ඇති බව විදෙස් මාධ්‍ය වාර්තා කළා.\nඑමෙන්ම රුසියාවේ ප්‍රධාන පෙළේ බැංකු කිහිපයකට සහ එරට විදේශ අමාත්‍ය සර්ජි ලැව්රොයිගේ පවුලේ සාමාජිකයන්ට ද ඇමරිකාව සම්බාධක පැනවීමට පියවර ගෙන තිබෙනවා.\nමේ අතර රුසියාව මේ වන විට ආර්ථික අර්බුදයකට මුහුණ දෙමින් සිටින බව වාර්තා වනවා.",
       "URL": "https://www.hirunews.lk/301382/පුටින්ගේ-දරුවන්ටත්-ඇමරිකාවෙන්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=55"
}