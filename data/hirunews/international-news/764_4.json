{
       "Source": "hirunews",
       "Timestamp": "Wednesday, 28 January 2015 - 13:41",
       "Headline": "අයි.එස්. සටන්කාමීන්ගෙන් ජපානයට යළි තර්ජනයක්",
       "News Content": "තමන් භාරයේ සිටින තවත් ජපාන ජාතිකයෙකු පැය 24ක් තුළ ඝාතනය කරන බව දැක්වෙන වීඩියෝ පටයක් අයි.එස්. සටන්කාමීන් ජපාන අගමැති ෂින්සෝ අබේ වෙත එවා තිබෙනවා. ඔවුන් ප්‍රකාශ කර ඇත්තේ ජෝර්දාන අත්අඩංගුවේ පසුවන තම සංවිධානයට සහාය දක්වන ඉරාක කාන්තාවක  නිදහස් කළහොත් මෙම ජපාන ජාතිකයා මුදා හරින බවයි. මේ අතර, අයි.එස්. සටන්කාමීන් නිකුත් කර ඇති නවතම වීඩියෝවේ ජපන් ජාතිකයාට අමතරව ජෝර්දාන ජාතිකයෙකු ද දක්නට ලැබෙන බවයි විදෙස් වාර්තා සදහන් කළේ.  මීට පෙර අයි.එස්. සටන්කාමීන් භාරයේ සිටි ජපන් ජාතිකයන් දෙදෙනෙකු මුදා හැරීමට ඉදිරිපත් කළ කොන්දේසි ජපාන රජය පිළිනොගත් නිසා ඉන් එක් අයෙකු අයි.එස්. සටන්කාමීන් ඝාතනය කළා.",
       "URL": "https://www.hirunews.lk/102235/අයි-එස්-සටන්කාමීන්ගෙන්-ජපානයට-යළි-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=764"
}