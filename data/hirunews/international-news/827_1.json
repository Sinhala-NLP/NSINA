{
       "Source": "hirunews",
       "Timestamp": "Sunday, 30 June 2013 - 11:43",
       "Headline": "තුර්කියේත් ආණ්ඩු විරෝධී උද්ඝෝෂණ.",
       "News Content": "තුර්කියේ ඉස්තාන්බුල් නුවර ටක්සිම් චතුරශ්‍රයට ඊයේ රොක්වූ ආණ්ඩු විරෝධී උද්ඝෝෂකයන් එරට පොලීසිය හා ගැටුණු බව විදෙස් වාර්තා සඳහන් කළා. රජයට ඉල්ලා අස්වන ලෙස බලකරමින් පැවති මෙම උද්ඝෝෂණයේදී කුර්දිවරුන්ට සහය පළ කිරීමද විශේෂයි. තුර්කියේ දකුණු දිග සහ උතුරු ඉරාකයේ ප්‍රදේශ ඈදාගනිමින් කුර්දිස්තානය නම් නව රාජ්‍යයක් බිහිකිරීමටයි කුර්දි සටන්කාමීන් අරගලයක් ආරම්භ කළේ. ගිණිකොන දිග තුර්කියේ කුර්දි ගම්මානයක විරෝධතාවක් මැඩපැවැත්වීම සඳහා හමුදාව විසින් වෙඩි තැබීමටද ඔවුන් මෙහිදී විරෝධය පළ කළා.",
       "URL": "https://www.hirunews.lk/62055/තුර්කියේත්-ආණ්ඩු-විරෝධී-උද්ඝෝෂණ",
       "Category": "International News",
       "Parent URL": "https://www.hirunews.lk/international-news.php?pageID=827"
}