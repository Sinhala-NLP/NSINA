{
       "Source": "hirunews",
       "Timestamp": "Friday, 06 January 2017 - 8:48",
       "Headline": "තුර්කියේ අධිකරණයකට ප්‍රහාර",
       "News Content": "තුර්කියේ - ඉස්මීර් නගරයේ අධිකරණ ශාලාවකට ඊයේ (05) එල්ල වූ ප්‍රහාරයකින් පොලිස් භටයෙකු සහ අධිකරණ සේවකයෙකු ජීවිතක්ෂයට පත්ව තිබෙනවා.\nප්‍රහාරයට පැමිණි දෙදෙනෙකු ද මියගොස් ඇති බවයි විදෙස් වාර්තා සඳහන් කළේ.\nඅධිකරණ ශාලාවේ පිවිසුමට මෝටර් රථයකින් කඩා වැදුණු ප්‍රහාරකයන් පොලිසිය සමඟ වෙඩි හුවමාරුවක නිරත වී ඇති අතර, පසුව මෝටර් රථ බෝම්බයක් ද පුපුරුවා හැරියා.\nමොවුන් රැගෙන ආ ආයුධ පරීක්ෂා කිරීමේදී මීට වඩා දැවැන්ත ප්‍රහාරයකට සූදානම්ව සිටි බව පැහැදිලි වන්නේ යැයි තුර්කි බලධාරින් ප්‍රකාශ කළා.\nමෙම ප්‍රහාරයෙන් අයි.එස්. සංවිධානය හෝ කුර්දි ගරිල්ලන් එල්ල කරන්නට ඇතැයි සැලකෙනවා.\nපසුගිය සති අන්තයේ තුර්කියේ ඉස්තාන්බුල් නුවර රාත්‍රී සමාජ ශාලාවක එල්ල වූ ප්‍රහාරයකින් පුද්ගලයන් 39 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/151412/තුර්කියේ-අධිකරණයකට-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=534"
}