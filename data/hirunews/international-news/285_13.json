{
       "Source": "hirunews",
       "Timestamp": "Sunday, 03 March 2019 - 8:27",
       "Headline": "වසර 14 ක් සැඟව සිටි ඉතාලි මාෆියා නායකයා පොලිස් දැලේ",
       "News Content": "ඉතාලියේ දෙවනුව අත්‍යාවශ්‍යම අපරාධකරු ලෙස හැඳින්වෙන කැමෝරා හි මාෆියා නායක පාවලෝ ඩි ලව්රෝ පුත් මාකෝ ඩි ලව්රෝ ඉතාලි පොලීසිය ඊයේ සිදුකළ මෙහෙයුමකදී අත්අඩංගුවට ගෙන තිබෙනවා.\nදකුණු දිග ඉතාලියේ නේපල්ස් හි පොලිස් ප්‍රධානියා සඳහන් කළේ අත්අඩංගුවට ගන්නා විට ඔහු සිය බිරිඳ සමඟ මහල් නිවහනක රැඳී සිටි බවයි.\nපොලිස් භටයන් 150 දෙනෙකු පමණ නිවහන වටලන විට ඔහු සිය සුරතල් බළලූන් දෙදෙනා සමඟ පැස්ටා අනුභව කරමින් සිටි බව සඳහන්.\n38 හැවිරිදි මාකෝ ඩි ලව්රෝ අත්අඩංගුවට ගැනීම සඳහා ඉතාලිය 2006 වසරේදී ජාත්‍යන්තර වරෙන්තු නිකුත් කර තිබුණා.\nසිසිලියානු මාෆියා නායකයාට පසුව ඉතාලියට අත්‍යාවශ්‍යම පාතාල නායකයා ලෙසයි ඔහු හඳුන්වා තිබුණේ.",
       "URL": "https://www.hirunews.lk/211587/වසර-14-ක්-සැඟව-සිටි-ඉතාලි-මාෆියා-නායකයා-පොලිස්-දැලේ",
       "Category": "International News",
       "Parent URL": "https://www.hirunews.lk/international-news.php?pageID=285"
}