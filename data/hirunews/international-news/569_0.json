{
       "Source": "hirunews",
       "Timestamp": "Saturday, 22 October 2016 - 12:55",
       "Headline": "සිසුන් දෙදෙනෙකුට රැවටුනු සරසවි සිසුවියට වෙච්ච දේ",
       "News Content": "ඉන්දියාවේ පුනේ ප්‍රාන්තයේදී සරසවි සිසුවියක් දුෂණය කල සිසුන් දෙදෙනෙකු පොලිස් අත්අඩංගුවට ගෙන තිබෙනවා.\nසැකකරුවන් සහ අදාළ සිසුවිය පෞද්ගලික ඉංජිනේරු පීඨයක අධ්‍යාපනය ලබන අය බවටයි අනාවරණ වී ඇත්තේ.\nඑක් සැකකරුවකු සිසුවිය හඳුනාගෙන ඇත්තේ ඔහුගේ අධ්‍යයන කටයුතුවලට ඇය සහය ලබාදීමට එකග වීම හේතුවෙනුයි.\nපසුව එම සැකකරු අදාළ සිසුවිය වංචනිකව සිය කාමරයට ගෙන්වාගෙන දුෂණය කර ඇතැයි මුලික පොලිස් පරීක්ෂණවලදී හෙළිවී තිබෙනවා.\nඅනතුරුව ඔහුගේ මිතුරෙකු වු අනෙක් සිසුවා මෙම සිසුවියට වු සිද්ධිය පිළිබඳ අදාළ අංශ දැනුවත් කිරීම වෙනුවෙන් සහය ලබාදෙන ආකාරයෙන් පැමිණ ඇය දුෂණය කර ඇති බව සඳහන්.\nපසුව තවත් පිරිස් මෙම සරසවි සිසුවියගේ ජංගම දුරකථනයට අසභ්‍ය ආකාරයෙන් පණිවුඩ එවීම හේතුවෙන් ඇය සිය සොයුරිය දැනුවත් කර පොලිසියට පැමිණිලි කර තිබෙනවා.\nඒ අනුව කල විමර්ශණයකදීයි සැකකරුවන් අත්අඩංගුවට ගෙන ඇත්තේ.\nපොලිසිය ප්‍රකාශකර ඇත්තේ පළමු සිද්ධියෙන් පසු අදාළ තරුණියට පොලිසියට පැමිණිලි කිරීමට තිබු බවයි.",
       "URL": "https://www.hirunews.lk/145813/සිසුන්-දෙදෙනෙකුට-රැවටුනු-සරසවි-සිසුවියට-වෙච්ච-දේ",
       "Category": "International News",
       "Parent URL": "https://www.hirunews.lk/international-news.php?pageID=569"
}