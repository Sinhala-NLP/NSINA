{
       "Source": "hirunews",
       "Timestamp": "Thursday, 06 August 2015 - 13:10",
       "Headline": "අතුරුදන්වූ එම්.එච්. 370 යානයේ අභිරහස ළඟදීම එළියට",
       "News Content": "චීනයේ බීජිං නුවර බලා පියාසර කරමින් තිබියදී පුද්ගලයින් 239 දෙනෙකු සමඟ අතුරුදන්වූ මලයාසියානු ගුවන් යානය සම්බන්ධයෙන් වන අභිරහස ඉදිරි දින කිහිපය තුළ නිශ්චිත ලෙසම හෙලිකළ හැකි බව  ඕස්ට්‍රේලියානු අග්‍රාමාත්‍ය ටෝනි ඇබට් පවසනවා. ඔහු කියා සිටියේ මෙම යානය බවට පැවසෙන කොටස් දෙකක් හමුවූ ඉන්දියන් සාගරයේ  මැඩගස්කර් දිවයිනට ආසන්න රියුනියන් දිවයින අවට තවදුරටත් මෙහෙයුම් ක්‍රියාත්මක බවයි. පසුගිය 29 වනදා ඉන්දියානු සාගරයේ රියුනියන් දිවයිනෙන් සොයාගත් ගුවන්යානා කොටස් අතුරුදන්වූ එම්.එච්. 370 යානයේ ඒවා බව මලයාසියානු අග්‍රාමාත්‍ය නජීබ් රසාක් තහවුරු කළා.",
       "URL": "https://www.hirunews.lk/114443/අතුරුදන්වූ-එම්-එච්-370-යානයේ-අභිරහස-ළඟදීම-එළියට",
       "Category": "International News",
       "Parent URL": "https://www.hirunews.lk/international-news.php?pageID=713"
}