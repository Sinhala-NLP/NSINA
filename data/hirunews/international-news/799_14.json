{
       "Source": "hirunews",
       "Timestamp": "Sunday, 29 September 2013 - 10:23",
       "Headline": "මන්මෝහන් සිංගෙන් පකිස්ථානයට දොස්.",
       "News Content": "ඉන්දීය සහ පාකිස්තාන අග්‍රාමාත්‍යවරුන් නිව්යෝක් නුවරදී අද මුණ ගැසෙනවා. එක්සත් ජාතීන්ගේ මහා මණ්ඩල සැසිවාරයට සහභාගීවීමට ගොස් සිටින අතරතුරයි ඉන්දීය අග්‍රාමාත්‍ය මන්මෝහන් සිං සහ පාකිස්තාන අගමැති නවාෂ් ශරීෆ් මුණ ගැසෙන්නේ. කෙසේ නමුත් මෙම හමුවට පෙර ඉන්දීය අග්‍රාමාත්‍යවරයා පවසා ඇත්තේ පාකිස්තානය ත්‍රස්තවාදයේ කේන්ද්‍රස්ථානය ලෙස කටයුතු කිරීම නතර විය යුතු බවයි. ත්‍රස්තවාදීන්ට පාකිස්තානය ක්ෂේම භූමියක් වී ඇති බවටද ඔහු චෝදනා කළා. කෙසේ නමුත්, අද පැවැත්වෙන හමුව ඉන්දු - පාකිස්තාන සබඳතාවල නව ආරම්භයක් වනු ඇතැයි පාකිස්තාන අගමැති නවාෂ් ශරීෆ් විශ්වාසය පළ කළා.",
       "URL": "https://www.hirunews.lk/68221/මන්මෝහන්-සිංගෙන්-පකිස්ථානයට-දොස්",
       "Category": "International News",
       "Parent URL": "https://www.hirunews.lk/international-news.php?pageID=799"
}