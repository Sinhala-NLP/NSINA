{
       "Source": "hirunews",
       "Timestamp": "Friday, 06 December 2013 - 13:51",
       "Headline": "මැන්ඩෙලාගේ වියෝවෙන් මහරැජින කම්පා වෙයි.",
       "News Content": "දකුණු අප්‍රිකාවේ හිටපු නායක නෙල්සන් මැන්ඩෙලාගේ වියෝවෙන් තමා දැඩි ශෝකයට පත්වූ බව බ්‍රිතාන්‍යයෙන් දෙවැනි එලිසබෙත් මහරැජින පවසනවා. බකිංහැම් මාලිගය ඒ සම්බන්ධයෙන් නිවේදනයක් නිකුත් කර තිබෙනවා. සිය රටේ යහපත උදෙසා අප්‍රතිහත ධෛර්යකින් කටයුතු කළ පුද්ගලයෙකු ලෙසයි මහරැජින එහිදී මැන්ඩෙලා හැඳින්වූයේ. එහි ප්‍රතිඵලය අද අපි දකින සාමකාමී දකුණු අප්‍රිකාවයි. මැන්ඩෙලාගේ අභාවය පිළිබඳව ඔහුගේ පවුලේ ඥාතීන්ට මෙන්ම එයින් කම්පාවට පත්ව සිටින මුළු දකුනු අප්‍රිකානුවන්ටම සිය ශෝකය පළ කරන බව මහරැජින නිකුත් කළ නිවේදනයේ සඳහන්.",
       "URL": "https://www.hirunews.lk/72870/මැන්ඩෙලාගේ-වියෝවෙන්-මහරැජින-කම්පා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=780"
}