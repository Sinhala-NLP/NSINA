{
       "Source": "hirunews",
       "Timestamp": "Sunday, 24 December 2017 - 17:56",
       "Headline": "දිනකරන්ගෙන් අනාවැකියක්",
       "News Content": "තමිල්නාඩුවේ හිටපු මහ ඇමතිනි ජයලලිතා ජයරාම්ගේ අභාවයෙන් පුරප්පාඩු වූ චෙන්නායි හි ආර්.කේ. නගර් අසුන ජයගැනීමට ජයලලිතාගේ සමීපතම හිතවතිය වූ වී.කේ. ශෂිකලාගේ බෑණනුවන් වන ටී.ටී.වී. දිනකරන් සමත්වී සිටිනවා.\nඔහු පාලක ඒ.අයි.ඒ.ඩී.එම්.කේ. පක්ෂයේ අපේක්ෂකයාට වඩා ඡන්ද 12,000 කට වැඩි සංඛ්‍යාවක් ලබාගෙන තිබෙනවා.\nකරුණානිධිගේ ඩී.එම්.කේ. පක්ෂයට හිමිව ඇත්තේ තුන්වන ස්ථානයයි.\nජයග්‍රහණයෙන් අනතුරුව දිනකරන් කියා සිටියේ පලනිස්වාමි රජය මාස 03 ක් ඇතුළත බිඳ වැටෙනු ඇති බවයි.\nඒ.අයි.ඒ.ඩී.එම්.කේ. පක්ෂයෙන් ඉවත් කිරීමෙන් පසු දිනකරන් ස්වාධීන අපේක්ෂකයෙකු ලෙස මැතිවරණයට ඉදිරිපත් වුණා.",
       "URL": "https://www.hirunews.lk/179210/දිනකරන්ගෙන්-අනාවැකියක්",
       "Category": "International News",
       "Parent URL": "https://www.hirunews.lk/international-news.php?pageID=411"
}