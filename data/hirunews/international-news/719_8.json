{
       "Source": "hirunews",
       "Timestamp": "Tuesday, 14 July 2015 - 10:15",
       "Headline": "පිහිවලින් සන්නද්ධ ත්‍රස්තවාදීන් 3 දෙනෙකුට චීන පොලීසිය වෙඩි තබයි",
       "News Content": "ඊසානදිග චීනයේ ෂෙන්යෑන් නගරයේ ප්‍රහාරයකට සැරසුණු පිහි වලින් සන්නද්ධ ත්‍රස්තවාදීන් තුන්දෙනෙකුට චීන පොලීසිය වෙඩි තබා ඝාතනය කර තිබෙනවා. උයිගූර් බෙදුම්වාදීන් මෙලෙස පසුගිය කාලය තුළ චීනයේ සංවිධානාත්මක පිහි ප්‍රහාර රැසක් දියත් කළා. චීන පොලීසිය මැදිහත්වීමට පෙර ඊයේ ඔවුන් එල්ල කළ පිහි ප්‍රහාරයකින් කාන්තාවක තුවාල ලැබුවා. උයිගූර් බෙදුම්වාදීන් ප්‍රධාන වශයෙන් ක්‍රියාත්මක වන්නේ ඊසානදිග චීනයේ ෂිංජියෑන් ප්‍රාන්තය කේන්ද්‍ර කොටගෙනයි. පසුගිය මාර්තු මාසයේ කුන්මින් නගරයේදී උයිගූර් බෙදුම්වාදීන් එල්ල කළ පිහි ප්‍රහාරයකින් පුද්ගලයන් 29 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/113147/පිහිවලින්-සන්නද්ධ-ත්‍රස්තවාදීන්-3-දෙනෙකුට-චීන-පොලීසිය-වෙඩි-තබයි",
       "Category": "International News",
       "Parent URL": "https://www.hirunews.lk/international-news.php?pageID=719"
}