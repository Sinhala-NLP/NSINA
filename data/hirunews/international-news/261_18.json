{
       "Source": "hirunews",
       "Timestamp": "Friday, 31 May 2019 - 7:59",
       "Headline": "මෝදිගේ නව අමාත්‍ය මණ්ඩලයට දිවුරුම් දෙයි",
       "News Content": "පසුගිය දා පැවති මහමැතිවරණයෙන් දැවැන්ත ජයග්‍රහණයක් ලැබූ නරේන්ද්‍ර මෝදි, ඉන්දීය අග්‍රාමාත්‍ය ධුරයේ ඊයේ දෙවන වරටත් දිවුරුම් දුන්නා.\nරාෂ්ට්‍රපති භවන් හි පැවති එම උත්සවයේදී 57 දෙනෙකුගෙන් යුත් අමාත්‍ය මණ්ඩලයක් ද දිවුරුම් දී තිබෙනවා.\n68 හැවිරිදි මෝදි, අගමැති ධුරයේ දිවුරුම් දීම සඳහා පීඨිකාව වෙත පිවිසෙද්දී, ඔහුගේ නම පවසා පී‍්‍රති ඝෝෂා නැගුණු අතර එවැනි ප්‍රතිචාරයක් නැවතත් හිමි වූයේ භාරතීය ජනතා පක්ෂ ප්‍රධානී අමිත් ෂා සහ රාහුල් ගාන්ධි අමේති අසුනෙන් පැරද වූ ස්මිර්ටි ඉරානිටයි.\nදිවුරුම් දීමේ උත්සවයට කොංග්‍රස් පක්ෂ නායිකා සෝනියා ගාන්ධි සහ සභාපති රාහුල් ගාන්ධි ද පැමිණ සිටීම විශේෂත්වයක්.\nනරේන්ද්‍ර මෝදි දිවුරුම් දීමේ උත්සවයට පාකිස්තාන අගමැති ඉම්රාන් ඛාන්ට ඇරයුම් කර නොතිබූ අතර, භාරතීය ජනතා පක්ෂයේ තමිල්නාඩු සහයක පක්ෂය වන ඒ.අයි.ඒ.ඩී.එම්.කේ. එම උත්සවය වර්ජනය කළේ පාලක පක්ෂය සමඟ පැන නැගුණු මතභේදයක් හේතුවෙන්.",
       "URL": "https://www.hirunews.lk/217430/මෝදිගේ-නව-අමාත්‍ය-මණ්ඩලයට-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=261"
}