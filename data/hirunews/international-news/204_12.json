{
       "Source": "hirunews",
       "Timestamp": "Saturday, 25 January 2020 - 16:08",
       "Headline": "චීනය කොරෝනා වෛරස් ආසාදිතයන් හඳුනා ගැනීමට රට පුරා මෙහෙයුම් අරඹයි",
       "News Content": "මාරාන්තික නව කොරෝනා වෛරසයේ ආසාදිතයන් හඳුනා ගෙන වහා, හුදකලා කොට පරීක්ෂා කිරීම සඳහා චීන රජය රට පුරා දැවැන්ත මෙහෙයුමක් ආරම්භ කර තිබෙනවා.\nඒ අනුව, එරට දුම්රිය, ගුවන් යානා සහ බස් රථවල පරීක්ෂාවන් සිදුකෙරෙන අතර, සැක කටයුතු ආසාදිතයන් වෛද්‍ය මධ්‍යස්ථාන වෙත ප්‍රවාහනය කරන ලෙසටයි චීන ජාතික සෞඛ්‍ය කොමිසම දැනුම් දී ඇත්තේ.\nඑලෙස වෛරසය හේතුවෙන් නියුමෝනියා ලක්ෂණ පෙන්නුම් කරන ආසාදිතයන් හමුවූ අදාළ දුම්රිය, ගුවන් යානා හෝ බස් රථ වල විෂබීජ විනාශ කිරීමටද පියවර ගැනෙනවා.\nවෛරසයේ ආසාදිතයන් හඳුනා ගැනීම සඳහා ගුවන්තොටුපල, දුම්රිය ස්ථාන, බස් නැවතුම්පොල සහ වරායවල පරීක්ෂා කිරීමේ මධ්‍යස්ථාන පිහිටුවීමටද කටයුතු කෙරෙනු ඇති.\nඑමෙන්ම, ප්‍රවාහන පද්ධතිය පුරාම සියලූම සේවකයන්ට මුහුණු ආවරණ පළඳින ලෙස දැනුම් දී තිබෙනවා.\nකෙරෝනා වෛරසයෙන් මේ වනවිට චීනයේ පුද්ගලයන් 41 දෙනෙකු මියගොස් ඇති අතර, ආසාදිතයින්ගේ සංඛ්‍යාව 1300කට අධිකයි.",
       "URL": "https://www.hirunews.lk/233030/චීනය-කොරෝනා-වෛරස්-ආසාදිතයන්-හඳුනා-ගැනීමට-රට-පුරා-මෙහෙයුම්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=204"
}