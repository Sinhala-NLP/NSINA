{
       "Source": "hirunews",
       "Timestamp": "Tuesday, 06 September 2016 - 13:18",
       "Headline": "කාවේරි නදිය පිළිබඳ ඉන්දීය ශ්‍රේෂ්ඨාධිකරණ නියෝගයකින් කර්ණාටක ප්‍රාන්තයේ විරෝධතා",
       "News Content": "කාවේරි නදියේ වැඩි ජල ප්‍රමාණයක් තමිල්නාඩුවට මුදා හරින ලෙස ඉන්දීය ශ්‍රේෂ්ඨාධිකරණය අද ලබාදුන් නියෝගයක් හේතුවෙන් කර්ණාටක ප්‍රාන්තයේ දැවැන්ත විරෝධතා රැල්ලක් පැන නැගී තිබෙනවා.\nකර්ණාටක ප්‍රාන්තය තමිල්නාඩුව හා සම්බන්ධ වන මහා මාර්ගය අවහිර කර ඇති අතර, ප්‍රාන්ත දෙක අතර ධාවනය වන බස් රථ 700ක් පමණ මාර්ගයෙන් ඉවත් කර ඇති බව සදහන්.\nකර්ණාටක ප්‍රාන්තයෙන් ආරම්භ වී තමිල්නාඩුවෙන් මුහුදට වැටෙන කිලෝමීටර් 765ක් දිගැති කාවේරි නදිය දකුණු ඉන්දියාවේ කෘෂිකර්මාන්තය සහ ජල සැපයුම් සඳහා අතිශයින් වැදගත් වනවා.",
       "URL": "https://www.hirunews.lk/142374/කාවේරි-නදිය-පිළිබඳ-ඉන්දීය-ශ්‍රේෂ්ඨාධිකරණ-නියෝගයකින්-කර්ණාටක-ප්‍රාන්තයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=589"
}