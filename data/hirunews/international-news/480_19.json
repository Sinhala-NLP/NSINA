{
       "Source": "hirunews",
       "Timestamp": "Friday, 12 May 2017 - 16:15",
       "Headline": "සජිවී ප්‍රවෘත්ති විකාශය අතර තුර නිවේදිකාව කදුළු සලමින් කියූ අවසන් කතාව",
       "News Content": "සජිවී රූපවාහිනී ප්‍රවෘත්ති විකාශයක් අතරතුර රූපවාහිනී නාළිකාවක නිවේදිකාවක හැඟීමී බරව කඳුළු සැලූ පුවතක් වාර්තා වනවා.\nඊශ්‍රායල පුවත් නාළිකාවක ගූලා ඉවොන් නමැති නිවේදිකාව මෙම සිදුවීමට සම්බන්ධ වූ බව සදහන්.\nඅදාල නාළිකාව  වසා දමන්න ලෙස ඊශ්‍රායල පාර්ලිමේන්තුව තීන්දු කර ඇති අතර, එම පුවත විශේෂ පුවතක්  ලෙස ප්‍රවෘත්ති විකාශය අතරතුර ප්‍රකාශ කිරීමට ඇයට සිදුව තිබෙනවා.\nවසර 49ක කාලයක් තුල එරට පුවත් නාළිකා අතර ප්‍රමුඛ ස්ථානයේ සිටි එම නාළිකාව වසා දමන බවට නිකුත් කළ නිවේදනය කියවන අතර තුර ඇය හැඟීම් බර වූ බවයි විදෙස් මාධ්‍ය වාර්තා කරන්නේ.\n\"එහෙනම්, මෙය තමා අපේ අවසන් ප්‍රවෘත්ති විකාශය\" යනුවෙන් ද ඇය පැවසා ඇති බව සදහන්.\nපසුගිය මැයි 9 වැනිදා මෙම සිදුවීම සිදුව ඇති අතර සමාජ ජාල මාධ්‍ය ඔස්සේ එය මේ වනවිට ප්‍රසිද්ධියට පත් වෙමින් පවතී.\nමාධ්‍ය පාලනය කිරීමේ නව ප්‍රතිපත්ති හේතුවෙන් ඊශ්‍රායල රජය සතු එම නාළිකාව වසා දැමීමට එරට රජය තීරණය කළා.",
       "URL": "https://www.hirunews.lk/161182/සජිවී-ප්‍රවෘත්ති-විකාශය-අතර-තුර-නිවේදිකාව-කදුළු-සලමින්-කියූ-අවසන්-කතාව",
       "Category": "International News",
       "Parent URL": "https://www.hirunews.lk/international-news.php?pageID=480"
}