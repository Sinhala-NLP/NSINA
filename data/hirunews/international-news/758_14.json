{
       "Source": "hirunews",
       "Timestamp": "Monday, 16 February 2015 - 8:29",
       "Headline": "ඉන්දියාවේ ගොඩනැගිල්ලක් කඩාවැටී එකම පවුලේ 13 ක් මරුට",
       "News Content": "ඉන්දියාවේ ගොඩනැගිල්ලක් කඩාවැටී එකම පවුලේ 13 දෙනකු ජීවිතක්ෂයට පත්වී තිබෙනවා. ඉන්දියාවේ උත්තර ප්‍රදේශයේ ඉදිවෙමින් පවතින තෙමහල් ගොඩනැගිල්ලක් මෙලෙස කඩාවැටී ඇති බවයි ඉන්දීය මාධ්‍ය වාර්තා කළේ. මෙම පිරිස ගොඩනැගිල්ලේ පහත මහලේ නිදා සිටියදී මෙම ගොඩනැගිල්ල කඩාවැටී ඇති බව සඳහන්. මෙම අනතුරෙන් බරපතල තුවාල ලැබූ තවත් පුද්ගලයන් තුන්දෙනෙකු ප්‍රතිකාර සඳහා රෝහල් ගතකර තිබෙනවා. මෙම ගොඩනැගිල්ල නිසි ප්‍රමිතියකින් තොරව  ඉදිකර ඇති හෙයින් කඩාවැටී ඇති බවයි ඉන්දීය මාධ්‍ය වැඩිදුරටත් වාර්තා කළේ.",
       "URL": "https://www.hirunews.lk/103518/ඉන්දියාවේ-ගොඩනැගිල්ලක්-කඩාවැටී-එකම-පවුලේ-13-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=758"
}