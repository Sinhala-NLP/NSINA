{
       "Source": "hirunews",
       "Timestamp": "Saturday, 23 November 2019 - 10:59",
       "Headline": "පාප්වහන්සේ ජපානයට සැපත් වෙයි",
       "News Content": "ශුද්ධෝත්තම ෆ්‍රැන්සිස් පාප් වහන්සේ සිව් දින සංචාරයක් සඳහා අද ජපානයට සැපත් වුණා.\nඒ, තායිලන්තයේ සංචාරයකින් අනතුරුවයි. 82 හැවිරිදි ෆ්‍රැන්සිස් පාප් වහන්සේ සිය ජපන් සංචාරයේදී හිරෝෂිමා සහ නාගසාකි නගරවල ද සංචාරය කිරීමට නියමිතයි.\nලොව න්‍යෂ්ටික ප්‍රහාරවලට ගොදුරු වූ භූමි ලෙස සැලකෙන එම නගරවලදී පාප් වහන්සේ න්‍යෂ්ටික අවි වලට එරෙහිව ප්‍රබල පණිවුඩයක් නිකුත් කරනු ඇතැයි විදෙස් වාර්තා සඳහන් කළා.",
       "URL": "https://www.hirunews.lk/228803/පාප්වහන්සේ-ජපානයට-සැපත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=221"
}