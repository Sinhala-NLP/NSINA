{
       "Source": "hirunews",
       "Timestamp": "Sunday, 27 August 2023 - 15:40",
       "Headline": "ගුවන් යානයක් කඩා වැටී තිදෙනෙක් මරුට",
       "News Content": "ඔස්ට්‍රේලියාවේ පැවති යුද අභ්‍යාසයක් අතරතුර අමෙරිකානු හමුදා හෙලිකොප්ටර් යානයක් ඔස්ට්‍රේලියාවේ ටිවි දූපත් ආශ්‍රිත ප්‍රදේශයේ කඩා වැටී තිබෙනවා.\nමෙසේ අනතුරට ලක් ව ඇත්තේ යුද අභ්‍යාසයට සහභාගී වූ අමෙරිකානු හමුදා සාමාජිකයන් පිරිසක් රැගත් හෙලිකොප්ටර් යානයක්.\nවිදෙස් මාධ්‍ය සඳහන් කරන්නේ මෙම අනතු‍රින් අමෙරිකානු හමුදා සාමාජිකයන් තිදෙනෙකු මියගොස් තවත් 20 දෙනෙකු තුවාල ලබා ඇති බවයි.\nඉන් තවත් පස් දෙනෙකුගේ තත්ත්වය ඉතා බරපතළ බව ද මාධ්‍ය වාර්තා කර තිබෙනවා.\nඅමෙරිකාව, ඔස්ට්‍රේලියාව, පිලිපීනය, ඉන්දුනීසියාව ඇතුළු රටවල සහභාගීත්වයෙන් මෙම යුද අභ්‍යාසය පවත්වා ඇති බවයි වාර්තා වන්නේ.",
       "URL": "https://www.hirunews.lk/346283/ගුවන්-යානයක්-කඩා-වැටී-තිදෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=11"
}