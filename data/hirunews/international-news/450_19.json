{
       "Source": "hirunews",
       "Timestamp": "Saturday, 12 August 2017 - 15:22",
       "Headline": "ෆේස් බුක් ඔස්සේ සැමියා විකිණීමට ගිය 34 හැවිරිදි බිරිඳ (ඡායාරූප)",
       "News Content": "ෆේස් බුක් සමාජ ජාල මාධ්‍ය ඔස්සේ තම සැමියා අලෙවි කිරීමට ගිය කාන්තාවක් පිළිබඳව විදෙස් මාධ්‍ය වාර්තා කරනවා.\nඇය තම ෆේස් බුක් ගිණුම තුල සටහනක් පලකරමින් පවසා ඇත්තේ ගෙදර දොර වැඩපොළ හොඳට දන්නා තම සැමියා අලෙවි කරන බවයි.\nටෙරේසා ටනර් නැමති 34 හැවිරිදි කාන්තාව රොබ් නමැති තම ස්වාමිපුරුෂයා සමඟ විවාහ වී වසර 04ක කාලයක් ගතවන බවයි වාර්තා වන්නේ.\nඅදාල කාන්තාව විසින් දමන ලද ෆේස් බුක් සටහනට අදහස් දක්වමින් කාන්තාවන් 300 දෙනෙකු පමණ ඔහුව මිලදී ගැනීමට කැමැත්ත පළකර ඇති බවයි විදෙස් මාධ්‍ය වැඩිදුරටත් වාර්තා කරන්නේ.\n33 හැවිරිදි ඇයගේ සැමියා රක්ෂණ නියෝජිතයෙකු ලෙස රැකියාව කරන අයෙක්.\nමෙවුන් දෙදෙනාට වයස අවුරුදු 02ක කුඩා ගැහැණු දරුවෙක් සිටින අතර ස්වාමිපුරුෂයා සමඟ ගතකරන විවාහ ජීවිතය සම්බන්ධයෙන් කලකිරීම හේතුවෙන් ඇය මෙලෙස සැමියා අලෙවි කිරීමට උත්සහගෙන ඇති බව සඳහන්.",
       "URL": "https://www.hirunews.lk/168268/ෆේස්-බුක්-ඔස්සේ-සැමියා-විකිණීමට-ගිය-34-හැවිරිදි-බිරිඳ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=450"
}