{
       "Source": "hirunews",
       "Timestamp": "Thursday, 26 January 2017 - 15:20",
       "Headline": "අන්තර් පැසිෆිස් සහයෝගිතා වෙළද ගිවිසුම පවත්වාගෙන යාම වැදගත් බව ඕස්ට්‍රේලියානු හිටපු අගමැති කියයි",
       "News Content": "අන්තර් පැසිෆික් සහයෝගිතා වෙළද ගිවිසුම අඛන්ඩව පවත්වාගෙන යාම වැදගත් බව  ඕස්ට්‍රේලියානු හිටපු අග්‍රාමාත්‍ය කෙවින් රඩ් පවසනවා.\nඔහු මේ බව සදහන් කළේ ඇමරිකාවේ නිව්යෝක් නුවර ඊයේ පැවති හමුවකට එක්වෙමින්.\nඅදාළ ගිවිසුම සදහා චීනයට දොර විවෘත කර තැබීම පළමුව සිදුකළ යුතු බව සදහන් කළ හිටපු අග්‍රාමාත්‍යවරයා දෙවනුව චීනයට ඒ සදහා සම්බන්ධ වන ලෙසට ආරාධනාවක් ද කළ යුතු බවයි ප්‍රකාශ කළේ.\nඇමරිකාව සදහා සෑමවිටම අන්තර් පැසිෆික් වෙළද ගිවිසුම විවෘතව තැබිය යුතු බව ද ඔහු කියා සිටියා.\nඑමගින් ඇමරිකාවේ ස්ථාවරය වෙනස් වුවහොත් ඔවුන්ට අදාළ ගිවිසුම සදහා නැවත එක්විය හැකි බවයි කෙවින් රඩ්ගේ විශ්වාසය වී ඇත්තේ.\nඕස්ට්‍රේලියානු අග්‍රාමාත්‍ය මැල්කම් ටර්න් බුල් මෙම ගිවිසුම නොකඩවා ඉදිරියට ගෙන යාමට හැකි සෑම උත්සාහයක්ම දරන අතර, කෙසේ වෙතත්, ඇමරිකාව මෙම ගිවිසුමෙන් ඉවත් වීම නිසා එය දැන් ඵල රහිත වී තිබෙනවා.",
       "URL": "https://www.hirunews.lk/152964/අන්තර්-පැසිෆිස්-සහයෝගිතා-වෙළද-ගිවිසුම-පවත්වාගෙන-යාම-වැදගත්-බව-ඕස්ට්‍රේලියානු-හිටපු-අගමැති-කියයි",
       "Category": "International News",
       "Parent URL": "https://www.hirunews.lk/international-news.php?pageID=525"
}