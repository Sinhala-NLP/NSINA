{
       "Source": "hirunews",
       "Timestamp": "Sunday, 01 September 2013 - 11:37",
       "Headline": "සූවස් ඇලේ කන්ටේනර් නෞකාවකට ප්‍රහාරයක්.",
       "News Content": "සූවස් ඇලේ ගමන්ගත් බහාලූම් නෞකාවකට ප්‍රහාරයක් එල්ල කිරීමේ උත්සාහය ව්‍යර්ථ කෙරුණු බව ඊජිප්තු බලධාරින් ප්‍රකාශ කළා. රතු මුහුද සහ මධ්‍යධරණී මුහුද යා කෙරෙන ලොව වැදගත් වෙළඳ නෞකා මාර්ගයක් වන සූවස් ඇළේ නැව් ගමනාගමනය අඩාල කිරීමේ අරමුණින් ඊයේ එම ප්‍රහාරය එල්ල කරන්නට ඇති බවයි ඔවුන් කියා සිටියේ. පැනමා ධඡය යටතේ යාත්‍රා කළ මෙම නෞකාව ඉලක්ක කර ගෙන පිපිරීම් දෙකක් ද සිදුකර ඇති බව සඳහන්. කෙසේ නමුත්, ඊජිප්තු හමුදාව තත්ත්වය පාලනය කිරීමට සමත්වූ බවයි රජය පවසන්නේ. ඉස්ලාමීය සහෝදරත්වයේ නායකත්වය අත්අඩංගුවට ගැනීමෙන් පසු ක්‍රියාකාරීව සිටින සිනායි අර්ධද්වීපයේ ඉස්ලාමීය අන්තවාදීන් මෙම ප්‍රහාරය එල්ල කරන්නට ඇතැයි සැලකෙනවා.",
       "URL": "https://www.hirunews.lk/66276/සූවස්-ඇලේ-කන්ටේනර්-නෞකාවකට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=808"
}