{
       "Source": "hirunews",
       "Timestamp": "Saturday, 18 June 2016 - 15:34",
       "Headline": "බ්‍රිතාන්‍ය ගගනගාමියා පෘථිවියට ළඟාවෙයි",
       "News Content": "අභ්‍යාවකාශයේ ඇවිදිනු ලැබූ ප්‍රථම බ්‍රිතාන්‍ය ගගනගාමියා වන ටිම් පීක්, අන්තර් ජාතික ගගන මධ්‍යස්ථානයේ සිට අද නැවතත් සාර්ථකව පෘථිවියට ළඟාවුණා.\nමාස 6ක කාලයක් අභ්‍යාවකාශ ගත කළ ඔහු උඩු ගුවනේ සිට ස්වයංක්‍රීය රෝබෝවක් ආධාරයෙන් ලන්ඩන් මැරතන් ධාවනයට සංකේතවත් ලෙස එක්වීම ද විශේෂත්වයක්.\n1991 වසරෙන් පසු බ්‍රිතාන්‍ය ධජය යටතේ උඩු ගුවනට ගිය ප්‍රථම ගගනගාමියා ද ඔහුයි.\nරුසියානු සෝයුස් ගගන යානයක් මගින් ටිම් පීක් අද ළඟාවූයේ කසක්ස්ථානයේ බයිකොනූර් ගගන මධ්‍යස්ථානය වෙතයි.\nසිය අභ්‍යාවකාශ චාරිකාවේදී ටිම් පීක් පෘථිවිය වටා 2976 වාරයක් ගමන් කළ අතර, එය කිලෝමීටර් මිලියන 125 කට ආසන්න දුරක් ලෙස සැළකිය හැකියි.",
       "URL": "https://www.hirunews.lk/135885/බ්‍රිතාන්‍ය-ගගනගාමියා-පෘථිවියට-ළඟාවෙයි",
       "Category": "International News",
       "Parent URL": "https://www.hirunews.lk/international-news.php?pageID=622"
}