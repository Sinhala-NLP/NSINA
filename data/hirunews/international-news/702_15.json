{
       "Source": "hirunews",
       "Timestamp": "Thursday, 24 September 2015 - 16:22",
       "Headline": "නිව්යෝක් නුවරදී ඉන්දු - පාකිස්ථාන රාජ්‍ය නායක හමුවක් නැහැ",
       "News Content": "ජගත් සංවිධාන සමුළුව පැවැත්වෙන කාලය තුළ ඉන්දීය - පාකිස්ථාන නායකයින්ගේ හමුවක් නිව්යෝක් නුවරදී නොපැවැත්වෙන බව වාර්තා වනවා. එක්සත් ජාතීන්ගේ සමුළුව සඳහා සහභාගි වීමට ඉන්දීය අග්‍රාමාත්‍ය නරේන්ද්‍ර මෝදි අද නිව්යෝක් නුවර බලා පිටත්ව යාමට නියමිතයි. පාකිස්ථාන අග්‍රාමාත්‍ය නවාස් ෂෙරීෆ් ද මෙම සමුළුව සඳහා සහභාගි වීමට හෙට දිනයේ නිව්යෝක් නුවරට ළඟා වනු ඇති. එම නායකයින් දෙදෙනා අතර හමුවක් නිව්යෝක් නුවරදී පැවැත්වෙනු ඇති බවට මීට පෙර මාධ්‍ය වාර්තා පළ වී තිබුණා. ඊට ප්‍රතිචාර දක්වමින් ඉන්දීය විදේශ කටයුතු අමාත්‍යාංශය අද නිවේදනය කළේ එවැනි හමුවක් නොපැවැත්වෙන බවයි.",
       "URL": "https://www.hirunews.lk/117191/නිව්යෝක්-නුවරදී-ඉන්දු-පාකිස්ථාන-රාජ්‍ය-නායක-හමුවක්-නැහැ",
       "Category": "International News",
       "Parent URL": "https://www.hirunews.lk/international-news.php?pageID=702"
}