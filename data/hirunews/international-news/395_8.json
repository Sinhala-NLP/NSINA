{
       "Source": "hirunews",
       "Timestamp": "Tuesday, 13 February 2018 - 12:59",
       "Headline": "දකුණු අප්‍රිකානු ජනපතිට පැය 48ක්",
       "News Content": "දකුණු අප්‍රිකානු ජනාධිපති ජේකොබ් සූමාට ඉල්ලා අස්වීම සඳහා එරට පාලක අප්‍රිකානු ජාතික කොංග්‍රසය පැය 48ක කාලයක් ලබාදී තිබෙනවා.\nඒ, අප්‍රිකානු ජාතික කොංග්‍රසයේ විධායක කමිටුව පැය 8ක් මුළුල්ලේ පැවැත්වූ රැස්වීමකින් අනතුරුවයි.\nඑය රැස්වුණේ ජනාධිපති සූමා වෙනුවට අප්‍රිකානු ජාතික කොංග්‍රසයේ නායකයා ලෙස තෝරා ගැනුණු සිරිල් රමෆෝසාගේ ප්‍රධානත්වයෙන්.\nජනාධිපති ජේකොබ් සූමාගේ 9 වසරක පාලනය කාලය තුළ විශාල මූල්‍ය දූෂණ සිදුවූ බවට චෝදනා එල්ල වනවා.\nපක්ෂ නායකත්වය වෙනස් කළ ද ඔහු ජනාධිපති ධුරයෙන් ඉල්ලා අස්වූයේ නැහැ.\nඉන් අනතුරුවයි පක්ෂ නායකයන් ඊයේ රැස්වී මෙලෙස ඔහුට ඉල්ලා අස්වන ලෙස බල කිරීමට තීරණය කළේ.",
       "URL": "https://www.hirunews.lk/183554/දකුණු-අප්‍රිකානු-ජනපතිට-පැය-48ක්",
       "Category": "International News",
       "Parent URL": "https://www.hirunews.lk/international-news.php?pageID=395"
}