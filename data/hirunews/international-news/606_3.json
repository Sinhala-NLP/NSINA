{
       "Source": "hirunews",
       "Timestamp": "Sunday, 31 July 2016 - 7:56",
       "Headline": "රුසියාවට සයිබර් ප්‍රහාරයක්",
       "News Content": "රුසියානු රජයේ ආයතන රැසකට සැළසුම් සහගත සයිබර් ප්‍රහාරයක් එල්ලවී ඇති බව එරට මධ්‍යම ඔත්තු සේවාව සඳහන් කළා.\nආයතන 20 කට පමණ ඉන් බලපෑම් ඇතිවී ඇති බවයි රුසියානු එෆ්.එස්.බී. ඔත්තු සේවාව ප්‍රකාශ කළේ.\nමෙම පරිඝනක වෛරසය හේතුවෙන් රුසියානු රජයේ ආයතනවල පරිඝනක දත්ත නිරීක්ෂණය කිරීමට හැකර්වරුන්ට හැකිවී ඇති බව සඳහන්.\nරුසියාවට මෙලෙස සයිබර් ප්‍රහාරයක් එල්ලවී ඇත්තේ ඇමරිකානු ඩිමොක්‍රටික් පක්ෂ ජනාධිපතිවරණ ප්‍රචාරක ව්‍යාපාරයට සයිබර් ප්‍රහාරයක්  එල්ලවී පැය 48 ක් ගතවීමට පෙරයි.\nඑම ප්‍රහාරය සම්බන්ධයෙන් ඇමරිකාව චෝදනා කළේ රුසියාවටයි.\nකෙසේ නමුත් වොෂින්ටනය රුසියානු විරෝධයක් මතුකිරීමට උත්සාහ කරන බව පවසමින් රුසියාව එම චෝදනා ප්‍රතික්ෂේප කළා.",
       "URL": "https://www.hirunews.lk/139424/රුසියාවට-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=606"
}