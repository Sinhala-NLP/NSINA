{
       "Source": "hirunews",
       "Timestamp": "Thursday, 27 August 2015 - 15:15",
       "Headline": "රූපවාහිනි වැඩසටහනකදී සිදුවූ වෙඩි තැබීම ඇමෙරිකානු ජනාධිපති හෙළා දකී",
       "News Content": "ඇමරිකාවේ වර්ජිනියා ප්‍රාන්තයේ සජීවී රූපවාහිනී වැඩසටහනක් අතරතුර වෙඩි තබා නිවේදිකාවක සහ කැමරා ශිල්පියෙකු ඝාතනය කිරීම පිළිබඳ ලැජ්ජාවට පත්වන බව ඇමෙරිකානු ජනාධිපති බැරැක් ඔබාමා පවසනවා. ඇමෙරිකානු ජනාධිපතිවරයා ඒ බව සඳහන් කර ඇත්තේ ධවල මන්දිරය නිකුත් කළ නිවේදනයකයි. ප්‍රචන්ඩත්වය හෙළා දකින ජනමාධ්‍ය තුලද ප්‍රචන්ඩ ක්‍රියා සිදුවීම කිසිසේත්ම අනුමත කළ නොහැකි බවයි එම නිවේදනයේ සඳහන් වන්නේ. ඇමෙරිකාවේ ඩබ්ලිව්.ඩී.බී.ජේ. සෙවන් රූපවාහිනී නාලිකාවේ නිවේදිකාවක් සහ කැමරා ශිල්පියෙකු මෙලෙස ඊයේ ජීවිතක්ෂයට පත්වුණේ එහි සේවය කළ අප්‍රිකානු - ඇමරිකානුවෙක් වන රූපවාහිනි ශිල්පියෙක් විසින් එල්ල කළ වෙඩි ප්‍රහාරයකින්. එම වෙඩි ප්‍රහාරයෙන් අනතුරුව ඔහු ද සියදිවි හානිකර ගත්තා.",
       "URL": "https://www.hirunews.lk/115583/රූපවාහිනි-වැඩසටහනකදී-සිදුවූ-වෙඩි-තැබීම-ඇමෙරිකානු-ජනාධිපති-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=708"
}