{
       "Source": "hirunews",
       "Timestamp": "Saturday, 03 October 2020 - 10:20",
       "Headline": "ට්‍රම්ප්ගේ ප්‍රතිවාදී ජෝ බයිඩ්න්ට කොරෝනා නැහැ",
       "News Content": "කොරෝනා වෛරස් ආසාදනය වූ ඇමරිකානු ජනාධිපති ඩොනල්ඩ් ට්‍රම්ප් සමඟ පසුගියදා සමීප විවාදයකට එළඹි ඩිමොක්‍රටික් පක්ෂ ජනාධිපති ධුර අපේක්ෂක ජෝ බයිඩ්න්ට කොරෝනා වෛරසය ආසාදනය වී නොමැති බව තහවුරු වී තිබෙනවා.\nඔහු නව පරීක්ෂණයකට යොමුවූයේ ඇමරිකානු ජනාධිපතිවරයා කොවිඩ් 19 ආසාදනයට ලක්වීමෙන් අනතුරුවයි.\nවිල්මින්ටන් හිදී පාක්ෂිකයන් අමතමින් ජෝ බයින් කියා සිටියේ තමාට කොවිඩ් 19 ආසාදනය වී නොමැති බවට දෙවරක් තහවුරු වූ බවයි.\nඑමෙන්ම ජනපති ට්‍රම්ප් සහ මෙලානියා ට්‍රම්ප් ආර්යාවට තමා සහ බිරිඳ ජිල් බයිඩ්න් ඉක්මන් සුවය ප්‍රාර්ථනා කරන බවද ඔහු පැවසුවා.\nඇමරිකානු ජනාධිපතිවරණය ලබන මස 3 වනදාට යෙදී ඇති අතර, ලබන 15 වනදා ජනපති ට්‍රම්ප් සමඟ දෙවන රූපවාහිනී විවාදය යෙදී තිබෙනවා.\nකෙසේ නමුත් දැන් පවතින තත්ත්වය යටතේ එය ක්‍රියාත්මක වන්නේද යන්න මෙතෙක් තහවුරු කර නැහැ.",
       "URL": "https://www.hirunews.lk/251692/ට්‍රම්ප්ගේ-ප්‍රතිවාදී-ජෝ-බයිඩ්න්ට-කොරෝනා-නැහැ",
       "Category": "International News",
       "Parent URL": "https://www.hirunews.lk/international-news.php?pageID=161"
}