{
       "Source": "hirunews",
       "Timestamp": "Friday, 25 March 2016 - 9:34",
       "Headline": "එම්.එච්. 370 සුන්බුන් සොයන්න, අප්‍රිකානු වෙරළ පීරන්න සැරසෙයි",
       "News Content": "මීට වසර දෙකකට පෙර පුද්ගලයන් 239 දෙනෙකු සමග අතුරුදන් වූ එම්.එච්. 370 මලයාසියානු ගුවන් යානයේ සුන්බුන් සෙවීම සදහා අප්‍රිකානු වෙරළේ මෙහෙයුමක් සිදුකළ යුතු බව මලයාසියාව පවසනවා.\nදකුණු අප්‍රිකාව සහ මොසැම්බික් අතර මුහුදු තීරයේ යානයේ සුන්බුන් තිබිය හැකි බවටයි පරීක්ෂකයන් අනාවැකි පළ කරන්නේ.\nමොසැම්බික් මුහුදු තීරයෙන් පසුගියදා සොයා ගැණුනු ගුවන් යානා සුන්බුන් කොටස එම්.එච්.370 යානයේ බව විශ්වාස කළ හැකි යැයි  ඕස්ට්‍රේලියානු පරීක්ෂකයන් මීට පෙර සදහන් කළා.\nඅතුරුදන් වූ මලයාසියානු ගුවන් යානයේ සුන්බුන් සොයා ඉන්දීය සාගරයේ සිදුකෙරුණු මෙහෙයුම්වලින් ප්‍රතිඵලයක් අත්වූයේ නැහැ.",
       "URL": "https://www.hirunews.lk/129327/එම්-එච්-370-සුන්බුන්-සොයන්න-අප්‍රිකානු-වෙරළ-පීරන්න-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=653"
}