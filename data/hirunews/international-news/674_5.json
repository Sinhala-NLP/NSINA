{
       "Source": "hirunews",
       "Timestamp": "Saturday, 09 January 2016 - 12:30",
       "Headline": "ඇමරිකාව තාක්ෂණික සමාගම්වල සහාය පතයි",
       "News Content": "ත්‍රස්තවාදී කණ්ඩායම්වලට අන්තර්ජාලය හරහා සාමාජිකයන් බඳවා ගැනීම වැළැක්වීම සඳහා සහාය ලබාගැනීමට ඇමරිකානු ජනාධිපති බැරක් ඔබාමා ඊයේ (08) ලොව ප්‍රධානතම සන්නිවේදන තාක්ෂණ සමාගම්වල ප්‍රධානීන් හමුවුණා.\nඊට ඇපල්, ගූගල්, ෆේස්බුක්, යාහූ ඇතුළු අනෙකුත් තාක්ෂණික සමාගම්වල ප්‍රධානීන් එක්වූ බවයි විදෙස් වාර්තා සඳහන් කළේ.\nඇමරිකානු ඔත්තු සේවා මගින් අන්තර්ජාල තොරතුරු බලහත්කාරයෙන් ලබා ගැනීම හේතුවෙන් ඔවුන් සහ ඔබාමා පරිපාලනය අතර මතභේද පැවතුණා. එහෙත් නව සංවාදය සුහද අන්දමින් පවත්වා තිබෙනවා.\nඅයි එස් ඇතුළු ලොව පුරා ත්‍රස්ත කණ්ඩායම් සිය සංවිධානවල ප්‍රතිරූපය නැංවීමටත්, සාමාජිකයන් බදවා ගැනීමටත් අන්තර්ජාලය බහුල ලෙස භාවිතා කරන නිසා ඔවුන් මැඩලීමට තාක්ෂණ සමාගම්වල සහාය අත්‍යවශ්‍ය වී ඇති බව සදහන්.",
       "URL": "https://www.hirunews.lk/123676/ඇමරිකාව-තාක්ෂණික-සමාගම්වල-සහාය-පතයි",
       "Category": "International News",
       "Parent URL": "https://www.hirunews.lk/international-news.php?pageID=674"
}