{
       "Source": "hirunews",
       "Timestamp": "Friday, 20 March 2015 - 9:41",
       "Headline": "ලෝකෙන් ලොක්කා මෝදි",
       "News Content": "දේශීය සහ ජාත්‍යන්තර කටයුතු හැසිරවීමේදී ලෝක නායකයන් අතර ඉන්දීය අග්‍රාමාත්‍ය නරේන්ද්‍ර මෝදිට ප්‍රමුඛස්ථානය හිමිවන බව සමීක්ෂණයකින් හෙළි වී තිබෙනවා. එහිදී දෙවන ස්ථානය හිමිව ඇත්තේ චීන ජනාධිපති ෂී ජිං පිං ටයි. සමීක්ෂණය ඇමෙරිකා එක්සත් ජනපදය, මහා බ්‍රිතාන්‍ය,  ඕස්ට්‍රේලියාව, ජපානය, දකුණු අප්‍රිකාව, ඉන්දියාව, රුසියාව, බ්‍රසීලය සහ චීනය යන රටවල් මුල් කරගෙනයි පවත්වා ඇත්තේ. කෙසේ නමුත්, මෙම රටවල නායකයන් අතුරෙන් ලොව වැඩිම පිරිසක් හඳුනාගෙන ඇති නායකයා වන්නේ ඇමෙරිකානු ජනාධිපති බැරැක් ඔබාමායි. රුසියානු ජනාධිපති ව්ලැදිමීර් පුටින්ට සහ බ්‍රිතාන්‍ය අගමැති ඬේවිඞ් කැමරන්ට එහිදී දෙවන සහ තුන්වන තැන හිමිවී තිබෙනවා.",
       "URL": "https://www.hirunews.lk/105901/ලෝකෙන්-ලොක්කා-මෝදි",
       "Category": "International News",
       "Parent URL": "https://www.hirunews.lk/international-news.php?pageID=749"
}