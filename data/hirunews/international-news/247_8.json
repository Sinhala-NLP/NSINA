{
       "Source": "hirunews",
       "Timestamp": "Monday, 05 August 2019 - 19:23",
       "Headline": "කාශ්මීරය උණුසුම්",
       "News Content": "කාශ්මීරවාසීන්ගේ ස්වයංපාලන සිහිනය බොඳ කරමින් නරේන්ද්‍ර මෝදි රජය විසින් ජම්මු - කාශ්මීරය ප්‍රතිසංවිධානය කිරීමට තීරණය කිරීමෙන් පසු එහි ඇති වී තිබෙන්නේ උණුසුම්, අවිනිශ්චිත වාතාවරණයක්.\nත්‍රස්ත ප්‍රහාරයක අවදානමත් සමඟ මුස්ලිම් බහුතරයක් වෙසෙන කාශ්මීරයෙන් හින්දු වන්දනාකරුවන් ඉවත්වීමත් සමඟයි අර්බුදය උත්සන්න වූයේ.\nකාශ්මීරයට විශේෂ වරප්‍රසාද ලබාදුන් 370 වැනි ව්‍යවස්ථා සංශෝධනය අහෝසි කිරීමට මෝදි රජය අද තීරණය කළ අතර, ඒ අනුව ජම්මු - කාශ්මීරය ඉන්දීය මධ්‍යම රජයෙන් ඍජුව පාලනය වන ප්‍රදේශයක් බවට පත්වනවා.\nඑමෙන්ම, ටිබෙට් සම්භවයක් සහිත ජනයා වෙසෙන ලඩාක් ප්‍රදේශය ද ජම්මු - කාශ්මීරයෙන් වෙන් කිරීමටයි තීරණය වී ඇත්තේ.\nමෝදි රජයේ මෙම පියවරවලට මතු වී ඇති විරෝධතා මැඬලීම සඳහා 8000ක අමතර හමුදා භට පිරිස් ජම්මු - කාශ්මීරයට යැවීමට පියවර ගෙන ඇති බව සඳහන්.",
       "URL": "https://www.hirunews.lk/221613/කාශ්මීරය-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=247"
}