{
       "Source": "hirunews",
       "Timestamp": "Sunday, 08 September 2019 - 8:23",
       "Headline": "’‘වික්‍රම්’’ ගැන ඉන්දියාව තවමත් බලාපොරොත්තුවෙන්",
       "News Content": "චන්ද්‍රයාන් - 02 අභ්‍යාවකාශ මෙහෙයුම යටතේ ඉන්දියාව සඳ මතුපිටට ගොඩබැස්සවීමට උත්සාහ කිරීමේදී සන්නිවේදනය බිඳ වැටුණු වික්‍රම් ගවේෂණ යානය සමඟ යළි සබඳතා ඇති කරගැනීමේ උත්සාහය ඉන්දියාව මෙතෙක් අතහැර නැහැ.\nඉන්දීය අභ්‍යවකාශ ගවේෂණ සංවිධානයේ සභාපති කේ. සිවන් ඉන්දීය මාධ්‍ය වෙත ප්‍රකාශ කර ඇත්තේ වික්‍රම් ගවේෂණ යානය සමඟ සබඳතා ඇතිකරගැනීම සඳහා ඉදිරි දින 14 දී තවදුරටත් උත්සාහ දරණ බවයි.\nසඳ මතුපිටට කිලෝමීටර 2.1 ක් තිබියදී වික්‍රම් ගවේෂණ යානය සහ පෘථිවිය අතර සබඳතා ඊයේ බිඳ වැටුණා.",
       "URL": "https://www.hirunews.lk/223823/වික්‍රම්-ගැන-ඉන්දියාව-තවමත්-බලාපොරොත්තුවෙන්",
       "Category": "International News",
       "Parent URL": "https://www.hirunews.lk/international-news.php?pageID=239"
}