{
       "Source": "hirunews",
       "Timestamp": "Friday, 04 August 2017 - 13:52",
       "Headline": "ඒකාධිපතිවරුන් රට නිවැරදි මගට ගෙන ආ බව පාකිස්ථානයේ හිටපු ජනපති මුෂාරෆ් කියයි",
       "News Content": "හමුදා පාලනය මගින් පාකිස්ථානය නිවැරදි මාර්ගයට රැගෙන ආ අතර, සිවිල් රජයන් විසින් එය විනාශ කර දැමූ බව පාකිස්ථානයේ හිටපු ජනාධිපති පර්වේස් මුෂාරෆ් පවසනවා.\nබී.බී.සී උර්දු සේවයට සම්මුඛ සාකච්ඡාවක් ලබාදෙමින් ඔහු පාකිස්ථානයේ හිටපු හමුදා ඒකාධිපති පාලකයන් වූ අයුබ් ඛාන් සහ ජනරාල් සියා උල් හක් සිහිපත් කළා.\nපාකිස්ථානය තුළ හමුදා නීතිය ක්‍රියාත්මක කළ සෑම අවස්ථාවකම එය අවශ්‍යතාවක් මත සිදුකළ බවයි මුෂාරෆ් අවධාරණය කළේ.\nඑමෙන්ම, ආසියාතික රටවල ප්‍රගතියක් ඇතිව තිබෙන්නේ ඒකාධිපතිවරුන් ලෙස සලකන නායකයන් හේතුවෙන් බව ඔහු වැඩිදුරටත් සදහන් කළා.",
       "URL": "https://www.hirunews.lk/167614/ඒකාධිපතිවරුන්-රට-නිවැරදි-මගට-ගෙන-ආ-බව-පාකිස්ථානයේ-හිටපු-ජනපති-මුෂාරෆ්-කියයි",
       "Category": "International News",
       "Parent URL": "https://www.hirunews.lk/international-news.php?pageID=453"
}