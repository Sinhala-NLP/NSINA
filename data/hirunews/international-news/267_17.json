{
       "Source": "hirunews",
       "Timestamp": "Saturday, 11 May 2019 - 16:13",
       "Headline": "සුමාත්‍රා දූපතේ බන්ධනාගාරයකින් රැඳවියන් 115 කට වැඩි පිරිසක් පලා යයි",
       "News Content": "ඉන්දුනීසියාවේ - සුමාත්‍රා දූපතේ බන්ධනාගාරයකින් රැඳවියන් 115 කට වැඩි පිරිසක් පලාගොස් තිබෙනවා.\nබන්ධනාගාරයේ කැරැල්ලක් ඇති කර ඊට ගිනි තබා අද අලූයම මෙම රැඳවියන් පලාගොස් ඇති බවයි විදෙස් වාර්තා සඳහන් කලේ.\nපොලීසිය සහ හමුදාව එක්ව සිදුකළ සෝදිසි මෙහෙයුම් වලින් අනතුරුව පලාගිය රැඳවියන් 115 දෙනෙකු යළි අත්අඩංගුවට ගැනීමට හැකිවී තිබෙනවා.\nබන්ධනාගාර රැඳවියන් සතුව තිබී අයිස් මත්ද්‍රව්‍ය සොයා ගැනීමේ සිද්ධියකින් පසුව බන්ධනාගාර නිලධාරියෙකුට පහරදීමක් සිදුවූ අතර, ඉන් අනතුරුවයි බන්ධනාගාරය තුළ මෙම කැරැල්ල හට ගෙන ඇත්තේ.",
       "URL": "https://www.hirunews.lk/216192/සුමාත්‍රා-දූපතේ-බන්ධනාගාරයකින්-රැඳවියන්-115-කට-වැඩි-පිරිසක්-පලා-යයි",
       "Category": "International News",
       "Parent URL": "https://www.hirunews.lk/international-news.php?pageID=267"
}