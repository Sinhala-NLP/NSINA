{
       "Source": "hirunews",
       "Timestamp": "Tuesday, 14 May 2019 - 14:58",
       "Headline": "වායුගෝලයේ කාබන් ඩයොක්සයිඩ් ප්‍රතිශතය වාර්තාගත ලෙස ඉහළට",
       "News Content": "මිහිතලය උණුසුම් කරන කාබන් ඩයොක්සයිඩ් වායු ප්‍රතිශතය ඒ පිළිබඳ වාර්තා තැබීම ආරම්භ කිරීමෙන් පසු ඉහළම අගයට පැමිණ තිබෙනවා.\nහවායි හි පිහිටි මවුනා-ලෝවා කාලගුණ විද්‍යා පරීක්ෂණාගාරය සඳහන් කරන පරිදි මෙම සති අන්තය වනවිට වායුගෝලයේ කොටස් මිලියනයකට කාබන් ඩයොක්සයිඩ් වායු අංශු 415.26 ක්.\nමෙලෙස වායුගෝලයේ කාබන් ඩයොක්සයිඞ් අංශු අනුපාතය 415 ඉක්මවා ඇත්තේ ප්‍රථම වතාවටයි.\nමීට පෙර එවැනි තත්ත්වයක් වාර්තාවන්නේ මීට වසර මිලියන 3 කට පෙර සාගර ජල මට්ටම් අදට වඩා මීටර කිහිපයක් ඉහළින් සහ ඇන්ටාක්ටිකා මහද්වීපය වනාන්තරයකින් වැසී පැවති සමයේදියි.\nෆොසිල ඉන්ධන දවාලීම ඇතුලු මිනිස් ක්‍රියාකාරකම් නිසා මෙලෙස හරිතාගාර වායු මට්ටම ඉහළ යාම, එල්නිනෝ වැනි කාලගුණ ආපදා ඇති කරන සංසිද්ධිවලට මුල්වන බවද විද්‍යාඥයන් පෙන්වා දෙනවා.",
       "URL": "https://www.hirunews.lk/216362/වායුගෝලයේ-කාබන්-ඩයොක්සයිඩ්-ප්‍රතිශතය-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=267"
}