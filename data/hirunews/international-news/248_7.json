{
       "Source": "hirunews",
       "Timestamp": "Friday, 02 August 2019 - 9:11",
       "Headline": "උතුරු කොරියාවෙන් තවත් මිසයිල පෙළක්",
       "News Content": "උතුරු කොරියාව විසින් අද උදෑසන තවත් හදුනා නොගත් මිසයිල දෙකක් ගුවනට යොමුකළ බව දකුණු කොරියාව ප්‍රකාශ කළා.\nකොරියානු වේලාවෙන් අද අලූයම 2.59 ට සහ 3.23 ට උතුරු කොරියාවේ යොන්හං ප්‍රදේශයෙන් එම මිසයිල ජපාන මුහුදට යොමුකළ බවයි දකුණු කොරියානු ඒකාබද්ධ හමුදා ප්‍රධානියා සදහන් කළේ.\nමෙම මිසයිල අත්හදා බැලීම දකුණු කොරියාව සහ ඇමරිකා එක්සත් ජනපදය අතර මේ මාසයේ පැවැත්වීමට නියමිත ඒකාබද්ධ හමුදා අභ්‍යාසයට ප්‍රතිචාර දැක්වීමක් ලෙසයි සැලකෙන්නේ.\nමේ අතර, එක්සත් රාජධානිය, ප්‍රංශය සහ ජර්මනිය, උතුරු කොරියාවෙන් ඉල්ලා සිටියේ ඇමරිකා එක්සත් ජනපදය සමඟ අර්ථවත් සාකච්ඡාවල නිරත වන ලෙසයි.",
       "URL": "https://www.hirunews.lk/221358/උතුරු-කොරියාවෙන්-තවත්-මිසයිල-පෙළක්",
       "Category": "International News",
       "Parent URL": "https://www.hirunews.lk/international-news.php?pageID=248"
}