{
       "Source": "hirunews",
       "Timestamp": "Sunday, 30 August 2020 - 8:45",
       "Headline": "සමුද්‍ර දූෂණයට එරෙහිව මොරිෂස් දිවයිනේ විරෝධතා",
       "News Content": "ජපාන තෙල් නෞකාවක් බිඳී යාමෙන් මොරිෂස් දිවයින ආසන්නයේ ඇතිවී තිබෙන සමුද්‍ර දූෂණයට එරෙහිව පෝට් ලූවිස් අගනුවර ඊයේ දැවැන්ත විරෝධතාවක් පැවැත්වුණා.\nතෙල් කාන්දුව හේතුවෙන් ඩොල්ෆින් මත්ස්‍යයන් 40 කට වැඩි සංඛ්‍යාවක් මියගොස් සිටි අතර, තවත් සමුද්‍ර ජීවීන් රැසක් විනාශයට පත්වී තිබෙනවා.\nවකෂියෝ නැමති ජපාන තෙල් නෞකාව මොරිෂස් දිවයින ආසන්නයේ කොරල් පරයක සිරවී පසුව දෙකඩ වූ අතර, එහි තිබූ තෙල් මෙටි‍්‍රක් ටොන් 4,000 න් සැළකිය යුතු ප්‍රමාණයක් ඉවත් කර ගැනුනා.\nඑහෙත් සාගරයට එක්වූ තෙල් පැල්ලමෙන් සිදුවූ හානිය පිළිබඳව පරීක්ෂනයක් පවත්වන ලෙසයි පරිසරවේදීන් ඉල්ලා සිටින්නේ.\nදහස් සංඛ්‍යාත පිරිසක් එක්වූ විරෝධතාවයේදී එක් විරෝධතාකරුවෙකු ඩොල්ෆින් මත්ස්‍යයෙකු ලෙස ආවරණයක් පැළඳ අවර් ලයිව්ස් මැටර් නැත්නම් අප ජීවිත අගනේය යන පාඨයක් ඔසවාගෙන සිටි බව විදෙස් වාර්තාකරුවන් සඳහන් කළා.",
       "URL": "https://www.hirunews.lk/248963/සමුද්‍ර-දූෂණයට-එරෙහිව-මොරිෂස්-දිවයිනේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=167"
}