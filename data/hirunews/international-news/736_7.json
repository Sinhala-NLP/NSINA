{
       "Source": "hirunews",
       "Timestamp": "Thursday, 07 May 2015 - 16:11",
       "Headline": "නැවතත් ප්‍රභල භූ කම්පනයක්",
       "News Content": "පැපුවානිව්ගිනියාවේ - අරාවා ප්‍රදේශයේ රික්ටර් මාපක 7.2ක ප්‍රබලත්වයෙන් යුතු භූ කම්පනයක් අද පෙරවරුවේ ඇතිව තිබෙනවා. විදෙස් වාර්තා සඳහන් කළේ මෙම භූ කම්පනයෙන් සිදුව ඇති හානි පිළිබඳව මෙතෙක් තොරතුරු වාර්තා වී නොමැති බවයි.\nඅරාවා නගරයට කිලෝමීටර් 150ක් නිරිත දිගින් වූ ප්‍රදේශයේ කිලෝමීටර් 10 ක ගැඹුරකින් යුත් ප්‍රදේශයක මෙම භූ කම්පනය සිදුව ඇති බවටයි වාර්තා වන්නේ. කෙසේ වෙතත්,  අද ඇති වූ මෙම භූ කම්පනය හේතුවෙන් පැපුවානිව්ගිනියාවට සුනාමි අනතුරු ඇගවීමේ නිවේදනයක් නිකුත් කර ඇති බවයි විදෙස් වාර්තා වැඩිදුරටත් සදහන් කළේ. මීට දින කිහිපයකට පෙර ද අවස්ථා කිහිපයකදී පැපුවානිව්ගිනියාවේ භූ කම්පන සිද්ධීන් වාර්තා වුණා.",
       "URL": "https://www.hirunews.lk/109018/නැවතත්-ප්‍රභල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=736"
}