{
       "Source": "hirunews",
       "Timestamp": "Tuesday, 05 June 2018 - 12:51",
       "Headline": "මැලේසියාවේ හිටපු අගමැති බිරිඳ, දූෂණ, මර්දන කොමිසමට",
       "News Content": "මැලේසියාවේ හිටපු අගමැති නජීබ් රසාක්ගේ බිරිඳ වන රොස්මා මන්සූර් එරට දූෂණ විරෝධී කොමිසම හමුවේ අද ප්‍රකාශයක් ලබාදුන්නා.\nපුත්‍රජායා නුවර පිහිටි එහි මූලස්ථානය වෙත අද උදෑසන පැමිණ  ප්‍රකාශයක් ලබාදෙන ලෙස ඇයට නියෝග කර තිබූ බව සඳහන්.\nහිටපු අගමැති නජීබ් රසාක්ගේ පාලන සමයේදී ක්‍රියාත්මක වූ මැලේසියානු සංවර්ධන අරමුදල හරහා විශාල මූල්‍ය දූෂණයක් සිදුවූ බවට චෝදනා එල්ල වනවා.\nඑහිදී හිටපු අගමැතිවරයාගේ පෞද්ගලික ගිණුම් වලට ඩොලර් මිලියන 10.6ක මුදලක් බැර කර ඇති බවයි අනාවරණ වී ඇත්තේ.",
       "URL": "https://www.hirunews.lk/192363/මැලේසියාවේ-හිටපු-අගමැති-බිරිඳ-දූෂණ-මර්දන-කොමිසමට",
       "Category": "International News",
       "Parent URL": "https://www.hirunews.lk/international-news.php?pageID=362"
}