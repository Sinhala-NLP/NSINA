{
       "Source": "hirunews",
       "Timestamp": "Thursday, 18 February 2016 - 17:09",
       "Headline": "බටහිර සංගීතයට සවන්දී ජීවිතයෙන් වන්දි ගෙවයි",
       "News Content": "අයි එස් කැරළිකරුවන් විසින් 15 හැවිරිදි පිරිමි ළමයකු ඉරාකයේදී හිස ගසා ඝාතනය කර තිබෙනවා.\nබටහිර සංගීතයට සවන්දුන් බවටයි මෙම පිරිමි දරුවාට අයි එස් සංවිධානය චෝදනා කර ඇත්තේ.\nමෝසුල් අගනුවර වෙළඳ සංකීර්ණයක් අසලදී ඔහු බටහිර පොප් සංගීතයට සවන් දෙමින් සිට ඇතැයි සඳහන්.\nඅනතුරුව අයි එස් කැරළිකරුවන්ගේ අධිකරණයකට ඉදිරිපත් කෙරුනු මෙම පිරිමි දරුවා ප්‍රසිද්ධියේ ඝාතනය කිරීමටයි නියෝග ලැබී ඇත්තේ.\nහිස ගසා ඝාතනය කෙරුනු 15 හැවිරිදි පිරිමි ළමයාගේ සිරුර අයි එස් ක්‍රියාකාරීන් විසින් ඔහුගේ දෙමව්පියන්ට භාරදී තිබෙනවා.\nබටහිර සංගීතයට සවන් දීමේ චෝදනා මත අයි එස් ක්‍රියාකාරීන් මෙවැනි ඝාතනයක් සිදුකල පළමු අවස්ථාව ලෙසට මෙය සැලකෙනවා.\nමෙම සිද්ධිය ඉරාකයේ ජනතාව අතර දැඩි මතබේධාත්මක තත්වයක් නිර්මාණය කර ඇති බවයි විදෙස් පුවත් සේවාවල දැක්වෙන්නේ.\nශරියා නීතිය අනුව බටහිර සංගීතයට සවන්දීමට කිසිදු බාධාවක් නොමැති බව විචාරකයන් පෙන්වා දෙනවා.\nඅයි එස් ක්‍රියාකාරීන් ඔවුන්ට අවශ්‍ය ආකාරයෙන් නීති සම්පාදනය කර මෙවැනි ඝාතන සිදුකරන බවයි ඔවුන් චෝදනා කරන්නේ.",
       "URL": "https://www.hirunews.lk/126585/බටහිර-සංගීතයට-සවන්දී-ජීවිතයෙන්-වන්දි-ගෙවයි",
       "Category": "International News",
       "Parent URL": "https://www.hirunews.lk/international-news.php?pageID=664"
}