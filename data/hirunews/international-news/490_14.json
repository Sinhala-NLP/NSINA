{
       "Source": "hirunews",
       "Timestamp": "Friday, 21 April 2017 - 10:47",
       "Headline": "මරන්න වළ දැමු බිළිඳා පණපිටින් හමුවෙයි",
       "News Content": "මව විසින් වළ දමා සගවා තිබු කුඩා බිළිඳෙකු දකුණු අප්‍රිකාවේ ක්වාසුලු නටාල් ප්‍රදේශයෙන් හමුවී තිබෙනවා.\n25 හැවිරිදි තරුණ මව සිය සේවා ස්ථානයෙන් වැලි සහ ලී කුඩු රැගෙනවිත් ඒවා අතර දරුවා සගවා තබා ඇති බවටයි අනාවරණ වී ඇත්තේ.\nමෙම දරුවා සැකකාර කාන්තාවගේ දෙවන දරුවා වන අතර තම මව්පියන් දෙවන දරුවෙකුට අකමැති වනු ඇතැයි සැකය මත දරුවා සගවා තැබු බව ඇය ප්‍රකාශකර තිබෙනවා.\nසැකකාරිය ලී ඉරුම් කම්හලක සේවය කරන අයෙක් බව සඳහන්.\nඇයට වයස අවුරුදු 4 ක් වන තවත් දරුවෙක් සිටින බව හෙළිවී තිබෙනවා.\nතමාට තවත් දරුවෙක් ඉපදුනු බවට දැනගත හොත් මව්පියන් ඊට එරෙහිවනු ඇතැයි ඇතිවු බිය මත කුඩා කුහරයක් සාදා දරුවා එහි සැගවු බව ඇය ප්‍රකාශ කළා.\nඑබැවින් අදාළ වල තුලම දරුවා මියයනු ඇතැයි අපේක්ෂාවෙන් ඔහු සගවා තිබු බවයි සැකකාර මව ප්‍රකාශකර ඇත්තේ.\nලී ඉරුම් කම්හලේ සේවකයන්ට කුඩා බිළිඳෙකු  හඩන ශබ්දය ඇසී කළ සොයා බැලීමකදී බිළිඳා හමුවී තිබෙනවා.\nමේවන විට කුඩා බිළිඳා හදිසි ප්‍රතිකාර ඒකකයක රඳවා ඇති අතර දරුවාගේ මව ද රෝහලට ඇතුලත් කර ඇති බවයි විදෙස් පුවත් සේවා සඳහන් කළේ.",
       "URL": "https://www.hirunews.lk/159636/මරන්න-වළ-දැමු-බිළිඳා-පණපිටින්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=490"
}