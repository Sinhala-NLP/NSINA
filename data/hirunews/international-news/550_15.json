{
       "Source": "hirunews",
       "Timestamp": "Tuesday, 06 December 2016 - 9:37",
       "Headline": "සිරියානු සටන් විරාම යෝජනාවක් චීනය හා රුසියාව එක්වී පරදවයි",
       "News Content": "සිරියාවේ ඇලෙප්පෝ නුවර දින 7ක සටන් විරාමයක් ඉල්ලා ජගත් සංවිධාන ආරක්ෂක මණ්ඩලය වෙත ඉදිරිපත් වූ යෝජනාවක් එහි නිත්‍ය සාමාජිකයන් වන රුසියාව සහ චීනය නිෂේධ බලය යොදවා පරාජය කර තිබෙනවා.\nරුසියානු සහය ලබන සිරියානු රජයේ හමුදා මේ වන විට ඇලෙප්පෝ නගරයේ සියයට 70ක පමණ ප්‍රදේශයක් අත්පත් කරගෙන අවසන්.\nඑහි බලය පැවතුණේ අසාද් පාලනයට එරෙහි කැරළිකරුවන් අතයි.\nමෙහෙයුම් දියත් කිරීමට පෙර සිරියානු හමුදා මාස කිහිපයක් ඇලෙප්පෝ නගරය වටකොට සිටි අතර, තවදුරටත් ලක්ෂයකට අධික පිරිසක් එහි සිරවී සිටින බව විශ්වාස කෙරෙනවා.",
       "URL": "https://www.hirunews.lk/149060/සිරියානු-සටන්-විරාම-යෝජනාවක්-චීනය-හා-රුසියාව-එක්වී-පරදවයි",
       "Category": "International News",
       "Parent URL": "https://www.hirunews.lk/international-news.php?pageID=550"
}