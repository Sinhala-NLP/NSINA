{
       "Source": "hirunews",
       "Timestamp": "Wednesday, 04 February 2015 - 13:08",
       "Headline": "IS සටන්කාමීන්ට ජෝර්දානයෙන් දැඩි ප්‍රතිචාර",
       "News Content": "සිය ගුවන් නියමුවා ඝාතනය කිරීමට ප්‍රතිචාර වශයෙන් අත්අඩංගුවේ පසුවූ අයි.එස් සටන්කාමීන් දෙදෙනෙකු මරා දැමූ බව ජොර්දානය ප්‍රකාශ කරනවා. අත්අඩංගුවේ සිටින අනෙකුත් අයි.එස් සටන්කාමීන් ද ඝාතනය කරන බවට ජෝර්දානය අනතුරු ඇඟවීමක් ද සිදුකළා. අයි. එස් සටන්කාමීන් විසින් ප්‍රාණ ඇපයට ගෙන සිටි ජොර්දාන ගුවන් නියමුවෙකු  පුළුස්සා ඝාතනය කෙරුණු අතර එහි වීඩියෝ පටයක් ද සටන්කාමීන් අන්තර්ජාලය වෙත මුදා හැර තිබුණා. 26 හැවිරිදි මෙම ජොර්දාන ගුවන් නියමුවා අයි.එස් සටන්කාමීන්ගේ අත්අඩංගුවට පත්වූයේ පසුගිය දෙසැම්බර් මාසයේදීයි.",
       "URL": "https://www.hirunews.lk/102665/තම-ගුවන්-නියමුවා-ඝාතනය-කළ-අයි-එස්-සටන්කාමීන්ට-ජෝර්දානයෙන්-දරුණු-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=762"
}