{
       "Source": "hirunews",
       "Timestamp": "Saturday, 02 September 2023 - 7:04",
       "Headline": "බ්‍රිතාන්‍යයේ ධනවත් පුද්ගලයෙක් වන මොහොමඩ් අල් ෆයිඩ් දිවි ගමනට සමුදෙයි",
       "News Content": "බ්‍රිතාන්‍යයේ වඩාත්ම ධනවත් පුද්ගලයෙක් වන ඊජිප්තු ව්‍යාපාරික මොහොමඩ් අල් ෆයිඩ් පසුගිය (30) වන දා මිය ගොස් තිබෙනවා.\nමිය යන විට ඔහු 94 වන වියේ පසු වී ඇති බවයි වාර්තා වන්නේ.\nඇලෙක්සැන්ඩ්‍රියාවේ වීදිවල බීම අලෙවි කරමින් සිය වෘත්තීය ජීවිතය ආරම්භ කර ඇති ඔහු පසුව බ්‍රිතාන්‍යයේ වඩාත්ම ධනවත් පුද්ගලයෙක් බවට පත් වී තිබෙනවා.\nමොහොමඩ් අල් ෆයිඩ් ෆුල්හැම් පාපන්දු සමාජයේ හිටපු හිමිකරුවෙකු ලෙසයි වඩාත් ජනප්‍රියත්වයට පත් ව සිටියේ.\nකෙසේ වෙතත් විදෙස් මාධ්‍ය වාර්තා කරන්නේ ඔහුගේ පවුලේ ඥාතීන් විසින් ඔහු පසුගිය 30 වැනිදා මිය ගිය බව තහවුරු කර ඇති බවයි.",
       "URL": "https://www.hirunews.lk/346860/බ්‍රිතාන්‍යයේ-ධනවත්-පුද්ගලයෙක්-වන-මොහොමඩ්-අල්-ෆයිඩ්-දිවි-ගමනට-සමුදෙයි",
       "Category": "International News",
       "Parent URL": "https://www.hirunews.lk/international-news.php?pageID=9"
}