{
       "Source": "hirunews",
       "Timestamp": "Monday, 10 August 2015 - 9:51",
       "Headline": "උතුරු ඉන්දියාවේ පිපිරීමකින් 11 ක් මරුට",
       "News Content": "උතුරු ඉන්දියාවේ ජහර්කාන්ද් ප්‍රදේශයේ අද අලූයම සිදුවූ පිපිරීමකින් පුද්ගලයන් 11 දෙනෙකු මියගොස් තවත් 20 දෙනෙකු තුවාල ලබා ඇති බව විදෙස් වාර්තා පවසනවා. ජහර්කාන්ද් ප්‍රදේශයේ සීක් ජාතිකයින්ට අයත් දේවාලයක් අසළ මෙම පිපිරීම සිදුවී තිබෙනවා. අන්තවාදී ඉස්ලාමීය සටන්කාමීන් පිරිසක් මෙම බෝම්බ පිපිරීම සිදුකළ බවටයි මේ වනවිට වාර්තාවී ඇත්තේ. පසුගිය මාසයක කාලය තුළ ජහර්කාන්ද් ප්‍රදේශයේ සීක් ජාතිකයින් ඉලක්ක කරගනිමින් එල්ලවූ ප්‍රහාරවලින් පුද්ගලයින් 50 කට වැඩි පිරිසක් ජීවිතක්ෂයට පත්වූ බවයි ඉන්දීය මාධ්‍ය වාර්තා කරන්නේ.",
       "URL": "https://www.hirunews.lk/114648/උතුරු-ඉන්දියාවේ-පිපිරීමකින්-11-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=712"
}