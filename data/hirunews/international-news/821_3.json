{
       "Source": "hirunews",
       "Timestamp": "Friday, 19 July 2013 - 19:10",
       "Headline": "නීතිවිරෝධීව  ඕස්ට්‍රේලියා ගියොත් පැපුවා නිව්ගිනියාවට.",
       "News Content": "මුහුදු මාර්ගයෙන් නීතිවිරෝධී ලෙස  ඕස්ට්‍රේලියාවට පැමිණෙන සංක්‍රමණිකයන්ට මින් පසු සිය රට තුළ සරණාගතභාවය ලබා නොදෙන බව  ඕස්ට්‍රේලියානු අග්‍රාමාත්‍ය කෙවින් රඞ් අද (19) ප්‍රකාශ කළා. ඔවුන් සියලූදෙනා පැපුවා නිව්ගිනියාව වෙත හරවා යවන බවයි ඔහු කියා සිටියේ. මේ සඳහා  ඕස්ට්‍රේලියාව සහ පැපුවා නිව්ගිනියා රාජ්‍ය අතර එකඟතාවක් ඇති වී තිබෙනවා.  ඕස්ට්‍රේලියාවට නීතිවිරෝධී ලෙස මුහුදු මාර්ගයෙන් පැමිණෙන සංක්‍රමණිකයන්ගේ සංඛ්‍යාව පසුගිය  කාලයේදී කැපී පෙනෙන ලෙස ඉහළ ගියා. ඒ අනුව, දේශසීමා ආරක්ෂාව සඳහා දැඩි පියවරක් ගැනීමට සිදුව ඇති බවයි  ඕස්ට්‍රේලියානු අග්‍රාමාත්‍ය කෙවින් රඞ් අවධාරණය කළේ.",
       "URL": "https://www.hirunews.lk/63372/නීතිවිරෝධීව-ඕස්ට්‍රේලියා-ගියොත්-පැපුවා-නිව්ගිනියාවට",
       "Category": "International News",
       "Parent URL": "https://www.hirunews.lk/international-news.php?pageID=821"
}