{
       "Source": "hirunews",
       "Timestamp": "Sunday, 24 January 2016 - 10:40",
       "Headline": "බොලිවියාවේ දැවැන්ත විලක් සිඳෙයි",
       "News Content": "ලතින් ඇමරිකානු බොලිවියා රාජ්‍යයේ දෙවන විශාලතම විල ලෙස සැළකුණු පූපෝ් විල මුළුමනින්ම සිඳී ගොස් ඇති බව වාර්තාවනවා.\nඑල් - නිනෝ සංසිද්ධිය නිසා ඇතිවූ නියඟයෙන් සිඳුණු මෙම විල නැවතත් කිසිදා ජලයෙන් පිරීම අවිනිශ්චිත බවයි විද්‍යාඥයන් පෙන්වා දෙන්නේ.\nඇන්දීස් කඳු වැටියේ තැන්නක - මුහුුදු මට්ටමේ සිට අඩි 12 000 ක් ඉහළින්  පිහිටි වර්ග සැතපුම් 977 ක  වපරිසයකින් යුත් මෙම විල ලොස් ඇන්ජලිස් නගරය මෙන් දෙගුණයක් විශාල බව සඳහන්.\nපසුගිය 60 වසරක කාලය තුළ සාමාන්‍ය උෂ්ණත්වය සෙල්සියස් අංශක දශම 9 කින් පමණ ඉහළයාම හේතුවෙන් මෙම විල සිඳීයාම තුන් ගුණයකින් ඉහළ ගිය බවයි විද්‍යාඥයන් සඳහන් කළේ.",
       "URL": "https://www.hirunews.lk/124631/බොලිවියාවේ-දැවැන්ත-විලක්-සිඳෙයි",
       "Category": "International News",
       "Parent URL": "https://www.hirunews.lk/international-news.php?pageID=670"
}