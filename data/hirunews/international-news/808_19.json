{
       "Source": "hirunews",
       "Timestamp": "Friday, 30 August 2013 - 9:41",
       "Headline": "ඇමෙරිකාව පස්වන යුධ නැවත් මැදපෙරදිගට යවයි.",
       "News Content": "ඇමෙරිකා එක්සත් ජනපදය විසින් සිය පස්වන ප්‍රහාරක යුධ නෞකාව ද මධ්‍යධරණී මුහුද වෙත යවා තිබෙනවා. සිරියාවට එරෙහිව එල්ල කිරීමට අපේක්ෂිත ප්‍රහාරයක් සඳහා යොදා ගැනීමටයි යූ.එස්.එස් ස්ටව්ට් නෞකාව මෙලෙස එහි යවා ඇත්තේ. එමගින් ඉලක්ක වෙත මිසයිල ප්‍රහාර එල්ල කළ හැකිවීම ද විශේෂත්වයක්. මීට අමතරව, රැමේජ්, බැරී සහ ගේ‍්‍රව්ලි නමැති ඇමෙරිකානු යුධ නෞකා මේ වනවිටත් සිරියාවට ආසන්න මධ්‍යධරණී මුහුදේ රඳවා තිබෙනවා. මේ අතර, සිරියාවට එල්ල විය හැකි ප්‍රහාරයකට ප්‍රතිචාර දැක්වීමේ අරමුණින් රුසියාව විසින් සබ්මැරීන් නාශක නෞකාවක් සහ මිසයිල ප්‍රහාරක නෞකාවක් ඉදිරි දින කිහිපය තුළ මධ්‍යධරණී මුහුද වෙත යැවීමට නියමිතයි.",
       "URL": "https://www.hirunews.lk/66155/ඇමෙරිකාව-පස්වන-යුධ-නැවත්-මැදපෙරදිගට-යවයි",
       "Category": "International News",
       "Parent URL": "https://www.hirunews.lk/international-news.php?pageID=808"
}