{
       "Source": "hirunews",
       "Timestamp": "Sunday, 26 November 2017 - 8:03",
       "Headline": "අධිකරණ ඇමති ඉවත් කරන්නැයි ඉල්ලා පාකිස්ථාන අගනුවර විරෝධතා",
       "News Content": "මන්ත්‍රීවරුන්ගේ දිවුරුම් ප්‍රකාශයේ ආගමික සිහිපත් කිරීම ඉවත් කළ පාකිස්ථාන අධිකරණ අමාත්‍යවරයා ඉවත් කරන්නැයි ඉල්ලා ඉස්ලාමාබාද් අගනුවර පැවති උද්ඝෝෂණයේදී ඊයේ ගැටුම්කාරී තත්ත්වයක් ඇතිවුණා.\nමොවුන් ප්‍රධාන මහාමාර්ගයේ ෆයිසාබාද් හුවමාරුපොළ අවහිර කරමින් සති කිහිපයක් තිස්සේ විරෝධතාවල නිරතවූ අතර, ඊයේ ඔවුන් ඉවත් කිරීමට උත්සහ කිරීමත් සමඟයි ගැටුම් හටගෙන ඇත්තේ.\nඑහිදී හමුදාව කැඳවීමට පාකිස්ථාන රජය පියවර ගත් අතර, ගැටුම්වලදී පුද්ගලයන් 6 දෙනෙකු ජීවිතක්ෂයට පත්වී 200 කට අධික පිරිසක් තුවාල ලබා තිබෙනවා.\nතුවාල ලැබූ 137 දෙනෙකු විරෝධතාකරුවන්ගේ ප්‍රහාරවලට ලක්වූ ආරක්ෂක හමුදා සාමාජිකයන් බවයි පාකිස්ථාන රජය ප්‍රකාශ කළේ.",
       "URL": "https://www.hirunews.lk/176940/අධිකරණ-ඇමති-ඉවත්-කරන්නැයි-ඉල්ලා-පාකිස්ථාන-අගනුවර-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=419"
}