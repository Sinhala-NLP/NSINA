{
       "Source": "hirunews",
       "Timestamp": "Saturday, 31 December 2016 - 9:02",
       "Headline": "චීනය ඇත් දළ වෙළඳාම තහනම් කිරීමට සැරසේ",
       "News Content": "2017 වසර අවසන්වීමට පෙර ඇත් දළ වෙළදාම සහ ඊට අදාළ සියලූ ක්‍රියාකාරකම් තහනම් කිරීමට චීනය තීරණය කර තිබෙනවා.\nපාරිසරික සංවිධාන පෙන්වා දෙන්නේ චීනයේ එම තීරණය අලි ඇතුන්ගේ අනාගත පැවැත්ම උදෙසා තීරණාත්මක වන බවයි.\nමිහිපිටින් වදවීමේ අවදානමට ලක්ව සිටින සත්ත්ව විශේෂවල වෙළඳාම තහනම් කිරීමේ ජාත්‍යන්තර සම්මුතියක් පසුගිය ඔක්තෝම්බරයේ දකුණු අප්‍රිකාවේදී අත්සන් තැබුණා.\nඊට අදාළවයි චීනය මෙම තහනම ප්‍රකාශ කර ඇත්තේ.\nලෝකයේ ඇත් දළ වෙළඳාමෙන් සියයට 70ක්ම අවසානයේ පැමිණෙන්නේ චීනයටයි.\nඇත් දළ කිලෝග්‍රෑමයක් සඳහා එහිදී ඇමරිකානු ඩොලර් 1100ක පමණ මුදලක් හිමි වන බව සදහන්.",
       "URL": "https://www.hirunews.lk/150953/චීනය-ඇත්-දළ-වෙළඳාම-තහනම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=537"
}