{
       "Source": "hirunews",
       "Timestamp": "Thursday, 10 September 2015 - 11:00",
       "Headline": "නේටෝ සංවිධානයෙන් රුසියාවට අනතුරු ඇඟවීමක්",
       "News Content": "සිරියාවේ යුද බලය ගොඩනැංවීම පිළිබඳව නේටෝ සංවිධානය රුසියාවට අනතුරු ඇඟවීමක් සිදුකර තිබෙනවා. නේටෝ ප්‍රධානී ජෙන්ස් ස්ටෝලන්බර්ග් ප්‍රකාශ කළේ සිරියාවේ ගැටුම්වලට රුසියාව මැදිහත්වීම අර්බුදය විසඳීමට ඉවහල් නොවන බවයි. සිරියාව තුළ රුසියානු හමුදා බලය ගොඩනැගීම පිළිබඳව ඇමරිකානු රාජ්‍ය ලේකම් ජෝන් කෙරී රුසියානු විදේශ අමාත්‍ය සර්ජි ලැවරොෆ් වෙත මීට පෙර දුරකථන ඇමතුමක් මගින් අනතුරු ඇඟවීමක් කළා. ජනාධිපති බෂාර් අල් අසාද්ගේ රජයේ හමුදාවලට යුද අවි සහ පුහුණුව ලබාදෙන බව රුසියාවද පිළිගෙන තිබෙනවා.",
       "URL": "https://www.hirunews.lk/116306/නේටෝ-සංවිධානයෙන්-රුසියාවට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=705"
}