{
       "Source": "hirunews",
       "Timestamp": "Saturday, 10 September 2016 - 14:07",
       "Headline": "වාර්ෂික හජ් වන්දනාව ඇරඹේ",
       "News Content": "ආසියාව, අප්‍රිකාව ඇතුළු ලොව නන් දෙසින් පැමිණි මිලියන 1.5ක් පමණ වන මුස්ලිම් බැතිමතුන් සෞදි අරාබියේ බටහිර පිහිටි මැකා නුවරට අද එක්ව සිටින්නේ වාර්ෂික හජ් වන්දනාවේ ආරම්භය සලකුණු කරමින්.\nපසුගිය වසරේ හජ් වන්දනාවේදී ඇති වූ තෙරපීමකින් බැතිමතුන් 2300ක් පමණ ජීවිතක්ෂයට පත්වුණා.\nකෙසේ නමුත්, බැතිමතුන් එම සිද්ධිය අමතක කොට, සෙන්ටි‍්‍රගේ‍්‍රට් අංශක 40 ඉක්ම වන උණුසුමක් සහිත මක්කමට වන්දනාව සඳහා පැමිණෙමින් සිටින බව විදෙස් වාර්තා සදහන් කළා.\nසුන්නි බහුතරයක් සහිත සෞදි අරාබිය මෙවර හජ් වන්දනාව සඳහා ෂියා මුස්ලිම් රටක් වන ඉරානයට අවසර ලබාදී නැහැ.\nඒ, දෙරට අතර රාජ්‍ය තාන්ත්‍රික අර්බුදය උත්සන්න වීම හේතුවෙන්.",
       "URL": "https://www.hirunews.lk/142674/වාර්ෂික-හජ්-වන්දනාව-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=587"
}