{
       "Source": "hirunews",
       "Timestamp": "Monday, 26 January 2015 - 9:26",
       "Headline": "ඉන්දීය ජනරජ දිනයට සියල්ල සූදානම්. ආරක්ෂාවට 80 000ක්.",
       "News Content": "ඉන්දියාවේ 66 වන ජනරජ දිනය සැමරීමට මේ වනවිට සියල්ල සූදානම්. අද උදෑසන 10 ට ඉන්දියාවේ රාජ්පුත් හිදී ජනරජ දිනය සැමරෙන බවයි එරට මාධ්‍ය වාර්තා සඳහන් කළේ. ඇමරිකානු ජනාධිපති බැරැක් ඔබාමා ජනරජ දින උළෙලේ ප්‍රධාන ආරාධිතයා ලෙස සහභාගිවනවා. මීට අමතරව ඉන්දීය අග්‍රාමාත්‍ය නරේන්ද්‍ර මෝදි, ජනාධිපති ප්‍රනාබ් මුකර්ජි ඇතුලූ රාජ්‍යතාන්ත්‍රික නිලධාරීන් රැසක් ජනරජ දින උළෙලට සහභාගිවීමට නියමිතව ඇති බව ඉන්දීය මාධ්‍ය වාර්තා කළා. අද පැවැත්වෙන ජනරජ දින උළෙල සඳහා ඉන්දීය රජය විශේෂ ආරක්ෂක වැඩපිිළිවෙලක් ක්‍රියාත්මක කර තිබෙනවා. ආරක්ෂක නිලධාරින් 80 000 ක් නවදිල්ලියේ ආරක්ෂාවට පමණක් යොදවා ඇති බවයි ඉන්දීය මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/102022/ඉන්දීය-ජනරජ-දිනයට-සියල්ල-සූදානම්-ආරක්ෂාවට-80-000ක්",
       "Category": "International News",
       "Parent URL": "https://www.hirunews.lk/international-news.php?pageID=765"
}