{
       "Source": "hirunews",
       "Timestamp": "Sunday, 28 March 2021 - 15:31",
       "Headline": "හොංකොං හි කොරෝනා එන්නත්කරණය යළි අරඹයි",
       "News Content": "එන්නත් අසුරුම්කරණයේදී අඩුපාඩු සිදුවී ඇති බවට මතු වූ සැකය මත අත්හිට වූ හොංකොංහි කොරෝනා එන්නත්කරණ වැඩපිළිවෙල ලබන සතියේ සිට යළි ආරම්භ කිරීමට කටයුතු යොදා තිබෙනවා.\nචීනයේ නිෂ්පාදිත සිනොෆාම් එන්නත භාවිතයෙන් පුද්ගලයින් දෙදෙනෙකු මිය ගොස් තවත් 9 දෙනෙකු අංශභාග තත්ත්වයට පත්වීමත් සමඟ මෙම එන්නත හොංකොං හි ලබාදීම නතර කෙරුණා.\nපසුව ෆයිසර් බයෝඇන්ඩ්ටෙක් එන්නත එරට භාවිතයට ගැනුණු නමුත්, එම එන්නත් තොගයක ගැටළු ඇති බව සඳහන් කරමින් පසුගිය දා එන්නත්කරණ කටයුතු ද හදිසියේම අත්හිටුවීමටයි හොංකොං රජය පියවර ගත්තේ.\nකෙසේ වෙතත්, පසුව සිදුකරන ලද පරීක්ෂණවලදී අනාවරණ වී ඇත්තේ එන්නත් ඇසුරුම්කරණයේදී එවැනි ගැටළුකාරී තත්ත්වයක් මතුව නොමැති බවයි.\nඒ හේතුවෙන් ලබන සතියේ සිට ෆයිසර් බයෝඇන්ඩ්ටෙක් එන්නත යළි භාවිතය සඳහා හොංකොං රජය තීරණය කර තිබෙනවා.",
       "URL": "https://www.hirunews.lk/266803/හොංකොං-හි-කොරෝනා-එන්නත්කරණය-යළි-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=126"
}