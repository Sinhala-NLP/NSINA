{
       "Source": "hirunews",
       "Timestamp": "Saturday, 13 March 2021 - 9:35",
       "Headline": "නව කොරෝනා රැල්ලක් නිසා ඉතාලිය යළි වසයි",
       "News Content": "නව කොරෝනා රැල්ලක් පැන නැගීමත් සමඟ ඉතාලිය පුරා කඩසාප්පු, අවන්හල් සහ පාසැල් ලබන සඳුදා සිට වසා දැමීමට එරට රජය තීරණය කර තිබෙනවා.\nඅග්‍රාමාත්‍ය මරියෝ ඩ්‍රාගි සඳහන් කළේ නව සීමාවන් පාස්කු සමය අවසන් වනතුරුම ක්‍රියාත්මක වන බවයි.\nමෙම සීමාවන් හේතුවෙන් ළමයින්ගේ අධ්‍යාපනයට, රටේ ආර්ථිකයට  මෙන්ම සියල්ලන්ගේ මානසික සෞඛ්‍යයට එල්ලවන්නේ බලපෑමක්.\nඑහෙත් තත්වය වඩාත් නරක අතට යොමුවීම වැළැක්වීම සඳහා මෙම පියවර ගත යුතු බව ඉතාලි අග්‍රාමාත්‍යවරයා අවධාරණය කළා.\nඉතාලියේ කොරෝනා වෛරස් ආසාදිතයන් පසුගිය සති හය තුළ අඛණ්ඩව ඉහළ ගිය අතර, දෛනික ආසාදිත සංඛ්‍යාව 25,000 ඉක්මවනවා.\nරටේ බොහෝ ප්‍රදේශවල රෝහල් කොරෝනා ආසාදිතයන්ගෙන් පිරී ඇති අතර\nදැඩි සත්කාර ඒකකවල පවතින්නේ තදබදයක්. නව සීමාවන් රෝමියෝ සහ මිලාන් ඇතුළත් ඉතාලියේ වැඩිම ජනගහණයක් සහිත කලාප දෙක ඇතුලු රටෙන් අඩකට වැඩි ප්‍රමාණයකට ක්‍රියාත්මක වනු ඇති.",
       "URL": "https://www.hirunews.lk/265195/නව-කොරෝනා-රැල්ලක්-නිසා-ඉතාලිය-යළි-වසයි",
       "Category": "International News",
       "Parent URL": "https://www.hirunews.lk/international-news.php?pageID=130"
}