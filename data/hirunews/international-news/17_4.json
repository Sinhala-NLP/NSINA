{
       "Source": "hirunews",
       "Timestamp": "Tuesday, 21 March 2023 - 15:17",
       "Headline": "ජපාන අග්‍රාමාත්‍යවරයා යුක්රේනයේ සංචාරයක",
       "News Content": "ජපාන අග්‍රාමාත්‍ය ෆුමියෝ කිෂිඩා යුක්රේන ජනාධිපති වොලඩිමියර් සෙලෙන්ස්කි හමුවීමට නියමිතව තිබෙනවා.\nඒ අනුව ජපාන අග්‍රාමාත්‍යවරයාගේ ඉන්දීය සංචාරයෙන් පසුව ඔහු අද (21) පෝලන්තයට පැමිණ එහි සිට දුම්රියෙන් යුක්රේනය බලා පිටත්ව ගොස් ඇති බවයි විදෙස් මාධ්‍ය වාර්තා කළේ.\nජී හත කණ්ඩායමේ රටවල සියලු නායකයන් රුසියානු ආක්‍රමණයෙන් අනතුරුව යුක්රේනයට ගොස් තිබුණත්, ජපාන නායකයා පමණයි යුක්රේනයේ සංචාරයක කර නොතිබුණේ.\nදෙවන ලෝක යුද්ධයෙන් අනතුරුව ජපාන අග්‍රාමාත්‍යවරයෙකු සක්‍රිය යුද කලාපයක සංචාරය කරන පළමු අවස්ථාව මෙය ලෙසයි විදෙස් මාධ්‍ය වැඩිදුරටත් වාර්තා කළේ.\nඑසේම මේ වනවිට චීන ජනාධිපති ෂී ජින්පින් රුසියාවේ සංචාරයක නිරතවන අතර, ඔහු ජනාධිපති ව්ලැදිමීර් පුටින් හමු වී යුක්රේන අර්බුදය සම්බන්ධයෙන් සාකච්ඡාවක ද නිරතවුණා.",
       "URL": "https://www.hirunews.lk/330559/ජපාන-අග්‍රාමාත්‍යවරයා-යුක්රේනයේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=17"
}