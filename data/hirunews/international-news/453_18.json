{
       "Source": "hirunews",
       "Timestamp": "Friday, 04 August 2017 - 8:36",
       "Headline": "ඩුබායි හි පන්දම යළි ගිනි ගනී",
       "News Content": "ලොව උසම නිවහන් ගොඩනැගිල්ල ලෙස පැවති මහල් 79 කින් යුත් ඩුබායිහි ‘‘ද ටෝච්’’ හෙවත් පන්දම් කුළුණු ගොඩනැගිල්ල වසර දෙකක් ඇතුළත යළි ගිනිගැනීමට ලක්වී තිබෙනවා.\nගින්න පැතිරයාමත් සමග එහි නිවහන් 676 ක සිටි පවුල් ඉවත් කර ගැණුනු අතර, ගින්න පාලනය කිරීම සදහා ඩුබායි සිවිල් ආරක්ෂක බලකාය දැඩි පරිශ්‍රමයක නිරතව සිටියා.\n2015 වසරේ ඇති වූ මහා ගින්නකින් ද ඊට හානි සිදුවුණා.\nදැන් ඇති වී තිබෙන ගින්නට හේතුව මෙතෙක් අනාවරණ වී නොමැති අතර, ගින්න නිසා දැවුණු සුන්බුන් ඇදවැටෙන ආකාරය සමාජජාල මාධ්‍යවලට එක් කළ වීඩියෝ පට වල දැක්වෙනවා.",
       "URL": "https://www.hirunews.lk/167580/ඩුබායි-හි-පන්දම-යළි-ගිනි-ගනී",
       "Category": "International News",
       "Parent URL": "https://www.hirunews.lk/international-news.php?pageID=453"
}