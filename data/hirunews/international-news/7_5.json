{
       "Source": "hirunews",
       "Timestamp": "Saturday, 09 September 2023 - 7:45",
       "Headline": "ජෝ බයිඩ්න් - නරේන්ද්‍ර මෝදි හමුවෙයි",
       "News Content": "ඇමරිකානු ජනාධිපති ජෝ බයිඩ්න් සහ ඉන්දියානු අග්‍රාමාත්‍ය නරේන්ද්‍ර මෝදි අතර හමුවක් ඊයේ සිදුව තිබෙනවා.\nඒ, ජී විස්ස සමුළුවට සමගාමීවයි. ජී විස්ස සමුළුව අද සහ හෙට ඉන්දියාවේ නවදිල්ලි නුවරදී පැවැත්වෙනවා.\nකෙසේ වෙතත් මෙම සමුළුවට රුසියානු ජනාධිපති ව්ලැදිමීර් පුටින් සහභාගී නොවන බවයි වාර්තා වන්නේ.\nජී විස්ස සමුළුව වෙනුවෙන් විශේෂිත ආරක්ෂක වැඩපිළිවෙළක් ක්‍රියාත්මක අතර ඒ අනුව නවදිල්ලි අගනුවරට ජනතාව ඇතුලුවීම සීමා කර තිබෙනවා.\nඅගනුවර ආරක්ෂාවට පොලිස් නිලධාරීන් ලක්ෂයක් යොදවා ඇති අතර, සී.සී.ටීවී කැමරා පන්දහසක් පමණ නගරය පුරා ස්ථාපිත කර ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/347665/ජෝ-බයිඩ්න්-නරේන්ද්‍ර-මෝදි-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=7"
}