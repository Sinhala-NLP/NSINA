{
       "Source": "hirunews",
       "Timestamp": "Friday, 14 August 2015 - 11:02",
       "Headline": "එබෝලා උවදුර මේ වසරේදී තුරන් කරන බව ලෝක සෞඛ්‍ය සංවිධානය කියයි",
       "News Content": "මේ වසර අවසන් වීමට පෙර බටහිර අප්‍රිකාව කේන්ද්‍ර කොට ගෙන පැතිරුණු එබෝලා වෛරස් වසංගතය මුළුමනින්ම තුරන් කිරීමට හැකිවනු ඇතැයි ලෝක සෞඛ්‍ය සංවිධානය පවසනවා. එහි අධ්‍යක්ෂිකා මාග්‍රට් චෑන් කියා සිටියේ ගිනියා, ලයිබීරියාව සහ සියෙරාලියොන් රාජ්‍යයන්හි එබෝලා වසංගතය ඉදිරි මාස කිහිපය තුළදී මර්දනය කිරීමට හැකිවනු ඇති බවයි. 2013 වසර අවසානයේ සිට පැතිරුණු එබෝලා වෛරස් රෝගයෙන් ලොව පුරා එකොලොස් දහස් තුන්සියයකට වැඩි පිරිසක් ජීවිතක්ෂයට පත්වුණා. රෝගය වැළඳුණු 13,000 ක් දෙනා ඉන් සුවය ලැබුව ද එහි අතුරු ප්‍රතිඵලවලට මුහුණදෙන බවයි ලෝක සෞඛ්‍ය සංවිධානයේ අධ්‍යක්ෂිකාව වැඩිදුරටත් සඳහන් කළේ.",
       "URL": "https://www.hirunews.lk/114894/එබෝලා-උවදුර-මේ-වසරේදී-තුරන්-කරන-බව-ලෝක-සෞඛ්‍ය-සංවිධානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=711"
}