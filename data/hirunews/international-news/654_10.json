{
       "Source": "hirunews",
       "Timestamp": "Sunday, 20 March 2016 - 12:40",
       "Headline": "හැරී කුමරු නේපාලයට",
       "News Content": "බ්‍රිතාන්‍යයේ කිරුළ හිමි හැරී කුමරු පස්දින සංචාරයක් සඳහා ඊයේ නේපාලයට පැමිණියා.\nඑරට රජය විසින් ඊයේ සන්ධ්‍යාවේ සංවිධාන කර තිබූ පිළිගැනීමේ උත්සවයකට එක්වෙමින් හැරී කුමරු කියා සිටියේ පසුගිය වසරේ ඇතිවූ විනාශකාරී භූ කම්පනයෙන් අනතුරුව නැගී සිටින නේපාල ජනතාවට තම ගෞරවය හිවන බවයි.\nනේපාලයට ඒ සඳහා සහය වන ලෙස ලොවටම පණිවුඩයක් ලබාදීම තම සංචාමිරයේ අරමුණක් බව හැරී කුමරු එහිදී වැඩිදුරටත් සඳහන් කළා.\nබ්‍රිතාන්‍ය රාජකීය යුද හමුදාවේ සාමාජිකයෙකු ලෙස වසර 10 ක් තිස්සේ කටයුතු කළ හැරී කුමරු පසුගිය වසරේ ජූනි මාසයේ ඉන් විශ්‍රාම ලැබුවා.\nබ්‍රිතාන්‍ය හමුදාව සමඟ ඇෆ්ගනිස්ථානයේ සේවය කර ඇති ඔහු නේපාල ගුර්කා බලකායේ සෙබළුන් සමඟද කටයුතු කර තිබෙනවා.\nපැරණි බ්‍රිතාන්‍ය යටත් විජිතයක් වූ නේපාලයේ, දෙවන එළිසබෙත් මහ රැජින, පිලිප් කුමරු, චාල්ස් කුමරු මෙන්ම ඩයනා කුමරියද සංචාරය කළා.",
       "URL": "https://www.hirunews.lk/128936/හැරී-කුමරු-නේපාලයට",
       "Category": "International News",
       "Parent URL": "https://www.hirunews.lk/international-news.php?pageID=654"
}