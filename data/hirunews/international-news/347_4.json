{
       "Source": "hirunews",
       "Timestamp": "Tuesday, 31 July 2018 - 13:03",
       "Headline": "බැලිස්ටික් මිසයිලයක් අත්හදා බලන බව ඇමරිකාවෙන් උතුරු කොරියාවට චෝදනා",
       "News Content": "උතුරු කොරියාව බැලිස්ටික් මිසයිලයක් අත්හදාමින් සිටින බවට ඇමරිකාව චෝදනා කරනවා.\nඇමරිකානු සැටලයිට් පද්ධතියක් ගුවනේ සිට කළ විශේෂ සොදිසියකදීයි මේ පිළිබඳව තොරතුරු ලැබී ඇත්තේ.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් පසුගිය මස 12 වනදා සිංගප්පූරුවේදී පැවැති සාකච්ඡාවේදී ද යළි න්‍යෂ්ටික සහ බැලිස්ටික් මිසයිල අත්හදා නොලබන බවට එකඟතාවයකට ද එළඹුණා.\nඑසේ තිබියදී මෙලෙස අධි තාක්ෂික බැලිස්ටික් මිසයිලයක් උතුරු කොරියාව අත්හදා බැලීම අනුමත කළ නොහැකි බවයි ඇමරිකානු රාජ්‍ය දෙපාර්තමේන්තුව සඳහන් කළේ.",
       "URL": "https://www.hirunews.lk/196455/බැලිස්ටික්-මිසයිලයක්-අත්හදා-බලන-බව-ඇමරිකාවෙන්-උතුරු-කොරියාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=347"
}