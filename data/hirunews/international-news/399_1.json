{
       "Source": "hirunews",
       "Timestamp": "Thursday, 01 February 2018 - 14:12",
       "Headline": "වෙරළ තීර 24ක දුම්පානය තහනම්",
       "News Content": "තායිලන්තයේ ප්‍රසිද්ධ වෙරළ තීරයන් 24ක දුම්පානය කිරීම සහ කැළි කසල දැමීම තහනම් කර තිබෙනවා.\nඒ, එරට ස්වභාවික සම්පත් හා පාරිසරික අමාත්‍යාංශය විසින් නිකුත් කළ නියෝගයකට අනුවයි.\nමෙම වෙරළ තීරයන් සංචාරකයන් බහුලව ගැවසෙන ස්ථාන බැවින් මෙම තීරණය ගෙන ඇති බවයි විදෙස් මාධ්‍ය සඳහන් කළේ.\nමෙම වසරේ දී මිලියන 37කට අධික සංචාරකයින් පිරිසක් පැමිණෙනු ඇති බවට තායිලන්තය ඇස්තමේන්තු කර තිබෙනවා.",
       "URL": "https://www.hirunews.lk/182604/වෙරළ-තීර-24ක-දුම්පානය-තහනම්",
       "Category": "International News",
       "Parent URL": "https://www.hirunews.lk/international-news.php?pageID=399"
}