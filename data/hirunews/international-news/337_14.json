{
       "Source": "hirunews",
       "Timestamp": "Saturday, 01 September 2018 - 15:52",
       "Headline": "බී.ජේ.පී නායකයෙකුගේ පුතෙකු බීමතින් රිය පදවා සිව් දෙනෙකු අනතුරට ලක්කරයි",
       "News Content": "භාරතීය ජනතා පක්ෂයේ ප්‍රාදේශීය දේශපාලන නායකයෙකුගේ පුතෙකු සිදුකළ රිය අනතුරකින් ඉන්දියාවේ - ජායිපූර්හි පදික වේදිකාවක නිදා සිටි පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nඔහු බීමතින් රිය පදවා ඇති අතර, කම්කරුවන් පිරිසක් මෙලෙස අනතුරට ලක් කර ඇති බවයි ඉන්දීය මාධ්‍ය වාර්තා කළේ.\nගාන්ධි නගර් දුම්රිය ස්ථානය අසල ගුවන් පාලමක් යට පදික වේදිකාවක මෝටර් රථය පළමුවෙන් ගැටී තිබෙනවා.\nඑහිදී රියදුරා පළා යාමට උත්සාහ කිරීමේ දී වාහනය පාලනය කර ගැනීමට නොහැකිව පදික වේදිකාවේ නිදා සිටි කම්කරුවන් යටවී ඇති බවයි ඉන්දීය මාධ්‍ය වාර්තාවල දැක්වෙන්නේ.\nඅනතුරෙන් පුද්ගලයින් 4 දෙනෙකු තුවාල ලැබුවා.\nරෝහල් ගත කිරීමෙන් අනතුරුවයි ඉන් දෙදෙනෙකු ජීවිතක්ෂයට පත්ව ඇත්තේ.\n35 හැවිරිදි සැකකරු පොලීසිය අත්අඩංගුවට ගෙන ඇති බවයි ඉන්දීය මාධ්‍ය වාර්තා කළේ.\nබීමතින් රිය පැදවීම සහ පුද්ගල ඝාතන චෝදනා යටතේ සැකකරුට එරෙහිව පියවර ගන්නා බව ඉන්දීය ආරක්ෂක අංශ සඳහන් කර තිබෙනවා.\nඅනතුරට ලක්වු වාහනය භාරතීය ජනතා පක්ෂයේ දේශපාලනඥයෙකු වන බද්රි නාරායන් මීනාගේ නමට ලියාපදිංචි කර ඇති බව සඳහන්.\nමෙම දේශපාලනඥයාගේ පුත්‍රයා දේපළ අලෙවියේ නිරත ව්‍යාපාරිකයෙකු බවට හෙළිවී තිබෙනවා.",
       "URL": "https://www.hirunews.lk/198926/බී-ජේ-පී-නායකයෙකුගේ-පුතෙකු-බීමතින්-රිය-පදවා-සිව්-දෙනෙකු-අනතුරට-ලක්කරයි",
       "Category": "International News",
       "Parent URL": "https://www.hirunews.lk/international-news.php?pageID=337"
}