{
       "Source": "hirunews",
       "Timestamp": "Sunday, 03 October 2021 - 6:45",
       "Headline": "බ්‍රසීල ජනපතිට එරෙහිව නගර 160ක විරෝධතා",
       "News Content": "බ්‍රසීල ජනාධිපති ජයිර් බොල්සොනාරෝ ධුරයෙන් පහ කරන ලෙස ඉල්ලා බ්‍රසීලය පුරා දැවැන්ත විරෝධතා මාලාවක් ආරම්භ කර තිබෙනවා.\nරියෝද ජැනයිරෝ, සාවෝ පෝලෝ ඇතුළු නගර 160ක විරෝධතා පැවැත්වෙන බවයි විදෙස් වාර්තා සදහන් කළේ.\nකොරෝනා වසංගතය පාලනය කිරීමට බ්‍රසීල ජනාධිපතිවරයා අපොහොසත් වූ බවට චෝදනා කරමින් ධුරයෙන් ඔහු ඉවත් විය යුතු බවයි විරෝධතාකරුවන් අවධාරණය කරන්නේ.\n2022 වසරේ බ්‍රසීල ජනාධිපතිවරණයට ද ඔහු තරග වැදීමට අපේක්ෂිත පසුබිමක මෙම දැවැන්ත විරෝධතා පැවැත්වීම විශේෂත්වයක්.\nමේ වන විට ලොව වැඩිම ආසාදිතයින් වාර්තා වන රටවල් අතර 2 වන ස්ථානයට බ්‍රසීලය පත්ව ඇති අතර එහි සමස්ත කොරෝනා ආසාදිතයින් සංඛ්‍යාව දෙකෝටි 14 ලක්ෂ 59,117ක්.\nමරණ වාර්තා වීම අතින් බ්‍රසීලය පසුවන්නේ ලොව දෙවන ස්ථානයේ වන අතර එරටින් මරණ 597,749ක් වාර්තා වනවා.",
       "URL": "https://www.hirunews.lk/283901/බ්‍රසීල-ජනපතිට-එරෙහිව-නගර-160ක-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=90"
}