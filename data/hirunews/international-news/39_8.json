{
       "Source": "hirunews",
       "Timestamp": "Monday, 18 July 2022 - 8:20",
       "Headline": "ලැව්ගිනි යුරෝපය උණුසුම් කරයි",
       "News Content": "යුරෝපයේ පැතිර යන ලැව්ගිනි හේතුවෙන් රටවල් රැසක උෂ්ණත්වය ඉහළ ගොස් තිබෙනවා.\nප්‍රංශය, ග්‍රීසිය, පෘතුගාලය සහ ස්පාඤ්ඤය යන රටවල මේ වනවිට ලැව්ගිනි පැතිර යන අතර, මේ හේතුවෙන් හෙක්යටාර ගණන් විනාශ වී ඇති බවයි විදෙස් වාර්තා සඳහන් කළේ.\nඑමෙන්ම තවත් ලක්ෂ සංඛ්‍යාත ජනකායක් ලැව්ගිනි පැතිර යන ප්‍රදේශවලින් ඉවත් කර ඇති අතර, මෙම තත්ත්වය හමුවේ යුරෝපයේ රටවල් රැසක උෂ්ණත්වය වාර්තාගත ලෙස ඉහළ ගොස් ඇති බව ද එම වාර්තාවල දැක්වෙනවා.\nදේශගුණික විපර්යාස, ලැව්ගිනි ඇතිවීමට හේතුවී ඇති අතර, මේවා පාලනය කළ නොහැකි මට්ටමකට පැමිණ ඇති බවයි විදෙස් වාර්තා සඳහන් කළේ.\nමෙම තත්වය හමුවේ බ්‍රිතාන්‍යයේ උෂ්ණත්වය පසුගිය දිනවල සෙල්සියස් අංශක 40 ඉක්මවා වාර්තා වූ අතර, ඇතැම් රටවල උෂ්ණත්වය දැක්වුණේ සෙල්සියස් අංශක 47 ක් ලෙසයි.",
       "URL": "https://www.hirunews.lk/310258/ලැව්ගිනි-යුරෝපය-උණුසුම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=39"
}