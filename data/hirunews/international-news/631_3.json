{
       "Source": "hirunews",
       "Timestamp": "Friday, 27 May 2016 - 7:15",
       "Headline": "ඩොනල්ඩ් ට්‍රම්ප් ජනාධිපතිවරණ අපේක්ෂකත්වයේ අවශ්‍යතා සපුරයි",
       "News Content": "ඇමරිකානු ජනාධිපතිවරණයේ රිපබ්ලිකන් අපේක්ෂකත්වය ලබා ගැනීම සදහා සපුරාලිය යුතු නියෝජිත ඡන්ද සංඛ්‍යාව සුරක්ෂිත කර ගැනීමට ඩොනල්ඩ් ට්‍රම්ප් සමත්ව සිටින බව විදෙස් වාර්තා සදහන් කළා.\nරිපබ්ලිකන් අපේක්ෂකත්වය ලැබීම සදහා නියෝජිත ඡන්ද 1237 ක් අවශ්‍ය වන අතර, ඊයේ (26) වනවිට ඩොනල්ඞ් ට්‍රම්ප් ඡන්ද 1238 ක් සුරක්ෂිත කර ගැනීමට සමත්වී තිබෙනවා.\nකෙසේ නමුත්, ඔහුට අපේක්ෂකත්වය හිමිවීම සහතික වන්නේ ජූලි මාසයේ පැවැත්වෙන පක්ෂ සම්මේලනයේදීයි.\nමතභේදකාරි ප්‍රකාශ රැසක් සිදුකළ ඩොනල්ඩ් ට්‍රම්ප් රිපබ්ලිකන් අපේක්ෂකත්වය ලබාගැනීම සදහා ඔහුගේ ප්‍රතිවාදීන් 16 දෙනෙකු පරාජය කිරීමට සමත්වුණා.",
       "URL": "https://www.hirunews.lk/134116/ඩොනල්ඩ්-ට්‍රම්ප්-ජනාධිපතිවරණ-අපේක්ෂකත්වයේ-අවශ්‍යතා-සපුරයි",
       "Category": "International News",
       "Parent URL": "https://www.hirunews.lk/international-news.php?pageID=631"
}