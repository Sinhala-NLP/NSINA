{
       "Source": "hirunews",
       "Timestamp": "Saturday, 03 August 2019 - 7:58",
       "Headline": "නව න්‍යෂ්ටික ගිවිසුමකට චීනයත් එක්විය යුතු බව ට්‍රම්ප් කියයි",
       "News Content": "රුසියාව මෙන්ම චීනය ද ඇතුළත්ව නව න්‍යෂ්ටික අවි සීමා ගිවිසුමක් අවශ්‍ය බව ඇමරිකානු ජනාධිපති ඩොනල්ඩ් ට්‍රම්ප් පවසනවා. ඒ පිළිබඳව එම රටවල් දෙක සමඟම අදහස් හුවමාරු කර ගත් අතර, ඔවුන් ඒ සම්බන්ධයෙන් උද්යෝගයක් දක්වන බවයි ඇමරිකානු නායකයා කියා සිටියේ.\nඔහු මේ බව ප්‍රකාශ කළේ දශක 3ක් තිස්සේ ලොව න්‍යෂ්ටික අවි බල තුලනය රැක ගත් ගිවිසුමෙන් ඇමරිකාව නිළ වශයෙන් ඉවත් වීමෙන් අනතුරුවයි.\n1987 වසරේ නිරවි යුද සමයේ මෙම ගිවිසුම හිටපු ඇමරිකානු ජනාධිපති රොනල්ඩ් රේගන් සහ සෝවියට් නායක මිහායිල් ගොරබචොෆ් අතර අත්සන් තබා තිබුණා.\nඇමරිකාව එම ගිවිසුමෙන් ඉවත් වූයේ රුසියාව සම්මුතිය උල්ලංගණය කරමින් නව කෲස් මිසයිලයක් අත්හදා බැලූ බවට චෝදනා කර මින්.\nඑමෙන්ම, ඊයේ දිනයේ න්‍යෂ්ටික අවි සීමා ගිවිසුමෙන් නිළ වශයෙන් ඉවත් වීමෙන් පසු සිය කෲස් සහ බැලිස්ටික් මිසයිල සංවර්ධනය වේගවත් කිරීමට ජනාධිපති ඩොනල්ඩ් ට්‍රම්ප් තීරණය කර තිබෙනවා.\nකෙසේ නමුත් රුසියාව කියා සිටියේ අයි.එන්.එෆ්. හෙවත් අන්තර් මාධ්‍ය න්‍යෂ්ටික බල ගිවිසුමෙන් ඉවත්වීම ඇමරිකාව සිදුකල බරපතල අත්වැරැද්දක් බවයි.",
       "URL": "https://www.hirunews.lk/221420/නව-න්‍යෂ්ටික-ගිවිසුමකට-චීනයත්-එක්විය-යුතු-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=248"
}