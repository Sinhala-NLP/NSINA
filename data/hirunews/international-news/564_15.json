{
       "Source": "hirunews",
       "Timestamp": "Tuesday, 01 November 2016 - 14:30",
       "Headline": "ජයලලිතාගේ අසනීපයට හේතුව ඉන්දියාවේ ප්‍රකට දෛවඥයෙක් හෙළි කරයි",
       "News Content": "තමිල්නාඩු ප්‍රධාන අමාත්‍ය ජයලලිතා ජයරාම්ගේ අසනීප තත්වයට හේතුව ඉන්දියාවේ සුප්‍රකට දෛවඥයෙක් හෙළිකර තිබෙනවා.\nඔහු විදෙස් මාධ්‍ය ආයතනයකට ප්‍රකාශකර ඇත්තේ ප්‍රධාන අමාත්‍යවරියට කිසියම් අයෙක් විසින් සිදුකල සුනියමක් හේතුවෙන් මෙම තත්වයට පත්ව ඇති බවයි.\nඑමෙන්ම DMK පක්ෂ නායක එම් කරුණානිධිට ද එම සුනියමෙන් බලපෑම් එල්ලකර ඇති බවයි එම දෛවඥයා හෙළිකර ඇත්තේ.\nකෙසේවෙතත් අදාළ විදෙස් මාධ්‍ය ආයතනය ආරක්ෂක හේතුන් මත මෙම පුද්ගලයාගේ නම හෝ සිටින ස්ථානයක් පිළිබඳ හෙළි කර නැහැ.\nජයලලිතා ජයරාම්ට මෙම සුනියම කිරීම වෙනුවෙන් අදාළ පුද්ගලයන් විශාල මුදලක් වැයකර ඇතැයි ද ඔහු හෙළිකර ඇතැයි සඳහන්.\nඑමෙන්ම මහ ඇමතිවරියට විරුද්ධ පාක්ෂිකයන්ගෙන් පමණක් නොවන සිය පක්ෂයේ සාමාජිකයන්ගෙන් ද තර්ජන පවතින බවයි මෙම දෛවඥයා පෙන්වා දී ඇත්තේ.\nඉන්දියානු ජනතාව අතර මෙවැනි ගුරුකම් කටයුතු පිළිබඳ දැඩි විශ්වාසයක් ද පවතිනවා.\nමේ අතර ජයලලිතා ප්‍රතිකාර ලබන රෝහලේ වෛද්‍යවරයා හෙළිකර ඇත්තේ මහ ඇමතිවරියගේ සෞඛ්‍යයේ පවතින දුර්වලතාව හමුවේ පෑනක් හෝ නිසි පරිදි අල්ලා ගැනීමට නොහැකි තත්වයකට පත්ව ඇති බවයි.\nකෙසේවෙතත් ඇයට ප්‍රතිකාර කරන වෛද්‍යවරුන් සමග සුහදව කථා බහ කරන බව විදෙස් මාධ්‍ය පෙන්වා දෙනවා.",
       "URL": "https://www.hirunews.lk/146554/ජයලලිතාගේ-අසනීපයට-හේතුව-ඉන්දියාවේ-ප්‍රකට-දෛවඥයෙක්-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=564"
}