{
       "Source": "hirunews",
       "Timestamp": "Saturday, 03 February 2018 - 17:37",
       "Headline": "ඉන්ධන නෞකාවක් අප්‍රිකානු මුහුදේ අතුරුදන්",
       "News Content": "ඉන්දීය නැවියන් 22 දෙනෙකු රැගත් ඉන්ධන නෞකාවක් බටහිර අප්‍රිකානු - බෙනින් රාජ්‍යයට ඔබ්බෙන් වූ මුහුදේදී අතුරුදන් වී තිබෙනවා.\nගත වූ පැය 48 තුළ යාත්‍රාව පිළිබද තොරතුරක් ලැබී නොමැති අතර එය මුහුදු කොල්ලකරුවන්ගේ ග්‍රහණයට හසුවී ඇත්දැයි සැකයක් මතුවන බව විදෙස් වාර්තා සදහන් කළා.\nමාස ගණනාවක් කලාපය තුළ මුහුදු කොල්ලකරුවන්ගේ ක්‍රියාකාරකම් නතර වී තිබුණ ද පසුගිය මාසයේ තවත් ඉන්ධන නෞකාවක් මෙලෙස පැහැර ගැනීමට ලක් වුණා.\nඅතුරුදන් වී ඇති පැනමාවේ ලියාපදිංචි නෞකාවේ ඩොලර් මිලියන 8 යි දශම 1 ක් පමණ වටිනා ඉන්ධන රැගෙන යමින් තිබූ බව සදහන්.",
       "URL": "https://www.hirunews.lk/182809/ඉන්ධන-නෞකාවක්-අප්‍රිකානු-මුහුදේ-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=398"
}