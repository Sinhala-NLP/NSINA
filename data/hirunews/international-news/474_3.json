{
       "Source": "hirunews",
       "Timestamp": "Sunday, 04 June 2017 - 18:11",
       "Headline": "ත්‍රස්ත ප්‍රහාරය මැතිවරණයට බලපෑමක් නෑ, ලන්ඩන් නගරාධිපති කියයි",
       "News Content": "ලන්ඩන් නුවරට අද එල්ලවූ ත්‍රස්ත ප්‍රහාරය හේතුවෙන් ලබන බ්‍රහස්පතින්දා පැවැත්වෙන මැතිවරණය කල්දැමීමක් නොකළ යුතු බව ලන්ඩන් නගරාධිපති සදික් ඛාන් පවසනවා.\nලන්ඩන් නගරය තුළ තවදුරටත් ත්‍රස්ත අවදානමක් පවතින බැවින් වැඩි පොලිස් නිලධාරීන් සංඛ්‍යාවක් නගරයට යොදවා ඇති බවයි ඔහු සඳහන් කළේ.\nසිද්ධියෙන් සිවිල් වැසියන් 6 දෙනෙකු සහ ප්‍රහාරකයන් තුන්දෙනෙකු මියගොස් 48 දෙනෙකු තුවාල ලැබුවා.\nප්‍රහාරයේ වගකීම මෙතෙක් කිසිවෙකුත් භාරගෙන නැතත් ඉස්ලාමීය අන්තවාදී කණ්ඩායමක් ඊට සම්බන්ධ බවට සැක කෙරෙනවා.",
       "URL": "https://www.hirunews.lk/162817/ත්‍රස්ත-ප්‍රහාරය-මැතිවරණයට-බලපෑමක්-නෑ-ලන්ඩන්-නගරාධිපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=474"
}