{
       "Source": "hirunews",
       "Timestamp": "Monday, 13 June 2016 - 19:15",
       "Headline": "බංග්ලාදේශයේ ඉස්ලාමීය අන්තවාදීන් 100ක් අත්අඩංගුවට",
       "News Content": "සුළු ආගමික සහ නිදහස් මතධාරී කණ්ඩායම්වල සාමාජිකයන් රැසක් ඝාතනයට ලක්වීමෙන් අනතුරුව බංග්ලාදේශය ඉස්ලාමීය අන්තවාදී සන්නද්ධ කණ්ඩායම් මැඩලීමේ දැවැන්ත මෙහෙයුමක් ආරම්භ කර තිබෙනවා.\nඒ අනුව සන්නද්ධ සාමාජිකයන් 103 දෙනෙකු අත්අඩංගුවට ගෙන ඇති අතර, වෙනත් අපරාධවලට සම්බන්ධ පුද්ගලයන් 6000ක් පමණ අත්අඩංගුවට ගෙන ඇති බවයි විදෙස් වාර්තා සඳහන් කළේ.\nමොවුන් නිශ්චිත චෝදනා යටතේ අත්අඩංගුවට ගැනුණු බව බංග්ලාදේශ පොලිස් ප්‍රධානී ශහිදුල් හක් ප්‍රකාශ කළා.\nපසුගිය වසරේ සිට මේ දක්වා බංග්ලාදේශයේ පුද්ගලයන් 30කට වැඩි පිරිසක් ඉස්ලාමීය අන්තවාදී කණ්ඩායම් අතින් ඝාතනයට ලක්වුණා.\nඑම ඝාතනවලින් 21කම වගකීම පිළිගෙන ඇත්තේ අයි.එස්. සංවිධානයයි.\nකෙසේ නමුත් බංග්ලාදේශ රජය ඉස්ලාමීය අන්තවාදීන් මැඩලීමේ මුවාවෙන් විපක්ෂ ක්‍රියාකාරීන් මර්දනය කරන බවට විපක්ෂ නායිකා ඛලීඩා ෂිියා චෝදනා කළා.",
       "URL": "https://www.hirunews.lk/135455/බංග්ලාදේශයේ-ඉස්ලාමීය-අන්තවාදීන්-100ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=624"
}