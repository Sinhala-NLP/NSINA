{
       "Source": "hirunews",
       "Timestamp": "Monday, 11 September 2017 - 8:39",
       "Headline": "උතුරු කොරියාවෙන් ඇමරිකාවට යළිත් අනතුරු ඇඟවීමක්",
       "News Content": "තම රටට තවදුරටත් සම්බාධක පැනවුවහොත් එහි දරුණු ප්‍රතිවිපාකවලට ඇමරිකාවට මුහුණදීමට සිදුවනු ඇති බව උතුරු කොරියාව පවසනවා.\nඋතුරු කොරියාවට තවදුරටත් සම්බාධක පැනවිය යුතු බවට ඇමරිකාව ඉදිරිපත් කළ යෝජනාව සම්බන්ධයෙන් එක්සත් ජාතීන්ගේ ආරක්ෂක මණ්ඩලයේදී අද ඡන්ද විමසීමක් පැවැත්වෙන බවයි විදෙස් වාර්තා සඳහන් කළේ.\nඑම ඡන්ද විමසීමේදී චීනය සහ රුසියාව මෙම යෝජනාවට පක්ෂව ඡන්දය ලබා නොදෙනු ඇති බවටද වාර්තාවනවා.\nමේ අතර උතුරු කොරියානු න්‍යෂ්ටික වැඩපිළිවෙල ලොවටම තර්ජනයක් බවත් ඊට ජාත්‍යන්තර ප්‍රතිචාරයක් අවශ්‍ය බවත් නේටෝ සංවිධානයද ප්‍රකාශ කර තිබෙනවා.",
       "URL": "https://www.hirunews.lk/170616/උතුරු-කොරියාවෙන්-ඇමරිකාවට-යළිත්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=440"
}