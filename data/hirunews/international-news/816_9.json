{
       "Source": "hirunews",
       "Timestamp": "Sunday, 04 August 2013 - 19:42",
       "Headline": "ඉරාන නව ජනපති නිළ වශයෙන් දිවුරුම් දෙයි.",
       "News Content": "ඉරානයේ නව ජනාධිපතිවරයා ලෙස හසන් රුවානි අද (04) නිළ වශයෙන් දිවුරුම් දුන්නා. ඔහු පසුගිය ජුනි මාසයේ පැවැති ඉරාන ජනාධිපතිවරණයෙන් ජයග්‍රහණය කළ ද හිටපු ජනාධිපති මොහොමඞ් අහමඩි නිජාඞ්ගේ ධුර කාලය අවසන් වන තුරු දිවුරුම්දීමට හැකියාවක් පැවතුණේ නැහැ. හිටපු ජනාධිපතිවරයාගේ ධුර කාලය අද දිනයෙන් අවසන් වුණා. ඒ අනුවයි මැතිවරණයෙන් ජයග්‍රහණය කළ හසන් රුවානි ඉරානයේ නව ජනාධිපතිවරයා ලෙස අද (04) දිවුරුම් දුන්නේ. මේ වන විට 64 වන වියේ පසුවන හසන් රුවානි ඉරානය නව මාවතකට යොමු කරනු ඇති බවයි ජාත්‍යන්තර දේශපාලන විශ්ලේෂකයන් පෙන්වා දෙන්නේ. හිටපු ජනාධිපති මොහොමඞ් අහමඩි නිජාඞ්ගේ පාලනය කාලය තුළ ඇමරිකාව ඇතුළු ලෝක බලවතුන් ඉරානයට එරෙහිව පනවා තිබූ සම්බාධක ඉවත් කර ඉරානය ආර්ථික වශයෙන් වෙනස් මඟකට යොමු කිරීමට ද ඉරාන නව ජනාධිපතිවරයා කටයුතු කරනු ඇතැයි දේශපාලන විශ්ලේෂකයන් මත පළ කර තිබෙනවා.",
       "URL": "https://www.hirunews.lk/64425/ඉරාන-නව-ජනපති-නිළ-වශයෙන්-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=816"
}