{
       "Source": "hirunews",
       "Timestamp": "Sunday, 14 April 2013 - 13:48",
       "Headline": "තැචර්ගේ අභාවය සමරන්න ලන්ඩනයේ සාදයක්.",
       "News Content": "බ්‍රිතාන්‍යයේ හිටපු අගමැතිනි මාග්‍රට් තැචර්ගේ අභාවය සැමරීම සඳහා ඇයගේ විරුද්ධවාදීන් විසින් ලන්ඩනයේ ට්‍රැෆල්ගාර් චතුරස‍්‍රයේ ඊයේ (13) දැවැන්ත සාදයක් සංවිධාන කර තිබුණා. ඒ සඳහා සිය ගණනක් ජනයා රොක් වූ බවයි ලන්ඩන් වාර්තා සඳහන් කළේ. 1980 දශකයේදී එවකට බ්‍රිතාන්‍ය අගමැතිනියව සිටි මාග්‍රට් තැචර්ගේ පාලන සමයේ වසරක් පුරා වර්ජනයක නිරත වූ ගල් අඟුරු පතල්කරුවන්, වාමාංශික ක්‍රියාකාරීන් සහ ශිෂ්‍ය කණ්ඩායම් ඒ අතර වූ බව සඳහන්. එහිදී මාග්‍රට් තැචර්ගේ අනුරුවක්ද රැස්ව සිටි පිරිස අතරින් රැගෙන ගොස් ඇත්තේ ඇයගේ මරණය පිළිබඳ සතුට පළ කිරීම සඳහායී.",
       "URL": "https://www.hirunews.lk/57151/තැචර්ගේ-අභාවය-සමරන්න-ලන්ඩනයේ-සාදයක්",
       "Category": "International News",
       "Parent URL": "https://www.hirunews.lk/international-news.php?pageID=848"
}