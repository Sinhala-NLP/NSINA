{
       "Source": "hirunews",
       "Timestamp": "Friday, 09 August 2019 - 7:42",
       "Headline": "ට්‍රම්ප්ගේ බලකාය, සංක්‍රමණිකයින්ට එරෙහිව, දැවැන්ත මෙහෙයුමක",
       "News Content": "ජනපති ට්‍රම්ප්ගේ දැඩි සංක්‍රමණික ප්‍රතිපත්තියට අනුකූලව අයිස් හෙවත් එරට සංක්‍රමණික සහ රේගු බලකාය ඊයේ වාර්තාගත මෙහෙයුමක නිරත වුණා.\nමිසිසිපි ප්‍රාන්තයේ ආහාර සැකසුම් කර්මාන්තශාලා කේන්ද්‍ර කොටගෙන සිදුකළ එම මෙහෙයුමේදී නීතිවිරෝධී සංක්‍රමණිකයන් 680 දෙනෙකු අත්අඩංගුවට ගෙන තිබෙනවා.\nඇමරිකානු පාසල් වාරයේ ආරම්භක දිනය වූ ඊයේ සංක්‍රමණිකයන්ගේ දරුවන් පාසල්වල සිට කෙලින්ම රදවා ගැනීම ද විශේෂත්වයක්.\nඑහිදී ඔවුන් දෙමව්පියන්ගෙන් වෙන් කිරීම පිළිබදව ඩිමොක්‍රටික් පක්ෂය දැඩි විරෝධය පළ කළා.\nඒ, දෙමව්පියන් ඉල්ලා හඩා වැලපෙන සංක්‍රමණික දරුවන්ගේ දර්ශන සමාජ මාධ්‍ය ඔස්සේ ප්‍රචාරය වීමත් සමඟයි.\nකෙසේ නමුත් ඇමරිකානු බලධාරීන් ප්‍රකාශ කළේ අත්අඩංගුවට ගත් නීතිවිරෝධී සංක්‍රමණිකයන් 300 දෙනෙකු පසුව මුදා හරිනු ලැබූ බවයි.",
       "URL": "https://www.hirunews.lk/221860/ට්‍රම්ප්ගේ-බලකාය-සංක්‍රමණිකයින්ට-එරෙහිව-දැවැන්ත-මෙහෙයුමක",
       "Category": "International News",
       "Parent URL": "https://www.hirunews.lk/international-news.php?pageID=246"
}