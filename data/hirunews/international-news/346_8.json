{
       "Source": "hirunews",
       "Timestamp": "Friday, 03 August 2018 - 10:09",
       "Headline": "යුරෝපය රත් වෙයි",
       "News Content": "යුරෝපයේ මේ දිනවල පවතින අධික උණුසුම තවදුරටත් ඉහළ යනු ඇතැයි කාලගුණ විද්‍යා අංශ අනතුරු අඟවනවා.\nඒ අනුව, උණුසුම පිළිබඳව යුරෝපයේ මෙතෙක් පැවති වාර්තා බිඳ වැටෙනු ඇති බව ඇතමුන්ගේ අදහසයි.\nයුරෝපයෙන් මෙතෙක් සටහන් වූ ඉහළම උෂ්ණත්වය එනම් සෙන්ටිගේ‍්‍රඩ් අංශක 48 ක උෂ්ණත්වයක් 1977 වසරේදී ග්‍රීසියේ - ඇතෑන්ස් නුවරින් වාර්තා වුණා.\nඅප්‍රිකානු මහාද්වීපයේ සිට හමන උණුසුම් වා රැළි හේතුවෙන් ගිනිකොණ දිග ස්පාඤ්ඤය සහ දකුණු හා ගිණිකොණ පෘතුගාලයේ උෂ්ණත්වය අද සහ හෙට සෙන්ටිගේ‍්‍රඩ් අංශක 47 ඉක්මවනු ඇති බවටයි අනාවැකි පළ වී ඇත්තේ.\nබ්‍රිතාන්‍යයේ උෂ්ණත්වය ද මේ වනවිට සෙන්ටි‍්‍රගේ‍්‍රඞ් අංශක 33 ට ළඟා  වී තිබෙනවා.\nදැඩි උණුසුම හේතුවෙන් ජීවිත අවදානමක් පවතින හෙයින් යුරෝපා රටවල සෞඛ්‍ය අංශ එරට ජනතාවට අනතුරු ඇඟවීම් සිදුකරනු ලැබුවා.",
       "URL": "https://www.hirunews.lk/196684/යුරෝපය-රත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=346"
}