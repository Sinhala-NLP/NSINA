{
       "Source": "hirunews",
       "Timestamp": "Tuesday, 20 December 2016 - 10:42",
       "Headline": "ජගත් ආරක්ෂක මණ්ඩලයෙන් ලැබුණු ඒකමතික අනුමැතිය මෙන්න",
       "News Content": "නැගෙනහිර ඇලෙප්පෝ ප්‍රදේශයෙන් සිවිල් වැසියන් ඉවත් කර ගැනීම නිරීක්ෂණය කිරීම සඳහා ජගත් සංවිධාන නියෝජිතයන් යැවීමට ජගත් ආරක්ෂක මණ්ඩලය ඊයේ ඒකමතික අනුමැතිය ලබාදුන්නා.\nසටන් විරාමයත් සමඟ පසුගිය බ්‍රහස්පතින්දා සිට මෙලෙස සිවිල් වැසියන් 13,000ක් පමණ ඉවත් කරගෙන ඇති බව සඳහන්.\nකැරළිකරුවන් විසින් වටලා සිටින ප්‍රදේශවලින් ද මෙලෙස සිවිල් වැසියන් ඉවත් කර ගැණුනු බව විදෙස් වාර්තා සඳහන් කළා.\nවසර 4ක් තිස්සේ කැරළිකරුවන් අත පැවති නැගෙනහිර ඇලෙප්පෝ ප්‍රදේශය රුසියානු සහාය ඇතිව නැවත සිය ග්‍රහණයට ගැනීමට ජනාධිපති බෂාර් අල් අසාද්ගේ සිරියානු රජයේ හමුදා පසුගිය දා සමත් වුණා.",
       "URL": "https://www.hirunews.lk/150144/ජගත්-ආරක්ෂක-මණ්ඩලයෙන්-ලැබුණු-ඒකමතික-අනුමැතිය-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=544"
}