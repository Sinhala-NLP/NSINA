{
       "Source": "hirunews",
       "Timestamp": "Saturday, 18 December 2021 - 11:00",
       "Headline": "ඕස්ට්‍රේලියාවේ කොරෝනා ආසාදනය නැවතත් වාර්තාගත ලෙස ඉහළට",
       "News Content": "ඕස්ට්‍රේලියාවේ කොරෝනා ආසාදිතයන් සංඛ්‍යාව අද(18)දින අඛණ්ඩ තුන්වන දිනටත් වාර්තාගත ලෙස ඉහළ ගිය අතර, එරට වඩාත් ජනාකීර්ණ ප්‍රාන්ත දෙකෙන් මෙලෙස වැඩිම ආසාදිතයන් සංඛ්‍යාවක් වාර්තාවී තිබෙනවා.\nනිව් සවුත්වේල්ස් ප්‍රාන්තයෙන් ආසාදිතයන් 2,482ක් වාර්තාවී ඇති අතර, වික්ටෝරියා ප්‍රාන්තයෙන් ආසාදිතයන් 1,504ක් වාර්තාවුණා.\nක්වීන්ස්ලන්ත ප්‍රාන්තයෙන්ද ආසාදිතයන් 31 දෙනෙකු හමුවී ඇති අතර, ඒ අනුව සමස්ත දෛනික ආසාදිතයන් සංඛ්‍යාව 4,000 ඉක්මවූවා.\nමීට පෙර වාර්තාවී ඇති වැඩිම දෛනික ආසාදිත සංඛ්‍යාව වන්නේ ඊයේ දිනයේ වාර්තාවූ 3,820ක ආසාදිතයන් සංඛ්‍යාවයි.",
       "URL": "https://www.hirunews.lk/291404/ඕස්ට්‍රේලියාවේ-කොරෝනා-ආසාදනය-නැවතත්-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=73"
}