{
       "Source": "hirunews",
       "Timestamp": "Saturday, 06 February 2021 - 18:05",
       "Headline": "රත්‍රන් දිව සහිත මමී දෙකක් හමුවෙයි",
       "News Content": "ඊජිප්තුවේ පිරමීඩ සම්බන්ධයෙන් පරීක්ෂණ සිදුකරන පුරාවිද්‍යාඥයන් කණ්ඩායමක් විසින් කළ කැණීම්වලදී රත්‍රන් දිව සහිත මමී දෙකක් සොයාගෙන තිබෙනවා.\nවසර 2000කට වඩා පැරණි මෙම සිරුරුවලට රත්‍රන් දිවක් එක්කර ඇත්තේ මරණයෙන් පසු ඔවුන්ට කතා කිරීමට හැකිවීම පිණිස බවටයි හෙළිකරගෙන ඇත්තේ.\nමෙම නව සොයා ගැනීම තුලින් මමී සම්බන්ධයෙන් ඊජිප්තුවේ මෙන්ම ලොව පුරා යළිත් විශේෂ අවධානයක් හිමිකර ගෙන තිබෙනවා.\nප්‍රදේශයේ සුසාන භූමි 16ක් අතර ප්‍රදේශවල කැණීම්වලදී මෙම මමී හමුවී ඇතැයි සඳහන්.\nපුරාවිද්‍යාඥයන් පෙන්වා දෙන්නේ පාරාවෝ රජවරුන්ගේ අවමංගල්‍ය චාරිත්‍ර සැලකීමේදී මෙලෙස මළ සිරුරුවලට රත්‍රන් දිවක් සවි කිරීම සාමාන්‍ය සිදුවීමක් බවයි.\nටුටන්කාමන් රජු වැනි පාලකයන්ගේ සිරුරු රත්‍රන්වලින් අලංකාර කිරීම සිදුවූ බව හෙළිකරගෙන තිබෙනවා.\nසිරුරුවල ඇගිලි සැරසීමට මෙන්ම ඇගිලි බැඳීමට ද රත්‍රන් භාවිත කිරීම පුරාතන ඊජිප්තුවේ සිදුවූ චාරිත්‍රයක් බවයි අනාවරණ කරගෙන ඇත්තේ.",
       "URL": "https://www.hirunews.lk/261828/රත්‍රන්-දිව-සහිත-මමී-දෙකක්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=137"
}