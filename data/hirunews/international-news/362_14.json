{
       "Source": "hirunews",
       "Timestamp": "Monday, 04 June 2018 - 10:11",
       "Headline": "ග්වාතමාලාවේ පියුගෝ ගිනිකන්ද පිපිරීමෙන් මියගිය සංඛ්‍යාව ඉහළට",
       "News Content": "ග්වාතමාලාවේ පියුගෝ ගිනිකන්ද විදාරණය වීමෙන් මියගිය පුද්ගලයින්ගේ සංඛ්‍යාව මේ වනවිට 25 දක්වා ඉහළ ගොස් තිබෙනවා.\nමේ හේතුවෙන් තවත් පුද්ගලයින් 300 කට අධික පිරිසක් තුවාල ලබා ඇති බවයි විදෙස් මාධ්‍ය වාර්තා කළේ.\nගිනිකන්දෙන් පිටවන ලාවා අවට ගම්මාන වෙත ගලා ඒමෙන් නිවාස විශාල ප්‍රමාණයක්ද විනාශ වී ඇති බව සඳහන්.\nඑසේම ගිනි කන්දෙන් පිටවන අළු සහ දුමාරය හේතුවෙන් එරට ලාඅවුරෝරා ජාත්‍යන්තර ගුවන් තොටුපල මේ වනවිට වසා දමා තිබෙනවා.\nඑමෙන්ම රට තුළ හදිසි තත්ත්වයක් ප්‍රකාශයට පත් කිරීමටයි ග්වාතමාලා ජනාධිපති ජිමී මොරාලෙස් පියවර ගත්තේ.",
       "URL": "https://www.hirunews.lk/192263/ග්වාතමාලාවේ-පියුගෝ-ගිනිකන්ද-පිපිරීමෙන්-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=362"
}