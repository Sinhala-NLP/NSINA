{
       "Source": "hirunews",
       "Timestamp": "Thursday, 13 October 2016 - 17:40",
       "Headline": "තායිලන්තයේ රජු මියයයි",
       "News Content": "තායිලන්තයේ රාජ්‍යයත්වය හෙබවු භූමිබෝල් අධුල්යාදේ රජු අභාවප්‍රාප්ත වී තිබෙනවා.\nමියයන විට ඔහුගේ වයස අවුරුදු 88 ක්.\nලොව වැඩිම කලක් රාජ්‍යයක් පාලනය කල පාලකයා ලෙසට සැලකෙන්නේ ද භූමිභෝල් අධුල්යාදේ රජු වීම විශේෂත්වයක්.\nඔහු වසර 70 ක් තායිලන්තයේ කිරුළ හිමි පාලකයා ලෙසට කටයුතු කලා.\nදේශපාලනික ගැටුම් මෙන්ම කුමන්ත්‍රණ පරාජයට පත්කරමින් තායිලන්තය ස්ථාවරත්වයකට ගෙන ඒමට මුලික වු අයෙක් ලෙසට ද භූමිබෝල් අධුල්යාදේ රජු සැලකෙනවා.\nපසුගිය වසර කිහිපයක් පුරා රෝගී තත්වයෙන් පසු වු තායිලන්ත රජු ජනතාව හමුවේ පෙනී සිටියේද අවස්ථා කිහිපයකදී පමණයි.\nරජුගේ අභාවය සිදුවුයේ 2014 වසරේ පැවති හමුදා කුමන්ත්‍රණයෙන් අනතුරුව තවමත් තායිලන්තය හමුදා පාලනයක් යටතේ පවතින අවස්ථාවකදීයි.\nරජුගේ සෞඛ්‍ය තත්වය යහපත් නොවන බව පසුගිය ඉරිදා තායිලන්ත රාජ්‍ය මන්දිරය නිවේදනයක් ද නිකුත්කර තිබුනා.\nමේ අතර රෝස පැහැති ඇඳුමින් සැරසුනු තායිලන්ත ජනතාව විශාල පිරිසක් භූමිබෝල් අධුල්යාදේ රජු ප්‍රතිකාර ලැබු රෝහල අසල රැස්වී සිටින බවයි විදෙස් පුවත් සේවා සඳහන් කලේ.\nරජුගේ මරණයත් සමග  තායිලන්ත පාර්ලිමේන්තුවේ හදිසි රැස්වීමක් ද කැඳවා තිබෙනවා.",
       "URL": "https://www.hirunews.lk/145143/තායිලන්තයේ-රජු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=572"
}