{
       "Source": "hirunews",
       "Timestamp": "Tuesday, 31 July 2018 - 19:19",
       "Headline": "මෝදිගේ මග යෑමට ඉම්රාන් ඛාන් සූදානමින්",
       "News Content": "ඉම්රාන් ඛාන්ගේ දිවුරුම්දීමේ උත්සවයට ඉන්දීය අග්‍රාමාත්‍ය නරේන්ද්‍ර මෝදි ඇතුළු සාර්ක් රටවල් නායකයින්ට ආරාධනා කිරීමට ඔහුගේ දේශපාලන පක්ෂයේ අවධානය යොමුව තිබෙනවා.\nඉන්දීය මාධ්‍ය අද වාර්තා කළේ ඉම්රාන් ඛාන්ගේ ජයග්‍රහණයට ඉන්දීය අග්‍රාමාත්‍ය නරේන්ද්‍ර මෝදි දුරකථනයෙන් ඔහුට සුබ පැතුම් ද එක් කර ඇති බවයි.\nමෙම ජයග්‍රහණයෙන් ද්වීපාර්ශවික සබදතා සදහා නව පරිච්ඡේදයක් විවෘත වනු ඇති බව මෝදි ප්‍රකාශ කර තිබෙනවා.\nලේ හැලීම් සහ යුදමය කටයුතු ඛේදවාචකයක් බව සිහිපත් කර ඇති ඉම්රාන් ඛාන් එහිදී ප්‍රකාශ කර ඇත්තේ දෙරටේ ගැටලූ සාකච්ඡා මාර්ගයෙන් විසදා ගත යුතු බවයි.\n2008 වසරේදී එල්ල වූ මුම්බායි ප්‍රහාරයෙන් පසු ඉන්දු - පාකිස්ථාන සබදතා පළුදු වූ නමුත්, 2015 වසරේ පැවති මහමැතිවරණය ජය ගත් නරේන්ද්‍ර මෝදි සිය දිවුරුම්දීමේ අවස්ථාවට හිටපු පාකිස්ථාන අග්‍රාමාත්‍ය නවාස් ෂරීෆ් ඇතුළු සාර්ක් රටවල නායකයින්ට ආරාධනා කළා.",
       "URL": "https://www.hirunews.lk/196485/මෝදිගේ-මග-යෑමට-ඉම්රාන්-ඛාන්-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=347"
}