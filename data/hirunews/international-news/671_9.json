{
       "Source": "hirunews",
       "Timestamp": "Thursday, 21 January 2016 - 12:57",
       "Headline": "'හයක් හතරක් නොතේරෙන පහක්' ගල් ගැසී මරුට",
       "News Content": "අධි ශීතකරණයක් තුළ සිරවීමෙන් දකුණු අප්‍රිකාවේ ළමයින් 5 දෙනෙකු ජීවිතක්ෂයට පත්වී තිබෙනවා. අවුරුදු 3ත්, 7ත් අතර වයස් සීමාවල පසුවන මොවුන් පිරිස ශීතකරණය තුළට ඇතුළු වී ඇත්තේ සෙල්ලම් කිරීමටයි.\nඔවුන් ඒ තුළ සිටියදී අධිශීතකරණය හදිසියේම ක්‍රියා විරහිත වී ස්වයංක්‍රීයව අගුළු වැටී ඇති බවයි විදෙස් මාධ්‍ය වාර්තා කළේ.\nපැය කිහිපයකට පසුව ළමයින් පිරිස සොයා ගන්නා විටත් ඔවුන් මිය ගොස් සිටියා.\nමේ අතර, පසුගිය අඟහරුවාදා ද අලූත්වැඩියාවක් සඳහා කම්හලක නවතා තිබූ මෝටර් රථයකට ඇතුළු වූ දකුණු අප්‍රිකානු ළමයින් දෙදෙනෙකු ද මිය ගියා. ඒ, ඔවුන් ඒ තුළ සිටියදී මෝටර් රථය අලූත්වැඩියාවට ලක් කිරීම හේතුවෙන්.",
       "URL": "https://www.hirunews.lk/124429/හයක්-හතරක්-නොතේරෙන-පහක්-ගල්-ගැසී-මරුට",
       "Category": "International News",
       "Parent URL": "https://www.hirunews.lk/international-news.php?pageID=671"
}