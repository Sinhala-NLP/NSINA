{
       "Source": "hirunews",
       "Timestamp": "Friday, 21 April 2017 - 17:11",
       "Headline": "සිසුවියකගෙන් ලිංගික අල්ලසක් ඉල්ලූ විශ්වවිද්‍යාල ආචාර්යවරයා සිදුවූ දේ",
       "News Content": "සිසුවියකගෙන් ලිංගික අල්ලසක් ඉල්ලූ විශ්වවිද්‍යාල ආචාර්යවරයෙකුට ලබාදුන් දඬුවමක් පිළිබද පුවතක් විදෙස් මාධ්‍ය වාර්තා කරනවා.\nඉන්දියාවේ නාග්පූර් විශ්ව විද්‍යාලයේ මෙම සිදුවීම සිදුව ඇති බවයි වාර්තා වන්නේ.\nඅදාල සිසුවිය විභාගය අතර තුර විභාග වංචාවක් සිදුකරන්නට යාමේදී විභාග ශාලා පරීක්ෂකවරයෙක් ලෙස කටයුතු කල ආචාර්යවරයාට එය හසුවී තිබෙනවා.\nපසුව ඔහු අදාල සිසුවියට පවසා ඇත්තේ විභාග වංචා සිදුකිරීම සම්බන්ධයෙන් දඬුවම් ලබා නොදීමට නම් තමන්ට ලිංගික අල්ලසක් ලබා දෙන ලෙසයි.\nමේ සම්බන්ධයෙන් එම සිසුවිය ඇයගේ මිතුරන් දැනුවත්කර ඇති අතර පසුව ඔවුන් ශිව සේනා සංවිධානය දැනුවත් කර ඇති බව සදහන්.\nඑම සංවිධානය මේ සම්බන්ධයෙන් විශ්වවිද්‍යාල ප්‍රධානියා දැනුවත්කර ඇති අතර අදාල ආචාර්යවරයා සම්බන්ධයෙන් කිසිදු පියවරක් ගෙන නොමැති බවයි වාර්තා වන්නේ.\nඅදාල ආචාර්යවරයාට කිසිදු නීතිනය පියවරක් නොගැනීම හේතුවෙන් ශිව සේනා සංවිධානය විසින් සැකකාර ආචාර්යවරයාට පහරදී ඔහුගේ ඇගට තීන්ත හලා ඇති බවයි ඉන්දියානු මාධ්‍ය වාර්තා කරන්නේ.\nඑම අවස්ථාව පහතින්.",
       "URL": "https://www.hirunews.lk/159686/සිසුවියකගෙන්-ලිංගික-අල්ලසක්-ඉල්ලූ-විශ්වවිද්‍යාල-ආචාර්යවරයා-සිදුවූ-දේ",
       "Category": "International News",
       "Parent URL": "https://www.hirunews.lk/international-news.php?pageID=490"
}