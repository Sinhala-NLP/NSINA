{
       "Source": "hirunews",
       "Timestamp": "Tuesday, 07 November 2017 - 8:51",
       "Headline": "ඇපල් සමාගමත් බදු පැහැරහැරි බවට චෝදනා",
       "News Content": "ලොව ඉහළම ලාභදායීතාවක් සහිත සමාගම වන ඇමරිකානු ඇපල් පරිඝනක සමාගම පවා රහසිගත විදේශ ගිණුම්වල මුදල් තැන්පත් කොට බදු ගෙවීම මඟහැර ඇති බව හෙළි වී තිබෙනවා.\nපැරඩයිස් ලියවිලි ලෙස හඳුන්වන තොරතුරු ගොනු මගින් අනාවරණ කරගෙන ඇති පරිදි ඇපල් සමාගම මෙලෙස චැනල් දිවයින් හි රහසිගතව තැන්පත් කර ඇති මුදල ඇමරිකානු ඩොලර් බිලියන 252කට අධිකයි.\nඑහෙත් ඇපල් සමාගම ප්‍රකාශ කළේ ඩොලර් බිලියන 35ක් වාර්ෂිකව බදු ගෙවන තම සමාගම ලොව විශාලතම බදු ගෙවන්නා බවයි.\nපැරඩයිස් ලියවිලි මගින් බ්‍රිතාන්‍යය රජ පවුලේ රහසිගත ආයෝජන සම්බන්ධයෙන් ද හෙළිදරව් කර තිබෙනවා.",
       "URL": "https://www.hirunews.lk/175428/ඇපල්-සමාගමත්-බදු-පැහැරහැරි-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=424"
}