{
       "Source": "hirunews",
       "Timestamp": "Thursday, 11 August 2016 - 16:17",
       "Headline": "ජර්මනියෙන් නව ත්‍රස්ත විරෝධී සැලැස්මක්",
       "News Content": "ඉස්ලාමීය ත්‍රස්තවාදය මැඩලීම සදහා නව ත්‍රස්ත විරෝධී සැලැස්මක් ජර්මනිය විසින් ඉදිරිපත් කර තිබෙනවා.\nඑරට ආරක්ෂක අංශ විසින් අදාළ සැලැස්ම ඉදිරියේදී යුරෝපා හවුල වෙත යොමු කෙරෙනු ඇති බවයි විදෙස් වාර්තා පවසන්නේ.\nකෙසේ වුවත් මෙම සැලැස්මට අඩංගු කරුණු සම්බන්ධයෙන් මෙතෙක් අනාවරණ වී නැහැ.\nඑරට ඇතැම් මාධ්‍ය පෙන්වා දෙන්නේ ලබන වසරේ පැවැත්වීමට නියමිත මහමැතිවරණය ඉලක්ක කර ගනිමින් ජර්මන් චාන්සලර් ඇන්ජලා මර්කල් ප්‍රමුඛ රජය මෙම සැලැස්ම ඉදිරිපත් කර ඇති බවයි.",
       "URL": "https://www.hirunews.lk/140388/ජර්මනියෙන්-නව-ත්‍රස්ත-විරෝධී-සැලැස්මක්",
       "Category": "International News",
       "Parent URL": "https://www.hirunews.lk/international-news.php?pageID=600"
}