{
       "Source": "hirunews",
       "Timestamp": "Tuesday, 15 September 2015 - 16:20",
       "Headline": "ලොව දිගම ගිනි කඳු පෙළ  ඕස්ට්‍රේලියාවෙන් හමුවේ",
       "News Content": "ලොව වැඩිම දුර ප්‍රමාණයක් පැතිරුණු ගිනි කඳු පෙළ නැගෙනහිර  ඕස්ට්‍රේලියාවෙන් සොයා ගත් බව එරට ජාතික විශ්වවිද්‍යාලයේ විද්‍යාඥයන් පිරිසක් පවසනවා. වෙරළාසන්නව පිහිටි මෙම ගිනි කඳු පෙළ මීට වසර මිලියන 33කට පෙර නිර්මාණය වී ඇති අතර, කිලෝමීටර් 2000ක් පමණ දිගට පැතිරී ඇති බවයි සොයාගෙන ඇත්තේ. කෙසේ නමුත්, මෙම ගිනි කඳුවල මුදුන් අතර, කිලෝමීටර් 700ක පමණ පරතරයක් පවතින බව සදහන්. මෙම ගිනි කඳු පිළිබඳව පරීක්ෂණ පැවැත්වූ විද්‍යාඥයන් පෙන්වා දී ඇත්තේ  ඕස්ට්‍රේලියානු මහාද්වීපය ලෝකයේ වේගවත්ම චලනයක් සහිත මහද්වීපය බවයි. එය වසරකදී සෙන්ටිමීටර් 7ක් පමණ ඉන්දුනීසියාවට ළං වෙමින් පවතින බව විද්‍යාඥයන් අනාවරණ කරගෙන තිබෙනවා.",
       "URL": "https://www.hirunews.lk/116626/ලොව-දිගම-ගිනි-කඳු-පෙළ-ඕස්ට්‍රේලියාවෙන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=704"
}