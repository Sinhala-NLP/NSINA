{
       "Source": "hirunews",
       "Timestamp": "Thursday, 21 October 2021 - 14:39",
       "Headline": "ඉන්දු - නේපාල ගංවතුරෙන් මියගිය පිරිස 150 දක්වා ඉහළට",
       "News Content": "ඉන්දියාව සහ නේපාලය අතර දේශ සීමාවේ අධික වැසිත් සමඟ ඇති වූ දරුණු ගංවතුර තත්ත්වයෙන් මියගිය සංඛ්‍යාව 150 දක්වා ඉහළ ගොස් තිබෙනවා.\nගංවතුරත් සමඟ ඇති වූ නායයාම් හේතුවෙන් නිවාස බොහොමයක් මුළුමනින් විනාශ වී ඇති අතර, අර්ධ හානි ද වාර්තා වනවා.\nඑමෙන්ම ගංවතුරෙන් දැඩි ලෙස බලපෑමට ලක් වූ ඉන්දියාවේ උත්තරාකාන්ත් සහ කේරළ ප්‍රාන්තවල පාසල්, ආගමික ස්ථාන වසා තැබීමට කටයුතු කර තිබෙනවා.\nඑම ප්‍රදේශවල සංචාරය කිරීම ද තහනම් කර ඇති බවයි විදෙස් මාධ්‍ය වාර්තා කියා සිටියේ.",
       "URL": "https://www.hirunews.lk/285628/ඉන්දු-නේපාල-ගංවතුරෙන්-මියගිය-පිරිස-150-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=86"
}