{
       "Source": "hirunews",
       "Timestamp": "Sunday, 23 October 2022 - 7:48",
       "Headline": "යුක්රේනයේ බලාගාරවලට රුසියානු ප්‍රහාර දැඩිකරයි",
       "News Content": "රුසියාව තම රට තුළ බලශක්ති ජාලය ඉලක්ක කරගනිමින් එල්ල කරන ප්‍රහාර දැඩි කර ඇති බවට යුක්රේනය චෝදනා කරනවා.\nයුක්රේනයේ බටහිර, මධ්‍යම, ගිණිකොණ දිග ප්‍රදේශවලට එල්ලවූ ප්‍රහාරවලින් විදුලි බලාගාර විශාල සංඛ්‍යාවක් විනාශ වී ඇති බවයි විදෙස් මාධ්‍ය වාර්තා සඳහන් කළේ.\nමේ දක්වා එල්ල කළ ප්‍රහාරවලින් යුක්රේනයේ ජල සැපයුම් මධ්‍යස්ථාන මෙන්ම විදුලි බලාගාර තුනෙන් එකක් විනාශ වී ඇති බවටයි යුක්රේන ජනාධිපති වොලඩිමියර් සෙලෙන්ස්කි චෝදනා කළේ.\nමේ හේතුවෙන් නිවාස ලක්ෂ 15 කට අධික ප්‍රමාණයකට ජලය සහ විදුලි සැපයුම බිඳවැටී ඇති බවද සදහන්.",
       "URL": "https://www.hirunews.lk/318596/යුක්රේනයේ-බලාගාරවලට-රුසියානු-ප්‍රහාර-දැඩිකරයි",
       "Category": "International News",
       "Parent URL": "https://www.hirunews.lk/international-news.php?pageID=26"
}