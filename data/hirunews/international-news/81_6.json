{
       "Source": "hirunews",
       "Timestamp": "Saturday, 13 November 2021 - 14:29",
       "Headline": "ලෝක සෞඛ්‍ය සංවිධානය ස්පුට්නික් වී එන්නත යළි ඇගයීමට ලක් කරයි",
       "News Content": "රුසියාවේ නිෂ්පාදිත ස්පුට්නික් වී කොරෝනා එන්නත හදිසි භාවිතය සඳහා අනුමත කිරීමට ඒ පිළිබඳ ඇගයීම් යළි ආරම්භ කළ බව ලෝක සෞඛ්‍ය සංවිධානය ප්‍රකාශ කළා.\nඒ සඳහා තොරතුරු රැසක් හුවමාරු කරගැනීමට සිදුව ඇති බවයි ලෝක සෞඛ්‍ය සංවිධානයේ සහකාර අධ්‍යක්ෂ ජනරාල් මාරිඇන්ජලා සිමාවෝ ජිනීවා නුවරදී ඊයේ (14) සඳහන් කළේ.\nලෝක සෞඛ්‍ය සංවිධානය විසින් මෙතෙක් හදිසි භාවිතය සඳහා අනුමැතිය ලබාදී ඇත්තේ ෆයිසර්, මොඩර්නා, ඇස්ට්‍රාසෙනෙකා, කොවිෂීල්ඩ්, කොවැක්සීන්, ජොන්සන් ඇන්ඩ් ජොන්සන් සහ සයිනොෆාම් එන්නත්වලටයි.\nස්පුට්නික් වී එන්නතේ හදිසි භාවිතයට එවැනි අනුමැතියක් නොලැබුණද මේ වනවිටත් ශ්‍රී ලංකාව ඇතුලු ලොව රටවල් 48ක එය භාවිත කෙරෙනවා.\nකෙසේ නමුත් ස්පුට්නික් වී එන්නත ලැබූවන් විදෙස් සංචාරයන්හි නිරතවීමේදී ලෝක සෞඛ්‍ය සංවිධානයේ අනුමැතිය ඊට හිමිවීම වැදගත් වනවා.\nමෙතෙක් ඇමරිකා එක්සත් ජනපදය හෝ යුරෝපා සංගමය, ස්පුට්නික් වී එන්නත ලැබූවන් කොරෝනා එන්නත්කරණය ලැබූ බවට නොපිළිගැනීම ඊට හේතුවක්.",
       "URL": "https://www.hirunews.lk/287898/ලෝක-සෞඛ්‍ය-සංවිධානය-ස්පුට්නික්-වී-එන්නත-යළි-ඇගයීමට-ලක්-කරයි",
       "Category": "International News",
       "Parent URL": "https://www.hirunews.lk/international-news.php?pageID=81"
}