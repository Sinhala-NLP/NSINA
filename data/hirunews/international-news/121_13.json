{
       "Source": "hirunews",
       "Timestamp": "Wednesday, 21 April 2021 - 13:59",
       "Headline": "ජෝර්ජ් ෆ්ලොයිඩ් ඝාතන තීන්දුවෙන් පසු ඇමරිකාවේ යළි වෙඩි තැබිමක්",
       "News Content": "ජෝර්ජ් ෆ්ලෝයිඩ් නමැති කළු ජාතිකයා ඝාතනය කිරීමේ සිද්ධියේ තීන්දුව ලබා දී එහි උණුසුම ඉක්ම යන්නටත් මත්තෙන් ඇමරිකාවේ ඔහායෝ ප්‍රාන්තයේ පොලිස් නිළධාරියෙකුගේ වෙඩි තැබීමෙන් කළු ජාතික තරුණියක් මියගොස් තිබෙනවා.\nවිදෙස් වාර්තා සඳහන් කළේ පිහි ඇණුමක් සම්බන්ධයෙන් ලැබුණු දුරකතන ඇමතුමකට අනුව විමර්ශණයට ගිය අවස්ථාවේදී මෙම වෙඩි තැබීම සිදුව ඇති බවයි.\nමෙම සිද්ධියත් සමඟ ප්‍රාන්තයේ ජනතාව නොසන්සුන්තාවයට පත්ව ඇති බවද වාර්තා වනවා.\nකෙසේ වෙතත් අවුරුදු 20ට අඩු මෙම යෞවනියගේ අනන්‍යතාවය මෙතෙක් තහවුරු වී නැහැ.\nපසුගිය වසරේ මැයි මස 25 වනදා මින්නියාපොලිස් ප්‍රදේශයේදී ජෝර්ජ් ෆ්ලොයිඩ් නැමති නැමති කළු ජාතිකයා දණහිසෙන් සිරකොට ඝාතනය කිරීමේ සිද්ධියට ඩෙරික් චෝවින්ග් නැමති සුදු ජාතික පොලිස් නිලධාරියා වරදකරු කරනු ලැබුවා.\nඒ, 12 දෙනෙකුගෙන් සමන්විත ජුරියක් විසින්.",
       "URL": "https://www.hirunews.lk/269076/ජෝර්ජ්-ෆ්ලොයිඩ්-ඝාතන-තීන්දුවෙන්-පසු-ඇමරිකාවේ-යළි-වෙඩි-තැබිමක්",
       "Category": "International News",
       "Parent URL": "https://www.hirunews.lk/international-news.php?pageID=121"
}