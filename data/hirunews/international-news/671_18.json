{
       "Source": "hirunews",
       "Timestamp": "Tuesday, 19 January 2016 - 13:35",
       "Headline": "සොහොයුරා ඇපයට තබා මාලදිවයිනේ හිටපු ජනපති රටෙන් නික්මේ",
       "News Content": "මාලදිවයිනේ හිටපු ජනාධිපති මොහොමඞ් නෂීඞ් වෛද්‍ය ප්‍රතිකාර සඳහා ඊයේ විදෙස් ගතවුණා.\nත්‍රස්තවාදී චෝදනා මත වත්මන් පාලනය මගින් වසර 13 ක සිර දඩුවමක් නියම කළ ඔහු මුලින්ම ශ්‍රී ලංකාවට පැමිණි අතර අද දිනය තුළ බ්‍රිතාන්‍ය බලා නික්මෙනු ඇති.\nඑහිිදී ඔහුට ශල්‍යකර්මය සිදුකිරීම සඳහා මාසයක කාලසීමාවක් ලබාදී ඇති අතර කාලය තවදුරටත් අවශ්‍ය නම් මාලදිවයින් අධිකරණයෙන් අවසර ලබාගත යුතුයි.\nමොහොමඞ් නෂීඞ්ට වෛද්‍ය ප්‍රතිකාර සඳහා රටින් නික්මීමට මුලින් අවසර ලබාදී තිබූ ජනාධිපති අබ්දුල්ලා යමීන්ගේ රජය පසුව ඔහුට ඒ සඳහා කොන්දේසියක් ඉදිරිපත් කළා.\nඒ අනුව හිටපු ජනාධිපති නෂීඞ්ගේ සොහොයුරා ඔහු නැවත මාලදිවයිනට පැමිණෙන තුරු මාලේ නුවර රැඳී සිටීමට එකඟත්වය පළකර තිබෙනවා.\nඉන් අනතුරුවයි මොහොමඞ් නෂීඞ්ට රටින් නික්මීමට අවසර හිමිවී ඇත්තේ.",
       "URL": "https://www.hirunews.lk/124303/සොහොයුරා-ඇපයට-තබා-මාලදිවයිනේ-හිටපු-ජනපති-රටෙන්-නික්මේ",
       "Category": "International News",
       "Parent URL": "https://www.hirunews.lk/international-news.php?pageID=671"
}