{
       "Source": "hirunews",
       "Timestamp": "Sunday, 07 August 2016 - 11:52",
       "Headline": "ගවයන් නිසා මිනිසුන්ට හිරිහැර නොකරන්නැයි ඉන්දීය අගමැති මෝදි හින්දුන්ගෙන් ඉල්ලයි",
       "News Content": "ඉන්දියාවේ හින්දුන් පූජනීයත්වයෙන් සළකන ගවයා ආරක්ෂා කරන්නේ යැයි පවසමින් කුලහීන ජනතාවට හිරිහැර කිරීම ඉන්දීය අග්‍රාමාත්‍ය නරේන්ද්‍ර මෝදිගේ දැඩි  දෝෂ දර්ශනයට ලක්වුණා.\nගවයන්ට හිරිහැර කළ බවට චෝදනා කරමින් පුද්ගලයන්ට දඩුවම් පැමිණවීමේ සිද්ධීන් රැසක් පසුගිය කාලය තුළ වාර්තාවුණා.\nගව සම් රැගෙන ගිය පුද්ගලයන් මෙන්ම ගව මස් රැගෙන යන්නේ යැයි මුස්ලිම් කාන්තාවන් පිරිසකටද හින්දුන් පහරදී තිබෙනවා.\nඑවැනි පහරදීම් පිළිබඳව පරීක්ෂණ පවත්වන බවයි ඉන්දීය අග්‍රාමාත්‍යවරයා සඳහන් කළේ.\nඇතමුන් මෙවැනි සිද්ධීන්වල නිරතවන්නේ ගවයන් රැකීමට නොව තමන් රැකීම සඳහා බවද ඉන්දීය අග්‍රාමාත්‍ය මෝදි වැඩිදුරටත් කියා සිටියා.",
       "URL": "https://www.hirunews.lk/140009/ගවයන්-නිසා-මිනිසුන්ට-හිරිහැර-නොකරන්නැයි-ඉන්දීය-අගමැති-මෝදි-හින්දුන්ගෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=602"
}