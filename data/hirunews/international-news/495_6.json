{
       "Source": "hirunews",
       "Timestamp": "Sunday, 09 April 2017 - 14:23",
       "Headline": "ජයලලිතාගේ අසුනේ අතුරු මැතිවරණය අවලංගු කිරීමේ අවදානමක්",
       "News Content": "තමිල්නාඩුවේ හිටපු මහ ඇමතිනී ජයලලිතා ජයරාම්ගේ අභාවය හේතුවෙන් චෙන්නායි හි ආර්. කේ. නගර් අසුන සඳහා අප්‍රේල් 12වනදා පැවැත්වීමට නියමිත අතුරු මැතිවරණය අවංලගු කිරීම පිළිබඳව ඉන්දීය මැතිවරණ කොමිසමේ අවධානය යොමුවී තිබෙනවා.\nඑම අතුරු මැතිවරණය සඳහා තරග වදින ශෂිකලා පාර්ශවයේ අපේක්ෂක දිනකරන්ට ඡන්දය ලබාදීම සඳහා අල්ලස් ලෙස රුපියල්  කෝටි 89 ක මුදලක් බෙදාදීම ඊට හේතුවයි.\nප්‍රාන්ත අමාත්‍යවරුන්ගේ නිවෙස් ඇතුලු ස්ථාන 35 ක් පරීක්ෂා කළ ඉන්දීය මැතිවරණ සහ අල්ලස් කොමිසමේ නිලධාරීන්ට එලෙස බෙදාදීමට නියමිතව තිබූ තවත් මුදල් තොග හමුවී තිබෙනවා.\nමෙම අතුරු මැතිවරණයේදී ශෂිකලාගේ පාර්ශවයට අභියෝගයක් වී ඇත්තේ තමිල්නාඩුවේ හිටපු මහ ඇමති පන්නීර් සෙල්වම්ගේ කණ්ඩායමයි.\nතමිල්නාඩුවේ ප්‍රාන්ත මැතිවරණවලදී ඡන්දදායකයන්ට අල්ලස් ලබාදීමේ සිද්ධීන් රැසක් පසුගිය කාලය තුළදී වාර්තාවූ අතර ඒ හේතුවෙන් පසුගිය වසරේ අතුරු මැතිවරණ දෙකක් අවලංගු කෙරුණා.",
       "URL": "https://www.hirunews.lk/158839/ජයලලිතාගේ-අසුනේ-අතුරු-මැතිවරණය-අවලංගු-කිරීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=495"
}