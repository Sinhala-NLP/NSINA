{
       "Source": "hirunews",
       "Timestamp": "Monday, 28 September 2015 - 15:51",
       "Headline": "ලොව පුරා ජනතාව සුපිරි චන්ද්‍රග්‍රහණය නරඹයි",
       "News Content": "පෘථිවියට ආසන්නයෙන් විශාලව සහ දීප්තිමත්ව පායන පුන්සඳ පූර්ණ චන්ද්‍රග්‍රහණයකට ලක්වීමේ විරල අවස්ථාව ලොව පුරා බොහෝ ප්‍රදේශවල ආකාශ වස්තු ගැන උනන්දුවක් දක්වන ජනතාව නරඹා තිබෙනවා. මෙවැනි සංසිද්ධියක් මීට පෙර වාර්තා වී ඇත්තේ 1982 වසරේදියි. එමෙන්ම වසර 2033 වන තුරු මෙලෙස සුපිරි චන්ද්‍රයෙකු පූර්ණ ග්‍රහණයකට ලක් නොවන බව තාරකා විද්‍යාඥයන්ගේ අදහසයි. මෙය උතුරු සහ දකුණු ඇමරිකානු මහද්වීපවලට මෙන්ම බටහිර අප්‍රිකාවට සහ බටහිර යුරෝපයට පූර්ණ චන්ද්‍රග්‍රහණයක් ලෙස ඊයේ දිස්වූ අතර, ශ්‍රී ලංකාව ඇතුළු අනෙකුත් ප්‍රදේශවලට පූර්ණ වශයෙන් දිස්වූයේ නැහැ.",
       "URL": "https://www.hirunews.lk/117428/ලොව-පුරා-ජනතාව-සුපිරි-චන්ද්‍රග්‍රහණය-නරඹයි",
       "Category": "International News",
       "Parent URL": "https://www.hirunews.lk/international-news.php?pageID=701"
}