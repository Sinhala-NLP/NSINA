{
       "Source": "hirunews",
       "Timestamp": "Wednesday, 10 October 2018 - 13:38",
       "Headline": "ඇමරිකාවේ ප්‍රාන්ත 3 කට හදිසි තත්වයක්",
       "News Content": "ඇමරිකාවේ - ෆ්ලොරීඩා, ඇලබාමා සහ ජෝර්ජියා ප්‍රාන්තවලට හදිසි තත්ත්වයක් ප්‍රකාශයට පත් කර තිබෙනවා.\nඒ මයිකල් නමැති සුළි කුණාටුවේ බලපෑම් මෙම ප්‍රාන්ත තුනට ඇතිවිය හැකි බවට එරට කාලගුණ අංශ දැනුම්දීමත් සමඟයි.\nමේ හේතුවෙන් පුද්ගලයින් තුන්ලක්ෂ හැත්තෑදහසකට අධික පිරිසක් එම ප්‍රාන්තවලින් ඉවත් කර තිබෙනවා.\nපැයට කිලෝමීටර් 200 ක වේගයකින් හමා යන මෙම සුළි කුණාටුව තවත් පැය කිහිපයකින් ඇමරිකාවේ - ෆ්ලොරිඩා ප්‍රාන්තයට කඩා වදිනු ඇති බවයි විදෙස් වාර්තා සඳහන් කළේ.\nමෙම සුළි කුණාටු තත්ත්වයේ බලපෑමෙන් මධ්‍යම ඇමරිකාවේ පුද්ගලයින් 13 දෙනෙකු පසුගියදා ජිවිතක්ෂයට පත්වුණා.",
       "URL": "https://www.hirunews.lk/201830/ඇමරිකාවේ-ප්‍රාන්ත-3-කට-හදිසි-තත්වයක්",
       "Category": "International News",
       "Parent URL": "https://www.hirunews.lk/international-news.php?pageID=326"
}