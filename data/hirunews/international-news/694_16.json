{
       "Source": "hirunews",
       "Timestamp": "Tuesday, 27 October 2015 - 9:04",
       "Headline": "ඇමෙරිකානු යුද නෞකාවක් මතභේදකාරි චීන දිවයින ආසන්නයේ",
       "News Content": "දකුණු චීන මුහුදේ චීනය ඉදිකළ කෘත්‍රිම දිවයින් ආසන්නයට ඇමෙරිකානු යුද නෞකාවක් පැමිණ ඇති බව විදෙස් වාර්තා සඳහන් කළා. මිසයිල රැගෙන යා හැකි යූ.එස්.එස් ලාසන් නෞකාව චීනය විසින් තම මුහුදු සීමාව ලෙස නම් කළ ප්‍රදේශයකට මෙලෙස ඇතුළු වීම මතභේදයකට මුල්වනු ඇති බවයි ආරක්ෂක විචාරකයන් පෙන්වා දෙන්නේ. ස්පාර්ට්ලි දිවයින් පෙල ආසන්නයේ කොරල්පර දෙකක් මත චීනය මෙම කෘත්‍රිම දිවයින් ඉදිකර තිබෙනවා. ගුවන් පථ සහිත එම දිවයින්වලට නාවික සැතපුම් 12 ක් ආසන්නයට ඇමෙරිකානු යුද නෞකාව පැමිණ ඇති බව සඳහන්.",
       "URL": "https://www.hirunews.lk/119155/ඇමෙරිකානු-යුද-නෞකාවක්-මතභේදකාරි-චීන-දිවයින-ආසන්නයේ",
       "Category": "International News",
       "Parent URL": "https://www.hirunews.lk/international-news.php?pageID=694"
}