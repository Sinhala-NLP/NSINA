{
       "Source": "hirunews",
       "Timestamp": "Monday, 18 December 2017 - 22:47",
       "Headline": "Update - වොෂින්ටන් නුවර දුම්රිය අනතුරෙන් 06ක් ජීවිතක්ෂයට",
       "News Content": "ඇමරිකාවේ වොෂින්ටන් ප්‍රාන්තයේ මගී දුම්රියක් පාලමක් මතින් ගමන් ගනිද්දී, පහළින් වූ මහා මාර්ගයට කඩා වැටීමෙන් සිදුවූ අනතුරෙන් ජීවිත හානි රැසක් සිදුව තිබෙනවා.\nනවතම වාර්තා සඳහන් කරන පරිදි මෙහිදී අවම වශයෙන් පුද්ගලයන් 06 දෙනෙකු ජීවිතක්ෂයට පත්වී ඇති අතර මරණ සංඛ්‍යාව ඉහළ යා හැකි බව සඳහන්.\nතවත් 77 දෙනෙකු තුවාල ලබා රෝහල් ගත කර තිබෙනවා.\nසියැටල් ප්‍රදේශයේ සිට පෝට්ලන්ඩ් නගරය වෙත ගමන් ගත් දුම්රිය ඇමරිකානු වේලාවෙන් උදෑසන 6ට කඩා වැටී ඇත්තේ අධිවේගයෙන් ගමන් ගන්නා විටයි.\nදුම්රියේ මැදිරි කඩා වැටීමත් සමඟ පහළින් වූ මහා මාර්ගයේ ගමන් ගත් ලොරි රථ දෙකක් ඇතුළු වාහන 07කට ද හානි සිදුව තිබෙනවා.\nUpdate :- Tuesday, December 19, 2017 6.37 Am\n---------------------------------------------------------------------\nඅමරිකාවේ වොෂින්ටන් නුවර අධිවේගී මාර්ගයකට දුම්රිය මැදිරි 2ක් කඩා වැටීමෙන් අනතුරක් සිදුව තිබෙනවා.\nපාලමක් මතින් ගමන් කරමින් තිිබියදී පීලි පැනීමට ලක්වු මැදිරි දෙකක් පහතින් පිහිටි අධිවේගී මාර්ගයට කඩා වැටී ඇතැයි සඳහන්.\nඅනතුරින් පිරිසක් තුවාල ලබා ඇති අතර එම සංඛ්‍යාව මෙතෙක් නිශ්චිතව අනාවරණ වි නැහැ.\nඑමෙන්ම අධිවේගී මාර්ගයේ ගමන් කරමින් තිබු මෝටර් රථ කිහිපයක් ද හානියට ලක්ව තිබෙනවා.\nවිදෙස් මාධ්‍ය පෙන්වා දෙන්නේ මෙම දුම්රිය ගමන් කර ඇත්තේ අලුතින් ඉදි කරනු ලැබු අදාළ දුම්රිය මාර්ගයේ පළමු ගමන් වාරය ලෙසට බවයි.",
       "URL": "https://www.hirunews.lk/178729/update-වොෂින්ටන්-නුවර-දුම්රිය-අනතුරෙන්-06ක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=412"
}