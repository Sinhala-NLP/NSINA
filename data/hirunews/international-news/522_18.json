{
       "Source": "hirunews",
       "Timestamp": "Friday, 03 February 2017 - 10:24",
       "Headline": "දකුණු කොරියාවේ ඇමරිකානු මිසයිල පද්ධතිය සවි කිරීම කඩිනම් වෙයි",
       "News Content": "ඇමරිකාවේ නව ආරක්ෂක ලේකම් ජිම් මැතිස් දකුණු කොරියාවේ සංචාරය කරමින් එරට ස්ථාපිත කිරීමට නියමිත ඇමරිකානු මිසයිල පද්ධතිය පිළිබදව සාකච්ඡා කිරීමට නියමිතයි.\nඑල්ල වන මිසයිලයක් ගුවනේදීම විනාශ කළ හැකි තාඩ් මිසයිල පද්ධතියක් දකුණු කොරියාවේ සවි කිරීමට චීනය දැඩි විරෝධය පළ කළා.\nඑහෙත් නව ජනාධිපති ඩොනල්ඩ් ට්‍රම්ප් එම ක්‍රියාමාර්ගය කඩිනම් කිරීමට තීරණය කර ඇති බව සදහන්.\nඒ අනුවයි, ඔහුගේ ආරක්ෂක ලේකම්වරයා දකුණු කොරියාව සමග සාකච්ඡාවලට එළඹෙන්නේ.\nසිය ආසියානු සංචාරයේදී නව ඇමරිකානු ආරක්ෂක ලේකම්වරයා ජපානයට ද යාමට නියමිතයි.",
       "URL": "https://www.hirunews.lk/153563/දකුණු-කොරියාවේ-ඇමරිකානු-මිසයිල-පද්ධතිය-සවි-කිරීම-කඩිනම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=522"
}