{
       "Source": "hirunews",
       "Timestamp": "Sunday, 28 June 2020 - 19:56",
       "Headline": "ඇමරිකාවේ වෙඩි තැබීමකින් දෙදෙනෙකු මරුට",
       "News Content": "ඇමරිකාවේ කැලිෆෝනියා ප්‍රාන්තයේ රෙඞ්බ්ලෆ් නගරයේ සුපිරි වෙළඳසැල් තොග ගබඩාවක සිදුවූ වෙඩි තැබීමකින් පුද්ගලයින් දෙදෙනෙකු ජීවිතක්ෂයට පත්ව තවත් 4 දෙනෙකු තුවාල ලබා තිබෙනවා.\nමෝටර් රථයකින් පැමිණි පුද්ගලයෙකු අදාළ ගොඩනැගිල්ල වෙත කඩා වැදී වෙඩි ප්‍රහාර එල්ල කර ඇති අතර, එහිදී එහි සේවය කළ අයෙකු ජීවිතක්ෂයට පත්ව ඇති බවයි විදෙස් වාර්තා සඳහන් කළේ.\nවෙඩි ප්‍රහාරය අතරතුර පොලීසිය සිදුකළ වෙඩි තැබීමකින්  ප්‍රහාරකයා ද ජීවිතක්ෂයට පත්ව තිබෙනවා. කෙසේ වෙතත්, මෙම වෙඩි තැබීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/244161/ඇමරිකාවේ-වෙඩි-තැබීමකින්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=177"
}