{
       "Source": "hirunews",
       "Timestamp": "Monday, 09 October 2017 - 14:54",
       "Headline": "රොහින්ග්‍යා සරණාගත බෝට්ටුවක් පෙරලී 15 ක් මරුට",
       "News Content": "මියන්මාරයේ රොහින්ග්‍යා සරණාගතයින් රැගත් බෝට්ටුවක් බංග්ලාදේශය ආසන්න නාෆ් ගංගා මොයේදී අනතුරට ලක්වීම හේතුවෙන් එහි සිටි 15 දෙනෙකු මියගොස් තිබෙනවා.\nවිදෙස් වාර්තා සඳහන් කළේ මොවුන් බංග්ලාදේශයට ඇතුළුවීම සඳහා මෙලෙස බෝට්ටුවකින් ගමන් කරමින් සිට ඇති බවයි.\nඅනතුරට පත්වන විට මෙම බෝට්ටුවේ සරණාගතයින් 100කට ආසන්න පිරිසක් ගමන් කර ඇති බවට සැක පල කරනවා.\nකෙසේ වෙතත් ගලවා ගැනීමේ මෙහෙයුම් මේ වනවිට ආරම්භ කර ඇති බවයි විදෙස් වාර්තා සඳහන් කළේ.\nරොහින්ග්‍යා සරණාගතයින්ට මියන්මාරය තුල සිදුවන හිරිහැර හේතුවෙන් ඔවුන් වෙනත් රටවලට පලායන අතර මේ වනවිට ලක්ෂ 05කට ආසන්න රොහින්ග්‍යා මුස්ලිම්වරුන් පිරිසක් වෙනත් රටවලට පලාගොස් ඇති බවටද වාර්තා වනවා.\nමීට පෙර සැප්තැම්බර් මාසයේද බංග්ලාදේශය ආසන්න මුහුදේදී රොහින්ග්‍යා සරණගතයන් රැගත් බෝට්ටුවක් අනතුරට ලක්වීමෙන් 14 දෙනෙකු මියගියා.",
       "URL": "https://www.hirunews.lk/173008/රොහින්ග්‍යා-සරණාගත-බෝට්ටුවක්-පෙරලී-15-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=432"
}