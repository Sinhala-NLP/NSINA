{
       "Source": "hirunews",
       "Timestamp": "Saturday, 19 March 2022 - 16:52",
       "Headline": "ඉන්දියාවේ ඩොලර් බිලියන 42ක් ආයෝජනය කිරීමට ජපානය සූදානම්",
       "News Content": "ජපාන අග්‍රාමාත්‍ය ෆුමියෝ කිෂිඩා දෙදින නිල සංචාරයක් සඳහා අද ඉන්දියාවට පැමිණෙනවා.\nපසුගිය වසරේ අගමැති ධුරයට පත්වීමෙන් පසු ඔහු ඉන්දියාවට පැමිණෙන ප්‍රථම අවස්ථාව මෙයයි.\nඅගමැති කිෂිඩා ඉන්දීය අග්‍රාමාත්‍ය නරේන්ද්‍ර මෝදි සමග ඉන්දු - ජපාන වාර්ෂික සමුළුවට ද එක්වීමට නියමිතයි.\nදෙරට අතර, ආර්ථික සහයෝගිතාව වර්ධනය කිරීම ජපාන අග්‍රාමාත්‍යවරයාගේ ඉන්දීය සංචාරයේ මූලික අරමුණක්.\nඑහිදී ඔහු ඉදිරි පස් වසර තුල යෙන් ට්‍රිලියන 5ක එනම්, ඇමරිකානු ඩොලර් බිලියන 42 ක ආයෝජන ඉන්දියාවේ සිදුකිරීමේ සැලසුම් ප්‍රකාශයට පත් කිරීමට නියමිත බවයි ජපාන නිකේ පුවත්පත සඳහන් කළේ.",
       "URL": "https://www.hirunews.lk/299853/ඉන්දියාවේ-ඩොලර්-බිලියන-42ක්-ආයෝජනය-කිරීමට-ජපානය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=56"
}