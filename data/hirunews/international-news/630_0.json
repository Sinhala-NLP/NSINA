{
       "Source": "hirunews",
       "Timestamp": "Sunday, 29 May 2016 - 10:27",
       "Headline": "සීකා ඔලිම්පික්වලට බාධාවක් නොවේ - ලෝක සෞඛ්‍ය සංවිධානය කියයි",
       "News Content": "මේ වසරේ අගෝස්තු මාසයේදී බ්‍රසීලයේ රියෝද ජැනයිරෝ හි පැවැත්වීමට නියමිත ගිම්හාන ඔලිම්පික් සැණකෙලිය සීකා වෛරස් අවදානම නිසා කල් දැමිය යුතු නැතැයි ලෝක සෞඛ්‍ය සංවිධානය පවසනවා.\nඑහි ජ්‍යෙෂ්ඨ විධායකයෙකු වන බෲස් අයිල්වර්ඞ් කියා සිටියේ බ්‍රසීලයේ සීකා  අවදානම ඇගයීමේ යාන්ත්‍රණයන් සාර්ථක ලෙස ක්‍රියාත්මක වන බවයි.\nලෝක සෞඛ්‍ය සංවිධානය මේ කියා සිටියේ සීකා වෛරස් අවදානම හේතුවෙන්.\nරියෝ ඔලිම්පික් උළෙල කල් දැමීමට හෝ වෙනත් ස්ථානයකට රැගෙන යන ලෙස ප්‍රකට විද්‍යාඥයන් සියදෙනෙකු ඉදිරිපත් කළ විවෘත ලිපියකට ප්‍රතිචාර වශයෙන්.\nරෝග වාහක මදුරු උවදුර දැන් තුරන් කොට ඇති බව රියෝ ද ජැනයිරෝ නගරාධිපතිවරයාද ප්‍රකාශ කළා.\nපසුගිය පෙබරවාරි සිට අප්‍රේල් දක්වා බ්‍රසීලයේ සීකා වෛරස් ආසාධිතයන් 90 000 ක් ලියාපදිංචි වී ඇති අතර, මේ වනවිට සීකා වෛරසය නිසා කුඩා හිස් සහිතව උපන් බ්‍රසීල ළදරුවන්ගේ සංඛ්‍යාව 4908 ක්.",
       "URL": "https://www.hirunews.lk/134264/සීකා-ඔලිම්පික්වලට-බාධාවක්-නොවේ-ලෝක-සෞඛ්‍ය-සංවිධානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=630"
}