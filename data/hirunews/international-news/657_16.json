{
       "Source": "hirunews",
       "Timestamp": "Tuesday, 08 March 2016 - 14:10",
       "Headline": "ලැව් ගිනි නිසා ඉන්දුනීසියාවේ ප්‍රාන්තයක හදිසි තත්ත්වයක්",
       "News Content": "සුමාත්‍රා දිවයිනේ පවතින ලැව් ගිනි හේතුවෙන් බටහිර ඉන්දුනීසියානු රියාවු ප්‍රාන්තයේ හදිසි තත්ත්වයක් ප්‍රකාශයට පත් කර තිබෙනවා.\nඅග්නිදිග ආසියානු කලාපයේ වසරක් පාසා ඇති වන ලැව් ගිනි හේතුවෙන් සිදුවන්නේ විශාල ආර්ථික හානියක්.\nලැව් ගිනි දුමාරය මැඬලීම සඳහා පසුගිය වසරේදී ඩොලර් බිලියන 16ක් පමණ වැය වී තිබෙනවා.\n2015 වසරේ ඇති වූ තත්ත්වය යළි ඇති වීම වැළැක්වීම සඳහා හමුදා සෙබලූන් 500ක් සහ පොලිස් බලකායක් යොදවා ඇති බවයි ඉන්දුනීසියානු රජය ප්‍රකාශ කළේ.\nමෙහිදී හෙලිකොප්ටර් මගින් ජල බෝම්බ හෙලීමට ද පියවර ගැනෙනවා.",
       "URL": "https://www.hirunews.lk/128066/ලැව්-ගිනි-නිසා-ඉන්දුනීසියාවේ-ප්‍රාන්තයක-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=657"
}