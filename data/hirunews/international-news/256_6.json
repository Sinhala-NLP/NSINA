{
       "Source": "hirunews",
       "Timestamp": "Saturday, 22 June 2019 - 13:19",
       "Headline": "ඇමරිකානු ජනපති සෞදියේ ඔටුන්න හිමි කුමරු සමඟ දුරකථන සංවාදයක",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ඉරාන අර්බුදය සම්බන්ධයෙන් සෞදි අරාබියේ ඔටුන්න හිමි කුමරු මොහොමඩ් බින් සල්මාන් අල් සවුදි සමඟ දුරකථන සංවාදයක නිරතව තිබෙනවා.\nමැදපෙරදිග ස්ථාවරත්වය තහවුරු කිරීම සහ ලෝක තෙල් වෙළදපොළ සම්බන්ධයෙන් සෞදි අරාබියේ කාර්යභාරය පිළිබදව එහිදී දීර්ඝ වශයෙන් සාකච්ඡා වී ඇති බවයි ධවල මන්දිරය නිවේදනය කර ඇත්තේ.\nඇමරිකානු ඩ්‍රෝන යානයකට පසුගිය බදාදා ඉරානය මිසයිල ප්‍රහාර එල්ල කර බිම හෙලීමේ සිද්ධියත් සමඟ ඉරානය සහ ඇමරිකාව අතර මේ වන විට ගැටුම්කාරී තත්ත්වයක් උද්ගත වෙමින් පවතිනවා.",
       "URL": "https://www.hirunews.lk/218894/ඇමරිකානු-ජනපති-සෞදියේ-ඔටුන්න-හිමි-කුමරු-සමඟ-දුරකථන-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=256"
}