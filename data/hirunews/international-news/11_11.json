{
       "Source": "hirunews",
       "Timestamp": "Saturday, 26 August 2023 - 17:26",
       "Headline": "හමුදා පාලනය පිළිනොගත් රාජ්‍ය තාන්ත්‍රිකයන්ට නයිජර් රාජ්‍යයෙන් පිටවීමට පැය 48 ක්",
       "News Content": "නයිජර් රාජ්‍යයේ බලය අත්පත්කර ගත් එරට හමුදාව ඇමරිකා, ජර්මනී සහ ප්‍රංශ රාජ්‍ය තාන්ත්‍රිකයන්ට එරටින් පිටවීමට පැය 48 ක කාලයක් ලබා දී තිබෙනවා.\nපසුගිය ජුලි මාසයේ නයිජර් රාජ්‍යයේ ජනාධිපතිවරයා බලයෙන් පහකළ ජනාධිපති ආරක්ෂක අංශ ප්‍රධානියා ප්‍රකාශ කළේ එරට නායකයා ලෙස තමන් කටයුතු කරන බවයි.\nකෙසේ වෙතත් එම බලය අත්පත්කර ගැනීම පිළිනොගන්නා බවයි ඇමරිකාව, ප්‍රංශය සහ යුරෝපා සංගමය දිගින් දිගටම අවධාරණය කළේ.\nඑම තත්ත්වය හමුවේ නයිජර් හමුදා පාලනය විසින් ලිපි යොමු කරමින් එරට රැදී සිටින ඇමරිකානු, ජර්මානු සහ ප්‍රංශ රාජ්‍ය තාන්ත්‍රික නිලධාරීන් පැය 48 ක් ඇතුළත රටින් පිට වන ලෙස දැනුම් දී තිබෙනවා.",
       "URL": "https://www.hirunews.lk/346189/හමුදා-පාලනය-පිළිනොගත්-රාජ්‍ය-තාන්ත්‍රිකයන්ට-නයිජර්-රාජ්‍යයෙන්-පිටවීමට-පැය-48-ක්",
       "Category": "International News",
       "Parent URL": "https://www.hirunews.lk/international-news.php?pageID=11"
}