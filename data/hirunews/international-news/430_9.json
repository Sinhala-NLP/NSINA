{
       "Source": "hirunews",
       "Timestamp": "Wednesday, 18 October 2017 - 10:07",
       "Headline": "ට්‍රම්ප්ගේ සංචාරක තහනමට ඇමරිකානු අධිකරණය යළිත් එරෙහි වෙයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් රටවල් කිහිපයකින් පැමිණෙන සංචාරකයින්ට පැනවූ තහනමකට එරට අධිකරණය යළිත් එරෙහි වී තිබෙනවා.\nපසුගිය සැප්තැම්බර් 10 වන දා ඩොනල්ඩ්  ට්‍රම්ප් රටවල් 8කින් පැමිණෙන සංචාරකයන් සඳහා මෙම තහනම පනවනු ලැබුවා.\nඉරානය, ලිබියාව, යේමනය, සිරියාව, චාඩ්, සෝමාලියාව, වෙනිසියුලාව සහ උතුරු කොරියාව යන රටවල් ඊට අයත්.\nකෙසේ වෙතත්, ඇමරිකානු ශ්‍රේෂ්ඨාධිකරණය ඊයේ ප්‍රකාශ කර ඇත්තේ ට්‍රම්ප්ගේ මෙම තීරණය සමඟ එකඟ විය නොහැකි බවයි.\nමීට පෙර ද මුස්ලිම් බහුතරයක් වෙසෙන රටවල් 6කින් ඇමරිකාවට පැමිණෙන සංචාරකයන් සීමා කිරීම සඳහා ට්‍රම්ප් පරිපාලනය විසින් ගනු ලැබූ තීරණයකට එරට අධිකරණයේ අනුමැතිය හිමි වූයේ නැහැ.",
       "URL": "https://www.hirunews.lk/173803/ට්‍රම්ප්ගේ-සංචාරක-තහනමට-ඇමරිකානු-අධිකරණය-යළිත්-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=430"
}