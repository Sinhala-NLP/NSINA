{
       "Source": "hirunews",
       "Timestamp": "Saturday, 29 August 2015 - 9:51",
       "Headline": "සිරියාවේ පැල්මයිරා විනාශය චන්ද්‍රිකා ඡායාරූපවලින් තහවුරු වෙයි",
       "News Content": "අයි.එස්. සන්නද්ධ කණ්ඩායම් විසින් සිරියාවේ පැල්මයිරා ප්‍රදේශයේ පිහිටි බාල්ශමීන් දේවස්ථානය විනාශ කළ ආකාරය ප්‍රංශ චන්ද්‍රිකා ඡායාරූප පෙළකින් තහවුරු වී තිබෙනවා. ලෝක උරුමයක් වන පැල්මයිරා පුරාවස්තු විනාශ කිරීමට පෙර ගත් චන්ද්‍රිකා ඡායාරූප පසුගිය අගෝස්තු 25 වන දා ලබාගත් ඡායාරූප හා සන්සන්දනය කිරීමෙන් ඒ බව තහවුරු වී යැයි ප්‍රංශ ආරක්ෂක සහ අභ්‍යාවකාශ ආයතනය ප්‍රකාශ කළා. ග්‍රීක, රෝම තාක්ෂණයට අනුව සිරියානු සහ පර්සියානු ආභාෂය සහිතව ක්‍රි.ව. පළවන සහ දෙවන සියවසේ ඉදිකළ බාල්ශමීන් දේවස්ථානය දේවස්ථානයේ දැවැන්ත කුළුණු දහසක් පමණ සහ සොහොන් කොත් 500ක් පමණ ඉතිරිව පැවතුණා. එහෙත් චන්ද්‍රිකා ඡායාරූපවලින් පෙනී ගොස් ඇත්තේ දෙවස්ථානය මුළුමනින්ම පොළොවට සමතලා කර ඇති බවයි.",
       "URL": "https://www.hirunews.lk/115670/සිරියාවේ-පැල්මයිරා-විනාශය-චන්ද්‍රිකා-ඡායාරූපවලින්-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=708"
}