{
       "Source": "hirunews",
       "Timestamp": "Monday, 13 June 2016 - 17:15",
       "Headline": "කැනේඩියානු ප්‍රාණ ඇපකරු පිලිපීනයේදී ඝාතනය කෙරේ",
       "News Content": "පිලිපීනයේ සංචාරයක නිරත වෙමින් සිටියදී පැහැර ගනු ලැබූ කැනඩා ජාතිකයෙකු අබු - සයාෆ් සන්නද්ධ කල්ලිය විසින් ඝාතනය කර ඇති බව වාර්තා වනවා.\nමොහු තවත් කැනඩා, පිලිපීන සහ නෝර්වේ ජාතිකයන් 3 දෙනෙකු සමඟ පැහැර ගැනුණේ පසුගිය සැප්තැම්බර් මාසයේදියි.\nඩවා ඕ යාත්‍රා තොටුපළ අසළ දී පැහැර ගැනුණු ඔවුන් අබු - සයාෆ් කල්ලියේ බලකොටුවක් වන දකුණු පිලිපීනයේ ජෝලෝ දිවයිනට රැගෙන ගොස් තිබුණා.\nරොබට් පෝල් නැමැති කැනඩා ජාතිකයා අද මෙලෙස ඝාතනය කර ඇත්තේ ඔහු මුදා හැරීම සඳහා ඉල්ලා සිටි කප්පම් මුදල ලබාදීමේ කාලවිරාමය ඉකුත් වීමත් සමඟයි.",
       "URL": "https://www.hirunews.lk/135448/කැනේඩියානු-ප්‍රාණ-ඇපකරු-පිලිපීනයේදී-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=624"
}