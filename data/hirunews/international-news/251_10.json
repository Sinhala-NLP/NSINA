{
       "Source": "hirunews",
       "Timestamp": "Saturday, 13 July 2019 - 17:01",
       "Headline": "ඒරියා ෆිෆ්ටි වන් වැටලීමට පන්ලක්ෂයක් සූදානම්",
       "News Content": "ඇමරිකාව පිටසක්වල ජීවින් රහසිගතව රඳවා ගෙන සිටින බවට විශ්වාස කෙරෙන නෙවාඩා වැලිකතරේ පිහිටි ඒරියා ෆිෆ්ටි වන් ලෙස නම් කෙරුණු විශේෂිත ප්‍රදේශය වැටලීමට 540,000 කට අධික පිරිසක් සති අන්තය වන විට ප්‍රතිඥා ලබාදි තිබෙනවා.\nඒ ෆේස්බුක් හරහා ක්‍රියාත්මක වන වැඩසටහනකට අදාළවයි.\nසැප්තැම්බර් මාසයේ මැද භාගයේ දිනක මෙම විශේෂිත ප්‍රදේශයට එක්වර කඩා වැදී පිටසක්වල ජීවින් පිළිබඳ තොරතුරු අනාවරණ කර ගැනීමට අපේක්ෂා කරන බවයි එහි සංවිධායකයන් ප්‍රකාශ කළේ්.\nමීට ප්‍රතිචාර දක්වන්නේ දැයි ආරක්ෂක අංශ වෙතින් කළ විමසීමකදී ඇමරිකානු ගුවන් හමුදා ප්‍රකාශකයෙකු කියා සිටියේ එවැනි ප්‍රතිචාරයක සැලසුම් හෙළි කළ නොහැකි බවයි.\nකෙසේ නමුත්, ඇමරිකානු සන්නද්ධ හමුදා යටතේ පවතින එම ප්‍රදේශයට ඇතුළු නොවන ලෙසට ඔහු අනතුරු ඇඟවීමක් ද කළා.\nමෙහි පිටසක්වල ජීවින් රඳවා සිටින බව හුදෙක් කල්පිතයක් වන බවයි විශ්වාස කෙරෙන්නේ.",
       "URL": "https://www.hirunews.lk/220242/ඒරියා-ෆිෆ්ටි-වන්-වැටලීමට-පන්ලක්ෂයක්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=251"
}