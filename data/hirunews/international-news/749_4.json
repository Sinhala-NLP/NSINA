{
       "Source": "hirunews",
       "Timestamp": "Saturday, 21 March 2015 - 13:47",
       "Headline": "ආසියාකරයේ බලවතුන් සංවාදයක් අරඹයි",
       "News Content": "චීනය, ජපානය සහ දකුණු කොරියාව යන ආසියාකරයේ බලවත්ම රාජ්‍යයන්හි විදේශ කටයුතු අමාත්‍යවරුන් අද (21) දකුණු කොරියාවේ සෝල් නුවර දී සාකච්ඡාවකට එක්වනවා. භූමිය පිළිබද ගැටළු සහ රාජ්‍ය තාන්ත්‍රික මතභේද හේතුවෙන් කලාපයේ පවතින උණුසුම්කාරී වාතාවරණය සමනය කිරීම එහි අරමුණයි. මෙම රටවල් තුනේ විදේශ ඇමතිවරුන් මෙලෙස සාකච්ඡාවකට එක්වන්නේ වසර 3කට පසු ප්‍රථම වතාවටයි. චීනය, ජපානය සහ දකුණු කොරියාව ආර්ථික වශයෙන් සමීප සබඳතා පවත්වනු ලැබූව ද ඔවුන් අතර මතභේද දෙවන ලෝක යුද සමය දක්වා ඇදී යනවා. චීන විදේශ අමාත්‍යාංශයේ ප්‍රකාශකයෙකු සඳහන් කළේ අනාගතය උදෙසා මතභේද දුරු කර ගැනීමට මෙම සාකච්ඡා ඉවහල් වනු ඇති බවයි.",
       "URL": "https://www.hirunews.lk/105993/ආසියාකරයේ-බලවතුන්-සංවාදයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=749"
}