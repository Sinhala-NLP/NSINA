{
       "Source": "hirunews",
       "Timestamp": "Friday, 08 April 2022 - 13:24",
       "Headline": "යුක්රේන යුද්ධයේදී දැඩි හානි සිදු වූ බව රුසියාව පිළිගනී",
       "News Content": "යුක්රේන යුද්ධයේ දී රුසියානු හමුදාවලට කැපී පෙනෙන අන්දමේ හානි සිදුවී ඇති බව ක්‍රෙම්ලින් මන්දිරයේ ප්‍රකාශක දිමිත්‍රි පෙස්කොව් කියා සිටියා.\nකෙසේ නමුත් බුචා නගරයේ සමූල ඝාතනයක් සිදුකළ බවට රුසියානු හමුදා වෙත එල්ලවන චෝදනා ඔහු ප්‍රතික්ෂේප කළා.\nඑය, බටහිර රටවල් සැළසුම් කළ රංගනයක් ලෙසයි රුසියාව හඳුන්වන්නේ.\nයුක්රේන යුද්ධයේදී රුසියානු හමුදාවලට සිදුවූ හානි පිළිබඳ සංඛ්‍යාලේඛන ක්‍රෙම්ලින් ප්‍රකාශකයා ඊයේ ඉදිරිපත් කළේ නැහැ.\nඑහෙත් පසුගිය මස අවසානයේදී රුසියාව ප්‍රකාශ කළේ සිය සෙබළුන් 1,351ක් සටනේදී මියගිය අතර, 3,825ක් තුවාල ලැබූ බවයි.",
       "URL": "https://www.hirunews.lk/301483/යුක්රේන-යුද්ධයේදී-දැඩි-හානි-සිදු-වූ-බව-රුසියාව-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=54"
}