{
       "Source": "hirunews",
       "Timestamp": "Saturday, 07 February 2015 - 8:35",
       "Headline": "අයි.එස්. ප්‍රකාශ වලට ධවල මන්දිරයෙන් පිළිතුරක්",
       "News Content": "ඇමරිකානු සන්ධානයේ ගුවන් ප්‍රහාරයකින් ඇමරිකානු ප්‍රාණ ඇපකාරියක ජීවිතක්ෂයට පත්වූ බවට අයි.එස්. කැරළිකරුවන් සිදුකරන ප්‍රකාශ තහවුරු කළ නොහැකි බව ධවල මන්දිරය පවසනවා. පසුගිය බ්‍රහස්පතින්දා සිරියාවේ අයි.එස්. බලකොටුවක් වූ රඛා වෙත එල්ල කළ ජෝර්දාන ගුවන් ප්‍රහාරයකින් කයිලා - ජීන් - මුලර් නමැති ඇමරිකානු සහන සේවිකාව මිය ගිය බවයි අයි.එස්. කැරළිකරුවන් ප්‍රකාශ කළේ. තම ගුවන් ප්‍රහාරයකින් ඇය මිය ගිය බවට සිදුකරන ප්‍රකාශ සම්බන්ධයෙන් සැකයක් මතු වන බව ජෝර්දානය සඳහන් කළා. 26 හැවිරිදි කයිලා, 2012 වසරේ තුර්කි - සිරියානු දේශසීමාවේ සරණාගතයන්ට පිළිසරණවීමට පැමිණි අතර ඉන් වසරකට පසුව ඇය අයි.එස්.වරුන්ගේ ප්‍රාණ ඇපකාරියක බවට පත්වුණා.",
       "URL": "https://www.hirunews.lk/102843/ධවල-මන්දිරයෙන්-අයි-එස්-ප්‍රකාශ-ගැන-ප්‍රතිචාරයක්",
       "Category": "International News",
       "Parent URL": "https://www.hirunews.lk/international-news.php?pageID=761"
}