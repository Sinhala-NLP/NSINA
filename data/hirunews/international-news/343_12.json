{
       "Source": "hirunews",
       "Timestamp": "Monday, 13 August 2018 - 13:17",
       "Headline": "තුර්කියේ ලීරා මුදල් ඒකකය අවප්‍රමාණ වෙයි",
       "News Content": "ඇමරිකානු ඩොලරයට සාපේක්ෂව තුර්කියේ ලීරා මුදල් ඒකකයේ වටිනාකම අවප්‍රමාණ වී තිබෙනවා.\nඇමරිකාව තුර්කියට සම්බාධක පැනවීමත් සමඟ මෙලෙස එරට මුදල් ඒකකය අවප්‍රමාණ වී ඇති බවයි විදෙස් මාධ්‍ය වාර්තා කළේ.\nකෙසේ වෙතත් තුර්කි මහ බැංකුව සඳහන් කළේ තම රටෙහි මුදල් ඒකකය ශක්තිමත් කිරීම සඳහා අවශ්‍ය සියලූ පියවර ගනිමින් සිටින බවයි.\nවසර දෙකකට ආසන්න කාලයක් තුර්කි රැඳවුම් කඳවුරක රඳවා සිටින තම පුරවැසියෙකු නිදහස් නොකිරීමට එරෙහිවයි ඇමරිකානු ජනාධිපති ඩොනල්ඩ් ට්‍රම්ප් පසුගිය සිකුරාදා මෙලෙස තුර්කියට සම්බාධක පනවනු ලැබුවේ.",
       "URL": "https://www.hirunews.lk/197424/තුර්කියේ-ලීරා-මුදල්-ඒකකය-අවප්‍රමාණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=343"
}