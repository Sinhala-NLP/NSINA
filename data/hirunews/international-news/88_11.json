{
       "Source": "hirunews",
       "Timestamp": "Saturday, 16 October 2021 - 8:07",
       "Headline": "බ්‍රිතාන්‍ය මන්ත්‍රීවරයෙක් පිහිපහරින් මරුට",
       "News Content": "බ්‍රිතාන්‍යයේ පාලක කන්සර්වටිව් පක්ෂයේ පාර්ලිමේන්තු මන්ත්‍රීවරයෙකු වන ශ්‍රීමත් 'ඩේවිඩ් අමෙස්' පිහි පහරකට ලක්ව ජීවිතක්ෂයට පත්ව තිබෙනවා.\nඔහු එම සිද්ධියට මුහුණ දී ඇත්තේ, එසෙක්ස් ප්‍රාන්තයේ සිය අසුනේ මහජන හමුවකට සහභාගිවෙමින් සිටියදියි.\nසිද්ධිය සම්බන්ධයෙන් 25 හැවිරිදි සෝමාලි සම්භවයක් සහිත බ්‍රිතාන්‍ය පුරවැසියෙකු අත්අඩංගුවට ගත් බවයි මෙට්‍රොපොලිටන් පොලිසිය සඳහන් කළේ.\nමෙය, ත්‍රස්තවාදී සිද්ධියක් ලෙස සළකා කටයුතු කරන බවත්, පොලිසිය වැඩිදුරටත් සඳහන් කළා.\nමෙලෙස පිහි පහරට ලක් වූ 69 හැවිරිදි ශ්‍රීමත් ඩේවිඩ් අමෙස් 1983 වසරේ සිට බ්රිතාන්‍ය පාර්ලිමේන්තුවේ මන්ත්‍රීවරයෙකු ලෙස කටයුතු කරනු ලබනවා.\nකන්සර්වටිව් ප්‍රතිපත්ති වෙනුවෙන් පෙනී සිටි ඔහු, ගබ්සාවට එරෙහිව මෙන්ම සත්ත්ව සුබසාධනය වෙනුවෙන් කටයුතු කළ දේශපාලනඥයෙකු ලෙසයි සැළකෙන්නේ.",
       "URL": "https://www.hirunews.lk/285138/බ්‍රිතාන්‍ය-මන්ත්‍රීවරයෙක්-පිහිපහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=88"
}