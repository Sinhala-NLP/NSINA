{
       "Source": "hirunews",
       "Timestamp": "Sunday, 15 December 2013 - 15:11",
       "Headline": "ලොව පුරා පිළිකා රෝගීන් මිලියන 14 ක්.",
       "News Content": "මාරාන්තික පිළිකා රෝගවලට ගොදුරු වූ ලෝක ජනගහණය මිලියන 14 ඉක්මවන බව ලෝක සෞඛ්‍ය සංවිධානය පවසනවා. 2008 වසරේදී එම සංඛ්‍යාව පැවතුණේ මිලියන 12.7 ක් ලෙසයි.  පිළිකා රෝග නිසා මියයන සංඛ්‍යාවද පසුගිය වසරේදි මිලියන 8.2 දක්වා ඉහළ ගොස් තිබෙනවා. පිළිකා රෝගයේ පැතිරීම සංවර්ධිත කාර්මික රටවල සිට සංවර්ධනය වෙමින් පවත්නා ලෝකය වෙත සංක්‍රමණය වී ඇති බවයි ලෝක සෞඛ්‍ය සංවිධානය ප්‍රකාශ කළේ. තුන්වන ලෝකයේ රටවල නව ජීවන රටාවන්ද ඊට හේතුවක් ලෙස සැළකෙනවා. දුම්බීම නිසා පෙනහළු පිළිකා රෝගීන් සංඛ්‍යාවද පසුගිය වසරේදී මිලියන 1.8 දක්වා ඉහළ ගොස් ඇති බව සඳහන්.",
       "URL": "https://www.hirunews.lk/73480/ලොව-පුරා-පිළිකා-රෝගීන්-මිලියන-14-ක්",
       "Category": "International News",
       "Parent URL": "https://www.hirunews.lk/international-news.php?pageID=777"
}