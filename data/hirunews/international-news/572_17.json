{
       "Source": "hirunews",
       "Timestamp": "Friday, 14 October 2016 - 8:13",
       "Headline": "තායිලන්තයේ නව රජු නම් කෙරේ",
       "News Content": "ලොව දීර්ඝතම කාලයක් පාලන බලය හෙබවූ තායිලන්තයේ භූමිබෝල් රජුගේ වියෝවෙන් එරට ජනතාව දැඩි සේ කම්පාවී ඇති බව විදෙස් වාර්තා සදහන් කළා.\n88 හැවිරිදි භූමිබෝල් රජු ඊයේ අභාවප්‍රාප්ත වූ අතර, ඔහුගේ පුත් මහා වජිරලෝන්කෝන් නව රජු ලෙස තේරී පත්වුණා.\nඔහු නුදුරේදීම කිරුළු පැළදීමට නියමිත බවයි තායි රජය ප්‍රකාශ කළේ.\nභූමිබෝල් රජුගේ අභාවය නිමිත්තෙන් තායිලන්තයේ රජයේ ආයතනවල දින 30 ක කාලයක් ජාතික ධජ අඩකුඹු කෙරෙන අතර, ජනතාව කළු ඇදුමෙන් සැරසී සොව පළ කරන බව සදහන්.\nඉදිරි මාසයක කාලය තුළ උත්සව, සම්භාෂන අත්හිටුවීමටයි තායි රජය තීරණය කර ඇත්තේ.\nබැංකොක් නුවරදී ඊයේ රාත්‍රීයේ තායි රජු වෙනුවෙන් සොව පළ කිරීමේ අවස්ථා රැසක් සංවිධාන කර තිබූ බව වාර්තා වනවා.",
       "URL": "https://www.hirunews.lk/145165/තායිලන්තයේ-නව-රජු-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=572"
}