{
       "Source": "hirunews",
       "Timestamp": "Saturday, 21 December 2019 - 14:10",
       "Headline": "ඉන්දියාවේ පුරවැසි පනතට එරෙහි විරෝධතාවලදී ජීවිත හානි තවත් ඉහළට",
       "News Content": "ඇෆ්ගනිස්ථානය, බංග්ලාදේශය සහ පාකිස්ථානය යන රටවල මුස්ලිම් නොවන සංක්‍රමණිකයන්ට පුරවැසිභාවය ලබාදීමේ මෝදි රජයේ පනතට එරෙහි විරෝධතා ඉන්දියාවේ ප්‍රාන්ත රැසක තවදුරටත් ක්‍රියාත්මකයි.\nඑලෙස අද පැවති විරෝධතාවලදී 8 හැවිරිදි පිරිමි දරුවෙකු ඇතුලු පස්දෙනෙකු ජීවිතක්ෂයට පත්ව ඇති බව වාර්තාවනවා.\nඒ අනුව පුරවැසි පනතට එරෙහි විරෝධතාවලදී පොලීසිය හා ඇතිවූ ගැටුම්වලින් මියගිය සංඛ්‍යාව විස්ස දක්වා ඉහළ යනවා.\nඋත්තර්ප්‍රදේශ් ප්‍රාන්තයේ අද පැවති විරෝධතා ප්‍රචන්ඩවීම හේතුවෙන් සිදුකළ වෙඩි තැබීම්වලදී පුද්ගලයන් හතරදෙනෙකු මියගිය බව ප්‍රාන්ත පොලීසිය ප්‍රකාශ කළා.\nකුඩා දරුවා මියගොස් ඇත්තේ වාරණාසි පූජා නගරයේ 2500 කට අධික පිරිසක් සහභාගිවූ විරෝධතාවකට මැදිවී තෙරපීමෙන්.",
       "URL": "https://www.hirunews.lk/230674/ඉන්දියාවේ-පුරවැසි-පනතට-එරෙහි-විරෝධතාවලදී-ජීවිත-හානි-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=213"
}