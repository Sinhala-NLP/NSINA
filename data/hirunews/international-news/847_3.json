{
       "Source": "hirunews",
       "Timestamp": "Friday, 19 April 2013 - 15:08",
       "Headline": "බොස්ටන් ප්‍රහාරයේ සැකකරුවෙකු පොලිස් වෙඩි පහරින් මරුට.",
       "News Content": "ඇමරිකාවේ බොස්ටන් නුවර සිදුවූ බෝම්බ පිපිරීමට සම්බන්ධ සැකකරුවෙකු එරට පොලීසිය සිදුකළ වෙඩි තැබීමකින් මිය ගොස් තිබෙනවා. බොස්ටන් නුවරට කිලෝමීටර් 10ක් පමණ දුරින් වූ වෝටර් ටවුන් ප්‍රදේශයේ දීයි මෙම සැකකරු ඝාතනය කර ඇත්තේ. තවත් සැකකරුවෙකු සොයා ඇමරිකානු පොලීසිය විශේෂ මෙහෙයුමක් අරඹා ඇති බව විදෙස් වාර්තා සදහන් කළා. පොලීසිය සෝදිසි මෙහෙයුම ආරම්භ කිරීමත් සමග එම සැකකරු නාගරික ප්‍රදේශයක් වෙත පළා ගොස් තිබෙනවා.",
       "URL": "https://www.hirunews.lk/57447/බොස්ටන්-ප්‍රහාරයේ-සැකකරුවෙකු-පොලිස්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=847"
}