{
       "Source": "hirunews",
       "Timestamp": "Wednesday, 07 June 2017 - 9:21",
       "Headline": "කටාරය හුදෙකලා කළේ තමාගේ සංචාරය නිසා බව ට්‍රම්ප් කියයි",
       "News Content": "ත්‍රස්තවාදයට අනුබල දෙන බවට චෝදනා කරමින් කටාරය සමඟ සබඳතා අත්හිටුවීමට අසල්වැසි අරාබි රටවල් ගත් තීරණය සිය ඉල්ලීමක ප්‍රතිඵලයක් බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nට්විටර් පණිවුඩයක් නිකුත් කරමින් ඔහු කියා සිටියේ මෑතකදී තමන් සෞදි අරාබියේ කළ සංචාරයේ ප්‍රතිඵල දැනටමත් දැක ගන්නට ලැබෙන බවයි.\nමැදපෙරදිග මතු වී ඇති වාතාවරණය ත්‍රස්තවාදයේ බියකරු බව නිමා කිරීමේ ආරම්භය සනිටුහන් කිරීමක් බව ද ට්‍රම්ප් සිය පණිවුඩයේ තවදුරටත් දක්වා තිබෙනවා.",
       "URL": "https://www.hirunews.lk/163011/කටාරය-හුදෙකලා-කළේ-තමාගේ-සංචාරය-නිසා-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=473"
}