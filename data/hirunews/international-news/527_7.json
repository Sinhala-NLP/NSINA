{
       "Source": "hirunews",
       "Timestamp": "Saturday, 21 January 2017 - 15:22",
       "Headline": "44 වැනියාගේ නික්ම යාම ලොව පුරා කතාබහට",
       "News Content": "ඇමරිකානු හිටපු ජනාධිපති බැරැක් ඔබාමා සිය ධුර කාලය අවසන් කළ ඊයේ දිනයේ කුමක් කළේ ද යන්න මේ වනවිට ලොව පුරා කතා බහට ලක්වනවා.\nවිදෙස් මාධ්‍ය ඔබාමාගේ අවසන් දිනය ඔහු ගත කළ ආකාරය දැක්වෙන වීඩියෝවක් ද මේ වනවිට අන්තර්ජාලයට නිකුත් කර තිබෙනවා.\nඋදෑසන සිය නිල කාර්යාලයට පැමිණෙන බැරැක් ඔබාමා ධවල මන්දිරයේ ආලින්දය වෙත පිවිසෙන්නේ නව ජනාධිපතිවරයා පිළිගැනීම සදහායි.\nඒ ඔහුගේ නිල මේසය මත නව ජනාධිපතිවරයාට විශේෂ සටහනක් තැබීමෙන් අනතුරුවයි.\nපසුව ඩොනල්ඩ් ට්‍රම්ප් පිළිගන්නා හිටපු ජනාධිපතිවරයා ඔහුව ධවල මන්දිරයට රැගෙන යනවා.\nපසුව ඩොනල්ඩ් ට්‍රම්ප්ගේ දිවුරුම්දීමේ උත්සවයට සහභාගි වන ඔහු ඉන් නික්ම යන්නේ ඩොන්ල්ඩ් ට්‍රම්ප්ගේ පවුලේ සාමාජිකයින්ට සුබ පතමින්.\nපසුව, පැවති කෙටි උත්සවයකට සහභාගි වන ඔහු පිරිස අමතා සිය බිරිද සමගින් ගුවන් යානයක නැගී නික්මෙන්නේ සියලූ ඇමරිකානුවන්ට ආචාර කරමින්.",
       "URL": "https://www.hirunews.lk/152567/44-වැනියාගේ-නික්ම-යාම-ලොව-පුරා-කතාබහට",
       "Category": "International News",
       "Parent URL": "https://www.hirunews.lk/international-news.php?pageID=527"
}