{
       "Source": "hirunews",
       "Timestamp": "Sunday, 08 March 2020 - 7:46",
       "Headline": "චීනයේ කොරෝනා නිරෝධායන හෝටලයක් කඩාවැටීමෙන් හතරදෙනෙකු මරුට",
       "News Content": "දකුණු දිග චීනයේ ෆූජියැං ප්‍රාන්තයේ කොවැන්ෂු නුවර ෂින්ජියා ගොඩනැගිල්ල කඩාවැටීමෙන් ජීවිත හානි 4 ක් වාර්තාවනවා.\nපස්මහල් ගොඩනැගිල්ල කඩාවැටීමේදි එහි සිටි පුද්ගලන් 71 දෙනෙකු සිරවූ අතර, ඉන් 48 දෙනෙකු මුදාගැනීමට හැකිවුණා.\nකෙසේ නමුත් තවත් විසිදෙනෙකු පමණ එහි සිරවී සිටින බවයි වාර්තාවන්නේ.\nකාමර 80 ක් සහිත මෙම හෝටල් ගොඩනැගිල්ල කොරෝනා වෛරසය ආසාදනය වූ තැනැත්තන් නිරෝධායනය සඳහා රඳවා තැබූ ස්ථානයක්.\nචීන හදිසි සේවා කළමනාකරණ අමාත්‍යාංශය සඳහන් කළේ ගිනි නිවන භටයන් සහ ජීවිතාරක්ෂකයන් දහසක් පමණ පොලිස් සුනඛයන්ද යොදවා ගනිමින් ජිවිතාරක්ෂක මෙහෙයුමේ නිරතවන බවයි.",
       "URL": "https://www.hirunews.lk/236052/චීනයේ-කොරෝනා-නිරෝධායන-හෝටලයක්-කඩාවැටීමෙන්-හතරදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=192"
}