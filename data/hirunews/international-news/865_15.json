{
       "Source": "hirunews",
       "Timestamp": "Tuesday, 05 February 2013 - 19:21",
       "Headline": "වසර 34 කට පසු ඉරාන ජනාධිපතිවරයෙක් ඊජිප්තුවට.",
       "News Content": "ඉරාන ජනාධිපති මහමුද් අහමඩි නෙජාඞ් ඓතිහාසික පියවරක් තබමින් අද ඊජිප්තුවට පැමිණියා. ඉරාන ජනාධිපතිවරයෙකු ඊජිප්තුවේ සංචාරයක නිරතවන්නේ 1979 ඉස්ලාමිය විප්ලවයෙන් පසුව වීම විශේෂත්වයක්. ඉරාන ජනාධිපතිවරයා කයිරෝ ගුවන් තොටුපලේදී ඊජිප්තු ජනාධිපති මොහොමඞ් මොර්සි විසින් ඉතා උණුසුම් අයුරින් පිළිගත් බවයි විදෙස් වාර්තා සඳහන් කළේ. ඉරාන ජනාධිපතිවරයා සිය සංචාරය අතරතුර ඉස්ලාමීය සහයෝගීතා සමුළුවට සහභාගිවීමට නියමිත බවද වාර්තාවනවා. ඉරාන රාජ්‍ය මාධ්‍ය ප්‍රකාශ කළේ ජනාධිපතිවරයාගේ ඊජිප්තු සංචාරය මගින් පලූදු වී ඇති  දෙරට අතර සබඳතා තවදුරටත් ශක්තිමත් වනු ඇති බවයි. 1980 දී එවක ඊජිප්තු ජනාධිපති අන්වර් සදාර් විසින් ඊශ්‍රායලය විසින් සාම ගිවිසුමකට එළඹීමත් සමග ඊජිප්තුව සහ ඉරානය අතර සබඳතා බිඳ වැටුනා.",
       "URL": "https://www.hirunews.lk/52814/වසර-34-කට-පසු-ඉරාන-ජනාධිපතිවරයෙක්-ඊජිප්තුවට",
       "Category": "International News",
       "Parent URL": "https://www.hirunews.lk/international-news.php?pageID=865"
}