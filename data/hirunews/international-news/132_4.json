{
       "Source": "hirunews",
       "Timestamp": "Friday, 05 March 2021 - 15:48",
       "Headline": "සිය දියණිය අමානුෂික ලෙස ඝාතනය කළ පියා අත්අඩංගුවට",
       "News Content": "ශ්‍රී ලංකාවේ තරුණියකගේ හිස කඳින් වෙන් කර ඝාතනය කළ පුවතක් වාර්තා වී එහි උණුසුම යන්නටත් මත්තෙන් අසල්වාසී ඉන්දීයාවෙන් ද ඒ හා සමාන වූ අමානුෂික සිදුවීමක් වාර්තා වී තිබෙනවා.\nඉන්දියාවේ උත්තර් ප්‍රදේශ් හී හර්දෝයි දිස්ත්‍රික්කයේ පුද්ගලයෙකු පෙරේදා (03) දිනයේ උදෑසන කාලයේ දී ඝාතනය කළ යුවතියකගේ හිසක් අතැතිව පොලිසියට පැමිණ තිබෙනවා.\nමෙම පුද්ගලයා හර්දෝයී පොලිස් ස්ථානය වෙත ගමන් කරමින් සිට තිබෙන අතර පසුව ඔහුව අත්අඩංගුවට ගෙන තිබෙනවා.\nඔහුගෙන් කළ ප්‍රශ්න කිරීම්වලදී හෙළිව තිබුණේ ඔහු විසින් සිය 17 හැවිරිදි දියණියව ඝාතනය කර හිස සුන් කළ බවයි.\nසිය දියණිය පුද්ගලයෙකු සමඟ ඇතිකරගත් සම්බන්ධයක් මුලික කරගෙන ඇති වූ ආරවුලක් මත පියා විසින් මෙලෙස සිය දියණියගේ හිස කඳින් වෙන් කර ඝාතනය කර ඇති බවයි ඉන්දීය මාධ්‍ය වාර්තා කරන්නේ.\nපොලීසිය කරන ලද ප්‍රශ්න කිරිම්වලදී ඔහු පවසා ඇත්තේ, තමා විසින් තියුණු ආයුධයකින් සිය දියණිය ඝාතනය කළ බවත් සිරුර සිය නිවසේ දියණියගේ කාමරය තුළ තිබෙන බවයි.\nපොලිසිය ඔහුව අත්අඩංගුවට ගැනීමට කටයුතු කර තිබෙන අතර නිවස පරික්ෂා කිරීමේදී මිය ගිය දියණියගේ සිරුර සොයා ගැනීමට හැකිව තිබුණා.",
       "URL": "https://www.hirunews.lk/264429/සිය-දියණිය-අමානුෂික-ලෙස-ඝාතනය-කළ-පියා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=132"
}