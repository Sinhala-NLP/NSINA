{
       "Source": "hirunews",
       "Timestamp": "Saturday, 22 April 2017 - 16:46",
       "Headline": "මැඩියන් ආහාරයට ගත් පුද්ගලයෙක් ජිවිතක්ෂයට",
       "News Content": "විෂ සහිත මැඩියන් ආහාරයට ගත් දකුණු කොරියානු ජාතිකයෙකුට දිවි අහිමි වූ පුවතක් විදෙස් මාධ්‍ය වාර්තා කරනවා.\nපුද්ගලයන් පිරිසක් ඩෙයිජීන් නගරය ආසන්නයේ වන ලැහැබක සිටියදී මෙම සුවිසල් ගෙම්බන් සොයා ගෙන තිබෙනවා.\nආහාරයට ගන්නා බුල් ෆ්‍රෙග් ගෙම්බන් යැයි මොවුන් විශ්වාස කර ඇති බව සදහන්.\nඉන් දිනකට පසුව ඔවුන් මෙම මැඩියන් රසවත් ලෙස පිළියෙළ කර ඔවුන් ආහාරයට ගෙන ඇති බවයි වාර්තා වන්නේ.\nකෙසේ වෙතත් මෙසේ මැඩියන් ආහාරයට ගත් පුද්ගලයින්ගෙන් 57 හැවිරිදි පුද්ගලයෙකු ඒ මොහොතේ සිට වමනය කිරීම අරඹා ඇති අතර,ඔහු රෝහල්ගත කිරීමෙන් පසුව ඊට පසුදින ජීවිතක්ෂයට පත්ව ඇති බවයි විදෙස් මාධ්‍ය වාර්තා කරන්නේ.\nපොලීසිය පවසන්නේ මෙම මැඩියන්ගේ විෂ මියගිය පුද්ගලයාගේ ශරීරයේ තිබී සොයාගත් බවයි.\nමෙම  මැඩියන් ආහාරයට ගත් සෙසු පිරිසටද පෙරකී මියගිය පුද්ගලයා පෙන්වූ ආසාධිත තත්වයන් පිළිබිඹු කළද ඔවුන්ගේ ජීවිත බේරාගැනීමට වෛද්‍යවරුන් සමත්ව තිබෙනවා.",
       "URL": "https://www.hirunews.lk/159751/මැඩියන්-ආහාරයට-ගත්-පුද්ගලයෙක්-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=489"
}