{
       "Source": "hirunews",
       "Timestamp": "Friday, 23 June 2017 - 14:53",
       "Headline": "අරාබි රටවලින් කටාරයට කොන්දේසි පෙලක්",
       "News Content": "කටාරයට එරෙහිව පනවා ඇති සම්බාධක ඉවත් කරලීම සදහා සෞදි අරාබිය ඇතුළු ගල්ෆ් රටවලින් කටාර් රාජ්‍යය වෙත කොන්දේසි පෙළක් ඉදිරිපත් කර තිබෙනවා.\nකටාර් රාජ්‍යයේ අනුග්‍රහය මත ක්‍රියාත්මක වන අල් - ජසීරා රූපවාහිනි සේවාව වසා දැමීම ඉන් එක් ඉල්ලීමක්.\nඑමෙන්ම, ඉරානය සමග රාජ්‍ය තාන්ත්‍රික සබදතා අවම කරන ලෙසත්, කටාරයේ තුර්කි හමුදා කදවුර ඉවත් කරන ලෙසත් ඔවුන් මෙහිදී ඉල්ලා තිබෙනවා.\nඑම සියලූ කොන්දේසි දින 10 ක් තුළ ඉටු කළ යුතු බවයි සෞදි අරාබිය ඇතුළු රටවල් කටාරයට දැනුම්දී ඇත්තේ.",
       "URL": "https://www.hirunews.lk/164259/අරාබි-රටවලින්-කටාරයට-කොන්දේසි-පෙලක්",
       "Category": "International News",
       "Parent URL": "https://www.hirunews.lk/international-news.php?pageID=468"
}