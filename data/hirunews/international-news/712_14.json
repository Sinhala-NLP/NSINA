{
       "Source": "hirunews",
       "Timestamp": "Saturday, 08 August 2015 - 16:33",
       "Headline": "වසීම් අක්‍රම්ට වෙඩි තැබූ සැකකරුවෙකු අත්අඩංගුවට",
       "News Content": "පාකිස්තානයේ ප්‍රවීන ක්‍රිකට් ක්‍රීඩක වසීම් අක්‍රම්ගේ මෝටර් රථයට කරච්චි නුවරදී වෙඩි තැබීම සම්බන්ධයෙන් සැකකරන පුද්ගලයෙකු පාකිස්තාන පොලිසිය මගින් අත්අඩංගුවට ගෙන තිබෙනවා. කරච්චි නුවර ජනාකීර්ණ වීථියකදී වසීම් අක්‍රම්ගේ මෝටර් රථයට වෙඩි ප්‍රහාරයක් එල්ල වූයේ පසුගිය බදාදායී. වෙඩි තැබූ පුද්ගලයාගේ මෝටර් රථය වසීම් අක්‍රම්ගේ මර්සිඩීස් බෙන්ස් මෝටර් රථයේ ගැටී ඇති අතර ඉන් අනතුරුව වචන හුවමාරුවක් සිදුවී තිබෙනවා. ඉන් පසුවයි ඔහු වසීම් අක්‍රම්ගේ රථයට වෙඩි තබා ඇත්තේ. එහිදී ඔහුට තුවාල සිදු නොවූ අතර සැකකරු පලා ගොස් තිබුණා.\nමෙම සිදුවීම අදාළ මාර්ගයේ සවිකර තිබූ CCTV ආරක්ෂිත කැමරාවක සටහන් වී තිබෙනවා. එම වීඩියෝව පහතින් බලන්න....\nCCTV වීඩියෝ දර්ශන....\nපාකිස්ථාන ක්‍රිකට් පිල වෙනුවෙන් ක්‍රීඩා කළ දක්ෂ වේග පන්දු යවන්නෙකු වූ වසීම් අක්‍රම් කරච්චි නුවර රැදී සිටින්නේ පාකිස්ථාන ජාතික වේග පන්දු සංචිතය අධීක්ෂණය කිරීමටයි.\nවසීම් අක්‍රම් මෙම සිදුවීම පිළිබදව මාධ්‍යයට විස්තර කළේ මේ ආකාරයෙන්....",
       "URL": "https://www.hirunews.lk/114571/වසීම්-අක්‍රම්ට-වෙඩි-තැබූ-සැකකරුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=712"
}