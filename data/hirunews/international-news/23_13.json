{
       "Source": "hirunews",
       "Timestamp": "Sunday, 13 November 2022 - 8:53",
       "Headline": "ලොව පුරා බිලියන 1.7 ක ජනතාවට අධි ස්ථුලතාවය",
       "News Content": "ලොව වැඩිහිටියන් සහ දරුවන් බිලියන 1.7 ක් අධි ස්ථුලතාවයෙන් පෙළෙන බව ලෝක සෞඛ්‍ය සංවිධානයේ දත්ත වාර්තා උපුටා දක්වමින් වර්ල්ඩෝ මීටර් වෙබ් අඩවිය පවසනවා.\nඒ අතර යොවුන් වියේ පසුවන්නන් මිලියන 340 ක්, දරුවන් මිලියන 39 ක් සිටින බව සඳහන්.\nසෞඛ්‍ය සංවිධානය ප්‍රකාශ කරන්නේ 2025 වසර වනවිට ආසන්න වශයෙන් මිලියන 167 ක ජනතාවක් අධික බර හෝ තරබාරරුකම නිසා සෞඛ්‍ය සම්පන්න බවින් අඩුවිය හැකි බවයි.\nමේ අතර අනිද්දා (15) වනවිට ගෝලීය ජනගහනය බිලියන අට ඉක්මවනු ඇති බව එක්සත් ජාතීන්ගේ සංවිධානය පුරෝකථනය කර තිබෙනවා.\nඔවුන් නිකුත් කළ වාර්තාවක දැක්වෙන්නේ ලබන වසර වනවිට චීනය අභිබවා ලොව වැඩිම ජනගහණයක් සහිත රට බවට ඉන්දියාව පත්වනු ඇති බවයි.",
       "URL": "https://www.hirunews.lk/320266/ලොව-පුරා-බිලියන-1-7-ක-ජනතාවට-අධි-ස්ථුලතාවය",
       "Category": "International News",
       "Parent URL": "https://www.hirunews.lk/international-news.php?pageID=23"
}