{
       "Source": "hirunews",
       "Timestamp": "Monday, 04 July 2016 - 17:28",
       "Headline": "අල්කයිඩා සංවිධානය ඉන්දියාවේ ප්‍රහාරවලට සැරසෙයි",
       "News Content": "අල්කයිඩා සංවිධානයේ ඉන්දීය උප මහද්වීප ශාඛාව ඉන්දියාව තුළ ප්‍රහාර දියත් කරන්නැයි එරට මුස්ලිම්වරුන්ගෙන් ඉල්ලා ඇති බව ඇමරිකානු ඔත්තු සේවා හෙළිදරව් කරගෙන තිබෙනවා.\nබංග්ලාදේශයට පසුගිය දා එල්ල වූ ප්‍රහාරයේ වගකීම අයි.එස්. සංවිධානය විසින් භාර ගත් අතර අල්කයිඩා, ඊට ප්‍රතිවාදී ලෙස කටයුතු කරන කණ්ඩායමක්.\nඅල්කයිඩා කලාපීය සංවිධානය මගින් ඉන්දියාවේ මුස්ලිම්වරුන් වෙත අන්තර්ජාලය ඔස්සේ හඬ පටයක් ද නිකුත් කර ඇති බව සදහන්.\nඑමෙන්ම වාර්ගික ගැටුම්වලට ඉන්දීය පොලීසිය සහ ජ්‍යෙෂ්ඨ නිලධාරීන් වගකිව යුතු බවත්, ඔවුන්ට එරෙහිව කටයුතු කිරීම මුස්ලිම්වරුන්ගේ වගකීමක් බවත් එම ප්‍රකාශයේ සදහන් වී තිබෙනවා.",
       "URL": "https://www.hirunews.lk/137181/අල්කයිඩා-සංවිධානය-ඉන්දියාවේ-ප්‍රහාරවලට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=616"
}