{
       "Source": "hirunews",
       "Timestamp": "Monday, 22 January 2018 - 12:52",
       "Headline": "දූෂණ චෝදනා එල්ල වූ වියට්නාම කොමියුනිස්ට් පක්ෂ ප්‍රධානියෙකුට සිරදඩුවම්",
       "News Content": "වියට්නාම කොමියුනිස්ට් පක්ෂයේ දේශපාලන මණ්ඩල සභිකයෙකු වූ ඉහළ පෙළේ රාජ්‍ය නිලධාරියෙකුට එරට අධිකරණය මගින් 13 වසරක සිර දඬුවම් නියම කර තිබෙනවා.\nවියට්නාමයේ තෙල් සහ ගෑස් නිෂ්පාදන ආයතනය වන පෙට්‍රෝවියට්නාම් හි සභාපතිවරයා ලෙසද කටයුතු කළ ඩිනා - ලා - ටෑන් නැමති ඔහු දූෂණ චෝදනා මත මෙලෙස නඩු විභාගයකට යොමුකර තිබුණා.\nජර්මනියේදී වියට්නාම රහස් ඔත්තු සේවය මගින් පැහැරගත් බව කියන ඉහළ පෙළේ රාජ්‍ය නිලධාරියෙකුටද දූෂණ චෝදනා මත ජීවිතාන්තය දක්වා සිර දඬුවම් නියම කරනු ලැබුවා.\nඔහුද දූෂණ චෝදනා එල්ලවී ඇති වියට්නාම තෙල් සමාගමේ විධායක නිලධාරීන් 20 දෙනෙකු අතුරින් අයෙක්.",
       "URL": "https://www.hirunews.lk/181705/දූෂණ-චෝදනා-එල්ල-වූ-වියට්නාම-කොමියුනිස්ට්-පක්ෂ-ප්‍රධානියෙකුට-සිරදඩුවම්",
       "Category": "International News",
       "Parent URL": "https://www.hirunews.lk/international-news.php?pageID=402"
}