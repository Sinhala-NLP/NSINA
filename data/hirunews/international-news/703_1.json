{
       "Source": "hirunews",
       "Timestamp": "Wednesday, 23 September 2015 - 13:22",
       "Headline": "ඇමෙරිකාවෙන් යළිත් රුසියාවට චෝදනා",
       "News Content": "රුසියාව, සිරියාවට යුද ආධාර ලබාදෙන්නේ ආත්මාර්ථකාමී අරමුණකින් බවට ඇමෙරිකානු රාජ්‍ය ලේකම් ජෝන් කෙරී චෝදනා කරනවා. රුසියාව තම අවශ්‍යතා ඉටු කර ගැනීම සඳහා සිරියාව යොදා ගන්නා බව ප්‍රකාශ කරන ඇමෙරිකානු රාජ්‍ය ලේකම්වරයා සිරියාව තුළ රුසියානු හමුදා කඳවුරු දෙකක් ඉදිකිරීමේ සූදානම ද දැඩි විවේචනයට ලක් කළා. විදෙස් වාර්තා සඳහන් කළේ රුසියාව මේ වනවිට සිරියානු ජනාධිපති බෂාර් අල් අසාද්ගේ රජයට ලබාදෙන යුද ආධාර ද වැඩි කර ඇති බවයි.",
       "URL": "https://www.hirunews.lk/117123/ඇමෙරිකාවෙන්-යළිත්-රුසියාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=703"
}