{
       "Source": "hirunews",
       "Timestamp": "Saturday, 02 September 2017 - 13:19",
       "Headline": "වෛද්‍ය ශිෂ්‍යාවක් වීමට ඉන්දීය ශ්‍රේෂ්ඨාධිකරණයේ පිහිට පැතූ සිසුවිය දිවි හානි කර ගනී",
       "News Content": "උසස් පෙළ විභාගයෙන් වෛද්‍ය ශිෂ්‍යාවක් වීමට වරම් ලැබුව ද මධ්‍යම රජයේ ජාතික යෝග්‍යතා ප්‍රවේශ විභාගය අසමත් වූ තමිල්නාඩු ප්‍රාන්තයේ 17 හැවිරිදි ශිෂ්‍යාවක් ගෙළ වැළලාගෙන දිවි හානිකරගෙන තිබෙනවා.\nඇය පසුගිය උසස් පෙළ විභාගයෙන් ලකුණු 1200කින් 1176ක් ලබාගෙන ඇති අතර, නීට් හෙවත් ජාතික උපයෝගීතා ප්‍රවේශ විභාගයෙන් සමත් වූයේ නැහැ.\nඑම විභාගයෙන් තමා නිදහස් කර වෛද්‍ය ශිෂ්‍යාවක්වීමට වරම් ලබාදෙන්නැයි ඇය ඉන්දීය ශ්‍රේෂ්ඨාධිකරණයේ පිහිට ද අපේක්ෂා කළා.\nශ්‍රේෂ්ඨාධිකරණය පසුගිය වසරේදී තමිල්නාඩු ප්‍රාන්තය එම අවශ්‍යතාවයෙන් නිදහස් කළ ද මේ වසරේ එය දිගු කිරීමට කැමැත්ත පළ කළේ නැහැ.\nමෙලෙස වෛද්‍ය ශිෂ්‍යාවක් වීමේ අපේක්ෂාවන් ගිලිහී යාමෙන් පසුවයි ඇය දිවි හානි කරගෙන ඇත්තේ.",
       "URL": "https://www.hirunews.lk/169987/වෛද්‍ය-ශිෂ්‍යාවක්-වීමට-ඉන්දීය-ශ්‍රේෂ්ඨාධිකරණයේ-පිහිට-පැතූ-සිසුවිය-දිවි-හානි-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=443"
}