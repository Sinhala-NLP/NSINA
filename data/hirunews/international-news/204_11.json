{
       "Source": "hirunews",
       "Timestamp": "Saturday, 25 January 2020 - 17:16",
       "Headline": "කොරෝනා වෛරසයෙන් හොංකොං දිවයිනේ හදිසි තත්ත්වයක්",
       "News Content": "චීනයට අයත් හොංකොං දිවයිනේ ද, නව කොරෝනා වෛරසය හේතුවෙන් හදිසි තත්ත්වයක් ප්‍රකාශයට පත් කර තිබෙනවා.\nඑහි ප්‍රධාන විධායක නිලධාරිනි කැරී ලෑම් කියා සිටියේ වෛරසය ආසාදනය වීම තවදුරටත් පැතිරීම වැළැක්වීම සඳහා එම පියවර ගනු ලැබූ බවයි.\nමේ අතර, චීනයේ තවත් නගර 5 ක කොරෝනා වෛරස් ආසාදනය හේතුවෙන් ප්‍රවාහන සීමාවන් පනවා තිබෙනවා.\nමේ අනුව, හුබෙයි ප්‍රාන්තයේ නගර 18ක සංචාර සීමාවන් පනවා ඇති අතර, ඒවායේ පොදු ප්‍රවාහන සේවාවලට මහාමාර්ගවලට ඇතුළු වීමට හැකි වන්නේ නැහැ.\nමෙම තත්ත්වය මිලියන 56 ඉක්මවූ ජනතාවට බලපාන බවයි විදෙස් වාර්තා සඳහන් කළේ.",
       "URL": "https://www.hirunews.lk/233031/කොරෝනා-වෛරසයෙන්-හොංකොං-දිවයිනේ-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=204"
}