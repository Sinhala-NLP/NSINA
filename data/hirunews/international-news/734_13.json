{
       "Source": "hirunews",
       "Timestamp": "Thursday, 14 May 2015 - 16:03",
       "Headline": "රජයේ දැන්වීම් වලට ජනපති සහ අගමැතිගේ ඡායාරූප පමණයි",
       "News Content": "රජයේ දැන්වීම් පළ කිරීමේදී ජනාධිපති, අගමැති සහ අග්‍රවිනිශ්චයකාරවරයාගේ ඡායාරූප පමණක් භාවිත කළ යුතු බවට ඉන්දීය ශ්‍රේෂ්ඨාධිකරණය නියෝගයක් නිකුත් කර තිබෙනවා. ඒ අනුව ඉන්දීය රජයේ අමාත්‍යවරුන් සහ ප්‍රාන්ත ප්‍රධාන අමාත්‍යවරුන්ගේ ඡායාරූප මින් ඉදිරියට රජයේ දැන්වීම් සඳහා භාවිත කළ නොහැකි බවයි එම නියෝගයේ සඳහන් වන්නේ. කෙසේ වෙතත්, මෙම නියෝගය සම්බන්ධයෙන් විරෝධය පළ කරන තමිල්නාඩුවේ ඞී.එම්.කේ. පක්ෂ නායක එම්.කරුණානිධි ප්‍රකාශ කරන්නේ රටේ අගමැතිවරයාට සහ ජනාධිපතිවරයාට හිමි වරප්‍රසාද ප්‍රාන්ත මහ ඇමතිවරුන්ටද හිමිවිය යුතු බවයි.",
       "URL": "https://www.hirunews.lk/109475/රජයේ-දැන්වීම්-වලට-ජනපති-සහ-අගමැතිගේ-ඡායාරූප-පමණයි",
       "Category": "International News",
       "Parent URL": "https://www.hirunews.lk/international-news.php?pageID=734"
}