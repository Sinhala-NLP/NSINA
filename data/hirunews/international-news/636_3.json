{
       "Source": "hirunews",
       "Timestamp": "Tuesday, 10 May 2016 - 13:28",
       "Headline": "බ්‍රසීල ජනාධිපතිනියට හෙට තීරණාත්මකයි",
       "News Content": "බ්‍රසීල ජනාධිපතිනී ඩිල්මා රූසෙෆ්ට එරෙහි දෝෂාභියෝගය විභාග කිරීම පිළිබදව එරට සෙනෙට් මණ්ඩලය හෙට ඡන්ද විමසීමක් පවත්වනවා.\nබ්‍රසීල පහළ පාර්ලිමේන්තුව දෝෂාභියෝග ක්‍රියාවලිය නතර කරන ලෙස යෝජනාවක් සම්මත කිරීමත් සමඟ එරට ඇති වී තිබෙන්නේ දේශපාලන අර්බුදයක්.\nකෙසේ නමුත් සෙනෙට් ඡන්ද විමසීමෙන් දෝෂාභියෝගය විභාග කිරීමට තීරණය කළහොත් ජනාධිපතිනී රූසෙෆ්ට බලයෙන් ඉවත්වීමට සිදුවන අතර ඇයට එරෙහි අධිකරණ ක්‍රියාමාර්ග මාස 6ක් ඇතුළත ක්‍රියාත්මක වනු ඇති.\nරජයේ මූල්‍ය ප්‍රතිපත්ති උල්ලංගණය කිරීම ඇයට එරෙහිව එල්ල වී ඇති චෝදනාවයි.",
       "URL": "https://www.hirunews.lk/132873/බ්‍රසීල-ජනාධිපතිනියට-හෙට-තීරණාත්මකයි",
       "Category": "International News",
       "Parent URL": "https://www.hirunews.lk/international-news.php?pageID=636"
}