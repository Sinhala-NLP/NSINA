{
       "Source": "hirunews",
       "Timestamp": "Sunday, 20 December 2020 - 8:28",
       "Headline": "නව කොරෝනා වෛරස් ප්‍රභේදය නිසා බ්‍රිතාන්‍යයේ සංචරණ සීමා යළි දැඩි වේ",
       "News Content": "සීග්‍රයෙන් ව්‍යාප්ත වන නව කොරෝනා වෛරස් ප්‍රභේදයක් හේතුවෙන් බ්‍රිතාන්‍ය තුළ සංචරණ සීමාවන් දැඩි කිරීමට පියවර ගෙන තිබෙනවා.\nමීට පෙර කොරෝනා සංචරණ සීමාවන් ලිහිල් කිරීමට තීරණය කර තිබුණද නත්තල් දිනය දක්වා දින පහක කාලයක් කොරෝනා සීමාවන් දැඩි කරන බවයි බ්‍රිතාන්‍ය අග්‍රාමාත්‍ය බොරිස් ජොන්සන් ප්‍රකාශ කර ඇත්තේ.\nසියයට 70 කට වැඩි ප්‍රබල ව්‍යාප්තියක් පෙන්නුම් කරන නව කොරෝනා වෛරස් ප්‍රභේදයක් ලන්ඩනයෙන් හමුවී ඇති බව එරට විද්‍යාඥයන් අනාවරණ කර තිබුණා.\nඒ පිළිබඳව ලෝක සෞඛ්‍ය සංවිධානයද දැනුවත් කිරීමට කටයුතු කළ බවයි අගමැති බොරිස් ජොන්සන් ඊයේ පැවති මාධ්‍ය හමුවකදී ප්‍රකාශ කර ඇත්තේ.\nලොව පුරා කොරෝනා ආසාදිතයන් සංඛ්‍යාව හත්කෝටි හැට පන්ලක්ෂ අනූදහස් හාරසිය දොළහ දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ දහසය ලක්ෂ 91,064 ක් ලෙසයි.",
       "URL": "https://www.hirunews.lk/257442/නව-කොරෝනා-වෛරස්-ප්‍රභේදය-නිසා-බ්‍රිතාන්‍යයේ-සංචරණ-සීමා-යළි-දැඩි-වේ",
       "Category": "International News",
       "Parent URL": "https://www.hirunews.lk/international-news.php?pageID=147"
}