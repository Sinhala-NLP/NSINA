{
       "Source": "hirunews",
       "Timestamp": "Tuesday, 23 August 2016 - 7:40",
       "Headline": "ජර්මනිය යුද සූදානමක",
       "News Content": "නිරවි යුද සමයෙන් පසු ජර්මනිය ප්‍රථම වරට යුද ආපදාවක් සඳහා සූදානම්වීමට තීරණය කර තිබෙනවා.\nඑරට අභ්‍යන්තර කටයුතු අමාත්‍යාංශය මේ සම්බන්ධයෙන් පිටු 69කින් යුත් උපදෙස් මාලාවක් නිකුත් කර ඇති බවයි විදෙස් වාර්තා සදහන් කළේ.\nඒ අනුව සියලුම ජර්මානු පුරවැසියන්ට දින 10කට අවශ්‍ය ආහාර සහ දින 5කට අවශ්‍ය ජලය රැස් කර තබා ගන්නා ලෙස උපදෙස් ලබාදී තිබෙනවා.\nජර්මනියට එල්ල විය හැකි බරපතල ආරක්ෂක තර්ජනයක් ඉවත දැමිය නොහැකි අතර, ඒ සඳහා සූදානම් විය යුතු බව එරට අභ්‍යන්තර කටයුතු අමාත්‍යාංශය අවධාරණය කළා.\nකෙසේ නමුත් මෙමගින් ජර්මානු පුරවැසියන් තුළ අනවශ්‍ය භීතියක් ඇති වන බවට විපක්ෂය චෝදනා නගනවා.\nනිරවි යුද සමයේ එවකට බටහිර ජර්මනියේ ආරක්ෂක බංකර 2000ක් පමණ තනා ඇති අතර වාහන ගරාජ සහ පාසල් ද ඊට ඇතුළත්.\nඑම බංකර වෙනත් ගොඩනැගිලි බවට පත් කිරීම ජර්මනියේ නීතිය මගින් තහනම් කර ඇති කරුණක්.",
       "URL": "https://www.hirunews.lk/141261/ජර්මනිය-යුද-සූදානමක",
       "Category": "International News",
       "Parent URL": "https://www.hirunews.lk/international-news.php?pageID=595"
}