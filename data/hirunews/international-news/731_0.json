{
       "Source": "hirunews",
       "Timestamp": "Friday, 29 May 2015 - 15:19",
       "Headline": "ජපානයටත් ඛේදවාචකයක්ද?",
       "News Content": "දකුණුදිග ජපානයේ දුරස්ථ දිවයිනක පිහිටි ගිනි කන්දක් අද හදිසියේම පිපිරීමට ලක්වුණා. කුචි - නොයෙරා - බුජිමා නම් වූ එම දිවයිනෙන් ජනයා ඉවත් කිරීම සඳහා පියවර ගෙන ඇති බවයි ජපාන රජය සඳහන් කළේ. දූපත්වාසීන් 140 දෙනෙකු එහි සිටින අතර ඔවුන් ලෝකයට සම්බන්ධ වන්නේ මුහුදු මාර්ගයෙන් පමණයි. දකුණුදිග ජපානයේ කියුෂු දිවයිනේ සිට කිලෝමීටර් 160 ක් ඈතින් පිහිටි එම කුඩා දිවයිනට මගී යාත්‍රාවක් දැනටමත් යවා ඇති බවයි ජපාන ආපදා කළමනාකරණ ආයතනය ප්‍රකාශ කළේ. දිවයිනෙන් කළු දුමාරයක් නික්මෙන අතර ගිනිකඳු පිපිරීමෙන් සිදුවූ හානි පිළිබඳව මෙතෙක් වාර්තා ලැබී නැහැ.",
       "URL": "https://www.hirunews.lk/110401/ජපානයටත්-ඛේදවාචකයක්ද",
       "Category": "International News",
       "Parent URL": "https://www.hirunews.lk/international-news.php?pageID=731"
}