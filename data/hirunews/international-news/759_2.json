{
       "Source": "hirunews",
       "Timestamp": "Saturday, 14 February 2015 - 13:01",
       "Headline": "නවසීලන්තයේ සවුත් අයිලන්ඞ් වෙරළ තීරයට තල් මසුන් ගොඩ ගසයි",
       "News Content": "නවසීලන්තයේ සවුත් අයිලන්ඞ් වෙරළ තීරයට තල් මසුන් විශාල පිරිසක් ගොඩ ගසා ඇති බව විදෙස් වාර්තා පවසනවා. එම තල්මසුන් අතරින් 100කට වැඩි සංඛ්‍යාවක් මිය ගොස් ඇති බවයි විදෙස් වාර්තාවල වැඩිදුරටත් සදහන් වන්නේ. ජීවතුන් අතර සිටින තල්මසුන් යළි මුහුදට යැවීම සඳහා මේ වන විට සහන කණ්ඩායම් දැඩි පරිශ්‍රමයක් දරණ බවයි වාර්තා වන්නේ. ඇතැම් තල්මසුන් යළි මුහුදට හරවා යැවුව ද ඔවුන් නැවතත් ගොඩබිම කරා පැමිණීමෙන් සහන කණ්ඩායම් දැඩි අසීරුතාවකට මුහුණ දී තිබෙනවා.",
       "URL": "https://www.hirunews.lk/103412/නවසීලන්තයේ-සවුත්-අයිලන්ඞ්-වෙරළ-තීරයට-තල්-මසුන්-ගොඩ-ගසයි",
       "Category": "International News",
       "Parent URL": "https://www.hirunews.lk/international-news.php?pageID=759"
}