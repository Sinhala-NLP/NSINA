{
       "Source": "hirunews",
       "Timestamp": "Saturday, 28 January 2017 - 15:24",
       "Headline": "ඕස්ට්‍රේලියාවේ සැහැල්ලු  ගුවන් යානා අනතුරකින් පෙම්වතුන් යුවලක් මරුට",
       "News Content": "බටහිර  ඕස්ට්‍රේලියාවේ - පර්ත් නුවර සිදුවූ ගුවන් යානා අනතුරකින් එහි ගමන් ගත් පෙම්වතුන් යුවලක් ජීවිතක්ෂයට පත්ව තිබෙනවා.\nමෙලෙස කඩා වැටුණේ ජී - 73 දරන සැහැල්ලු ගුවන් යානයක්.\nවිදෙස් මාධ්‍ය වාර්තා කලේ අදාළ ගුවන් යානයේ කොටස් කිහිපයක් පර්ත් නගරයට නුදුරු ස්වාන් ගඟට කඩා වැටී ඇති බවයි.\nඑම අවස්ථාව වන විට ස්වාන් ගඟ කේන්ද්‍ර කර ගනිමින් ගිනි කෙළි වලින් විචිත්‍ර වූ  ඕස්ට්‍රේලියානු ජාතික දිනය සැමරීමේ උත්සවයක් සංවිධාන කර තිබුණත්, අනතුරෙන් පසුව එය නවතා දැමීමටයි සංවිධායකයන් තීරණය කළේ.\nකෙසේ වෙතත්, යානය කඩා වැටීමෙන් සැමරුම් උත්සවයට සහභාගි වීමට පැමිණ සිටි කිසිවෙකුටත් අනතුරක් සිදුව නැහැ.",
       "URL": "https://www.hirunews.lk/153127/ඕස්ට්‍රේලියාවේ-සැහැල්ලු-ගුවන්-යානා-අනතුරකින්-පෙම්වතුන්-යුවලක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=524"
}