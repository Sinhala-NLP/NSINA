{
       "Source": "hirunews",
       "Timestamp": "Sunday, 21 January 2018 - 10:06",
       "Headline": "ඇමරිකානු රජය අක්‍රියවද්දී ට්‍රම්ප් පදවි ප්‍රාප්තියේ පළමු වසර සමරයි",
       "News Content": "අතුරු අයවැය සම්මත කරගැනීමට නොහැකිවීම නිසා ඇමරිකානු රජය අක්‍රියවද්දී ජනාධිපති ඩොනල්ඩ් ට්‍රම්ප් ඊයේ සිය පදවි ප්‍රාප්තියේ පළමු වසර සමරනු ලැබුවා.\nකොංග්‍රස් සභාව මගින් සම්මත කළද සෙනෙට් මණ්ඩලයේදී අතුරු අයවැය සම්මත කරගැනීමට නොහැකිවූයේ ඩිමොක්‍රටික් පක්ෂය ඊට එරෙහිවීම හේතුවෙන්.\nඒ නිසා ට්විටර් පණිවුඩ මගින් සිය අදහස් පළ කිරීම පිළිබඳ ප්‍රකට ජනපති ට්‍රම්ප් සිය සංවත්සරය නිමිත්තෙන් නිකුත් කළ ට්විටර් පණිවුඩයේ දැක්වෙන්නේ ඩිමොක්‍රටික් පාක්ෂිකයන් තමාට කදිම තෑග්ගක් ලබාදී ඇති බවයි.\nරජය අක්‍රියවීමේ ප්‍රතිඵලයක් ලෙස ඇමරිකානු රාජ්‍ය සේවකයන් ලක්ෂ සංඛ්‍යාත පිරිසකට වැටුප් රහිත නිවාඩු හිමිවන අතර, අයවැය පිළිබඳ එකඟත්වයකට පැමිණෙන තුරු ක්‍රියාකාරී සේවයේ නිරත ඇමරිකානු සෙබළුන්ටද වැටුප් හිමිවන්නේ නැහැ.",
       "URL": "https://www.hirunews.lk/181618/ඇමරිකානු-රජය-අක්‍රියවද්දී-ට්‍රම්ප්-පදවි-ප්‍රාප්තියේ-පළමු-වසර-සමරයි",
       "Category": "International News",
       "Parent URL": "https://www.hirunews.lk/international-news.php?pageID=402"
}