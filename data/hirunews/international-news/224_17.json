{
       "Source": "hirunews",
       "Timestamp": "Saturday, 09 November 2019 - 17:39",
       "Headline": "බුල් බුල් චන්ඩ මාරුතයට පෙර බංග්ලාදේශය වෙරළාසන්න ප්‍රදේශවලින් ලක්ෂයක් ඉවත් කරගනී",
       "News Content": "බුල් බුල් චන්ඩ මාරුතය සමීපවීමත් සමඟ බංග්ලාදේශය එරට වෙරළාසන්න පහත් බිම් සහ දිවයින්වලින් ලක්ෂයකට අධික ජනතාව ආරක්ෂිත ස්ථාන කරා ඉවත් කරගෙන තිබෙනවා.\nසුළි සුළඟ ද රාත්‍රියේ සුන්දර්බාන් ප්‍රදේශයෙන් ගොඩබිමට ඇතුලූවනු ඇති බවයි බංග්ලාදේශ කාලගුණ විද්‍යා දෙපාර්තමේන්තුව ප්‍රකාශ කළේ.\nසුන්දර්බාන් ලොව විශාලතම කඩොලාන වනාන්තරයයි.\nනැගෙනහිර ඉන්දියාව දක්වා පැතිර යන එහි මිහි මතින් අතුරුදන්වීමේ අවදානමට ලක්ව සිටින බෙංගාල ව්‍යාඝ්‍රයන්ද වාසය කරනවා.\nබුල් බුල් සුළි සුළඟ බංග්ලාදේශ වේලාවෙන් අද රාත්‍රි 8 ට ගොඩබිමට ඇතුලූවනු ඇති බවට අනුමාන කෙරෙන අතර, ඊට පෙර මිලියන 1.5ක ජනතාව ඉවත් කරගැනීමට සැළසුම් කර ඇති බව එරට ආපදා අංශ ප්‍රකාශ කළා.\nබංග්ලාදේශයේ මොන්ග්ලා සහ චිතගොන් වරායවල කටයුතුද සුළි සුළඟ හේතුවෙන් නතර කෙරුණා.\nබුල් බුල් චන්ඩ මාරුතය නිසා ඉන්දියාවේ කොල්කටා ගුවන් තොටුපලේ මෙහෙයුම් ද අද පස්වරු 6 සිට හෙට උදෑසන 6 දක්වා අත්හිටුවා තිබෙනවා.",
       "URL": "https://www.hirunews.lk/227959/බුල්-බුල්-චන්ඩ-මාරුතයට-පෙර-බංග්ලාදේශය-වෙරළාසන්න-ප්‍රදේශවලින්-ලක්ෂයක්-ඉවත්-කරගනී",
       "Category": "International News",
       "Parent URL": "https://www.hirunews.lk/international-news.php?pageID=224"
}