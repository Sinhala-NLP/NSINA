{
       "Source": "hirunews",
       "Timestamp": "Tuesday, 20 December 2016 - 7:44",
       "Headline": "තුර්කියේ රුසියානු තානාපතිවරයා ඝාතනය කෙරේ",
       "News Content": "තුර්කියේ රුසියානු තානාපති අන්ද්‍රෙයි කාලොෆ්, අන්කාරා නුවර දී වෙඩි තබා ඝාතනය කර තිබෙනවා.\nරුසියාවේ ප්‍රවීන රාජ්‍ය තාන්ත්‍රික නිලධාරියෙකු වන 62 හැවිරිදි කාලොෆ් මෙලෙස ඝාතනය කර ඇත්තේ රාජකාරියෙන් මුක්තව සිටි තුර්කි කැරළි මර්දන පොලිස් භටයෙකු විසින්.\nරුසියාව තුර්කි ජාතිකයන්ගේ ඇසින් යන තේමාව යටතේ අන්කාරා නුවර පැවැති ඡායාරූප ප්‍රදර්ශනයක සමාරම්භක අවස්ථාවට එක්වූ රුසියානු තානාපතිවරයාට ඔහු විසින් වෙඩි පහර 8ක් එල්ල කර ඇති බව සඳහන්.\nවෙඩි තැබීමට පෙර, ඇලෙප්පෝව සහ සිරියාව අමතක නොකරන ලෙස හඬ නැගූ මෙම 22 හැවිරිදි පොලිස් නිලධාරියා තුර්කි ආරක්ෂකයන්ගේ වෙඩි පහරින් මිය ගිය බවයි වාර්තා වී ඇත්තේ.\nසිද්ධිය සම්බන්ධයෙන් තුර්කි ජනාධිපති තායිප් අර්ඩවාන්, රුසියානු ජනාධිපති ව්ලැදිමීර් පුටින් සමඟ දුරකථන සංවාදයක නිරත වී ඇති අතර, නායකයන් දෙදෙනාගේම අදහස වී ඇත්තේ මෙය දෙරට අතර සබඳතා පළුඳු කිරීමේ ප්‍රකෝපකාරී ප්‍රයත්නයක් බවයි.\nවෙඩි තැබීම සිදුවූ ආකාරය පහතින් (සංවේදී දර්ශන සහිතයි)",
       "URL": "https://www.hirunews.lk/150123/තුර්කියේ-රුසියානු-තානාපතිවරයා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=544"
}