{
       "Source": "hirunews",
       "Timestamp": "Sunday, 17 November 2013 - 13:11",
       "Headline": "පිලිපීනයට විදේශ ආධාර.",
       "News Content": "හයියාන් සුළි සුළඟින් දැවැන්ත විනාශයක් සිදුවූ පිලිපීනයට දැන් ප්‍රමාණවත් ලෙස විදේශ සහනාධාර ලැබෙමින් පවතිනවා. සුළි සුළඟින් විපතට පත්වූවන් සිටින හුදකලා ප්‍රදේශවලට ද ඇමෙරිකානු හෙලිකොප්ටර් යානා මගින් සහනාධාර රැගෙන යන බව සඳහන්. මීට දින 8 කට පෙර පිලිපීනයට හැමූ ප්‍රචන්ඩ හයියාන් සුළි සුළඟින් පුද්ගලයන් 3600 කට වැඩි පිරිසක් ජීවිතක්ෂයට පත්වූ අතර පන් ලක්ෂයක් පමණ අවතැන්වුණා. ජගත් සංවිධානයේ මැදිහත්වීමෙන් පිලිපීනයට සහනාධාර ලබාදීමේ මෙහෙයුම ආරම්භ වූයේ පසුවයි. ජගත් සංවිධානය ප්‍රකාශ කළේ සහාය ලබාදෙන අනෙකුත් රටවල් සමඟ පිලිපීනයට ඉදිරි මාස 6 සඳහා සහනාධාර සැපයීමට හැකියාවක් ඇති බවයි.",
       "URL": "https://www.hirunews.lk/71562/පිලිපීනයට-විදේශ-ආධාර",
       "Category": "International News",
       "Parent URL": "https://www.hirunews.lk/international-news.php?pageID=785"
}