{
       "Source": "hirunews",
       "Timestamp": "Tuesday, 22 October 2019 - 7:37",
       "Headline": "සිරියාව අතහැර යන ඇමරිකානු සෙබලූන්ට, කුර්දි වැසියන්ගෙන් තක්කාලි, අල ප්‍රහාර",
       "News Content": "උතුරු සිරියාවේ නගර අතහැර යන ඇමරිකානු හමුදාවට කුපිත වූ කුර්දි වැසියන් අර්තාපල් අල හා තක්කාලි වලින් පහර දී තිබෙනවා.\nකුර්දි වැසියන් තම නිවෙස්වල සිට ජනේලවලින් අල, තක්කාලි මෙන්ම කසල වලින් ද ඇමරිකානු හමුදා වෙත ප්‍රහාර එල්ල කර ඇති බවයි විදෙස් වාර්තා සඳහන් කළේ.\nඅර්තාපල් සහ තක්කාලි ප්‍රහාර මධ්‍යයේ ඇමරිකානු හමුදාව රැගත් වාහන එම ප්‍රදේශවලින් පිටව යන අයුරු දැක්වෙන වීඩියෝපටයක් මේ වන විටත් අන්තර්ජාලයට එක් කර තිබෙනවා.\nඅයි.එස්. සටන්කාමීන්ට එරෙහි මෙහෙයුම් සඳහා සිරියාවේ සිටින සිය හමුදාව ඉවත් කර ගන්නා බව ඇමරිකාව පසුගිය දා නිවේදනය කළා.",
       "URL": "https://www.hirunews.lk/226731/සිරියාව-අතහැර-යන-ඇමරිකානු-සෙබලූන්ට-කුර්දි-වැසියන්ගෙන්-තක්කාලි-අල-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=229"
}