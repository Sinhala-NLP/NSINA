{
       "Source": "hirunews",
       "Timestamp": "Friday, 13 February 2015 - 8:42",
       "Headline": "IS ට විරුද්ධව ආරක්ෂක මණ්ඩලයෙන් සම්මුතියක්",
       "News Content": "සිරියාවේ සහ ඉරාකයේ බලය පතුරුවමින් සිටින අයි. එස් ඉස්ලාමීය අන්තවාදී සංවිධානයට එරෙහිව එක්සත් ජාතීන්ගේ ආරක්ෂක මණ්ඩලය ඊයේ යෝජනාවක් සම්මත කර ගත්තා. ඒ අයි. එස් සංවිධානය වෙනුවෙන් ලොව පුරා මුදල් එක්රැස් කිරීම වළක්වාලීමටයි. මේ අනුව, ඔවුන් සමග මූල්‍ය සබඳතා පවත්වන  ඕනෑම පුද්ගලයෙකුට එරෙහිව ජගත් සංවිධාන සම්බාධක ක්‍රියාත්මක වනු ඇති. ජගත් සංවිධාන වාර්තාවකින් පෙන්වා දී ඇත්තේ අයි.එස් සංවිධානය තෙල් අලෙවියෙන් දිනකට ඩොලර් මිලියන 1 යි දශම 6 යි 5 ක් උපයන අතර, කප්පම් ලබා ගැනීමෙන් වසරකට ඩොලර් මිලියන 35 ක් උපයා ගන්නා බවයි.",
       "URL": "https://www.hirunews.lk/103309/ට-විරුද්ධව-ආරක්ෂක-මණ්ඩලයෙන්-සම්මුතියක්",
       "Category": "International News",
       "Parent URL": "https://www.hirunews.lk/international-news.php?pageID=759"
}