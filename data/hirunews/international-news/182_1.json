{
       "Source": "hirunews",
       "Timestamp": "Friday, 15 May 2020 - 12:57",
       "Headline": "පිලිපීනයට සුළි සුළඟක්",
       "News Content": "කොරෝනා වෛරසයෙන් පීඩාවට ලක්ව ඇති පිලිපීනයට සුළි සුළඟකින් දැඩි හානි සිදුව තිබෙනවා.\nවොන්ෆොන් සුළි සුළඟ ඊයේ සන්ධ්‍යාවේ පිලිපීනය සිසාරා හමා ගියේ එහි ගමන් මඟ පිහිටි නිවාස දහස් ගණනකට හානි සිදුකරමින්.\nසුළි සුළඟ සමඟ ධාරාණිපාත වර්ෂාවක් ද ඇද හැලී ඇති අතර, පුද්ගලයන් එක්ලක්ෂ 41,700ක් පමණ අවතැන් වී ඇති බව විදෙස් වාර්තා සඳහන් කළා.\nකොරෝනා වෛරස් සමාජ දුරස්ථභාවය පිළිබද රෙගුලාසිවලට අනුව ඔවුන් කඳවුරුවල රැදවීම ගැටළුවක් වී ඇති බව සඳහන්.\nපිලිපීනයේ කොරෝනා වෛරස් ආසාදිතයන්ගේ සංඛ්‍යාව මේ වන විට 11,800 ඉක්මවා ඇති අතර, එරටින් කොරෝනා මරණ 790ක් ද වාර්තා වුණා.",
       "URL": "https://www.hirunews.lk/240776/පිලිපීනයට-සුළි-සුළඟක්",
       "Category": "International News",
       "Parent URL": "https://www.hirunews.lk/international-news.php?pageID=182"
}