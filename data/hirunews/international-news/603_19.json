{
       "Source": "hirunews",
       "Timestamp": "Wednesday, 03 August 2016 - 14:57",
       "Headline": "WhatsApp භාවිත කරන අයට අනතුරු ඇගවීමක්",
       "News Content": "ස්මාර්ට් ජංගම දුරකථන භාවිත කරන්නන් අතර ජනප්‍රිය WhatsAppහි සිදුවන සංවාද පිළිබඳ නිරීක්ෂකයන් පිරිසක් නව තොරතුරක් හෙළිකර තිබෙනවා.\nඒ WhatsAppහි ඇති පණිවුඩ ඉන් මකා දැමුව ද එය ස්ථිරවම මැකී නොයන බවයි.\nආරක්ෂක නිරීක්ෂකයන් පිරිසක් විසින් මේ සම්බන්ධයෙන් විශේෂ විමර්ශණයක් සිදු කිරීමෙන් අනතුරුවයි මෙම තොරතුරු හෙළිකර ඇත්තේ.\nWhatsApp තුල සිදුවන සංවාද මකා දැමුව ද එය දුරකථනයෙන් සදාකාලිකවම ඉවත් නොවන බව ඔවුන් පෙන්වාදී තිබෙනවා.\nඑම පණිවුඩ යළිත් එය මුල් ආකාරයටම අදාළ දුරකථනයේ WhatsApp වෙත යොමුකල හැකි බවටයි මෙම විමර්ශකයන් සඳහන් කලේ.\nමේ අනුව WhatsApp භාවිත කරන්නන් සිය පණිවුඩ මකා දමා ඉතිහාසය අමතක කිරීමට උත්සාහ කරන්නේ නම් එය තවදුරටත් සැබෑවක් නොවනු ඇති.\nනීතිමය අවශ්‍යතා හෝ වෙනත් එවැනි කරුණක් මත අදාළ පණිවුඩ යළි ලබාගැනීමේ හැකියාව ඇති බව ආරක්ෂාව පිළිබඳ නිරීක්ෂකයන් හෙළිකර තිබෙනවා.\nකෙසේවෙතත් WhatsApp සිය පාරිභෝගිකයන්ගේ පෞද්ගලිකත්වය ආරක්ෂා කිරීමට දැඩිව කැපවී සිටින බවයි විදෙස් පුවත් සේවා පෙන්වා දෙන්නේ.",
       "URL": "https://www.hirunews.lk/139742/whatsapp-භාවිත-කරන-අයට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=603"
}