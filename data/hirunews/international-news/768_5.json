{
       "Source": "hirunews",
       "Timestamp": "Friday, 16 January 2015 - 8:42",
       "Headline": "බෙල්ජියමේ මෙහෙයුමකින් ත්‍රස්තවාදීන් දෙදෙනෙකු මරුට.",
       "News Content": "බෙල්ජියමේ ප්‍රහාරයකට සැරසුණු ත්‍රස්තවාදීන් දෙදෙනෙකු එරට පොලිසිය සිදුකළ මෙහෙයුමකදී ඊයේ (15) වෙඩි පහරින් ජීවිතක්ෂයට පත්වුණා. නැගෙනහිර බෙල්ජියමේ වෙර්වියර්ස් ප්‍රදේශයේ සිදුකළ මෙම මෙහෙයුම්දී තවත් ත්‍රස්ත සාමාජිකයෙකු අත්අඩංගුවට ගනු ලැබූ බව බ්‍රසල්ස් වාර්තා සඳහන් කළා. බෙල්ජියම් අගනුවර සහ යුරෝපයේ වෙනත් ප්‍රදේශවල දැවැන්ත ප්‍රහාරයක් සැලසුම් කළ මොවුන් සිරියාවේ අයි.එස්. සටන්කාමීන් වෙතින් පුහුණුව ලබාඇති බව සඳහන්. ඔවුන් ළඟ තිබී ස්වයංක්‍රීය ගිනි අවි මෙන්ම, පුපුරණ ද්‍රව්‍ය ද සොයා ගැණුනා. මෙම ත්‍රස්ත කල්ලිය රැදී සිට ඇත්තේ බෙල්ජියමේ ප්‍රධානතම ගුවන්තොටුපල ආසන්න ප්‍රදේශයකයි. යුරෝපා සංගමයේ මූලික ආයතන රැසක් මෙන්ම, නේටෝ සංවිධානයේ මූලස්ථානය පිහිටා ඇත්තේ ද බෙල්ජියමේයි.",
       "URL": "https://www.hirunews.lk/101321/බෙල්ජියමේ-මෙහෙයුමකින්-ත්‍රස්තවාදීන්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=768"
}