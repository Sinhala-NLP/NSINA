{
       "Source": "hirunews",
       "Timestamp": "Saturday, 24 December 2016 - 16:11",
       "Headline": "නයිජීරියාවෙන් කෘතිම සහල් මෙටි‍්‍රක් ටොන් 2.5 ක් සොයා ගැනේ",
       "News Content": "කෘතිමව සකස් කරන ලද සහල් තොගයක් තමන් භාරයට ගත් බව නයිජීරියානු සෞඛ්‍ය බලධාරීන් පවසනවා.\nප්‍රදේශ කිහිපයකින් ලැබුණු පැමිණිලිවලට අනුව සහල් මෙටි‍්‍රක් ටොන් 2.5ක ප්‍රමාණයක් සොයාගෙන ඇති බවයි වාර්තාවන්නේ.\nසිදුකරන ලද විමර්ශනවලදී අනාවරණ වී ඇත්තේ සහල් මළු 221 ක් මේ වනවිට වෙළඳපොලට නිකුත් කර ඇති බවයි.\nඉන් සහල් මලූ 102ක් සෞඛ්‍ය අංශ භාරයට ගෙන තිබෙනවා.\nමෙම සහල් පිසීමේදී මිනිත්තු 30 කට වැඩිකාලයක් කාලයක් ගතවන බවට සහ ඉන් රසායනික ගන්ධයක් වහනය වන බවට පැමිණිලි ලැබී ඇති බව සඳහන්.\nඑරට සෞඛ්‍ය බලධාරීන් පවසන්නේ මෙම සහල් යම් රසායනික ද්‍රව්‍යයක් හෝ ප්ලාස්ටික්වලින් නිපදවා ඇත්ද යන්න පිළිබඳව  පරීක්ෂණ ආරම්භ කර ඇති බවයි.",
       "URL": "https://www.hirunews.lk/150493/නයිජීරියාවෙන්-කෘතිම-සහල්-මෙටි‍්‍රක්-ටොන්-2-5-ක්-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=541"
}