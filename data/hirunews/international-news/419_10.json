{
       "Source": "hirunews",
       "Timestamp": "Friday, 24 November 2017 - 14:14",
       "Headline": "සිම්බාබ්වේ නව ජනපති අද දිවුරුම් දෙයි",
       "News Content": "රොබට් මුගාබේගේ 37 වසරක පාලනය අවසන්වීමෙන් පසු සිම්බාබ්වේ උප ජනාධිපති එමර්සන් මන්ගග්වා එරට නව ජනාධිපතිවරයා ලෙස අද දිවුරුම් දෙනවා.\nසිය බිරිඳට ජනාධිපති ධුරය පැවරීමේ අරමුණින් රොබට් මුගාබේ තනතුරෙන් පහකළ උප ජනාධිපතිවරයා විදෙස් ගතවී නැවත සිය රට පැමිණියේ ඊයේ දිනයේදියි.\nනව ජනාධිපති මන්ගග්වා හරාරේ නුවර ආසන 60000 කින් සමන්විත ජාතික ක්‍රීඩා සංකීර්ණයේදී දිවුරුම් දෙනු ඇති.\nහමුදාව මැදිහත්වී බලයෙන් ඉවත් කළ 93 හැවිරිදි හිටපු ජනාධිපති මුගාබේ සහ ඔහුගේ බිරිඳ පිළිබඳ පසුගිය ඉරිදා සිට තොරතුරක් වාර්තා වන්නේ නැහැ.\nකෙසේ නමුත් ඔවුන්ද දිවුරුම් දීමේ උත්සවයට පැමිණෙනු ඇතැයි එරට මාධ්‍ය සඳහන් කළා.\nජනාධිපති මුගාබේ මුලදී ඉල්ලා අස්වීම සඳහා ලබාදුන් කාල විරාමය පිළි නොගත් බැවින් දෝෂාභියෝග ක්‍රියාමාර්ගයක් ආරම්භ කෙරුණා.\nඑහෙත් ඔහු ඉල්ලා අස්වීමේ ලිපිය ඉදිරිපත් සමඟ සිම්බාබ්වේ පාර්ලිමේන්තුව දෝෂාභියෝග විභාගය නතර කරනු ලැබුවා.",
       "URL": "https://www.hirunews.lk/176835/සිම්බාබ්වේ-නව-ජනපති-අද-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=419"
}