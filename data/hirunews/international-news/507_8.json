{
       "Source": "hirunews",
       "Timestamp": "Sunday, 12 March 2017 - 7:46",
       "Headline": "ජනපති ට්‍රම්ප්, ඔබාමාගේ නීතිපතිවරුන් පන්නයි",
       "News Content": "ඇමරිකාවේ කීර්තිමත් නීතිවේදියෙකු වූ ප්‍රීට් බහාරා ඇතුලූ එරට මධ්‍යම රජයේ නීතිපතිවරුන් 45 දෙනෙකු ට්‍රම්ප් පරිපාලනය විසින් ඉවත්කර තිබෙනවා.\nඔවුන් සියලූදෙනාට ඉල්ලා අස්වන ලෙස දැනුම්දී ඇති අතර ප්‍රීට් බහාරා එය ප්‍රතික්ෂේප කිරීම නිසා තනතුරෙන් පහකර ඇති බවයි වාර්තාවන්නේ.\nඉන්දියාවේ උපත ලබා ඇමරිකාවේ නීතිපතිවරයෙකු බවට පත්වූ ප්‍රීට් බහාරා ඇමරිකානු වෝල් ස්ට්‍රීට් කොටස් වෙළඳපොල වංචාවලට එරෙහිව ජයග්‍රහණ රැසක් ලැබූ නීතීඥයෙක්.\nඑලෙස ඔහු පරාජයට පත් කළ ඩොලර් බිලියන 1.8 ක වංචාව ඇමරිකානු ඉතිහාසයේ විශාලතම අභ්‍යන්තර ගනුදෙනු වංචාව ලෙසයි සැළකෙන්නේ.\nකෙසේ නමුත් ඔබාමා පරිපාලනය විසින් පත් කළ ප්‍රීට් බහරා ඇතුලූ නීතිපතිවරුන්ටයි ට්‍රම්ප් පරිපාලනය මෙසේ ඉල්ලා අස්වන ලෙස දැනුම්දී ඇත්තේ.\nඇමරිකානු ජනපතිවරුන් එරට නීතිපතිවරුන් පත් කිරීම සහ ඉවත් කිරීම සිදුකිරීම සාමාන්‍ය සිද්ධියක් වුවත් මෙලෙස නීතිපතිවරුන් 45 දෙනෙකු ඉවත් කර ඇත්තේ ප්‍රථම වතාවට බව සඳහන්.",
       "URL": "https://www.hirunews.lk/156639/ජනපති-ට්‍රම්ප්-ඔබාමාගේ-නීතිපතිවරුන්-පන්නයි",
       "Category": "International News",
       "Parent URL": "https://www.hirunews.lk/international-news.php?pageID=507"
}