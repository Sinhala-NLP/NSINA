{
       "Source": "hirunews",
       "Timestamp": "Sunday, 09 September 2018 - 15:36",
       "Headline": "නේපාලය, ඉන්දීය යුද අභ්‍යාසයෙන් ඉවත්වෙයි",
       "News Content": "බිම්ස්ටෙක් හෙවත් බෙංගාල බොක්ක වටද්දර රටවල සහයෝගීතා සංවිධානයේ ඒකාබද්ධ යුද අභ්‍යාසයෙන් ඉවත්වන බව නේපාලය ප්‍රකාශ කළා.\nඉදිරි සතියේ ඉන්දියාවේ පූනේ කේන්ද්‍රකොටගෙන පැවැත්වීමට නියමිත එම යුද අභ්‍යාසය සම්බන්ධයෙන් නේපාල දේශපාලන පක්ෂ විරුද්ධත්වය පළ කිරීම ඊට හේතුව බව සඳහන්.\nපසුගියදා පැවති බිම්ස්ටෙක් සමුළුවේදී අග්‍රාමාත්‍ය කේ.පී. ඔලි ප්‍රකාශ කළේ ඊට නේපාලයද එක්වන බවයි.\nකෙසේ නමුත් රජයේ තීරණයක් මත ඉන් ඉවත්වීමට තීරණය කළ බව අග්‍රාමාත්‍ය ඔලිගේ ප්‍රකාශකයෙකු අද සඳහන් කළා.",
       "URL": "https://www.hirunews.lk/199498/නේපාලය-ඉන්දීය-යුද-අභ්‍යාසයෙන්-ඉවත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=335"
}