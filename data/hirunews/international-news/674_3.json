{
       "Source": "hirunews",
       "Timestamp": "Saturday, 09 January 2016 - 19:30",
       "Headline": "බස් ගාස්තු වැඩියි - බ්‍රසීල තරුණයන් වීථි බසියි",
       "News Content": "බ්‍රසීලයේ  ශාන්ත පෝලෝ නුවර ඊයේ තරුණ උද්ඝෝෂකයන් පිරිසක් අතර සහ පොලිසිය අතර දරුණු ගැටුම් හට ගත්තා.\nඅදාළ තරුණයන් උද්ඝෝෂණයේ නිරත වුණේ එරට ප්‍රවාහන ගාස්තු ඉහළ නැංවීමට විරෝධය දක්වමින්.\nවිදෙස් මාධ්‍ය වාර්තා කළේ වෙස් මුහුණුලා ගත් විරෝධතාකරුවන් මාර්ගයේ ගමන් ගත් බස් රථවල කවුළු බිඳිමින් ඒවාට තීන්ත ඉසිමින් කලහකාරිව හැසිරුණු බවයි.\nඊට ප්‍රතිචාර දක්වමින් පොලිසිය උද්ඝෝෂකයන්ට කඳුළු ගෑස් ප්‍රහාර එල්ල කිරීමත් සමග විරෝධතාකරුවන් සහ පොලිසිය අතර උණුසුම් තත්ත්වයක් ඇතිවුණා.",
       "URL": "https://www.hirunews.lk/123696/බස්-ගාස්තු-වැඩියි-බ්‍රසීල-තරුණයන්-වීථි-බසියි",
       "Category": "International News",
       "Parent URL": "https://www.hirunews.lk/international-news.php?pageID=674"
}