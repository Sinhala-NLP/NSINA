{
       "Source": "hirunews",
       "Timestamp": "Sunday, 20 June 2021 - 9:52",
       "Headline": "ඉන්දීය ශ්‍රේෂ්ඨාධිකරණයට, වන්දි දෙන්න මධ්‍යම රජය බැහැ කියයි",
       "News Content": "කොරෝනා වසංගතයෙන් මියයන පුද්ගලයන්ගේ පවුල්වලට රුපියල් ලක්ෂ හතරක වන්දියක් ලබාදිය නොහැකි බව ඉන්දීය මධ්‍යම රජය එරට ශ්‍රේෂ්ඨාධිකරණයට දැනුම් දී තිබෙනවා.\nඑවැනි වන්දි ලබාදීමක් සිදු කෙරෙන්නේ ස්වභාවික ආපදා තත්වයකදී පමණක් බවයි මධ්‍යම රජය ශ්‍රේෂ්ඨාධිකරණයට පෙන්වාදී ඇත්තේ.\nඑමෙන්ම කොරෝනා වසංගතයෙන් මියයන පුද්ගලයින්ගේ පවුල්වලට එලෙස වන්දි ලබාදීමක් සිදු කළහොත් එය වෙනත් රෝගී තත්වයන්ගෙන් මියයන අයට සිදුකරන අසාධාරණයක් බව මධ්‍යම රජයේ මතය වී තිබෙනවා.\nපසුගිය ජූනි 11 වනදා ශ්‍රේෂ්ඨාධිකරණය නියෝග කළේ කොරෝනා වෛරසයෙන් මියයන පුද්ගලයන්ගේ පවුල්වලට රුපියල් ලක්ෂ 4 ක වන්දි මුදලක් ලබාදෙන ලෙසයි.",
       "URL": "https://www.hirunews.lk/274794/ඉන්දීය-ශ්‍රේෂ්ඨාධිකරණයට-වන්දි-දෙන්න-මධ්‍යම-රජය-බැහැ-කියයි",
       "Category": "International News",
       "Parent URL": "https://www.hirunews.lk/international-news.php?pageID=109"
}