{
       "Source": "hirunews",
       "Timestamp": "Sunday, 06 December 2015 - 13:59",
       "Headline": "දින 4කට පසු චෙන්නායි ගුවන් තොටුපලේ ගමන් ඇරඹේ",
       "News Content": "වසර සියයකට පසු තමිල්නාඩුවට ඇතිවු විශාලතම ජල ගැල්මෙන් යට වී තිබූ චෙන්නායි ගුවන් තොටුපල වාණිජ ගුවන් ගමන් සඳහා අද (06) යළි විවෘත කෙරුණා. දින 4ක් තිස්සේ මෙහි ගුවන් ගමන් නතර වී තිබූ අතර, මගීන් දහස් ගණනක් ඒ නිසා අතරමංව සිටි බවයි ඉන්දීය මාධ්‍ය සඳහන් කළේ.\nනැවතත් ගුවන් ගමන් ආරම්භ කරමින් මගීන් 150 දෙනෙකු රැගත් ඉන්දීය ගුවන් සේවයට අයත් ගුවන් යානයක් චෙන්නායි ගුවන් තොටුපලෙන් අද උදෑසන නික්මී තිබෙනවා.\nජල ගැල්ම ඇතිවන අවස්ථාවේ විවිධ ගුවන් සේවාවන්ට අයත් ගුවන් යානා 34 ක් චෙන්නායි ගුවන් තොටුපලේ නතර කොට තිබුණා.",
       "URL": "https://www.hirunews.lk/121473/දින-4කට-පසු-චෙන්නායි-ගුවන්-තොටුපලේ-ගමන්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=683"
}