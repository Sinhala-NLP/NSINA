{
       "Source": "hirunews",
       "Timestamp": "Friday, 16 August 2013 - 8:29",
       "Headline": "ලෙබනනය පුපුරයි.",
       "News Content": "ලෙබනනයේ බේරුට් අගනුවර තදාසන්නයේ හිස්බුල්ලාවරුන්ගේ මර්මස්ථානයක ඊයේ පිපිරුණු දැවැන්ත බෝම්බයකින් පුද්ගලයන් 16 දෙනෙකු ජීවිතක්ෂයට පත්වුණා. තවත් 200කට වැඩිපිරිසක් මෙහිදී තුවාල ලබා තිබෙනවා. ෂියා මුස්ලිම්  ජනකොටස නියෝජනය කරන හිස්බුල්ලාවරුන් සිරියානු ජනාධිපති අසාද්ගේ හමුදාවලට සහයවීම නිසා, ඊට ප්‍රතිචාර ලෙස මෙම ප්‍රහාරය එල්ල කරන්නට ඇතැයි සැලකෙනවා. හිස්බුල්ලාවරුන්ගේ එම පියවරට ලෙබනනයේ සුන්නි මුස්ලිම්වරුන් දැඩි විරෝධය පළ කළා. මෙම ප්‍රහාර හමුවේ ලෙබනනයේ නැවතත් සිවිල් යුද්ධයක් ඇතිවීමේ අවදානමක් පවතින බවයි විදෙස් විචාරකයන් පෙන්වා දෙන්නේ.",
       "URL": "https://www.hirunews.lk/65156/ලෙබනනය-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=813"
}