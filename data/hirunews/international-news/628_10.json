{
       "Source": "hirunews",
       "Timestamp": "Thursday, 02 June 2016 - 16:25",
       "Headline": "ගුජරාට් මුස්ලිම් සංහාරය පිළිබදව 24 දෙනෙකු වැරදිකරුවන් වෙයි",
       "News Content": "2002 වසරේ ඉන්දියාවේ ගුජරාට් ප්‍රාන්තයේ ඇති වූ මුස්ලිම් විරෝධී ගැටුම්වලදී පුද්ගලයන් 69 දෙනෙකු ගිනි තබා ඝාතනය කිරීම සම්බන්ධයෙන් 24 දෙනෙකු වරදකරුවන් බව ඉන්දීය විශේෂ අධිකරණය අද තීන්දු කළා.\nමුස්ලිම්වරුන්ගේ ගුල්බාග් සමාජ ගොඩනැගිල්ලකට කඩා වැදි මොවුන් කපාකොට ඝාතනය කොට ගොඩනැගිල්ල ගිනිබත් කර තිබූ අතර, ගුජරාට් ගැටුම්වලදී මියගිය මුළු සංඛ්‍යාව දහසකට අධිකයි.\nගුජරාටයේ දුම්රියකට ගිනි තැබීමෙන් හින්දු බැතිමතුන් 60 දෙනෙකු මියයාමෙන් අනතුරුවයි ගැටුම් හට ගත්තේ.\nවත්මන් ඉන්දීය අග්‍රාමාත්‍ය නරේන්ද්‍ර මෝදි එකල ගුජරාටයේ ප්‍රධාන අමාත්‍යවරයා වූ අතර, ඔහු කියා සිටියේ මෙම මුස්ලිම් විරෝධී ප්‍රහාර තමාගේ පාලනයකින් තොරව සිදුවූ බවයි.",
       "URL": "https://www.hirunews.lk/134634/ගුජරාට්-මුස්ලිම්-සංහාරය-පිළිබදව-24-දෙනෙකු-වැරදිකරුවන්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=628"
}