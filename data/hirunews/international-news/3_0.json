{
       "Source": "hirunews",
       "Timestamp": "Thursday, 21 September 2023 - 14:45",
       "Headline": "බන්ධනාගාරයක් මුදා ගැනීමට වෙනිසියුලානු හමුදා සහය",
       "News Content": "සංවිධානාත්මක අපරාධ කල්ලියක් අත්පත් කරගෙන සිටින බන්ධනාගාරයක පාලනය යලි ලබා ගැනීම සඳහා වෙනිසියුලානු හමුදාව විසින් මෙහෙයුමක් ආරම්භ කර තිබෙනවා.\nමෙම බන්ධනාගාරය විශාල ප්‍රදේශයක පිහිටා ඇති අතර රාත්‍රී සමාජ ශාලාවක්, නාන තටාකයක් මෙන්ම කුඩා ප්‍රමාණයේ සත්වෝද්‍යානයක් ද එහි තිබෙන බවයි සඳහන් වන්නේ.\nවිදෙස් මාධ්‍ය පවසන්නේ මෙම බන්ධනාගාරය වසර ගණනාවක සිට අපරාධ කණ්ඩායමක් විසින් අත්පත් කරගෙන සිටින බවයි.\nසිරදඬුවම් නියම වූ පිරිසත් සමඟ පිටස්තර පුද්ගලයන්ද මෙම බන්ධනාගාරයේ රැඳී සිටින බවයි වාර්තා වන්නේ.",
       "URL": "https://www.hirunews.lk/348971/බන්ධනාගාරයක්-මුදා-ගැනීමට-වෙනිසියුලානු-හමුදා-සහය",
       "Category": "International News",
       "Parent URL": "https://www.hirunews.lk/international-news.php?pageID=3"
}