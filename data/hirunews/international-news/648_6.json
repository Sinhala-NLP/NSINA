{
       "Source": "hirunews",
       "Timestamp": "Saturday, 09 April 2016 - 8:52",
       "Headline": "කේට් සහ විලියම් හෙට ඉන්දියාවට",
       "News Content": "බ්‍රිතාන්‍යයේ කිරුළ හිමි විලියම් කුමරු සහ කේට් කුමරිය සිය ප්‍රථම ඉන්දීය චාරිකාව අරඹමින් හෙට මුම්බායි නගරයට පැමිණෙනවා.\nඑහිදී ඔවුන් බොලිවුඞ් සිනමා නළු නිළියන් සමඟ රාත්‍රී භෝජන සංග්‍රහයට සහභාගිවීමට නියමිතයි.\nඊට ෂාරුක් ඛාන්, අමීර් ඛාන්, ඓශ්චර්යා රායි, රිෂී කපූර්, රිතික් රෝශන්, ෆර්හාන් අක්තාර් මෙන්ම සුප්‍රකට ක්‍රිකට් ක්‍රීඩක සචින් තෙල්ඩුල්කාර් සහභාගිවීමට නියමිතයි.\nඉරිදා ඔවුන් පවත්වන රාත්‍රී භෝජනය පුන්‍යාධාර එක්රැස් කිරීමක් ද වන අතර, එමගින් ඉන්දියාව පුරා ළමයින් සඳහා ක්‍රියාත්මක ස්වේච්ඡා සංවිධානයකට අරමුදල් සපයනු ඇති.\nවිලියම් සහ කේට් කුමරියගේ ඉන්දීය චාරිකාවට දැඩි ආරක්ෂාවක් සැපයීමට පියවරගෙන ඇත්තේ ත්‍රස්ත ප්‍රහාරයක අවදානමක් පවතින බවට ලැබී ඇති වාර්තා හේතුවෙන්.",
       "URL": "https://www.hirunews.lk/130458/කේට්-සහ-විලියම්-හෙට-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=648"
}