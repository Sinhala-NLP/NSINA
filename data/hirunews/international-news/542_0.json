{
       "Source": "hirunews",
       "Timestamp": "Friday, 23 December 2016 - 16:54",
       "Headline": "මගීන් 118ක් සමඟ ගුවන් යානයක් පැහැරගනී (ඡායාරූප)",
       "News Content": "ලිබියාවට අයත් ගුවන් යානයක් පැහැර ගැනීමට ලක්ව තිබෙනවා.\nලිබියාවේ අභ්‍යන්තර ගුවන් ගමනක යෙදී සිටියදී එය මෝල්ටාවට ගොඩබස්වා ඇති බවයි විදෙස් පුවත් සේවා සඳහන් කලේ.\nපැහැර ගැනීමට ලක්වන විට එහි පුද්ගලයන් 118 දෙනෙකු ගමන් කරමින් සිට තිබෙනවා.\nයානය තුල බෝම්බයක් ඇති බවට පවසමින් පුද්ගලයන් දෙදෙනෙකු යානය මෝල්ටාවට ගොඩබැස්වීමට තර්ජනය කර ඇතැයි සඳහන්.\nමෝල්ටා අගමැතිවරයා සඳහන් කර ඇත්තේ යානයට දැඩි ආරක්ෂාවක් තම රට තුලදී ලබාදී ඇති බවයි.\nඑමෙන්ම යානයේ සිටින මගීන් බේරා ගැනීමේ ක්‍රියාමාර්ග ගනිමින් ඇතැයි ද ඔහු ප්‍රකාශකර තිබෙනවා.\nමේ අතර මේවන විට සිය ගුවන්තොටුපල තුල නොසන්සුන්කාරී තත්වයක් නිර්මාණය වී ඇති බව මෝල්ටා ජාත්‍යන්තර ගුවන්තොටුපල සිය නිල ට්විටර් ගිණුම ඔස්සේ ප්‍රකාශකර තිබෙනවා.\nහදිසි තත්වයකට මුහුණදීම සඳහා ආරක්ෂක අංශ සුදානම් කර ඇති බවයි ඔවුන් වැඩිදුරටත් සඳහන් කර ඇත්තේ.\nයානය පැහැර ගැනීමට හේතුවක් හෝ ඔවුන්ගේ ඉල්ලීමක් පිළිබඳ මෙතෙක් අනාවරණ වී නැහැ.\nමේ අතර මෝල්ටා ගුවන්තොටුපලේ සියලු ගුවන්ගමන් යළි දැනුම්දෙන තෙක් තාවකාලිකව අත්හිටුවා තිබෙනවා.",
       "URL": "https://www.hirunews.lk/150430/මගීන්-118ක්-සමඟ-ගුවන්-යානයක්-පැහැරගනී-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=542"
}