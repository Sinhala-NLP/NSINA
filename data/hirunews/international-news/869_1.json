{
       "Source": "hirunews",
       "Timestamp": "Wednesday, 23 January 2013 - 15:18",
       "Headline": "උතුරු කොරියාවේ අභ්‍යාවකාශ තහනම නිසා දකුණු කොරියාව සතුටින්.",
       "News Content": "අභ්‍යාවකාශයේ සිදුකරන ව්‍යාපෘති වළකාලමින් ජගත් සංවිධානය උතුරු කොරියාවට පැනවූ වාරණය දකුණු කොරියාවේ ප්‍රසාදයට හේතුවී තිබෙනවා. ඊයේ ජගත් සංවිධානය විසින් නිකුත් කළ මෙම වාරණයට අනුව උතුරු කොරියාවට රොකට් හෝ චන්ද්‍රිකා අභ්‍යාවකාශ ගතකිරීම මින් ඉදිරියට තහනම් වනු ඇති.  පසුගිය කාලයේ බැලස්ටික් මිසයිල අවස්ථා කිහිපයකදීම අත්හදා බැලීම හේතුවෙන් මෙම තීරණය ගත් බව ජගත් සංවිධානය ප්‍රකාශ කළා. මෙම වාරණය  උතුරු කොරියාව පිළිබඳව ජාත්‍යන්තරයේ අවධානය යොමුකිරීමට හේතුවනු ඇති බවයි දකුණු කොරියාව පවසන්නේ. එය උතුරු කොරියාව විසින් කඩකළහොත් ඉදිරියේදී තමන්ට දැඩි ක්‍රියාමාර්ගයක් ගැනීමට සිදුවන බවද දකුණු කොරියාව අනතුරු අඟවා තිබෙනවා. කෙසේ වෙතත් ජගත් සංවිධානයේ වාරණය පිළිබඳව අදහස් දක්වමින් උතුරු කොරියාව ප්‍රකාශ කර ඇත්තේ කොතරම් වාරණ පැනවූවත් අභ්‍යවකාශයේ සිදුකරන ව්‍යාපෘති තමන් අත් නොහරින බවයි.",
       "URL": "https://www.hirunews.lk/51982/උතුරු-කොරියාවේ-අභ්‍යාවකාශ-තහනම-නිසා-දකුණු-කොරියාව-සතුටින්",
       "Category": "International News",
       "Parent URL": "https://www.hirunews.lk/international-news.php?pageID=869"
}