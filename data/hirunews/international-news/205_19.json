{
       "Source": "hirunews",
       "Timestamp": "Sunday, 19 January 2020 - 9:25",
       "Headline": "බිම හෙලූ ගුවන් යානයේ කළු පෙට්ටි යුක්රේනයට",
       "News Content": "පසුගිය ජනවාරි 8 වනදා ටෙහෙරානය ආසන්නයේදී මිසයිල ප්‍රහාරයකින් බිම හෙලූ ගුවන් යානයේ කළු පෙට්ටි යුක්රේනය වෙත යැවීමට තීරණය කර ඇති බව ඉරාන ප්‍රවෘත්ති සේවා සඳහන් කළා.\nඉරානය විසින් අත්වැරදීමකින් බිම හෙලූ යානයේ සිටි මගීන් ඇතුලු 176 දෙනෙකු ජීවිතක්ෂයට පත්වූ අතර, ඉන් 57 දෙනෙකුම කැනඩා ජාතිකයන්.\nබෝයිං 737 - 800 ගුවන් යානය ටෙහෙරාන් නුවර සිට යුක්රේනය වෙත ගමන් ගන්නා විටයි මෙම ප්‍රහාරය එල්ලවූයේ.\nඉරාන තස්නිම් ප්‍රවෘත්ති සේවය සඳහන් කළේ යුක්රේනයට යැවීමෙන් එම යානයේ කළු පෙට්ටි පරීක්ෂා කිරීම සඳහා ප්‍රංශය, කැනඩාව සහ එක්සත් ජනපදයේ විශේෂඥයන්ට හැකියාවක් ලැබෙන බවයි.\nපරීක්ෂණ සඳහා කළු පෙට්ටි ප්‍රංශයට ලබාදෙන ලෙස සහ පරීක්ෂණයක් පවත්වා යානයේ සිටි මගීන් වෙනුවෙන් වන්දි ගෙවිය යුතු බවට කැනඩාව මීට පෙර ඉල්ලීමක් කර තිබුණා.",
       "URL": "https://www.hirunews.lk/232564/බිම-හෙලූ-ගුවන්-යානයේ-කළු-පෙට්ටි-යුක්රේනයට",
       "Category": "International News",
       "Parent URL": "https://www.hirunews.lk/international-news.php?pageID=205"
}