{
       "Source": "hirunews",
       "Timestamp": "Thursday, 26 January 2017 - 7:26",
       "Headline": "ඕස්ට්‍රේලියානු පුරවැසියෙකු වියහැකි ක්‍රමය මෙන්න",
       "News Content": "ඕස්ට්‍රේලියානු දිනය ජනවාරි (26)  එනම් අදට යෙදී තිබෙනවා.\nඑහිදී එරට සිටින බොහෝ දෙනෙකුට ඕස්ට්‍රේලියානු පුරවැසි භාවය ලැබෙන බවයි වාර්තාවන්නේ.\nඑලෙස පුරවැසි භාවය ලබා ගැනීමට අයදුම් කළ හැකි ආකාරය SBS වෙබ් අඩවිය ප්‍රකාශ කර තිබුණා.\nඑ අනුව අයදුම් කළ හැකි ආකාරය පහතින්.\nඕස්ට්‍රේලියානු පුරවැසියකු විය හැකි වන්නේ ?\n-ඕස්ට්‍රේලියාවේ වලංගු වීසා එකක වසර 4ක් ජීවත් වූ අවසන් වසර ස්ථිර පදිංචි කරුවෙකු ලෙස ජීවත් වූ ඕනෑම අයෙකුට පුරවැසිභාවය සඳහා ඉල්ලුම් කල හැකියි.\n-ඕස්ට්‍රේලියාවේ උපත ලබන පුද්ගලයන් පුරවැසියන් බවට පත්වේ\n-විදේශයක උපත ලද දෙමාපියන්ගෙන් එක අයෙක් හෝ පුරවැසියන් වූ දරුවන්ටද පුරවැසිභාවය සඳහා ඉල්ලුම් කල හැකි අතර ඔවුන්ටද ඔස්ට්‍රේලියාවේ ඉපදුන දරුවෙකුට සමාන හිමිකම් ඇත.\n-සහකරු /සහකාරිය ඕස්ට්‍රේලියානු පුරවැසියකු නම්\nhttp://www.border.gov.au/\nඅයදුම් කිරීමේ ක්‍රම\n-ඔබ ස්ථිර ප්දින්චිකරුවකු විය යුතුයි\n-එම කාලය තුල මාස 12 කට වඩා  රටින් පිට නොවී සිටීම\n- පුරවැසි පරීක්ෂණය සමත් වීම\n-හොඳ චරිතයක් සතු වීම (පොලිස් පරීක්ෂන වලින් සමත් වීම)\nපුරවැසිභාවය ලබා ගත පසු ඔබට එය අවශ්ය නැත්නම් ඉවත් කර ගැනීමට හැකියි\nරටින් පිටවීමට හා ඇතුල් වීමේ පහසුව\nස්ථිර පදිංචි කරුවෙකුට සදා කල් ඔස්ට්‍රේලියාවේ ජීවත් විය හැකි වුවත් ඔබ රටින් පිටව ජීවත් වන්නේ නම්  වසර 5ටම වරක් return resident වීසා එකක් ලබා ගත යුතු වේ. නමුත් පුරවැසියන්ට ඕනෑම වෙලාවක රටින් පිටවී නැවත පැමිණිය හැකියි\nඔබට ඔස්ට්‍රේලියාවට ඇතුළු වන විට ගුවන් තොටුපලේ පෝලිම් වල ඉන්නට අවශ්‍ය නැහැ. arrivals smartgate හරහා ඉක්මනින්ම ඇතුල් විය හැකියි.\nhttps://www.border.gov.au/Trav/Ente/Goin/Arrival/Smartgateor-ePassport\nවිදේශයන්හිදී ආගමන විගමන /තානාපති සේවා  පහසුවෙන් ලබා ගැනීම්\nඔබට විදේශයකදී අනතුරක් හෝ කරදරයක් සිදු වූ විට එම රටේ තානාපති සේවා ලබා ගත හැකියි. එය විදේශ සේවා අමාත්‍යාංශයෙන් සිදුවේ. අමාත්‍යංශයේ Consular Emergency Centre මගින් එම සේවාවන් නිරන්තරයෙන් ලබා දේ.\n-ඔබ රෝගී වී, අනතුරට ලක් වී හෝ අපරාධයකට ලක් වීමෙන්\n-ඔබ අත්අඩංගුවට පත් වීම\n-යුද්ධ හා ස්වාභාවික විපත්\n-ගමන් බලපත්‍ර නැති වූ විට\n-අතිශයෙන් අවශ්‍ය වූ විට සුළු නයක්  ලබා දීම\n-රජයේ සහන හා නීති සේවා පිලිබඳ දැනුවත් වීම\n-භාෂා පරිවර්තකයන්, නීතිවේදීන් ලබා ගැනීම\n- හදිසි ගමන් බලපත්‍ර ලබා දීම\nhttp://smartraveller.gov.au/help/Pages/default.aspx\nමධ්‍යම රජයේ රැකියා ලබා ගැනීම\n-ස්ථිර පදිංචිය ලබා ගත අයට රැකියා බොහොමයක් ලබා ගත හැකි වුවත් සමහර මධ්‍යම රජයේ රැකියා ලැබීමට පුරවැසිභාවය අවශ්‍යයි. මේ ඉන් කිහිපයක්\n-ඕස්ට්‍රේලියානු ආරක්ෂක අංශ\n-ඔස්ට්‍රේලියානි ෆෙදෙරල් පොලිසීය්\n-ඕස්ට්‍රේලියානු දේශ සීමා ආරක්ෂක රැකියා\n-විදේශ සේවා දෙපාර්තමේන්තුව\nඔබට ඕස්ට්‍රේලියාවේ අග්‍රාමාත්‍යවරයා වුවද විය හැකියි\nපුරවැසියකු ලෙස ඔබට ඕස්ට්‍රේලියානු දේශපාලනයේ හා ප්‍රජාතාන්ත්‍රික ප්‍රවාහයේ කටයුතු කල හැකියි. ඔබට දේශපාලන නායකයින් තොරා ගැනීමට අයිතියක් ඇත. අවුරුදු 18ට වැඩි පුරවැසියන්ට කවුන්සිල හා මධ්‍යම රජයේ මැතිවරණ වෙනුවෙන් ලියාපදිංචි වී චන්දය ප්‍රකාශ කල හැකියි. චන්දය ප්‍රකාශ කිරීම අනිවාර්ය වේ.\nචන්දය ප්‍රකාශ කල  නොහැකි අවස්ථා\n-අවුරුදු 3ට වඩා වැඩි කලක් සිර ගත වීම\n-චන්දය ප්‍රකාශ කිරීමේ වැදගත්කම තේරුම් ගත නොහැකි තත්වයක සිටීම\n- ඔබ වංචාවලට සම්බන්ධ වී සමාව නොලැබීම\nඑසේම ඔබට මැතිවරණ  අපේක්ෂකයකු ලෙසත් ඉදිරිපත් විය හැකියි\nරටවල් 169කට වීසා රහිතව ගමන් කල හැකියි\nලොව 8වැනි යට බලවත්ම ගමන් බලපත්‍රය ඔස්ට්‍රේලියාවට හිමියි. රටවල් 169කට වීසා නොමැතිව හෝ ඇතුල් වන විට වීසා ලබා ගෙන යාමට හැකියාව ලැබේ.\nඅධ්‍යාපනය සඳහා ආධාර\nඕස්ට්‍රේලියානු පුරවැසියන්ට ඔවුන්ට ගැලපෙන අධ්යාපන පාටමාලා සඳහා නය ලබා ගත හැකියි. මෙය HECS‑HELP ලෙස හැඳින්වේ .මෙමගින්  පාටමාලා ගාස්තු සඳහා නයක් ලැබෙන නමුත් අනෙකුත් වියදම් පියවනු නොලැබේ. ඔබට මෙය හිමිවන්නේ ඔබ ඔස්ට්‍රේලියාව තුල එම පාටමාලවෙන් වැඩි කොටසක්  අධ්‍යාපනය ලබන විටයි\nරටින්  පිටුවහල් නොකිරීමේ ආරක්ෂාව\nඕස්ට්‍රේලියාවේ ස්ථිර පදිංචි  කරුවන් වුවත් පහත හේතු මත පිටුවහල් කල හැකියි\n-වසරරකට වඩා සිර දඬුවම් ලැබීම\n-රටේ ආරක්ෂාවට තර්ජනයක් වීම\n-යහපත් චරිත පරීක්ෂණය අසමත් වීම\nනමුත් පුරවැසියකු  මෙසේ පිටුවහල් කල නොහැකියි",
       "URL": "https://www.hirunews.lk/152914/ඕස්ට්‍රේලියානු-පුරවැසියෙකු-වියහැකි-ක්‍රමය-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=525"
}