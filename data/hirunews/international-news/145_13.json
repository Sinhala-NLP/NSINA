{
       "Source": "hirunews",
       "Timestamp": "Sunday, 27 December 2020 - 14:55",
       "Headline": "කොරෝනා සහන පැකේජයට ජනපති ට්‍රම්ප් අත්සන් නොතැබීමෙන් මිලියන සංඛ්‍යාත ඇමෙරිකානුවන් අවදානමක",
       "News Content": "කොරෝනා වසංගතයෙන් පීඩාවට පත් ඇමෙරිකානුවන්ට සහන සැලසීමේ පැකේජයට අත්සන් තැබීම ජනපති ට්‍රම්ප් විසින් ප්‍රතික්ෂේප කිරීම නිසා මිලියන සංඛ්‍යාත ඇමෙරිකානුවන්ට ඉදිරි දින කිහිපය තුල ආදායම් අහිමිවීමේ අවදානමක් හට ගෙන තිබෙනවා.\nමිලියන 12 ක් පමණ වන රැකියා විරහිත ඇමෙරිකානුවන්ගේ දීමනා මෙම සති අන්තයෙන් පසු ඔවුන්ට අහිමිවන අතර, ඉදිරි සතියේදී රජයේ වියදම් පියවා ගැනීම ද ගැටලුවක් වනු ඇති.\nජනපති ට්‍රම්ප් මෙලෙස ප්‍රතික්ෂේප කරන්නේ ඩිමොක්‍රටික් කොංග්‍රසය, රිපබ්ලිකන් පක්ෂයේ ද සහය ඇතිව සැකසූ කොරෝනා සහන පැකේජයයි.\nඑහිදී සෑම පවුලකටම ඩොලර් 600 ක දීමනාවක් ලබාදීමට යෝජනා වී ඇති අතර, ජනපති ට්‍රම්ප් එය ප්‍රතික්ෂේප කළේ එය ඩොලර් 2000 දක්වා ඉහළ නැංවිය යුතු බව පවසමින්.\nඑහෙත්, එය ජනතාව වෙනුවෙන් ගනු ලැබූ තීරණයක් නොව රිපබ්ලිකන් සෙනෙට් මණ්ඩලය, ඩිමොක්‍රටික් පක්ෂයේ ජෝ බයිඞ්න්ගේ ජනාධිපතිවරණ ජයග්‍රහණය පිළිගැනීම පිළිබඳ උරණ වී ගනු ලැබූ තීරණයක් ලෙසයි සැලකෙන්නේ.\nපසුගිය ජනාධිපතිවරණයේ දැවැන්ත වංචාවක් සිදුවූ අතර, තමා සැබෑ ජයග්‍රාහකයා බවට ජනපති ට්‍රම්ප් සිදුකරන ප්‍රකාශ මේ වනවිට ඇමෙරිකානු කොංග්‍රසය, සෙනෙට් මණ්ඩලය පමණක් නොව, ශ්‍රේෂ්ඨාධිකරණය ද ප්‍රතික්ෂේප කර අවසන්.",
       "URL": "https://www.hirunews.lk/258071/කොරෝනා-සහන-පැකේජයට-ජනපති-ට්‍රම්ප්-අත්සන්-නොතැබීමෙන්-මිලියන-සංඛ්‍යාත-ඇමෙරිකානුවන්-අවදානමක",
       "Category": "International News",
       "Parent URL": "https://www.hirunews.lk/international-news.php?pageID=145"
}