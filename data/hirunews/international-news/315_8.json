{
       "Source": "hirunews",
       "Timestamp": "Wednesday, 21 November 2018 - 8:54",
       "Headline": "යේමනයේ යුද ගැටුම් නිසා කුඩා ළමයින් 85,000ක් මිය යයි",
       "News Content": "ගත වූ වසර 3ක කාලය තුළ යේමනයේ පවතින යුද ගැටුම් හේතුවෙන් කුඩා ළමයින් 85,000ක් මිය ගොස් ඇති බව එක්සත් ජාතීන්ගේ සංවිධානය පවසනවා.\nමොවුන් සියළු දෙනා වයස අවුරුදු 5ට අඩු ළමයින් වන බවයි විදෙස් වාර්තා සඳහන් කළේ.\nයුද ගැටුම් සමඟ යේමනය තුළ පවතින ආහාර අර්බුදය හේතුවෙන් සාගින්නට මැදිව මෙම ළමයින් මිය ගොස් තිබෙනවා.\nමීට අමතරව තවත් මිලියන 14ක් ජනතාව සාගින්න හේතුවෙන් බරපතල අවදානමකට මුහුණ දී ඇතැයි එම වාර්තාවල සඳහන්.\nමෙය දැනට ලෝකයේ පවතින ප්‍රබලතම මානුෂීය අර්බුදයක් ලෙසයි සැලකෙන්නේ.",
       "URL": "https://www.hirunews.lk/204622/යේමනයේ-යුද-ගැටුම්-නිසා-කුඩා-ළමයින්-85000ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=315"
}