{
       "Source": "hirunews",
       "Timestamp": "Monday, 27 March 2017 - 10:06",
       "Headline": "දකුණු කොරියාවේ හිටපු ජනාධිපතිනියට තවත් පැමිණිල්ලක්",
       "News Content": "තනතුරෙන් පහ කෙරුණු දකුණු කොරියාවේ හිටපු ජනාධිපතිනි පාර්ක් ගුවෙන් හේ  අත්අඩංගුවට ගැනීමට  ඇති හැකියාව පිළිබඳව එරට නීතිපතිවරයා අධිකරණයෙන් කරුණු විමසා තිබෙනවා.\nහිටපු ජනාධිපතිනියට දූෂණ චෝදනා එල්ලවී තිබීම ඊට හේතුවී ඇති බවයි විදෙස් වාර්තා සඳහන් කළේ.\nපාර්ක් ගුවෙන් හේ සිය තනතුරෙන් ඉවත් කිරීමට දකුණු කොරියානු අධිකරණය පසුගියදා තීන්දු කළ අතර මෙලෙස බලයෙන් ඉවත් කෙරුණු දකුණු කොරියාවේ ප්‍රථම ජනාධිපතිනිය ද ඇය වනවා.\nතනතුරෙන් ඉවත් කිරීමේදී ඇයට එරෙහිව නඩු පැවරීමට නොහැකිවන පරිදි පැවති ජනාධිපති වරප්‍රසාද ද අධිකරණය මගින් ඉවත් කළා.",
       "URL": "https://www.hirunews.lk/157810/දකුණු-කොරියාවේ-හිටපු-ජනාධිපතිනියට-තවත්-පැමිණිල්ලක්",
       "Category": "International News",
       "Parent URL": "https://www.hirunews.lk/international-news.php?pageID=500"
}