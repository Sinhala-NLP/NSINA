{
       "Source": "hirunews",
       "Timestamp": "Saturday, 04 May 2013 - 13:27",
       "Headline": "ඊශ්‍රායල යුද ගුවන් යානාවලින් සිරියාවට ප්‍රහාරයක්.",
       "News Content": "ඊශ්‍රායල යුද ගුවන් යානා සිරියාව තුළ ප්‍රහාරයක් දියත් කර ඇති බව ඇමරිකානු මාධ්‍ය වාර්තා කරනවා. සිරියානු අවි ගබඩා ඊශ්‍රායල ප්‍රහාරවල ඉලක්කය වන්නට ඇති බවයි එමගින් වැඩිදුරටත් ප්‍රකාශ කර ඇත්තේ. සිරියාව විසින් ලෙබනනයේ හිස්බුල්ලාවරුන්ට ආයුධ සපයන බවට ඊශ්‍රායලය අඛණ්ඩව චෝදනා කරනවා. කෙසේ නමුත් මෙම ප්‍රහාරය පිළිබදව ඊශ්‍රායල හෝ සිරියානු රජයන් නිළ ප්‍රකාශයක් සිදුකර නැහැ. ඇමරිකානු වාර්තා සඳහන් කළේ ඊශ්‍රායල යුද ගුවන් යානා සිරියානු ගුවන් තලයට ඇතුළු නොවී රට තුළට ප්‍රහාරය දියත් කර ඇති බවයි. එහෙත් ඔවුන් මෙහිදී ලෙබනන ගුවන් තලය උල්ලංගණය කර ඇති බව විශ්වාස කෙරෙනවා.",
       "URL": "https://www.hirunews.lk/58341/ඊශ්‍රායල-යුද-ගුවන්-යානාවලින්-සිරියාවට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=843"
}