{
       "Source": "hirunews",
       "Timestamp": "Tuesday, 28 March 2017 - 13:24",
       "Headline": "ඩෙබී චණ්ඩ මාරුතයෙන් ඕස්ට්‍රේලියාවේ කුවීන්ස්ලන්ත ප්‍රාන්තයට හානි රැසක්",
       "News Content": "දැඩි විනාශකාරී බලපෑමක් සිදුකරනු ඇතැයි විශ්වාස කෙරෙන ඩෙබී සුළි සුළඟ මේ වනවිටත්  ඕස්ට්‍රේලියාවේ කුවීන්ස්ලන්ත ප්‍රාන්තයේ ගෙඩනැගිලි රැසකට හානි සිදුකර ඇති බව වාර්තා වනවා.\nවිදුලිය විසන්ධි වීමෙන් නිවාස 45,000ක් පමණ අඳුරේ පවතින බවයි විදෙස් වාර්තා සඳහන් කළේ.\nඕස්ට්‍රේලියානු අග්‍රාමාත්‍ය මැල්කම් ටර්න්බුල් මෙම තත්ත්වය මත හදිසි ආපදා යාන්ත්‍රණයක් ක්‍රියාත්මක කර ඇති බව සඳහන්.\nවෙරළාසන්න ප්‍රදේශවලින් 25,000ක් පමණ ජනයා ඉවත් කරගෙන තිබෙනවා.\nසුළි සුළඟත් සමඟ බොහෝ ප්‍රදේශවලට මිලිමීටර් 150 - 500ත් අතර වර්ෂාපතනයක් අපේක්ෂා කරන බව ඕස්ට්‍රේලියානු කාලගුණ අංශ ප්‍රකාශ කළා.",
       "URL": "https://www.hirunews.lk/157922/ඩෙබී-චණ්ඩ-මාරුතයෙන්-ඕස්ට්‍රේලියාවේ-කුවීන්ස්ලන්ත-ප්‍රාන්තයට-හානි-රැසක්",
       "Category": "International News",
       "Parent URL": "https://www.hirunews.lk/international-news.php?pageID=499"
}