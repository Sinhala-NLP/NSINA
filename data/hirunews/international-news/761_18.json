{
       "Source": "hirunews",
       "Timestamp": "Friday, 06 February 2015 - 9:41",
       "Headline": "යුක්රේනයට: ප්‍රංශ - ජර්මානු සහයෝගය",
       "News Content": "නැගෙනහිර යුක්රේනයේ ගැටුම් උත්සන්න වීමත් සමඟ අර්බුදයට රාජ්‍ය තාන්ත්‍රික විසඳුමක් ලබා ගැනීම සඳහා ප්‍රංශය සහ ජර්මනිය දැන් උත්සාහයක නිරත වනවා. ඒ සඳහා ප්‍රංශයේ ජනාධිපති ෆ‍්‍රාන්සුවා හොලාන්ඞ් සහ ජර්මන් චාන්ස්ලර් ඇන්ජලා මර්කල් ඊයේ හදිසියේම යුක්රේන අගනුවරට පැමිණ ජනාධිපති පොරෂෙන්කෝ මුණ ගැසුණා. ඇමෙරිකානු රාජ්‍ය ලේකම් ජෝන් කෙරී ද කියෆ් අගනුවර පැමිණ සිටින්නේ එලෙස අර්බුදයට සාමකාමී විසඳුමක් ලබා ගැනීමේ අපේක්ෂාවෙන්. නැගෙනහිර යුක්රේනයේ රුසියානු හිතවාදී කැරලිකරුවන්ට අවි ආයුධ ලබාගෙන බවට රුසියාව වෙත බටහිර රටවල් චෝදනා කරනවා.",
       "URL": "https://www.hirunews.lk/102780/යුක්රේන-අර්බුදය-විසඳීමට-ප්‍රංශය-සහ-ජර්මනිය-මැදිහත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=761"
}