{
       "Source": "hirunews",
       "Timestamp": "Sunday, 02 February 2020 - 15:35",
       "Headline": "පිලිපීනයේ සූකර උණ වසංගතයක්",
       "News Content": "අප්‍රිකානු සූකර උණ වෛරසය දකුණු පිලිපීනයෙන් වාර්තා වන බව එරට බලධාරීන් ප්‍රකාශ කළා.\nලොව දස වන විශාලතම ඌරු මස් පාරිභෝගිකයා වන පිලිපීනය එම තත්ත්වය මැඬ පැවැත්වීමට පියවර ගනිමින් සිටින බවයි විදෙස් වාර්තා සඳහන් කළේ.\nඅප්‍රිකානු සූකර උණ වෛරසය ආසාදනය වීම මුලින්ම වාර්තා වී ඇත්තේ මින්දනාවෝ දිවයිනෙන් සහ ඩවාවෝ ප්‍රාන්තයෙන්.\nපිලිපීන කෘෂිකර්ම ලේකම්වරයා සඳහන් කළේ වෛරසය තවදුරටත් පැතිරීම වැළැක්වීම සඳහා පිලිපීනයේ දිවයින් අතර සතුන් ප්‍රවාහනය සීමා කිරීමට පියවර ගන්නා බවයි. ලොව 7 වන විශාලතම ඌරු මස් ආනයනකරු වන පිලිපීනයෙන් පසුගිය සැප්තැම්බර් මාසයේදී ද සූකර උණ වාර්තා වුණා.\nමේ නිසා වෛරසය පැතිරුණු ප්‍රදේශවල ඌරු මස් පාරිභෝජනය ද අත්හිටුවා තිබෙනවා.",
       "URL": "https://www.hirunews.lk/233559/පිලිපීනයේ-සූකර-උණ-වසංගතයක්",
       "Category": "International News",
       "Parent URL": "https://www.hirunews.lk/international-news.php?pageID=202"
}