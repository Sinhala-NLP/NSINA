{
       "Source": "hirunews",
       "Timestamp": "Tuesday, 24 July 2018 - 15:03",
       "Headline": "ලා ඕසයේ ජලාශයක බැම්මක් බිඳී සිය ගණනක් අතුරුදන් වෙයි",
       "News Content": "ලා ඕසයේ විදුලි බලාගාර ජලාශයක බැම්මක් හදිසියේ බිඳී යාමෙන් ඇතිවූ ජල ගැල්මක් නිසා පුද්ගලයන් සිය ගණනක් අතුරුදන්වී තිබෙනවා.\nලා ඕසයේ - අට්ටාපු ප්‍රාන්තයේ නාම් නෝයි නැමති වේල්ලයි මෙලෙස බිඳී ඇත්තේ.\nඑහිදී මෙතෙක් ගණනය නොකළ ජීවිත හානි රැසක් සිදුව ඇති බවත්, සිය ගණනක් අතුරුදන්වී ඇති බවත්, ලා ඕස රාජ්‍ය ප්‍රවෘත්ති සේවය සඳහන් කළා.\nජල ගැල්ම නිසා පුද්ගලයන් 6600 කට පමණ උන්හිටිතැන් අහිමිවී තිබෙනවා.\nඊයේ රාත්‍රියේ මෙම වේල්ල හදිසියේ බිඳීමට ලක්වී ඇති අතර, එහිදී ජලය ඝන මීටර බිලියන 5 ක් එක්වර නිකුත් වී ඇති බව සඳහන්.\nලා ඕස අග්‍රාමාත්‍යවරයා රජයේ සියලූම රැස්වීම් අත්හිටුවා අනතුර සිදුවූ ප්‍රදේශය නිරීක්ෂණය සඳහා ගොස් තිබෙනවා.",
       "URL": "https://www.hirunews.lk/195952/ලා-ඕසයේ-ජලාශයක-බැම්මක්-බිඳී-සිය-ගණනක්-අතුරුදන්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=349"
}