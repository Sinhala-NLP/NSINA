{
       "Source": "hirunews",
       "Timestamp": "Thursday, 23 May 2013 - 8:12",
       "Headline": "ලන්ඩනයට ත්‍රස්ත ප්‍රහාරයක්.",
       "News Content": "ලන්ඩන් නුවර - වූල්වුච් ප්‍රදේශයේදී ත්‍රස්තවාදී කල්ලියක සාමාජිකයන් දෙදෙනෙකු ලන්ඩන් ආරක්ෂක අංශ එල්ල කළ ප්‍රහාරයකින් තුවාල ලබා තිබෙනවා. ඉන් අනතුරුව ඔවුන් අත්අඩංගුවට ගෙන ඇති බවයි විදෙස් මාධ්‍ය වාර්තා කළේ. මෙම ත්‍රස්තවාදී කල්ලි සාමාජිකයන් දෙදෙනා ලන්ඩන් ආරක්ෂක අංශයේ හිටපු සෙබලෙකු තියුණු ආයුධයකින් ඇන ඝාතනය කර තිබුණා. එමෙන්ම මහජනතාව කැළඹීමට පත්වන ආකාරයෙන් වූල්වුච් ප්‍රදේශයේ මෙම ත්‍රස්තවාදී කල්ලි සාමාජිකයන් දෙදෙනා විසින් කළහකාරී ලෙස හැසිරුණු බවයි විදෙස් මාධ්‍ය වාර්තාවල දැක්වුණේ. ඒ අනුව ක්‍රියාත්මක වූ ලන්ඩන් ආරක්ෂක අංශ සැකකරුවන් දෙදෙනා ලූහුබැඳ ගොස් වෙඩි තබා තිබෙනවා. මෙය ලන්ඩන් නුවරදී සිදුවූ ත්‍රස්තවාදී ක්‍රියාකාරකමක් ලෙසයි විදෙස් මාධ්‍ය වාර්තා කළේ.",
       "URL": "https://www.hirunews.lk/59493/ලන්ඩනයට-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=837"
}