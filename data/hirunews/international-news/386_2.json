{
       "Source": "hirunews",
       "Timestamp": "Wednesday, 14 March 2018 - 8:31",
       "Headline": "බෝම්බ නිෂ්පාදිතයෙකු සොයා ඇමරිකානු පොලීසිය මෙහෙයුමක",
       "News Content": "ඇමරිකාවේ - ටෙක්සාස් ප්‍රාන්තයේ ඔස්ටින් ප්‍රදේශයේ බෝම්බ නිෂ්පාදිතයෙකු සොයා පොලීසිය මෙහෙයුම් ආරම්භ කර තිබෙනවා.\nපසුගිය කාලසීමාව තුළදී එම ප්‍රාන්තයේ නිවාස දෙකක් ඉදිරිපිට තිබූ බෝම්බ ඇසුරුම් කරන ලද පාර්සල් පිපිරීමෙන් අවුරුදු 17 ක සිසුවෙකු සහ 39 හැවිරිදි පුද්ගලයෙකු ජීවිතක්ෂයට පත්වුණා.\nඑම සිද්ධියෙන් තවත් පුද්ගලයින් දෙදෙනෙකු තුවාල ලැබූ අතර ඉන් අනතුරුවයි එරට පොලීසිය එම මෙහෙයුම් ආරම්භ කරනු ලැබූවේ.\nමෙම බෝම්බ ඇසුරුම් කරන ලද පාර්සල් සකස් කළ පුද්ගලයින් සම්බන්ධයෙන් තොරතුරු ලබාදෙන අයෙකුට ඇමරිකානු ඩොලර් 65,000 ක ත්‍යාග මුදලක් ලබාදීමට ද එරට පොලීසිය කටයුතු සූදානම් කර තිබෙනවා.",
       "URL": "https://www.hirunews.lk/185847/බෝම්බ-නිෂ්පාදිතයෙකු-සොයා-ඇමරිකානු-පොලීසිය-මෙහෙයුමක",
       "Category": "International News",
       "Parent URL": "https://www.hirunews.lk/international-news.php?pageID=386"
}