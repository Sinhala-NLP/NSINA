{
       "Source": "hirunews",
       "Timestamp": "Friday, 22 March 2013 - 13:21",
       "Headline": "චීන ජනපති රුසියාවේ.",
       "News Content": "චීන ජනාධිපති ෂී - ජින්පින් සිය ප්‍රථම විදෙස් නිල සංචාරය අරඹමින් අද රුසියාවේ මොස්කව් නුවරට පැමිණෙනවා. ඔහු රුසියානු ජනාධිපති ව්ලැදිමීර් පුටින් හමුවී දෙරට අතර බලශක්ති සහ ආයෝජන කටයුතු පිළිබඳව සාකච්ඡා කරනු ඇති.  සංචාරයට පෙර චීන ජනාධිපතිවරයා සඳහන් කළේ රුසියාව, චීනයේ වඩාත් වැදගත් උපක්‍රමීය සහකරු බවයි. චීන ජනාධිපතිවරයා ලෙස පසුගියදා තේරී පත් වූ ෂී - ජින්පින් රුසියානු සංචාරයෙන් අනතුරුව අප්‍රිකානු මහද්වීපයට පැමිණෙනවා. ටන්සානියාව, දකුණු අප්‍රිකාව සහ කොංගෝ ජනරජයේ ද ඔහු සංචාරය කිරීමට නියමිතයි.",
       "URL": "https://www.hirunews.lk/55741/චීන-ජනපති-රුසියාවේ",
       "Category": "International News",
       "Parent URL": "https://www.hirunews.lk/international-news.php?pageID=854"
}