{
       "Source": "hirunews",
       "Timestamp": "Saturday, 21 December 2019 - 8:48",
       "Headline": "ආගමික සංහිදියාවට පාප් වහන්සේ සහ ජගත් මහලේකම් වෙතින් ආයාචනයක්",
       "News Content": "ලොව පුරා ආගමික සංහිදියාව ඇති කිරීමට මෙන්ම පරිසරය ආරක්ෂා කිරීමට කටයුතු කරන ලෙස ශුද්ධෝත්තම ෆ්‍රැන්සිස් පාප් වහන්සේ සහ ජගත් සංවිධාන මහලේකම් අන්තෝනියෝ ගුටේරස් ලෝකවාසීන් වෙත ඒකාබද්ධ ආයාචනයක් සිදුකළා.\nඒ, ජගත් මහලේකම්වරයා වතිකානුවේදී ශුද්ධෝත්තම පාප් වහන්සේ ඊයේ මුණ ගැසුණු අවස්ථාවේදියි.\nනත්තලට පෙර සිදුවූ එම හමුව පිළිබදව සිය සතුට පළ කළ පාප් වහන්සේ සඳහන් කළේ ලොව පුරා විවිධ ඇදහිලි සිදුකරන ආගමික ප්‍රජාවන් පීඩාවට ලක්වීමට ඉඩ නොදිය යුතු බවයි.\nමෙය සාමය සහ හොඳ හිත පැතිරවීමේ සමයයි.\nලොව පැරණිතම ආගමික ප්‍රජාවක් වන කිතුනුවන්ට ආරක්ෂිතව නත්තල සැමරීමට හැකියාවක් නොමැතිවීම කණගාටුදායක කරුණක් බවයි ජගත් සංවිධාන මහලේකම් අන්තෝනියෝ ගුටේරස් එහිදී සඳහන් කළේ.",
       "URL": "https://www.hirunews.lk/230647/ආගමික-සංහිදියාවට-පාප්-වහන්සේ-සහ-ජගත්-මහලේකම්-වෙතින්-ආයාචනයක්",
       "Category": "International News",
       "Parent URL": "https://www.hirunews.lk/international-news.php?pageID=214"
}