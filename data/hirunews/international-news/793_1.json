{
       "Source": "hirunews",
       "Timestamp": "Tuesday, 22 October 2013 - 13:35",
       "Headline": "ඇමරිකානු ඩ්‍රෝන් ප්‍රහාර යුධ අපරාධයක්. - ක්ෂමා.",
       "News Content": "ඇමරිකානු සී.අයි.ඒ. නියමුවන් රහිත ඩ්‍රෝන් යානා මගින් එල්ල කරන ප්‍රහාර යුධ අපරාධවලට ආසන්න වන බව ජාත්‍යන්තර ක්ෂමා ආයතනය පවසනවා. පසුගිය ඇමරිකානු ඩ්‍රෝන් ප්‍රහාර 9ක් ඇගයීමට ලක් කළ ක්ෂමා ආයතනය සඳහන් කළේ එහිදී නිරායුධ පුද්ගලයන් රැසක් මිය ගොස් ඇති බවයි. පාකිස්තාන - ඇෆ්ගනිස්ථාන දේශසීමා ප්‍රදේශයේ දී මෙම ප්‍රහාර එල්ල කර තිබෙනවා. මීට අමතරව යේමනයේ දී ඇමරිකානු ඩ්‍රෝන් යානා මගින් එල්ල කළ ප්‍රහාරවලදී ද සිවිල් වැසියන් මිය ගිය බවට තොරතුරු හෙළිවී ඇති බව සඳහන්. තලෙයිබාන් සහ අල්කයිඩා සාමාජිකයන් ද ඩ්‍රෝන් ප්‍රහාරවලින් මිය ගොස් ඇති නමුදු පාකිස්තානයේ පමණක් එම ප්‍රහාරවලින් මිය ගිය සිවිල් වැසියන්ගේ සංඛ්‍යාව 400 ඉක්ම වන බව ජගත් වාර්තාවකින් ද හෙළි වුණා.",
       "URL": "https://www.hirunews.lk/69781/ඇමරිකානු-ඩ්‍රෝන්-ප්‍රහාර-යුධ-අපරාධයක්-ක්ෂමා",
       "Category": "International News",
       "Parent URL": "https://www.hirunews.lk/international-news.php?pageID=793"
}