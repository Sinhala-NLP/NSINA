{
       "Source": "hirunews",
       "Timestamp": "Tuesday, 19 September 2023 - 11:38",
       "Headline": "කැනඩාව සහ ඉන්දියාව අතර මත ගැටුමක්",
       "News Content": "කැනඩාවේ ජීවත් වූ සික් ජාතික දේශපාලඥයෙකු ඝාතනය කිරීම සම්බන්ධයෙන් අගමැති ජස්ටින් ටෲඩෝ ඉන්දීය ආණ්ඩුවට චෝදනා කරනවා.\nඔහු කියා සිටියේ රටෙන් පිට රාජ්‍යයක් මෙම ඝාතනයට සම්බන්ධ නම් එය බරපතල ගැටලු සහගත තත්ත්වයක් ඇතිකරන්නක් බවයි.\nකැනඩාවේ බ්‍රිටිෂ් කොලොම්බියා ප්‍රාන්තයේ දේශපාලන කටයුතුවල නිරතවූ සික් ජාතික හර්දිප් සිං නමැත්තා වෙඩි තබා ඝාතනය කර තිබුණේ පසුගිය ජුනි මස 18 වනදායි.\nමෙම සිද්ධිය සම්බන්ධයෙන් ජී 20 සමුළුව අතරතුර ඉන්දීය අග්‍රාමාත්‍ය නරේන්ද්‍ර මෝදි හමුවී කැනේඩියානු අග්‍රාමාත්‍යවරයා සාකච්ඡා කර ඇති බවයි විදෙස් වාර්තා සඳහන් කළේ.\nඔවුන් ඉන්දීය රජයට දැනුම් දී ඇත්තේ එල්ලවන චෝදනා සම්බන්ධයෙන් ඉන්දීය රජය කඩිනමින් පරීක්ෂණයක් සිදුකළ යුතු බවයි.\nමෙම සිද්ධිය අරඹයා කැනඩාවේ සිටින ඉන්දීය මහ කොමසාරිස් කාර්යාලයේ ඉහළපෙලේ නිලධාරියෙකුද තනතුරෙන් පහකර තිබෙනවා.",
       "URL": "https://www.hirunews.lk/348734/කැනඩාව-සහ-ඉන්දියාව-අතර-මත-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=3"
}