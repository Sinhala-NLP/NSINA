{
       "Source": "hirunews",
       "Timestamp": "Sunday, 08 September 2013 - 13:33",
       "Headline": "මැන්ඩෙලාගේ ජීවිත කතාව රිදී තිරයේ.",
       "News Content": "දකුණු අප්‍රිකාවේ ප්‍රථම කළුජාතික ජනාධිපතිවයා වූ නෙල්සල් මැන්ඩෙලාගේ ජීවිත කතාව ඇසුරෙන් නිර්මාණය කෙරුණු ලෝං වෝක් ටු ෆ‍්‍රීඩම් චිත්‍රපටය කැනඩාවේ ටොරොන්ටෝ සිනමා උළෙලේදී ඊයේ මුල්වරට තිරගත කෙරුණා. චිත්‍රපටයේ මැන්ඩෙලාගේ චරිතය නිරූපණය කරන්නේ බ්‍රිතාන්‍ය කළුජාතික සිනමා නළු ඉද්‍රිස් එල්බා විසින්. වර්ණභේදවාදයේ අඳුරු යුගයේ සිට සියලූ වර්ණයන්ට සමාන අවස්ථා ඇති දේදුනු දේශයක් කරා දකුණු අප්‍රිකාව රැගෙන යාමට මැන්ඩෙලා දැරූ ප්‍රයත්නයයි සිනමා පටයෙන් කියැවෙන්නේ. මේ අතර, පසුගිය ජුනි මාසයේ සිට තුන්මසක් රෝහල්ගතව සිටි 95 හැවිරිදි මැන්ඩෙලා දැන් සිය නිවස තුළ ප්‍රතිකාර ලබමින් සිටිනවා.",
       "URL": "https://www.hirunews.lk/66775/මැන්ඩෙලාගේ-ජීවිත-කතාව-රිදී-තිරයේ",
       "Category": "International News",
       "Parent URL": "https://www.hirunews.lk/international-news.php?pageID=805"
}