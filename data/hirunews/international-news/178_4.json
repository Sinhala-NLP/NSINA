{
       "Source": "hirunews",
       "Timestamp": "Sunday, 21 June 2020 - 11:19",
       "Headline": "චීනය, හොංකොං පුරවරයේ නව ආරක්ෂක කාර්යාලයක් පිහිටුවයි",
       "News Content": "හොංකොං දිවයිනේ සිය ආධිපත්‍යය තහවුරු කරගැනීමේ පියවරක් වශයෙන් චීනය එහි නව ආරක්ෂක කාර්යාලයක් පිහිටුවා තිබෙනවා.\nචීන රාජ්‍ය මාධ්‍ය සඳහන් කළේ ජාතික ආරක්ෂාවට එරෙහි අපරාධ පිළිබඳ බුද්ධිමය තොරතුරු එක්රැස් කිරීම සඳහා එය ස්ථාපිත කෙරෙන බවයි.\n99 වසරක බද්ද නිමාවීමෙන් පසු 1997 වසරේ බ්‍රිතාන්‍යයෙන් චීනයට යළි හිමිවූ හොංකොං දේශයේ වෙළඳ ආර්ථික ප්‍රතිපත්තිය අඛණ්ඩව ක්‍රියාත්මක වනවා.\nඒ, එක් රටක් - පාලන ක්‍රම දෙකක් යන සංකල්පය යටතේයි.\nකෙසේ නමුත් ප්‍රජාතන්ත්‍රවාදී උද්ඝෝෂණ උත්සන්නවීමත් සමඟ හොංකොං දේශයේ සිය පාලන සීමාවන් දැඩි කිරීමට චීනය පෙළඹී සිටිනවා.\nඒ අනුව හොංකොං දේශය වෙනුවෙන් සැකසුණු නව ආරක්ෂක නීතියද මේ වනවිට බලපවත්වන බව විදෙස් වාර්තා සඳහන් කළා.",
       "URL": "https://www.hirunews.lk/243585/චීනය-හොංකොං-පුරවරයේ-නව-ආරක්ෂක-කාර්යාලයක්-පිහිටුවයි",
       "Category": "International News",
       "Parent URL": "https://www.hirunews.lk/international-news.php?pageID=178"
}