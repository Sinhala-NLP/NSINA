{
       "Source": "hirunews",
       "Timestamp": "Saturday, 24 March 2018 - 10:08",
       "Headline": "ඇෆ්ගනිස්ථානයේ ක්‍රීඩාංගණයට මරාගෙන මැරෙන ප්‍රහාරයක්",
       "News Content": "ඇෆ්ගනිස්ථානයේ හෙල්මන්ඩ් ප්‍රාන්තයේ ප්‍රදේශීය අගනුවර වූ ලෂ්කාර් - ඝා හි මල්ලවපොර තරඟාවලියක් පැවති ක්‍රීඩාංගණයකට ඊයේ (23) එල්ල වූ මරාගෙන මැරෙන ප්‍රහාරයකින් පුද්ගලයන් 13 දෙනෙකු ජීවිතක්ෂයට පත්වුණා.\nමරාගෙන මැරෙන බෝම්බකරු මෝටර් රථයක් ක්‍රීඩාගාරය තුළට පැදවීමට උත්සාහ කර ඇති අතර, ඊට අවස්ථාවක් නොලැබීම නිසා එහි පිටත දී මෙලෙස පිපිරවීම සිදුකර ඇති බව සඳහන්.\nතරඟාවලිය අවසන් වී නරඹන්නන් ඉවතට පැමිණෙන විටයි බෝම්බකරු එහි පැමිණ ඇත්තේ.\nඇෆ්ගනිස්ථානයේ තලෙයිබාන් ප්‍රහාර මේ වන විට උත්සන්න වී ඇති අතර, කාබුල් නුවර නව වසර සැමරීමේ උත්සවයකට පසුගිය බදාදා එල්ල වූ මෝටර් රථ බෝම්බ ප්‍රහාරයකින් ද පුද්ගලයන් 31 දෙනෙකු ජීවිතක්ෂයට පත්වුණා.\nප්‍රහාරය විදෙස් මාධ්‍ය වාර්තාකර තිබූ අයුරු පහතින්.",
       "URL": "https://www.hirunews.lk/186739/ඇෆ්ගනිස්ථානයේ-ක්‍රීඩාංගණයට-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=383"
}