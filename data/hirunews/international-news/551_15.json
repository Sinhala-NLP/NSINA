{
       "Source": "hirunews",
       "Timestamp": "Sunday, 04 December 2016 - 10:38",
       "Headline": "MH 370 මගීන්ගේ ඥාතීන් මැඩගස්කරයට පැමිණෙයි",
       "News Content": "2014 වසරේ මාර්තු 08 වනදා පුද්ගලයන් 239 දෙනෙකු සමඟ අතුරුදන් වූ එම්.එච්. 370 මලයාසියානු ගුවන් යානයේ මගීන්ගේ ඥාතීන් පිරිසක් මැඩගස්කරයට පැමිණ තිබෙනවා.\nඒ, ගුවන් යානය අතුරුදන් වී දින දහසක් ගතවීම සලකුණු කරමින්.\nමලයාසියාවේ සිට චීනය බලා යන අතරතුර යානය අතුරුදන් වූවද එහි සුන්බුන් හමුවුයේ මැඩගස්කරය ඇතුළු නැගෙනහිර අප්‍රිකානු රටවලින්.\nයානයේ සුන්බුන් සෙවීම සඳහා කිසිදු පාර්ශවයක් අසමත්වීම නිසා මෙහෙයුම් තවදුරටත් ක්‍රියාත්මක කිරීම තම අරමුණ බවයි එලෙස මැඩගස්කරයට පැමිණි එම්.එච්.370 යානයේ මගීන්ගේ ඥාතීන් ප්‍රකාශ කළේ.",
       "URL": "https://www.hirunews.lk/148915/mh-370-මගීන්ගේ-ඥාතීන්-මැඩගස්කරයට-පැමිණෙයි",
       "Category": "International News",
       "Parent URL": "https://www.hirunews.lk/international-news.php?pageID=551"
}