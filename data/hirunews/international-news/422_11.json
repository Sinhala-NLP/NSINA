{
       "Source": "hirunews",
       "Timestamp": "Monday, 13 November 2017 - 12:58",
       "Headline": "ඉරාන - ඉරාක භූකම්පනයෙන් මියගිය ගණන 214 දක්වා ඉහළට",
       "News Content": "ඉරාන - ඉරාක දේශසීමාවේ ඇති වු භූ කම්පනයෙන් මියගිය සංඛ්‍යාව 214 දක්වා ඉහළ ගොස් තිබෙනවා.\nතවත් 2800කට අධික පිරිසක්  තුවාල ලබා ඇති බවයි විදෙස් මාධ්‍ය වාර්තා කළේ.\nවිශාල පිරිසක්  භූ කම්පනයත් සමග කඩාවැටුනු ගොඩනැගිලි අතර සිරව ඇති අතර, ඔවුන් මුදාගැනීමේ මෙහෙයුම් තවදුරටත් ක්‍රියාත්මකයි.\nරික්ටර් පරිමාණයේ 7.3 ක ප්‍රබලත්වයෙන් යුත් මෙම භූ කම්පනයෙන් ඉරානයේ ගම්මාන අටකට බලපෑම් එල්ලවී ඇති බව විදෙස් මාධ්‍ය වාර්තා කළා. භූකම්පනය හේතුවෙන් එම ප්‍රදේශවල විදුලිබලයද ඇණහිට තිබෙනවා.\nමේ අතර ඉරාන  - ඉරාක දේශසීමාවේ භූකම්පනයක් සිදුවූ පැය කිහියක් ගත වන්නට පෙර මධ්‍යම ඇමරිකානු රාජ්‍යයක් වන කොස්ටරිකාවේ ද භූ කම්පනයක් සිදුවුණා.\nඑරට අගනුවර වන සැන්හෝසේ හි හටගත් මෙම භූ කම්පනය රික්ටර් මාපකයේ සටහන්ව ඇත්තේ 6.8 ක අගයක් ලෙසයි.\nකෙසේ වෙතත් ඉන් සිදුවූ ජීවිත හෝ දේපල හානි පිළිබඳව මෙතෙක් තොරතුරු වාර්තාවී නැහැ.",
       "URL": "https://www.hirunews.lk/175914/ඉරාන-ඉරාක-භූකම්පනයෙන්-මියගිය-ගණන-214-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=422"
}