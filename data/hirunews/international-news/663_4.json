{
       "Source": "hirunews",
       "Timestamp": "Sunday, 21 February 2016 - 12:53",
       "Headline": "බ්‍රිතාන්‍යයේ ජනමත විචාරණයට දින නියම වේ",
       "News Content": "බ්‍රිතාන්‍යය යුරෝපා සංගමය තුළ තවදුරටත් රැඳී සිටින්නේද යන්න පිළිබඳව ලබන ජූනි 23 වනදා ජනමත විචාරණයක් පවත්වන බව අගමැති ඩේවිඩ් කැමරන් ප්‍රකාශ කළා.\nඒ යුරෝපා සංගමය සමඟ බ්‍රසල්ස් නුවරදී එකඟතා ගිවිසුමකට පැමිණීමෙන් අනතුරුවයි.\nයුරෝපා සංගමය තුළ තවදුරටත් බ්‍රිතාන්‍ය රඳවාගැනීම සඳහා එරට වැසියන් එකඟ කරවාගැනීම දුෂ්කර අභියෝගයක් ලෙසයි අගමැති කැමරන් හැඳින්වූයේ.\nරටවල් 28 කින් සමන්විත යුරෝපා සංගම් කණ්ඩායම් තුළ රැඳී සිටීම තුළින් බ්‍රිතාන්‍යය සුරක්ෂිත ශක්තිමත් සහ වඩාත් යහපත් රටක් වන බව තම අදහස යැයි ඔහු සඳහන් කළා.",
       "URL": "https://www.hirunews.lk/126789/බ්‍රිතාන්‍යයේ-ජනමත-විචාරණයට-දින-නියම-වේ",
       "Category": "International News",
       "Parent URL": "https://www.hirunews.lk/international-news.php?pageID=663"
}