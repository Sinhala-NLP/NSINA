{
       "Source": "hirunews",
       "Timestamp": "Tuesday, 12 April 2016 - 15:33",
       "Headline": "හොඳම යතුරුපැදි ධාවන ශූරිය රිය අනතුරකින් මරුට (ඡායාරූප)",
       "News Content": "හොඳම යතුරුපැදි ධාවන ශූරිය ලෙසට ඉන්දියාවේ කිරුළු පැළඳි වීනු පලිවාල් රිය අනතුරකින් ජීවිතක්ෂයට පත්ව තිබෙනවා.\nඊයේ සවස මධ්‍ය ප්‍රදේශ් ප්‍රාන්තයේදී මෙම අනතුර සිදුව ඇති බවයි ඉන්දීය පුවත් සේවාවල දැක්වෙන්නේ.\n44 හැවිරිදි වීනු පලිවාල් ජායිපුර් ප්‍රදේශයේ පදිංචිකාරියක් වනවා.\nඇය ගමන් කල යතුරුපැදිය ලිස්සා යාමෙන් මෙම අනතුර සිදුව ඇතැයි සඳහන්.\nඅනතුරින් පසු ඇය රෝහල් ගතකර ඇති අතර වෛද්‍යවරුන් සඳහන් කර ඇත්තේ යතුරුපැදි ශූරිය රෝහලට රැගෙන එන විට ද මරණයට පත්ව සිටි බවයි.\nඉන්දියාව පුරා සංචාරයක නිරතවී විශේෂ වැඩසටහනක් නිර්මාණය කිරීමට ද වීනු පලිවාල් සැලසුම් කර තිබී ඇතැයි සඳහන්.\nඒ වෙනුවෙන් කල සංචාරයකදී ඇය මෙම අනතුරට ලක්ව ඇතැයි ඉන්දීය මාධ්‍ය වාර්තා පෙන්වා දෙනවා.",
       "URL": "https://www.hirunews.lk/130724/හොඳම-යතුරුපැදි-ධාවන-ශූරිය-රිය-අනතුරකින්-මරුට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=647"
}