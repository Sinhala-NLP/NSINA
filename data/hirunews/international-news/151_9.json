{
       "Source": "hirunews",
       "Timestamp": "Thursday, 26 November 2020 - 20:29",
       "Headline": "කොරෝනා වැළදීමෙන් සුඩානයේ  හිටපු අගමැතිවරයෙකු මරුට",
       "News Content": "සුඩානයේ හිටපු අගමැතිවරයෙකු වූ සදික් අල් මහඩි කොරෝනා ආසාදනය වීමෙන් මියගොස් තිබෙනවා.\nවෛරසය ආසාදනය වීම හේතුවෙන් එක්සත් අරාබි එමීර් රාජ්‍යයේ රෝහලක සති තුනක පමණ කාලයක් නේවාසිකව ප්‍රතිකාර ලබමින් සිටියදී ඔහු මියගොස් ඇති බවයි විදෙස් වාර්තා සඳහන් කළේ.\nසුඩාන හිටපු අගමැතිවරයාගේ පවුලේ සාමාජිකයින් සහ ඥාතීන් 21 දෙනෙකු කොරෝනා ආසාදිතයන් බව මීට පෙර හඳුනාගෙන තිබුණා.\nමිය යන විට 84 හැවිරිදි වියේ පසුවූ සදික් අල් මහඩි 1986 වසරේ සිට 1989 වසර දක්වා සුඩාන අග්‍රාමාත්‍යවරයා ලෙස කටයුතු කළා.",
       "URL": "https://www.hirunews.lk/255669/කොරෝනා-වැළදීමෙන්-සුඩානයේ-හිටපු-අගමැතිවරයෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=151"
}