{
       "Source": "hirunews",
       "Timestamp": "Sunday, 10 March 2013 - 9:03",
       "Headline": "සිරියාව ජගත් සාම සාධක භටයන් මුදා හරී.",
       "News Content": "සිරියානු කැරළිකරුවන් විසින් ගෝලාන් කඳුකර ප්‍රදේශයේදී රඳවා ගනු ලැබූ ජගත් සංවිධාන සාම සාධක භටයන් 21 දෙනා මුදාහැර තිබෙනවා. දින 03 ක් තිස්සේ කැරළිකරුවන්ගේ ග්‍රහණයේ සිටි සාම සාධක භට පිරිස ආරක්ෂිතව ජෝර්දානයට පැමිණි බව ජගත් සංවිධානය සනාථ කළා. සිරියාව සහ ඊශ්‍රායලය අතර දේශ සීමාවේ පිහිටි ගෝලාන් කඳුකර ප්‍රදේශයේදී රඳවා ගැනුණු මෙම සාම සාධක භට පිරිස පිලිපීන ජාතිකයන්. ඔවුන් ගෝලාන් කඳුකරයේ යොදවා සිටියේ සිරියාව සහ ඊශ්‍රායලය අතර සටන් විරාමය නිරීක්ෂණය කිරීමටයි. සිරියාවට අයත් ගෝලාන් කඳුකරය 1967 වසරේ සය දින මැදපෙරදිග යුද්ධයේදී ඊශ්‍රායලය විසින් අත්පත් කරගනු ලැබූවක්.",
       "URL": "https://www.hirunews.lk/54924/සිරියාව-ජගත්-සාම-සාධක-භටයන්-මුදා-හරී",
       "Category": "International News",
       "Parent URL": "https://www.hirunews.lk/international-news.php?pageID=857"
}