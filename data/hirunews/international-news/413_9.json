{
       "Source": "hirunews",
       "Timestamp": "Saturday, 16 December 2017 - 12:27",
       "Headline": "ඉම්රාන් ඛාන් පාර්ලිමේන්තුවෙන් ඉවත් කිරීමේ තැත වරදී",
       "News Content": "වත්කම් හෙළි නොකිරීමේ චෝදනා මත පාර්ලිමේන්තුවට නුසුදුස්සෙකු ලෙස නම් කරන්නැයි පාකිස්තාන විපක්ෂ නායක ඉම්රාන් ඛාන්ට එරෙහිව ඉදිරිපත් වූ පෙත්සම එරට ශ්‍රේෂ්ඨාධිකරණය මගින් ප්‍රතික්ෂේප කර තිබෙනවා.\nක්‍රිකට් ක්‍රීඩාවෙන් දේශපාලනයට පිවිසි ඉම්රාන් ඛාන්ට එරෙහිව මෙම පෙත්සම යොමු වූයේ ඊට සමාන චෝදනා මත හිටපු අගමැති නවාස් ශරිෆ් පාර්ලිමේන්තුවෙන් පහකොට මාස කිහිපයක් ඇතුළතයි.\nඉම්රාන් ඛාන් වංක පුද්ගලයෙකු හෝ වගකීම් පැහැර හැර ඇති අයෙකු ලෙස  හැදින්විය නොහැකි බවයි පාකිස්තාන අගවිනිසුරුවරයා අධිකරණයේදී ප්‍රකාශ කළේ.\nකෙසේ නමුත් එම චෝදනා මත ඉම්රාන් ඛාන්ගේ පී.ටී.අයි. පක්ෂයේ මහලේකම්වරයා පාර්ලිමේන්තුවෙන් ඉවත් කිරීමට ශ්‍රේෂ්ඨාධිකරණය අනුමැතිය ලබාදී තිබෙනවා.",
       "URL": "https://www.hirunews.lk/178525/ඉම්රාන්-ඛාන්-පාර්ලිමේන්තුවෙන්-ඉවත්-කිරීමේ-තැත-වරදී",
       "Category": "International News",
       "Parent URL": "https://www.hirunews.lk/international-news.php?pageID=413"
}