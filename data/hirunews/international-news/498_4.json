{
       "Source": "hirunews",
       "Timestamp": "Sunday, 02 April 2017 - 8:16",
       "Headline": "අත්ලාන්තික් සයුරේ දැවැන්ත නෞකාවක් අතුරුදන්",
       "News Content": "අඩි 1024 ක් දිගැති දැවැන්ත වෙළඳ නෞකාවක් දකුණු අත්ලාන්තික් සාගරයේ අතුරුදන්වී තිබෙනවා.\nඑහි සිටි කාර්ය මණ්ඩලයේ 24 දෙනා අතුරෙන් දෙදෙනෙකු ජීවිතාරක්ෂක බෝට්ටුවක සිටියදී උරුගුවේ නාවික හමුදාව විසින් බේරාගනු ලැබුවා.\nමෙහි පිලිපීන ජාතිකයන් 16 දෙනෙකු සහ දකුණු කොරියානු ජාතිකයන් 8 දෙනෙකු කාර්ය මණ්ඩලයේ සේවය කළ අතර බේරාගෙන ඇත්තේ පිලිපීන ජාතික නැවියන් දෙදෙනෙක්.\nටොන් 260 000 ක් රැගෙන යා හැකි දකුණු කොරියානු සමාගමකට අයත් මෙම නෞකාව සෙවීමේ මෙහෙයුමට බ්‍රසීල සහ උරුගුවේ නාවික හමුදා එක්ව සිටිනවා.\nනෞකාව අතුරුදන්වීමට පෙර එහි නැවියෙකු හදිසි පණිවුඩයක් එවා තිබුණේ නෞකාව තුළට ජලය ගලාඑන බව පවසමින්.",
       "URL": "https://www.hirunews.lk/158300/අත්ලාන්තික්-සයුරේ-දැවැන්ත-නෞකාවක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=498"
}