{
       "Source": "hirunews",
       "Timestamp": "Sunday, 22 February 2015 - 9:45",
       "Headline": "ඉන්දු - රුසියා ප්‍රහාරක ගුවන් යානා නිපැයුමක",
       "News Content": "පස්වන පරම්පරාවේ නවීනතම ප්‍රහාරක ජෙට් යානා නිපදවීම සඳහා ඉන්දියාව, රුසියාව සමග ගිවිසුමකට එළඹීමට සැරසෙනවා. බැංගලෝර් නගරයේ පැවැත්වෙන 2015 ඉන්දීය ගුවන් ප්‍රදර්ශනයට සමගාමීව එම ගිවිසුමට අත්සන් තබනු ඇති බව හින්දු පුවත්පත අද වාර්තා කළා. ව්‍යාපෘතිය සඳහා ඇමරිකානු ඩොලර් බිලියන 30 ක් පමණ වැයවනු ඇතැයි අපේක්ෂා කරනවා. එම මුදල සමදායකත්වයෙන් ආයෝජනය කිරීමටයි ඉන්දියාව සහ රුසියාව ප්‍රතිපත්තියක් වශයෙන් එකඟවී ඇත්තේ. මෙම ව්‍යාපෘතිය මගින් ප්‍රහාරක ජෙට් යානා 400 ක් පමණ නිපදවීමට අපේක්ෂා කරන අතර ඉන් 144 ක් ලබාගැනීමට ඉන්දියාව සූදානම්.",
       "URL": "https://www.hirunews.lk/104014/ඉන්දියාව-රුසියාව-සමග-එක්වී-ප්‍රහාරක-ගුවන්-යානා-නිපදවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=757"
}