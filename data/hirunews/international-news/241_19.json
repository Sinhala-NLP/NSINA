{
       "Source": "hirunews",
       "Timestamp": "Friday, 30 August 2019 - 17:03",
       "Headline": "පාකිස්ථාන අගමැතිට විදුලි සැපයුම් සමාගමකින් අනතුරු ඇඟවීම්",
       "News Content": "රුපියල් ලක්ෂ 41 ක් වන පාකිස්ථාන අග්‍රාමාත්‍ය කාර්යාලයේ විදුලි බිල ගෙවා දැමීමට කටයුතු නොකරන්නේ නම්, විදුලිය සැපයුම විසන්ධි කරන බවට ඉස්ලාමාබාද් විදුලිය සැපයුම් සමාගම අනතුරු අඟවා තිබෙනවා.\nඅග්‍රාමාත්‍ය ඉම්රාන් ඛාන්ගේ ලේකම් වෙත දැනුම්දීමක් කරමින් අදාළ සමාගම ප්‍රකාශ කර ඇත්තේ අවස්ථා කිහිපයකදීම මේ පිළිබඳ දැනුම් දුන්න ද නිසි ප්‍රතිචාර ලැබී නොමැති බැවින් විදුලිය කප්පාදු කිරීමට සිදුවන බවයි.\nපාකිස්ථානයේ පවතින නීතිය අනුව, අඛන්ඩව මාස දෙකක් විදුලි බිල්පත් නොගෙවන්නේ නම් සැපයුම විසන්ධි කිරීමට විදුලි සමාගමට හැකියාව පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/223271/පාකිස්ථාන-අගමැතිට-විදුලි-සැපයුම්-සමාගමකින්-අනතුරු-ඇඟවීම්",
       "Category": "International News",
       "Parent URL": "https://www.hirunews.lk/international-news.php?pageID=241"
}