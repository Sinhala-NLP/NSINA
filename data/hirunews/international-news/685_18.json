{
       "Source": "hirunews",
       "Timestamp": "Saturday, 28 November 2015 - 9:14",
       "Headline": "ඇමරිකාවේ ගබ්සා සායනයකට වෙඩි ප්‍රහාරයක්",
       "News Content": "ඇමරිකාවේ කොලරාඩෝ ප්‍රාන්තයේ උපත් පාලන සායනයකට එල්ල වූ වෙඩි ප්‍රහාරයකින් පුද්ගලයන් 3 දෙනෙකු මිය ගොස් තවත් 8 දෙනෙකු තුවාල ලබා තිබෙනවා. කොලරාඩෝ ස්ප්‍රිං නගරාධිපතිවරයා සදහන් කළේ පොලිස් නිලධාරීන් 5 දෙනෙකු ද ඒ අතර වන බවයි.\nආයුධ සන්නද්ධ පුද්ගලයෙකු මෙම ගබ්සා සායනයට කඩා වැදී වෙඩි ප්‍රහාර එල්ල කර ඇති අතර ඔහුගේ අරමුණ කුමක් ද යන්න මෙතෙක් හෙළිදරව් වී නැහැ. කෙසේ නමුත්, ඇමරිකාව පුරා ගබ්සා සායන පිහිටුවා ඇති මෙම ආයතනයට ගබ්සාවට එරෙහි කණ්ඩායම් වෙතින් එල්ල වන්නේ දැඩි විරෝධයක්.",
       "URL": "https://www.hirunews.lk/120976/ඇමරිකාවේ-ගබ්සා-සායනයකට-වෙඩි-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=685"
}