{
       "Source": "hirunews",
       "Timestamp": "Thursday, 21 February 2013 - 19:42",
       "Headline": "පාප් වහන්සේ තෝරා ගැනීමේ නීති 02 ක් සංශෝධනය වන ලකුණු.",
       "News Content": "නව පාප් වහන්සේ කෙනෙකු පත්කර ගැනීම සඳහා වන ධර්මදූත ව්‍යවස්ථාවේ නීති දෙකක් සංශෝධනය කිරීමට අති උතුම් ශුද්ධෝත්තම 16 වන බෙනඩික් පාප් වහන්සේ පියවර ගැනීමට ඉඩ ඇති බව විදෙස් වාර්තා අද (21) සඳහන් කළා. උන්වහන්සේ මේ මස 28 වැනිදා සිය ධුරයෙන් ඉවත්වීමට පෙර මෙම සංශෝධනය සිදුකරනු ඇති බවයි වාර්තා වන්නේ.\nදැනට පවතින ධර්ම දූත ව්‍යවස්ථාවට අනුව පාප් ධුරය හිස් වී දින 15 කට පසු එහෙත් දින 20 කට පෙර නව පාප් වහන්සේ කෙනෙකු තෝරා ගැනීමේ සභා වාරය පැවැත්විය යුතුයි. ඒ අනුව මෙවර  නව පාප් වහන්සේ කෙනෙකු පත්කර ගැනීමට සභාව රැස්විය හැක්කේ මාර්තු 15 වැනිදායීන් පසුවයි. මේ නිසා ව්‍යවස්ථාවේ සඳහන් දිනට පෙර සභා වාරය පැවැත්විය හැකි පරිදි ව්‍යවස්ථාව සංශෝධනය කළ යුතු බවටයි කාදිනල් හිමිවරුන් වැඩි පිරිසකගේ අදහස වී ඇත්තේ.",
       "URL": "https://www.hirunews.lk/53854/පාප්-වහන්සේ-තෝරා-ගැනීමේ-නීති-02-ක්-සංශෝධනය-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=862"
}