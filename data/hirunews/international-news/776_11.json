{
       "Source": "hirunews",
       "Timestamp": "Friday, 20 December 2013 - 8:46",
       "Headline": "ජයලලිතා මන්මෝහන් සිංගේ තැන ඉල්ලයි.",
       "News Content": "තමිල්නාඩුවේ දෙමළ නායකත්වයකට ඉන්දියාව මෙහෙයවීම සඳහා කාලය එළැඹී ඇතැයි තමිල්නාඩු මහ ඇමතිනි ජයලලිතා ජයරාම් පවසනවා. චෙන්නායි හිදී ඇය ඊයේ (19) කියා සිටියේ මීට පෙර උත්තර් ප්‍රදේශ්, ගුජරාට්, පන්ජාබ්, ආන්ද්‍ර ප්‍රදේශ් සහ කර්නාටක ප්‍රාන්තවලින් ඉන්දීය අගමැතිවරුන් බිහි වී ඇති බවයි. තමාට ඉන්දීය අග්‍රාමාත්‍ය ධුරය හිමිවිය යුතු බවට සිය පක්ෂයේ විධායක කමිටුව සහ මහ සභාව විසින් යෝජනාවක්ද සම්මත කරගෙන ඇති බවයි ජයලලිතා සඳහන් කළේ. එම යෝජනාවේ සඳහන් වී ඇත්තේ ලෝකයේ විශාලතම ප්‍රජාතන්ත්‍රවාදී රාජ්‍යය, ලොව ප්‍රබලතම රාජ්‍යය බවට පත් කිරීමට හැකියාවක් ඇත්තේ ජයලලිතාට පමණක් බවයි.",
       "URL": "https://www.hirunews.lk/73766/ජයලලිතා-මන්මෝහන්-සිංගේ-තැන-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=776"
}