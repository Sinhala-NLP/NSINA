{
       "Source": "hirunews",
       "Timestamp": "Saturday, 06 April 2013 - 8:23",
       "Headline": "ඉරාන න්‍යෂ්ටික සාකච්ඡා අනතුරේ.",
       "News Content": "ඉරානයේ න්‍යෂ්ටික වැඩපිළිවෙල සම්බන්ධයෙන් ඊයේ (05) පැවැති සාකච්ඡාවලදී එකඟත්වයක් ඇති කර ගැනීමට දෙපාර්ශවය අපොහොසත් වී තිබෙනවා. කසක්ස්ථානයේ අල්මාටි නුවර පැවැති මෙම සාකච්ඡාවලදී ලෝක බලවතුන් ඉදිරිපත් කළ යෝජනාවලට ඉරානය පැහැදිලි ප්‍රතිචාරයක් නොදැක්වූ බවයි විදෙස් වාර්තා සඳහන් කළේ. සිය න්‍යෂ්ටික වැඩපිළිවෙල සාමකාමී බලශක්තිය උදෙසා ක්‍රියාත්මක වන බව ඉරාන ප්‍රකාශ කළ ද ඔවුන් න්‍යෂ්ටික අවි නිෂ්පාදනය කිරීමට උත්සාහ කරන බවයි බටහිර රටවල් පවසන්නේ. ඉරානය සමග පැවැති මෙම සාකච්ඡාවට එක්සත් ජාතීන්ගේ ආරක්ෂක මණ්ඩලයේ නිත්‍ය සාමාජිකයන් 5 දෙනා සහ ජර්මනිය එක්වුණා. ආර්ථික සම්බාධක ඉවත් කිරීමට නම් ඉරානය විසින් න්‍යෂ්ටික ඉන්ධන නිස්සාරණය කිරීම නතර කළ යුතු බවයි ඔවුන් ඉදිරිපත් කළ යෝජනාව වන්නේ.",
       "URL": "https://www.hirunews.lk/56633/ඉරාන-න්‍යෂ්ටික-සාකච්ඡා-අනතුරේ",
       "Category": "International News",
       "Parent URL": "https://www.hirunews.lk/international-news.php?pageID=851"
}