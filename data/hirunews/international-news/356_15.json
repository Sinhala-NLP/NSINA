{
       "Source": "hirunews",
       "Timestamp": "Tuesday, 26 June 2018 - 13:22",
       "Headline": "මැලේසියාවේ ඇමති මණ්ඩලය දිවුරුම්දීම ජුලි දෙවන දා",
       "News Content": "නැවත අග්‍රාමාත්‍ය ධුරයට පත් 92 හැවිරිදි මහතීර් මොහොමඩ්ගේ පාලක සන්ධානයේ සම්පූර්ණ අමාත්‍ය මණ්ඩලය ජුලි 2 වන දා දිවුරුම්දීමට නියමිතයි.\nදැනට අමාත්‍යවරුන් 13 දෙනෙකු දිවුරුම් දී ඇති අතර, අනෙකුත් අමාත්‍යවරුන්ගේ දිවුරුම්දීමයි එදින සිදුවනු ඇත්තේ.\nසිය අමාත්‍ය මණ්ඩලය 29 දෙනෙකුගෙන් සමන්විත වන බව අග්‍රාමාත්‍ය මහතීර් මොහොමඩ් ප්‍රකාශ කළා.\nඔහු සිය ඇමති මණ්ඩලය පත් කිරීම පමා කරන බවට මාධ්‍ය වාර්තා පළ වූ අතර, අග්‍රාමාත්‍යවරයා කියා සිටියේ මැලේසියානු රජුගේ අනුමැතිය ලැබීමෙන් පසු එය මෙලෙස සිදුවන බවයි.",
       "URL": "https://www.hirunews.lk/193937/මැලේසියාවේ-ඇමති-මණ්ඩලය-දිවුරුම්දීම-ජුලි-දෙවන-දා",
       "Category": "International News",
       "Parent URL": "https://www.hirunews.lk/international-news.php?pageID=356"
}