{
       "Source": "hirunews",
       "Timestamp": "Saturday, 01 February 2020 - 9:07",
       "Headline": "ජනපති ට්‍රම්ප් දෝෂාභියෝගය ජය ගන්නා ලකුණු",
       "News Content": "ඇමරිකානු ජනාධිපති ඩොනල්ඞ් ට්‍රම්ප් තමාට එරෙහිව එල්ල වී ඇති දෝෂාභියෝග විභාගයෙන් ජය ගන්නා ලකුණු පහළ වී තිබෙනවා.\nඒ, දෙෂාභියෝගයට අදාළව සාක්ෂිකරුවන් කැදවීම සෙනෙට් මණ්ඩලයේ ඡන්දයෙන් ප්‍රතික්ෂේප කිරීම හේතුවෙන්. ඇමරිකානු ජනාධිපතිවරයා සිය ප්‍රතිවාදී ජෝ බිඩන්ගේ පුත්‍රයාගේ ජාත්‍යන්තර වෙළද කටයුතු අපකීර්තියට පත් කිරීමේ උත්සාහයක් පැවති බවටයි චෝදනා එල්ල වූයේ.\nඒ සඳහා ජනපති ට්‍රම්ප්, යුක්රේන ජනාධිපතිවරයාගේ සහය පතා තිබූ අතර, එය සිදුකරනු තුරු එරටට යුද ආධාර ද නතර කර තිබුණා.\nමෙම කරුණු තහවුරු කළ හිටපු ආරක්ෂක ලේකම් ජෝන් බෝල්ටන් සෙනෙට් මණ්ඩල දෝෂාභියෝග විභාගයට කැදවීමට ඩිමොක්‍රටික් පාක්ෂිකයන් අපේක්ෂා කළා.\nඒ සඳහා රිපබ්ලිකන් සෙනෙට් මන්ත්‍රීවරුන් 4 දෙනෙකුගේ සහය අවශ්‍ය වුවද ඊයේ පැවති ඡන්දයේදී සහය දක්වා ඇත්තේ දෙදෙනෙකු පමණයි.\nඒ අනුව ජනපති ට්‍රම්ප් දෝෂාභියෝගයෙන් නිදහස් කරන්නේ ද යන්න පිළිබද අවසන් ඡන්ද විභාගය ඉදිරි සතියේ පැවැත්වෙනු ඇති.",
       "URL": "https://www.hirunews.lk/233482/ජනපති-ට්‍රම්ප්-දෝෂාභියෝගය-ජය-ගන්නා-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=202"
}