{
       "Source": "hirunews",
       "Timestamp": "Friday, 01 April 2016 - 7:52",
       "Headline": "දුෂණයට ලක්වු තවත් දැරියක් දිවි නසා ගැනීමට තැත් කරයි",
       "News Content": "තරුණයකු අතින් දුෂණයට ලක්වු 16 හැවිරිදි දැරියක් සියදිවි නසා ගැනීමට උත්සාහ කිරීමේ සිදුවීමක් ඉන්දියාවේ උත්තර් ප්‍රදේශ් ප්‍රාන්තයෙන් වාර්තා වනවා.\nසිරුරට ගිනි තබා ගනිමින් සිය දිවි නසා ගැනීමට තැත්කල මෙම දැරිය බරපතල තුවාල ලබා ඇති බවයි ඉන්දීය පුවත් සේවා සඳහන් කලේ.\nඇයගේ සිරුරින් සියයට 40 කට වැඩි ප්‍රමාණයක් පිලිස්සී ඇතැයි වෛද්‍යවරුන් ප්‍රකාශකර තිබෙනවා.\nඑමෙන්ම මෙම 16 හැවිරිදි දැරියගේ තත්වය බරපතල බවයි ඔවුන් සඳහන් කර ඇත්තේ.\nපසුගිය අගහරුවාදා මෙම දැරිය තනිව නිවසේ සිටි අවස්ථාවේ සැකකාර තරුණයා පැමිණ ඇය දුෂණය කර තිබෙනවා.\nඒ සැකකරුගේ මිතුරකු නිවසේ ගේට්ටුව අසල මුරකාවලේ යොදවමින්.\nතරුණියගේ සොහොයුරා පැමිණිම හේතුවෙන් සැකකරු එම ස්ථානයෙන් පළාගොස් තිබෙනවා.\nඑම අවස්ථාවේදීම දුෂණයට ලක්වු දැරිය සිරුරට ගිනි තබාගෙන ඇති බවයි ඉන්දී ආරක්ෂක අංශ අනාවරණ කරගෙන ඇත්තේ.\nසිද්ධියට සම්බන්ධ 17 හැවිරිදි තරුණයා අත්අඩංගුවට ගෙන තිබෙනවා.",
       "URL": "https://www.hirunews.lk/129851/දුෂණයට-ලක්වු-තවත්-දැරියක්-දිවි-නසා-ගැනීමට-තැත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=650"
}