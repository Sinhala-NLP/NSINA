{
       "Source": "hirunews",
       "Timestamp": "Saturday, 27 November 2021 - 13:31",
       "Headline": "ආන්ද්‍ර ප්‍රදේශ් ජල ගැල්මෙන් 44 ක් මරුට",
       "News Content": "දකුණු ඉන්දියාවේ ආන්ද්‍ර ප්‍රදේශ් ප්‍රාන්තයේ මහ වැසිත් සමඟ ඇතිවූ ජලගැලීම් හේතුවෙන් මියගිය සංඛ්‍යාව 44 දක්වා ඉහළ ගොස් තිබෙනවා.\nතවත් 16 දෙනෙකු අතුරුදන්වී ඇති බවයි ප්‍රාන්ත බලධාරීන් සඳහන් කළේ.\nආන්ද්‍ර ප්‍රදේශ් ප්‍රාන්තයේ දිස්ත්‍රික්ක 4 ක ගම්මාන 2,000 කට ආසන්න සංඛ්‍යාවක් ජලගැල්මෙන් පීඩාවට ලක්ව ඇති අතර, ගම්මාන 211 ක් මුළුමනින්ම ජලයෙන් යටවී ඇති බවයි අනාවරණ වී ඇත්තේ.\nපසුගිය 16 වනදා සිට ආන්ද්‍ර ප්‍රදේශ් ප්‍රාන්තයට අසාමාන්‍ය වර්ෂාපතනයක් ලැබුණු අතර, තිරුපති පූජා භූමි ගම්මානයේ මාර්ග සියල්ලම පාහේ එහිදී ජලයෙන් යටවුණා.\nමගී ප්‍රවාහන බස් රථ 4 ක් ද ජල ගැල්මට හසුවූ අතර, තවත් බස් රථයක් නඩලූර් පාලමෙන් ඇදවැටීම නිසා අනතුරට ලක්වුණා.",
       "URL": "https://www.hirunews.lk/289339/ආන්ද්‍ර-ප්‍රදේශ්-ජල-ගැල්මෙන්-44-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=77"
}