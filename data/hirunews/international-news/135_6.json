{
       "Source": "hirunews",
       "Timestamp": "Thursday, 18 February 2021 - 9:04",
       "Headline": "දකුණු අප්‍රිකානු සහ බ්‍රසීල කොරෝනා ප්‍රභේද ඉන්දියාවෙන් හමුවෙයි",
       "News Content": "සීග්‍ර ව්‍යාප්තියක් සහිත නව කොරෝනා ප්‍රභේද දෙකක් ඉන්දියාවෙන් සොයාගැනීමත් සමඟ එරට තුළ නව සංචාරක මාර්ගෝපදේශ මාලාවක් නිකුත් කර තිබෙනවා.\nදකුණු අප්‍රිකාවෙන් වාර්තාවූ කොරෝනා ප්‍රභේදය සහිත ආසාදිතයන් හතරදෙනෙකු සහ බ්‍රසීල ප්‍රභේදය සහිත පුද්ගලයෙකු හඳුනාගැනීමත් සමඟ මෙම මාර්ගෝපදේශන නිකුත් කළ බවයි ඉන්දීය සෞඛ්‍ය අමාත්‍යාංශය සඳහන් කළේ.\nමේ අතර බි්‍රතාන්‍ය වෛරස් ප්‍රභේදය සහිත ආසාදිතයන් 187 දෙනෙකු මීට පෙර ඉන්දියාවෙන් වාර්තාවී තිබුණා.\nඒ අනුව ඉන්දියාවේ නව සංචාරක මාර්ගෝපදේශන අනුව විදේශ සංචාරයට පැය 72 කට පෙර සිදුකරන පරීක්ෂණවලදී කොරෝනා ආසාදිතයෙකු නොවන සංචාරකයන්ට ගුවන් ගමන් සඳහා අවසර හිමිවනවා.\nබි්‍රතාන්‍යය, යුරෝපය සහ මැදපෙරදිග හරහා පැමිණෙන සංචාරකයන්ට තම පෞද්ගලික වියදමින් කොරෝනා පරීක්ෂණ සිදුකරගැනීමට අනිවාර්ය වන අතර, ආසාදිතයන් ලෙස හඳුනාගැනෙන්නන් වෙන් කරතැබීමේ ක්‍රියාවලියට යටත්විය යුතු බවටද නව මාර්ගෝපදේශවල සඳහන්.",
       "URL": "https://www.hirunews.lk/262925/දකුණු-අප්‍රිකානු-සහ-බ්‍රසීල-කොරෝනා-ප්‍රභේද-ඉන්දියාවෙන්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=135"
}