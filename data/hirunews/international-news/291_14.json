{
       "Source": "hirunews",
       "Timestamp": "Saturday, 09 February 2019 - 13:52",
       "Headline": "ට්‍රම්ප් - කිම් ජොං අන් දෙවැනි සමුළුවට පෙරහුරු සාකච්ඡා",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර, වියට්නාමයේ පැවැත්වෙන දෙවන සමුළුව පිළිබඳ ඉහළ පෙලේ සාකච්ඡාවකට සහභාගි වූ ඇමරිකානු විශේෂ නියෝජිත ස්ටීවන් බීගන් දැන් වොෂින්ටනයට පැමිණ සිටිනවා.\nඋතුරු කොරියාවේ පියොංයැං අගනුවරදී ඔහු උතුරු කොරියානු විදේශ ඇමතිනි කෑන් කුවන් වා සමඟ අදහස් හුවමාරුවක නිරත වුණා.\nතුන් දිනක් උතුරු කොරියාවේ ගත කළ ඇමරිකානු නියෝජිතයා කියා සිටියේ ට්‍රම්ප් - කිම් ජොං අන් පළමු සමුළුවේදී ඇති කර ගත් එකඟතාවන් ක්‍රියාත්මක කිරීම පිළිබඳ එහිදී සාකච්ඡා කළ බවයි.\nනායකයන් දෙදෙනා අතර දෙවන සමුළුව පෙබරවාරි 27 වනදා සහ 28 වදා වියට්නාමයේදී පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/210048/ට්‍රම්ප්-කිම්-ජොං-අන්-දෙවැනි-සමුළුවට-පෙරහුරු-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=291"
}