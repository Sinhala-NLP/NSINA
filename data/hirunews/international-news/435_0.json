{
       "Source": "hirunews",
       "Timestamp": "Friday, 29 September 2017 - 19:24",
       "Headline": "එක්සත් ජාතීන්ට මියන්මාරයේ වැසුණු දොර යළි විවෘතයි",
       "News Content": "තම රටට පැමිණෙන ලෙස ජගත් සංවිධාන මහ ලේකම් අන්තෝනියෝ ගුටේරස්ට මියන්මාරය ආරාධනාවක් සිදුකර තිබෙනවා.\nඊයේ පැවති එක්සත් ජාතීන්ගේ ආරක්ෂක මණ්ඩල රැස්වීම අතරතුර මියන්මාර ජාතික ආරක්ෂක උපදේශකවරයා මෙම ආරාධනාව සිදුකර ඇති බවයි විදෙස් වාර්තා සඳහන් කළේ.\nජගත් සංවිධානයේ නියෝජිතයින් පිරිසකට තම රටට පැමිණීමට ඉඩ ලබා නොදෙන බව පසුගිය දා මියන්මාරය ප්‍රකාශ කළා.\nමේ අතර, ගැටුම් හේතුවෙන් බංග්ලාදේශයට පළා ගිය රොහින්ග්‍යාවරුන් රැගත් යාත්‍රාවක්  මුහුදේ දී අනතුරට ලක්වීමෙන් එහි ගමන්ගත් 23 දෙනෙකු මිය ගොස් 40 දෙනෙකු පමණ අතුරුදන් වී ඇතැයි විදෙස් වාර්තා ප්‍රකාශ කළා.",
       "URL": "https://www.hirunews.lk/172184/එක්සත්-ජාතීන්ට-මියන්මාරයේ-වැසුණු-දොර-යළි-විවෘතයි",
       "Category": "International News",
       "Parent URL": "https://www.hirunews.lk/international-news.php?pageID=435"
}