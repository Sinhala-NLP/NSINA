{
       "Source": "hirunews",
       "Timestamp": "Tuesday, 11 August 2015 - 13:49",
       "Headline": "ඉරාකයේ බෝම්බ ප්‍රහාරවලින් 42 ජීවිතක්ෂයට",
       "News Content": "නැගෙනහිර ඉරාකයේ ඊයේ සිදුවූ බෝම්බ ප්‍රහාර දෙකකින් පුද්ගලයන් 42 ජීවිතක්ෂයට පත්වී තිබෙනවා. බැග්ඩෑඩයට ඊසාන දෙසින් පිහිටි බකූබා නගරයේ වෙළඳපළට එල්ල වූ මෝටර් රථ බෝම්බ ප්‍රහාරයකින් පුද්ගලයන් 35 දෙනෙකු මිය ගිය අතර 70කට වැඩි පිරිසක් තුවාල ලැබුවා. නගරයට නැගෙනහිර දෙසින් වූ ආරක්ෂක මුරපළකට ද එවැනිම මෝටර් රථ බෝම්බ ප්‍රහාරයක් එල්ල වුණා. එහිදී පුද්ගලයන් 7 දෙනෙකු මිය ගොස් 25 දෙනෙකු පමණ තුවාල ලැබුවා. බකූබා නගරයේ අයි.එස්. සන්නද්ධ කණ්ඩායම් සහ ඉරාක රජයට සහාය පළ කරන සන්නද්ධ කණ්ඩායම් අතර ගැටුම් පවතින්නේ පසුගිය වසරේ සිටයි.",
       "URL": "https://www.hirunews.lk/114729/ඉරාකයේ-බෝම්බ-ප්‍රහාරවලින්-42-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=711"
}