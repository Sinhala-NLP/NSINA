{
       "Source": "hirunews",
       "Timestamp": "Saturday, 18 August 2018 - 15:14",
       "Headline": "ජගත් සංවිධානයේ හිටපු මහලේකම්වරයෙකු වන කොෆි අනන් අභාවප්‍රාප්ත වෙයි",
       "News Content": "එක්සත් ජාතීන්ගේ සංවිධානයේ හිටපු මහලේකම්වරයෙකු මෙන්ම නොබෙල් සාම ත්‍යාග ලාභී කොෆි අනන් අභාවප්‍රාප්ත වී තිබෙනවා.\nමියයන විට ඔහුගේ වයස අවුරුදු 80 ක්.\n1938 වසරේ අප්‍රේල් 8 වනදා ඝානාවේදීයි ඔහු උපත ලබා තිබුනේ.\nකොෆි අනන්ට නොබෙල් සාම ත්‍යාගය හිමිවුයේ ඔහු සිදු කළ මානුෂීය සහන කටයුතු වෙනුවෙන්.\n1997 වසරේ සිට 2006 වසර දක්වා ජගත් සංවිධාන මහලේකම් ධුරයේ කටයුතු කළ කොෆි අනන් එවැනි ජාත්‍යන්තර තනතුරක් හෙබවු පළමු අප්‍රිකානු කලු ජාතිකයා ලෙසටයි සැලකෙන්නේ.\nමහලේකම් ධුරයෙන් විශ්‍රාම ලැබීමෙන් පසු ඔහු සිරියාවේ අර්බුධයට විසඳුමක් සෙවීම වෙනුවෙන් වන සාම වැටපිළිවෙලේ ජගත් සංවිධාන විශේෂ නියෝජිතයෙකු ලෙසට ද කටයුතු කළා.\n2004 සුනාමි ව්‍යසනයෙන් පසු 2005 වසරේදී ඔහු ශ්‍රී ලංකාවේ ද සංචාරයක නිරත වුණා.",
       "URL": "https://www.hirunews.lk/197833/ජගත්-සංවිධානයේ-හිටපු-මහලේකම්වරයෙකු-වන-කොෆි-අනන්-අභාවප්‍රාප්ත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=341"
}