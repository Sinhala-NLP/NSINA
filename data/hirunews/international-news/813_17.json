{
       "Source": "hirunews",
       "Timestamp": "Tuesday, 13 August 2013 - 16:59",
       "Headline": "නයිජීරියාවේදී යාඥා කරමින් සිටි මුස්ලිම් ජාතිකයන් 44 දෙනෙකු ඝාතනය කරයි.",
       "News Content": "නයිජීරියාවේ - කොන්ඩුගා ප්‍රදේශයේ අළුයම යාඥාවේ යෙදී සිටි මුස්ලිම් ජාතිකයන් 44දෙනෙකු වෙඩි තබා ඝාතනය කර තිබෙනවා. බෝකෝහරාම් නැමති කැරළි කණ්ඩායම එහි වගකීම භාරගෙන ඇති බවයි විදෙස් වාර්තා සඳහන් කළේ. ඉරිදා අලූයම මෙම ඝාතනය සිදුවී ඇති අතර ගම්මානය ඉතා දුෂ්කර ප්‍රදේශයක පිහිටා තිබීම හේතුවෙන් ඒ පිළිබඳ තොරතුරු වාර්තාවී ඇත්තේ ඉන් දින එකහමාරකට පසුවයි. නයිජීරියාවේ උතුරු ප්‍රදේශයේ වෙනම මුස්ලිම් රාජ්‍යයක් පිහිටුවීම සඳහා බෝකෝහරාම් සංවිධානය 2009 වසරේ සිට එරට රජය සමග ගැටුම්වල නිරතවනවා.",
       "URL": "https://www.hirunews.lk/65000/නයිජීරියාවේදී-යාඥා-කරමින්-සිටි-මුස්ලිම්-ජාතිකයන්-44-දෙනෙකු-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=813"
}