{
       "Source": "hirunews",
       "Timestamp": "Wednesday, 29 June 2022 - 11:44",
       "Headline": "උතුරු ඉන්දියාවේ හින්දු වැසියෙකු ඝාතනය කිරීමත් සමග උණුසුම් තත්ත්වයක්",
       "News Content": "උතුරු ඉන්දියාවේ රාජස්ථාන් ප්‍රාන්තයේ හින්දු වැසියෙකු ඝාතනය කර වීඩියෝවක් ප්‍රචාරය කළ සිද්ධියක් නිසා ප්‍රාන්තය තුල උණුසුම් තත්ත්වයක් ඇතිව තිබෙනවා.\nකන්නයියා ලාල් නමැති ඇදුම් මසන්නෙකු වන මෙම තැනැත්තා උදයිපූර් දිස්ත්‍රික්කයේදී ඝාතනය කර ඇත්තේ මුස්ලිම් ජාතිකයන් දෙදෙනෙකු විසින්.\nඔවුන් එම සිද්ධිය වීඩියෝ කර ප්‍රචාරය කර ඇති අතර, එම දර්ශන ප්‍රචාර නොකරන ලෙස රාජස්ථාන් ඉහළ පොලිස් නිලධාරින් මාධ්‍ය වෙත ඉල්ලීමක් කර තිබුණා.\nදේශපාලනඥයෙකු විසින් නබි නායකතුමාට අපහාස වන ආකාරයෙන් සිදු කර ඇති අදහස් දැක්වීමකට සහය පළ කිරීම හේතුවෙන් ඔහු ඝාතනය කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/308484/උතුරු-ඉන්දියාවේ-හින්දු-වැසියෙකු-ඝාතනය-කිරීමත්-සමග-උණුසුම්-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=42"
}