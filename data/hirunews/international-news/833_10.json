{
       "Source": "hirunews",
       "Timestamp": "Saturday, 08 June 2013 - 11:24",
       "Headline": "චීනයේ බස් රථයක් ගිනි ගැනීම අනතුරක් නොවේ.",
       "News Content": "පුද්ගලයන් 47 දෙනෙකු මරුමුවට පත් කරමින් චීනයේ ෂියාමෙන් නගරයේ බස් රථයක් ගිනි ගැනීම අනතුරක් නොව කිසිවෙකු විසින් හිතාමතා ගිනි තැබීමක් බවට හඳුනාගෙන තිබෙනවා. තවත් 30 දෙනෙකු පමණ මෙහිදී තුවාල ලැබූ අතර සිකුරාදා සන්ධ්‍යාවේ කාර්ය බහුල වේලාවේදී මෙම බස් රථය ගිනි ගැනීමට ලක් වූයේ ගුවන් පාලමක් මතින් ගමන් ගන්නා විටයි. පරීක්ෂණවලදී බස් රථය තුළ පෙට්‍රල් විසුරුවා ඇති බවට තොරතුරු සොයාගෙන තිබෙනවා. එහෙත් එය ඞීසල් මගින් ධාවනය වන බස් රථයක්. අදාළ සැකකරු ද හඳුනාගෙන ඇති බවයි චීන බලධාරින් ප්‍රකාශ කළේ.",
       "URL": "https://www.hirunews.lk/60561/චීනයේ-බස්-රථයක්-ගිනි-ගැනීම-අනතුරක්-නොවේ",
       "Category": "International News",
       "Parent URL": "https://www.hirunews.lk/international-news.php?pageID=833"
}