{
       "Source": "hirunews",
       "Timestamp": "Wednesday, 18 November 2020 - 16:13",
       "Headline": "ජෝ බයිඩ්න්ගෙන් නරේන්ද්‍ර මෝදිට ඇමතුමක්",
       "News Content": "මෙවර ඇමෙරිකානු ජනාධිපතිවරණයෙන් ජය ගත් ඩිමොක්‍රටික් පක්ෂ අපේක්ෂක ජෝ බයිඩ්න් ඉන්දීය අග්‍රාමාත්‍ය නරේන්ද්‍ර මෝදිට ඇමතුමක් ලබා දී තිබෙනවා.\nඑහිදී ඔහුගේ ජයග්‍රහණයට සුබ පතමින් අග්‍රාමාත්‍ය මෝදි පවසා ඇත්තේ ඉන්දියාව සහ ඇමෙරිකා එක්ස්ත ජනපදය අතර ක්‍රමෝපාය සහයෝගිතාව අඛන්ඩව පවත්වා ගැනීමට කැප වන බවයි.\nමෙවර ඇමෙරිකානු උප ජනාධිපති ධුරයට තේරී පත්ව සිටින්නේ ඉන්දීය සම්භවයක් සහිත කමලා හැරිස්.\nඑය ඉන්දීය - ඇමෙරිකානු ප්‍රජාවේ ගෞරවයට හේතුවන කරුණක් බවයි දුරකථන සංවාදයේදී අගමැති මෝදි සඳහන් කර ඇත්තේ.\nජෝ බයිඩ්න් සමඟ කොවිඩ් 19 ගෝලීය වසංගතය, කාලගුණ වෙනස සහ ඉන්දු - පැසිෆික් කලාපයේ සහයෝගිතාව පිළිබඳව සාකච්ඡා කළ බව අග්‍රාමාත්‍ය නරේන්ද්‍ර මෝදි නිකුත් කළ ට්විටර් පණිවුඩයේ වැඩිදුරටත් සඳහන්.",
       "URL": "https://www.hirunews.lk/255021/ජෝ-බයිඩ්න්ගෙන්-නරේන්ද්‍ර-මෝදිට-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=152"
}