{
       "Source": "hirunews",
       "Timestamp": "Friday, 22 September 2023 - 11:44",
       "Headline": "දියණියගේ මරණය ගැන විජේ ඇන්ටනිගෙන් උණුසුම් ප්‍රකාශයක්",
       "News Content": "ප්‍රසිද්ධ සංගීත නිර්මාපකයෙකු සහ රංගන ශිල්පියෙකු වන විජේ ඇන්ටනිගේ දියණිය මීරා පසුගිය 19 වනදා අලුයම මියගොස් තිබෙනවා.\nඇය අලුයම 3 ට පමණ ගෙල වැලලාගෙන සියදිවි හානිකරගෙන ඇති බවයි ජාත්‍යන්තර මාධ්‍ය වාර්තා කර තිබුණේ.\nමීරාගේ දේහය චෙන්නායිහි ඕමන්තුරාර් රෝහලේ පශ්චාත් මරණ පරීක්ෂණය සඳහා යවා ඇති අතර, පශ්චාත් මරණ පරීක්ෂණය අවසන් කර දේහය ඇගේ දෙමාපියන් වන විජේ ඇන්ටනි හා ෆාතිමා වෙත භාර දී ඇති බවයි සඳහන් වන්නේ.\nමෙයින් පසු ඔහුගේ දේහය DTK පාරේ පිහිටි ඔහුගේ නිවසේ තබා පසුව මිහිදන් කරන තිබෙනවා.\nමේ තත්ත්වය මත රංගන ශිල්පී විජේ ඇන්ටනි  නිල ට්විටර් ගිණුමේ නිවේදනයක් නිකුත් කර තිබෙනවා.\nඑම ප්‍රකාශයේ ඔහු කියා සිටියේ \"මගේ දුව මීරා කරුණාවන්ත, නිර්භීත\" බවයි.\nඒ වගේම “ඇය දැන් ගිහින් තියෙන්නේ කුලය, ආගම, සල්ලි, ඊර්ෂ්‍යාව, වේදනාව, දුප්පත්කම, වෛරය මේ ලෝකෙට වඩා හොඳ තැනකට. ඇය මට කතා කරයි, මම ඇය සමඟ මිය ගියෙමි, දැන් මම ඇය වෙනුවෙන් කාලය ගත කිරීමට පටන් ගෙන ඇත, ඇයගේ නාමයෙන් මා කිරීමට යන සියලු යහපත් දේ ඇය විසින් ආරම්භ කරනු ඇත'' යනුවෙනි.\nරාත්‍රියේ නින්දට ගිය අවස්ථාවේ විදුලි පංකාවේ එල්ලී සියදිවි නසාගෙන ඇති බවයි විදෙස් මාධ්‍ය වාර්තා කළේ.\nවිදෙස් මාධ්‍ය වැඩිදුරටත් සඳහන් කළේ ඇය පෞද්ගලික පාසලක 12 වන ශ්‍රේණියේ ඉගෙනුම ලබමින් සිට ඇති අතර මියයන විට 16 හැවිරිදි වියේ පසු වූ බවයි.",
       "URL": "https://www.hirunews.lk/349069/දියණියගේ-මරණය-ගැන-විජේ-ඇන්ටනිගෙන්-උණුසුම්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=2"
}