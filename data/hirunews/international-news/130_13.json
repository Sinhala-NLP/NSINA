{
       "Source": "hirunews",
       "Timestamp": "Thursday, 11 March 2021 - 20:15",
       "Headline": "අවුන්සාන් සුකීට චෝදනා ඉදිරිපත් කෙරේ",
       "News Content": "මියන්මාර හිටපු නායිකා අවුන්සාන් සුකී නීතිවිරෝධී ලෙස ඇමෙරිකානු ඩොලර් ලක්ෂ 6 ක මුදලක් සහ රත්‍රං ලබාගෙන ඇති බවට එරට හමුදා පාලනය විසින් චෝදනා කර තිබෙනවා.\nපසුගිය පෙබරවාරි පළමුවනදා සිදුවූ කුමන්ත්‍රණයෙන් පසු අවුන්සාන් සුකී ඇතුළු ප්‍රජාතන්ත්‍රවාදය සඳහා වන ජාතික ලීගයේ නායකයින් අත්අඩංගුවට ගනු ලැබුව ද, සුකීට එරෙහිව චෝදනා ඉදිරිපත් කළ පළමු අවස්ථාව මෙයයි.\nකෙසේ වෙතත් එම චෝදනාවට අදාළව කිසිදු සාක්ෂියක් ඉදිරිපත් කිරීමට මියන්මාර හමුදා පාලනය මේ දක්වා සමත්ව නැහැ.",
       "URL": "https://www.hirunews.lk/265071/අවුන්සාන්-සුකීට-චෝදනා-ඉදිරිපත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=130"
}