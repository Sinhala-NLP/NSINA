{
       "Source": "hirunews",
       "Timestamp": "Friday, 29 April 2016 - 12:13",
       "Headline": "කාන්තාවන් වෙනුවෙන් ජංගම දුරකථනය වෙනස් වෙයි",
       "News Content": "කාන්තාවන්ට එරෙහි හිංසන වැලැක්වීමේ අරමුණින් ජංගම දුරකථන සඳහා නවතම විශේෂාංගයක් හඳුන්වාදීමට ඉන්දිය බලධාරීන්ගේ අවධානය යොමුවී තිබෙනවා.\nමෙම වැඩපිළිවෙලේදී කාන්තාවන් වෙනුවෙන් වන විශේෂිත ජංගම දුරකථනවලට panic button එක් කිරීමට නියමිතයි.\nහදිසි අවස්ථාවකදී එම panic button press කිරීමත් සමග අදාළ කාන්තාව සිටින ස්ථානය සහ ඇයගේ සියලු තොරතුරු ළගම ඇති පොලිසිය වෙත යොමු කෙරෙනවා.\nඑමගින් ඇය හඳුනා ගැනීමට සහ උපකාර කිරීම වෙනුවෙන් පොලිසියට පියවර ගත හැකි බවයි ඉන්දීය විදුලි සංදේශ අමාත්‍යවරයා ප්‍රකාශකර ඇත්තේ.\nලබන වසරේ මුල සිට කාන්තාවන් වෙනුවෙන් වන මෙම විශේෂිත ජංගම දුරකථනය හඳුන්වාදීමට නියමිතයි.",
       "URL": "https://www.hirunews.lk/132001/කාන්තාවන්-වෙනුවෙන්-ජංගම-දුරකථනය-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=640"
}