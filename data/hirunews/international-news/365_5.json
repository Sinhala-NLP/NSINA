{
       "Source": "hirunews",
       "Timestamp": "Friday, 25 May 2018 - 8:29",
       "Headline": "ට්‍රම්ප්, උතුරු කොරියානු හමුව අවලංගු කරයි",
       "News Content": "උතුරු කොරියානු නායක කිම්ජොන් අං සමග පැවැත්වීමට නියමිත සමුළුව අවලංගු කරන බව ඇමරිකානු ජනාධිපති ඩොනල්ඞ් ට්‍රම්ප් ඊයේ ප්‍රකාශ කළා.\nඋතුරු කොරියානු නායකයා වෙත ලිපියක් යොමුකරමින් ඔහු කියා සිටියේ උතුරු කොරියාව මෑතකදී දැක්වූ දැඩි පසමිතුරුකම් හේතුවෙන් තමා උදහසින් පසුවන බවයි.\nඋතුරු කොරියානු නායකයා සහ ජනාධිපති ට්‍රම්ප් අතර මෙම සමුළුව ලබන ජුනි 12 වනදා සිංගප්පූරුවේදී පැවැත්වීමට සැලසුම් කර තිබුණා.\nජනාධිපති ට්‍රම්ප් වැඩිදුරටත් ප්‍රකාශ කළේ උතුරු කොරියානු නායකයා න්‍යෂ්ටික අවි බලය ගැන අදහස් ප්‍රකාශ කළ ද ඇමරිකාව ඊට වඩා බෙහෙවින් ප්‍රබල රටක් බවයි.",
       "URL": "https://www.hirunews.lk/191513/ට්‍රම්ප්-උතුරු-කොරියානු-හමුව-අවලංගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=365"
}