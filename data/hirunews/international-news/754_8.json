{
       "Source": "hirunews",
       "Timestamp": "Sunday, 01 March 2015 - 13:09",
       "Headline": "වෙනිසියුලාව ඇමරිකාව සීමා කරයි",
       "News Content": "තම රට තුළ සිටින ඇමරිකානු රාජ්‍ය තාන්ත්‍රිකයන්ගේ සංඛ්‍යාව සීමා කිරීමට වෙනිසියුලානු ජනාධිපති නිකලස් මදූරෝ තීරණය කර තිබෙනවා. එමෙන්ම, සියලූම ඇමරිකානු පුරවැසියන් වෙනිසියුලාවට ඇතුළුවීමට වීසා බලපත් අනිවාර්යයෙන් ලබාගත යුතු බවත්, එලෙස ඇතුළුවිය නොහැකි ඇමරිකානුවන්ගේ ලැයිස්තුවක් සකසන බවත් ජනාධිපති මදූරෝ වැඩිදුරටත් සඳහන් කළා. වෙනිසියුලාව තුළ ඇමරිකානු රාජ්‍ය තාන්ත්‍රික නිලධාරීන් සිය දෙනෙකු පමණ සිටින අතර, ඇමරිකාවේ සිටින වෙනිසියුලානු රාජ්‍ය තාන්ත්‍රිකයන්ගේ සංඛ්‍යාව 17 ක්. රටට ඇතුළුවිය නොහැකි ඇමරිකානුවන්ගේ ලැයිස්තුවට හිටපු ජනාධිපති ජෝර්ජ් ඩබ්ලිව් බුෂ් ද ඇතුළත් කිරීමට නියමිත බව සඳහන්.",
       "URL": "https://www.hirunews.lk/104546/වෙනිසියුලාව-ඇමරිකාව-සීමා-කරයි",
       "Category": "International News",
       "Parent URL": "https://www.hirunews.lk/international-news.php?pageID=754"
}