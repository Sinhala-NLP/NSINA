{
       "Source": "hirunews",
       "Timestamp": "Sunday, 15 January 2017 - 9:54",
       "Headline": "ගංඟා නදියේ බෝට්ටුවක් පෙරළී 21 දෙනෙකු මරුට",
       "News Content": "ඉන්දියාවේ - බිහාර් ප්‍රාන්තයේ පට්නා ප්‍රදේශයේදී ගංඟා නදියේ සිදුවූ බෝට්ටු අනතුරකින් පුද්ගලයන් 21 දෙනෙකු ජිවිතක්ෂයට පත්වී තිබෙනවා.\nපුද්ගලයන් 40 දෙනෙකු මෙහි ගමන් කර ඇති අතර බේරාගත් හයදෙනෙකු රෝහල් ගතකර ඇති බවයි ඉන්දීය මාධ්‍ය සඳහන් කළේ.\nඅතුරුදන්වූවන් සෙවීමේ තවදුරටත් සිදු කෙරෙනවා.\nගංඟා නදිය මැද නිර්මාණය වූ දියාරා ලෙස හැඳින්වෙන ගොඩබිම් තීරුව වෙත ගමන් ගන්නා විටයි ඊයේ මෙම බෝට්ටුව අනතුරට ලක්වී ඇත්තේ.\nඔවුන් එහි ගොස් ඇත්තේ මකර සංක්‍රාන්තිය නිමිත්තෙන් වාර්ෂිකව ගං දියාරාවේ පැවැත්වෙන සරුංගල් සංදර්ශනය නැරඹීම සඳහායි.",
       "URL": "https://www.hirunews.lk/152083/ගංඟා-නදියේ-බෝට්ටුවක්-පෙරළී-21-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=530"
}