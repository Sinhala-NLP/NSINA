{
       "Source": "hirunews",
       "Timestamp": "Wednesday, 28 September 2022 - 13:14",
       "Headline": "කියුබාව අඳුරු වෙයි",
       "News Content": "පැයට කිලෝමීටර් 200ක වේගයෙන් හමා යන ඉයන් සුළි කුණාටුවේ බලපෑමෙන් කියුබාවේ විදුලිබල සැපයුම සම්පූර්ණයෙන් බිඳ වැටී තිබෙනවා.\nඑරට බටහිර ප්‍රදේශයෙන් ඇතුළු වූ සුළි කුණාටුව හේතුවෙන් ප්‍රධාන විදුලි බලාගාරයක් සම්පූර්ණයෙන් අක්‍රිය වී ඇති බව යි විදෙස් මාධ්‍ය වාර්තා කළේ.\nකුණාටුවේ බලපෑමෙන් දෙදෙනෙකු මියගොස්, රට පුරා ගොඩනැගිලි රැසකට හානි සිදු ව ඇති අතර, වසර 101කට පසු කියුබාවට බල පෑ දරුණු ම සුළි කුණාටුව මෙය වීම විශේෂත්වයක්.\nඉයන් සුළි කුණාටුව ඉන් අනතුරු ව ඇමරිකාවේ ෆ්ලොරීඩා ප්‍රාන්තයට කඩා වැදීමට නියමිත යි.\nමේ හේතුවෙන් එම ප්‍රාන්තයට හදිසි තත්වයක් ප්‍රකාශයට පත් කර තිබෙනවා.",
       "URL": "https://www.hirunews.lk/316520/කියුබාව-අඳුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=30"
}