{
       "Source": "hirunews",
       "Timestamp": "Tuesday, 07 May 2013 - 9:13",
       "Headline": "අතුරුදන් වූ ඇමරිකානු දැරියන් තුන්දෙනෙකු දශකයකට පසු හමුවෙයි.",
       "News Content": "ඇමරිකාවේ ඔහායෝ ප්‍රාන්තයෙන් මීට දස වසරකට පෙර අතුරුදන් වූ දැරියන් තුන්දෙනෙකු ක්ලෙව්ලෑන්ඞ් ප්‍රදේශයේ නිවසක රඳවා සිටියදී නිරුපද්‍රිතව සොයාගෙන තිබෙනවා. ඒ අතුරින් අමන්ඩා බෙරි වයස අවුරුදු 16ක්ව සිටියදී 2003 වසරේ දී අතුරුදන් වූයේ බර්ගර් අවන්හලක සේවය කරමින් සිටියදියි. තවත් 14 හැවිරිදි දැරියක් ඊට වසරකට පසු පාසල නිම වී නිවසට පැමිණෙමින් සිටියදී අතුරුදන් වූ අතර, මොවුන් දෙදෙනා සමග එවකට 20 හැවිරිදිව සිටි තරුණියක ද පැහැරගෙන අදාළ නිවසේ රදවා සිටි බව සඳහන්. ඉන් එක් දැරියකට දරුවෙකු ලැබී ඇති අතර ඇය එම දරුවා ද රැගෙන මහාමාර්ගයට පැමිණ අවටින් ආධාර ඉල්ලා සිටි අවස්ථාවේදි සිද්ධිය පිළිබද තොරතුරු හෙළි වී තිබෙනවා. ඔවුන් පැහැර ගත් 52 හැවිරිදි ඒරියල් කස්ත්‍රෝ නැමැත්තා දැනට බන්ධනාගාරගතව සිටින බවයි විදෙස් වාර්තා සදහන් කළේ.",
       "URL": "https://www.hirunews.lk/58505/අතුරුදන්-වූ-ඇමරිකානු-දැරියන්-තුන්දෙනෙකු-දශකයකට-පසු-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=842"
}