{
       "Source": "hirunews",
       "Timestamp": "Saturday, 12 August 2017 - 16:24",
       "Headline": "අයහපත් කාලගුණයෙන් බීජිං ගුවන්තොටුපලේ ගුවන් ගමන්වලට බාධා",
       "News Content": "චීනයේ බීජිං අගනුවරට බලපා ඇති අයහපත් කාලගුණ තත්ත්වයත් සමග බීජිං ගුවන්තොටුපලේ ගුවන් ගමන්වලට බාධා එල්ල වී තිබෙනවා.\nවිදෙස් වාර්තා සදහන් කලේ මේ හේතුවෙන් ගුවන් ගමන්වාර 500 ක් පමණ අවලංගු කර ඇති බවයි.\nඑමෙන්ම, තවත් ගුවන් ගමන් 182 ක් ප්‍රමාද වී තිබෙනවා.\nඑරට කාලගුණ අංශ අනතුරු අගවා ඇත්තේ අධික වර්ෂාපතනය සමග හදිසි ගංවතුර තත්ත්වයන් ඇති වීමේ අවදානමක් පවතින බවයි.\nපවතින අයහපත් කාලගුණ තත්ත්වයත් සමග සංචාරක ස්ථාන 171 ක් වසා දැමීමට ද බීජිං බලධාරින් පියවර ගෙන තිබෙනවා.",
       "URL": "https://www.hirunews.lk/168273/අයහපත්-කාලගුණයෙන්-බීජිං-ගුවන්තොටුපලේ-ගුවන්-ගමන්වලට-බාධා",
       "Category": "International News",
       "Parent URL": "https://www.hirunews.lk/international-news.php?pageID=450"
}