{
       "Source": "hirunews",
       "Timestamp": "Tuesday, 05 February 2013 - 10:03",
       "Headline": "බ්‍රිතාන්‍ය රජුගේ හිස් කබල රථ ගාලක.",
       "News Content": "යුද්ධයේ දී මිය ගිය අවසන් බ්‍රිතාන්‍ය රජු ලෙස සැලකෙන තුන් වන රිචඞ් රජුගේ හිස් කබල බ්‍රිතාන්‍යයේ ලෙයිස්ටර් ප්‍රදේශයේ රථගාලක් තැනීමේ දී හමුවී තිබෙනවා. එය 15 වන සියවසට අයත් රාජකීය පවුලේ සාමාජිකයෙකුගේ බව හෙළිදරව් කරගෙන ඇත්තේ ඞී.එන්.ඒ. පරීක්ෂාවලින් අනතුරුවයි. දැන් තහවුරු වී ඇත්තේ එය 1485 වසරේ දී බොස්වර්ත් සටනින් මිය ගිය වසර 2ක් බ්‍රිතාන්‍යයේ කිරුළ දැරූ තුන් වන රිචඞ් රජුගේ බවයි. පසුව 7 වන   හෙන්රි ලෙස රජ වූ හෙන්රි ටියුඩර් අතින් මිය යන විට ඔහුගේ වයස අවුරුදු 32ක්. කඩවසම් පෙනුමක් සහිත එංගලන්ත රජෙකු ලෙස සැලකෙන තුන් වන රිචඞ් රජුගේ අනුරුවක් ද ඔහුගේ හිස් කබලට අනුව දැන් සකසා තිබෙනවා.",
       "URL": "https://www.hirunews.lk/52779/බ්‍රිතාන්‍ය-රජුගේ-හිස්-කබල-රථ-ගාලක",
       "Category": "International News",
       "Parent URL": "https://www.hirunews.lk/international-news.php?pageID=865"
}