{
       "Source": "hirunews",
       "Timestamp": "Thursday, 15 September 2022 - 11:02",
       "Headline": "යුක්‍රේන ජනපතිට තුවාල",
       "News Content": "ඊයේ (14) කියෙව්හි දී සිදු වූ රිය අනතුරකින් යුක්රේන ජනාධිපති ව්ලැදිමීර් සෙලෙන්ස්කි තුවාල ලබා ඇති බවට විදෙස් මාධ්‍යය වාර්තා කරනවා.\nඅදාල රිය අනතුර සම්බන්ධයෙන් ජනාධිපති මාධ්‍ය ලේකම්වරයා උපුටා දක්වමින් සී.එන්.එන් පුවත් සේවය වාර්තා කරන්නේ, ජනාධිපතිවරයා ගමන් ගත් මෝටර් රථයේ සහ ඔහුගේ පරිවාරක රථවල වෙනත් මෝටර් රථයක් ගැටී ඇති බවයි.\nඑම අනතුරින් ජනාධිපතිවරයාට සුළු තුවාල පමණක් සිදුව ඇති අතර ඒවා බරපතල තත්ත්වයේ නො මැති බවයි විදෙස් මාධ්‍යය සටහන් කරන්නේ.\nයුක්‍රේන හමුදාව විසින් නැවත අත්පත් කරගත් කර්කිව්හි ඊසානදිගින් පිහිටි ඉසියුම් නගරය බලා සංචාරය කරමින් සිටින අතරතුරයි ජනාධිපතිවරයා මෙම අනතුරට මුහුණ දී ඇත්තේ.",
       "URL": "https://www.hirunews.lk/315435/යුක්‍රේන-ජනපතිට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=32"
}