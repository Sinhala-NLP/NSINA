{
       "Source": "hirunews",
       "Timestamp": "Sunday, 21 August 2016 - 19:22",
       "Headline": "ඉරාකය අයි.එස්. ත්‍රස්තයන් 36 දෙනෙකු එල්ල මරයි",
       "News Content": "2014 වසරේදී ඉරාකයේ ඇමරිකානු පුහුණු කඳවුරකට ප්‍රහාරයක් එල්ල කොට හමුදාවට බැඳුණු ඉරාක ජාතිකයන් 1700 ක් ඝාතනය කිරීමේ සිද්ධිය සම්බන්ධයෙන් 36 දෙනෙකුට මරණ දඩුවම ක්‍රියාත්මක කර තිබෙනවා.\nමෙම ඝාතන සමිබන්ධයෙන් අයි.එස් සංවිධානය ඡායාරූප සහිත විස්තර පළ කර තිබූ අතර, ඉන් වසරකට පසු මොවුන් මිහිදන් කර තිබූ සමූහ මිනිවලවල් සොයා ගැණුනා.\nඒ ඉරාක හමුදා එම ප්‍රදේශ නැවතත් සියතට ගැනීමෙන් පසුවයි. ත්‍රස්ත ප්‍රහාරවලට සම්බන්ධ වූවන්ට එරෙහිව නීතිය කඩිනමින් ක්‍රියාත්මක කිරීමේ පියවර ආරම්භ වූයේ බැග්ඩෑඩ් නුවරට පසුගිය මාසයේ එල්ල වූ ප්‍රහාරයකින් 300 කට වැඩි පිරිසක් මියයාමත් සමගයි.",
       "URL": "https://www.hirunews.lk/141158/ඉරාකය-අයි-එස්-ත්‍රස්තයන්-36-දෙනෙකු-එල්ල-මරයි",
       "Category": "International News",
       "Parent URL": "https://www.hirunews.lk/international-news.php?pageID=596"
}