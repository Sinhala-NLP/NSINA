{
       "Source": "hirunews",
       "Timestamp": "Monday, 22 April 2013 - 19:42",
       "Headline": "මුෂාරෆ්ට එරෙහිව පාකිස්තාන රජයෙන් චෝදනා නැහැ.",
       "News Content": "හිටපු ජනාධිපති පර්වේස්  මුෂාරෆ්ට එරෙහිව දේශද්‍රෝහී චෝදනා ඉදිරිපත් නොකරන බව පාකිස්තානයේ අන්තර් වාර රජය එරට ශ්‍රේෂ්ඨාධිකරණය වෙත අද (22) දැනුම් දුන්නා. පාකිස්තාන නීතිපති ඉර්ෆාන් කදීර් ශ්‍රේෂ්ඨාධිකරණය වෙත ප්‍රකාශයක් ඉදිරිපත් කරමින් කියා සිටියේ ඒ පිළිබද තීරණය මැයි 11 වැනිදා පැවැත්වෙන මහා මැතිවරණයෙන් බලයට පත් වන රජය විසින් ගනු ඇති බවයි. හිටපු ජනාධිපති මුෂාරෆ් පසුගිය මාසයේ පාකිස්තානයට පැමිණියේ මෙම මැතිවරණයට ඉදිරිපත්වීමේ අපේක්ෂාවෙන්. හිටපු ජනාධිපතිවරයා දේශද්‍රෝහී ලෙස කටයුතු කර ඇති බවට නීතිඥයන් පිරිසක් පාකිස්ථාන ශ්‍රේෂ්ඨාධිකරණයට පෙත්සම් ගොනු කර තිබෙනවා. එහෙත් පාකිස්තාන ව්‍යවස්ථාවට අනුව එම චෝදනා ගොනු කළ හැකි වන්නේ රජයකට පමණයි. විවිධ චෝදනා සම්බන්ධයෙන් හිටපු ජනාධිපති මුෂාරෆ් මේ වන විට නිවාස අඩස්සියට පත් කර තිබෙනවා.",
       "URL": "https://www.hirunews.lk/57632/මුෂාරෆ්ට-එරෙහිව-පාකිස්තාන-රජයෙන්-චෝදනා-නැහැ",
       "Category": "International News",
       "Parent URL": "https://www.hirunews.lk/international-news.php?pageID=846"
}