{
       "Source": "hirunews",
       "Timestamp": "Sunday, 30 August 2015 - 8:27",
       "Headline": "26ක් වෑන් එකේ හොරාට යයි",
       "News Content": "කුඩා වෑන් රියකින් ජර්මනිය බලායාමට උත්සාහ කළ නීතිවිරෝධී සංක්‍රමණිකයන් 26 දෙනෙකු ඔස්ට්‍රියාවේදී  සංක්‍රමණික බලධාරින්ගේ භාරයට ගෙන තිබෙනවා. වෑන් රියේ පිටුපස තෙරපී අසාධ්‍ය තත්ත්වයේ පසුවූ ළමයින් තුන්දෙනෙකුද බේරාගෙන රෝහල් ගතකළ බවයි බලධාරින් ප්‍රකාශ කළේ.\nඅධිවේගයෙන් පළායාමට උත්සාහ කළ වෑන් රිය නවතා පරීක්ෂා කිරීමේදී පිරිස සොයාගෙන ඇති බව සඳහන්. මෙහි සිටි පිරිස සිරියානු, ඇෆ්ගනිස්ථාන සහ බංග්ලාදේශ සංක්‍රමණිකයන්.\nනීතිවිරෝධී සංක්‍රමණිකයන් 71 දෙනෙකුගේ මළසිරුරු සහිත ලොරි රථයක් පසුගිය සතියේ ඔස්ට්‍රියාවෙන් සොයා ගැනුනා. එම පිරිස  රැගෙන ඒම සම්බන්ධයෙන් බල්ගේරියානු ජාතිකයන් තුන්දෙනෙකු සහ ඇෆ්ගන් ජාතිකයෙකු හංගේරියාවේදී අත්අඩංගුවට ගෙන තිබෙනවා.  ඔවුන් අධිකරණ ක්‍රියාමාර්ගයක් සඳහා තමන්ට භාරදෙන ලෙස ඔස්ට්‍රියාව ඉල්ලීමක් කර තිබෙනවා.\nසිරියාවේ සහ ඉරාකයේ යුද තත්ත්වයන් හේතුවෙන් යුරෝපයට පැමිණෙන සංක්‍රමණිකයන්ගේ සංඛ්‍යාව පසුගිය කාලය තුළ සීග්‍රයෙන් ඉහළ ගියා.",
       "URL": "https://www.hirunews.lk/115712/26ක්-වෑන්-එකේ-හොරාට-යයි",
       "Category": "International News",
       "Parent URL": "https://www.hirunews.lk/international-news.php?pageID=708"
}