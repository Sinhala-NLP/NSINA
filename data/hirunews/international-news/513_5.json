{
       "Source": "hirunews",
       "Timestamp": "Saturday, 25 February 2017 - 10:04",
       "Headline": "ජපාන අගමැතිට දූෂණ චෝදනාවක්",
       "News Content": "සිය බිරිඳට විදුහල්පති ධුරය හිමි වන ප්‍රාථමික පාසලක් ඉදිකිරීම සඳහා රජයේ ඉඩමක් ඉතා අඩු මිලකට ලබා දුන් බවට ජපාන අග්‍රාමාත්‍ය ෂින්සෝ අබේට චෝදනාවක් එල්ල වනවා.\nඔසාකා නුවර වර්ග මීටර් 9000ක එම ඉඩම් කැබැල්ල, යෙන් මිලියන 134කට අදාළ පාසල සඳහා ලබාදී ඇති අතර එය එහි නියම මිලෙන් 10න් එකක් පමණ වන බවයි වාමාංශික නැඹුරුවක් සහිත ටෝකියෝ ෂිම්බුන් පුවත්පත ප්‍රකාශ කළේ.\nතම බිරිඳට එම ප්‍රාථමික විදුහලේ ගෞරවනීය විදුහල්පති ධුරයක් පිරිනමා තිබූ නමුදු ඇය ඉන් ඉවත් වූ බවත්, තමා යම් වැරැද්දක් සිදුකර ඇත්නම් ඉල්ලා අස්වීමට සූදානම් බවත් ජපාන අග්‍රාමාත්‍ය ෂින්සෝ අබේ කියා සිටියා.",
       "URL": "https://www.hirunews.lk/155406/ජපාන-අගමැතිට-දූෂණ-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=513"
}