{
       "Source": "hirunews",
       "Timestamp": "Tuesday, 21 July 2020 - 7:52",
       "Headline": "බ්‍රිතාන්‍යය, හොංකොං සමඟ උදර්පණ නීතියෙන් ඉවත් වෙයි",
       "News Content": "හොංකොං දේශය සමඟ පවතින උදර්පණ ගිවිසුම වහා ක්‍රියාත්මක වන පරිදි අවලංගු කිරීමට බ්‍රිතාන්‍ය රජය තීරණය කර තිබෙනවා.\nඒ, චීනය විසින් හොංකොං හි ක්‍රියාත්මක කර ඇති නව ජාතික ආරක්ෂක නීතියට විරුද්ධත්වය පළ කරමින්.\nඑමගින් හොංකොං සම්බන්ධයෙන් පවතින ජාත්‍යන්තර වගකීම්වලින් චීනය බැහැර වී ඇති බව බ්‍රිතාන්‍යයේ අදහසයි.\n1997 වසරේ හොංකොං දේශය චීනය වෙත යළි භාර දීමේදී ඇති වූ ගිවිසුම අනුව එහි අදහස් ප්‍රකාශ කිරීමේ සහ විරෝධතා දැක්වීමේ අයිතිය ඇතුළු සිවිල් අයිතිවාසිකම් අවම වශයෙන් වසර 50ක් පවත්වා ගත යුතුයි.",
       "URL": "https://www.hirunews.lk/246032/බ්‍රිතාන්‍යය-හොංකොං-සමඟ-උදර්පණ-නීතියෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=173"
}