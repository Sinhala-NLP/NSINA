{
       "Source": "hirunews",
       "Timestamp": "Sunday, 06 October 2019 - 9:43",
       "Headline": "උතුරු කොරියානු න්‍යෂ්ටික සාකච්ඡා බිඳ වැටේ",
       "News Content": "ඇමරිකා එක්සත් ජනපදය සමඟ ස්වීඩනයේ ස්ටොක්හෝම් නුවර පැවති සාකච්ඡා බිඳ වැටුණු බව උතුරු කොරියානු නියෝජිත කණ්ඩායමේ ප්‍රධානී කිම් මියොං ගිල් ප්‍රකාශ කළා.\nඋතුරු කොරියානු න්‍යෂ්ටික සහ මිසයිල වැඩසටහන සම්බන්ධයෙන් මෙම සාකච්ඡා සඳහා නියෝජිතයන් ස්වීඩනයට පැමිණියේ ඊයේ දිනයේදියි.\nකෙසේ නමුත් එම සාකච්ඡා පැය කිහිපයක් ඇතුළත ප්‍රතිඵලයකින් තොරව අවසන් වූ බවයි විදෙස් මාධ්‍ය සඳහන් කළේ.\nඇමරිකානු නියෝජිත කණ්ඩායම නම්‍යශීලී නොවීම සාකච්ඡා බිඳ වැටීමට හේතුව ලෙස උතුරු කොරියානු නියෝජිතයන් පෙන්වා දෙනවා.\nඔවුන් පැරණි ආකල්පවල එල්බ සිටින බවට උතුරු කොරියාව ඇමරිකාවට චෝදනා කළා.\nකෙසේ නමුත් මේ සම්බන්ධයෙන් ඇමරිකාව හෝ ස්වීඩනය මෙතෙක් නිල ප්‍රකාශයක් සිදුකර නැහැ.",
       "URL": "https://www.hirunews.lk/225686/උතුරු-කොරියානු-න්‍යෂ්ටික-සාකච්ඡා-බිඳ-වැටේ",
       "Category": "International News",
       "Parent URL": "https://www.hirunews.lk/international-news.php?pageID=233"
}