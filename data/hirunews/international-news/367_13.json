{
       "Source": "hirunews",
       "Timestamp": "Monday, 14 May 2018 - 8:10",
       "Headline": "Update :ඉන්දියාවේ දූවිළි කුණාටුවෙන් මිය ගිය සංඛ්‍යාව ඉහළට",
       "News Content": "ඉන්දියාවේ උත්තර් ප්‍රදේශ්, ආන්ද්‍රා ප්‍රදේශ්, නවදිල්ලිය සහ බටහිර බෙංගාලයට බලපෑ ධුලි කුණාටුව හේතුවෙන් ඊයේ සන්ධ්‍යාවේ සිට මිය ගිය සංඛ්‍යාව 61 දක්වා ඉහළ ගොස් තිබෙනවා.\nචණ්ඩ මාරුතය සහ විදුලි අකුණු වලින් ගම්මාන රැසකට හානි සිදුව ඇත අතර, නිවාස කඩා වැටීමෙන් තවත් විශාල පිරිසක් තුවාල ලැබුවා.\nබලධාරීන් ප්‍රකාශ කරන පරිදි ජීවිත හානි තවදුරටත් ඉහළ යා හැකියි.\nධුලි මාරුතය නවදිල්ලියේ ගුවන් ගමන් සඳහා ද බලපෑ අතර ගුවන් ගමන් 70ක් පමණ වෙනත් ගමනාන්ත වෙත යොමු කර තිබෙනවා.\nපසුගිය මැයි 4 වැනි දා ද උතුරු ඉන්දියාවට ධුලි කුණාටුවක් බලපෑ අතර, එහිදී මිය ගිය සංඛ්‍යාව 100කට අධිකයි.\nUpdate : Monday, May 14, 2018, 15.22PM\n----------------------------------------------------\nඉන්දීයාවේ ප්‍රාන්ත කිහිපයකට ඊයේ බලපෑ දූවිලි කුණාටුවකින් 40 දෙනෙකු ජීවිතක්ෂයට පත්ව තිබෙනවා.\nඋත්තර් ප්‍රදේශ්, නවදිල්ලි, තෙලංගනා ප්‍රාන්තවලට මෙම දුවිලි කුණාටුවෙන් බලපෑම් එල්ලවී ඇති බවයි වාර්තාවන්නේ.\nමීට දින කිහිපයකට පෙර ඉන්දියාවට බලපෑ තවත් දුවිලි කුණාටුවකිින් 100 දෙනෙකුට අධික පිරිසක් ජිවිතක්ෂයට පත්වුණා.",
       "URL": "https://www.hirunews.lk/190679/update-ඉන්දියාවේ-දූවිළි-කුණාටුවෙන්-මිය-ගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=367"
}