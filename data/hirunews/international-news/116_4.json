{
       "Source": "hirunews",
       "Timestamp": "Tuesday, 18 May 2021 - 8:35",
       "Headline": "කොරෝනා මැද 'ටවුටේ' ඉන්දියාව කළඹයි",
       "News Content": "කොරෝනා වසංගතයෙන් දරුණු ලෙස පීඩා විඳින අතරතුර ඉන්දියාවට බලපෑ ටවුටේ සුළි කුණාටුවෙන් පුද්ගලයින් 12 දෙනෙකු ජීවිතක්ෂයට පත්ව තිබෙනවා.\nපැයට කිලෝමීටර 160 ක ප්‍රබලත්වයකින් බටහිර ගුජරාටයට ඇතුලු වූ ටවුටේ සුළි කුණාටුව හේතුවෙන් 150,000 ක පිරිසක් අවතැන් වී ඇති බවයි ඉන්දීය වාර්තා සඳහන් කළේ.\nමේ අතර ගතවූ පැය විසි හතර තුළද ලොව වැඩිම කොරෝනා ආසාදිතයන් සහ මරණ සංඛ්‍යාවක් ඉන්දියාවෙන් වාර්තාවී තිබෙනවා.\nඒ, නව ආසාදිතයන් 263,045 ක්  සහ මරණ 4,340 ක් වාර්තාවීමත් සමඟයි.\nඑමෙන්ම දිනක් තුළ ඉන්දියාවේ වෛද්‍යවරු 50 දෙනෙකු ජීවිතක්ෂයට පත්ව ඇති බව ඉන්දීය වෛද්‍ය සංගමය ප්‍රකාශ කළා.\nමේ දක්වා කොරෝනා වසංගතයෙන් මියගොස් ඇති මුළු වෛද්‍යවරුන් සංඛ්‍යාව 244 ක් බවයි එම සංගමය පෙන්වා දෙන්නේ.",
       "URL": "https://www.hirunews.lk/271688/කොරෝනා-මැද-ටවුටේ-ඉන්දියාව-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=116"
}