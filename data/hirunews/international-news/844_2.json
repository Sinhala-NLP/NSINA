{
       "Source": "hirunews",
       "Timestamp": "Wednesday, 01 May 2013 - 8:04",
       "Headline": "බංග්ලාදේශයේ උද්ඝෝෂණයකට පොලිස් ප්‍රහාරයක්.",
       "News Content": "පසුගිය දා බංග්ලාදේශයේ ඩකා නුවර දී කඩා වැටුණු ගොඩනැගිල්ලෙන් විපතට පත්වූවන්ට වන්දි ලබාදෙන ලෙස ඉල්ලා ඊයේ (30) ඩකා නුවර පැවැති පෙළපාලියකට පොලිස් ප්‍රහාරයක් එල්ල වී තිබෙනවා. මෙම ගොඩනැගිල්ල කඩා වැටීමෙන් පුද්ගලයින් තුන්සිය අසූ දෙදෙනෙකු මිය ගිය අතර තවත් 100කට අධික පිරිසක් තුවාල ලැබුවා. මෙම ගොඩනැගිල්ල කඩා වැටීමේ වගකීම එය අයත් සමාගම විසින් භාර ගත යුතු බවයි බංග්ලාදේශ රජය ප්‍රකාශ කර තිබුණේ. නමුත් ඊයේ උද්ඝෝෂණයට සහභාගි වූවන් ප්‍රකාශ කළේ විපතට පත්වූවන්ට රජය කඩිනමින් වන්දි ලබා දිය යුතු බවයි. මේ අතර, මැයි දින උත්සවය වෙනුවෙන් අද (01) බංග්ලාදේශයේ පැවැත්වෙන විපක්ෂ මැයි දින රැළිවල ප්‍රධාන මාතෘකාව බවට ද මෙය පත්වී ඇති බව සඳහන්.",
       "URL": "https://www.hirunews.lk/58121/බංග්ලාදේශයේ-උද්ඝෝෂණයකට-පොලිස්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=844"
}