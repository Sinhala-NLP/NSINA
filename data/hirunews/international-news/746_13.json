{
       "Source": "hirunews",
       "Timestamp": "Tuesday, 31 March 2015 - 20:06",
       "Headline": "මියන්මාරය කැරළිකරුවන් සමඟ ගිවිසුමක",
       "News Content": "මියන්මාර රජය එරට සන්නද්ධ කැරළිකාර කණ්ඩායම් 16 ක් සමඟ සටන් විරාම ගිවිසුම් කෙටුම්පතකට අත්සන් තබා තිබෙනවා. එහි සාක්ෂිකරුවෙකු ලෙස එරට ජනාධිපති තෙයින් සෙයින් ද කටයුතු කර ඇති බවයි විදෙස් වාර්තා සඳහන් කළේ. කැරළිකරුවන් සමඟ පැවති සාකච්ඡාවට 7 කින් අනතුරුව එකඟතාවට පැමිණ තිබෙනවා. කෙසේ වෙතත් ඇතැම් කැරළිකාර කණ්ඩායම් ප්‍රකාශ කර ඇත්තේ තම නායකයන්ගේ උපදෙස් මත සටන් විරාම ගිවිසුම් පිළිබඳ අවසන් අනුමැතිය ලබාදිය හැකි බවයි. මියන්මාරය 1948 වසරේදී බ්‍රිතාන්‍යයෙන් නිදහස ලැබීමෙන් අනතුරුව විවිධ අවස්ථාවලදී සන්නද්ධ කැරළි කණ්ඩායම් සමග ගැටුම්වලට මැදිවූ රටක්.",
       "URL": "https://www.hirunews.lk/106640/මියන්මාරය-කැරළිකරුවන්-සමඟ-ගිවිසුමක",
       "Category": "International News",
       "Parent URL": "https://www.hirunews.lk/international-news.php?pageID=746"
}