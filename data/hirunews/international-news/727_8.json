{
       "Source": "hirunews",
       "Timestamp": "Saturday, 13 June 2015 - 10:15",
       "Headline": "සෞදි ගුවන් ප්‍රහාරවලින් යේමනයේ ඓතිහාසික නටබුන්වලට හානි",
       "News Content": "හවුති කැරළිකරුවන් ඉලක්ක කරගෙන සෞදි අරාබිය ඊයේ එල්ල කළ ගුවන් ප්‍රහාරයකින් යේමනයේ සානා අගනුවර ආසන්නයේ පිහිටි පැරණි නගරයේ නටඹුන්වලට හානි සිදුව තිබෙනවා. ඉස්ලාමීය නාගරික ගෘහ නිර්මාණ ශිල්පයේ මාණික්‍යය ලෙස සැළකෙන මෙම පැරණි නගරය ලෝක උරුමයක් ලෙසද නම් කරනු ලැබූවක්. සෞදි ගුවන් ප්‍රහාරයෙන් පුද්ගලයන් පස්දෙනෙකුද ජීවිතක්ෂයට පත්වුණා. 11 වන සියවසේ ඉදිකළ සානා පැරණි නගරයේ නටඹුන්වලට හානි සිදුවීම පිළිබඳව යුනෙස්කෝ සංවිධානයද කනස්සල්ල පළ කර තිබෙනවා.",
       "URL": "https://www.hirunews.lk/111301/සෞදි-ගුවන්-ප්‍රහාරවලින්-යේමනයේ-ඓතිහාසික-නටබුන්වලට-හානි",
       "Category": "International News",
       "Parent URL": "https://www.hirunews.lk/international-news.php?pageID=727"
}