{
       "Source": "hirunews",
       "Timestamp": "Thursday, 12 December 2019 - 19:32",
       "Headline": "ඇසෑම් ප්‍රාන්තයට යුද හමුදාව කැඳවයි",
       "News Content": "ඉන්දියාවේ - ඇසෑම් ප්‍රාන්තය ඇතුළු ඊසාන දිග ප්‍රදේශයට හමුදාව කැඳවා තිබෙනවා.\nඊයේ ඉන්දීය පාර්ලිමේන්තුවේදී සම්මත වූ නව පුරවැසි සංශෝධන පනතට එරෙහිව දහස් ගණනක පිරිස් වීථිවලට බැස විරෝධය පළ කිරීමත්, සමඟ එම පියවර ගෙන ඇති බවයි විදෙස් වාර්තා සඳහන් කළේ.\nවිරෝධතා අතරතුර පුද්ගලයන් 30 කට ආසන්න පිරිසක් තුවාල ලබා ඇති අතර, ගුවන් සහ දුම්රිය සේවාවලට ද ඉන් බලපෑම් එල්ල වී ඇති බව සඳහන්.\nමේ අතර, විරෝධතා හේතුවෙන් බංග්ලාදේශ විදේශ අමාත්‍ය අබ්දුල් මෝමන් අද සිදුකිරීමට නියමිතව තිබූ දෙදින ඉන්දීය සංචාරය අවලංගු කර ඇති බව ද, ඉන්දීය මාධ්‍ය වාර්තා කර තිබෙනවා.",
       "URL": "https://www.hirunews.lk/230110/ඇසෑම්-ප්‍රාන්තයට-යුද-හමුදාව-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=216"
}