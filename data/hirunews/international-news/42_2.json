{
       "Source": "hirunews",
       "Timestamp": "Wednesday, 29 June 2022 - 14:09",
       "Headline": "යුක්රේන වෙළෙඳ සංකීර්ණයට මිසයිල ගැහුවෙ රුසියාව නෙවෙයි ලු",
       "News Content": "යුක්‍රේනයේ ක්‍රෙමින්චු නගරයේ කාර්ය බහුල වෙළෙඳ සංකීර්ණයකට ඉකුත් 27 වැනි දා එල්ල වූ මිසයිල ප්‍රහාරය රුසියාව විසින් සිදු නො කළ බවට මොස්කව් බලධාරීන් නිවේදනය කරනවා.\nකෙසේ වෙතත්, එම මිසයිල ප්‍රහාරයේ CCTV කැමරා දර්ශන යුක්‍රේන ජනාධිපති ව්ලොදිමියර් සෙලන්ස්කි ජාත්‍යන්තර මාධ්‍ය වෙත නිකුත් කළා.\nමෙම මිසයිල ප්‍රහාරය එල්ල වන අවස්ථාවේ දී වෙළෙඳ සංකීර්ණය තුළ පුද්ගලයන් 1000කට අධික පිරිසක් රැඳී සිට ඇති අතර, ප්‍රහාරයෙන් 18 දෙනෙක් ජීවිතක්ෂයට පත්ව තවත් පුද්ගලයන් රැසක් තුවාල ලැබුවා.\nමේ අතර, තලෙයිබාන් සංවිධානය සමඟ සබඳතා වර්ධනය කර ගැනීම සඳහා රුසියාව අපේක්ෂා කරන බවට රුසියානු ජනාධිපති ව්ලැදිමියර් පුටින් ටජිකිස්ථානයේ දී නිවේදනය කළා.\nරුසියානු ජනාධිපති ව්ලැදිමීර් පුටින් යුක්‍රේනයට එරෙහි ව යුධ ප්‍රකාශ කිරීමෙන් අනතුරු ව සිදු කරන පළමු විදෙස් සංචාරය ද මෙය යි.\nකෙසේ වෙතත්, තලෙයිබාන් සංවිධානය ත්‍රස්ත සංවිධානයක් ලෙසයි රුසියාව තවමත් නම් කර ඇත්තේ.",
       "URL": "https://www.hirunews.lk/308508/යුක්රේන-වෙළෙඳ-සංකීර්ණයට-මිසයිල-ගැහුවෙ-රුසියාව-නෙවෙයි-ලු",
       "Category": "International News",
       "Parent URL": "https://www.hirunews.lk/international-news.php?pageID=42"
}