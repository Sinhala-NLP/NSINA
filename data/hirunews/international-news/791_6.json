{
       "Source": "hirunews",
       "Timestamp": "Monday, 28 October 2013 - 17:39",
       "Headline": "මයිකල් ජැක්සන්ගේ වෛද්‍යවරයා සිරෙන් නිදහස් වෙයි.",
       "News Content": "මයිකල් ජැක්සන්ගේ පෞද්ගලික වෛද්‍යවරයා ලෙස කටයුතු කළ කොන්රාඞ් මරේ ලොස්ඇන්ජලීස් බන්ධනාගාරයෙන් අද (28) නිදහස ලැබුවා. මයිකල් ජැක්සන්ගේ මරණය සම්බන්ධයෙන් ඔහුට සිව් වසරක සිර දඬුවමක් නියම වූ අතර ඉන් වසර 2ක් ගත වන විටයි ඔහු මුදා හැර ඇත්තේ. නින්ද නොයාමේ රෝගයට ප්‍රබල නිර්වින්දකයක් වන ප්‍රොපෆුල් එන්නත් කිරීමෙන් සුප්‍රකට ගායක මයිකල් ජැක්සන්ට මරණය ළඟා කර දුන් බවට වරදකරුවීමෙන් අනතුරුව ඔහුට සිර දඬුවම් නියම වුණා. කොන්රාඞ් මරේ සිරෙන් නිදහස් වන පුවත ඇසූ මයිකල් ජැක්සන්ගේ රසිකයන් බන්ධනාගාරය ඉදිරිපිට රැස්ව සිටි අතර වෛද්‍යවරයා පිටතට ගෙන ගොස් ඇත්තේ එහි පිටුපස දොරටුවෙන්.",
       "URL": "https://www.hirunews.lk/70214/මයිකල්-ජැක්සන්ගේ-වෛද්‍යවරයා-සිරෙන්-නිදහස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=791"
}