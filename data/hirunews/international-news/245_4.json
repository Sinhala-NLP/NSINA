{
       "Source": "hirunews",
       "Timestamp": "Friday, 16 August 2019 - 10:33",
       "Headline": "ඉරාන තෙල් නෞකාව මුදා හරී",
       "News Content": "බ්‍රිතාන්‍යයට අයත් ජිබ්‍රෝල්ටාව විසින් රදවාගෙන සිටි ඉරානයට අයත් සුපිරි තෙල් නෞකාව මුදා හැරීමට පියවර ගෙන තිබෙනවා.\nඒ, ඇමරිකාව විසින් නැව මුදා නොහරින ලෙස අවසන් වශයෙන් කළ ඉල්ලීම ප්‍රතික්ෂේප කරමින්.\nපසුගිය මාසයේදී මෙම තෙල් නෞකාව රදවා ගැනුණේ සිරියාව වෙත ඉන්ධන සැපයීමට උත්සාහ කරන බවට චෝදනා කරමින්.\nනෞකාවේ තෙල් තොගය ඉරානය වෙත රැගෙන නොයන බවට ලිඛිත ප්‍රතිඥාවක් ලබාදීමෙන් පසු එය මුදා හැරීමට තීරණය කර ඇති බව සඳහන්.\nකෙසේ නමුත් මෙය ඉරානය විසින් ගල්ෆ් මුහුදේ රදවා ගත් බ්‍රිතාන්‍ය නෞකාව මුදා හැරීම සඳහා කොන්දේසියක් ලෙස නිදහස් කළේ ද යන්න තහවුරු වී නැහැ.\nඉරාන නෞකාවේ සිටි 24 දෙනෙකුගෙන් යුත් ඉන්දීය කාර්ය මණ්ඩලය නිදහස් කර ඇති බව එරට මාධ්‍ය ප්‍රකාශ කළා.",
       "URL": "https://www.hirunews.lk/222333/ඉරාන-තෙල්-නෞකාව-මුදා-හරී",
       "Category": "International News",
       "Parent URL": "https://www.hirunews.lk/international-news.php?pageID=245"
}