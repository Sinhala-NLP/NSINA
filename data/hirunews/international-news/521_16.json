{
       "Source": "hirunews",
       "Timestamp": "Sunday, 05 February 2017 - 10:58",
       "Headline": "ඩොනල්ඩ් ට්‍රම්ප් මැයි මාසයේ ඉතාලියට",
       "News Content": "ඇමරිකා එක්සත් ජනපදයේ නව ජනාධිපති මේ වසරේ මැයි මාසයේ ඉතාලියේ පැවැත්වෙන ජී හත සමුළුවට සහභාගිවන බව ධවල මන්දිරය ඊයේ නිවේදනය කළා.\nජනාධිපති පදවියට පත්වීමෙන් පසු ඔහු යුරෝපා මහද්වීපයට පැමිණෙන ප්‍රථම අවස්ථාව මෙයයි.\nලොව ප්‍රධානතම කාර්මික රටවල් හතේ ජී හත සමුළුව මැයි මාසයේ ඉතාලියේ සිසිලි දිවයිනේදී පැවැත්වීමට නියමිතයි.\nජනාධිපති ට්‍රම්ප් සමුළුවට සහබාගි වන බව ඉතාලි අගමැතිවරයා වෙත ලබාදුන් දුරකථන ඇමතුමකදී සහතික කළේ යැයි ධවල මන්දිරය වැඩිදුරටත් සඳහන් කළා.\nඩොනල්ඩ් ට්‍රම්ප් පැනවූ සංචාර තහනම හේතුවෙන් යුරෝපා සංගමය සහ ඇමරිකා එක්සත් ජනපදය අතර මේ වනවිට පැනනැගී ඇත්තේ රාජතාන්ත්‍රික අර්බුදයක්.",
       "URL": "https://www.hirunews.lk/153704/ඩොනල්ඩ්-ට්‍රම්ප්-මැයි-මාසයේ-ඉතාලියට",
       "Category": "International News",
       "Parent URL": "https://www.hirunews.lk/international-news.php?pageID=521"
}