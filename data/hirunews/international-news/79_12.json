{
       "Source": "hirunews",
       "Timestamp": "Saturday, 20 November 2021 - 14:16",
       "Headline": "සිංග්පූරුවේ සියලු වයස් කාණ්ඩවලට දෙවන මාත්‍රාවෙන් මාස 5 කට පසු තුන්වන මාත්‍රාව",
       "News Content": "සිංගප්පූරුවේ සියලුම වයස් කාණ්ඩවලට කොරෝනා එන්නත් දෙවන මාත්‍රාව ලබාදී මාස 5 කට පසු තුන්වන හෙවත් වර්ධක මාත්‍රාව ලබාදීමට එරට සෞඛ්‍ය බලධාරින් තීරණය කර තිබෙනවා.\nදෙවන එන්නත ලබා මාස 6 ක් යනවිට කොරෝනා වෛරසයට එරෙහි ප්‍රතිදේහ ගොඩනැගීම දුර්වල තත්ත්වයකට පත්වීම ඊට හේතුවයි.\nමේ නිසා මාස 5 කට පසු 3 වන මාත්‍රාව ලබාදෙන ලෙස සිංගප්පූරු කොරෝනා තාක්ෂණ කමිටුව නිර්දේශ කර තිබෙනවා.\nමෙතෙක් එරට ක්‍රියාත්මක වූයේ දෙවන මාත්‍රාව ලබාදී මාස 6 කට පසු වර්ධක මාත්‍රාව ලබාදීමයි.\nසිංගප්පූරු සෞඛ්‍ය අමාත්‍ය ඔන් යේ කුන් ප්‍රකාශ කළේ විශේෂයෙන් ඩෙල්ටා කොරෝනා ප්‍රභේදයට එරෙහිව එන්නත් මාත්‍රා දෙකක් නොව 3 ක් ලබාදිය යුතු බව ගෝලීය විද්‍යාත්මක සහ සායනික ප්‍රජාවේ මතය වී ඇති බවයි.",
       "URL": "https://www.hirunews.lk/288634/සිංග්පූරුවේ-සියලු-වයස්-කාණ්ඩවලට-දෙවන-මාත්‍රාවෙන්-මාස-5-කට-පසු-තුන්වන-මාත්‍රාව",
       "Category": "International News",
       "Parent URL": "https://www.hirunews.lk/international-news.php?pageID=79"
}