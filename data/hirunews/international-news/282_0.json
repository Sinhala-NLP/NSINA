{
       "Source": "hirunews",
       "Timestamp": "Sunday, 17 March 2019 - 8:22",
       "Headline": "ක්‍රයිස්චර්ච් ප්‍රහාරයෙන් මියගිය සංඛ්‍යාව 50 දක්වා ඉහළට",
       "News Content": "නවසීලන්තයේ - ක්‍රයිස්චර්ච් නුවර මුස්ලිම් දේවස්ථාන දෙකකට එල්ලවූ සුදු අන්තවාදියෙකුගේ ත්‍රස්ත ප්‍රහාරයෙන් මියගිය සංඛ්‍යාව 50 දක්වා ඉහළ ගොස් තිබෙනවා. 36 දෙනෙකු තවදුරටත් රෝහල්ගතව ප්‍රතිකාර ලබන අතර, දෙදෙනෙකුගේ තත්ත්වය බරපතල බව සඳහන්.\nමියගිය පනස්දෙනා අතුරෙන් පස්දෙනෙකු ඉන්දියානුවන් බව ඉන්දීය මාධ්‍ය සඳහන් කළා. ප්‍රහාරය එල්ලවන අවස්ථාවේ පැවති යාඥා මෙහෙයට ඇෆ්ගනිස්ථානය, සිරියාව, ජෝර්දානය, පාකිස්ථානය, සෞදි අරාබිය, ඊජිප්තුව ආදී රටවල් රැසකින් පැමිණි නවසීලන්තයේ පදිංචිවූවන් සහභාගිවී සිටි බව සඳහන්.\nමේ අතර ප්‍රහාරයේ ප්‍රධාන සැකකරු වන ඕස්ටේ්‍රලියානු ජාතික 28 හැවිරිදි බ්‍රෙන්ටන් ටැරන්ට් එම ප්‍රහාරය තනිවම දියත් කර ඇති බව පරීක්ෂණවලදී අනාවරණ වී තිබෙනවා.\nඅත්අඩංගුවට ගත් අනෙක් තුන්දෙනා ඊට සම්බන්ධ නොමැති බව විශ්වාස කරන්නේ යැයිද පොලීසිය සඳහන් කළා.\nකෙසේ නමුත් ඔවුන් නිදහස් කිරීම සම්බන්ධයෙන් මෙතෙක් අවසන් තීරණයකට එළඹී නැහැ.",
       "URL": "https://www.hirunews.lk/212543/ක්‍රයිස්චර්ච්-ප්‍රහාරයෙන්-මියගිය-සංඛ්‍යාව-50-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=282"
}