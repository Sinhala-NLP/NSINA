{
       "Source": "hirunews",
       "Timestamp": "Thursday, 10 February 2022 - 13:07",
       "Headline": "චීනයේ තරුණ රැකියා වියුක්තිය ඉහළට",
       "News Content": "චීනයේ වයස අවුරුදු 20ත් 24ත් අතර තරුණ රැකියා වියුක්තිය 20% ඉක්මවා තිබෙනවා.\nවිදෙස් වාර්තා සඳහන් කළේ, වයස අවුරුදු 16ත් 24ත් අතර, තරුණ විරැකියාව 14% ඉක්මවා ඇති බවයි.\nමින් වැඩි පිරිසක් තරුණ උපාධිධාරින් වන අතර, පෞද්ගලික අංශයේ රැකියා තෝරා ගැනීම පසෙක ලා සිවිල් සේවය, ගුරු වෘත්තීය ආදි රැකියා සඳහා පිවිසීමේ අපේක්ෂාවෙන් සිටීම මෙම තත්ත්වයට හේතු වී තිබෙනවා.\nමේ හේතුවෙන් චීනයේ තරුණ ප්‍රජාව අතර, විවාහ වන වයස් සීමාව ඉහළ යාම, දරු උපත් අඩුවීම, නව නිවාස සඳහා වන ඉල්ලුම පහළ යාම ඇතුළු ආර්ථික, සමාජයීය හා ප්‍රජා විද්‍යාත්මක ගැටලු රැසක් මතු ව ඇති බවයි ආර්ථික විශ්ලේෂකයින් පෙන්වා දෙන්නේ.",
       "URL": "https://www.hirunews.lk/296650/චීනයේ-තරුණ-රැකියා-වියුක්තිය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=62"
}