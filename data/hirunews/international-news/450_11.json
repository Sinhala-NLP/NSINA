{
       "Source": "hirunews",
       "Timestamp": "Monday, 14 August 2017 - 8:23",
       "Headline": "ට්‍රම්ප්ට චෝදනා",
       "News Content": "ඇමරිකාවේ - සුදු ජාතිකයින් විසින් සංවිධාන කර තිබූ අන්තවාදී රැළියකදී හට ගත් ප්‍රචන්ඩ ක්‍රියා සහ ජනාධිපති ඩොනල්ඞ් ට්‍රම්ප් එයට පළ කළ ප්‍රතිචාරය සම්බන්ධයෙන් මේ වනවිට කතාබහක් මතුව තිබෙනවා.\nඇමරිකාවේ - වර්ජිනියා ප්‍රාන්තයේ චාලොටස්විල් නගරයේ පෙරේදා සංවිධාන කර තිබූ සුදු අන්තවාදී රැලියක් ප්‍රචන්ඩකාරි ලෙස අවසන් වූයේ ජීවිත 3 ක් බිළි ගනිමින්.\nජනාධිපති ට්‍රම්ප් බලයට පැමිණීමත් සමග ඇමරිකාවේ සුදු අන්තවාදය හිස එසවීමේ ප්‍රවණතාවක් පවතින අතර මෙම රැළිය ද එහි ප්‍රතිඵලයක් ලෙසයි සැලකෙන්නේ.\nකෙසේ නමුත්, ප්‍රහාරය පිළිබදව අදහස් දක්වමින් බොහෝ පාර්ශව වලින් සිදුකෙරෙන ප්‍රචන්ඩත්වය හෙළා දකින බවට ජනාධිපති ඩොනල්ඞ් ට්‍රම්ප් සදහන් කළත්, ඔහු ඍජුවම සුදු අන්තවාදීන්ගේ වර්ගවාදය හෙළා දැක නොමැති බවට දේශපාලන විචාරකයින් චෝදනා කරනවා.",
       "URL": "https://www.hirunews.lk/168366/ට්‍රම්ප්ට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=450"
}