{
       "Source": "hirunews",
       "Timestamp": "Wednesday, 18 March 2015 - 19:30",
       "Headline": "Update: සිංගප්පූරුවේ නිර්මාතෘ මියගිය බවට පළවූ වාර්තා අසත්‍යයක්",
       "News Content": "සිංගප්පූරුවේ නිර්මාතෘවරයා මෙන්ම එරට පළමු අග්‍රාමාත්‍යවරයා වන ලී ක්වාන් යූ  අභාවප්‍රාප්ත වූ බවට අද (18) පළවූ වාර්තා අසත්‍ය බව එරට අග්‍රාමාත්‍ය කාර්යාලය ප්‍රකාශ කළා. ව්‍යාජ වෙබ් අඩවියක්  ප්‍රවෘත්ති පළ කර ඇති අතර ඊට එරෙහිව ද පියවර ගැනීමට නියමිත බවයි වාර්තාවන්නේ. 91 හැවිරිදි ලී ක්වාන් යූ - නිව්මෝනියා රෝගය වැළඳීමෙන් පසුගිය පෙබරවාරි මාසයේ සිට සිංගප්පූරුවේ රෝහලක ප්‍රතිකාර ලබමින් සිටි බවයි විදෙස් වාර්තා සඳහන් කළේ.\nUpdate: Wednesday, 18 March 2015 - 8:11 PM\n............................................................\nසිංගප්පූරු නිර්මාතෘගේ සෞඛ්‍ය තත්ත්වය අයහපත්\nසිංගප්පූරුවේ නිර්මාතෘවරයා මෙන්ම එරට පළමු අග්‍රාමාත්‍යවරයා වන ලී ක්වාන් යූ ගේ සෞඛ්‍ය තත්ත්වය පිරිහෙමින් පවතින බව විදෙස් වාර්තා අනාවරණ කළා. 91 හැවිරිදි ලී ක්වාන් යූ - නිව්මෝනියා රෝගය වැළඳීමෙන් පසුගිය පෙබරවාරි මස සිංගප්පූරුවේ රෝහලක් වෙත ඇතුළත් කෙරුණු අතර විෂබීජයක් ශරීරගතවීම නිසා ඔහුව ඊයේ (17) දිනයේදී දැඩි සත්කාර ඒකකයට ඇතුළත් කර තිබෙනවා. කුඩා වරාය නගරයක්ව පැවති සිංගප්පූරුව ජාත්‍යන්තර මූල්‍ය මධ්‍යස්ථානයක් බවට පත් කළ ලී ක්වාන් යූ වසර 31 ක කාලයක් එරට අග්‍රාමාත්‍ය ධුරය හොබවනු ලැබුවා.",
       "URL": "https://www.hirunews.lk/105796/update-සිංගප්පූරුවේ-නිර්මාතෘ-ලී-ක්වාන්-යූ-මියයයි",
       "Category": "International News",
       "Parent URL": "https://www.hirunews.lk/international-news.php?pageID=749"
}