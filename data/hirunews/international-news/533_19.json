{
       "Source": "hirunews",
       "Timestamp": "Sunday, 08 January 2017 - 8:24",
       "Headline": "දුලි දුමාරය මැඩලීමට චීනය පාරිසරික පොලීසිය යොදවයි",
       "News Content": "බීජිං අගනුවර දැඩි වායු දුෂණය මැඩලීම සඳහා නව පාරිසරික පොලිස් කණ්ඩායමක් යෙදවීමට චීන රජය තීරණය කර තිබෙනවා.\nබීජිං නගරාධිපතිවරයා විසින් ඔවුන් යොදවා ඇත්තේ වායු දුෂණය හටගන්නා ස්ථාන වැටලීමටයි.\nවිවෘත මස් පුළුස්සන ස්ථාන, දුලි පිරුණු මාර්ග ආදිය ඔවුන් පරීක්ෂාවට ලක් කරන අතර වායු දුෂණය අවම කිරීම සඳහා අවශ්‍ය පියවර ගැනීම සඳහා ඔවුන්ට බලය පවරා තිබෙනවා.\nගල් අඟුරු භාවිතයද මේ වසරේදී සියයට 30 කින් අඩු කිරීමටයි බීජිං බලධාරීන් තීරණය කර ඇත්තේ.\nපැරණි වාහන තුන්ලක්ෂයක්ද බීජිං අගනුවරින් ඉවත් කෙරෙනවා. දැඩි වායු දුෂණය හේතුවෙන් බීජිං වාසීන්ට නිවෙස්වලින් බැහැරයාම අවම කරන ලෙසට පසුගියදා උපදෙස් ලබාදුන්නා.",
       "URL": "https://www.hirunews.lk/151541/දුලි-දුමාරය-මැඩලීමට-චීනය-පාරිසරික-පොලීසිය-යොදවයි",
       "Category": "International News",
       "Parent URL": "https://www.hirunews.lk/international-news.php?pageID=533"
}