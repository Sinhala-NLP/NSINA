{
       "Source": "hirunews",
       "Timestamp": "Wednesday, 25 December 2013 - 13:19",
       "Headline": "බෙත්ලෙහෙම කිතුණු බැතිමතුන්ගෙන් පිරේ.",
       "News Content": "ජේසුතුමන්ගේ උපත සිදුවූ පලස්තීන බෙත්ලෙහෙම් පුරවරයට බැතිමතුන් දහස් සංඛ්‍යාත පිරිසක් දැන් එක්ව සිටින බව විදෙස් වාර්තා සඳහන් කළා. විශේෂයෙන් කිතු උපත සිදුවූ දේවස්ථානය අසලයි ඔවුන් වැඩි පිරිසක් රැඳී සිටින්නේ. මැදපෙරදිග සාම සාකච්ඡා ඇරඹීමත් සමග බෙත්ලෙහෙමට පැමිණෙන සංචාරකයන්ගේ සංඛ්‍යාව ඉහළ ගොස් තිබෙනවා. ඊශ්‍රායලය සහ පලස්තීන බටහිර ඉවුර අතර සීමා දොරටු අද විවෘත කර තිබූ බව සඳහන්. මේ අතර වතිකානු නගරයේද බෙත්ලෙහෙමේ සජීවී ප්‍රමාණයේ ආකෘතියක් ඊයේ (24) නිරාවරණය කර තිබෙනවා.",
       "URL": "https://www.hirunews.lk/74114/බෙත්ලෙහෙම-කිතුණු-බැතිමතුන්ගෙන්-පිරේ",
       "Category": "International News",
       "Parent URL": "https://www.hirunews.lk/international-news.php?pageID=774"
}