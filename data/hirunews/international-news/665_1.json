{
       "Source": "hirunews",
       "Timestamp": "Sunday, 14 February 2016 - 14:17",
       "Headline": "නිරවි යුද්ධය යළි ඇරඹුනු බව රුසියාව කියයි",
       "News Content": "ඇමරිකාව ඇතුලූ බටහිර ලෝකය විසින් රුසියාව නව සීතල යුද්ධයකට යොමුකර ඇති බව රුසියානු අග්‍රාමාත්‍ය දිමිත්‍රි මෙද්වදේව් පවසනවා.\nඔහු කියා සිටියේ නේටෝ සංවිධානය, ඇමරිකාව සහ ඔවුන්ගේ හිතවතුන් වෙතින් රුසියාව දිනපතා අභියෝගවලට ලක්වන බවයි.\nවිශේෂයෙන් රුසියාවට එරෙහිව නේටෝ සංවිධානයේ ප්‍රධානියා සිදුකළ ප්‍රකාශ සහ රුසියාව න්‍යෂ්ටික යුද්ධයක් ආරම්භ කරන බවට හඟවමින් තනා ඇති කොලිවුඞ් චිත්‍රපටද සීතල යුද්ධයේ සළකුණු ලෙසයි රුසියානු අගමැතිවරයා හැඳින්වූයේ.\nරුසියානු අගමැති මෙද්වදේව් කියා සිටියේ දැන් ක්‍රියාත්මක වන්නේ 1962 නැතිනම් 2016 වසරද යන්න පිළිබඳව ඇතැම් විට තමන්ට සැක මතුවන බවයි.\nදෙවන ලෝක යුද්ධයෙන් පසුව සෝවියට් දේශය සහ බටහිර රටවල් අතර පැන නැගුණු සීතල යුද්ධය නැතිනම් නිරවි යුද්ධය වසර 45 කට ආසන්න කාලයක් පැවති අතර, 1989 වසරේදී එය අවසන් වූයේ සෝවියට් දේශයේ කොමියුනිස්ට් කඳවුර බිඳවැටීමත් සමඟයි.",
       "URL": "https://www.hirunews.lk/126235/නිරවි-යුද්ධය-යළි-ඇරඹුනු-බව-රුසියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=665"
}