{
       "Source": "hirunews",
       "Timestamp": "Sunday, 15 December 2019 - 9:18",
       "Headline": "පුරවැසි පනතට එරෙහිව ඉන්දියාවේ විරෝධතා තවදුරටත්",
       "News Content": "පාකිස්ථානය, ඇෆ්ගනිස්ථානය සහ බංග්ලාදේශය යන රටවලින් පැමිණෙන මුස්ලිම් නොවන සරණාගතයන්ට පමණක් පුරවැසිභාවය ලබාදෙන මෝදි රජයේ පුරවැසි පනතට එරෙහිව විරෝධතා උත්සන්න වී තිබෙනවා.\nවිශේෂයෙන් ඊසානදිග ඉන්දියාවේ බටහිර බෙංගාලය සහ ඇසෑම් ප්‍රාන්තයේ විරෝධතාකරුවන් ප්‍රචන්ඩකාරී ලෙස හැසිරෙන බවයි ඉන්දීය මාධ්‍ය සඳහන් කළේ.\nබටහිර බෙංගාලයේ අගනුවර වූ කොල්කටා නුවරට රැස්වූ විරෝධතාකරුවන් ඊයේ එහි මහාමාර්ගය අවහිර කොට දුම්රිය 5 ක් ගිනිබත් කර තිබෙනවා.\nඇසෑම් ප්‍රාන්තයේ ගුවහටි අගනුවර ඇඳිරි නීතිය යළි ක්‍රියාත්මක වන අතර, එහි ගැටුම්වලදී විරෝධතාකරුවන් දෙදෙනෙකු ජීවිතක්ෂයට පත්වුණා.\nමේ අතර එක්සත් රාජධානියේ, ඇමරිකා එක්සත් ජනපදයේ සහ කැනඩාව ඉන්දීය සංචාරයන් සඳහා සිය පුරවැසියන්ට අවදානම් නියෝග නිකුත් කර තිබෙනවා.",
       "URL": "https://www.hirunews.lk/230272/පුරවැසි-පනතට-එරෙහිව-ඉන්දියාවේ-විරෝධතා-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=215"
}