{
       "Source": "hirunews",
       "Timestamp": "Monday, 28 December 2020 - 12:07",
       "Headline": "බිරිඳගේ පියා සහ මාමා අතින් අවසන් ගමන් ගිය තරුණයා (ඡායාරූප)",
       "News Content": "සිය බිරිඳගේ පියා සහ මාමා එක්ව තරුණයෙකු ඝාතනය කළ පුවතක් ඉන්දියාවේ කේරළ ප්‍රාන්තයෙන් වාර්තා වනවා.\n27 හැවිරිදි අනීෂ් ආකා අපු නැමැති තරුණයෙක් තියුණු ආයුධවලන් පහර දී මෙලෙස ඝාතනය කර ඇත්තේ නත්තල් දිනට පසු දිනයි.\nඅදාල තරුණයා මාර්ගයේ ගමන් කරමින් සිටින අවස්ථාවේ මෙම ප්‍රහාරය එල්ල වී ඇති අතර ඔහු සිය බිරිඳගේ කුලයට වඩා පහත් කුලයක අයෙක් වීම මෙම ඝාතනය සිදු කිරීමට හේතු වී ඇති බව අනාවරණය වී තිබෙනවා.\nපහර කෑමට ලක්ව මාර්ගයේ වැටී සිටි අනීෂ් රෝහල් ගතකරන අවස්ථාවේ දී මියගොස් ඇති බවයි වාර්තා වන්නේ.\nඉන්දීය මාධ්‍ය වැඩිදුරටත් වාර්තා කර තිබුණේ ඝාතනය සිදුකළ සැකකරුවන් දෙදෙනා අත්අඩංගුවට ගෙන ඇති බවයි.\nචිත්‍ර ශිල්පියෙකු වන අනීෂ් මීට මාස තුනකට පෙර හරිතා නමැති සිය පෙම්වතිය සමඟ විවාහ වී ඇත්තේ පෙම්වතියගේ පවුලේ සාමාජිකයන්ගේ දැඩි විරෝධය මධ්‍යයේයි.\nඔවුන් දෙදෙනා විවාහ වූ දා සිට සිය බිරිඳගේ පවුලේ සාමාජිකයින්ගෙන් විවිධ තර්ජන එල්ලවී ඇති අතර අනීෂ් ඒ සම්බන්ධනේ පොලිසියට පැමිණිල්ලක් ද කර තිබෙනවා.\nකෙසේ වෙතත් ඒ සම්බන්ධයෙන් පොලිසිය වැඩි අවදානයක් දක්වා නොමැති බව සඳහන්.\nඝාතනය සම්බන්ධයෙන් පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/258139/බිරිඳගේ-පියා-සහ-මාමා-අතින්-අවසන්-ගමන්-ගිය-තරුණයා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=145"
}