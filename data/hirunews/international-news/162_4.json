{
       "Source": "hirunews",
       "Timestamp": "Tuesday, 29 September 2020 - 19:28",
       "Headline": "කොරෝනා මරණ මිලියනය ඉක්මවීම ශෝකජනක සන්ධිස්ථානයක් - ජගත් මහ ලේකම් කියයි",
       "News Content": "කොවිඞ් 19 ගෝලීය වසංගතයෙන් මියගිය ලෝකවාසීන් සංඛ්‍යාව මිලියනය ඉක්මවීම ශෝකජනක සන්ධිස්ථානයක් බව ජගත් සංවිධාන මහ ලේකම් අන්තෝනියෝ ගුටේරස් ප්‍රකාශ කළා.\nඑලෙස අහිමිවූ සෑම ජීවිතයක් පිළිබඳවම අවධානය ඉවත නොදැමිය යුතු බවයි ඔහු අවධාරණය කළේ.\nඑලෙස මියගොස් ඇත්තේ පියවරුන්, මව්වරුන්, බිරින්දෑවරුන්, සැමියන්, සහෝදරයන්, සහෝදරියන්, මිතුරන් සහ සහෘදයන් බවද ජගත් මහ  ලේකම්වරයා සිහිපත් කළා.\nඒ අනුව කොවිඞ් 19 මරණ මිලියනයේ වේදනාව එමෙන් කිහිප ගුණයක් වන බවයි මහලේකම් අන්තෝනියෝ ගුටේරස් නිවේදනයක් නිකුත් කරමින් ප්‍රකාශ කළේ.\nඑමෙන්ම වෛරස් ව්‍යාප්තිය අවසන් වන ආකාරයක් තවමත් දක්නට නැහැ.\nරැකියා අහිමිවීම, අධ්‍යාපනය අඩාලවීම ඇතුලූ අභියෝග රැසක් තවදුරටත් ඉහළ යමින් පවතිනවා.\nමේ නිසා වගකීමෙන් යුතු නායකත්වය, විද්‍යාව සහ සහයෝගීතාව වැදගත් වන අතර, වැරදි තොරතුරු, වසංගතය තවදුරටත් උත්සන්න කරනු ඇති බවද ජගත් මහ ලේකම්වරයා කියා සිටියා.",
       "URL": "https://www.hirunews.lk/251415/කොරෝනා-මරණ-මිලියනය-ඉක්මවීම-ශෝකජනක-සන්ධිස්ථානයක්-ජගත්-මහ-ලේකම්-කියයි",
       "Category": "International News",
       "Parent URL": "https://www.hirunews.lk/international-news.php?pageID=162"
}