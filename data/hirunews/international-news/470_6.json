{
       "Source": "hirunews",
       "Timestamp": "Friday, 16 June 2017 - 13:46",
       "Headline": "චීනයේ බාලාංශ පාසලක පිපිරීම පරීක්ෂණ",
       "News Content": "නැගෙනහිර චීනයේ බාලාංශ පාසලක සිදුවූ පිපිරීම අපරාධයක් සේ සළකා පරීක්ෂණ පවත්වන බව චීන පොලීසිය ප්‍රකාශ කළා.\nඊයේ වාර්තාවූ මෙම පිපිරීමෙන් පුද්ගලයන් අට දෙනෙකු ජීවිතක්ෂයට පත් වූ අතර, 65 කට ආසන්න පිරිසක් තුවාල ලැබුවා.\nපාසලේ ගේට්ටුව අසළ සිදුවූ එම පිපිරීමෙන් ළමයින්ට හෝ ගුරුවරුන්ට හානියක් සිදු නොවූ බවයි එම පාසල පිහිටි ෆෙන්ෂියැං ප්‍රාන්ත බලධාරීන් කියා සිටියේ.\nසිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන තිබෙනවා.\nචීනයේ පාසල් කේන්ද්‍ර කොටගෙන මෙවැනි සිද්ධීන් කිහිපයක් පසුගිය කාලය තුළ වාර්තාවූ අතර, නැගෙනහිර ෂැංඩොං ප්‍රාන්තයේ බාලාංශ ළමයින් රැගත් බස් රියක් පසුගිය මැයි 9 වනදා ගිනිගැනීමෙන් ළමයින් 11 දෙනෙකු, ගුරුවරයෙකු සහ එහි රියදුරා මියගියා.",
       "URL": "https://www.hirunews.lk/163697/චීනයේ-බාලාංශ-පාසලක-පිපිරීම-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=470"
}