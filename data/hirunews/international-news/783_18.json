{
       "Source": "hirunews",
       "Timestamp": "Saturday, 23 November 2013 - 13:20",
       "Headline": "චීනයෙන් නව ගුවන් ආරක්ෂණ කලාපයක්.",
       "News Content": "නැගෙනහිර චීන මුහුදේ මතභේදකාරි දිවයින් පෙළ ඇතුළත්ව චීනය විසින් නව ගුවන් ආරක්ෂණ නිරීක්ෂණ කලාපයක් ප්‍රකාශයට පත් කර තිබෙනවා. එය චීන වේලාවෙන් අද (23) උදෑසන 10 සිට ක්‍රියාත්මක බවයි එරට ආරක්ෂක අමාත්‍යාංශය ප්‍රකාශ කළේ. චීනය විසින් දියායු ලෙස ද ජපානය විසින් සෙන්කකු ලෙස ද හඳුන්වන දිවයින් පෙළ ද මෙම කලාපයට ඇතුළත්වීම විශේෂත්වයක්. චීන ආරක්ෂක අමාත්‍යාංශය ප්‍රකාශ කළේ මෙම කලාපයට ඇතුළුවන  ඕනෑම ගුවන් යානයක් සිය නීතියට අවනත විය යුතු බවයි. එසේ නොවුනහොත් හදිසි ආරක්ෂක ක්‍රියාදාමයන්ට මුහුණදීමට සිදුවිය හැකි බවට ද එමගින් අනතුරු ඇඟවීමක් කළා.",
       "URL": "https://www.hirunews.lk/71957/චීනයෙන්-නව-ගුවන්-ආරක්ෂණ-කලාපයක්",
       "Category": "International News",
       "Parent URL": "https://www.hirunews.lk/international-news.php?pageID=783"
}