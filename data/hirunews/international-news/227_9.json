{
       "Source": "hirunews",
       "Timestamp": "Thursday, 31 October 2019 - 13:17",
       "Headline": "ජපානයේ ලෝක උරුම ශූරි මාළිගාවේ ගින්නක්",
       "News Content": "ජපානයේ ඔකිනාවා නගරයේ පිහිටා ඇති ඓතිහාසික ශුරි මාලිගාවේ ගින්නක් හටගෙන තිබෙනවා.\nඅද පෙරවරුවේ හට ගත් ගින්න මෙතෙක් මැඬපවත්වා නොමැති අතර, ගින්නෙන් ප්‍රධාන ගොඩනැගිල්ල මෙන්ම මාළිගාවේ උතුරු හා දකුණු කොටස් විනාශ වී ඇති බවයි විදෙස් මාධ්‍ය වාර්තා කළේ.\nවසර 500ක් ඉපැරණි මෙම දැවමය මාළිගාව 1933 දී ජපානය ජාතික වස්තුවක් ලෙස නම් කරනු ලැබුවා.\nඑමෙන්ම, යුනෙස්කෝ සංවිධානය විසින් මෙය ලෝක උරුමයක් ලෙස ද ප්‍රකාශයට පත් කර තිබෙනවා.",
       "URL": "https://www.hirunews.lk/227339/ජපානයේ-ලෝක-උරුම-ශූරි-මාළිගාවේ-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=227"
}