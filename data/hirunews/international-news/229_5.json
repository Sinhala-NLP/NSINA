{
       "Source": "hirunews",
       "Timestamp": "Thursday, 24 October 2019 - 17:05",
       "Headline": "කන්ටේනර් රථයක තිබී හමුවු සිරුරු චීන ජාතිකයින්ගේ බව හෙලිවේ",
       "News Content": "බල්ගේරියාවේ සිට ලන්ඩන් නුවර වෙත ධාවනය වෙමින් තිබූ කන්ටේනර් රථයක තිබී හමුවූ මළ සිරුරු චීන ජාතිකයින්ගේ බවට හඳුනාගෙන තිබෙනවා.\nවැඩිහිටි පුද්ගලයින් 38 දෙනෙකුගේ සහ එක් තරුණයෙකුගේ සිරුරක් ඊයේ සොයා ගැනුණේ තේම්ස් නදිය ආසන්නයේ පිහිටි ගේ‍්‍රස් නැමැති කාර්මික ජනපදයකදීයී.\nඅදාළ කන්ටේනරයේ රියදුරු මේ වනවිට බ්‍රිතාන්‍යයේ එසෙක්ස් පොලිසිය මගින් අත්අඩංගුවට ගෙන තිබෙනවා.\nකෙසේ වෙතත්, සිද්ධිය සම්බන්ධයෙන් චීන විදේශ කටයුතු අමාත්‍යාංශය හෝ චීනයේ ලන්ඩන් තානාපති කාර්යාලය කඩිනම් ප්‍රතිචාරයක් දක්වා නොමැති බවයි විදෙස් වාර්තා සඳහන් කළේ.",
       "URL": "https://www.hirunews.lk/226904/කන්ටේනර්-රථයක-තිබී-හමුවු-සිරුරු-චීන-ජාතිකයින්ගේ-බව-හෙලිවේ",
       "Category": "International News",
       "Parent URL": "https://www.hirunews.lk/international-news.php?pageID=229"
}