{
       "Source": "hirunews",
       "Timestamp": "Tuesday, 20 August 2013 - 13:29",
       "Headline": "බෙනාසීර් භූතෝ ඝාතනය ගැන මුෂාරෆ්ට අධිචෝදනා.",
       "News Content": "පාකිස්තානයේ හිටපු අග්‍රාමාත්‍ය බෙනාසිර් භූතෝ ඝාතනය කිරීමේ සිද්ධිය සම්බන්ධයෙන් හිටපු ජනාධිපති පර්වේෂ් මුෂාරෆ්ට අධිචෝදනා භාර දී තිබෙනවා. විදෙස් වාර්තා සඳහන් කළේ මිනිමැරීම, ඊට සැලසුම් කිරීම සහ ආධාර අනුබල දීම යන චෝදනා යටතේ පර්වේෂ් මුෂාරෆ්ට මෙලෙස එරට අධිකරණයක් විසින් අධිචෝදනා ලබාදී ඇති බවයි. හිටපු අගමැතිනී බෙනාසිර් භූතෝ ඝාතනයට ලක්වූයේ 2007 වසරේ දියි. කෙසේ වෙතත්, මෙම චෝදනා හිටපු ජනාධිපතිවරයා ප්‍රතික්ෂේප කරනවා. බෙනාසිර් භූතෝ ඝාතන නඩුව මේ මස 27 වන දා යළි කැඳවීමටයි අධිකරණය තීරණය කර ඇත්තේ. පසුගිය අප්‍රේල් මස 19 වන දා සිට හිටපු ජනාධිපති පර්වේෂ් මුෂාරෆ් පසුවන්නේ නිවාස අඩස්සියේයි.",
       "URL": "https://www.hirunews.lk/65456/බෙනාසීර්-භූතෝ-ඝාතනය-ගැන-මුෂාරෆ්ට-අධිචෝදනා",
       "Category": "International News",
       "Parent URL": "https://www.hirunews.lk/international-news.php?pageID=811"
}