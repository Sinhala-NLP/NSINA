{
       "Source": "hirunews",
       "Timestamp": "Monday, 19 April 2021 - 12:59",
       "Headline": "නව දිල්ලි නුවර Lockdown කෙරේ",
       "News Content": "කොරෝනා ව්‍යාප්තිය සීග්‍රයෙන් ඉහළ යාමත් සමඟ නවදිල්ලිය ඇතුළත් දිල්ලි කලාපය අද රාත්‍රී 10යේ සිට දින 6ක කාලයක් සඳහා වසා දැමීමට ප්‍රධාන අමාත්‍ය අරවින්ද් කෙජ්රිවාල් තීරණය කළා.\nඊයේ දිනයේදී ද දිල්ලියෙන් නව කොරෝනා ආසාදිතයින් 25,500කට වැඩි සංඛ්‍යාවක් වාර්තා වූ අතර, කොවිඩ් පරීක්ෂාවන්ට ලක් කෙරුණු පුද්ගලයන්ගෙන් තුනෙන් එකක් පමණ ආසාදිතයින් ලෙස හඳුනා ගැනුණු බව සඳහන්.\nදිල්ලි ප්‍රධාන අමාත්‍යවරයා ප්‍රකාශ කළේ එහි සෞඛ්‍ය සේවා පද්ධතිය බිඳ වැටීමට ලක් නොවූව ද එයට දැරිය හැකි ප්‍රමාණය ඉක්මවා යමින් පවතින බවයි.\nඅද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයින් දෙලක්ෂ 73,810ක් වාර්තා වූ අතර, එරට සමස්ත ආසාදිත සංඛ්‍යාව ද එක්කෝටි 50 ලක්ෂය ඉක්ම වූවා.\nඊයේ වාර්තා වූ කොරෝනා මරණ 1619ත් සමඟ ඉන්දියාවෙන් වාර්තා වන කොරෝනා මරණ සංඛ්‍යාව එක්ලක්ෂ 78,000කට අධිකයි.\nමේ අතර ඉන්දියාවේ කොරෝනා ව්‍යාප්තිය හේතුවෙන් බි්‍රතාන්‍ය අග්‍රාමාත්‍ය බොරිස් ජොන්සන්ගේ ලබන 25 වෙනිදාට යෙදී තිබූ ඉන්දීය සංචාරයද කල් දමා තිබෙනවා.",
       "URL": "https://www.hirunews.lk/268868/නව-දිල්ලි-නුවර-lockdown-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=122"
}