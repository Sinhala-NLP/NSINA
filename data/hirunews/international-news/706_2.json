{
       "Source": "hirunews",
       "Timestamp": "Wednesday, 09 September 2015 - 21:02",
       "Headline": "කෝටාවට යුරෝපා සංගමයේ රැකවරණයක්",
       "News Content": "යුරෝපයට පැමිණෙන සරණාගතයන්ට කෝටා ක්‍රමයකට රැකවරණය සැපයීමට යුරෝපා සංගමය තීරණය කර තිබෙනවා. ඒ සරණාගතයන්ට රැකවරණය ලබාදීම සම්බන්ධයෙන් අවසන් තීරණයක් ගැනීම සඳහා එහි ප්‍රධානීන් අද (09) රැස්වූ අවස්ථාවේදියි.\nඒ අනුව සංක්‍රමණිකයන් 120,000කට මෙලෙස කෝටා ක්‍රමයක් යටතේ රැකවරණය හිමිවනු ඇති.\nජර්මනිය වැඩි සරණාගතයන් පිරිසකට රැකවරණය ලබාදීමට ඉදිරිපත්ව ඇති අතර, යුරෝපා සංගමයට අයත් තවත් රටවල් කිහිපයක් ඊට අකමැත්ත පළ කර තිබෙනවා. විදෙස් වාර්තා සඳහන් කළේ සිරියාවේ පවතින ගැටුම් හේතුවෙන් එරට වැසියන් දහස් ගණනින් රැකවරණය පතා යුරෝපයට පැමිණෙන බවයි.",
       "URL": "https://www.hirunews.lk/116278/කෝටාවට-යුරෝපා-සංගමයේ-රැකවරණයක්",
       "Category": "International News",
       "Parent URL": "https://www.hirunews.lk/international-news.php?pageID=706"
}