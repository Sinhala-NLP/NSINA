{
       "Source": "hirunews",
       "Timestamp": "Tuesday, 22 January 2013 - 19:32",
       "Headline": "උතුරු කොරියාවට අභ්‍යාවකාශ තහනමක්.",
       "News Content": "උතුරු කොරියාව අභ්‍යාවකාශයේ සිදුකරන ව්‍යාපෘති වළක්වාලීම සඳහා ජගත් සංවිධානය විසින් වාරණයක් පැනවීමට තීරණය කර තිබෙනවා. ඒ අනුව උතුරු කොරියානු රාජ්‍යයට රොකට් හෝ චන්ද්‍රිකා අභ්‍යාවකාශ ගතකිරීමට නොහැකිවන බවයි විදෙස් මාධ්‍ය වාර්තා කරන්නේ. පසුගිය කාලයේ බැලස්ටික් මිසයිල අවස්ථා කිහිපයකදීම අත්හදා බැලීම හේතුවෙන් මෙම තීරණය ජගත් සංවිධානය විසින් ගත් බව සඳහන්. මෙම වාරණය  උතුරු කොරියානු අභ්‍යාවකාශ ඒජන්සිය සමග ගණුදෙනු කරන මූල්‍ය ආයතන සහ විදේශීය රටවලටද අදාළ වන බවයි ජගත් සංවිධානය පෙන්වා දෙන්නේ.",
       "URL": "https://www.hirunews.lk/51924/උතුරු-කොරියාවට-අභ්‍යාවකාශ-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=869"
}