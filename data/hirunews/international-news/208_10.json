{
       "Source": "hirunews",
       "Timestamp": "Thursday, 09 January 2020 - 19:57",
       "Headline": "ඉරානය සමග කොන්දේසි විරහිත සාකච්ඡාවකට ඇමරිකාව සූදානම්",
       "News Content": "ඉරානය සමග කොන්දේසි විරහිත සාකච්ඡාවකට සූදානම් බව ඇමරිකා එක්සත් ජනපදය ප්‍රකාශ කළා.\nජගත් සංවිධානය වෙත ලිපියක් යොමුකරමින් එක්සත් ජාතීන්ගේ සංවිධානයේ ඇමරිකානු නියෝජිත කෙලී කාෆ්ට් කියා සිටියේ ජාත්‍යන්තර සාමය, තවදුරටත් අනතුරුදායක තත්ත්වයකට පත්වීම වැළැක්වීම එහි අරමුණ බවයි.\nඉරාන සන්නද්ධ හමුදා නායක කසෙමි සොලෙයිමානි ඝාතනය කිරීමට ඇමරිකාව කටයුතු කළේ ආත්මාරක්ෂාව වෙනුවෙන් බවයි ජගත් සංවිධාන ආරක්ෂක මණ්ඩලය වෙත ඇමරිකාව යොමුකළ ලිපියේ දැක්වෙන්නේ.\nඉරානය ද ජගත් ආරක්ෂක මණ්ඩලය වෙත දන්වා සිටියේ තමන් ඉරාකයේ ඇමරිකානු හමුදා කඳවුරු ඉලක්ක කරගෙන මිසයිල ප්‍රහාරයක් එල්ල කළේ ආත්මාරක්ෂාව වෙනුවෙන් බවයි.\nමේ අතර, ඉරාන ඇමරිකානු ගැටුමකින් ආරම්භ විය හැකි තුන්වන ලෝක යුද්ධයක, අවදානම පහව යාමත් සමග ලෝක වෙළඳ පොලේ තෙල් මිල සමනය වීමක් අද දක්නට ලැබුණා.",
       "URL": "https://www.hirunews.lk/231925/ඉරානය-සමග-කොන්දේසි-විරහිත-සාකච්ඡාවකට-ඇමරිකාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=208"
}