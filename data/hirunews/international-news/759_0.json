{
       "Source": "hirunews",
       "Timestamp": "Sunday, 15 February 2015 - 8:55",
       "Headline": "ත්‍රස්ත ප්‍රහාර වැළකින් ඩෙන්මාර්ක අගනුවර කැළඹේ",
       "News Content": "ඩෙන්මාර්කයේ - කෝපන්හේගන් නුවර පැය කිහිපයක් තුළ වෙඩි තැබීමේ සිද්ධීන් රැසක් වාර්තාවනවා. පළමු සිද්ධිය වාර්තාවූයේ ස්වීඩන කාටූන් ශිල්පියෙකු වූ ලාස් විල්ක්ස් සංවිධාන කර තිබූ අදහස් ප්‍රකාශ කිරීමේ නිදහස පිළිබඳ සංවාද සමුළුවෙන්.  මෙම සංවාද සමුළුව සංවිධාන කර තිබුණේ ස්වීඩන කාටූන් ශිල්පියෙකු වූ ලාස් විල්ක්ස් විසින්. 2007 වසරේදී මහම්මත්තුමා සුනඛ රුවකින් කාටූනයට නැගීම නිසා ඉමහත් විවාදයට ලක්වූ ඔහුගේ හිසට ඩොලර් ලක්ෂයක් ලබාදෙන බව ඉරාකයේ අල්කයිඩා නායකයා ප්‍රකාශ කර තිබුණා. ඊට එල්ලවූ වෙඩි ප්‍රහාරයෙන්  එක් පුද්ගලයෙකු ජිවිතක්ෂයට පත්වූ අතර පොලිස් නිලධාරීන් තුන්දෙනෙකු ජීවිතක්ෂයට පත්වුණා. ඉන් පැය කිහිපයකට පසු එම ස්ථානයට ආසන්නයේ පිහිටි අවන්හලකද වෙඩි තැබීමක් සිදුවූ අතර එහිදීද පුද්ගලයෙකු මියගොස් තිබෙනවා.\nමේ අතර කෝපන්හේගන් දුම්රිය ස්ථානය අසලදී ඩෙන්මාර්ක පොලීසිය වෙඩි තැබීමෙන් සැකකටයුතු පුද්ගලයෙකු ජීවිතක්ෂයට පත්වුණා. ඩෙන්මාර්ක අගනුවර තවදුරටත් සයිරන් නළා හඩ අසන්නට ලැබෙන අතර නගරයට ඉහළින් ආරක්ෂාව සඳහා හෙලිකොප්ටර් යානා සැරිසරන බවයි විදෙස් වාර්තා සඳහන් කළේ. මහම්මත්තුමා කාටූන්වලට නැගූ පුවත්පත් හේතුවෙන් ඩෙන්මාර්කය ඉස්ලාමීය අන්තවාදීන්ගේ උදහසට ලක්ව ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/103453/අදහස්-ප්‍රකාශ-කිරීමේ-සංවාදයට-වෙඩි",
       "Category": "International News",
       "Parent URL": "https://www.hirunews.lk/international-news.php?pageID=759"
}