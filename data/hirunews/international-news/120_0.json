{
       "Source": "hirunews",
       "Timestamp": "Tuesday, 27 April 2021 - 13:09",
       "Headline": "මියන්මාර දේශසීමාවේ ගැටුම්",
       "News Content": "තායිලන්ත දේශසීමාව ආසන්නයේ කරෙන් කැරළිකරුවන් සහ මියන්මාර හමුදා අතර, ගැටුම් උත්සන්න වී ඇති බව වාර්තා වනවා.\nකැරළිකරුවන් විසින් මියන්මාර හමුදා මුරපොළක් ද යටත් කරගෙන ඇති බවයි විදෙස් වාර්තා සඳහන් කළේ.\nපසුගිය පෙබරවාරි 1 වන දා මියන්මාර හමුදාව විසින් එරට පාලන බලය අත්පත් කර ගැනීමෙන් පසු මෙලෙස කරෙන් කැරළිකරුවන් සමඟ ගැටුම් ඉහළ ගොස් තිබෙනවා.\nමියන්මාර හමුදා රජය මෙම අභියෝගයට මුහුණ දෙන්නේ හමුදා නායක මින් අවුන්ග් හයින්, ජකර්තා නුවර පැවති ආසියාන් සමුළුවට සහභාගි වී පැමිණීමෙන් අනතුරුවයි.\nඑම සමුළුවේදී මියන්මාරයේ දේශපාලන පක්ෂ සමග සාකච්ඡා කරන ලෙස ආසියාන් රාජ්‍ය නායකයන් මියන්මාර හමුදා නායකයාගෙන් ඉල්ලා සිටියා.",
       "URL": "https://www.hirunews.lk/269671/මියන්මාර-දේශසීමාවේ-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=120"
}