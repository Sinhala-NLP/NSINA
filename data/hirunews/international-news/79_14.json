{
       "Source": "hirunews",
       "Timestamp": "Saturday, 20 November 2021 - 13:14",
       "Headline": "වෙන්දේසි කළ ඇමරිකානු ව්‍යවස්ථාව කෞතුකාගාරයකට",
       "News Content": "1787 වසරේ සැප්තැම්බර් 17 වනදා ජෝජ් වොෂින්ටන්, බෙන්ජමින් ෆ්‍රෑන්ක්ලීන් සහ ජේම්ස් මැඩිසන් ඇතුලු ඇමරිකාවේ පුරෝගාමී නායකයන් අත්සන් තැබූ ව්‍යවස්ථාවේ මුල් පිටපතක් වෙන්දේසියකින් මිලදී ගත් ප්‍රකෝටිපතියා එය කෞතුකාගාරයකට ලබාදීමට තීරණය කර තිබෙනවා.\nදැනට ඉතිරිව ඇති ව්‍යවස්ථාවේ මුල් පිටපත් 13 ක් අතුරෙන් පෞද්ගලික දේපල ලෙස පවතින පිටපත් දෙකකින් එකක් පසුගියදා වෙන්දේසි කෙරුණු අතර, කෙනෙත් ග්‍රිෆින් නමැති ප්‍රකෝටිපතියා එය මිලදී ගත්තේ ඩොලර් මිලියන 43 කටයි.\nඑය සියලුම ඇමෙරිකානුවන්ට සහ සංචාරකයන්ට දැක ගත හැකි පරිදි ආකන්සස්හි ක්‍රිස්ටල් බි්‍රජර්ස් කෞතුකාගාරයේ ප්‍රදර්ශනය කිරීමට තීරණය කළ බවයි කෙනෙත් ග්‍රිෆින් ප්‍රකාශ කළේ.",
       "URL": "https://www.hirunews.lk/288623/වෙන්දේසි-කළ-ඇමරිකානු-ව්‍යවස්ථාව-කෞතුකාගාරයකට",
       "Category": "International News",
       "Parent URL": "https://www.hirunews.lk/international-news.php?pageID=79"
}