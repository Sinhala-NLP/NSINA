{
       "Source": "hirunews",
       "Timestamp": "Friday, 04 December 2015 - 18:37",
       "Headline": "කයිරෝ නුවර ආපන ශාලාවකට බෝම්බ ප්‍රහාරයක් - 16 ක් මරුට",
       "News Content": "ඊජිප්තුවේ කයිරෝ නුවර ආපන ශාලාවකට එල්ලවු බෝම්බ ප්‍රහාරයකින් පුද්ගලයන් 16 දෙනෙකු ජීවිතක්ෂයට පත්ව තිබෙනවා. කිසියම් පිරිසක් ආපන ශාලාවට බෝම්බය විසිකර ඇති බවටයි අනාවරණ වී ඇත්තේ.\nඊජිප්තු අභ්‍යන්තර කටයුතු අමාත්‍යවරයා ප්‍රකාශ කලේ ආපන ශාලාවේ සේවකයන් සහ අසල පිහිටි රාත්‍රී සමාජ ශාලාවක පිරිසක් අතර ඇතිවු ආරවුලක ප්‍රතිඵලයක් මත මෙම බෝම්බ ප්‍රහාරය එල්ල කරන්නට ඇති බවයි.\nමුහුණු ආවරණය කරගත් තුන් දෙනෙකු බෝම්බය ආපන ශාලාව දෙසට විසිකර පළාගිය බව සිද්ධිය ඇසින් දුටුවන් විදෙස් මාධ්‍ය වෙත සඳහන් කර තිබෙනවා. මෙම ප්‍රහාරයෙන් තවත් 5 දෙනෙකු තුවාල ලබා තිබෙනවා.\nමියගිය පුද්ගලයන්ගේ මරණවලට හේතුව පිලිස්සුම් සහ විෂ දුම ආඝ්‍රහණය බවටයි හෙළිවී ඇත්තේ.",
       "URL": "https://www.hirunews.lk/121380/කයිරෝ-නුවර-ආපන-ශාලාවකට-බෝම්බ-ප්‍රහාරයක්-16-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=683"
}