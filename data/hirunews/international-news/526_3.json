{
       "Source": "hirunews",
       "Timestamp": "Tuesday, 24 January 2017 - 14:16",
       "Headline": "M.H 370 යානයේ සැකිල්ල ගැන නව බලාපොරොත්තුවක්",
       "News Content": "2014 වසරේ මාර්තු මාසයේ පුද්ගලයන් 239 දෙනෙකු සමඟ ගුවනේදී අතුරුදන් වූ එම්.එච්. 370 මැලේසියානු ගුවන් යානයේ සැකිල්ල සෙවීම පසුගිය සතියේ අත්හිටුවනු ලැබුවා.\nඑහෙත් අවසන් වරට පරීක්ෂාවට ලක් කෙරුණු මුහුදු ප්‍රදේශය අන්තයේ එහි සැකිල්ල තිබිය හැකි බව  ඕස්ට්‍රේලියානු ප්‍රවාහන ආරක්ෂණ කාර්යාංශයේ ප්‍රධානී ග්‍රෙග් හුඩ් පවසනවා.\nඑම්.එච්. 370 යානයේ සුන්බුන් සෙවීමට මැලේසියාව සමඟ  ඕස්ට්‍රේලියාව ද එක්වුණා.\nඑහෙත් නැගෙනහිර අප්‍රිකානු රටවලින් හමුවූ සුන්බුන් කිහිපයක් හැර යානයේ සැකිල්ල පිළිබද හෝඩුවාවක් සොයා ගැනීමට හැකි වූයේ නැහැ.\nකෙසේ නමුත්,  ඕස්ට්‍රේලියානු ප්‍රවාහන ආරක්ෂණ කාර්යාංශයේ ප්‍රධානියා කියා සිටියේ පරීක්ෂණ අතහැර දැමීම නිසා යානයේ සැකිල්ල සොයා ගැනීමේ අවස්ථාවක් මඟහැරීමට ඉඩ ඇති බවයි.",
       "URL": "https://www.hirunews.lk/152786/m-h-370-යානයේ-සැකිල්ල-ගැන-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=526"
}