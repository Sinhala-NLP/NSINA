{
       "Source": "hirunews",
       "Timestamp": "Tuesday, 22 March 2016 - 13:39",
       "Headline": "ගුවන්තොටුපලේ පිපිරීමක් - 11 දෙනෙකු මරුට.",
       "News Content": "බෙල්ජියමේ - බ්‍රසල්ස් අගනුවර - රොක් සැවැන්ටම් ගුවන්තොටුපලේ පිපිරිම් දෙකක් සිදුව තිබෙනවා.\nනවතම විදෙස් වාර්තාවල දැක්වෙන්නේ පිපිරීමෙන් 11 දෙනෙකු මියගොස් තවත් පිරිසක් තුවාල ලබා ඇති බවයි.\nගුවන් තොටුපලේ පිටවීමේ පර්යන්ත ගොඩනැගිල්ලේ පිපිරීම් සිදුව ඇති බව සඳහන්.\nගොඩනැගිල්ලට දැඩි හානි සිදුවී ඇති අතර, පිපිරීමෙන් පසු කලබලයට පත් ගුවන් මගීන් දිව යන අයුරු බ්‍රිතාන්‍ය ගුවන් විදුලි සේවාව වාර්තා කළා.\nමේ වනවිට ගුවන් තොටුපලේ ගුවන් ගමන්ද තාවකාලිකව අත්හිටුවා තිබෙනවා.\nමෙම පිපිරීම සිදුවුණේ පුද්ගලයින් 130 දෙනෙකුට මරු කැඳවමින් පසුගිය වසරේ නොවැම්බර් 13 වනදා සිදුවු පැරිස් ත්‍රස්ත ප්‍රහාරයේ ප්‍රධාන සැකකරුවෙකු බෙල්ජියමේදී අත්අඩංගුවට ගෙන දින 04 ක් ගතව තිබියදීයි.\nකෙසේ නමුත්, අද (22) සිදුවු පිපිරීමේ වගකීම මෙතෙක් කිසිවෙකුත් භාරගෙන නැහැ.\nමේ අතර මීට ටික වේලාවකට පෙර බ්‍රසල්ස් අගනුවරට ආසන්නයේ පිහිටි උමං දුම්රිය ස්ථානයකද පිපිරීමක් සිදුවූ බව විදෙස් මාධ්‍ය වාර්තා කළා.\nමෙම පිපිරීම් සිදුවන්නේ පුද්ගලයින් 130 දෙනෙකුට මරු කැඳවමින් පසුගිය වසරේ නොවැම්බර් 13 වනදා සිදුවු පැරිස් ත්‍රස්ත ප්‍රහාරයේ ප්‍රධාන සැකකරුවෙකු බෙල්ජියමේදී අත්අඩංගුවට ගෙන දින 04 ක් ගතව තිබියදීයි.",
       "URL": "https://www.hirunews.lk/129097/ගුවන්තොටුපලේ-පිපිරීමක්-11-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=653"
}