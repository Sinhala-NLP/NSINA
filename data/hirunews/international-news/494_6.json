{
       "Source": "hirunews",
       "Timestamp": "Tuesday, 11 April 2017 - 10:49",
       "Headline": "මලාලා යුසෆායි, ජගත් සංවිධානයේ සාම දූතිකාවක් වෙයි",
       "News Content": "පාකිස්තාන ජාතික නොබෙල් සාම ත්‍යාගලාභී මලාලා යුසෆායි එක්සත් ජාතීන්ගේ සංවිධානයේ සාම නියෝජිතවරියක් ලෙස පත් කර තිබෙනවා.\n19 හැවිරිදි මලාලා මේ වන විට එක්සත් රජධානියේ උසස් පෙළ හදාරමින් සිටින අතර, ඇයට ජගත් සංවිධාන නියෝජිත තනතුර පිරිනැමුණේ නිව්යෝක් නුවර ඊයේ පැවැති උත්සවයකදියි.\nඇයට විශේෂයෙන් පැවරෙන්නේ ගැහැණු දරුවන්ගේ අධ්‍යාපනය ප්‍රවර්ධනය කිරීමයි.\nපාකිස්තානයේ ගැහැණු ළමයින්ගේ අධ්‍යාපන අයිතිය වෙනුවෙන් හඬ නැගීම නිසා මලාලා 2012 වසරේදී තලෙයිබාන් වෙඩි ප්‍රහාරයකට ගොදුරු වූ අතර, දිවි ගලවා ගත් ඇයට රැකවරණ ලබාදීමට බ්‍රිතාන්‍යය ඉදිරිපත් වුණා.",
       "URL": "https://www.hirunews.lk/158968/මලාලා-යුසෆායි-ජගත්-සංවිධානයේ-සාම-දූතිකාවක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=494"
}