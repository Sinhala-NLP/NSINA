{
       "Source": "hirunews",
       "Timestamp": "Tuesday, 31 May 2016 - 7:44",
       "Headline": "උතුරු කොරියාව තවත් මිසයිල අත්හදා බැලීමකට සැරසේ",
       "News Content": "උතුරු කොරියාව තවත් බැලිස්ටික් මිසයිල අත්හදා බැලීමකට සැරසෙන බව දකුණු කොරියාව පවසනවා.\nඑරට ආරක්ෂක අමාත්‍යාංශය සඳහන් කළේ මේ නිසා තම ආරක්ෂක හමුදා සීරුවෙන් තැබීමට කටයුතු කළ බවයි.\nජපානය ද උතුරු කොරියානු මිසයිල අත්හදා බැලීම පිළිබඳව සිය අවධානය යොමු කර තිබෙනවා.\nඒ සිය ප්‍රතිමිසයිල පද්ධතිය සක්‍රීය කිරීමෙන්.\nඋතුරු කොරියාවේ බැලිස්ටික් මිසයිල අත්හදා බැලීම්වලට එරෙහිව ජගත් සංවිධානය පසුගිය දා යෝජනාවක් ද සම්මත කර ගනු ලැබුවා.\nකෙසේ නමුත්, ඉන් පසුව ද ඔවුන් මිසයිල අත්හදා බැලීම් කිහිපයක්ම සිදුකළා.",
       "URL": "https://www.hirunews.lk/134399/උතුරු-කොරියාව-තවත්-මිසයිල-අත්හදා-බැලීමකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=629"
}