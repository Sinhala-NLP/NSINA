{
       "Source": "hirunews",
       "Timestamp": "Tuesday, 23 June 2015 - 11:40",
       "Headline": "ටයිටැනික් සංගීතඥයා ගුවන් අනතුරකින් මිය යයි",
       "News Content": "ඔස්කාර් සම්මාන දිනූ සුප්‍රකට ටයිටැනික් සිනමා නිර්මාණයේ සංගීතඥයා ලෙස කටයුතු කළ ජේම්ස් හෝනර් ගුවන් අනතුරකින් ජීවිතක්ෂයට පත්වී තිබෙනවා. තනි එන්ජිමක් සහිත ආසන දෙකේ පෞද්ගලික ගුවන් යානයකින් ගමන් කරන විට ඇමරිකාවේ කැලිෆෝනියා - සැන්ටා බාබරා ප්‍රදේශයේදී ඔහු ඊයේ අනතුරට ලක්වුණා. ටයිටැනික් හැරුණු කොට රෝන් හොවර්ඩ්ගේ බියුටිෆුල් මයින්ඞ්, ට්‍රෝයි සහ ඇපලෝ 13 යන චිත්‍රපටවල ද සංගීත අධ්‍යක්ෂණය කළේ ජේම්ස් හෝනර් විසින්. ටයිටැනික් චිත්‍රපටයේ සංගීත අධ්‍යක්ෂණයට මෙන්ම ජේම්ස් හෝනර් තනු නිර්මාණය කළ එහි තේමා ගීතයට ද ඔස්කාර් සම්මාන හිමි වුණා. මිය යන විට ජේම්ස් හෝනර් 61 වන වියේ පසු වුණා.",
       "URL": "https://www.hirunews.lk/111943/ටයිටැනික්-සංගීතඥයා-ගුවන්-අනතුරකින්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=724"
}