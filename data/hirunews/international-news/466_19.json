{
       "Source": "hirunews",
       "Timestamp": "Tuesday, 27 June 2017 - 9:36",
       "Headline": "නරේන්ද්‍ර මෝදිට ධවල මන්දිරයේදී උණුසුම් පිළිගැනීමක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදි, ධවල මන්දිරයේදී ඊයේ ඇමරිකානු ජනාධිපති ඩොනල්ඩ් ට්‍රම්ප් සිය ප්‍රථම නිළ සාකච්ඡාව සඳහා හමුවූ අතර එහිදී ඔහුට ඉතා උණුසුම් පිළිගැනීමක් ලැබුණු බව විදෙස් වාර්තා සඳහන් කළා.\nඑහිදී ඉන්දියාවේ සංචාරය කරන ලෙස ඩොනල්ඩ් ට්‍රම්ප් ජනාධිපතිවරයා ඇතුළු ඔහුගේ පවුලටම නරේන්ද්‍ර මෝදි ආරාධනා කර තිබෙනවා.\nආර්ථික වශයෙන් ඉන්දියාව අද සාර්ථක පෙර ගමනක නිරත වන බවයි ජනපති ට්‍රම්ප් එහිදී සදහන් කර ඇත්තේ.\nපසුව ඔවුන් ඒකාබද්ධ මාධ්‍ය හමුවකට ද එක්වූ අතර, එහිදී නායකයන් දෙදෙනාම ත්‍රස්තවාදයට එරෙහිව එක්වීමේ වැදගත්කම අවධාරණය කළා.",
       "URL": "https://www.hirunews.lk/164492/නරේන්ද්‍ර-මෝදිට-ධවල-මන්දිරයේදී-උණුසුම්-පිළිගැනීමක්",
       "Category": "International News",
       "Parent URL": "https://www.hirunews.lk/international-news.php?pageID=466"
}