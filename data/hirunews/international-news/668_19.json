{
       "Source": "hirunews",
       "Timestamp": "Saturday, 30 January 2016 - 14:11",
       "Headline": "මලයාසියාවේ රාජ්‍ය ආයතන වලට මූල්‍ය වංචා චෝදනා",
       "News Content": "මලයාසියාවේ නව ආර්ථික හා සමාජ සංවර්ධන වැඩපිළිවෙල සඳහා පිහිටවනු ලැබූ ස්විස් බැංකු ගිණුමේ ඩොලර් බිලියන 4ක් පමණ අතුරුදන් වී ඇතැයි ස්විට්සර්ලන්ත බලධාරීන් ප්‍රකාශ කළා.\nමෙම මුදල් මලයාසියාවේ රාජ්‍ය ආයතන විසින් වෙනත් ගිණුම්වලට හරවා අයුතු ලෙස භාවිත කර ඇති බවටයි චෝදනා එල්ල වන්නේ.\nමෙම ගිණුම පිහිටුවනු ලැබූ අග්‍රාමාත්‍ය නජිබ් රසාක් ද අයථා ලෙස මුදල් ඉපයූ බවට චෝදනා එල්ල වී තිබූ අතර, පසුව මලයාසියානු නීතිපතිවරයා ඔහු එම චෝදනාවලින් නිදහස් කළේ ඩොලර් මිලියන 681ක මුදලක් සෞදියේ රජ පවුල ඔහුට ලබාදී ඇති බව පවසමින්.\nමලයාසියානු ස්විස් ගිණුම හා සම්බන්ධ සමාගම් අග්‍රාමාත්‍යවරයාට සංතෝසම් ලෙස එම මුදල ලබාදුන් බවට විපක්ෂය චෝදනා කළා.",
       "URL": "https://www.hirunews.lk/125075/මලයාසියාවේ-රාජ්‍ය-ආයතන-වලට-මූල්‍ය-වංචා-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=668"
}