{
       "Source": "hirunews",
       "Timestamp": "Tuesday, 31 December 2019 - 7:45",
       "Headline": "අල් - ශබාබ්, සෝමාලි ප්‍රහාරයේ වගකීම භාර ගනී",
       "News Content": "පුද්ගලයන් 90 දෙනෙකු ජීවිතක්ෂයට පත් කරමින් සෝමාලියාවේ මොගඩිෂු අගනුවර පසුගිය සෙනසුරාදා සිදුවූ මෝටර් රථ බෝම්බ ප්‍රහාරයේ වගකීම අල් - ශබාබ් ඉස්ලාමීය අන්තවාදී සංවිධානය විසින් භාරගෙන තිබෙනවා.\nඑය අල්ඛයිඩා සංවිධානය සමඟ සබඳතා පවත්වන සන්නද්ධ කල්ලියක්.\nවසර දෙකකින් වාර්තා වූ දරුණුතම ප්‍රහාරය ලෙස සැලකෙන මෙම ප්‍රහාරය සඳහා විදේශ සම්බන්ධයක් ඇති බවයි සෝමාලි රජය ප්‍රකාශ කළේ.\nමොගඩිෂු නුවර ආරක්ෂක මුරපොළක් අසළ සිදුවූ මෙම බෝම්බ ප්‍රහාරය, 2017 වසරේ මොගඩිෂු නුවර සිදුවූ ට්‍රක් රථ බෝම්බ ප්‍රහාරයෙන් පසු වාර්තා වූ දරුණුතම ප්‍රහාරයයි.\nඉන්ධන බවුසරයක් අසළ ට්‍රක් රථ බෝම්බයක් පිපිරවීමෙන් සිදුකළ එම ප්‍රහාරයෙන් පුද්ගලයන් 600 දෙනෙකු පමණ ජීවිතක්ෂයට පත්වුණා.",
       "URL": "https://www.hirunews.lk/231292/අල්-ශබාබ්-සෝමාලි-ප්‍රහාරයේ-වගකීම-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=211"
}