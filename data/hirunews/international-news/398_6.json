{
       "Source": "hirunews",
       "Timestamp": "Saturday, 03 February 2018 - 15:49",
       "Headline": "සමූහ මිනීවලවල් නැතැයි මියන්මාරය කියයි",
       "News Content": "මියන්මාරයේ රොහින්ග්‍යා මුස්ලිම්වරුන් වෙසෙන රකීනේ ප්‍රාන්තයේ සමූහ මිනීවලවල් රැසක් පවතින බවට පළ වූ වාර්තා මියන්මාර රජය ප්‍රතික්ෂේප කළා.\nරොහින්ග්‍යාවරුන් මියන්මාර හමුදාවල පීඩාවන්ට ලක්වන බවට චෝදනා එල්ල වන අතර මේ වනවිට හයලක්ෂ 90,000 ක් පමණ පිරිසක් බංග්ලාදේශයට පලාගොස් තිබෙනවා.\nඑම සරණාගතයන්ගෙන් ලද තොරතුරු අනුවයි වාර්තාකරුවන් මෙලෙස මියන්මාරයේ සමූහ මිනීවලවල් පිලිබද තොරතුරු අනාවරණ කළේ.\nකෙසේ නමුත්, එලෙස සමූහ මිනීවලක් පවතින බවට වාර්තාවල සදහන් වූ ස්ථානයක් පරීක්ෂා කිරීමෙන් පසු එහි සත්‍යතාවක් නොමැති බව හෙළිවී යැයි මියන්මාර රජයේ ප්‍රකාශකයෙකු කියා සිටියා.",
       "URL": "https://www.hirunews.lk/182801/සමූහ-මිනීවලවල්-නැතැයි-මියන්මාරය-කියයි",
       "Category": "International News",
       "Parent URL": "https://www.hirunews.lk/international-news.php?pageID=398"
}