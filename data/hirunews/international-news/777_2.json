{
       "Source": "hirunews",
       "Timestamp": "Tuesday, 17 December 2013 - 10:04",
       "Headline": "දිල්ලිය මීදුමෙන් වැසේ.",
       "News Content": "දැඩි මීදුම් දුමාරයකින් ඉන්දියාවේ නවදිල්ලි නුවර අද (17) දෙවන දිනටත් වැසී තිබෙනවා. මේ හේතුවෙන් අද අලූයම් කාලයේ නවදිල්ලියේ ඉන්දිරා ගාන්ධි ජාත්‍යන්තර ගුවන් තොටුපළේ සියලූ ගුවන් ගමන් අවලංගු කෙරුණු අතර, ගුවන් ධාවන පථ තාවකාලිකව වසා දැමුණා. එහි දෘෂ්ටිය මීටර් 50ක් නොඉක්මවීම ඊට හේතුවයි. නවදිල්ලි ගුවන් තොටුපළ බලධාරීන් ප්‍රකාශ කළේ මීදුම් දුමාරය හේතුවෙන් දේශීය ගුවන් ගමන් 74ක් සහ ජාත්‍යන්තර ගුවන් ගමන් 25ක් අවලංගු කෙරුණු බවයි. කෙසේ නමුත් හිරු රැස් පතිතවීමත් සමග අද දහවල් වන විට ගුවන් ගමන් යළි ආරම්භ කිරීමට හැකි වනු ඇතැයි අපේක්ෂා කෙරනවා. දැඩි මීදුම් දුමාරය නිසා නවදිල්ලියට පැමිණෙන සහ ඉන් පිටවන දුම්රිය ගමන් 14ක් පමා වී තිබෙනවා.",
       "URL": "https://www.hirunews.lk/73579/දිල්ලිය-මීදුමෙන්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=777"
}