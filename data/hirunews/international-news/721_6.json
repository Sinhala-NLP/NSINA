{
       "Source": "hirunews",
       "Timestamp": "Monday, 06 July 2015 - 13:23",
       "Headline": "ග්‍රීසියේ මුදල් ඇමතිවරයා ඉල්ලා අස්වෙයි",
       "News Content": "ග්‍රීසියේ මුදල් අමාත්‍යවරයා එම තනතුරෙන් ඉල්ලා අස්වී තිබෙනවා. එරට අගමැතිවරයාට ඉදිරි වැඩ කටයුතු කරගෙන යාමට ඉඩ ලබාදෙමින් තමන් ඉල්ලා අස්වන බව ප්‍රකාශ කර ඇති ඔහු මෙම ධුරයේ වැඩකටයුතු ආරම්භ කරන අවස්ථාවේදි කියා සිටියේ තමන් මුදල් අමාත්‍ය ධුරයේ දිගු කාලයක් කටයුතු කිරීමට බලාපොරොත්තු නොවන බවයි. දැවැන්ත ණය අර්බුදයකට මුහුණදී සිටින ග්‍රීසියට ජාත්‍යන්තර මූල්‍ය ආයතන මගින් ඉදිරිපත් කළ විසඳුම් පැකේජය එරට ජනතාවගෙන් සියයට 61 ක් ප්‍රතික්ෂේප කර තිබෙනවා. ණය අර්බුදයෙන් ගොඩ ඒම සඳහා ඉදිරිපත් කළ යෝජනා පිළිගන්නේද නැද්ද යන්න සම්බන්ධයෙන් ජනමත විචාරණයක් ඊයේ පැවැත්වුණා.  කෙසේ වෙතත් ග්‍රීසිය දැනට මුහුණදී සිටින ණය අර්බුදය සම්බන්ධයෙන් ජර්මන් චාන්සලර් ඇන්ජලා මර්කල් සහ ප්‍රංශ ජනාධිපති ප්‍රංශුවා හොලාන්ඞ් අතර සාකච්ඡාවක්ද අද පැවැත්වීමට නියමිතයි.",
       "URL": "https://www.hirunews.lk/112707/ග්‍රීසියේ-මුදල්-ඇමතිවරයා-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}