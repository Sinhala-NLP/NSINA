{
       "Source": "hirunews",
       "Timestamp": "Sunday, 25 September 2016 - 8:01",
       "Headline": "අප්‍රිකානු - ඇමරිකානුවන්ට වොෂින්ටනයේ කෞතුකාගාරයක්",
       "News Content": "ඇමරිකා එක්සත් ජනපදයේ අප්‍රිකානු - ඇමරිකානු සංස්කෘතික ඉතිහාසය විදහා දැක්වෙන කෞතුකාගාරයක් වොෂින්ටන් නුවරදී ඊයේ විවෘත කෙරුණා.\nඒ ඇමරිකාවේ ප්‍රථම කළු ජාතික ජනාධිපතිවරයා වන බැරැක් ඔබාමා විසින්.\nඇමරිකානු ඩොලර් මිලියන 540 ක් වැය කළ එම කෞතුකාගාරය නිර්මාණය කර ඇත්තේ බ්‍රිතාන්‍ය ගෘහ නිර්මාණ ශිල්පි ඩේවිඩ්  අඩ්ජේ විසින්.\nමෙවැනි අප්‍රිකානු - ඇමරිකානු කෞතුකාගාරයක් ඉදිකිරීම සදහා මුල පිරූ හිටපු ජනාධිපති ජෝර්ජ් ඩබ්ලිව් බුෂ් ද විවෘත කිරීමේ අවස්ථාවට එක්ව සිටියා.\nජනාධිපති ඔබාමා කෞතුකාගාරය විවෘත කළේ ඇමරිකාවේ පැරණිතගම කළු ජාතික දේවස්ථානයකට අයිතිව තිබූ සීනුවක් නාද කරමින්.\nමෙම කෞතුකාගාරයේ අප්‍රිකානු වහලූන් මිලදී ගැනීම සදහා යොදා ගත් භාණ්ඩ මෙන්ම, කළු ජාතික රොක් ගායකයෙකු වන චක් බෙරීගේ කැඩිලැක් මෝටර් රථය ඇතුළු අයිතම 36,000 ක් පමණ ප්‍රදර්ශනය කෙරෙනවා.",
       "URL": "https://www.hirunews.lk/143762/අප්‍රිකානු-ඇමරිකානුවන්ට-වොෂින්ටනයේ-කෞතුකාගාරයක්",
       "Category": "International News",
       "Parent URL": "https://www.hirunews.lk/international-news.php?pageID=581"
}