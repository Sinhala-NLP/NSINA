{
       "Source": "hirunews",
       "Timestamp": "Sunday, 13 February 2022 - 17:12",
       "Headline": "අමරිකාව, උතුරු කොරියානු මිසයිල අත්හදා බැලීම් හෙළා දකියි",
       "News Content": "උතුරු කොරියාව ප්‍රකෝපකාරී අවධියකට එළඹ ඇති අතර, එමගින් සිදුකරන මිසයිල අත්හදා බැලීම් හෙළා දකින බව ඇමරිකානු රාජ්‍ය ලේකම් ඇන්තනි බ්ලින්කන් පවසනවා.\nඑමෙන්ම, නීතිවිරෝධී ක්‍රියාකාරකම්වලින් වැළකී සංවාදයට එළඹෙන ලෙස ඔහු උතුරු කොරියාවෙන් ඉල්ලීමක් ද කළා.\nඇමරිකානු රාජ්‍ය ලේකම්වරයා මේ බව ප්‍රකාශ කළේ ජපාන සහ දකුණු කොරියානු විදේශ අමාත්‍යවරුන් සමග හවායි හි හොනලුලු නුවර දී පැවති සාකච්ඡාවකින් අනතුරුවයි.\nසමස්ත කොරියානු අර්ධද්වීපය න්‍යෂ්ටික අවියෙන් තොර කලාපයක් විය යුතු බව අවධාරණය කළ මෙම රාජ්‍ය තාන්ත්‍රිකයන් සදහන් කළේ උතුරු කොරියාව සමග කොන්දේසි විරහිත සාකච්ඡාවලට තමන් සූදානම් බවයි.\nවැඩි විස්තර;\nඋතුරු කොරියාව ප්‍රකෝපකාරී අවධියකට එළඹ ඇති අතර, එමගින් සිදු කරන මිසයිල අත්හදා බැලීම් හෙළා දකින බව ඇමරිකානු රාජ්‍ය ලේකම් ඇන්තනි බ්ලින්කන් පවසනවා.\nඑමෙන්ම, නීතිවිරෝධී ක්‍රියාකාරකම්වලින් වැළකී සංවාදයට එළඹෙන ලෙස ඔහු උතුරු කොරියාවෙන් ඉල්ලීමක් ද කළා.\nඇමරිකානු රාජ්‍ය ලේකම්වරයා මේ බව ප්‍රකාශ කළේ ජපාන සහ දකුණු කොරියානු විදේශ අමාත්‍යවරුන් සමග හවායි හි හොනලුලු නුවර දී පැවති සාකච්ඡාවකින් අනතුරුවයි.\nසමස්ත කොරියානු අර්ධද්වීපය න්‍යෂ්ටික අවියෙන් තොර කලාපයක් විය යුතු බව අවධාරණය කළ මෙම රාජ්‍ය තාන්ත්‍රිකයන් සදහන් කළේ උතුරු කොරියාව සමග කොන්දේසි විරහිත සාකච්ඡාවලට තමන් සූදානම් බවයි.",
       "URL": "https://www.hirunews.lk/296926/අමරිකාව-උතුරු-කොරියානු-මිසයිල-අත්හදා-බැලීම්-හෙළා-දකියි",
       "Category": "International News",
       "Parent URL": "https://www.hirunews.lk/international-news.php?pageID=61"
}