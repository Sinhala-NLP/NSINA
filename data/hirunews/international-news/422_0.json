{
       "Source": "hirunews",
       "Timestamp": "Wednesday, 15 November 2017 - 14:11",
       "Headline": "සිම්බාබ්වේ රාජ්‍ය රූපවාහිනිය අත්පත් කර ගැනීම කුමන්ත්‍රණයක් නොවන බව එරට හමුදාව කියයි",
       "News Content": "හමුදා කණ්ඩායමක් රාජ්‍ය රූපවාහිනී සේවයට ඇතුළු වූයේ අපරාධකරුවන්ට එරෙහිව ක්‍රියාමාර්ග ගැනීමට බව සිම්බාබ්වේ හමුදාව ප්‍රකාශ කර තිබෙනවා.\nඑරට හමුදා ප්‍රකාශකයෙකු මාධ්‍ය වෙත විශේෂ ප්‍රකාශයක් කරමින් සදහන් කර ඇත්තේ මෙය හමුදා කුමන්ත්‍රණයක් නොවන අතර, මින් ආණ්ඩුවට කිසිදු බලපෑමක් නොවන බවයි.\nසිම්බාබ්වේ ජනාධිපති රොබට් මුගාබේ එරට උප ජනාධිපතිවරයා පසුගිය දා ධුරයෙන් ඉවත් කළ අතර එම තනතුරට මුගාබේගේ බිරිඳ වන ගේ‍්‍රස් මුගාබේ පත් කිරීමට සූදානම් වන බවට ද වාර්තා පළ වුණා.\nඑරට උප ජනාධිපතිවරයා ධුරයෙන් ඉවත් කිරීමත් සමඟ සිම්බාබ්වේ රාජ්‍යයේ ඇති වී තිබෙන දේශපාලන අස්ථාවරභාවය එරට රාජ්‍ය රූපවාහිනියට හමුදා සෙබලුන් ඇතුළු වීම අතර, සබදතාවක් පවතින බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/176101/සිම්බාබ්වේ-රාජ්‍ය-රූපවාහිනිය-අත්පත්-කර-ගැනීම-කුමන්ත්‍රණයක්-නොවන-බව-එරට-හමුදාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=422"
}