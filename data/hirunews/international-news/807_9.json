{
       "Source": "hirunews",
       "Timestamp": "Tuesday, 03 September 2013 - 19:42",
       "Headline": "කලාපීය යුද්ධයක් එපා. සිරියානු ජනපති.",
       "News Content": "බටහිර රටවල් විසින් ප්‍රහාරයක් එල්ල කළහොත් එය කලාපීය යුද්ධයක් බවට පත්විය හැකි බව සිරියානු ජනාධිපති බෂාර් අල් අසාද් පවසනවා. ප්‍රහාර එල්ල කිරීමට පෙර ඒ පිළිබඳව සිතා බැලිය යුතු බවයි විදෙස් මාධ්‍ය වෙත අදහස් දක්වමින් ජනාධිපතිවරයා ප්‍රකාශ කර ඇත්තේ. එවැනි ගැටළුවක් ඇතිවුවහොත් එය කලාපයේ අනෙක් රටවලටද බරපතල ගැටළුවක් වනු ඇතැයි ඔහු සඳහන් කළේ ඇමරිකාව ප්‍රමුඛ බටහිර රටවල් සිරියාවට ප්‍රහාර එල්ල කරන බවට සිදුකරන අනතුරු ඇඟවීම් පිළිබඳව අදහස් දක්වමින්.",
       "URL": "https://www.hirunews.lk/66430/කලාපීය-යුද්ධයක්-එපා-සිරියානු-ජනපති",
       "Category": "International News",
       "Parent URL": "https://www.hirunews.lk/international-news.php?pageID=807"
}