{
       "Source": "hirunews",
       "Timestamp": "Tuesday, 20 June 2017 - 13:45",
       "Headline": "රුසියාවෙන් ඇමරිකාවට අනතුරු ඇගවීමක්",
       "News Content": "සිරියානු හමුදා ගුවන් යානයක් ඇමරිකාව විසින් වෙඩි තබා බිම හෙලීම පිළිබදව රුසියාව, සිරියාවේ ක්‍රියාත්මක ඇමරිකානු සන්ධානයට අනතුරු ඇගවීමක් කර තිබෙනවා.\nසිරියානු යානය රඛා ප්‍රදේශයේ අයි.එස්. ඉලක්ක වෙත ප්‍රහාර එල්ල කරමින් සිටියදී මෙලෙස ඇමරිකා හමුදාවල ගොදුරක් වී ඇති බවයි රුසියාව සඳහන් කළේ.\nජනාධිපති බෂාර් අල් අසාද්ගේ රජයේ ප්‍රධානතම සහයකයා වන්නේ රුසියාවයි.\nමේ හේතුවෙන් සිරියාවේ ඇමරිකානු හමුදා සමඟ සන්නිවේදනයන් අත්හිටුවීමට පියවර ගන්නා බව ද රුසියාව ප්‍රකාශ කළා.\nකෙසේ නමුත්, තම සහය ලබන කැරළිකරුවන්ට ප්‍රහාර එල්ල කිරීම නිසා සිරියානු යානය බිම හෙලූ බව ඇමරිකානු පෙන්ටගනය ප්‍රකාශ කළා.\nමෙම සිද්ධිය වාර්තා වූ රඛා, අයි.එස්. හෙවත් ඉස්ලාමීය රාජ්‍යය ගොඩනගන කල්පිත රාජධානියේ අගනුවර ලෙසයි සැලකෙන්නේ.",
       "URL": "https://www.hirunews.lk/163992/රුසියාවෙන්-ඇමරිකාවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=469"
}