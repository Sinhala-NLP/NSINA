{
       "Source": "hirunews",
       "Timestamp": "Monday, 21 February 2022 - 8:11",
       "Headline": "රුසියා - බෙලරුස් යුද අභ්‍යාසයේ කාලය දිගු කෙරෙයි",
       "News Content": "බෙලරුස් හි යුක්රේන දේශසීමාවට ආසන්නයේ රුසියාව ආරම්භ කර තිබූ යුද අභ්‍යාසයේ කාලය දීර්ඝ කර තිබෙනවා.\nඑය, ඊයේ දිනයෙන් අවසන්වීමට නියමිතව තිබූ බවයි විදෙස් වාර්තා සඳහන් කළේ.\nයුක්රේනය තුළ රුසියානු ආක්‍රමණයක් සිදු වනු ඇති බවට ජාත්‍යන්තර ප්‍රජාවේ වැඩි අවධානයක් යොමුව ඇති පසුබිමක් තුළයි රුසියාව මෙම යුද අභ්‍යාසය අඛණ්ඩ ව සිදු කිරීමට තීරණය කර ඇත්තේ.\nමේ අතර යුක්රේන දේශසීමාව ආසන්නයේ රුසියානු බලය තවදුරටත් වැඩි කරමින් සිටින බවට තහවුරු කෙරෙන චන්ද්‍රිකා ඡායාරූප කිහිපයක් නිකුත් ව ඇති බව ද විදෙස් වාර්තා සඳහන් කළා.",
       "URL": "https://www.hirunews.lk/297579/රුසියා-බෙලරුස්-යුද-අභ්‍යාසයේ-කාලය-දිගු-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=60"
}