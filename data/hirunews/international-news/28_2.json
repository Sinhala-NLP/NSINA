{
       "Source": "hirunews",
       "Timestamp": "Sunday, 16 October 2022 - 7:48",
       "Headline": "වෙඩි හඬ සහ පිපිරීම් මැද ඉරාන බන්ධනාගාරයක ගින්නක්",
       "News Content": "දේශපාලන සිරකරුවන් සහ විදේශිකයන් රඳවා සිටින ඉරානයේ එවින් බන්ධනාගාරයේ විශාල ගින්නක් හටගෙන තිබෙනවා.\nඑමෙන්ම බන්ධනාගාරය තුළින් වෙඩි තැබීම් සහ පිපිරීම් හඬ ද ඇසෙමින් පවතින බවයි විදෙස් මාධ්‍ය වාර්තා සඳහන් කළේ.\nකෙසේ වෙතත් එරට රාජ්‍ය මාධ්‍ය ප්‍රකාශ කළේ තත්ත්වය පාලනය කර ඇති බවයි.\nමේ අතර 22 හැවිරිදි මහ්සා අමිනි නම් තරුණියක් පොලිස් භාරයේ සිටිය දී මියයාමේ සිද්ධිය මුල් කරගනිමින් ආරම්භ වූ විරෝධතා තවදුරටත් පැවැත්වෙනවා.\nඑහිදී අත්අඩංගුවට ගත් සිය ගණනකට අධික විරෝධතාකරුවන් ද රඳවා ඇත්තේ මෙම ගින්න හටගත් එවින් බන්ධනාගාරයේ බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/317995/වෙඩි-හඬ-සහ-පිපිරීම්-මැද-ඉරාන-බන්ධනාගාරයක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=28"
}