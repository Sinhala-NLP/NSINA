{
       "Source": "hirunews",
       "Timestamp": "Tuesday, 25 October 2016 - 13:33",
       "Headline": "සිසුවකු සමග ප්‍රේම සම්බන්ධතාවක් පැවැත්වු ගුරුවරියට වැඩ වරදී",
       "News Content": "සිය පාසැලේ සිසුවකු සමග වසරකට අධික  කාලයක් ප්‍රේම සම්බන්ධතාවක් පවත්වාගෙන ගිය අමරිකා ගුරුවරියක් සම්බන්ධයෙන් එරට බලධාරීන් පරීක්ෂණ ආරම්භ කර තිබෙනවා.\nපාසැලේ අධ්‍යයන කටයුතු අතරතුර මෙම සිසුවා තමාට ආදරණීය යෝජනා ගෙන ආ බවටයි ගුරුවරිය ප්‍රකාශකර ඇත්තේ.\nඔහුගේ හැසිරීමට මෙන්ම කථාවට තම සිත ඇදීගිය බව ගුරුවරිය ප්‍රකාශකර තිබෙනවා.\nපළමු වරට 2015 සැප්තැම්බර් මාසයේදී තමන් සිසුවා සමග සංවාදයක් ආරම්භ කල අතර ඒ වන විට සිසුවාගේ වයස අවුරුදු 17 ක්.\nචෝදනා එල්ලවී ඇති ගුරුවරියට අවුරුදු 23 ක් බවයි විදෙස් පුවත් සේවාවල දැක්වෙන්නේ.\nසැප්තැම්බර් මාසයේදී තමන් සහ සිසුවාගේ ප්‍රේම සම්බන්ධයක් ඇරඹුනු අතර එය ලිංගික සම්බන්ධයක් දක්වා දුරදිගය ගිය බව ද ගුරුවරිය හෙළිකර තිබෙනවා.\nසිය මෝටර් රථයේදී සෑම දිනකම පාහේ සිසුවා සමග ගතකරන බවයි ඇය ප්‍රකාශකර ඇත්තේ.\nදිනක් පාසැලේ සිසුන් පිරිසක් මෙම සිදුවීම දැක එය වීඩියෝගත කර සමාජ මාධ්‍ය ඔස්සේ ප්‍රසිද්ධියට පත්කර තිබෙනවා.\nඅනතුරුව තම ප්‍රේමවන්ත සිසුවාගෙන් ද තමන්ට බලපෑම් එල්ලවු බවයි ඇය සඳහන් කර ඇත්තේ.\nතමාගේ නිරුවත් ඡායාරූප ද 17 හැවිරිදි සිසුවාට යැවු අතර ඔහු ඒවා ද යහලුවන් අතර හුවමාරු කරගෙන ඇති බව ගුරුවරිය පෙන්වාදී තිබෙනවා.\nකෙසේවෙතත් බාලවයස්කරුවකු සමග ගුරුවරියක් ප්‍රේම සම්බන්ධයක් පවත්වාගෙන යාම පිළිබඳ ඇයට දැඩි දෝශාරෝපණයක් එල්ලවී තිබෙනවා.\nමේවන විට ඇයගේ සේවය අත්හිටුවා ඇති අතර මේ සම්බන්ධයෙන් අමරිකා බලධාරීන් විශේෂ පරීක්ෂනයක් ද ආරම්භ කර ඇති බවයි විදෙස් මාධ්‍ය වාර්තා ප්‍රකාශ කලේ.",
       "URL": "https://www.hirunews.lk/146022/සිසුවකු-සමග-ප්‍රේම-සම්බන්ධතාවක්-පැවැත්වු-ගුරුවරියට-වැඩ-වරදී",
       "Category": "International News",
       "Parent URL": "https://www.hirunews.lk/international-news.php?pageID=567"
}