{
       "Source": "hirunews",
       "Timestamp": "Saturday, 14 May 2016 - 17:57",
       "Headline": "අකූණුසැර වැදීමෙන් 50 දෙනෙකු මරුට",
       "News Content": "අකුණුසැර වැදීමකින් පුද්ගලයන් 50 දෙනෙකු ජීවිතක්ෂයට පත්වීමේ සිදුවීමක් බංග්ලාදේශයෙන් වාර්තා වනවා.\nපසුගිය දින දෙකක කාලය තුල ඇතිවු අකුණු සැරවලින් මෙම පිරිස ජීවිතක්ෂයට පත්ව ඇති බවයි විදෙස් මාධ්‍ය අනාවරණ කලේ.\nමියගිය පුද්ගලයන්ගෙන් වැඩි පිරිසක් ගොවීන් වන අතර ඔවුන් තම ගොවිපළවල සේවය කරමින් සිටියදී අනතුරට ලක්ව ඇතැයි අනාවරණ වී තිබෙනවා.\nබංග්ලාදේශය සැලකෙන්නේ නිරන්තරයෙන් අකුණු අනතුරු සිදුවන රටක් ලෙසටයි.\nඑහෙත් මෙම වසරේ එම තත්වය වඩාත් උග්‍ර වී ඇතැයි විදෙස් පුවත් සේවාවල සඳහන්.\nවිශේෂඥයන් පෙන්වා දෙන්නේ දැඩි උෂ්ණත්වය මෙන්ම වනාන්තර හෙළි පෙහෙළි කිරීම මෙම තත්වයට මුලික විය හැකි බවයි.\nමියගිය පිරිස අතර පාසැල් ළමුන් 3 දෙනෙකු ද වන අතර ඔවුන් ක්‍රීඩා කරමින් සිටියදී අකුණුසැරට හසුවී තිබෙනවා.\nඅකුණු සැර වැදීමෙන් මාර්තු මාසයේ සිට මේ දක්වා බංග්ලාදේශයේ මරණයට පත්ව ඇති සංඛ්‍යාව 90 ක්.\nමෙම තත්වය පිළිබඳ විශේෂ අවධානයක් යොමු කර කටයුතු කිරීමේ අවශ්‍යතාවක් පවතින බව බංග්ලාදේශ ආපදා කළමණාකරණ අධ්‍යක්ෂවරයා ප්‍රකාශකර තිබෙනවා.\nමෙම මාසය අවසන් වන තෙක් අකුණු අපේක්ෂා කරන බවයි ඔහු වැඩිදුරටත් සඳහන් කර ඇත්තේ.",
       "URL": "https://www.hirunews.lk/133220/අකූණුසැර-වැදීමෙන්-50-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=634"
}