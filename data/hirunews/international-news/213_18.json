{
       "Source": "hirunews",
       "Timestamp": "Saturday, 21 December 2019 - 11:18",
       "Headline": "ඕස්ට්‍රේලියාවේ උණුසුම් කාලගුණය තවදුරටත්",
       "News Content": "දින ගණනාවක් අඛණ්ඩව වාර්තාගත උෂ්ණත්වයක් සටහන් කිරීමට හේතු වූ උණුසුම් වා දහර දකුණුදිග  ඕස්ට්‍රේලියාව ඔස්සේ කැන්බරා අගනුවරට සහ නිව් සවුත්වේල්ස් වෙත අද ළඟා වනු ඇතැයි අපේක්ෂා කෙරෙනවා.\nඒ අනුව සිඩ්නි නුවර උෂ්ණත්වය අද දිනයේ සෙල්සියස් අංශක 47 කරා ළඟා වනු ඇති බවයි කාලගුණ අංශ ප්‍රකාශ කළේ.\nවික්ටෝරියා ප්‍රාන්තය දෙසැම්බරයේ උෂ්ණත්ව වාර්තාව බිදීමෙන් අනතුරුව නිව් සවුත්වේල්ස් ප්‍රාන්තය ද අද සෙල්සියස් අංශක 40 ඉක්ම වූ උෂ්ණත්වයක් වාර්තා කරනු ඇති.\nඋණුසුම් වා දහර හේතුවෙන් වික්ටෝරියා ප්‍රාන්තයේ ස්ථාන දෙකක උෂ්ණත්වය සෙල්සියස් අංශක 47.9ක් සහ 46.6ක් ලෙස ඉහළ ගියා.\nඑම ප්‍රාන්තයේ ඇතැම් ස්ථානවල උෂ්ණත්වය දශක 4කින් ඉහළම අගය වාර්තා කළ අතර, කේප් ඔට්වේ ප්‍රදේශයෙන් වාර්තා වූයේ වසර 150කින් ඉහළම උෂ්ණත්වයයි.",
       "URL": "https://www.hirunews.lk/230653/ඕස්ට්‍රේලියාවේ-උණුසුම්-කාලගුණය-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=213"
}