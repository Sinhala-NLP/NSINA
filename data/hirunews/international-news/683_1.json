{
       "Source": "hirunews",
       "Timestamp": "Sunday, 06 December 2015 - 18:14",
       "Headline": "අයි එස් බෝම්බයකින් යේමනයේ ඒඩ්න් නුවර ආණ්ඩුකාරවරයා මරුට",
       "News Content": "යේමනයේ ඒඩ්න් නුවර සිදුවු බෝම්බ පිපිරීමකින් ප්‍රදේශයේ ආණ්ඩුකාරවරයා ජීවිතක්ෂයට පත්ව තිබෙනවා.\nඅද දහවල් එල්ලවු මෙම බෝම්බ ප්‍රහාරයේ වගකීම අයි එස් සංවිධානය භාරගෙන ඇති බවයි විදෙස් පුවත් සේවාවල දැක්වෙන්නේ.\nඒඩ්න් නුවර ආණ්ඩුකාර ජාෆර් මොහොමඩ් සහ ඔහුගේ ආරක්ෂකයන් ගමන් කරමින් තිබු වාහන පෙළකට එල්ලවු මෙම බෝම්බ ප්‍රහාරයෙන් තවත් පිරිසක් මියගොස් ඇතැයි සඳහන්.\nයේමනයේ සිවිල් යුධ වාතාවරණයක් උද්ගත වීමත් සමග අයි එස් සංවිධානය එරට කඩාකප්පල් ක්‍රියා සිදු කිරීමේ වර්ධනයක් දක්නට ලැබෙනවා.\nඒඩ්න් නුවර මීට පෙර පාලනය පැවතියේ අයි එස් ක්‍රියාකාරීන් යටතේයි. එහෙත් සෞදි ඒකාබද්ධ හමුදා සිදුකල මෙහෙයුමකදී පසුගියදා එය යළිත් යේමන ආරක්ෂක අංශ පාලනයට ගැනුනා.",
       "URL": "https://www.hirunews.lk/121482/අයි-එස්-බෝම්බයකින්-යේමනයේ-ඒඩ්න්-නුවර-ආණ්ඩුකාරවරයා-මරුට",
       "Category": "International News",
       "Parent URL": "https://www.hirunews.lk/international-news.php?pageID=683"
}