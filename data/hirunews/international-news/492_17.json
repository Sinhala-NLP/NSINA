{
       "Source": "hirunews",
       "Timestamp": "Sunday, 16 April 2017 - 9:24",
       "Headline": "ලොව වයස්ගතම පුද්ගලයා මියයයි",
       "News Content": "ලොව වයස්ගතම පුද්ගලයා ලෙස සැලකුණු ඉතාලියේ එමා මොරානෝ වයස අවුරුදු 117 ක්ව සිටියදී ඊයේ මියගොස් තිබෙනවා.\n18 වන සියවසේ ඉපිද මෙතෙක් ජීවත් වූ අවසන් පුද්ගලයා ලෙසද සැලකෙන ඇය උපත ලබා ඇත්තේ 1899 වසරේ නොවැම්බර් 29 වනදායී.\nඋතුරු දිග ඉතාලියේ - වර්බනියා ප්‍රදේශයේ උපත ලද සියවස් තුනක අත්දැකීම් සහිත කාන්තාවක් වූ ඇයට ලෝක යුද්ධ දෙක සහ ඉතාලි රජයන් 90 ක් දැක ගැනීමට හැකිවුණා.\nඇගේ සොහොයුරු සොහොයුරියන් රැසක් වයස අවුරුදු 90 ඉක්මවා ජීවත් වී තිබෙනවා.\nඑමා මොරානෝ ඇගේ දිගුකල් ජීවත්වීමට හේතු දෙකක් ඉදිරිපත් කළා.\nඒ ඇගේ මව් පාර්ශවයේ ජාන සහ දිනකට අමු බිත්තර 2 ක් ඇතුළුව බිත්තර 3 ක් අනුභව කිරීමයි.\nඇය සිය 117වන උපන් දිනය සැමරූ අවස්ථාව පහතින්.",
       "URL": "https://www.hirunews.lk/159278/ලොව-වයස්ගතම-පුද්ගලයා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=492"
}