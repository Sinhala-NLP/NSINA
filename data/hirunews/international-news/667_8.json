{
       "Source": "hirunews",
       "Timestamp": "Friday, 05 February 2016 - 16:29",
       "Headline": "සිම්බාබ්වේ නියඟය දැඩි වේ",
       "News Content": "සිම්බාබ්වේ රාජ්‍යයට බලපා ඇති දැඩි නියං තත්ත්වයත් සමඟ එරට හදිසි ආපදා තත්ත්වයක් ප්‍රකාශයට පත් කර තිබෙනවා.\nඑරට ජනාධිපති එම ප්‍රකාශය ඊයේ දිනයේ නිකුත් කළා.\nපසුගිය වසරේ සිට එරටට වර්ෂාපතනය ඉතා පහළ මට්ටමක තිබූ අතර ඒ හේතුවෙන් ග්‍රාමීය ප්‍රදේශවල කෘෂිකර්ම කටයුතු සඳහා සත්ත්ව පාලනයට දැඩි බලපෑම් එල්ල වුණා.\nවිදෙස් මාධ්‍ය වාර්තා කළේ පවතින උෂ්ණාධික කාලගුණ තත්ත්වය නිසා ගවයන් දහස් ගණනින් මිය ගොස් ඇති බවයි.\nඇතැම් ප්‍රදේශවල ගොවීන් සිය ගවයන් උෂ්ණත්වයෙන් බේරාගැනීම සඳහා සිය නිවෙස් තුළ ගාල් කර ඇති බව සදහන්.\nඊට අමතරව ආහාර හා ජල අවශ්‍යතා සම්බන්ධයෙන් එරට වැසියන් දැඩි දුෂ්කරතාවලට මුහුණ දෙමින් සිටින බවයි එරටින් ලැබෙන වාර්තා සදහන් කළේ.",
       "URL": "https://www.hirunews.lk/125544/සිම්බාබ්වේ-නියඟය-දැඩි-වේ",
       "Category": "International News",
       "Parent URL": "https://www.hirunews.lk/international-news.php?pageID=667"
}