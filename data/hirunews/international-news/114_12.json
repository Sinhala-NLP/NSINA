{
       "Source": "hirunews",
       "Timestamp": "Tuesday, 25 May 2021 - 14:10",
       "Headline": "ඇමෙරිකානු රාජ්‍ය ලේකම් මැදපෙරදිගට",
       "News Content": "ඊශ්‍රායලය සහ පලස්තීන හමාස් සංවිධානය අතර, ඇති වූ සටන් විරාමය තහවුරු කිරීමේ අරමුණින් ඇමෙරිකානු රාජ්‍ය ලේකම් ඇන්තනි බ්ලින්කන් අද ඊශ්‍රායලයේ ටෙල් අවීව් නුවර වෙත පැමිණියා.\nඔහු ඊශ්‍රායල අගමැති බෙන්ජමින් නෙතන්යාහු මෙන්ම, පලස්තීන ජනාධිපති මහමුද් අබ්බාස් ද මුණ ගැසීමට නියමිතයි.\nකෙසේ නමුත්, ගාසා තීරයේ පාලන බලය හොබවන හමාස් සංවිධානය සමඟ ඔහු ඍජුව සාකච්ඡාවල නිරත වන්නේ නැහැ.\nඒ ඇමෙරිකාව විසින් හමාස්, ත්‍රස්ත සංවිධානයක් ලෙස හැඳින්වීම හේතුවෙන්.\nපසුගියදා ඇති වූ ගැටුම් වලින් ගාසා තීරයේ පලස්තීනුවන් 253 දෙනෙකු ජිවිතක්ෂයට පත්වූ අතර ඊශ්‍රායල් පාර්ශවයේ 12 දෙනෙකු මියගියා.\nදෙපාර්ශවය අතර සටන් විරාමයක් ඇති කිරීමට මැදිහත් වූයේ ඊජිප්තුවයි.",
       "URL": "https://www.hirunews.lk/272395/ඇමෙරිකානු-රාජ්‍ය-ලේකම්-මැදපෙරදිගට",
       "Category": "International News",
       "Parent URL": "https://www.hirunews.lk/international-news.php?pageID=114"
}