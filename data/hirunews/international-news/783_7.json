{
       "Source": "hirunews",
       "Timestamp": "Monday, 25 November 2013 - 12:54",
       "Headline": "ඉරාන න්‍යෂ්ටික ගිවිසුම ඓතිහාසික වරදක්. ඊශ්‍රායලය",
       "News Content": "ලොව බලවත් රටවල් සහ ඉරානය අතර ඊයේ අත්සන් තැබුණු න්‍යෂ්ටික ගිවිසුම ඓතිහාසික වරදක් බව ඊශ්‍රායලය පවසනවා. ඊශ්‍රායල අග්‍රාමාත්‍ය බෙන්ජමින් නෙතන්යාහු ප්‍රකාශ කළේ මෙම ගිවිසුම මගින් ඉරානයේ න්‍යෂ්ටික වැඩපිළිවෙලට නීත්‍යානුකූල හිමිකමක් ලැබුණු බවයි. ඉරානයට වාසිදායක වූ එම ගිවිසුම මගින් න්‍යෂ්ටික වැඩසටහන් ක්‍රියාත්මක කිරීමට තිබූ බාධා අහෝසි වී ඇති බවද ඊශ්‍රායල අග්‍රාමාත්‍යවරයා පෙන්වා දෙනවා. මෙය ඉරානය ලැබූ ඉහළම රාජ්‍ය තාන්ත්‍රික පිළිගැනීම බවද ඊශ්‍රායල අග්‍රාමාත්‍යවරයා කියා සිටියා.",
       "URL": "https://www.hirunews.lk/72078/ඉරාන-න්‍යෂ්ටික-ගිවිසුම-ඓතිහාසික-වරදක්-ඊශ්‍රායලය",
       "Category": "International News",
       "Parent URL": "https://www.hirunews.lk/international-news.php?pageID=783"
}