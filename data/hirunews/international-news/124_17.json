{
       "Source": "hirunews",
       "Timestamp": "Monday, 05 April 2021 - 17:11",
       "Headline": "ජපානයේ 4 වන කොරෝනා රැල්ලක්",
       "News Content": "නව විකෘති ප්‍රභේද ජපානයේ 4 වන කොරෝනා රැල්ලකට හේතු වනු ඇති බවට එරට සෞඛ්‍ය බලධාරීන් අනතුරු අගවනවා.\nටෝකියෝ ඔලිම්පික් උළෙලට දින 109ක් පමණක් තිබියදීයි මෙලෙස එරට නව කොරෝනා රැල්ලක් ඇතිවීමේ අවදානම හටගෙන ඇත්තේ.\nසීග්‍රයෙන් ව්‍යාප්ත වන, එන්නත්වලට අවම ප්‍රතිචාර දක්වන මෙම විකෘති කොරෝනා ප්‍රභේද ජපානයේ ප්‍රදේශ රැසකින් වාර්තා වනවා.\nවිශේෂයෙන් ඔසාකා නුවර කේන්ද්‍ර කොටගෙන මෙම නව රැල්ල ඇරඹෙමින් පවතින බව සඳහන්.\nටෝකියෝ නුවරින් අද දිනයේ පමණක් නව ආසාදිතයන් 241 දෙනෙකු සොයා ගත් අතර, ඔසාකා නුවරින් 341 දෙනෙකු වාර්තා වුණා.\nජපානයෙන් පසුගිය සතියේදී බි්‍රතාන්‍ය, දකුණු අප්‍රිකානු සහ බ්‍රසීල කොරෝනා විකෘති ප්‍රභේද 678ක් වාර්තා වී තිබෙනවා.",
       "URL": "https://www.hirunews.lk/267587/ජපානයේ-4-වන-කොරෝනා-රැල්ලක්",
       "Category": "International News",
       "Parent URL": "https://www.hirunews.lk/international-news.php?pageID=124"
}