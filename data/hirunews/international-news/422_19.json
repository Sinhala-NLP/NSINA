{
       "Source": "hirunews",
       "Timestamp": "Sunday, 12 November 2017 - 8:08",
       "Headline": "අයි.එස්.එස්. රොකට් ගමන ගුවන් යානයක් නිසා නවතී",
       "News Content": "අයි.එස්.එස්. හෙවත් ජාත්‍යන්තර ගගන මධ්‍යස්ථානයේ සිටින ගගනගාමීන්ට අවශ්‍ය ආහාර සහ විද්‍යාත්මක උපකරණ රැගත් රොකට් යානයක් උඩුගුවනට යැවීම ඇමරිකානු නාසා ආයතනය ඊයේ අවසන් මොහොතේ අත්හිටුවනු ලැබුවා.\nඒ, රොකට්ටුව ගුවන්ගත කෙරෙන ඇමරිකාවේ වර්ජිනියා ප්‍රාන්තයේ ආරක්ෂිත ගුවන් තලයට කුඩා ගුවන් යානයක් ඇතුළුවීම හේතුවෙන්.\nඑම යානය ආරක්ෂිත ගුවන් කලාපයේ අඩි 500 ක් ඉහළින් පියාසර කළ බව සඳහන්.\nනාසා ආයතනය වෙනුවෙන් මෙම රොකට්ටුව ජාත්‍යන්තර ගගන මධ්‍යස්ථානය වෙත රැගෙන යන්නේ  ඕර්බිටල් ඒ.ටී.කේ. නැමැති පෞද්ගලික ආයතනයයි.\nරොකට් ගමන අද දිනයේ යළි සිදුකිරීම සඳහා උත්සාහයක් දරනු ඇති.",
       "URL": "https://www.hirunews.lk/175817/අයි-එස්-රොකට්-ගමන-ගුවන්-යානයක්-නිසා-නවතී",
       "Category": "International News",
       "Parent URL": "https://www.hirunews.lk/international-news.php?pageID=422"
}