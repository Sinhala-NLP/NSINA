{
       "Source": "hirunews",
       "Timestamp": "Wednesday, 30 May 2018 - 12:59",
       "Headline": "පැපුවානිව්ගිනියාවේ ෆේස්බුක් තහනම්",
       "News Content": "ෆේස්බුක් සමාජ මාධ්‍ය වෙබ් අඩවිය මසක කාලයක් රට තුළ තහනම් කිරීමට පැපුවානිව්ගිනියා රාජ්‍යය තීරණය කර තිබෙනවා.\nවිශේෂයෙන් අසත්‍ය තොරතුරු හුවමාරුවීම වැළැක්වීම මෙහි අරමුණ වී ඇති අතර, අදාළ කාලය තුළ ගිණුම් හිමියන් සෝදිසි කිරීමකට ලක් කරන බවයි එරට ජනමාධ්‍ය අමාත්‍යාංශය ප්‍රකාශ කළේ.\nඑසේම ෆේස්බුක් සමාජ මාධ්‍ය වෙබ් අඩවිය හා සමාන සමාජජලා වෙබ් අඩවියක් ඉදිරියේදී හඳුන්වා දීමට පියවර ගන්නා බව ද පැපුවානිව්ගිනියා රාජ්‍යය සඳහන් කර තිබෙනවා.",
       "URL": "https://www.hirunews.lk/191910/පැපුවානිව්ගිනියාවේ-ෆේස්බුක්-තහනම්",
       "Category": "International News",
       "Parent URL": "https://www.hirunews.lk/international-news.php?pageID=363"
}