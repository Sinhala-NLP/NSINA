{
       "Source": "hirunews",
       "Timestamp": "Friday, 22 July 2016 - 7:57",
       "Headline": "ඩොනල්ඩ් ට්‍රම්ප් අද ජනාධිපතිවරණ අපේක්ෂකත්වය පිළිගනී",
       "News Content": "ඇමරිකානු  රිපබ්ලිකන් පක්ෂයේ ජනාධිපතිවරණ අපේක්ෂකයා ලෙස තමා ඉදිරිපත් කිරීමට පක්ෂ සම්මේලනය ගෙන ඇති තීරණය ඩොනල්ඩ් ට්‍රම්ප් අද පිළිගැනීමට නියමිතයි.\nමතභේදකාරි ප්‍රකාශ හේතුවෙන් විවේචන එල්ල වූ 70 හැවිරිදි ට්‍රම්ප් කියා සිටින්නේ ඇමරිකාවේ හඩක් අහිමි වූ ජනතා වෙනුවෙන් තමා හඩ නැගීමට සූදානම් බවයි.\nඇමරිකා එක්සත් ජනපදය නැවත සුරක්ෂිත සහ සශ්‍රික රටක් බවට පත් කරන බව ඔහු අද ඉදිරිපත් කරන ප්‍රකාශයට ඇතුළත් වනු ඇති.\nපක්ෂයේ එකමුතු බව රැක ගැනීමට ද ඩොනල්ඩ් ට්‍රම්ප් සිය ප්‍රකාශයේදී උත්සාහ කරනු ඇති බව විදෙස් වාර්තා සදහන් කළා.",
       "URL": "https://www.hirunews.lk/138657/ඩොනල්ඩ්-ට්‍රම්ප්-අද-ජනාධිපතිවරණ-අපේක්ෂකත්වය-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=610"
}