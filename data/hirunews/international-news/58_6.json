{
       "Source": "hirunews",
       "Timestamp": "Wednesday, 09 March 2022 - 9:09",
       "Headline": "සුප්‍රසිද්ධ නළුවෙක් යුක්රේන අර්බුදයෙන් මිය යයි",
       "News Content": "හොබිට් සහ ලයන් කිං යන ප්‍රධාන චරිතය රඟ පෑ 33 හැවිරිදි පාෂා ලී යුක්රේන - රුසියා යුද්ධයේ දී මිය ගොස් තිබෙනවා.\nයු ක්‍රේන ජාතිකයකු වන මොහු, හමුදාවට සම්බන්ධ වී සතියකට පසු රුසියානු ෂෙල් වෙඩි පහරකට හසු වී මිය ගිය බව යි සඳහන් වන්නේ.\nරුසියානු ආක්‍රමණයෙන් තම රට ආරක්ෂා කිරීම සඳහා රැකියාවෙන් ඉවත් වී හමුදාවට බැඳුණු මෙම යුක්රේන නළුවා, නළුවකු හා රූපවාහිනී නිවේදකයෙකු වශයෙන් කටයුතු කළ අයෙක්.\nකියෙව්හි වයඹ දෙසින් පිහිටි ඉර්පින්හි දී රුසියානු ෂෙල් වෙඩි ප්‍රහාරයකින් මිය ගිය මොහු, අවසන් වතාවට සිය ඉන්ස්ටග්‍රෑම් පිටුවේ, සටහනක් ද තබා තිබුණේ, ''අපි සිනාසෙමු. මන් ද යත් අපි ඉන්නේ යුක්රේනය වෙනුවෙන්'' යන්න යි.\nමේ අතර, රුසියාව සහ යුක්රේනය අතර පවතින ගැටුම් නිසා යුක්රේනයේ ගැබිණි මව්වරුන් 80,000ක් ඊට මැදිව සිටින බව විදෙස් මාධ්‍ය වාර්තා කළා.\nඔවුන් ඉදිරි මාස 3 තුළ දී දරුවන් ප්‍රසූත කිරීමට නියමිත බවයි එම වාර්තා පෙන්වා දුන්නේ.",
       "URL": "https://www.hirunews.lk/299034/සුප්‍රසිද්ධ-නළුවෙක්-යුක්රේන-අර්බුදයෙන්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=58"
}