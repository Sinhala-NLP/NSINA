{
       "Source": "hirunews",
       "Timestamp": "Sunday, 15 March 2020 - 8:14",
       "Headline": "රුසියානු ජනපති පුටින් තවත් ධුර කාල දෙකකට නීති සකසයි",
       "News Content": "තවත් ධුර කාල දෙකක් සඳහා සැකසූ ව්‍යවස්ථා සංශෝධන කෙටුම්පතට රුසියානු ජනාධිපති ව්ලැදිමීර් පුටින් ඊයේ අත්සන් තබා තිබෙනවා.\nපිටු 68 කින් යුත් නව කෙටුම්පත ඒ අනුව එරට ව්‍යවස්ථාදායක අධිකරණය වෙත යොමු කෙරෙනු ඇති.\nඑය නීතියක් බවට පත්වන්නේ එරට සෙනෙට් මණ්ඩලය මගින් අනුමත කිරීමෙන් පසුවයි. ඒ සඳහා ලබන අප්‍රේල් 22 වනදා ඡන්දයක් පැවැත්වෙන බව ක්‍රෙම්ලිනය නිවේදනය කළා.\n67 හැවිරිදි ව්ලැදිමීර් පුටින්ගේ වත්මන් ධුර කාලය 2024 වසරේදි අවසන්වීමට නියමිතයි.\nනව සංශෝධන අනුව ඔහුට ඉන් අනතුරුවද තවත් ධුර කාල දෙකක් සඳහා රුසියානු ජනාධිපතිවරණයට ඉදිරිපත්වීමට හැකියාව ලැබෙනු ඇති.",
       "URL": "https://www.hirunews.lk/236533/රුසියානු-ජනපති-පුටින්-තවත්-ධුර-කාල-දෙකකට-නීති-සකසයි",
       "Category": "International News",
       "Parent URL": "https://www.hirunews.lk/international-news.php?pageID=190"
}