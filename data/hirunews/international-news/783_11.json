{
       "Source": "hirunews",
       "Timestamp": "Sunday, 24 November 2013 - 13:40",
       "Headline": "ඉරාන න්‍යෂ්ටික අර්බුදයට විසඳුමක්.",
       "News Content": "ඉරානයේ මතබේදකාරී න්‍යෂ්ටික වැඩපිළිවෙල සම්බන්ධයෙන් ලෝක බලවතුන් සහ ඉරානය අතර එකඟත්වයක් ඇතිවී තිබෙනවා. ඒ, දින 5 ක් තිස්සේ ජිනීවා නුවරදී ඇමරිකාව, රුසියාව, චීනය, ප්‍රංශය, බ්‍රිතාන්‍ය සහ ජර්මනිය යන ලෝක බලවතුන් සහ ඉරානය අතර පැවති සාකච්ඡාවලින් අනතුරුවයි. ඇමරිකා එක්සත් ජනපද ජනාධිපති බැරැක් ඔබාමා කියා සිටියේ නව ගිවිසුම මගින් ඉරානයට න්‍යෂ්ටික අවියක් තැනීමට ඇති හැකියාව වැළකෙන බවයි. කෙසේ නමුත් යුරේනියම් න්‍යෂ්ටික ඉන්ධන නිස්සාරණය සඳහා ඉරානයට ඇති අයිතිය මෙම එකඟත්වයේදී පිළිගෙන ඇති බව ඉරාන විදේශ අමාත්‍යවරයා ප්‍රකාශ කළා.  නව එකඟත්වය අනුව ඉරානයේ න්‍යෂ්ටික වැඩසටහන ජාත්‍යන්තර පරමාණු අධිකාරියේ දැඩි අධීක්ෂණයට ලක් කිරීමට ඉඩ සැලෙසනවා. එමෙන්ම නව ගිවිසුමත් සමග ඉරානයට ඩොලර් බිලියන 6 ත් 7 ත් අතර ප්‍රමාණයක සම්බාධක සහනයක් ලබාදීමටද ජනාධිපති බැරැක් ඔබාමා ප්‍රතිඥාවක් ලබාදුන්නා.",
       "URL": "https://www.hirunews.lk/72020/ඉරාන-න්‍යෂ්ටික-අර්බුදයට-විසඳුමක්",
       "Category": "International News",
       "Parent URL": "https://www.hirunews.lk/international-news.php?pageID=783"
}