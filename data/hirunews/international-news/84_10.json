{
       "Source": "hirunews",
       "Timestamp": "Saturday, 30 October 2021 - 13:09",
       "Headline": "සෞදි අරාබිය 2030 එක්ස්පෝ ප්‍රදර්ශනයේ සත්කාරකත්වය ඉල්ලයි",
       "News Content": "එක්ස්පෝ 2030 ජාත්‍යන්තර ප්‍රදර්ශනයේ සත්කාරකත්වය ලබාගැනීම සඳහා සෞදි අරාබිය ඉල්ලුම් කර තිබෙනවා.\nසෞදියේ කිරුළ හිමි මොහොමඩ් බින් සල්මාන් ඒ සඳහා ඉල්ලීමක් කර ඇත්තේ දැක්ම - 2030 ලෙස නම් කෙරුණු එරට ආර්ථික ප්‍රතිසංස්කරණ වැඩසටහනට සමගාමීවයි.\nතෙල් මත පදනම් වූ ආර්ථිකයෙන් නවීන ආර්ථිකයක් වෙත පරිවර්තනය වීම එමඟින් අරමුණු වනවා.\nඑක්ස්පෝ ජාත්‍යන්තර ප්‍රදර්ශනය මේ වනවිට පැවැත්වෙන්නේ සෞදි අරාබියේ ආර්ථික තරගකරුවෙකු වන එක්සත් අරාබි එමීර් රාජ්‍යයේ ඩුබායි හිදියි.\nකෙසේ නමුත් සහෝදර රටක් වන සෞදි අරාබියේ සත්කාරකත්වයට සහය දක්වන බවයි එමීරයේ පාලක ෂෙයික් බින් රෂිඩ් කියා සිටියේ.\nඒ සඳහා වසර හතක් තිස්සේ එක්ස්පෝ ප්‍රදර්ශනයට සූදානම් වෙමින් තමන් ලද අත්දැකීම් ලබාදිය හැකි බවද ඔහු සඳහන් කළා.",
       "URL": "https://www.hirunews.lk/286491/සෞදි-අරාබිය-2030-එක්ස්පෝ-ප්‍රදර්ශනයේ-සත්කාරකත්වය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=84"
}