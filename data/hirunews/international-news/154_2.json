{
       "Source": "hirunews",
       "Timestamp": "Tuesday, 10 November 2020 - 20:07",
       "Headline": "චීන කොරෝනා එන්නත බ්‍රසීලය තුළ අත්හිටුවයි",
       "News Content": "චීනයේ සිනෙවැක් සමාගම කොරෝනා වෛරසයට එරෙහිව නිපදවනු ලැබූ දැනට අවසන් පර්යේෂණ මට්ටමේ පවතින එන්නත තම වැසියන්ට ලබාදීම බ්‍රසීලය අත්හිටුවා තිබෙනවා.\nඑරට බලධාරීන් කියා සිටියේ මෙම එන්න ලබාදුන් තම වැසියෙකු සංකූලතාවයන්ට ලක්වීම මෙම තත්ත්වයට හේතු වී ඇති බවයි.\nපසුගිය 29 වනදා සිට කොරෝනා වැක් ලෙස හදුන්වනු ලැබූ මෙම එන්නත බ්‍රසීල වැසියන්ට ලබාදිම ආරම්භ කරනු ලැබුවා.\nසිනෙවැක් බයෝ ටෙක් සමාගම කියා සිටියේ මෙම එන්නත වඩා ආරක්ෂිත බවයි.\nචීනයේ දහස් ගණනකට ලබාදී ඇති මෙම එන්නත ඉන්දුනීසියාව සහ තුර්කි වැසියන්ට ද ලබාදී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/254442/චීන-කොරෝනා-එන්නත-බ්‍රසීලය-තුළ-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=154"
}