{
       "Source": "hirunews",
       "Timestamp": "Friday, 01 March 2013 - 19:21",
       "Headline": "බංග්ලාදේශයේ ගැටුම්වලින් 30ක් මරුට.",
       "News Content": "ජ්‍යෙෂ්ඨ ඉස්ලාමීය නායකයෙකුට මරණ දණ්ඩනය හිමිවීමත් සමග බංග්ලාදේශය තුළ ඇති වූ ගැටුම්වලින් මේ වන විට පුද්ගලයන් 30 දෙනෙකු මිය ගොස් තිබෙනවා. 1971 බංග්ලාදේශ නිදහස් සටනේ දී ස්ත්‍රී දූෂණ සහ වද හිංසා සිදුකිරීමේ චෝදනා මත හොසේන් සෙයිඞ් නැමැති එරට ජමාද් ඉස්ලාමීය සංවිධානය  නියෝජනය කරන මෙම පුද්ගලයාට මරණ දඩුවම හිමි වුණා. ඊට එරෙහිව ඔහුගේ ආධාරකරුවන් සහ ආරක්ෂක අංශ අතර ප්‍රදේශ කිහිපයකදී ගැටුම් ඇති වූ බවයි විදෙස් වාර්තා සඳහන් කළේ.",
       "URL": "https://www.hirunews.lk/54378/බංග්ලාදේශයේ-ගැටුම්වලින්-30ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=859"
}