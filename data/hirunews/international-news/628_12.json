{
       "Source": "hirunews",
       "Timestamp": "Thursday, 02 June 2016 - 13:56",
       "Headline": "කොටි පැටවුන්ගේ මරණ ගැන  තායි විහාරස්ථානයට නඩු",
       "News Content": "තායිලන්තයේ කාංචන්බූරි ප්‍රාන්තයේ පිහිටි සුප්‍රකට ටයිගර් ටෙම්පල් හෙවත් සජීවී කොටින් 137  දෙනෙකු සිටින විහාරස්ථානයේ කොටි පැටවුන් රැසක් මියයෑම සම්බන්ධයෙන් නඩු පැවරීමට තායි වනජීවී බලධාරීන් සැරසෙනවා.\nවිහාරස්ථානයේ සිටි කොටින් ඉවත් කරගැනීම සඳහා පසුගිය සඳුදා සිට මෙහෙයුමක් ක්‍රියාත්මක වන අතරතුරයි අධිශීතකරණයක සිටි මළ කොටි පැටවුන් 40 දෙනෙකුගේ සිරුරු සොයාගැනුනේ.\nකොටි පැටවුන්ගේ සිරුරු කළින් මිහිදන් කළද 2010 වසරේ සිට එම පිළිවෙත නතර කළ හෙයින් මෙලෙස පැටවුන්ගේ සිරුරු එක් රැස් කොට තැබූ බව විහාරස්ථානයේ බලධාරීන් ප්‍රකාශ කර තිබෙනවා.\nකෙසේ නමුත් ආසියාකරයේ වාජීකරණ ඖෂධ සඳහා කොටින්ගේ කොටස් යොදාගැනීම හේතුවෙන් එම තර්කය බලධාරීන් මෙතෙක් පිළිගෙන නැහැ.\nතායිලන්තයට පැමිණෙන සංචාරකයන් අතර ප්‍රකට ටයිගර් ටෙම්පල් හි කොටින් සමඟ ඡායාරූප ගැනීමට මුදලක් අය කර තිබුණේ ද එරට පවතින නීතියට පටහැනිවයි.",
       "URL": "https://www.hirunews.lk/134618/කොටි-පැටවුන්ගේ-මරණ-ගැන-තායි-විහාරස්ථානයට-නඩු",
       "Category": "International News",
       "Parent URL": "https://www.hirunews.lk/international-news.php?pageID=628"
}