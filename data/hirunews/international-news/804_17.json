{
       "Source": "hirunews",
       "Timestamp": "Thursday, 12 September 2013 - 13:13",
       "Headline": "රුසියාවෙන් ඇමරිකාවට ඍජු පණිවුඩයක්.",
       "News Content": "ඇමරිකාව විසින් සිරියාවට එරෙහිව යුදමය ක්‍රියාමාර්ගයක් ගතහොත් ලොව පුරා ත්‍රස්තවාදී රැල්ලක් ඇතිවිය හැකි බව රුසියානු ජනාධිපති ව්ලැඩිමීර් පුටින් ඇමරිකාව වෙත පවසා තිබෙනවා. තමන් ඍජුව සහ දැඩිව මෙම කරුණ ඇමරිකාවට සිහිගන්වන බවයි රුසියානු ජනාධිපතිවරයා පවසන්නේ. මේ වනවිට ඇමරිකාව ප්‍රජාතන්ත්‍රවාදයේ කැඩපතක් නොව යුදකාමී ම්ලේච්ඡු ජාතියක් බවට ලොව පුරා ජනතාව පිළිගනිමින් සිටින බවද රුසියානු ජනාධිපතිවරයා වැඩිදුරටත් සඳහන් කර තිබෙනවා. මේ අතර සිරියාව සම්බන්ධයෙන් ඇමරිකාව සහ රුසියාව අතර විශේෂ රාජතාන්ත්‍රික සාකච්ඡාවක් අද ජිනීවා හිදී පැවැත්වීමට නියමිතයි.",
       "URL": "https://www.hirunews.lk/67053/රුසියාවෙන්-ඇමරිකාවට-ඍජු-පණිවුඩයක්",
       "Category": "International News",
       "Parent URL": "https://www.hirunews.lk/international-news.php?pageID=804"
}