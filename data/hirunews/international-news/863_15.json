{
       "Source": "hirunews",
       "Timestamp": "Friday, 15 February 2013 - 13:42",
       "Headline": "මරණ දඩුවමට නියම වූ 7 දෙනෙකුගේ අභියාචනා ඉන්දීය ජනපති ඉවත දමයි.",
       "News Content": "මරණීය දණ්ඩනයට නියම වූ පුද්ගලයන් 7 දෙනෙකුගේ අභියාචන ඉන්දීය ජනාධිපති ප්‍රනාබ් මුකර්ජි විසින් පසුගිය සත් මාසය තුළ ප්‍රතික්ෂේප කර තිබෙනවා. එයින් මුම්බායි ප්‍රහාරයේ සැකකරු අජ්මාල් කසාබ් සහ දිල්ලි ත්‍රස්ත ප්‍රහාරයේ සැලසුම්කරු අෆ්සාල් ගුරු මේ වනවිට එල්ලා මරා අවසන්. දකුණු ඉන්දියාවේ - සඳුන් වනකොල්ලයේ නායකයාව සිටි වීරප්පන්ගේ සගයන් පිරිසක් මීළගට එල්ලා මැරීමට නියමිත බව ඉන්දීය මාධ්‍ය සඳහන් කළා. 1993 වසරේ කර්නාටක ප්‍රාන්තයේ ඔවුන් සිදුකළ බිම්බෝම්බ ප්‍රහාරයකින් ඉන්දීය පොලිස් භටයන් 22 දෙනෙකු ජීවිතක්ෂයට පත්වුණා. ඔවුන් වෙනුවෙන් සමාව ඉල්ලා ඉදිරිපත් කළ අභියාචනය ඉන්දීය ජනාධිපතිවරයා විසින් ප්‍රතික්ෂේප කර ඇත්තේ ඊයේ දිනයේදීයි. කාන්තාවක දුෂණය කර ඇයගේ පවුලේ පස් දෙනෙකු මරා දැමූ පුද්ගලයෙකුට, අභයදානය දීම ද ඉන්දීය ජනාධිපතිවරයා ප්‍රතික්ෂේප කළා. මේ අතර, මරණ දණ්ඩනයට නියම වූ තවත් 7 දෙනෙකුගේ අභියාචනා ඉන්දීය ජනාධිපතිවරයා වෙත යොමුකර ඇති බව සඳහන්.",
       "URL": "https://www.hirunews.lk/53444/මරණ-දඩුවමට-නියම-වූ-7-දෙනෙකුගේ-අභියාචනා-ඉන්දීය-ජනපති-ඉවත-දමයි",
       "Category": "International News",
       "Parent URL": "https://www.hirunews.lk/international-news.php?pageID=863"
}