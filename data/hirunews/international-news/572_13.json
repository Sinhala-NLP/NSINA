{
       "Source": "hirunews",
       "Timestamp": "Friday, 14 October 2016 - 10:53",
       "Headline": "තායිලන්ත මාධ්‍යවල පැහැය වෙනස් වෙයි",
       "News Content": "තායිලන්තයේ සියලු රූපවාහිනී මාධ්‍යයට එරට රජය විසින් විශේෂ නියෝගයක් නිකුත්කර තිබෙනවා.\nඒ සියලු වැඩසටහන් කලුසුදු වර්ණයෙන් පමණක් විකාශය කරන ලෙසටයි.\nඅභාවප්‍රාප්ත භුමිබෝල් අදුල්යාදේ රජුට ගෞරවයක් ලෙසට රජය මෙම නියෝගය නිකුත්කර තිබෙනවා.\nමෙම නියෝගය ලබන මාසය දක්වා ක්‍රියාත්මක වනු ඇති. ලොව වැඩිම කලක් රාජ්‍ය පාලනය කල රජු ලෙසට සැලකෙන භූමිබෝල් අදුල්යාදේ ඊයේ අභාවප්‍රාප්ත වුනා.\nමියයන විට ඔහුගේ වයස අවුරුදු 88 ක්.\nභූමිබෝල් රජු වසර 70 ක කාලයක් තායිලන්තය පාලනය කරනු ලැබුවා.\nඑමෙන්ම තායිලන්තයේ පුවත්පත් ද රජුට ගෞරව දැක්වීමක් ලෙසට කලු සුදු පැහැයෙන් මුද‍්‍රණය කිරීමටයි තීරණය කර ඇත්තේ.\nවෙබ් අඩවි රැසක් ද වර්ණ අත්හැර කලු සුදු පැහැය යොදා පමණක් පුවත් පළ කිරීමට පියවර ගෙන තිබෙනවා.",
       "URL": "https://www.hirunews.lk/145190/තායිලන්ත-මාධ්‍යවල-පැහැය-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=572"
}