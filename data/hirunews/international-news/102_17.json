{
       "Source": "hirunews",
       "Timestamp": "Sunday, 01 August 2021 - 8:30",
       "Headline": "ඇෆ්ගනිස්ථානයේ සටන් උග්‍ර අතට - තලේබාන්වරුන් නගරවලට පහරදෙයි",
       "News Content": "ඇෆ්ගනිස්ථානයේ දකුණු දිග සහ බටහිර ප්‍රධාන නගර රැසක බලය අත්පත් කර ගැනීම සඳහා තලේබාන් සන්නද්ධ කණ්ඩායම් සිය ප්‍රහාර උත්සන්න කර ඇති බව වාර්තා වනවා.\nහෙරාට්, ලෂ්කාර්-ගා සහ කන්දහාර් නගරවල සටන් උත්සන්න වී ඇති අතර, ඒවායේ බිඳ වැටීමක්, මානුෂීය අර්බුදයකට හේතුවනු ඇති බවයි විශ්වාස කෙරෙන්නේ.\nඇෆ්ගන් රජයේ හමුදාවලට එරෙහිව තලේබාන් ප්‍රහාර උත්සන්න වූයේ එහි සිටින අමෙරිකානු ඇතුළු විදේශීය හමුදා ඉවත් කර ගැනීමත් සමඟයි.\nකෙසේ නමුත්, සීමිත අමෙරිකානු භට පිරිසක් තවදුරටත් ඇෆ්ගනිස්ථානයේ රැඳී සිටින අතර, ඔවුන් ඇතුළු සියලු විදේශීය හමුදා සැප්තැම්බර් අවසානයට පෙර ඇෆ්ගනිස්ථානයෙන් නික්මෙනු ඇති.\n2001 වසරේ සැප්තැම්බර් 11 ප්‍රහාරයෙන් පසු අමෙරිකානු හමුදා ඇෆ්ගනිස්ථානය ආක්‍රමණය කර තලේබාන් රජය පෙරලා දැමූ අතර, ඉන් විසි වසරකට පසුවයි දැන් මෙලෙස එරටින් නික්මෙන්නේ.",
       "URL": "https://www.hirunews.lk/278549/ඇෆ්ගනිස්ථානයේ-සටන්-උග්‍ර-අතට-තලේබාන්වරුන්-නගරවලට-පහරදෙයි",
       "Category": "International News",
       "Parent URL": "https://www.hirunews.lk/international-news.php?pageID=102"
}