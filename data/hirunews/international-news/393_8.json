{
       "Source": "hirunews",
       "Timestamp": "Tuesday, 20 February 2018 - 13:33",
       "Headline": "නවසීලන්තයේ ප්‍රාන්ත 3ක හදිසි තත්ත්වයක්",
       "News Content": "පැසිෆික් කලාපයට බලපෑ ගිටා සුළි සුළඟ හමා ඒමත් සමඟ නවසීලන්තයේ ක්‍රයිස්චර්ච් ඇතුළු ප්‍රදේශ තුනක හදිසි තත්ත්වයක් ප්‍රකාශයට පත් කර තිබෙනවා.\nනවසීලන්ත දකුණු දිවයිනට සුළි සුළඟ අද ළඟාවීමත් සමඟ එහි පාසල් සහ මහාමාර්ග රැසක් වසා දමා ඇති බව සඳහන්.\nනවසීලන්ත ජාතික ගුවන් සේවය වෙලින්ටන් අගනුවරින් නික්මෙන සියළුම ගුවන් ගමන් අවලංගු කරනු ලැබුවා.\nසුළි සුළගේ බලපෑමෙන් ඇති වූ ප්‍රතිඵල මුළුමනින්ම නිරීක්ෂණය කළ හැකි වන්නේ හෙට උදෑසන බවයි ක්‍රයිස්චර්ච් නගරාධිපතිවරිය සඳහන් කළේ.\nසුළි සුළඟින් වැඩිම බලපෑමක් සිදුවිය හැකි ප්‍රදේශවලට ජාතික සිවිල් ආරක්ෂක බලකාය යොදවා ඇති බව අගමැතිනී ජසින්ඩා ආඩන් ප්‍රකාශ කළා.",
       "URL": "https://www.hirunews.lk/184093/නවසීලන්තයේ-ප්‍රාන්ත-3ක-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=393"
}