{
       "Source": "hirunews",
       "Timestamp": "Sunday, 14 June 2015 - 7:59",
       "Headline": "හිලරි ක්ලින්ටන් ජනතාව අමතයි",
       "News Content": "පුරවැසියන් සාර්ථකත්වයට පත් නොවී ඇමරිකාවට සාර්ථකත්වයට ළඟා විය නොහැකි බව ඩිමොක්‍රටික් පක්ෂයේ ජනාධිපති ධුර අපේක්ෂක හිලරි ක්ලින්ටන් ප්‍රකාශ කරනවා. හිලරි ක්ලින්ටන් මේ බව සඳහන් කළේ නිව්යෝක් නුවර ඊයේ සංවිධාන කර තිබූ සිය සමාරම්භක ප්‍රචාරක රැළියට එක්වෙමින්. එම අවස්ථාවට ඇගේ සැමියා වන හිටපු ජනාධිපති බිල් ක්ලින්ටන් සහ දියණිය චෙල්සි ක්ලින්ටන් ද එක්ව සිටියා. මෙම සමාරම්භක ප්‍රචාරක රැළියට විශාල ජනකායක් ද එක්ව සිටි බව විදෙස් වාර්තා සඳහන් කළා. ඇමරිකාවේ හිටපු රාජ්‍ය ලේකම්වරියක ලෙස කටයුතු කළ, 67 හැවිරිදි හිලරි ක්ලින්ටන් නිව්යෝක් ප්‍රාන්තය නියෝජනය කරමින් ඇමරිකානු සෙනෙට් සභාවේ වසර 8ක් කටයුතු කර තිබෙනවා.",
       "URL": "https://www.hirunews.lk/111346/හිලරි-ක්ලින්ටන්-ජනතාව-අමතයි",
       "Category": "International News",
       "Parent URL": "https://www.hirunews.lk/international-news.php?pageID=727"
}