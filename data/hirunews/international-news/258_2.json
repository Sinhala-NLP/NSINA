{
       "Source": "hirunews",
       "Timestamp": "Saturday, 15 June 2019 - 15:21",
       "Headline": "ඕමාන බොක්කේ තෙල් ටැංකි පුපුරායාමට පෙර ඇමරිකානු ඩ්‍රෝන යානාවකට ඉරානයෙන් මිසයිල ප්‍රහාරයක්",
       "News Content": "ඕමාන බොක්කේ තෙල් ටැංකි දෙක පුපුරා යාමට පැය කිහිපයකට පෙර ඇමරිකානු ඩ්‍රෝන යානයක් ගුවනේ පියාසර කරනු දිස් වී තිබෙනවා.\nඑම ඩ්‍රෝන යානය ඉලක්ක කර ඉරානය මිසයිල ප්‍රහාරයක් එල්ල කර ඇති අතර, ඉලක්කය වැරදිමෙන් අදාළ මිසයිලය මුහුදට වැටි ඇති බවයි ඇමරිකානු ආරක්ෂක අංශ ප්‍රධානියෙකු සී.එන්.එන්. ප්‍රවෘත්ති සේවයට ප්‍රකාශ කර ඇත්තේ.\nතෙල් ටැංකි ගිනි ගැනිමට පෙර ඉරාන නෞකාවක් එම ටැංකි ආසන්නයේ තිබෙනු ඇමරිකානු ඩ්‍රෝන යානයකට නිරික්ෂණය වී ඇති බවද අදාළ ප්‍රකාශකයා පවසා තිබෙනවා.\nප්‍රහාරයට පෙර ඉරානයේ ක්‍රියාකාරිත්වය පිළිබඳව ඇමරිකාව සතුව තොරතුරු තිබු බවට වන පළමු අනාවරණය මෙය බව සඳහන්.",
       "URL": "https://www.hirunews.lk/218463/ඕමාන-බොක්කේ-තෙල්-ටැංකි-පුපුරායාමට-පෙර-ඇමරිකානු-ඩ්‍රෝන-යානාවකට-ඉරානයෙන්-මිසයිල-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=258"
}