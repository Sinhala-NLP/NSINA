{
       "Source": "hirunews",
       "Timestamp": "Tuesday, 04 January 2022 - 14:23",
       "Headline": "ඇමරිකාවේ දෛනික කොරෝනා ආසාදිතයින් මිලියනයක්",
       "News Content": "කොරෝනා වෛරස් ගෝලීය වසංගතය ආරම්භ වීමෙන් පසු ප්‍රථම වරට ඇමරිකා එක්සත් ජනපදයේ දෛනික කොරෝනා ආසාදිත සංඛ්‍යාව ඊයේ මිලියනය ඉක්ම වූවා.\nඑමෙන්ම, එය මීට පෙර ඕනෑම කොරෝනා රැල්ලක උපරිම දෛනික ආසාදිත සංඛ්‍යාව මෙන් තුන් ගුණයක් ලෙස සැලකිය හැකියි.\nඔමික්‍රොන් කොරෝනා ප්‍රභේදය හේතුවෙන් මේ වන විට ඇමරිකාවේ කොරෝනා ව්‍යාප්තිය තවදුරටත් වේගවත් වී ඇති අතර, සෑම ඇමරිකානුවන් සිය දෙනෙකුගෙන් එක් අයෙකුටම කොරෝනා ආසාදනය වීමක් ගත වූ සතියේදී සලකුණු කෙරුණා.\nනව කොරෝනා රැල්ලට මුහුණ දිය යුතු ආකාරය පිළිබදව ජනාධිපති ජෝ බයිඩ්න් සහ උප ජනාධිපතිනී කමලා හැරිස් අද (04) ධවල මන්දිරයේ දී විශේෂ සාකච්ඡාවක් ද කැදවා තිබෙනවා.",
       "URL": "https://www.hirunews.lk/293001/ඇමරිකාවේ-දෛනික-කොරෝනා-ආසාදිතයින්-මිලියනයක්",
       "Category": "International News",
       "Parent URL": "https://www.hirunews.lk/international-news.php?pageID=69"
}