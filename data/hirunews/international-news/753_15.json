{
       "Source": "hirunews",
       "Timestamp": "Wednesday, 04 March 2015 - 16:31",
       "Headline": "ගල් අඟුරු ආකාරයක පිපිරීමකින් 32 ක් මරුට",
       "News Content": "යුක්රේනයේ ඩොනෙක්ස් ප්‍රාන්තයේ කර්මාන්ත නගරයක පිහිටි ගල් අඟුරු ආකරයක සිදුවූ පිපිරීමකින් පුද්ගලයින් 32 කට ආසන්න පිරිසක් ජීවිතක්ෂයට පත්ව තිබෙනවා. විදෙස් වාර්තා සඳහන් කළේ මෙම පිපිරීමෙන් තවත් පුද්ගලයින් 70 කට ආසන්න පිරිසක් ආකරය තුළ සිරවී ඇති බවයි. ඔවුන් මුදාගැනීම සඳහා මෙහෙයුම් මේ වනවිට ආරම්භ කර ඇති අතර, පිළිස්සුම් තුවාල සහිත පිරිසක්ද රෝහල් ගතකර තිබෙනවා. 2007 වසරේද එම ප්‍රදේශයේම පිහිටි ගල් අඟුරු ආකරයක සිදුවූ මෙවැනිම පිපිරීමකින් පුද්ගලයින් 106 දෙනෙකු මියගියා.",
       "URL": "https://www.hirunews.lk/104767/යුක්රේනයේ-ගල්-අඟුරු-ආකරයක-පිපිරීමකින්-32-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=753"
}