{
       "Source": "hirunews",
       "Timestamp": "Sunday, 15 August 2021 - 9:54",
       "Headline": "තලෙයිබාන් සංවිධානය තවත් ඉදිරියට",
       "News Content": "පෙරමුණු කිහිපයකින් ඉදිරියට ඇදෙන තලෙයිබාන් සන්නද්ධ කණ්ඩායම් උතුරු දිග ඇෆ්ගනිස්තානයේ අවසන් ප්‍රධාන නගරය වන මසාර්-ඉ-ශරිෆ් අත්පත් කර ගැනීමට සමත් වී තිබෙනවා.\nඒ අනුව කාබුල් අගනුවරට ඔවුන් තවදුරටත් සමීප වී සිටින්නේ බටහිර රටවල් සිය රාජ්‍ය තාන්ත්‍රිකයන් සහ පුරවැසියන් යුහුසුලුව ඉවත් කර ගනිද්දීයී.\nඒ සඳහා ඇමරිකා එක්සත් ජනපදය සහ බි්‍රතාන්‍යය කාබුල් නුවර වෙත හමුදා බල ඇනි යැවීමටද පියවර ගත්තා.\nමසාර්-ඉ-ශරිෆ් නගරයේ බලය තලෙයිබාන් සංවිධානය අතට පත් වද්දී ඇෆ්ගන් ආරක්ෂක හමුදා පසුබැස ඇති අතර සිවිල් වැසියන් විශාල පිරිසක් පලා ගොස් තිබෙනවා.\nකාබූල් නුවරට දකුණින් වූ ප්‍රධාන නගරයක්ද තලෙයිබාන් සංවිධානය ඊයේ අත්පත් කර ගත්තා.\nසටන් විරාමයක් සඳහා ඇෆ්ගන් ජනාධිපති අශ්රෆ් ඝානි ඉල්ලා අස් විය යුතු බව තලෙයිබාන් සංවිධානය ප්‍රකාශ කලද එය ප්‍රතික්ශේප කරමින් ජනාධිපතිවරයා කියා සිටියේ තවදුරටත් අස්ථාවරත්වයක් ඇති වීම වැළැක්වීමට කටයුතු කරන බවයි.",
       "URL": "https://www.hirunews.lk/279741/තලෙයිබාන්-සංවිධානය-තවත්-ඉදිරියට",
       "Category": "International News",
       "Parent URL": "https://www.hirunews.lk/international-news.php?pageID=100"
}