{
       "Source": "hirunews",
       "Timestamp": "Thursday, 12 August 2021 - 13:19",
       "Headline": "මාස 3 කින් කාබුල් තලෙයිබාන්වරුන් අතට - ඇමෙරිකානු බුද්ධි වාර්තාවක් හෙළි කරයි",
       "News Content": "තලෙයිබාන් සන්නද්ධ කණ්ඩායම් දින 30 ක් ඇතුළත කාබුල් අගනුවර හුදකලා කරනු ඇති බවත්, එය දින 90 ක් ඇතුළත සියතට ගැනීමට සමත් වනු ඇති බවත්, ඇමෙරිකානු බුද්ධි සේවා වාර්තාවකින් ප්‍රකාශ වනවා.\nතලෙයිබාන් සංවිධානය මෙලෙස ඇෆ්ගනිස්ථානයේ සිය බලය තහවුරු කර ගනිමින් සිටින්නේ එරට සිටින අමෙරිකාව ප්‍රමුඛ විදේශීය රටවල හමුදා ඉවත් කර ගැනීමත් සමගයි.\nමේ වනවිට ඇෆ්ගන් භූමියෙන් සියයට 65ක් තලෙයිබාන්වරුන් අත්පත් කර ගෙන සිටිනවා.\nඇෆ්ගන් සන්නද්ධ කණ්ඩායම් කාබුල් නුවරට කිලෝමීටර් 150 ක් ඈතින් පිහිටි ගස්නි නුවර ද දැන් අත්පත් කරගෙන ඇති අතර, එය සතියක් තුල තලෙයිබාන් පාලනයට නතු වූ දසවන ප්‍රාන්ත අගනගරයයි.",
       "URL": "https://www.hirunews.lk/279513/මාස-3-කින්-කාබුල්-තලෙයිබාන්වරුන්-අතට-ඇමෙරිකානු-බුද්ධි-වාර්තාවක්-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=101"
}