{
       "Source": "hirunews",
       "Timestamp": "Sunday, 22 December 2019 - 7:55",
       "Headline": "රාහුල් ගාන්ධිත් පුරවැසි පනතට එරෙහිව වීථි බසී",
       "News Content": "පුරවැසි පනතට එරෙහි විරෝධතා සඳහා හෙට සිට වීථි බසින බව ඉන්දීය කොංග්‍රස් පක්ෂයේ ජ්‍යෙෂ්ඨ නායක රාහුල් ගාන්ධි පවසනවා.\nකොංග්‍රස් පක්ෂය හෙට මෙම විරෝධතාව ආරම්භ කරන්නේ නවදිල්ලි නුවර - රාජ්ගාත් හි මහත්මා ගාන්ධි ස්මාරකය අභියසින්.\nබංග්ලාදේශය, පාකිස්ථානය, ඇෆ්ගනිස්ථානය යන රටවල මුස්ලිම් නොවන සංක්‍රමණිකයන්ට පුරවැසිභාවය ලබාදීම සඳහා මෝදි රජය විසින් ගෙන ආ පුරවැසි පනතට ඉන්දියාව පුරා ප්‍රාන්ත 10 ක නගර 13 ක විරෝධතා ක්‍රියාත්මක වුණා.\nවිශේෂයෙන් උත්තර් ප්‍රදේශ් ප්‍රාන්තයේ මෙම විරෝධතා උත්සන්න වූ අතර, එහිදී පොලීසිය හා ඇතිවූ ගැටුම්වලදී පුද්ගලයන් 15 දෙනෙකු මියගොස් තිබෙනවා.\nඉන්දියාව පුරා විරෝධතාවලදී ජීවිතක්ෂයට පත්වූ සංඛ්‍යාව විස්ස ඉක්මවන අතර, තවත් සිය ගණනක් එහිදී තුවාල ලැබුවා.\nවිරෝධතා මැඩපැවැත්වීම සඳහා රජය විසින් ඇතැම් ස්ථානවල ඇඳිරිනීතිය පනවා ඇති අතර, අන්තර්ජාල පහසුකම්ද අවහිර කර තිබෙනවා.",
       "URL": "https://www.hirunews.lk/230718/රාහුල්-ගාන්ධිත්-පුරවැසි-පනතට-එරෙහිව-වීථි-බසී",
       "Category": "International News",
       "Parent URL": "https://www.hirunews.lk/international-news.php?pageID=213"
}