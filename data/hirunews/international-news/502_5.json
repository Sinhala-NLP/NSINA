{
       "Source": "hirunews",
       "Timestamp": "Friday, 24 March 2017 - 10:06",
       "Headline": "උත්තර ප්‍රදේශ් මහඇමතිගෙන් රෝමියෝවරුන් වටලන්න බලකායක්",
       "News Content": "කාන්තාවන්ට හිරිහැර කරන පුද්ගලයන් සොයා මෙහෙයුම් සිදුකරන නව පොලිස් බලකායක් ඉන්දියාවේ උත්තර් ප්‍රදේශ ප්‍රාන්තයේ නව මහඇමති යෝගි අධිත්‍යනාත්ගේ නියෝගයෙන් දැන් ක්‍රියාත්මක වනවා.\nඉන්දියානුවන් එය හදුන්වන්නේ රෝමියේ විරෝධී බලකාය ලෙසයි.\nඋත්තර් ප්‍රදේශ් ප්‍රාන්තයේ හදවත බදු වූ ලක්නව් නුවර යොදවා ඇති එම පොලිස් බලකායට පොලිස් නිලධාරින් 30 දෙනෙකු සහ පොලිස් කාන්තාවන් 5 දෙනෙකු ද ඇතුළත්.\nඔවුන් අලූයම 4 සිට නගරයේ ප්‍රධාන වීථිවල මෙන්ම සැකකටයුතු ස්ථානවල ගැවසෙන පුද්ගලයන් පරීක්ෂාවට ලක් කරන බවයි ඉන්දීය මාධ්‍ය වාර්තා කළේ.\nමේ අතර, නව මහඇමති යෝගි අධිත්‍යනාත් බලයට පැමිණීමෙන් පසු දිවුරුම්දී සතියක් ගතවීමට පෙර ප්‍රාන්තයේ නිසිලෙස රාජකාරි නොකළ පොලිස් භටයන් 100 කට අධික සංඛ්‍යාවකගේ සේවය අත්හිටුවා ඇති බව සදහන්.",
       "URL": "https://www.hirunews.lk/157604/උත්තර-ප්‍රදේශ්-මහඇමතිගෙන්-රෝමියෝවරුන්-වටලන්න-බලකායක්",
       "Category": "International News",
       "Parent URL": "https://www.hirunews.lk/international-news.php?pageID=502"
}