{
       "Source": "hirunews",
       "Timestamp": "Tuesday, 04 July 2017 - 15:54",
       "Headline": "පකිස්ථානයේ ඉන්ධන ප්‍රවාහන රථයක් පෙරලීමෙන් ඇතිවු ගින්නෙන් සිදුවු මරණ 206 ක් වෙයි (ඡායාරූප)",
       "News Content": "පකිස්ථානයේ ඉන්ධන ප්‍රවාහන රථයක් පෙරලීමෙන් ඇතිවු ගින්නෙන් මියගිය සංඛ්‍යාව 206 ක් දක්වා ඉහළගොස් තිබෙනවා.\nපසුගිය 25 වනදායි ඉන්ධන ප්‍රවාහන රථය පෙරලීගොස් තිබුනේ.\nමියගිය පුද්ගලයන්ගෙන් වැඩි දෙනෙක් ඉන්ධන ප්‍රවාහන රථය පෙරලීමෙන් පසු ඉන් බැහැරවන ඉන්ධන එක්රැස් කර ගැනීමට පැමිණි අය බවට අනාවරණ වී තිබෙනවා.\nමෙම අනතුරින් තුවාල ලැබු තවත් විශාල පිරිසක් තවමත් රෝහල්ගතව ප්‍රතිකාර ලබමින් සිටින බවයි විදෙස් පුවත් සේවාවල දැක්වෙන්නේ.\nඅනතුර සිදුවු දිනයේදීම පුද්ගලයන් 150 කට වැඩි පිරිසක් මරණයට පත්වුනා.\nඉන්ධන එක්රැස් කර ගැනීමට පැමිණි පුද්ගලයකු ඉවත දැමු දුම්වැටියක් හේතුවෙන් ගින්න හටගන්නට ඇතැයි විශ්වාස කෙරෙනවා.\nඑමෙන්ම ඉන්ධන රථය පෙරලුනු ස්ථානයෙන් ගිය වාහනවලින් විසිවු ගිනි පුළිගු හේතුවෙන් ගින්න ආරම්භ වන්නට ඇතැයි ද මත පළවී තිබෙනවා.\nකරච්චි නුවර සිට ලාහෝර් නුවර දක්වා ඉන්ධන ලීටර් 25000 ක් ප්‍රවාහනය කරමින් තිබු රථයකුයි මෙලෙස අනතුරට ලක්ව තිබුනේ.",
       "URL": "https://www.hirunews.lk/165073/පකිස්ථානයේ-ඉන්ධන-ප්‍රවාහන-රථයක්-පෙරලීමෙන්-ඇතිවු-ගින්නෙන්-සිදුවු-මරණ-206-ක්-වෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=463"
}