{
       "Source": "hirunews",
       "Timestamp": "Saturday, 13 May 2017 - 16:01",
       "Headline": "ඇමරිකාව සමග සාකච්ඡාවට උතුරු කොරියාව සූදානම්",
       "News Content": "සුදුසු වාතාවරණයක් මත ඇමරිකාව සමග සාකච්ඡා කිරීමට සූදානම් බව උතුරු කොරියාව ප්‍රකාශ කළා.\nඑරට රජයේ ජ්‍යෙෂ්ඨ රාජ්‍ය තාන්ත්‍රිකයෙකු මේ බව ප්‍රකාශ කර ඇත්තේ නෝර්වේහි දී ඇමරිකානු රාජ්‍ය තාන්ත්‍රිකයෙකු සමග පැවති සාකච්ඡාවකින් අනතුරුවයි.\nඋතුරු කොරියානු නායක කිම් ජොං අන් මුණ ගැසීම ගෞරවයක් ලෙස සලකන බව ඇමරිකානු ජනාධිපති ඩොනල්ඩ් ට්‍රම්ප්ට පසුගියදා ප්‍රකාශ කළා.\nඋතුරු කොරියානු ජ්‍යෙෂ්ඨ අමාත්‍යාංශයේ ජ්‍යෙෂ්ඨ නිලධාරියෙකු වන චෝ සොන් හුයි සදහන් කළේ උතුරු කොරියාව සහ ඇමරිකා එක්සත් ජනපදය අතර නිල සාකච්ඡා පැවැත්වීම පිළිබදව දැන් අවධානය යොමුවන බවයි.",
       "URL": "https://www.hirunews.lk/161256/ඇමරිකාව-සමග-සාකච්ඡාවට-උතුරු-කොරියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=480"
}