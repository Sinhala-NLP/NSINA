{
       "Source": "hirunews",
       "Timestamp": "Sunday, 25 August 2013 - 11:05",
       "Headline": "මාල දිවයින් විදේශ ඇමති සිංගප්පුරුවේදී මිය යයි.",
       "News Content": "මාලදිවයින් විදේශ අමාත්‍ය ආචාර්ය අබ්දුල් සමාඞ් අබ්දුල්ලා සිංගප්පූරු රෝහලකදී අද මියගිය බව වාර්තාවනවා. වකුගඩු රෝගයකට ගොදුරු වී සිංගප්පූරුවේ මවුන්ට් එලිසබෙත් රෝහලේ ප්‍රතිකාර ලැබූ ඔහු මියයනවිට 67 වන වියේ පසුවුණා. ප්‍රතිකාර නිමවී පසුගිය අඟහරුවාදා රෝහලෙන් නික්මුණු මාලදිවයින් විදේශ අමාත්‍යවරයා පසුව නැවතත් රෝහල් ගතකිරීමට සිදුවුණා. ඔහුගේ දේහය මාලදිවයින වෙත යැවීමට කටයුතු කරමින් සිටින බවයි සිංගප්පූරු විදේශ කටයුතු අමාත්‍යාංශය සඳහන් කළේ.",
       "URL": "https://www.hirunews.lk/65801/මාල-දිවයින්-විදේශ-ඇමති-සිංගප්පුරුවේදී-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=810"
}