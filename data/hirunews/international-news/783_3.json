{
       "Source": "hirunews",
       "Timestamp": "Tuesday, 26 November 2013 - 10:11",
       "Headline": "බැංකොක් නුවර විපක්ෂ විරෝධතා.",
       "News Content": "තායිලන්තයේ බැංකොක් නුවර ක්‍රියාත්මක විපක්ෂයේ විරෝධතා හේතුවෙන් ආරක්ෂක අංශ වෙත වැඩි බලතල පැවරීමට අගමැතිනී යින්ලක් ශිනවත්‍රා පියවර ගෙන තිබෙනවා. දහස් සංඛ්‍යාත ජනයා බැංකොක් නුවර ඊයේ (25) දෙවන දිනටත් විරෝධතාවල නිරත වූ අතර තායි රජයේ අමාත්‍යාංශ වෙත ද ගමන් ගත්තා. මෙම විරෝධතා පාලනය කිරීම සඳහා තායි අගමැතිනිය විසින් අභ්‍යන්තර ආරක්ෂක පනත යටතේ විශේෂ බලතල ආරක්ෂක අංශ වෙත පවරනු ලැබුවා.  ඒ අනුව ඔවුන්ට මාර්ග වසා දැමීමට සහ ඇදිරි නීතිය පැනවීමට ද අවස්ථාව සැලසෙනවා. තායි විපක්ෂයේ විරෝධතාවලට මුල් වී ඇත්තේ හිටපු අගමැති සහ වත්මන් අගමැතිනියගේ සොහොයුරු තක්ෂින් ශිනවත්‍රාට දූෂණ චෝදනාවලින් සමාවක් හිමි වන පනතක් රජය විසින් සම්මත කර ගැනීමයි.",
       "URL": "https://www.hirunews.lk/72135/බැංකොක්-නුවර-විපක්ෂ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=783"
}