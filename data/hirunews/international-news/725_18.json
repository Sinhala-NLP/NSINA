{
       "Source": "hirunews",
       "Timestamp": "Friday, 19 June 2015 - 8:34",
       "Headline": "දේවස්ථානයක් තුළ 9ක් ඝාතනය කළ 21 හැවිරිදි තරුණයා",
       "News Content": "සුදු ජාතික 21 හැවිරිදි තරුණයෙකු ඇමෙරිකාවේ කළු ජාතිකයන්ගේ දේවස්ථානයකට වෙඩි ප්‍රහාරයක් එල්ල කොට පුද්ගලයන් 9 දෙනෙකු ඝාතනය කිරීමේ සිද්ධියත් සමඟ ඇමෙරිකාවේ යළි වර්ණභේදවාදය හිස එසවීමේ අවදානමක් මතුව තිබෙනවා. මෙම දේවස්ථානය ජනාධිපති බැරැක් ඔබාමා සහ මිෂෙල් ඔබාමාගේ සම්බන්ධතා සහිත ඓතිහාසික දේවස්ථානයක්. ඊයේ සිදු වූ මෙම වෙඩි තැබීමෙන් අනතුරුව පරීක්ෂණ මෙහෙයුමකදී සැකකරු අත්අඩංගුවට ගැණුනා. ඔහුගේ ෆේස්බුක් ගිණුමේ දැක්වුණු ඡායාරූපයෙන් ඩිලාන් රූෆ් නමැති මෙම පුද්ගලයා වර්ණභේදවාදී අදහස් සහිත පුද්ගලයෙකු බව පැහැදිලි වනවා. සිද්ධිය හෙළා දකිමින් ජනාධිපති බැරැක් ඔබාමා කියා සිටියේ වෙනත් දියුණු රටවල මේ ආකාරයේ සිද්ධීන් වාර්තා නොවන බවයි.",
       "URL": "https://www.hirunews.lk/111688/ඇමෙරිකාවේ-වර්ණභේදවාදය-යළි-ඉස්මතු-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=725"
}