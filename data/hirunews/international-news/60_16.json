{
       "Source": "hirunews",
       "Timestamp": "Friday, 18 February 2022 - 12:54",
       "Headline": "අහමදාබාද් බෝම්බ ප්‍රහාරයේ චූදිතයන් 38 දෙනෙකුට මරණ දඬුවම",
       "News Content": "2008 වසරේ ඉන්දියාවේ ගුජරාට් ප්‍රාන්තයේ අහමදාබාද් නුවර සිදු වූ බෝම්බ ප්‍රහාර වැලක් සම්බන්ධයෙන් වරදකරුවන් වූ 38 දෙනෙකුට විශේෂ අධිකරණයක් මගින් අද මරණ දඬුවම නියම කෙරුණා.\nපසුගිය පෙබරවාරි අට වැනි දා ගුජරාට් අධිකරණය පුද්ගලයන් 49 දෙනෙකු වරදකරුවන් කළ අතර, 28 දෙනෙකු නිදහස් කිරීමට පියවර ගත්තා.\nවසර 13ක් තිස්සේ විභාග කෙරුණු මෙම නඩුව අවසන් වූයේ පසුගිය වසරේ සැප්තැම්බර් මාසයේදියි.\n2008 වසරේ ජූනි 26 වනදා අහමදාබාද් නගරය කේන්ද්‍ර කොටගෙන විනාඩි 70ක කාලයක් තුළ බෝම්බ පිපිරීම් 21ක් සිදුවූ අතර, එහි දී 200කට අධික පිරිසක් තුවාල ලැබුවා.\nපොලිසිය ඒ සම්බන්ධයෙන් චෝදනා කළේ, ඉන්දියාව තුළ තහනම් කෙරුණු ඉන්දීය මුජහඩීන් සංවිධානයට යි.",
       "URL": "https://www.hirunews.lk/297342/අහමදාබාද්-බෝම්බ-ප්‍රහාරයේ-චූදිතයන්-38-දෙනෙකුට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=60"
}