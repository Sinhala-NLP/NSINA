{
       "Source": "hirunews",
       "Timestamp": "Tuesday, 13 July 2021 - 10:18",
       "Headline": "ඉරාකයේ කොරෝනා රෝහලක ගින්නකින් පනස් දෙදෙනෙකු ජීවිතක්ෂයට",
       "News Content": "දකුණු දිග ඉරාකයේ නසිරියා නුවර අල්හුසේන් රෝහලේ කොරෝනා හුදෙකලා කිරීමේ වාට්ටුවේ ඇති වූ ගින්නකින් පුද්ගලයින් පනස් දෙදෙනෙකු ජීවිතක්ෂයට පත්ව තිබෙනවා. තවත් විසි දෙදෙනෙකු එහිදී තුවාල ලබා ඇති බව වාර්තා වනවා.\nමාස 03 ක් ඇතුළත ඉරාකයේ කොරෝනා රෝහලක ඇති වූ දෙවන ගිනි ගැනීමේ සිද්ධිය මෙයයි.\nඊයේ රාත්‍රියේ ඇතිවූ ගින්න මේ වනවිට සිවිල් ආරක්ෂක කණ්ඩායම් විසින් මැඩපවත්වා ඇති බව සඳහන්.\nකොරෝනා වාට්ටුවේ ඔක්සිජන් ටැංකි පිපිරීමක් මෙම ගින්නට හේතුව ලෙස සැලකෙනවා. පසුගිය අප්‍රේල් මාසයේ බැග්ඩෑඩ් නුවර කොරෝනා රෝහලක ඔක්සිජන් ටැංකි පිපිරීමකින් ඇති වූ ගින්නක් හේතුවෙන් පුද්ගලයින් අසූ දෙදෙනෙකු ජීවිතක්ෂයට පත්වුණා.",
       "URL": "https://www.hirunews.lk/276835/ඉරාකයේ-කොරෝනා-රෝහලක-ගින්නකින්-පනස්-දෙදෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=106"
}