{
       "Source": "hirunews",
       "Timestamp": "Saturday, 02 January 2016 - 11:37",
       "Headline": "වසර 800 ක් පැරණි දුරකථනයක් - පිටසක්වල ජීවීන්ගේදැයි සැකයක්",
       "News Content": "වසර 800 කට වඩා පැරණි ජංගම දුරකථනයක් ඔස්ටි‍්‍රයාවෙන් හමුවී ඇතැයි පුරාවිද්‍යාඥයන් කණ්ඩායමක් පවසනවා.\nමැටි වැනි ද‍්‍රව්‍යයකින් නිර්මාණය කර ඇති උල් හැඩයකින් යුත් මෙම ජංගම දුරකථනයේ මතුපිට අංක සටහන්වන ආකාරයෙන් අක්ෂර සටහන් කර ඇති බවයි විදෙස් පුවත් සේවා පෙන්වා දෙන්නේ.\nකෙසේවෙතත් මෙම උපකරණය හමුවු ආකාරය හෝ ඒ වෙනුවෙන් සිදුකෙරුනු කැණීම් පිළිබඳ පුරාවිද්‍යාඥයන් වැඩිදුරටත් තොරතුරු ලබාදී නැහැ.\nජංගම දුරකථනයක් වැනි මෙම උපකරණය සුප්‍රසිද්ධ දුරකථන සමාගමක් විසින් මුල් කාලයේ හඳුන්වාදුන් දුරකථනයකට ද බොහෝ සෙයින් සමානකමක් දක්වනවා.\nඑමෙන්ම ඇතැම් පිරිස් පෙන්වා දෙන්නේ පිටසක්වල ජීවීන් ප්‍රථිවියට පැමිණි බවට මෙමගින් තහවුරු වන බවයි.\nඑසේ නොවන්නේ නම් ඔවුන් සහ ප්‍රථිවි ජීවීන් අතර මනා සබඳතාවක් පැවති බවට මෙම දුරකථනය හමුවීමත් සමග තහවුරු වන බවයි ඇතැම් විද්‍යාඥයන්ගේ මතය වන්නේ.\nකෙසේවෙතත් මෙම දුරකථනයේ මතුපිට සටහන් කර ඇති අක්ෂර ඔස්ටි‍්‍රයා විද්‍යාඥයන් කිසිවකුටත් අනාවරණ කර ගැනීමට මෙතෙක් හැකියාවක් ලැබී නැහැ.",
       "URL": "https://www.hirunews.lk/123255/වසර-800-ක්-පැරණි-දුරකථනයක්-පිටසක්වල-ජීවීන්ගේදැයි-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=675"
}