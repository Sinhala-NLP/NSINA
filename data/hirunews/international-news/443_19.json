{
       "Source": "hirunews",
       "Timestamp": "Saturday, 02 September 2017 - 10:08",
       "Headline": "මවක් සිය 18 හැවිරිදි පුත්‍රයා වෙඩි තබා ඝාතනය කරයි (ඡායාරූප)",
       "News Content": "18 හැවිරිදි සිය පුත්‍රයා ඝාතනය කළ මවක් ඇමරිකානු පොලීසිය විසින් අත්අඩංගුවට ගෙන තිබෙනවා.\n06 හැවිරිදි දියණිය දූෂණය කළ වරදට සේවියර් සියාරා නැමැති 18 හැවිරිදි පුත්‍රයාට මෙලෙස වෙඩි තබා ඝාතනය කර ඇති බවයි විදෙස් මාධ්‍ය වාර්තා කරන්නේ.\nසහෝදරයා විසින් තමන්ව දුෂණය බවට 06 හැවිරිදි සහෝදරිය මවට දැනුම් දීමත් සමඟ කෝපයට පත් මව සිය සහෝදරයාගේ සහය ඇතිව මෙය සිදුකර තිබෙනවා.\nසහෝදරයාගේ සහාය ඇතිව තම 18 හැවිරිදි පුත්‍රයා කැලයකට රැගෙන ගොස් වෙඩි තබන්නට සැරසෙන අවස්ථාවේ සහෝදරයා සහ පුත්‍රයා අතර පොර බැදීමක් සිදුව ඇති බවයි වාර්තා වන්නේ.\nඑම අවස්ථාවේ අදාල කාන්තාව වෙඩි පහරවල් කිහිපයක් එල්ල කර ඇති අතර එහිදී පුත්‍රයාට සහ සහෝදරයාට වෙඩි වැදී දෙදෙනාම ජිවිතක්ෂයට පත්ව තිබෙනවා.\nවෙඩි තැබීමේදී ඇයගේ පුතාට වෙඩි පහරවල් 06ක් වැදී ඇති අතර සහෝදරයාගේ උදර ප්‍රදේශයට වෙඩි පහරක් වැදී ඇති බව සඳහන්.\nපසුගිය වසරේ ජුලි මාසයේ ඇමරිකාවේ ෆ්ලොරීඩා ප්‍රාන්තයේ මෙම සිදුවීම සිදුව ඇති අතර සිද්ධිය සම්බන්ධයෙන් කරුණු අනාවරය කරගත් පොලිසිය පසුගිය 25 වනදා සැකකාර මව අත්අඩංගුවට ගෙන ඇති බවයි වාර්තා වන්නේ.\nපුද්ගල ඝාතන දෙකක් සිදුකිරීමේ චෝදනාව යටත්තේ අදාල කාන්තාවට නඩු පවරා ඇති අතර විදෙස් මාධ්‍ය වැඩිදුරටත් සඳහන් කරන්නේ සිද්ධිය සම්බධයෙන් පොලිසිය වැඩිදුර පරීක්ෂණ පවත්වන බවයි.",
       "URL": "https://www.hirunews.lk/169975/මවක්-සිය-18-හැවිරිදි-පුත්‍රයා-වෙඩි-තබා-ඝාතනය-කරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=443"
}