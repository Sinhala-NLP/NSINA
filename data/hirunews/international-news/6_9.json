{
       "Source": "hirunews",
       "Timestamp": "Monday, 11 September 2023 - 11:19",
       "Headline": "සැප්තැම්බර් ප්‍රහාරයට අදට වසර 22ක් සපිරෙයි",
       "News Content": "පුද්ගලයන් 2,977 දෙනෙකුට මරු කැඳවමින් ඇමරිකාවේ නිව්යෝක් සහ වොෂින්ටන් නගරවලට එල්ලවූ සැප්තැම්බර් 11 ප්‍රහාරයට අදට වසර 22 ක් සම්පූර්ණ වනවා.\n2001 වසරේ අද වන් දිනක අල්කයිඩා ත්‍රස්ත සංවිධානයේ මරාගෙන මැරෙන ප්‍රහාරකයින් 19 දෙනෙකු යොදාගනිමින් මෙම ප්‍රහාරය එල්ල කළේ ඇමරිකා එක්සත් ජනපදයට අයත් මගී ප්‍රවාහන ගුවන් යානා 4 ක් එකවර පැහැර ගනිමින්.\nඅදාළ යානා දැවැන්ත මිසයිල ලෙස යොදාගනිමින් ඇමරිකාවේ නිව්යෝක් නුවර ලෝක වෙළඳ මධ්‍යස්ථාන ද්විත්ව ගොඩනැගිල්ල මෙන්ම පෙන්ටගනය හෙවත් ඇමරිකානු ජාතික ආරක්ෂක දෙපාර්තමේන්තුවේ මූලස්ථාන ගොඩනැගිල්ල වෙත මරාගෙන මැරෙන ප්‍රහාර එල්ල කරනු ලැබුවා.\nපැහැරගැනීමට ලක්වූ එක් ගුවන් යානයක් වොෂින්ටන් නුවර කැපිටල් ගොඩනැගිල්ලේ ගැටීමට සැළැස්වීම අල්කයිඩා ත්‍රස්තවාදීන්ගේ අරමුණ වී තිබුණද එය ව්‍යර්ථ වී තිබුණේ යානය පෙන්සිල්වේනියා ප්‍රාන්තයේ පිට්ටනියකට කඩාවැටීමත් සමඟයි.",
       "URL": "https://www.hirunews.lk/347903/සැප්තැම්බර්-ප්‍රහාරයට-අදට-වසර-22ක්-සපිරෙයි",
       "Category": "International News",
       "Parent URL": "https://www.hirunews.lk/international-news.php?pageID=6"
}