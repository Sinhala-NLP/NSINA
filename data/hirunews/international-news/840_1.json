{
       "Source": "hirunews",
       "Timestamp": "Friday, 17 May 2013 - 10:00",
       "Headline": "මිලියන ගණන් දුම්වැටි ඇමෙරිකාවට හොර පාරේ.",
       "News Content": "ඩොලර් මිලියන ගණනක් වටිනා දුම්වැටි නීති විරෝධී ලෙස ඇමෙරිකාවට රැගෙන එන ජාවාරම්කරුවන් කල්ලියක් ඇමෙරිකාව විසින් හෙළිදරව් කරගෙන තිබෙනවා. මේ සම්බන්ධයෙන් පලස්තීන සංක්‍රමණිකයන් 16 දෙනෙකු අත්අඩංගුවට ගෙන ඇති අතර, ඔවුන්ගෙන් 3 දෙනෙකු ත්‍රස්තවාදීන් සමග සම්බන්ධතා පවත්වන බවට තොරතුරු හෙළි වී ඇතැයි ඇමෙරිකානු නීතිපති දෙපාර්තමේන්තුව ප්‍රකාශ කළා. මොවුන් විසින් ඇමෙරිකාවට ගෙන ආ දුම්වැටි ප්‍රමාණය මෙතෙක් හෙළි දරව් වී නොමැති අතර ඔවුන්ගේ ගිණුම්වල අවම වශයෙන් ඩොලර් මිලියන 55 ක් තැන්පත් කර ඇති බවයි සොයා ගෙන ඇත්තේ.",
       "URL": "https://www.hirunews.lk/59126/මිලියන-ගණන්-දුම්වැටි-ඇමෙරිකාවට-හොර-පාරේ",
       "Category": "International News",
       "Parent URL": "https://www.hirunews.lk/international-news.php?pageID=840"
}