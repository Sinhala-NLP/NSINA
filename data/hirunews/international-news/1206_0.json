{
       "Source": "hirunews",
       "Timestamp": "Saturday, 05 January 2013 - 7:58",
       "Headline": "මලාලා යළි පාසල් යයි.",
       "News Content": "මීට මාස 3කට පෙර, පාසල් යාම හේතුවෙන් තලෙයිබාන් වෙඩි පහරට ලක්වී මාරාන්තික තුවාල ලැබූ පාකිස්තාන දැරිය මලාලා යුසෆායි, ඇය ප්‍රතිකාර ලැබූ බ්‍රිතාන්‍යයේ ක්වීන් එළිසබෙත් රෝහලෙන් ඊයේ (04) නික්මුණා. 15 හැවිරිදි මලාලා දැන් සුවය ලබා ඇති නමුදු ඇයට තවත් ශල්‍යකර්ම කිහිපයක් ඉදිරියේ දී සිදුකිරීමට නියමිත බව සඳහන්. කෙසේ නමුත් මලාලාට මෙන්ම ඇගේ සොහොයුරන්ට ද දැන්  බ්‍රිතාන්‍යයේ අධ්‍යාපනය ලැබීමේ අවස්ථාවක් උදා වී තිබෙනවා. ඒ, පාකිස්තාන රජය විසින් ඇගේ පියා බ්‍රිතාන්‍යයේ තානාපති කාර්යාලයට අනුයුක්ත කිරීමත් සමගයි. ඒ අනුව මලාලාගේ මව සහ බාල සොහොයුරන් වන කෞෂල් සහ අතුල් ද මේ වන විට එංගලන්තය බලා ගොස් සිටිනවා.",
       "URL": "https://www.hirunews.lk/50851/මලාලා-යළි-පාසල්-යයි",
       "Category": "International News",
       "Parent URL": "https://www.hirunews.lk/international-news.php?pageID=1206"
}