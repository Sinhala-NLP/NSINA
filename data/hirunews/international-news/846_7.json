{
       "Source": "hirunews",
       "Timestamp": "Monday, 22 April 2013 - 15:32",
       "Headline": "ඇමරිකාවේ සියැටල් නුවර වෙඩි තැබීමකින් 5 දෙනෙකු මරුට.",
       "News Content": "ඇමරිකාවේ සියැටල් නුවර මහල් නිවාස සංකීර්ණයක අද (22) සිදුවූ වෙඩි හුවමාරුවකදී පුද්ගලයන් 5 දෙනෙකු මිය ගොස් තිබෙනවා. වෙඩි හුවමාරුව පිළිබදව 911 පොලිස් හදිසි ඇමතුම් අංකයට ඇමතුම් කිහිපයක්ම ලැබීමත් සමගයි පොලීසිය එහි ගොස් ඇත්තේ. එහිදී එක් නිවසක යුවලක් ඝාතනය කර තිබූ අතර, ගොඩනැගිල්ලේ රථගාල තුළ තුවාල ලැබූ පුද්ගලයන් දෙදෙනෙකු සිටි බව සදහන්. ඉන් එක් අයෙකු තුවක්කුවක් එල්ල කිරීමත් සමග තමන් ඔවුන්ට වෙඩි තැබූ බව පොලීසිය ප්‍රකාශ කළා. රථ ගාලේ තවත් පුද්ගලයෙකුගේ මළ සිරුරක් තිබූ බවයි පොලීසිය සදහන් කළේ. මෙම වෙඩි තැබීමට හේතුව මෙතෙක් අනාවරණය වී නැහැ.",
       "URL": "https://www.hirunews.lk/57620/ඇමරිකාවේ-සියැටල්-නුවර-වෙඩි-තැබීමකින්-5-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=846"
}