{
       "Source": "hirunews",
       "Timestamp": "Tuesday, 23 October 2018 - 7:25",
       "Headline": "කශෝගි ඝාතනය, ස්කයිප් ඇමතුමකින් මෙහෙය වූ බවට තොරතුරු",
       "News Content": "මාධ්‍යවේදී ජමාල් කශෝගි ඝාතනය සෞදියේ කිරුළ හිමි මොහොමඩ් බින් සල්මාන්ගේ මාධ්‍ය උපදේශක සවුද් අල් කටානි, ස්කයිප් ඇමතුමක් මගින් මෙහෙය වූ බවට තොරතුරු අනාවරණ වී තිබෙනවා.\nරොයිටර් ප්‍රවෘත්ති සේවය සඳහන් කළේ ඔහු අදාළ ඇමතුම සෞදි අරාබියේ සිට තුර්කියේ ඉස්තාන්බුල් නුවර සෞදි කොන්සල් කාර්යාාලය වෙත යොමු කර ඇති බවයි.\nඅදාළ ඇමතුම තුර්කි බලධාරීන් විසින් පටිගත කොට ඇති අතර, ජනාධිපති අර්ඩවාන් සතුව එහි පිටපතක් ඇති බවයි වාර්තා වන්නේ.\nඝාතනය සඳහා සෞදි අරාබියේ සිට පැමිණි 15 දෙනාගේ හඬ නොව වෙනත් අයෙකු තර්ජනය කරන අයුරු එහි පටිගත වී තිබෙනවා.\nඒ අනුවයි සවුද් අල් කටානි ඊට සම්බන්ධ බව අනාවරණ වී ඇත්තේ.\nඝාතනය පිළිගැනීමෙන් අනතුරුව සෞදි අරාබිය ඔහු තනතුරෙන් ඉවත් කරනු ලැබුවා.\nකෙසේ නමුත් කටානි මීට පෙර ප්‍රකාශ කර ඇත්තේ තමා කිසිවිටෙකත් කිරුළ හිමි මොහොමඩ් බින් සල්මාන් කුමරුගේ අවසරයකින් තොරව කිසිවක් සිදුනොකරන බවයි.",
       "URL": "https://www.hirunews.lk/202726/කශෝගි-ඝාතනය-ස්කයිප්-ඇමතුමකින්-මෙහෙය-වූ-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=323"
}