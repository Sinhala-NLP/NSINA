{
       "Source": "hirunews",
       "Timestamp": "Friday, 12 April 2013 - 10:24",
       "Headline": "උතුරු කොරියාවට න්‍යෂ්ටික ප්‍රහාරයක් එල්ල කිරීමේ හැකියාවක් නැහැ. -  ඇමෙරිකාව",
       "News Content": "උතුරු කොරියාවට න්‍යෂ්ටික අවි සහිත මිසයිල එල්ල කිරීමේ හැකියාවක් නොමැති බව ඇමෙරිකානු ආරක්ෂක මූලස්ථානය වන පෙන්ටගනය ප්‍රකාශ කළා. උතුරු කොරියාවෙන් එවැනි ප්‍රහාරයක් එල්ල වීමේ දැඩි අවදානමක් නොමැති බවයි පෙන්ටගනයේ ඔත්තු සේවා සඳහන් කර ඇත්තේ. උතුරු කොරියාව විසින් න්‍යෂ්ටික අවි මුළුමනින්ම සාර්ථක ලෙස අත්හදා බලා නොමැති බව ද එහි අදහසයි. න්‍යෂ්ටික පිපිරීම් සිදුකළ ද මිසයිලයක යෙදවීමට තරම් ප්‍රමාණවත් න්‍යෂ්ටික අවියක් නිෂ්පාදනය කිරීමේ හැකියාව උතුරු කොරියාවට නොමැති බවත්, පෙන්ටගනය තවදුරටත් සඳහන් කළා. කෙසේ නමුත් ඇතමුන් පෙන්වා දෙන්නේ උතුරු කොරියාවට කිලෝමීටර් 4000 ක් පමණ දුරට මිසයිල එල්ල කිරීමේ හැකියාවක් ඇති බවයි.",
       "URL": "https://www.hirunews.lk/57022/උතුරු-කොරියාවට-න්‍යෂ්ටික-ප්‍රහාරයක්-එල්ල-කිරීමේ-හැකියාවක්-නැහැ-ඇමෙරිකාව",
       "Category": "International News",
       "Parent URL": "https://www.hirunews.lk/international-news.php?pageID=849"
}