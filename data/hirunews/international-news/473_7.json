{
       "Source": "hirunews",
       "Timestamp": "Wednesday, 07 June 2017 - 13:55",
       "Headline": "තවත් ගුවන් සමාගමක් කටාර් මගීන් ප්‍රතික්ෂේප කරයි",
       "News Content": "ඕස්ට්‍රේලියාවේ කොන්ටාස් ගුවන් සමාගම, කටාර් වැසියන් සිය ගුවන් යානා මගින් ප්‍රවාහනය කිරීම ප්‍රතික්ෂේප කර තිබෙනවා.\nවිදෙස් මාධ්‍ය වාර්තා කළේ ඩුබායි රාජ්‍යය වෙත කටාර් වැසියන් මෙලෙස ප්‍රවාහනය කිරීම ඔවුන් විසින් අත්හිටුවා ඇති බවයි.\nඑක්සත් අරාබි එමීර් රාජ්‍යය විරෝධය පළ කිරීම මීට හේතුවී තිබෙනවා.\nපිලිපීන ගුවන් සමාගම ද ඊයේ සිය ගුවන් යානා මගින් කටාර් වැසියන් ප්‍රවාහනය කිරීම ප්‍රතික්ෂේප කළා.\nසෞදි අරාබිය ඇතුළු මැදපෙරදිග රටවල් කිහිපයක් කටාර් රාජ්‍යය සමඟ තානාපති සබදතා අත්හිටුවීමට පසුගියදා තීරණය කළේ කටාරය ත්‍රස්තවාදය සමඟ සබදතා පවතින බවට චෝදනා කරමින්.\nමෙම තීරණයත් සමඟ මැදපෙරදිග කලාපයේ ගුවන් ගමන්වලට දැඩි බලපෑමක් එල්ල වී තිබෙනවා.",
       "URL": "https://www.hirunews.lk/163038/තවත්-ගුවන්-සමාගමක්-කටාර්-මගීන්-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=473"
}