{
       "Source": "hirunews",
       "Timestamp": "Tuesday, 16 August 2016 - 14:26",
       "Headline": "ඇමරිකානු ලුවිසියානා ප්‍රාන්තයේ ජල ගැල්මෙන් 20,000ක් අවතැන්",
       "News Content": "ධාරාණිපාත වර්ෂාව සමඟ ඇමරිකානු ලුවිසියානා ප්‍රාන්තයේ ඇති වී තිබෙන ජල ගැල්ම හේතුවෙන් 20,000කට අධික ජනයා ඔවුන්ගේ නිවෙස්වලින් ඉවත් කරගෙන තිබෙනවා.\nඉන් 10,000ක් පමණ තාවකාලික කූඩාරම්වල රදවා ඇති බවයි විදෙස් වාර්තා සඳහන් කළේ.\nජල ගැල්මෙන් ජීවිත හානි 6ක් ද මේ වන විට වාර්තා වී තිබෙනවා.\nප්‍රාන්තය හරහා ගලා බසින අමිටේ ගංඟාව පිටාර මට්ටමේ සිට අඩි 14ක් ඉහළ ගොස් ඇති අතර, එය 1983 වසරේ ජල ගැල්මේ මට්ටම ද ඉක්මවා ඇති බව සදහන්.\nමෙහි සුසාන භූමියක මිහිදන් කර තිබූ මිනී පෙට්ටි ජල ගැල්මත් සමඟ මතුවී මාර්ගයේ පාවෙන අයුරු විදෙස් ප්‍රවෘත්ති සේවා වාර්තා කළා.",
       "URL": "https://www.hirunews.lk/140761/ඇමරිකානු-ලුවිසියානා-ප්‍රාන්තයේ-ජල-ගැල්මෙන්-20000ක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=597"
}