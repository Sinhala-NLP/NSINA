{
       "Source": "hirunews",
       "Timestamp": "Tuesday, 11 April 2017 - 9:21",
       "Headline": "ඕස්ට්‍රේලියාවට තවත් සුළි සුළඟක්",
       "News Content": "ජීවිත 6ක් බිළි ගනිමින් ක්වීන්ස්ලන්ත ප්‍රාන්තයේ ඉමහත් විනාශයක් සිදුකළ ඩෙබී සුළි සුළඟ හමා සති දෙකක් ගතවීමට පෙර ඕස්ට්‍රේලියාවට තවත් සුළ සුළං අවදානමක් ළඟා වී තිබෙනවා.\nකාලගුණ අංශ ප්‍රකාශ කළේ ඕස්ට්‍රේලියාව සහ ඉන්දුනීසියාව අතර මුහුදු තීරයේ මෙම සූළි කුණාටුව වර්ධනය වෙමින් පවතින බවයි.\nඑය අද දිනයේදී සුළි සුළඟක් බවට පත්වනු ඇතැයි අපේක්ෂා කරන අතර, ඉන්පසු එය ෆ‍්‍රාන්සස් ලෙස හැදින්වීමටයි කාලගුණ අංශ තීරණය කර ඇත්තේ.\nදැඩි වර්ෂාපතනයක් ඇති කරමින් ප්‍රචණ්ඩ සුළං රැළි සමඟ එය ඕස්ට්‍රේලියාවේ උතුරුදිග දිවයින් වලට අද සන්ධ්‍යාවේ ළඟා වනු ඇතැයි විශ්වාස කෙරෙනවා.",
       "URL": "https://www.hirunews.lk/158960/ඕස්ට්‍රේලියාවට-තවත්-සුළි-සුළඟක්",
       "Category": "International News",
       "Parent URL": "https://www.hirunews.lk/international-news.php?pageID=494"
}