{
       "Source": "hirunews",
       "Timestamp": "Sunday, 19 March 2017 - 10:47",
       "Headline": "උත්තර් ප්‍රදේශ් ප්‍රාන්තයේ මුල් පුටුව හින්දු පූජකවරයෙකුට",
       "News Content": "ඉන්දියාවේ වඩාත් ජනාකීර්ණ සහ දේශපාලනමය වශයෙන් වැදගත් ප්‍රාන්තය වන උත්තර් ප්‍රදේශ් ප්‍රාන්තයේ මහ ඇමති ධුරයට හින්දු පූජකවරයෙකු වන 46 හැවිරිදි යෝගි අදිත්‍යනාත් පත්කර තිබෙනවා.\nඒ, අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය, උත්තර්ප්‍රදේශ් ප්‍රාන්ත මැතිවරණයෙන් විශිෂ්ඨ ජයග්‍රහණයක් අත්කරගැනීමෙන් සතියකට පසුවයි.\nපස්වතාවක් ඉන්දීය ලෝක් සභාවේ මන්ත්‍රීවරයෙකු වූ යෝගී අදිත්‍යනාත්, අග්‍රාමාත්‍ය මෝදි හමුවීම සඳහා නවදිල්ලියට ගොස් සිටි අතර ඊයේ නැවතත් ගුවන් මගින් ලක්නව් නුවරට පැමිණියේ සිය පක්ෂයේ ප්‍රාන්ත සභා නියෝජිතයන් 312 දෙනා මුණගැසීම සඳහායි.\nමේ අනුව ඔහු, අකිලේෂ් යාදව් වෙනුවට අද උත්තර්ප්‍රදේශ් මහ ඇමතිවරයා ලෙස දිව්රුම් දෙනු ඇති.\nයෝගී අදිත්‍යනාත් වයස අවුරුදු 26 දී ඉන්දීය ලෝක් සභාවට තේරී පත්වූ අතර හින්දුත්වා නැමති හින්දු ජාතිකවාදී ව්‍යාපාරයේ නියමුවෙකු ලෙසයි සැළකෙන්නේ.",
       "URL": "https://www.hirunews.lk/157210/උත්තර්-ප්‍රදේශ්-ප්‍රාන්තයේ-මුල්-පුටුව-හින්දු-පූජකවරයෙකුට",
       "Category": "International News",
       "Parent URL": "https://www.hirunews.lk/international-news.php?pageID=504"
}