{
       "Source": "hirunews",
       "Timestamp": "Monday, 23 November 2015 - 14:58",
       "Headline": "ජපාන - යසුකුනි යුද ස්මාරක පරිශ්‍රයේ පිපිරීමක්",
       "News Content": "දෙවන ලෝක යුද්ධයේදී මියගිය ජපාන හමුදා සාමාජිකයන් වෙනුවෙන් ඉදිකර ඇති ටෝකියෝ නුවර යසුකුනි යුද ස්මාරක ගොඩනැගිලි පරිශ්‍රයේ අද සුළු පිපිරීමක් සිදුවුණා. එහි මහජන වැසිකිලි ගොඩනැගිල්ලේ පිපිරීම සිදුව ඇති අතර, ගොඩනැගිල්ලට සුළු හානි සිදුව තිබෙනවා.\nටෝකියෝ පොලීසිය මෙහි තිබී පිපිරීමක් සිදුකළ බවට සාක්ෂි සොයාගෙන ඇති බව සඳහන්.\nසිද්ධියෙන් කිසිවෙකුටත් හානියක් සිදුව නැහැ.\nයසුකුනි යුද ස්මාරකයේ දෙවන ලෝක යුද්ධයේ ජපාන හමුදා ප්‍රධානීන් 14 දෙනෙකුගේ භෂ්මාවශේෂ තැන්පත් කර ඇති අතර දකුණු කොරියාව සහ බටහිර රටවල් ඔවුන් සලකන්නේ යුද අපරාධකරුවන් ලෙසයි. මේ නිසා මෙම යුද ස්මාරකය මතභේදයට ලක්වූවක්.",
       "URL": "https://www.hirunews.lk/120708/ජපාන-යසුකුනි-යුද-ස්මාරක-පරිශ්‍රයේ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=687"
}