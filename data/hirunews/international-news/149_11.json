{
       "Source": "hirunews",
       "Timestamp": "Monday, 07 December 2020 - 15:12",
       "Headline": "ඔක්සිජන් සැපයුම අඩාලවී පාකිස්ථානයේ කොරෝනා ආසාදිතයින් හයදෙනෙකු මරුට",
       "News Content": "පාකිස්ථානයේ උතුරු පේෂාවර් නගරයේ රෝහලක කොරෝනා ආසාදිත රෝගීන් හයදෙනෙකු ඔක්සිජන් සැපයුම අඩුවීම හේතුවෙන් මියගොස් තිබෙනවා.\nප්‍රතිකාර ලබන අනෙකුත් රෝගීන්ද අඩු ඔක්සිජන් සැපයුමක් යටතේ තබා ගැනීමට සිදුව ඇති බවටයි වාර්තාවන්නේ.\nඑමෙන්ම මෙලෙස ඔක්සිජන් හිඟවීම හේතුවෙන් දරු ප්‍රසූතිය සඳහා පැමිණි 200 දෙනෙකුට පමණ පැය ගණනක් බලා සිටීමට සිදුව ඇති බවයි විදෙස් මාධ්‍ය වාර්තා කළේ.\nනිසි වේලාවට ඔක්සිජන් සිලින්ඩර් රෝහලට ලබා නොගැනීම සම්බන්ධයෙන් රෝහලේ සේවකයන් කිහිපදෙනෙකු ද වැඩ තහනමට ලක් කර ඇති බව සඳහන්.",
       "URL": "https://www.hirunews.lk/256502/ඔක්සිජන්-සැපයුම-අඩාලවී-පාකිස්ථානයේ-කොරෝනා-ආසාදිතයින්-හයදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=149"
}