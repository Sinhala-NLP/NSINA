{
       "Source": "hirunews",
       "Timestamp": "Monday, 18 September 2023 - 17:14",
       "Headline": "මාළු විෂ වීමෙන් කාන්තාවක් රෝහලේ",
       "News Content": "අමෙරිකාවේ කැලිෆෝනියා ප්‍රාන්තයෙන් කාන්තාවක් මාළු ආහාරයට ගෙන ජීවිතයත් මරණයත් අතර සටනක නිරත වන පුවතක් වාර්තා වී තිබෙනවා.\nඅමෙරිකාවේ කැලිෆෝනියා ප්‍රාන්තයේ ලෝරා නමැති කාන්තාවක් මෙලෙස පීඩාවට පත්ව ඇති බවයි ජාත්‍යන්තර මාධ්‍ය සඳහන් කරන්නේ.\nඑම කාන්තාව ප්‍රදේශයේ වෙළෙඳපොළට ගොස් මාළු වර්ගයක් මිලට ගෙන එය පිළියෙල කර ඇති අතර එය ආහාරයට ගැනීමෙන් අනතුරුව ඇයගේ ශරීරය කෙටි කාලයක් තුළ වෙනස්කම්වලට භාජනය වී ඇති බවයි වාර්තා වන්නේ.\nඑහිදී ඇයගේ ඇඟිලි කළු වී ඇති අතර කකුල් සහ යටි තොල් කළු වී තිබෙනවා.\nඇයව ප්‍රතිකාර සඳහා රෝහලට ඇතුළත් කළ ලෝරාගේ වකුගඩුවලට හානි සිදුවී ඇති අතර අත් පා සම්පූර්ණයෙන්ම අකර්මණ්‍ය වී ඇති බැවින් ඇය මේ වන විටත් ජීවිතය වෙනුවෙන් සටන් කරමින් සිටින බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/348667/මාළු-විෂ-වීමෙන්-කාන්තාවක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=4"
}