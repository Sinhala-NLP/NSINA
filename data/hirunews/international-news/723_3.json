{
       "Source": "hirunews",
       "Timestamp": "Sunday, 28 June 2015 - 16:07",
       "Headline": "අධික උෂ්ණත්වයෙන් පාකිස්ථානයේ මියගිය ගණන 1233 දක්වා ඉහළට",
       "News Content": "පාකිස්ථානයේ සින්දු ප්‍රාන්තයේ අධික උෂ්ණත්වය හේතුවෙන් මියගිය පුද්ගලයින්ගේ සංඛ්‍යාව මේ වනවිට 1233 දක්වා ඉහළ ගොස් තිබෙනවා. විදෙස් වාර්තා සඳහන් කළේ අධික උෂ්ණත්වය හේතුවෙන් පුද්ගලයින් 1923 ක් රෝහල්වල ප්‍රතිකාර ලබන බවයි. අධික උෂ්ණත්වය හේතුවෙන් පසුගිය දින කිහිපය පුරාවට සින්දු ප්‍රාන්තයේ ජනතාව දැඩි පීඩාවට පත්වුණා. උෂ්ණත්වය හේතුවෙන් සින්දු ප්‍රාන්තය ඇතුළු තවත් ප්‍රදේශ කිහිපයක වෙනත් රෝග පැතිරයාමේ අවදානමක් ද මතුව ඇති බවයි එරට මාධ්‍ය වාර්තා සඳහන් කළේ. පසුගිය දින කිහිපය පුරා සින්දු ප්‍රාන්තයට සෙල්සියස් අංශක 35 ත් 45 ත් අතර උෂ්ණත්වයක් පැවතියා.",
       "URL": "https://www.hirunews.lk/112259/අධික-උෂ්ණත්වයෙන්-පාකිස්ථානයේ-මියගිය-ගණන-1233-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=723"
}