{
       "Source": "hirunews",
       "Timestamp": "Tuesday, 04 January 2022 - 8:42",
       "Headline": "න්‍යෂ්ටික යුද්ධයක් වැළැක්වීමට මහබලවතුන් අතර එකඟත්වයක්",
       "News Content": "න්‍යෂ්ටික අවි තවදුරටත් ව්‍යාප්තවීම සහ න්‍යෂ්ටික යුද්ධයක් වළක්වාලීමට ලොව න්‍යෂ්ටික බලවතුන් එකඟත්වයකට පැමිණ තිබෙනවා.\nචීනය, රුසියාව, බි්‍රතාන්‍යය, ඇමරිකා එක්සත් ජනපදය සහ ප්‍රංශය යන එක්සත් ජාතීන්ගේ ආරක්ෂක මණ්ඩලයේ නිත්‍ය සාමාජිකයන් ඒ සඳහා එකඟත්වය පළ කර ඇති බවයි විදෙස් වාර්තා සදහන් කළේ.\nන්‍යෂ්ටික යුද්ධයක් වැළැක්වීම මූලික වගකීමක් ලෙස සලකා කටයුතු කිරීම සහ ක්‍රමෝපාය අවදානම අවම කිරීමට මෙන්ම සුරක්ෂිත වාතාවරණයක් නිර්මාණය කිරීම සඳහා සියලු රටවල් හා එක්ව කටයුතු කිරීමට ද ඔවුන් එකඟ වී තිබෙනවා.\nමේ සම්බන්ධයෙන් ප්‍රකාශයක් නිකුත් කරමින් රුසියාව සදහන් කළේ, න්‍යෂ්ටික යුද්ධයක ජයග්‍රාහකයන් කිසිවෙකු නො මැති අතර, එවැන්නක් ආරම්භ නො කළ යුතු බවට න්‍යෂ්ටික බලවතුන් එකඟ වූ බවයි.",
       "URL": "https://www.hirunews.lk/292970/න්‍යෂ්ටික-යුද්ධයක්-වැළැක්වීමට-මහබලවතුන්-අතර-එකඟත්වයක්",
       "Category": "International News",
       "Parent URL": "https://www.hirunews.lk/international-news.php?pageID=69"
}