{
       "Source": "hirunews",
       "Timestamp": "Tuesday, 21 May 2013 - 13:18",
       "Headline": "බ්‍රිතාන්‍ය ජාතිකයෙක් අන්තර්ජාතික ගගන මධ්‍යස්ථානයට.",
       "News Content": "බ්‍රිතාන්‍යයේ හිටපු හමුදා හෙලිකොප්ටර් නියමුවෙකු වන මේජර් ටිම් පීක් අන්තර්ජාතික ගගන මධ්‍යස්ථානය වෙත යන මීළඟ ගගනගාමීන් කණ්ඩායමට නම් කර තිබෙනවා. ඒ අනුව ඔහු ජාත්‍යන්තර උඩු ගුවන් මධ්‍යස්ථානය වෙත යන ප්‍රථම බ්‍රිතාන්‍ය ජාතිකයා වනු ඇති. මේජර් ටිම් පීක් ඇතුලූ ගගනගාමීන් හයදෙනෙකු 2015 වසරේ නොවැම්බරයේදී උඩුගුවන් මධ්‍යස්ථානය වෙත යාමට නියමිතයි. ඔවුන් එහි මාස 6 ක් රැඳී සිටිමින් පර්යේෂණවලට සහභාගිවනු ඇති. අන්තර්ජාතික ගගන මධ්‍යස්ථානය වෙත යන මීළඟ කණ්ඩායම තෝරාගෙන ඇත්තේ ඒ සඳහා අයදුම් කළ 8 000 ක් අතුරෙන්.",
       "URL": "https://www.hirunews.lk/59394/බ්‍රිතාන්‍ය-ජාතිකයෙක්-අන්තර්ජාතික-ගගන-මධ්‍යස්ථානයට",
       "Category": "International News",
       "Parent URL": "https://www.hirunews.lk/international-news.php?pageID=838"
}