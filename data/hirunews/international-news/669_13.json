{
       "Source": "hirunews",
       "Timestamp": "Thursday, 28 January 2016 - 15:07",
       "Headline": "මිස්ටර් බීන් යළි විවාහ දිවියට ?",
       "News Content": "මිස්ටර් බින් ලෙස සැමගේ සිත් දිනාගත් රෝවන් ඇට්කින්සන් සිය නව පෙම්වතය සමග ලන්ඩන් නුවර නිවසේ පදිංචියට ගොස් තිබෙනවා.\nඒ ඔහු තම පළමු බිරිඳගෙන් දික්කසාද වී සතියකට පමණ පසුවයි.\nමිස්ටර් බීන්, ලුවයිස් ෆෝර්ඩ් නම් කාන්තාව සමග වසර දෙකකට ආසන්න කාලයක සිට සම්බන්ධතා පවත්වාගෙන පැමිණි බව සඳහන්.\nමේවන විට 60 වන වියෙහි පසුවන රෝවන් ඇට්කින්සන්ගේ වත්මන් පෙම්වතියගේ වයස අවුරුදු 32 ක්.\nඇය මීට පෙර මිස්ටර් බින් චිත්‍රපටවල සහය නිළියක් ලෙස කටයුතු කල අයෙක් ද වනවා.\nමිස්ටර් බින් සහ ලුවයිස් ෆෝර්ඩ්ගේ සම්බන්ධය පළමු වරට මාධ්‍යයට හෙළි කෙරුනේ 2014 වසරේදීයි.\nරෝවන් ඇට්කින්සන් ලන්ඩන් නුවර පදිංචියට පැමිණි නිවසේ වටිනාකම පවුම් මිලියන 5 කට ආසන්න බව සඳහන්.\nඔහු තම පළමු බිරිඳ වු සුනේත්‍රා සැස්ටි‍්‍ර සමග වසර 24 කට ආසන්න කාලයක් විවාහ ජීවිතය ගතකර තිබෙනවා.\nඇය දික්කසාද කිරීමට හේතුවක් මෙතෙක් අනාවරණ කර නැහැ.\nඇතැම් පිරිස් පෙන්වා දෙන්නේ මිස්ටර් බින්ගේ නව පෙම්වතිය චැනල් ෆෝ නාලිකාවේ සේවය කල අතර ඇයට එම වෘත්තියෙන් ඉහළට පැමිණීමට ද මෙම සම්බන්ධතාව හේතුවු බවයි.",
       "URL": "https://www.hirunews.lk/124940/මිස්ටර්-බීන්-යළි-විවාහ-දිවියට",
       "Category": "International News",
       "Parent URL": "https://www.hirunews.lk/international-news.php?pageID=669"
}