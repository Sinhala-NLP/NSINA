{
       "Source": "hirunews",
       "Timestamp": "Sunday, 12 December 2021 - 14:56",
       "Headline": "ඉන්දියාවේ ඔමික්‍රොන් ආසාදිතයන් සංඛ්‍යාව තවත් ඉහළට",
       "News Content": "ඉන්දියාවේ ආන්ද්‍ර ප්‍රදේශ්, චන්දිගාර් සහ කර්ණාටක ප්‍රාන්තවලින් නව ආසාදිතයන් තුන්දෙනෙකු වාර්තාවීමත් සමඟ එරට ඔමික්‍රොන් කොරෝනා ප්‍රභේදය ආසාදනය වූ පුද්ගලයින්ගේ සංඛ්‍යාව 36 දක්වා ඉහළ ගොස් තිබෙනවා.\nමීට අමතරව දිල්ලි, රජස්ථාන්, මහාරාෂ්ඨ සහ ගුජරාට් ප්‍රාන්තවලින්ද ඔමික්‍රොන් ආසාදිතයන් වාර්තාවී ඇති බවයි ඉන්දීය මාධ්‍ය වාර්තා සඳහන් කළේ. දකුණු අප්‍රිකාවෙන් මුල්වරට හඳුනාගැනුණු ඔමික්‍රොන් කොරෝනා ප්‍රභේදය මේ වනවිට ලොව රටවල් 59කට ව්‍යාප්ත වී තිබෙනවා.\nලෝක සෞඛ්‍ය සංවිධානය පසුගිය සතියේ ප්‍රකාශ කළේ ඔමික්‍රොන් ප්‍රභේදය මගින් කොරෝනා ව්‍යාප්තිය සීග්‍රයෙන් ඉහළ යාමට පෙර ආසියා - පැසිෆික් කලාපයේ බූස්ටර් හෙවත් වර්ධක එන්නත්කරණ වැඩසටහන් කඩිනම් කළ යුතු බවයි.",
       "URL": "https://www.hirunews.lk/290786/ඉන්දියාවේ-ඔමික්‍රොන්-ආසාදිතයන්-සංඛ්‍යාව-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=74"
}