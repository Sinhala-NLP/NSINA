{
       "Source": "hirunews",
       "Timestamp": "Friday, 17 March 2017 - 9:29",
       "Headline": "ජනපති ට්‍රම්ප්, චීන නායකයා හමුවීම අප්‍රේල් මාසයේදී",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ චීන ජනාධිපති ෂී ජින්පින් අතර සමුළුවක් මේ වසරේ අප්‍රේල් මාසයේ ඇමරිකාවේදී පැවැත්වෙන බව විදෙස් මාධ්‍ය වාර්තා කළා.\nජනාධිපති ට්‍රම්ප්ගේ සුප්‍රකට නිවාඩු නිකේතන ප්‍රදේශයක් වූ ෆ්ලොරිඩාවේ මා - අලාගෝ හිදී එය පැවැත්වීමටයි සැලසුම් කර ඇත්තේ.\nකෙසේ නමුත්, ඇමරිකානු සහ චීන නායකයන්ගේ හමුව පිළිබද අවසන් තීරණයකට එළඹෙනු ඇත්තේ ඇමරිකානු රාජ්‍ය ලේකම් රෙක්ස් ටිලර්සන්ගේ චීන චාරිකාවෙන් අනතුරුවයි.\nදැනට ආසියාතික සංචාරයක නිරත වන ඔහු හෙට දිනයේ බීජිං නුවරට පැමිණෙනු ඇතැයි අපේක්ෂා කෙරෙනවා.\nජනාධිපතිවරණ සමයේදී දැඩි චීන විරෝධී ප්‍රතිපත්තියක් අනුගමනය කළ ද, ජනපති ට්‍රම්ප් දැන් චීනය සමග යහපත් ව්‍යාපාරික සබදතා පවත්වා ගැනීමට කටයුතු කරනු ඇති බව සදහන්.",
       "URL": "https://www.hirunews.lk/157063/ජනපති-ට්‍රම්ප්-චීන-නායකයා-හමුවීම-අප්‍රේල්-මාසයේදී",
       "Category": "International News",
       "Parent URL": "https://www.hirunews.lk/international-news.php?pageID=505"
}