{
       "Source": "hirunews",
       "Timestamp": "Sunday, 13 September 2015 - 19:50",
       "Headline": "ඉන්දියාවේ 90කට මරු කැදවූ ආපන ශාලාවේ පිපිරීමට හේතුව හෙළි වේ",
       "News Content": "ඉන්දියාවේ මධ්‍ය ප්‍රදේශ් හි ජහුබා නගරයේ දෙමහල් ආපන ශාලාවක සිදුවූ පිපිරීමට හේතුව ඒ අසළ පුපුරණ ද්‍රව්‍ය  ගබඩා කර තිබූ වෙළදසැලක ඇති වූ විදුලි කාන්දුවක් බවට දැන් අනාවරණ වී තිබෙනවා. මීට පෙර සිදුකළ පරීක්ෂණවලින් අනාවරණ වුණේ අදාළ පිපිරීමට හේතුව ගෑස් කාන්දුවක් බවයි. පුපුරණ ද්‍රව්‍ය ගබඩා කර තිබූ වෙළදසැලේ හිමිකරු  ප්‍රදේශයෙන් පලා ගොස් ඇති බවයි ඉන්දීය මාධ්‍ය වාර්තා සඳහන් කළේ. ඊයේ උදෑසන මෙම ආපන ශාලාවේ සිදුවූ පිපිරීමෙන් 90කට අධික පිරිසක් ජීවිතක්ෂයට පත්වූ අතර තවත් 100 දෙනෙකු තුවාල ලබා රෝහල් ගත කළා.",
       "URL": "https://www.hirunews.lk/116518/ඉන්දියාවේ-90කට-මරු-කැදවූ-ආපන-ශාලාවේ-පිපිරීමට-හේතුව-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=705"
}