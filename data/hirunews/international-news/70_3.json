{
       "Source": "hirunews",
       "Timestamp": "Sunday, 02 January 2022 - 10:41",
       "Headline": "ඉන්දියාවෙන් ඇෆ්ගනිස්ථානයට කොරෝනා එන්නත්",
       "News Content": "මානුෂිය ආධාර වශයෙන් ඉන්දියාව ඇෆ්ගනිස්ථානයට කොරෝනා එන්නත් පන්ලක්ෂයක් පරිත්‍යාග කර තිබෙනවා.\nකොවැක්සින් කොරෝනා එන්නත් තොගයක් ඊයේ (01) මෙලෙස ඇෆ්ගනිස්ථානය වෙත යවා ඇති අතර, ඉදිරි දින කිහිපය තුළදී තවත් එන්නත් මාත්‍රා පන් ලක්ෂයක් යැවීමට අපේක්ෂා කරන බවයි ඉන්දීය විදේශ කටයුතු අමාත්‍යාංශය සඳහන් කළේ.\nඉන්දීය එන්නත් තොගය ඇෆ්ගනිස්ථානයේ කාබූල් නුවර වෙත රැගෙන ගොස් ඇත්තේ ඉරාන මහන්එයාර් ගුවන් සේවය මගින්.\nමීට පෙර ද කාබූල් නුවර ඉන්දිරා ගාන්ධි අනුස්මරණ රෝහල වෙත ඉන්දීය රජය මගින් කොරෝනා එන්නත් මාත්‍රා පන්ලක්ෂයක් යවා තිබෙනවා.\nමීට අමතරව ඉදිරියේදී ගොඩබිම් මාර්ගය ඔස්සේ පාකිස්ථානය හරහා ඇෆ්ගනිස්ථානය වෙත තිරිඟු පිටි ටොන් 50,000 ක් ද යැවීමටද නියමිත බවයි ඉන්දීය රජය ප්‍රකාශ කළේ.",
       "URL": "https://www.hirunews.lk/292803/ඉන්දියාවෙන්-ඇෆ්ගනිස්ථානයට-කොරෝනා-එන්නත්",
       "Category": "International News",
       "Parent URL": "https://www.hirunews.lk/international-news.php?pageID=70"
}