{
       "Source": "hirunews",
       "Timestamp": "Monday, 19 August 2013 - 19:01",
       "Headline": "නවසීලන්ත කිරි කර්මාන්තයට තවත් පහරක්.",
       "News Content": "නවසීලන්තය විසින් චීනය වෙත අපනයනය කළ පෝෂ්‍ය කිරි නිෂ්පාදනයක ප්‍රමාණය ඉක්මවා නයිට්‍රේට් තිබූ බව හෙළි වී තිබෙනවා. ඒකක මිලියනයකට නයිට්‍රේට් කොටස් 150 ඉක්මවා යාම සෞඛ්‍යයට අහිතකර බවයි සැලකෙන්නේ. එහෙත් නවසීලන්ත සමාගමක් විසින් චීනයට යවා තිබූ එම කිරි නිෂ්පාදනයේ ඒකක මිලියනයකට නයිට්‍රේට් ඒකක 610ත්, 2200ත් අතර ප්‍රමාණයක් පැවති බවයි හෙළි වී ඇත්තේ. කෙසේ නමුත් මෙම නිෂ්පාදනය සිදුකරන නවසීලන්ත සමාගම ප්‍රකාශ කළේ එය හුදෙකලා සිද්ධියක් පමණක් බවයි. එලෙස නයිට්‍රේට් ප්‍රමාණය ඉහළ ගොස් පැවති නිෂ්පාදන වෙන්කොට ඉවත් කරන බවත් එහි ප්‍රධාන විධායකවරයා සඳහන් කළා.",
       "URL": "https://www.hirunews.lk/65417/නවසීලන්ත-කිරි-කර්මාන්තයට-තවත්-පහරක්",
       "Category": "International News",
       "Parent URL": "https://www.hirunews.lk/international-news.php?pageID=811"
}