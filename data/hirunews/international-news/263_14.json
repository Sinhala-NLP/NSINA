{
       "Source": "hirunews",
       "Timestamp": "Saturday, 25 May 2019 - 10:04",
       "Headline": "මැතිවරණ පරාජයත් සමඟ කොංග්‍රස් ප්‍රබලයන් රැසක් ඉල්ලා අස්වීමට සැරසේ",
       "News Content": "නේරු - ගාන්ධි පරපුරේ උරුමයක් වූ ඉන්දීය කොංග්‍රස් පක්ෂය මෙවර මහමැතිවරණයේදී හින්දු ජාතිකවාදී නරේන්ද්‍ර මෝදිගේ භාරතීය ජනතා පක්ෂය වෙතින් ලද දරුණු පරාජය හේතුවෙන් කොංග්‍රසයේ ප්‍රබලයන් රැසක් ඉල්ලා අස්වීමට සැරසෙන බව වාර්තා වනවා.\nකොංග්‍රසයේ ආසන සංඛ්‍යාව එකකට සීමා වූ ආසන 80ක් සහිත උත්තර් ප්‍රදේශ් ප්‍රාන්තයේ කොංග්‍රස් සභාපති රාජ් බාබාර් ඇතුළු ප්‍රාන්ත ප්‍රධානීන් තුන් දෙනෙකු ද ඒ අතර වන බව සඳහන්.\nකර්ණාටක සහ ඔඞීෂා ප්‍රාන්තවලින් ද කොංග්‍රසය දරුණු පරාජයක් ලැබූ අතර, පක්ෂ සභාපති රාහුල් ගාන්ධිට, ගාන්ධිවරුන් දශක 4කට ආසන්න කාලයක් රැක ගත් උත්තර් ප්‍රදේශ් ප්‍රාන්තයේ අමේති අසුන ද රැක ගැනීමට නොහැකි වුණා.\nඑය ජයග්‍රහණය කළේ ස්මිරිටි ඉරානි නමැති ප්‍රවීන නිළියක විසින්.\nමේ අතර, රාහුල් ගාන්ධි අමේති අසුන පරාජය වුවහොත් දේශපාලයෙන් ඉවත් වන බව ප්‍රකාශ කළ හිටපු ක්‍රිකට් ක්‍රීඩක නව්ජෝත් සිං සිධුට එලෙස දේශපාලනයෙන් සමු ගන්නා ලෙස ට්විටර් පණිවුඩ ගලා එමින් පවතින බව වාර්තා වනවා.",
       "URL": "https://www.hirunews.lk/217050/මැතිවරණ-පරාජයත්-සමඟ-කොංග්‍රස්-ප්‍රබලයන්-රැසක්-ඉල්ලා-අස්වීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=263"
}