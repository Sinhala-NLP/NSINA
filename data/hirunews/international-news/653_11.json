{
       "Source": "hirunews",
       "Timestamp": "Tuesday, 22 March 2016 - 21:39",
       "Headline": "බ්‍රසල්ස් ප්‍රහාරයේ වගකීම නොසිතු පාර්ශවයක් භාර ගනී",
       "News Content": "බ්‍රසල්ස් නුවරට එල්ලවු ත්‍රස්ත ප්‍රහාරයේ වගකීම අයි එස් සංවිධානය විසින් භාරගෙන තිබෙනවා.\nබෙල්ජියම් බලධාරීන් එම තොරතුරු හෙළිකර ඇති බවයි විදෙස් පුවත් සේවා පෙන්වා දෙන්නේ.\nඅද පස්වරුවේ බ්‍රසල්ස් නුවර ජාත්‍යන්තර ගුවන්තොටුපලට සහ දුම්රිය ස්ථානයකට එල්ලවු ප්‍රහාරවලින් මේවන විට 31 දෙනෙකු මියගොස් තිබෙනවා.\nතවත් 187 කට වැඩි පිරිසක් තුවාල ලබා ඇතැයි සඳහන්.\nඉන් එක් ප්‍රහාරයක් මරාගෙන මැරෙන බෝම්බ ප්‍රහාරයක් බවටයි විශ්වාස කෙරෙන්නේ.\nමෙම ප්‍රහාර පිළිබඳ රටවල් රැසක ප්‍රධානීන් බෙල්ජියම් රජය වෙත සිය ශෝකය පළකර තිබෙනවා.\nප්‍රහාරයත් සමග බ්‍රසල්ස් නුවර ගුවන් ගමන් සහ දුම්රිය ගමන් ද ඇණ හිටියා.\nමේවන විට එරට ආරක්ෂාව දැඩි කර ඇති බවයි විදෙස් පුවත් සේවා පෙන්වා දෙන්නේ.",
       "URL": "https://www.hirunews.lk/129136/බ්‍රසල්ස්-ප්‍රහාරයේ-වගකීම-නොසිතු-පාර්ශවයක්-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=653"
}