{
       "Source": "hirunews",
       "Timestamp": "Tuesday, 04 January 2022 - 10:11",
       "Headline": "දිල්ලි මහඇමතිටත් කොරෝනා",
       "News Content": "ඉන්දියාවේ දිල්ලි ප්‍රාන්තයේ ප්‍රධාන අමාත්‍ය අරවින්ද් කෙජ්රිවාල්ට ද කොරෝනා ආසාදනය වී තිබෙනවා.\nඉන්දියාවේ නව දේශපාලන බලවේගය වන ආම් ආද්මි පක්ෂයේ නායකයා ද වන කෙජ්රිවාල් ට්විටර් පණිවුඩයක් නිකුත් කරමින් ප්‍රකාශ කළේ, තමාට කොරෝනා ආසාදනය වී ඇති බව තහවුරු වී ඇති අතර සුළු රෝග ලක්ෂණ පෙන්නුම් කරන බවයි.\nපසුගිය දින කිහිපය තුළ තමා සමඟ කටයුතු කළ පුද්ගලයන්ට කොරෝනා පරීක්ෂාවන්ට ලක්වන ලෙස ද ඔහු උපදෙස් ලබාදුන්නා.\nඔමික්‍රොන් ප්‍රභේදයත් සමඟ දිල්ලි ප්‍රාන්තයේ නව කොරෝනා රැල්ලක් ඇති වී තිබෙන අතර, ඊයේ දිනයේදී නව ආසාදිතයන් 4000කට වැඩි සංඛ්‍යාවක් වාර්තා වුණා.",
       "URL": "https://www.hirunews.lk/292973/දිල්ලි-මහඇමතිටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=69"
}