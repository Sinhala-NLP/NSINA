{
       "Source": "hirunews",
       "Timestamp": "Sunday, 28 April 2013 - 19:36",
       "Headline": "සිරියාව පුරා ඇති ගුවන්තොටුපොළවලට ප්‍රහාර.",
       "News Content": "සිරියාව පුරා ඇති සියලූම ගුවන්තොටුපල වෙත එරට කැරලිකරුවන් අද (28) ප්‍රහාරයක් එල්ල කළා. විදෙස් වාර්තා සඳහන් කළේ සිරියානු ගුවන් හමුදාවෙන් එල්ල වන ප්‍රහාර මැඩපැවැත්වීමේ අරමුණින් කැරලිකරුවන් මෙම ප්‍රහාරය දියත් කර ඇති බවයි. මෙම ප්‍රහාර මාලාවෙන් සිරියානු ගුවන් බලය අඩපණ කිරීමට හැකිවූ බව කැරලිකරුවන් පවසනවා. එහෙත්, සිරියානු රජය පවසන්නේ, කැරලිකරුවන්ගේ ප්‍රහාර ව්‍යර්ථ කිරීමට හැකිවූ බවයි. සිරියානු හමුදාව වෙත අවි සැපයීම සහ වෙනත් සැපයුම් සඳහා සිරියානු ගුවන් හමුදාව විශාල කාර්යභාරයක් සිදුකරන බව විදෙස් වාර්තා සඳහන් කළා. මේ හේතුවෙන් සිරියානු හමුදා ප්‍රහාර අඩපණ කිරීමේ අරමුණින් කැරලිකරුවන් මෙම මෙහෙයුම දියත් කර ඇති බවයි වාර්තා වන්නේ.",
       "URL": "https://www.hirunews.lk/57985/සිරියාව-පුරා-ඇති-ගුවන්තොටුපොළවලට-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=844"
}