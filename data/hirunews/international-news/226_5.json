{
       "Source": "hirunews",
       "Timestamp": "Monday, 04 November 2019 - 10:58",
       "Headline": "කාබුල් අගනුවර නොසන්සුන් - පාකිස්ථාන කන්සියුලර් කාර්යාලයත් වසා දමයි",
       "News Content": "නොසන්සුන්කාරී තත්ත්වයක් හේතුවෙන් ඇෆ්ගනිස්ථානයේ කාබූල් අගනුවර පිහිටි පාකිස්ථාන කන්සියුලර් කාර්යාලය තාවකාලිකව වසා දමා තිබෙනවා.\nඊයේ සිට බලපැවැත්වෙන පරිදි දින නියමයක් නොමැතිව කන්සියුලර් කාර්යාලය වසා දැමීමට පියවර ගත් බවයි ඇෆ්ගනිස්ථානයේ පාකිස්ථාන තානාපති කාර්යාලය ප්‍රකාශ කර ඇත්තේ.\nඒ හේතුවෙන් එම කන්සියුලර් කාර්යාලය හරහා සිදුවන වීසා සම්බන්ධ සියලු කටයුතු ඇණහිට ඇති අතර, සිය දහස් ගණනක පිරිසක් ඉන් අපහසුතාවට පත්ව තිබෙනවා.\nකාබුල් නුවර පිහිටි පාකිස්ථාන තානාපති කාර්යාලයේ රාජ්‍ය තාන්ත්‍රික නිලධාරීන්ගේ ආරක්ෂාව සම්බන්ධයෙන් බරපතල ගැටළු පවතින බවයි පාකිස්ථාන විදේශ කටයුතු අමාත්‍යාංශය නිවේදනය කළේ.\nඑමෙන්ම ඇෆ්ගනිස්ථානයේ නැගෙනහිර කුනාර් ප්‍රදේශයේ පවතින ගැටුම්කාරී තත්ත්වය ද උත්සන්න වී ඇති අතර, පසුගිය 27 සහ 28 දෙදින පාකිස්ථාන හමුදා භටයන් හයදෙනෙකු ගැටුම්වලින් ජීවිතක්ෂයට පත්ව තිබෙනවා.",
       "URL": "https://www.hirunews.lk/227593/කාබුල්-අගනුවර-නොසන්සුන්-පාකිස්ථාන-කන්සියුලර්-කාර්යාලයත්-වසා-දමයි",
       "Category": "International News",
       "Parent URL": "https://www.hirunews.lk/international-news.php?pageID=226"
}