{
       "Source": "hirunews",
       "Timestamp": "Friday, 21 June 2019 - 8:16",
       "Headline": "ඉන්දියාවේ බස් රථ අනතුරකින් 44 මරුට",
       "News Content": "ඉන්දියාවේ හිමාචල් ප්‍රදේශ් ප්‍රාන්තයේ කුල්ලූ කඳුකර ප්‍රදේශයේදී බස් රථයක් අඩි 500ක් පමණ ප්‍රපාතයකට පෙරළීමෙන් එහි ගමන් ගත් පුද්ගලයින් 44 දෙනෙකු ජීවිතක්ෂයට පත්වී තිබෙනවා.\nඊයේ සන්ධ්‍යාවේ සිදුවූ මෙම අනතුරෙන් තවත් 30 දෙනෙකු පමණ තුවාල ලබා ඇති බවයි ඉන්දීය මාධ්‍ය සඳහන් කළේ.\nබස් රථයේ වහලය මත ද මගීන් ගමන් ගෙන ඇති අතර, මිය ගිය සංඛ්‍යාව තවදුරටත් ඉහළ යා හැකි බව සඳහන්.",
       "URL": "https://www.hirunews.lk/218809/ඉන්දියාවේ-බස්-රථ-අනතුරකින්-44-මරුට",
       "Category": "International News",
       "Parent URL": "https://www.hirunews.lk/international-news.php?pageID=256"
}