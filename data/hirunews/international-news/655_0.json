{
       "Source": "hirunews",
       "Timestamp": "Friday, 18 March 2016 - 19:18",
       "Headline": "මාර්ක් සකර්බර්ග්ට චීනයෙන් විරෝධයක්",
       "News Content": "ෆේස් බුක් නිර්මාතෘ මාර්ක් සකර්බර්ග්ට චීනයේ ෆේස් බුක් භාවිත කරන්නන්ගෙන් දැඩි විරෝධයක් එල්ලවී තිබෙනවා.\nඒ බෙයිජිං නුවරදී මුහුණු ආවරණ නොමැතිව මාර්ක් සකර්බර්ග් උදෑසන ව්‍යායාම්වල නිරතවීම හේතුවෙන්.\nපවතින දැඩි මීදුම් තත්වයක් හේතුවෙන් චීනයේ කාලගුණ බලධාරීන් අනතුරු අගවා ඇත්තේ පෙනහලු ආශ්‍රිත රෝග තත්වයන් මෙන්ම ශ්වසන ආබාධ ඇතිවිය හැකි බවටයි.\nඒ හේතුවෙන් මුහුණු ආවරණ පළඳින ලෙසට බලධාරීන් උපදෙස් ලබාදී තිබෙනවා.\nඑහෙත් ෆේස් බුක් නිර්මාතෘවරයා එම උපදෙස් පිළිපැදීමකින් තොරව ව්‍යායාම්වල නිරතවීම හමුවේ චීනයේ ජනතාවගෙන් දැඩි විරෝධතාවක් එල්ලවී ඇති බවයි විදෙස් පුවත් සේවා පෙන්වා දෙන්නේ.\nචීනයේ ෆේස් බුක් භාවිතය තහනම් වුව ද ඇතැම් පිරිස් විවිධ ක්‍රම හරහා ෆේස් බුක් සමාජ ජාලය භාවිත කරන බව සඳහන්.\nඒ අනුවයි මාර්ක් සකර්බර්ග් සිය ෆේස් බුක් ගිණුම ඔස්සේ පළ කල ඡායාරූපවලට චීන ජනතාව විරෝධය පළකර ඇත්තේ.",
       "URL": "https://www.hirunews.lk/128831/මාර්ක්-සකර්බර්ග්ට-චීනයෙන්-විරෝධයක්",
       "Category": "International News",
       "Parent URL": "https://www.hirunews.lk/international-news.php?pageID=655"
}