{
       "Source": "hirunews",
       "Timestamp": "Saturday, 08 January 2022 - 7:39",
       "Headline": "කසක්ස්ථානයේ විරෝධතාව මර්දනය කෙරෙයි",
       "News Content": "එල්.පී. ගෑස් මිල දෙගුණයකින් ඉහළ නැංවීම නිසා කසක්ස්ථානයේ පැන නැගුණු විරෝධතාව මර්දනය කර ඇති බව විදෙස් වාර්තා සඳහන් කළා.\nඑරට රථවාහන ධාවනය සඳහා බහුල වශයෙන් එල්.පී. ගෑස් යොදා ගැනෙනවා.\nජනාධිපති කසායම් ටොකයෙව් මෙම විරෝධතාව හැඳින්වූයේ විදේශ පුහුණුව ලද ත්‍රස්තවාදීන් ඇතුලු ප්‍රචන්ඩකාරීන්ගේ ප්‍රහාරයක් ලෙසයි.\nඑය මැඩපැවැත්වීම සඳහා රුසියානු හමුදා ද කැඳවනු ලැබූ අතර, ඒ සම්බන්ධයෙන් ජනාධිපතිවරයා රුසියානු ජනාධිපති පුටින් වෙත ස්තූතිය පළ කළා.\nප්‍රචන්ඩකාරීන්ට දුටුතැන වෙඩි තැබීමට ජනාධිපතිවරයා අණදුන් අතර, එහිදී ජීවිත හානි රැසක්ම වාර්තා වී තිබෙනවා.",
       "URL": "https://www.hirunews.lk/293343/කසක්ස්ථානයේ-විරෝධතාව-මර්දනය-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=68"
}