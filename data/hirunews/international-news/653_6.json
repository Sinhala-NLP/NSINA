{
       "Source": "hirunews",
       "Timestamp": "Thursday, 24 March 2016 - 8:13",
       "Headline": "බෙල්ජියම් ප්‍රහාරයට හතරදෙනෙක් ඇවිත්",
       "News Content": "බෙල්ජියමේ බ්‍රසල්ස් නුවර සිදුවූ බෝම්බ පිපිරීම් තවත් ප්‍රහාර මාලාවක ආරම්භය බවට එරට බුද්ධි අංශ අනාවරණ කරගෙන තිබෙනවා.\nවිදෙස් වාර්තා සඳහන් කලේ පිපිරීම සඳහා සම්බන්ධ වූ එක් පුද්ගලයෙකුට ජාත්‍යන්තර පොලීසිය රතු නිවේදනයක්ද නිකුත් කර ඇති බවයි.\nබ්‍රසල්ස් නුවර ගුවන් තොටුපලක සහ උමං දුම්රිය මාර්ගයක සිදුවූ බෝම්බ පිපිරීම්වලින් 31 දෙනෙකු සංඛ්‍යාවක් මියගොස් 300 දෙනෙකු තුවාල ලැබුවා.\nප්‍රහාර සඳහා පැමිණි හතරදෙනෙකු සී සී ටී වී කැමරා දර්ශන මගින් හඳුනාගෙන ඇති අතර, ඔවුන්ගෙන් තිදෙනෙකු ප්‍රහාරයේදී මියගොස් තිබෙනවා.\nඉන් දෙදෙනෙකු සහෝදරයන් ලෙසයි හඳුනාගෙන ඇත්තේ.\nප්‍රහාරයට සම්බන්ධ තවත් පුද්ගලයෙකු පලාගොස් ඇති අතර ඔහු සොයා මෙහෙයුම් ක්‍රියාත්මකයි.\nබෙල්ජියම් ප්‍රහාරයේ වගකීම අයි.එස්. සටන්කාමීන් පසුගියදා භාරගත්තා.",
       "URL": "https://www.hirunews.lk/129225/බෙල්ජියම්-ප්‍රහාරයට-හතරදෙනෙක්-ඇවිත්",
       "Category": "International News",
       "Parent URL": "https://www.hirunews.lk/international-news.php?pageID=653"
}