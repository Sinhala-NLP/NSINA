{
       "Source": "hirunews",
       "Timestamp": "Wednesday, 28 September 2022 - 9:33",
       "Headline": "සෞදියේ නව අගමැති ලෙස ඔටුන්න හිමි සල්මාන් කුමරු පත් කරයි",
       "News Content": "සෞදි අරාබියේ ඔටුන්න හිමි මොහොමඩ් බින් සල්මාන් කුමරු එරට අගමැති ලෙස පත්කර තිබෙනවා.\n86 වන වියේ පසු වන සල්මාන් බින් අබ්දුල්ලා අසීස් රජු විසින් සිය පුත්‍රයා මෙලෙස අගමැති ධූරයට පත් කර ඇති අතර ඔහුගේ දෙවන පුත්‍රයා වන කාලිඩ් කුමරු ආරක්ෂක අමාත්‍යවරයා ලෙස නම් කර ඇති බවයි විදෙස් වාර්තා සඳහන් කළේ.\nඑමෙන්ම සල්මාන් රජුගේ තවත් පුත්‍රයෙකු එරට බලශක්ති අමාත්‍යවරයා ලෙස නම් කර තිබෙනවා.\nසල්මාන් රජු මේ වන විට වයෝවෘද්ධ තත්ත්වයේ සිටීම මෙම නව පත් කිරීම්වලට හේතු වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/316495/සෞදියේ-නව-අගමැති-ලෙස-ඔටුන්න-හිමි-සල්මාන්-කුමරු-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=30"
}