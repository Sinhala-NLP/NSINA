{
       "Source": "hirunews",
       "Timestamp": "Friday, 05 February 2016 - 15:40",
       "Headline": "ඉන්දියාව න්‍යෂ්ටික අවදානම භාර ගනී",
       "News Content": "න්‍යෂ්ටික අනතුරකදී පීඩාවට පත්වන පුද්ගලයන්ට වන්දි ගෙවීම ඇතුළත් ජාත්‍යන්තර සම්මුතියට ඉන්දියාව අත්සන් තබා තිබෙනවා.\nන්‍යෂ්ටික අනතුරු වගකීම් පිළිබඳ ජාත්‍යන්තර සම්මුතිය මෙතෙක් අත්සන් නොතිබීම නිසා ඉන්දියාවේ න්‍යෂ්ටික බලශක්ති ක්ෂේත්‍රයේ ආයෝජනය කිරීමට බොහෝ රටවල් මැලිවීම ඊට හේතුවයි.\n2010 වසරේ ඉන්දියාව සම්මත කර ගත් වගකීම් පිළිබඳ නීතියකට අනුව එවැනි අනතුරුවල නීතිමය වගකීම පැවරී තිබුණේ සැපයුම්කරුවන්ටයි.\nගිවිසුමට අත්සන් තැබීමෙන් පසු ඉන්දීය රජයට ඒ සඳහා වගකීමක් දැරීමට සිදුවනවා.\nඉන්දියාව වසර 2050 වන විට සිය න්‍යෂ්ටික බලශක්ති ප්‍රතිශතය සියයට 3 සිට සියයට 25 දක්වා ඉහළ නැංවීමට සැලසුම් කර තිබෙනවා.",
       "URL": "https://www.hirunews.lk/125542/ඉන්දියාව-න්‍යෂ්ටික-අවදානම-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=667"
}