{
       "Source": "hirunews",
       "Timestamp": "Sunday, 30 August 2015 - 14:49",
       "Headline": "ජපාන හමුදා රට යැවීමට  විරෝධය",
       "News Content": "ජපාන හමුදාවලට ජාත්‍යන්තර යුද මෙහෙයුම් සඳහා සහභාගිවීමට ඉඩ සලසමින් එරට සිදු කෙරෙන ව්‍යවස්ථා සංශෝධනවලට එරෙහිව ටෝකියෝ නුවර අද (30) දැවැන්ත විරෝධතාවක් පැවැත්වුණා. ඔවුන් ජපාන පාර්ලිමේන්තුව ඉදිරිපිට මෙලෙස විරෝධතාවයේ නිරතවූයේ යුද්ධයට එරෙහි සහ සාමය තහවුරු කරන ලෙස සටහන් කළ පුවරුද අතැතිවයි.\nදෙවන ලෝක යුද්ධයෙන් පසුව ජපාන හමුදාවලට විදේශ මෙහෙයුම් සඳහා සහභාගිවීමට අවස්ථාව හිමිවන්නේ ප්‍රථම වතාවටයි. ඒ සඳහා වන කෙටුම්පත ජපානයේ පහළ පාර්ලිමේන්තුව මගින් අනුමත කර ඇති අතර, සෙනෙට් මණ්ඩලය වෙත ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/115732/ජපාන-හමුදා-රට-යැවීමට-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=708"
}