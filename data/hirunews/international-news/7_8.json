{
       "Source": "hirunews",
       "Timestamp": "Friday, 08 September 2023 - 19:02",
       "Headline": "සිසුන්ට නිදා ගැනීමට මුදල් අය කරන පෙර පාසලක්",
       "News Content": "චීනයේ Guangdong පළාතේ පෞද්ගලික පෙරපාසලක් දිවා ආහාරයෙන් පසු නිදා ගැනීම සඳහා සිසුන්ගෙන් මුදල් අය කිරීමට තීරණය කර තිබෙනවා.\nමේ පිළිබඳව පෙර පාසල වෙනුවෙන් දෙමාපියන් දැනුවත් කර ඇති බවයි වාර්තා වන්නේ.\nඑහි සඳහන් වන්නේ පාසල් මේසය මත හිස තබා නිදා ගැනීම සඳහා දරුවන් ඉන්දීය රුපියල් 2275ක් ගෙවීමට සිදුව ඇති බව ඉන්දීය මාධ්‍ය වාර්තා කරනවා.\nමේ අතර පන්තිකාමරයේ බිම නිදා ගැනීමට රුපියල් 4,049ක් සහ වඩාත් සුවපහසු මෙට්ටයක නිදා ගැනීමට රුපියල් 7,856ක් ගෙවිය යුතු බවයි වාර්තා වන්නේ.\nකෙසේ වෙතත් විදෙස් මාධ්‍ය වාර්තා කරන්නේ මේ තොරතුරු දැනගත් දෙමාපියන් කම්පාවට පත් වී ඇති බවයි.\nඑමෙන්ම මේ සම්බන්ධයෙන් සමාජ මාධ්‍ය ජාලා ඔස්සේ ප්‍රවෘත්ති පැතිර ගොස් විවේචන එල්ල ඇති බවට ද වාර්තා වෙනවා.",
       "URL": "https://www.hirunews.lk/347622/සිසුන්ට-නිදා-ගැනීමට-මුදල්-අය-කරන-පෙර-පාසලක්",
       "Category": "International News",
       "Parent URL": "https://www.hirunews.lk/international-news.php?pageID=7"
}