{
       "Source": "hirunews",
       "Timestamp": "Monday, 18 July 2016 - 14:23",
       "Headline": "ප්‍රහාර වැළැක්වීමට අසමත් වී යැයි හිටපු ජනපතිගෙන් ප්‍රංශ නායකත්වයට චෝදනා",
       "News Content": "ප්‍රංශයට පසුගියදා එල්ල වූ ත්‍රස්ත ප්‍රහාර වැළැක්වීම සදහා රජය ප්‍රමාණවත් පියවර ගෙන නොමැති බවට එරට හිටපු ජනාධිපති නිකලස් සාර්කෝසි චෝදනා කළා.\nවිශේෂයෙන් නීස් නුවර බැස්ටීල දින සැමරුමට එල්ල වූ ප්‍රහාරය පිළිබදවයි ඔහු විශේෂයෙන් සදහන් කර ඇත්තේ.\nඅන්තවාදී ඉස්ලාම් කණ්ඩායම සමග සබදතා පවතින  ඕනෑම විදේශ සම්භවයක් සහිත පුද්ගලයන් ප්‍රංශයෙන් පිටුවහල් කළ යුතුයැයි ඔහු යෝජනා කළා.\nපසුගිය බ්‍රහස්පතින්දා නීස් නුවර ට්‍රක් රථ ප්‍රහාරයෙන් පුද්ගලයන්  84 දෙනෙකු ජීවිතක්ෂයට පත්වූ අතර 85 දෙනෙකු තුවාල ලැබුවා.\nඉන් 18 දෙනෙකුගේ තත්ත්වය තවදුරටත් බරපතල බවයි විදෙස් ප්‍රවෘත්ති සේවා සදහන් කළේ.\nප්‍රංශ රූපවාහිනිය ඔස්සේ ප්‍රකාශයක් කළ හිටපු ජනාධිපති සාර්කෝසි සදහන් කළේ ප්‍රජාතන්ත්‍රවාදය දුර්වල නොවිය යුතු අතර, යුද්ධ ජයග්‍රහණ කිරීමට සමත් විය යුතු බවයි.",
       "URL": "https://www.hirunews.lk/138343/ප්‍රහාර-වැළැක්වීමට-අසමත්-වී-යැයි-හිටපු-ජනපතිගෙන්-ප්‍රංශ-නායකත්වයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=611"
}