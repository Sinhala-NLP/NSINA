{
       "Source": "hirunews",
       "Timestamp": "Friday, 14 September 2018 - 10:42",
       "Headline": "ඇමරිකාවේ ගෑස් පිපිරුම් පෙළකින් ගොඩනැගිලි රැසකට හානි",
       "News Content": "ඇමරිකාවේ බොස්ටන් සහ මැසචුසෙට්ස් නගර ආශ්‍රිතව ගෑස් නල මාර්ගයක සිදුවූ පිපිරීම් හේතුවෙන් ගොඩනැගිලි රැසකට හානි සිදුව තිබෙනවා.\nඅවම වශයේ ගොඩනැගිලි සහ නිවාස 39 ක් මෙලෙස ගිනි ගැනීමට ලක්වී ඇති බව විදෙස් වාර්තා සදහන් කළා.\nගිනි ගැනීම් සමග පිපිරීම් ද වාර්තා වී තිබෙනවා.\nමේ හේතුවෙන් එම ප්‍රදේශ වෙත ගෑස් සහ විදුලිය සැපයුම තාවකාලිකව අත්හිටුවා ඇති බව සදහන්.\nගෑස් පිපිරීම් හේතුවෙන් තුවාල ලැබූ පුද්ගලයින් රැසක් රෝහල් ගත කිරීමට සිදුවූ බව ද වාර්තා වුණා.",
       "URL": "https://www.hirunews.lk/199870/ඇමරිකාවේ-ගෑස්-පිපිරුම්-පෙළකින්-ගොඩනැගිලි-රැසකට-හානි",
       "Category": "International News",
       "Parent URL": "https://www.hirunews.lk/international-news.php?pageID=334"
}