{
       "Source": "hirunews",
       "Timestamp": "Tuesday, 04 July 2017 - 15:07",
       "Headline": "මැලේසියානු ගුවන් යානයක් කුරුල්ලන් ගැටීම නිසා යළි ඕස්ට්‍රේලියාවට",
       "News Content": "ඕස්ට්‍රේලියාවේ ගෝල්ඩ් කෝස්ට් ප්‍රදේශයෙන් මැලේසියාවේ ක්වාලාලාම්පූර් බලා නික්මුණු එයාර් ඒෂියා ගුවන් යානයක කුරුල්ලන් ගැටීම නිසා යළි ගොඩබැස්වීමට කටයුතු කර තිබෙනවා.\nමගීන් 359 දෙනෙකු රැගත් මෙම ගුවන් යානය ඉහළට නැංවීමේදී මෙලෙස කුරුල්ලන්ගේ ගැටීම නිසා දැඩි ශබ්දයක් සමඟ ගුවන් යානයෙන් ගිනි පුපුරු විසි වී ඇති අතර, නියමුවන් ආරක්ෂිතව ගුවන් යානය යළි ගොඩබැස්සවීමට සමත් වුණා.\nපසුගිය සතියේද එයාර් ඒෂියා ගුවන් යානයක්  ඕස්ට්‍රේලියාවේ පර්ත් නුවරින් නික්මී සුළු වේලාවකට පසු යළි හරවාගෙන ඒමට සිදුවූයේ එහි එන්ජිමේ දෝෂයක් හටගෙන යානය රෙදි සෝදන යන්ත්‍රයක් මෙන් කම්පනය වීම හේතුවෙන්.",
       "URL": "https://www.hirunews.lk/165068/මැලේසියානු-ගුවන්-යානයක්-කුරුල්ලන්-ගැටීම-නිසා-යළි-ඕස්ට්‍රේලියාවට",
       "Category": "International News",
       "Parent URL": "https://www.hirunews.lk/international-news.php?pageID=463"
}