{
       "Source": "hirunews",
       "Timestamp": "Sunday, 25 December 2016 - 14:40",
       "Headline": "නත්තල් දා පිලිපීනයට ප්‍රබල සුළි කුණාටුවක්",
       "News Content": "නොක්ටෙන් නැමති ප්‍රබල සුළි කුණාටුව පිලිපීනයට ආසන්නවද්දී එහි ප්‍රබලතාව තවදුරටත් උත්සන්න වී ඇති බව කාලගුණ විද්‍යාඥයන් පෙන්වා දෙනවා.\nඅද නත්තල් දා මෙම සුළි සුළඟ මධ්‍යම පිලිපීනයට කඩාවදිනු  ඇතැයි අපේක්ෂා කෙරෙන අතර දහස් ගණන් ජනයා මේ වනවිටත් ආරක්ෂිත ස්ථාන කරා ඉවත් කරගෙන අවසන්.\nපිලිපීන ජාතික ආපදා කළමනාකරන ආයතනය කළින් ප්‍රකාශ කළේ පැයට කිලෝමීටර් 175 ක වේගයකින් හමන මෙම සුළි කුණාටුවේ සුළං ප්‍රවාහය පැයට කිලෝමීටර් 215 දක්වා ඉහළ යා හැකි බවයි.\nඑහෙත් දැන් එය පැයට කිලෝමීටර් 185 ක වේගයකින් හමන බවත් පැයට කිලෝමීටර් 255 දක්වා සුළං ප්‍රවාහය ඉහළ යා හැකි බවත් එමඟින් කියා සිටියා.\nසුළි සුළඟ මගින් ඇතිවිය හැකි ආපදාවලට මුහුණදීම සඳහා පිලිපීන බලධාරීන් සූදානම්ව සිටින අතර, ගොඩබිම්, මුහුදු සහ ගුවන් ගමන් රැසක් අත්හිටුවා තිබෙනවා.",
       "URL": "https://www.hirunews.lk/150550/නත්තල්-දා-පිලිපීනයට-ප්‍රබල-සුළි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=540"
}