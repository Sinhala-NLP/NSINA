{
       "Source": "hirunews",
       "Timestamp": "Wednesday, 23 March 2016 - 11:19",
       "Headline": "බෙල්ජියම තුළ දින 3 ක ශෝක කාලයක්",
       "News Content": "බ්‍රසල්ස් ගුවන්තොටුපලේ ඊයේ එල්ල වූ ත්‍රස්ත ප්‍රහාරයත් සමග බෙල්ජියම තුළ දින 3 ක ශෝක කාලයක් ප්‍රකාශයට පත් කර තිබෙනවා.\nප්‍රහාරයෙන් පුද්ගලයින් 34 දෙනෙකු ජීවිතක්ෂයට පත්වූ අතර, තුවාල ලැබූවන්ගේ සංඛ්‍යාව 250 ක්.\nමේ අතර, ප්‍රහාරයට පැමිණි ත්‍රස්තයින් සිටින සී.සී.ටී.වී දර්ශන මේ වනවිට මාධ්‍ය වෙත නිකුත් වී තිබෙනවා.\nප්‍රහාරය සදහා තුන්දෙනෙකු පැමිණ ඇති අතර, ඉන් දෙදෙනෙකු මියගොස් ඇති බවටයි පොලිසිය සැක කරන්නේ.\nකෙසේ වෙතත්, ප්‍රහාරයෙන් පසු, පැමිණි අනෙක් පුද්ගලයා අතුරුදන්ව ඇති අතර, ඔහු සොයා බෙල්ජියම පුරා සිදුකෙරෙන මෙහෙයුම් තවදුරටත් ක්‍රියාත්මකයි.",
       "URL": "https://www.hirunews.lk/129167/බෙල්ජියම-තුළ-දින-3-ක-ශෝක-කාලයක්",
       "Category": "International News",
       "Parent URL": "https://www.hirunews.lk/international-news.php?pageID=653"
}