{
       "Source": "hirunews",
       "Timestamp": "Saturday, 30 October 2021 - 8:42",
       "Headline": "කර්ණාටක සිනමා නළු පුනීත් රාජ් කුමාර් හෘදයාබාධයකින් මියයයි",
       "News Content": "දකුණු ඉන්දීය කර්ණාටක සිනමාවේ ජනප්‍රිය නළුවෙකු වූ පුනීත් රාජ් කුමාර් හදිසි හෘදයාබාධයකින් මියගොස් තිබෙනවා.\nමියයනවිට 46 වන වියේ පසුවූ ඔහු ඉන්දියාවේ නව සිනමා තාරකාවක් ලෙසයි සැළකෙන්නේ. අප්පු, වීර කන්නාඩිගා, මයුරා ආදී සිනමා නිර්මාණවලින් ප්‍රකට වූ ඔහු රූපවාහිනී රියැලිටි වැඩසටහන් මෙහෙයවීමෙන් ද ජනප්‍රියත්වයට පත්වුණා.\nපැය දෙකක කායවර්ධන ක්‍රියාවලියකින් පසුව ඇතිවූ පපුවේ වේදනාවක් නිසා ඊයේ හදිසියේ රෝහල් ගත කෙරුණු ඔහු සුළු වේලාවකින් මරණයට පත්වී ඇත්තේ බරපතල හෘදයාබාධයකින්.\nසිය ජනප්‍රිය සිනමා තාරකාවට බුහුමන් දැක්වීම සඳහා දහස් සංඛ්‍යාත සිනමා රසිකයන් බෙංගලූරු නුවර කන්තීර්වා ක්‍රීඩාංගණයට රොක්වෙමින් සිටින බව ඉන්දීය මාධ්‍ය සඳහන් කළා.\nසිනමා නළු පුනිත් රාජ කුමාර්ගේ අභාවය පිළිබඳව සොව පළ කරමින් ඉන්දීය අග්‍රාමාත්‍ය නරේන්ද්‍ර මෝදි විසින්ද ට්විටර් පණිවුඩයක් නිකුත් කළා.",
       "URL": "https://www.hirunews.lk/286469/කර්ණාටක-සිනමා-නළු-පුනීත්-රාජ්-කුමාර්-හෘදයාබාධයකින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=84"
}