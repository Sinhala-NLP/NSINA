{
       "Source": "hirunews",
       "Timestamp": "Wednesday, 27 January 2021 - 14:07",
       "Headline": "වී.කේ.සසිකලා බන්ධනාගාරයෙන් නිදහස ලබයි",
       "News Content": "තමිල්නාඩුවේ හිටපු මහඇමතිනි ජයලලිතාගේ සමීපතම සහායිකාවක වන වී.කේ. සසිකලා වසර 4 ක් බන්ධනාගාර ගත වීමෙන් පසු අද නැවතත් නිදහස ලැබුවා.\nබන්ධනාගාරයෙන් නිදහස ලැබුව ද, කොරෝනා ආසාදනය වී සිටින ඇය තවදුරටත් රෝහල් ගතව ප්‍රතිකාර ලබනු ඇති.\nබෙංගලූරු අධිකරණය, 66 හැවිරිදි වී.කේ. සසිකලාට 2017 වසරේ සිරදඩුවම් නියම වූයේ ඉන්දීය රුපියල් කෝටි 66 ක වත්කම් අවභාවිත කිරීමේ චෝදනා මතයි.\nජයලලිතාගේ අභාවයෙන් පසු තමිල්නාඩු ඒ.අයි.ඒ.ඩී.එම්.කේ පක්ෂයේ බලය ලබා ගැනීමේ උත්සාහයක නිරත වූ ඇය, පසුව පක්ෂයෙන් නෙරපා හරිනු ලැබුවා.\nඇය දැන් බන්ධනාගාරයෙන් නිදහස ලබා ඇත්තේ තමිල්නාඩු ප්‍රාන්ත මැතිවරණය ආසන්නයේදී වීම විශේෂත්වයක්.",
       "URL": "https://www.hirunews.lk/260887/වී-කේ-සසිකලා-බන්ධනාගාරයෙන්-නිදහස-ලබයි",
       "Category": "International News",
       "Parent URL": "https://www.hirunews.lk/international-news.php?pageID=139"
}