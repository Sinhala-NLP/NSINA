{
       "Source": "hirunews",
       "Timestamp": "Sunday, 21 July 2013 - 8:34",
       "Headline": "ඇමරිකාවේ නගර 100 ක උද්ඝෝෂණ.",
       "News Content": "17 හැවිරිදි කළු ජාතික තරුණයෙකු වූ ට්‍රේවෝන් මාටින් වෙඩි තබා ඝාතනය කළ සුදු ආරක්ෂකයා අධිකරණ විභාගයෙන් නිදහස් කිරීමට විරෝධය පළ කිරීමේ උද්ඝෝෂණ ඇමරිකාවේ නගර 100 කට වැඩි සංඛ්‍යාවක ඊයේ පැවැත්වුණා. 2012 වසරේ පෙබරවාරියේ ඇතිවූ මෙම සිද්ධියේ සැකකරු වන සිමර්මන් නැමති සුදු ජාතිකයාට නිදහස හිමිවූයේ පසුගිය සතියේදියි. ෆ්ලොරිඩා අධිකරණය ඔහු ආත්මාරක්ෂාවට වෙඩි තැබූ බව පිළිගත්තද නඩු තීන්දුව පිළිබඳ ඇමරිකාවේ කළු ජාතිකයන් දැඩි විරෝධයක් පළ කළා. ඇමරිකාවේ ප්‍රථම කළු ජාතික ජනාධිපතිවරයා වන බැරැක් ඔබාමාද කියා සිටියේ මෙම නඩු තීන්දුව කළු ජාතිකයන් වේදනාවට පත් කරන්නක් බවයි. ඊයේ පැවති විරෝධතා සඳහා දේවගැති අල් ෂාප්ටන් ප්‍රමුඛ ඇමරිකාවේ කළු ජාතික සිවිල් ක්‍රියාකාරීන් විශාල පිරිසක් එක්වුණා. නිව්යෝක් නුවර පැවති රැලියේදී ඔහු කියා සිටියේ තමන් එහි රොක්වූයේ ප්‍රචන්ඩත්වය සඳහා නොව එය පිටුදැකීමට බවයි.",
       "URL": "https://www.hirunews.lk/63457/ඇමරිකාවේ-නගර-100-ක-උද්ඝෝෂණ",
       "Category": "International News",
       "Parent URL": "https://www.hirunews.lk/international-news.php?pageID=820"
}