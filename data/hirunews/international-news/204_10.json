{
       "Source": "hirunews",
       "Timestamp": "Saturday, 25 January 2020 - 19:05",
       "Headline": "යුරෝපා සංගමයෙන් වෙන්වීමේ ගිවිසුමට බ්‍රිතාන්‍ය අගමැති අත්සන් තබයි",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ එකඟතා ගිවිසුමට අගමැති බොරිස් ජොන්සන් ඊයේ අත්සන් තැබුවා.\nලබන සිකුරාදා එනම් ජනවාරි 31 වන දා බ්‍රිතාන්‍යය දශක ගණනාවකට පසු යුරෝපා සංගම් සාමාජිකත්වයෙන් මෙන්ම සිය සමීපතම වෙළඳ සගයාගෙන් වෙන්වීමට නියමිතයි.\nගිවිසුමට අත්සන් තබමින් බ්‍රිතාන්‍ය අගමැතිවරයා ප්‍රකාශ කළේ එය බ්‍රිතාන්‍ය ඉතිහාසයේ නව පිටුවක් පෙරලනු ඇති බවයි.\n2016 වසරේ පැවැත්වූ ජනමත විචාරණයේ ප්‍රතිඵලය එහිදී ක්‍රියාවට නැංවෙනු ඇති බව ඔහු කියා සිටියා.\nලබන 31 වන දා බ්‍රිතාන්‍යය යුරෝපා සංගමයෙන් නිළ වශයෙන් වෙන් වුවද එම පරිවර්තනය සඳහා මේ වසරේ අවසානය දක්වා මාස 11ක කාලවිරාමයක් හිමි වනවා.",
       "URL": "https://www.hirunews.lk/233039/යුරෝපා-සංගමයෙන්-වෙන්වීමේ-ගිවිසුමට-බ්‍රිතාන්‍ය-අගමැති-අත්සන්-තබයි",
       "Category": "International News",
       "Parent URL": "https://www.hirunews.lk/international-news.php?pageID=204"
}