{
       "Source": "hirunews",
       "Timestamp": "Thursday, 16 May 2013 - 19:46",
       "Headline": "සුළි කුණාටුව බංග්ලාදේශයට කඩා වදී.",
       "News Content": "ශ්‍රී ලංකාවටද බලපෑම් එල්ල කරමින් හමාගිය සුළි කුණාටුව අද (16) බංග්ලාදේශයට කඩා වැදුණා. පැයට කිලෝමීටර් 100 ක වේගයෙන් සුළං හමායන අතර සුළි කුණාටුවෙන් එරට පුද්ගලයින් 05 දෙනෙකු මේ වනවිට ජීවිතක්ෂයට පත්ව තිබෙනවා. එමෙන්ම පහත් බිම් රැසක් ජලයෙන් යට වී ඇති අතර, ප්‍රදේශ කිහිපයක ගොඩනැගිලිවලටද හානි සිදුව ඇති බවයි විදෙස් වාර්තා සඳහන් කළේ. සුළි කුණාටුව පැමිණීමට පෙර බංග්ලාදේශයේ සහ මියන්මාරයේ පුද්ගලයින් ලක්ෂ 10 ක් පමණ වෙනත් ස්ථාන කරා රැගෙන යාමටයි පියවර ගෙන තිබුණේ. ජගත් සංවිධානය ප්‍රකාශ කළේ මෙම සුළි කුණාටුව බංග්ලාදේශය, මියන්මාරය සහ උතුරු ඉන්දියාවේ මිලියන 8.5 කට බලපෑම් එල්ල කරනු ඇති බවයි.",
       "URL": "https://www.hirunews.lk/59092/සුළි-කුණාටුව-බංග්ලාදේශයට-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=840"
}