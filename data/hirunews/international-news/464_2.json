{
       "Source": "hirunews",
       "Timestamp": "Tuesday, 04 July 2017 - 8:06",
       "Headline": "නරේන්ද්‍ර මෝදි ඊශ්‍රායලයට",
       "News Content": "ඉන්දීය අග්‍රාමාත්‍ය නරේන්ද්‍ර මෝදි අද ඊශ්‍රායලයට පැමිණෙනවා.\nඊශ්‍රායලයේ සංචාරය කරන ප්‍රථම ඉන්දීය අග්‍රාමාත්‍යවරයා වන්නේ ද ඔහුයි.\nකෙසේ නමුත්, පලස්තීනුවන් සමඟ ඉන්දියාවේ සම්බන්ධතාවයට සංචාරයෙන් බාධාවක් නොවන බව ඉන්දීය අග්‍රාමාත්‍යවරයා ප්‍රකාශ කර තිබෙනවා.\nඊශ්‍රායල අග්‍රාමාත්‍ය බෙන්ජමින් නෙතන්යාහු සමඟ පැවැත්වෙන සාකච්ඡාවලදී ත්‍රස්තවාදය වැනි පොදු අභියෝග සම්බන්ධයෙන් අදහස් හුවමාරු කර ගැනීමට බලාපොරොත්තු වන බවත් ඔහු සඳහන් කළා.\nඑමෙන්ම යුද තාක්ෂණය දියුණු ඊශ්‍රායලයේ ඩ්‍රෝන් යානා සහ මිසයිල ආදිය ඉන්දියාවේ නිෂ්පාදනය කිරීම සම්බන්ධයෙන් ද සාකච්ඡා කරන බව අග්‍රාමාත්‍ය මෝදි කියා සිටියා.",
       "URL": "https://www.hirunews.lk/165029/නරේන්ද්‍ර-මෝදි-ඊශ්‍රායලයට",
       "Category": "International News",
       "Parent URL": "https://www.hirunews.lk/international-news.php?pageID=464"
}