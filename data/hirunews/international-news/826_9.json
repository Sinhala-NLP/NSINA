{
       "Source": "hirunews",
       "Timestamp": "Tuesday, 02 July 2013 - 8:12",
       "Headline": "ඊජිප්තු ජනපතිට හමුදා නායකයාගෙන් අවසන් කාල විරාමයක්.",
       "News Content": "විපක්ෂය සමග එක්වී බලය බෙදා ගනිමින් මතු වී ඇති අර්බුදය විසදා ගැනීම සඳහා ඊජිප්තු හමුදා නායක ජෙනරාල් අබ්දෙල් ෆටා අල් සිසී විසින් පැය 48ක කාල විරාමයක් ලබාදී තිබෙනවා. ඊජිත්තු ආරක්ෂක අමාත්‍යවරයා ද වන ඔහු කියා සිටියේ ජනතාවගේ ඉල්ලීම් ඉටු නොවන්නේ නම් රටේ වගකීම් භාර ගැනීමට හමුදාව සූදානම් බවයි. කෙසේ නමුත් එය හමුදා කුමන්ත්‍රණයක් නොවන බවත් ජෙනරාල් සිසී අවධාරණය කළා. ඊජිත්තුවේ පථම ඉස්ලාමීය ජනපතිවරයා වන මොහොමඞ් මොර්සිට එරෙහි ජනතා උද්ඝෝෂණ දැන් උත්සන්න වී ඇති අතර, විරෝධතාකරුවන් ඊයේ ඔහුගේ ඉස්ලාමීය සහෝදරත්ව පක්ෂයේ මූලස්ථානයට ද පහර දුන්නා.",
       "URL": "https://www.hirunews.lk/62175/ඊජිප්තු-ජනපතිට-හමුදා-නායකයාගෙන්-අවසන්-කාල-විරාමයක්",
       "Category": "International News",
       "Parent URL": "https://www.hirunews.lk/international-news.php?pageID=826"
}