{
       "Source": "hirunews",
       "Timestamp": "Tuesday, 16 October 2018 - 15:57",
       "Headline": "ඉන්දියාවේ අලහබාද් නගරයේ නම වෙනස් වෙයි",
       "News Content": "ඉන්දියාවේ - අලහබාද් නගරයේ නම වෙනස් කිරීමට උත්තර ප්‍රාන්ත අමාත්‍ය මණ්ඩලය අනුමැතිය ලබාදී තිබෙනවා.\nඒ අනුව බ්‍රිතාන්‍ය පාලනයට පෙර පැවති ප්‍රයාග්රාජ් යන නම අලහබාද් නගරයට යොදනු ඇති.\nඋත්තර ප්‍රදේශයේ මහ ඇමති යෝගි ආදිත්‍යනාත් ප්‍රකාශ කර ඇත්තේ ඉන්දීය නිදහස් සටනට සමීප සබඳතාවක් ඇති ඓතිහාසික අලහබාද් නගරය පෙර පැවති නම භාවිත කිරීම සම්බන්ධයෙන් කොංග්‍රස් පක්ෂය විරෝධතා පළ කර ඇති බවයි.\nගංඟා සහ යමුනා යන ගංඟා දෙක එකිනෙක මුණ ගැසෙන ස්ථානය පිහිටා ඇත්තේද අලහබාද් නගරයේයි.",
       "URL": "https://www.hirunews.lk/202254/ඉන්දියාවේ-අලහබාද්-නගරයේ-නම-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=325"
}