{
       "Source": "hirunews",
       "Timestamp": "Sunday, 16 June 2013 - 16:52",
       "Headline": "ඉරාන නව ජනපතිට ඉතාලියෙන් සුහද ඇරයුම්.",
       "News Content": "ඉරානයේ නව ජනාධිපති හසාන් රොව්හානි සමග සුහද සබඳතාවයක් ඇති කර ගැනීමට කටයුතු කරන බව ඉතාලි රජය පවසනවා. විදෙස් මාධ්‍ය වෙත අදහස් දක්වමින් ඉතාලි විදේශ අමාත්‍යවරයා සඳහන් කර ඇත්තේ පසුගිය කාලය පුරාවටම ඉරානය සමග සම්බන්ධතා පවත්වා ගැනීමේදී යම් යම් ගැටලූ සහගත තත්ත්වයන් මතු වූ බවයි. බොහෝ බටහිර රටවල් ඉරානය නොසලකා හැරුණු තත්ත්වයක් පසුගිය කාලය පුරා දක්නට ලැබුණු බවයි ඉතාලි විදේශ අමාත්‍ය එමා බොනිනෝ විදෙස් මාධ්‍ය වෙත සඳහන් කර ඇත්තේ.",
       "URL": "https://www.hirunews.lk/61112/ඉරාන-නව-ජනපතිට-ඉතාලියෙන්-සුහද-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=831"
}