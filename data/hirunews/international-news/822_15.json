{
       "Source": "hirunews",
       "Timestamp": "Sunday, 14 July 2013 - 12:54",
       "Headline": "පිලිපීන රජය මුස්ලිම් කැරලිකරුවන් සමග සාම එකගතාවකට.",
       "News Content": "දකුණුදිග මින්දනාවෝ දිවයින කේන්ද්‍රකොට ගෙන මුස්ලිම් රාජ්‍යයක් බිහිකිරීම සඳහා සටන් වැද සිටින මෝරෝ ඉස්ලාමීය විමුක්ති පෙරමුණ ඇතුළු ඉස්ලාමීය සටන්කාමීන් සමග සාම එකගතාවකට පැමිණීමට පිලිපීන රජය සමත්වී සිටිනවා. මේ සඳහා මලයාසියාවේ පැවති සය දින සාකච්ඡාවලදී තීරණය වී ඇත්තේ මින්දනාවෝ කලාපයේ සම්පත්වලින් ලැබෙන ආදායම එහි ඉස්ලාම්වරුන් සමග බෙදා ගැනීමටයි. ඒ අනුව, දෙපාර්ශවය අතර, සාම ගිවිසුමක් කඩිනමින් අත්සන් තැබීමට කටයුතු කරන බව පිලිපීන රජය නිවේදනය කළා. ඉස්ලාමීය සටන්කාමීන් සහ පිලිපීන රජයේ හමුදා අතර එරට දකුණු දිග ප්‍රදේශවලදී පැවති ගැටුම්වලින් එක් ලක්ෂ පනස් දහසක් පමණ පිරිසක් ජීවිතක්ෂයට පත්වුණා. මිලියන 100 ඉක්මවූ පිලිපීන ජනගහනයෙන් බහුතරයක් කතෝලිකයන් වන අතර මින්දනාවෝ කලාපයේ බහුතරය වන්නේ මුස්ලිම්වරුන්. මුස්ලිම් සටන්කාමීන් සිය ගරිල්ලා සටන දියත් කළේ 1970 දශකයේදීයි.",
       "URL": "https://www.hirunews.lk/63002/පිලිපීන-රජය-මුස්ලිම්-කැරලිකරුවන්-සමග-සාම-එකගතාවකට",
       "Category": "International News",
       "Parent URL": "https://www.hirunews.lk/international-news.php?pageID=822"
}