{
       "Source": "hirunews",
       "Timestamp": "Monday, 13 May 2019 - 7:38",
       "Headline": "බර්කිනෝ ෆාසෝ දේවස්ථානයකට ප්‍රහාරයක්",
       "News Content": "බටහිර අප්‍රිකානු රාජ්‍යයක් වන බර්කිනා ෆාසෝ හි දේව මෙහෙයක් පැවැත්වෙන අතරවාරයේදී දේවස්ථානයකට එල්ලවූ ප්‍රහාරයකින් දේවගැතිවරයෙකු ඇතුලු හයදෙනෙකු මියගොස් තිබෙනවා.\nබර්කිනා ෆාසෝ උතුරු ප්‍රදේශයේ පිහිටි ඩබ්ලෝ නුවර පිහිටි මෙම දේවස්ථානයට කඩාවැදුනු තුවක්කුකරුවන් පැමිණ සිටි පිරිසට වෙඩි තබා පසුව දෙව් මැදුරට ද ගිනි තබා ඇති බවයි විදෙස් වාර්තා සඳහන් කළේ.\nගතවූ සති පහක කාලය තුළ එරට කතෝලික දේවස්ථානවලට එල්ලවූ තුන්වන ප්‍රහාරය මෙය වනවා.\nප්‍රහාරය සම්බන්ධයෙන් බර්කිනා ෆාසෝ හි ක්‍රියාත්මක ඉස්ලාම් අන්තවාදී සංවිධානයකට චෝදනා එල්ලවනවා.",
       "URL": "https://www.hirunews.lk/216270/බර්කිනෝ-ෆාසෝ-දේවස්ථානයකට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=267"
}