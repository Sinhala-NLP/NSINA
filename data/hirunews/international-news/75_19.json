{
       "Source": "hirunews",
       "Timestamp": "Wednesday, 08 December 2021 - 7:46",
       "Headline": "බයිඩ්න්ගෙන් පුටින්ට අනතුරු ඇඟවීමක්",
       "News Content": "යුක්රේනයට ප්‍රහාර එල්ල කිරීමේ තීරණය නවතා දැමීමට පියවර නො ගත හොත් දැඩි තීන්දුවක් ගන්නා බව ඇමරිකානු ජනාධිපති ජෝ බයිඩ්න් අවධාරණය කර තිබෙනවා.\nඒ, වීඩියෝ තාක්ෂණය ඔස්සේ රුසියානු ජනාධිපති ව්ලැදිමීර් පුටින් සමඟ පැවති සාකච්ඡාවකදියි.\nමෙහිදී ඇමරිකානු ජනාධිපතිවරයා දැනුම් දී ඇත්තේ, යුක්රේනයේ ස්වෛරීත්වය වෙනුවෙන් පෙනී සිටින බවයි.\nබ්‍රිතාන්‍යය, ප්‍රංශය, ජර්මනිය ඇතුළු යුරෝපා රටවල් සියල්ල ම ඊට සහයෝගය පළ කරන බව ද ඇමරිකානු ජනාධිපතිවරයා රුසියානු ජනාධිපතිවරයාට ප්‍රකාශ කර ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/290369/බයිඩ්න්ගෙන්-පුටින්ට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=75"
}