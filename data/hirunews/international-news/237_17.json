{
       "Source": "hirunews",
       "Timestamp": "Sunday, 15 September 2019 - 16:59",
       "Headline": "කාශ්මීරය තවදුරටත් උණුසුම්",
       "News Content": "ඉන්දීය රජය විසින් ප්‍රාන්ත තත්ත්වය අහිමි කර සති 6ක් ගත වද්දීත්, කාශ්මිරයේ විරෝධතා දිනපතා ක්‍රියාත්මක වන බව විදෙස් වාර්තා සඳහන් කළා.\nවිශේෂයෙන් ඉන්දු - කාශ්මීරයේ ප්‍රධාන නගරය වන ශ්‍රී නගර් හි දිනකට විරෝධතා 20ක් පමණ ක්‍රියාත්මක වන බව සඳහන්.\nපසුගිය අගෝස්තු 5 වන දා සිට එලෙස විරෝධතා 722ක් පවත්වා ඇති අතර එහිදී සිවිල් වැසියන් 200 දෙනෙකු සහ ආරක්ෂක අංශ සාමාජිකයින් 415 දෙනෙකු තුවාල ලැබුවා.\nඉන්දීය බලධාරීන් විසින් කාශ්මීරයේ ප්‍රාදේශීය දේශපාලනඥයන් 170 දෙනෙකු ඇතුළු 4100කට අධික සංඛ්‍යාවක් මේ වන විට අත්අඩංගුවට ගෙන රදවා සිටිනවා.",
       "URL": "https://www.hirunews.lk/224333/කාශ්මීරය-තවදුරටත්-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=237"
}