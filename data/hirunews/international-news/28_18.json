{
       "Source": "hirunews",
       "Timestamp": "Tuesday, 11 October 2022 - 9:05",
       "Headline": "කිව් අගනුවරටත් මිසයිල ප්‍රහාර",
       "News Content": "යුක්රේනයේ කිව් අගනුවර ඇතුළු නගර රැසකට රුසියාව ඊයේ මිසයිල ප්‍රහාර ඇතුළු බෝම්බ හෙලීම් සිදුකර තිබෙනවා.\nවිදෙස් වාර්තා සඳහන් කළේ රුසියාව කිව් අගනුවරට මිසයිල ප්‍රහාර එල්ල කළ පළමු අවස්ථාව මෙය බව යි.\nතමන් මේ සම්බන්ධයෙන් දැඩි කම්පනයට පත්වූ බව එක්සත් ජාතීන්ගේ සංවිධානයේ මහ ලේකම් අන්තෝනියෝ ගුටේරිස් ප්‍රකාශ කළා.\nරුසියාව සහ ක්‍රයිමියාව යා කෙරෙන ප්‍රධාන පාලම යුක්රේනය පසුගිය සෙනසුරාදා පුපුරුවා හැරීමට එකට එක කිරීමක් ලෙස මෙම ප්‍රහාර මාලාව ඊයේ දියත් කළ බවයි රුසියාව ප්‍රකාශ කළේ.\nමෙම ප්‍රහාර වලින් අවම වශයෙන් පුද්ගලයින් 14 දෙනෙකු මියගොස් තවත් විශාල පිරිසක් තුවාල ලබන්නට ඇති බවට සැක පළ කෙරෙනවා.",
       "URL": "https://www.hirunews.lk/317554/කිව්-අගනුවරටත්-මිසයිල-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=28"
}