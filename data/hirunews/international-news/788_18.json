{
       "Source": "hirunews",
       "Timestamp": "Tuesday, 05 November 2013 - 8:35",
       "Headline": "වීඩියෝ : මංගල්යාන් අඟහරුට ගමන අරඹයි.",
       "News Content": "අඟහරු ග්‍රහයාගේ කක්ෂයේ චන්ද්‍රිකාවක් ස්ථාපිත කරන සිව්වැන්නා බවට පත් කිරීමට ඉන්දියාව අද (05) මෙහෙයුමක් අරඹනවා. මංගල්යාන් ලෙස නම් කෙරුණු ඉන්දියාවේ අඟහරු චන්ද්‍රිකාව රැගත් රොකට්ටුව ආන්ද්‍ර ප්‍රදේශ් ප්‍රාන්තයේ පිහිටි ඉන්දියානු ගගන මධ්‍යස්ථානයෙන් අද පස්වරුවේ නික්මීමට නියමිතයි. එය දින 300ක් තුළ සැතපුම් මිලියන 485ක් ගෙවා අඟහරු වෙත ළඟා වන්නේ ලබන සැප්තැම්බර් මාසයේදියි. අඟහරු ග්‍රහයාගේ මතුපිට තොරතුරු සහ දත්ත මංගල්යාන් ඉන්දීය චන්ද්‍රිකාවෙන් පෘථිවියට එවීමට නියමිතයි. මෙම වැඩසටහන සාර්ථක වුවහොත් ඇමරිකාව, රුසියාව සහ යුරෝපා සංගමය හැරුණු කොට අඟහරු වෙත චන්ද්‍රිකාවක් යැවූ සිව් වන රට වන්නේ ඉන්දියාවයි.",
       "URL": "https://www.hirunews.lk/70727/වීඩියෝ-මංගල්යාන්-අඟහරුට-ගමන-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=788"
}