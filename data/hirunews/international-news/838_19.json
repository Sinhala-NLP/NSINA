{
       "Source": "hirunews",
       "Timestamp": "Monday, 20 May 2013 - 10:08",
       "Headline": "ඇදුම රෝගීන්ට හිරුගෙන් සුවයක්.",
       "News Content": "ඇදුම රෝගයෙන් පෙලෙන පුද්ගලයන්ට හිරු රැස්වලට නිරාවරණය වීමෙන් සිය රෝගී තත්ත්වය මගහරවා ගැනීමට ඉඩ සැළසෙන බව බ්‍රිතාන්‍ය වෛද්‍ය විද්‍යාඥයන් පිරිසක් පෙන්වා දෙනවා. හිරු කිරණින් ශරීරයට ලැබෙන විටමින් ඞී මගින් ඇදුම රෝගය පාලනය කිරීමට හැකියාවක් පවතින බව ඔවුන්ගේ අදහසයි. විටමින් ඞී ප්‍රතිශතය අඩු රෝගීන්ට ඇදුම රෝගය උත්සන්න වීමේ අවස්ථාවක් පවතින බව ඔවුන් සොයාගෙන ඇති තවත් කරුණක්. ඇදුම රෝගීන්ට මේ වනවිට ස්ටෙරොයිඞ් කාන්ඩයේ ඖෂධ ලබාදෙන අතර එමගින් පූර්ණ සුවයක් සහතික කෙරෙන්නේ නැහැ.",
       "URL": "https://www.hirunews.lk/59307/ඇදුම-රෝගීන්ට-හිරුගෙන්-සුවයක්",
       "Category": "International News",
       "Parent URL": "https://www.hirunews.lk/international-news.php?pageID=838"
}