{
       "Source": "hirunews",
       "Timestamp": "Wednesday, 14 June 2017 - 19:15",
       "Headline": "ලන්ඩන් ගින්නෙන් 6 දෙනෙකු මියගොස් 74 ක් රෝහලේ",
       "News Content": "ලන්ඩනයේ මහල් 24 කින් යුත් ගොඩනැගිල්ලක ඇති වූ ගින්නෙන් 6 දෙනෙකු මියගොස් තවත් 74 දෙනෙකු රෝහල් ගත කර තිබෙනවා.\nගින්න ඇති වූ ගොඩනැගිල් ලන්ඩනයේ උතුරු කෙන්සින්ග්ටන් ප්‍රදේශයේ පිහිටා ඇති අතර, අද අලූයම 1 ට පමණ ගින්න හට ගත්තා.\nමෙහි නිවාස 120 ක් පිහිටා ඇති අතර, ගොඩනැගිල්ල තුළ පුද්ගලයින් 600 දෙනෙකු පමණ සිටින්නට ඇති බවටයි විදෙස් වාර්තා සදහන් කළේ.\nසිද්ධියෙන් මියගිය 6 දෙනෙකුගේ සිරුරු දැනට සොයා ගෙන ඇති අතර, පුද්ගලයින් 74 දෙනෙකු තුවාල ලබා ඇති බව විදෙස් මාධ්‍ය වාර්තා කළා.\nමේ අතර ලන්ඩනයේ මහල් ගොඩනැගිල්ලක ඇති වූ ගින්නෙන් පසු නගර සීමාවේ සියලූම ගොඩනැගිලිවල ප්‍රමිතිය සහ ආරක්ෂාව සම්බන්ධයෙන් පරීක්ෂණයක් සිදුකරන බව ලන්ඩන් නගරාධිපති සදීක් ඛාන් ප්‍රකාශ කළා.\nගින්නට හේතුව මෙතෙක් නිශ්චිතව අනාවරණ වී නැහැ.\nගොඩනැගිල්ලේ පදිංචිව සිට දිවි බේරා ගත් පුද්ගලයින් ප්‍රකාශ කළේ ගින්න ඇතිවීමත් සමග අනතුරු ඇතිවීමේ සංඥා නාද නොවූ බවයි.",
       "URL": "https://www.hirunews.lk/163582/ලන්ඩන්-ගින්නෙන්-6-දෙනෙකු-මියගොස්-74-ක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=470"
}