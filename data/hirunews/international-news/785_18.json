{
       "Source": "hirunews",
       "Timestamp": "Sunday, 17 November 2013 - 8:28",
       "Headline": "මාලදිවයිනේ නව ජනපති අබ්දුල්ලා යමීන්.",
       "News Content": "ඊයේ පැවති මාලදිවයින් ජනපතිවරණයේ දෙවැනි වටයෙන් අබ්දුල්ලා යමීන් පැහැදිළි ජයග්‍රහණයක් අත්කරගෙන තිබෙනවා. මාලදිවයින තිස් වසරක් පාලනය කළ අබ්දුල් ගයුම්ගේ සොහොයුරෙකු වන අබ්දුල්ලා යමීන් මුළු ඡන්ද සංඛ්‍යාවෙන් සියයට 51 කට වැඩි ප්‍රතිශතයක් හිමිකරගත්තා. මාලදිවයිනේ ප්‍රජාතන්ත්‍රවාදී මැතිවරණයකින් ජයගත් පළමු ජනපතිවූ මොහොමඞ් නෂීඩ් ට හිමිවූයේ සියයට 48 දශම හයයි එකක ප්‍රතිශතයක්. කෙසේ නමුත් පළමු වටයේ ජයග්‍රාහකයා වූයේ ඔහුයි. දෙවන වටයේ ඡුන්ද විමසීම සඳහා සියයට 91ක  ඉක්මවූ ඡන්ද ප්‍රතිශතයක් වාර්තාවූ අතර මොහොමඞ් නෂීඩ් කියා සිටියේ තමා පරාජය පිළිගන්නා බවයි. වගකිවයුතු විපක්ෂයක් ලෙස කටයුතු කිරීමට සූදානම් බවත් ඔහු සඳහන් කළා. මාලදිවයිනේ නව පිබිදීමක් ඇති කිරීමට එක්වන ලෙස මැතිවරණය ජයගත් අබ්දුල්ලා යමීන් ප්‍රකාශ කළා. මාලදිවයින් මැතිවරණ කොමසාරිස්වරයා විසින් ප්‍රතිඵලය අද උදෑසන නිල වශයෙන් ප්‍රකාශයට පත් කරන අතර ඉන් අනතුරුව නව ජනපතිවරයා දිවුරුම් දීමට නියමිතයි.",
       "URL": "https://www.hirunews.lk/71530/මාලදිවයිනේ-නව-ජනපති-අබ්දුල්ලා-යමීන්",
       "Category": "International News",
       "Parent URL": "https://www.hirunews.lk/international-news.php?pageID=785"
}