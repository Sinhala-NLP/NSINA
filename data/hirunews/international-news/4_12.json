{
       "Source": "hirunews",
       "Timestamp": "Monday, 18 September 2023 - 8:15",
       "Headline": "සුඩාන‍යේ විශාල ගොඩනැගිල්ලක් ගින්නෙන් දැවේ",
       "News Content": "සුඩානයේ රජයේ හමුදා සහ ප්‍රතිවාදී කණ්ඩායම් අතර ඇතිවූ ගැටුම් හේතුවෙන් කාර්ටුම් අගනුවර විශාලතම ගොඩනැගිල්ල ඇතුළු ගොඩනැගිලි රැසක් ගින්නෙන් දැවෙමින් පවතින බව විදෙස් මාධ්‍ය පවසනවා.\nනයිල් නදිය ආසන්නයේ පිහිටා ඇති තට්ටු 18කින් යුත් ග්‍රේටර් නයිල් පෙට්‍රෝලියම් සමාගමේ ගොඩනැගිල්ල මෙලෙස ගිනිගෙන ඇති අතර, කිසිදු ජීවිත හානියක්  පිළිබඳව මෙතෙක් වාර්තා වී නොමැත.\nමේ අතර, පසුගිය අප්‍රේල් 15 වනදා සිට සුඩාන හමුදා රජය සහ R.S.F හමුදා කල්ලිය අතර, බල අරගලයත් සමඟ ඇති වූ ගැටුම් හේතුවෙන් දස දහසකට ආසන්න පිරිසක් මියගොස් තිබෙනවා.\nතවත් 12,000කට ආසන්න පිරිසක් තුවාල ලබා ඇති බවයි විදෙස් මාධ්‍ය වාර්තා සඳහන් කළේ.\nඑමෙන්ම සඳහන් වන්නේ ලක්ෂ 40කට අධික පිරිසක් අවතැන් වී ඇති අතර, ලක්ෂ 10ක් පමණ සුඩානයෙන් පලාගොස් ඇති බවයි.",
       "URL": "https://www.hirunews.lk/348609/සුඩාන‍යේ-විශාල-ගොඩනැගිල්ලක්-ගින්නෙන්-දැවේ",
       "Category": "International News",
       "Parent URL": "https://www.hirunews.lk/international-news.php?pageID=4"
}