{
       "Source": "hirunews",
       "Timestamp": "Tuesday, 07 May 2019 - 12:48",
       "Headline": "මියන්මාරයේ රොයිටර් මාධ්‍යවේදීන්ට නිදහස",
       "News Content": "මියන්මාර රාජ්‍ය රහස් පනත උල්ලංගණය කළේ යැයි සිරගත කර සිටි රොයිටර් ප්‍රවෘත්ති සේවයේ මියන්මාර මාධ්‍යවේදීන් දෙදෙනා අද නිදහස් කර තිබෙනවා.\nඔවුන් ඊට පෙර දින 500කට අධික කාලයක් බන්ධනාගාරගතව සිටියා.\n33 හැවිරිදි වා - ලෝන් සහ 29 හැවිරිදි කියවු සෝ -  ඕ යන දෙදෙනා පසුගිය සැප්තැම්බරයේදී යටත් කෙරුණේ සත් වසරක සිර දඬුවමකටයි.\nඔවුන් මියන්මාරයේ රොහින්ග්‍යා මුස්ලිම් ජනකොටස එරට ආරක්ෂක හමුදා වෙතින් පීඩාවන්ට ලක්වීම පිළිබදව ගවේෂණාත්මක වාර්තාකරණයක නිරත වුණා.\nඑහෙත් මෙලෙස මාධ්‍යවේදීන් සිරගත කිරීම හේතුවෙන් මියන්මාරයට ජාත්‍යන්තර වශයෙන් එල්ල වූයේ විශාල බලපෑමක්.\nඔවුන්ට දැන් මෙලෙස නිදහස ලබාදී ඇත්තේ ජනාධිපති වින් මින්ට්ගේ පොදු සමාව යටතේයි.",
       "URL": "https://www.hirunews.lk/215924/මියන්මාරයේ-රොයිටර්-මාධ්‍යවේදීන්ට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=269"
}