{
       "Source": "hirunews",
       "Timestamp": "Tuesday, 09 January 2018 - 12:49",
       "Headline": "ශීත ඍතු ඔලිම්පික් උළෙල ගැන, පස මිතුරන් සාකච්ඡාවක",
       "News Content": "දකුණු කොරියාවේ පැවැත්වෙන ශීත ඍතු ඔලිම්පික් උළෙල සඳහා උතුරු කොරියානු ක්‍රීඩකයින් සහභාගි කරවීම සම්බන්ධයෙන් ඉහළ පෙළේ සාකච්ඡාවක් අද (09) පැවැත්වෙනවා.\nඊට දෙරටේම නියෝජිතයින් සහභාගිවීමට නියමිත බවයි විදෙස් වාර්තා සඳහන් කළේ.\n2015 වසරෙන් පසු දෙරට අතර පැවැත්වෙන ඉහළ පෙළේ සාකච්ඡාව ද මෙය වීම විශේෂත්වයක්.\nමේ අතර, මෙම උළෙලට සුදුසු වාතාවරණයක් සකසමින් ශීත ඍතු ඔලිම්පික් උළෙල පැවැත්වෙන කාලය තුළ දකුණු කොරියාව සමඟ ඒකාබද්ධ යුද අභ්‍යාස අත්හිටුවීමටද ඇමරිකාව එකඟත්වය පළ කර තිබෙනවා.\nලබන මාසයේ දකුණු කොරියාවේ පැවැත්වෙන ශීත ඍතු ඔලිම්පික් උළෙල සඳහා තම ක්‍රීඩක කණ්ඩායමක් සහභාගි කරවීමට හැකිවනු ඇතැයි උතුරු කොරියාවේ ජාත්‍යන්තර ඔලිම්පික් කමිටු නියෝජිතයා පසුගිය දා ප්‍රකාශ කළා.",
       "URL": "https://www.hirunews.lk/180579/ශීත-ඍතු-ඔලිම්පික්-උළෙල-ගැන-පස-මිතුරන්-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=406"
}