{
       "Source": "hirunews",
       "Timestamp": "Friday, 23 December 2016 - 9:13",
       "Headline": "න්‍යෂ්ටික බලය ඉහළ නැංවීමට ට්‍රම්ප්ගෙන් ප්‍රතිඥාවක්",
       "News Content": "ලබන ජනවාරි 20 වනදා ජනාධිපති ධුරයට පිවිසෙන ඩොනල්ඩ් ට්‍රම්ප් ඇමරිකාවේ ඉදිරි න්‍යෂ්ටික ප්‍රතිපත්ති සම්බන්ධයෙන් ප්‍රකාශයක් සිදුකර තිබෙනවා.\nඔහු කියා සිටියේ ඇමරිකාව න්‍යෂ්ටික බලය ශක්තිමත් කොට පුළුල් කළ යුතු බවයි.\nන්‍යෂ්ටික අවි සම්බන්ධයෙන් ලෝකය නිසි අවබෝධයකට පැමිණෙන තුරු එය සිදුකළ යුතු බවයි ට්‍රම්ප් ප්‍රකාශ කර ඇත්තේ.\nඑමෙන්ම ඔහු මෙම ප්‍රකාශය සිදුකරනු ලැබුවේ න්‍යෂ්ටික බලය ඉහළ නැංවිය යුතු බවට රුසියානු ජනාධිපති ව්ලැදිමීර් පුටින් ප්‍රකාශයක් සිදුකර පැය 24 ක් ගතවීමට මත්තෙන්.\nදැනට ඇමරිකාව සතු න්‍යෂ්ටික අවි 7100 ක් සහ රුසියාව සතුව න්‍යෂ්ටික අවි 7300 ක් පවතින බව සඳහන්.",
       "URL": "https://www.hirunews.lk/150385/න්‍යෂ්ටික-බලය-ඉහළ-නැංවීමට-ට්‍රම්ප්ගෙන්-ප්‍රතිඥාවක්",
       "Category": "International News",
       "Parent URL": "https://www.hirunews.lk/international-news.php?pageID=542"
}