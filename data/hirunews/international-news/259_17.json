{
       "Source": "hirunews",
       "Timestamp": "Friday, 07 June 2019 - 14:07",
       "Headline": "තෙරේසා මේ පක්ෂ නායකත්වයෙන් නිල වශයෙන් ඉවත් වෙයි",
       "News Content": "කලින් නිවේදනය කළ පරිදි බ්‍රිතාන්‍ය අගමැතිනි තෙරේසා මේ අද සිය කන්සර්වටිව් පක්ෂ නායකත්වයෙන් ඉල්ලා අස්වුණා.\nඑහෙත්, වෙනත් නායකයෙකු තෝරා පත් කර ගන්නාතුරු ඇය තවදුරටත් බ්‍රිතාන්‍ය අගමැති ධුරයේ කටයුතු කරනු ඇති. බ්‍රිතාන්‍යය, යුරෝපා සංගමයෙන් ඉවත් වීමේ බ්‍රික්සිට් ක්‍රියාවලිය සඳහා පාර්ලිමේන්තුවේ අනුමැතිය ලබා ගත නොහැකි වීම ඇය ඉල්ලා අස්වීමට හේතුවයි.\nනව පක්ෂ නායකත්වය සඳහා කන්සර්වටිව් මන්ත්‍රීවරුන් 11 දෙනෙකු ඉදිරිපත් වී සිටින අතර ඔවුන් අතුරින් ජයග්‍රාහකයා මීළඟ  බ්‍රිතාන්‍ය අග්‍රාමාත්‍යවරයා ලෙස පත්වීමට නියමිතයි.\nබ්‍රික්සිට් ක්‍රියාවලිය සඳහා අනුමැතිය ලබා ගැනීමට අගමැතිනි තෙරේසා මේ අපොහොසත් වීම නිසා බ්‍රිතාන්‍යය යුරෝපා සංගමයෙන් වෙන් වීමේ කාල විරාමය මේ වසරේ ඔක්තෝම්බර් 31 වනදා දක්වා කල් තබනු ලැබුවා.",
       "URL": "https://www.hirunews.lk/217903/තෙරේසා-මේ-පක්ෂ-නායකත්වයෙන්-නිල-වශයෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=259"
}