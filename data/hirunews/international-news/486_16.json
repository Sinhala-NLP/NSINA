{
       "Source": "hirunews",
       "Timestamp": "Friday, 28 April 2017 - 13:04",
       "Headline": "ආසියාන් විදේශ අමාත්‍යවරුන් උතුරු කොරියාව ගැන කනස්සල්ල පළ කරයි",
       "News Content": "උතුරු කොරියාවේ න්‍යෂ්ටික සහ මිසයිල අත්හදා බැලීම් හේතුවෙන් කොරියානු අර්ධද්වීපයේ යුද උණුසුම ඉහළ යාම පිළිබදව අග්නිදිග ආසියාතික රටවල සංවිධානය හෙවත් ආසියාන් සංවිධානයේ විදේශ අමාත්‍යවරුන් කනස්සල්ල පළ කළා.\nඒ පිලිපීනයේ මැනිලා නුවරදී අද නිවේදනයක් නිකුත් කරමින්.\nආසියාන් විදේශ අමාත්‍යවරුන් අප්‍රේල් 30 වනදා සිට මැනිලා නුවර සමුළුවක් පැවැත්වීමට නියමිතයි.\nඔවුන් අද නිකුත් කළ නිවේදනයේ දැක්වෙන්නේ කොරියානු අර්ධද්වීපයේ අස්ථාවරභාවය සමස්ත අග්නිදිග ආසියානු කලාපයටම බලපාන කාරණාවක් බවයි.",
       "URL": "https://www.hirunews.lk/160172/ආසියාන්-විදේශ-අමාත්‍යවරුන්-උතුරු-කොරියාව-ගැන-කනස්සල්ල-පළ-කරයි",
       "Category": "International News",
       "Parent URL": "https://www.hirunews.lk/international-news.php?pageID=486"
}