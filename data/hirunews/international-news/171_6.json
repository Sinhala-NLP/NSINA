{
       "Source": "hirunews",
       "Timestamp": "Friday, 07 August 2020 - 16:05",
       "Headline": "කේරළයේ නායයාමකින් 13 දෙනෙකු ජිවිතක්ෂයට",
       "News Content": "ඉන්දියාවේ කේරළ ප්‍රාන්තයේ දැඩි වර්ෂාපතනය හමුවේ ඇති වූ නායයාමකින් පුද්ගලයන් 13 දෙනෙකු ජිවිතක්ෂයට පත්වී තිබෙනවා.\nඅද උදෑසන වාර්තා වූ එම සිද්ධියේදී තවත් 12 දෙනෙකු බේරා ගැනීමට හැකිවූ බවයි ඉන්දීය මාධ්‍ය සඳහන් කළේ.\nකේරළයේ ඉඩුක්කි දිස්ත්‍රික්කයේ රාජමාලයි ප්‍රදේශයෙන් මෙම නායයාම වාර්තා වූ අතර, මඩ සහ සුන්බුන් අතරේ සිරවූ තවත් පුද්ගලයන් සිටිය හැකි බව සඳහන්.\nනායයාම සිදුවූ ප්‍රදේශයට ප්‍රවේශ වන පාලමක් ඊයේ සෝදාගෙන යාම නිසා ජිවිතාරක්ෂක මෙහෙයුම දුෂ්කරවී ඇති බවයි ඉන්දීය මාධ්‍ය සඳහන් කළේ.\nමේ අතර, හිමාලයේ සිට පැනනැගෙන ගංගා පිටාර ගැලීම හේතුවෙන් බිහාරයේ දිස්ත්‍රික්ක 16 ක ජල ගැලීම් වාර්තා වන අතර, එහි ආපදා මරණ සංඛ්‍යාව 21 දක්වා ඉහළ ගියා.\nඑමෙන්ම, ජල ගැල්ම පුද්ගලයන් හැටනව ලක්ෂයකට බලපා ඇති බව වාර්තා වනවා.",
       "URL": "https://www.hirunews.lk/247314/කේරළයේ-නායයාමකින්-13-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=171"
}