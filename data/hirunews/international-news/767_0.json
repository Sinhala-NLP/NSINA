{
       "Source": "hirunews",
       "Timestamp": "Tuesday, 20 January 2015 - 11:58",
       "Headline": "ආර්ජන්ටිනාවේ නීතිපතිවරයා සැක කටයුතු ලෙස මිය යයි.",
       "News Content": "ආර්ජන්ටිනාවේ නීතිපති ඇල්බර්ටෝ නිස්මාන් ඔහුගේ නිවසේ නාන කාමරය තුළ මිය ගොස් සිටියදී ඊයේ (19) සොයා ගැනුණා. 51 හැවිරිදි නිස්මාන්ගේ සිරුර අසළ ගිනි අවියක් ද තිබූ බව සදහන්. ආර්ජන්ටිනාවේ බුවනෝස් අයර්ස් නුවර යුදෙව් මධ්‍යස්ථානයට 1994 වසරේ එල්ල වූ ත්‍රස්ත ප්‍රහාරය සම්බන්ධයෙන් ඔහු පරීක්ෂණ සිදුකළා. එම සිද්ධියට ඉරානයේ සම්බන්ධය ආර්ජන්ටිනා ජනාධිපති ක්‍රිස්ටිනා ෆර්නැන්ඩස් වසන් කළ බවට නීතිපතිවරයා වරක් චෝදනා කර තිබෙනවා. නීතිපති ඇල්බර්ටෝ නිස්මාන් මෙලෙස මිය ගොස් ඇත්තේ එම සිද්ධිය සම්බන්ධයෙන් එරට කොංග්‍රස් කමිටුව වෙත සාක්ෂි ලබාදීමට පැය කිහිපයක් තිබියදියි. කෙසේ නමුත් දිවි නසා ගැනීමක් ලෙස සලකන ඔහුගේ මරණය පිළිබද සැකයක් නොමැති බව අර්ජන්ටිනා රජය ප්‍රකාශ කළා.",
       "URL": "https://www.hirunews.lk/101597/ආර්ජන්ටිනාවේ-නීතිපතිවරයා-සැක-කටයුතු-ලෙස-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=767"
}