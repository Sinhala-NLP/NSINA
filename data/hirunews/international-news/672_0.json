{
       "Source": "hirunews",
       "Timestamp": "Tuesday, 19 January 2016 - 8:25",
       "Headline": "පාකිස්ථානයේ යූ - ටියුබ් තහනම ඉවතට",
       "News Content": "පාකිස්ථානය, අන්තර්ජාල වීඩියෝ හුවමාරු - යූ ටියුබ් වෙබ් අඩවිය සඳහා පනවා තිබූ තහනම ඊයේ (18) ඉවත් කළා. මීට තුන් වසරකට පෙර පාකිස්ථානය එම තහනම පැනවූයේ ඉස්ලාම් දහමට අපහාස වන ආකාරයේ වීඩියෝ පටයක් හුවමාරුවීම පිළිබඳව ඇතිවූ මතබේදයක් පදනම් කරගෙනයි.\nඇමරිකාවේ නිපදවූ චිත්‍රපටයක් මෙලෙස යූ ටියුබ් හරහා හුවමාරුවීමේදී පාකිස්ථානය තුළ දැඩි විරෝධතා රැල්ලක් පැනනැගුණු අතර එහිදී පුද්ගලයන් 12 දෙනෙකු ජීවිතක්ෂයට පත්වුණා.\nඊයේ එම තහනම ඉවත් කරමින් පාකිස්ථාන විදුලි සංදේශ නියාමන අධිකාරිය සඳහන් කළේ යූ ටියුබ් වෙබ් අඩවිය අයත් ගූගල් සමාගම මගින් පාකිස්ථානය සඳහා විශේෂිත මාදිලියක් හඳුන්වාදී ඇති බවයි.\nකෙසේ නමුත් එලෙස සිය වෙබ් අඩවියේ ක්‍රියාකාරකම්වලට සීමාවක් පැනවිය නොහැකි බව යූ ටියුබ් ආයතනය ප්‍රකාශ කර තිබෙනවා.",
       "URL": "https://www.hirunews.lk/124275/පාකිස්ථානයේ-යූ-ටියුබ්-තහනම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=672"
}