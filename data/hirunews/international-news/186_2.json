{
       "Source": "hirunews",
       "Timestamp": "Sunday, 05 April 2020 - 7:52",
       "Headline": "ප්‍රංශයේ ත්‍රස්ත ප්‍රහාරයක්",
       "News Content": "දකුණු දිග ප්‍රංශයේ වීථියකදී 33 හැවිරිදි සුඩාන ජාතිකයෙකු එල්ල කළ පිහි ඇනුමකින් පුද්ගලයන් දෙදෙනෙකු ජීවිතක්ෂයට පත්ව ඇති අතර, තවත් පස්දෙනෙකු තුවාල ලැබුවා.\nරොමොන්ස් ලිසෙයර් නගරයේ දුම්කොළ නිෂ්පාදන අලෙවි සැළකට ඇතුලුවූ මොහු එහි හිමිකරුවන්ට සහ ගණුදෙනුකරුවෙකුට තියුණු ආයුධයකින් පහරදී ඇති අතර, පසුව අසළ වූ මස් වෙළඳසැළකට ගොස් තවත් පිරිසකට ප්‍රහාරයක් එල්ල කර තිබෙනවා.\nපසුව පදික වේදිකාවේ දණින් වැටී අරාබි බසින් යාඤාවේ නිරතව සිටියදී ත්‍රස්ත සැකකරු අත්අඩංගුවට ගනු ලැබූ බවයි ප්‍රංශ මාධ්‍ය වාර්තා කළේ.\nඑරට අභ්‍යන්තර කටයුතු අමාත්‍යවරයා සඳහන් කළේ මෙය ත්‍රස්තවාදී ක්‍රියාවක් ලෙස හැඳින්විය හැකි බවයි.\nප්‍රංශය කොරෝනා වෛරසයෙන් දැඩි ප්‍රහාරයකට ලක්ව සිටියදී සිදුවූ මෙම ක්‍රියාව පිළිබදව කම්පනයට පත්වූ බව ප්‍රංශ ජනාධීපති එම්මානුවෙල් මැක්‍රොන් කියා සිටියා.",
       "URL": "https://www.hirunews.lk/237949/ප්‍රංශයේ-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=186"
}