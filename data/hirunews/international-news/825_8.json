{
       "Source": "hirunews",
       "Timestamp": "Friday, 05 July 2013 - 16:01",
       "Headline": "ෆෙන්ෂුයි ගුරුට වසර 12ක සිර දඬුවමක්.",
       "News Content": "ආසියාකරයේ ධනවත්ම කාන්තාවකගේ දේපළ වංචාසහගත ලෙස හිමි කර ගැනීමට උත්සාහ කිරීමේ චෝදනාව මත ඇගේ අසම්මත පෙම්වතෙකු වූ ෆෙන්ෂුයි ගුරුවරයෙකුට හොංකොං හි අධිකරණය මගින් වසර 12ක සිර දඩුවමක් අද නියම කළා. නීනා වැන්ග් නැමැති මෙම කාන්තාව වයස 69ක්ව සිටියදී 2007 වසරේ මිය යන විට ඩොලර් කෝටි 400ක පමණ ධනයක් හිමිව තිබුණා. අද සිර දඩුවම් නියම වූ පීටර් චෑන්ග් නැමැති ෆෙන්ෂුයි ගුරුවරයා ඇය මෙම දේපළ තමා වෙත පැවරූ බවට ඉදිරිපත් කර ඇත්තේ ව්‍යාජ ලේඛන බව තහවුරු වී තිබෙනවා. ඔහු එම කාන්තාව මුලින්ම සිය වසඟයට ගෙන ඇත්තේ ශීර්ෂ සම්බාහනයකින්.",
       "URL": "https://www.hirunews.lk/62419/ෆෙන්ෂුයි-ගුරුට-වසර-12ක-සිර-දඬුවමක්",
       "Category": "International News",
       "Parent URL": "https://www.hirunews.lk/international-news.php?pageID=825"
}