{
       "Source": "hirunews",
       "Timestamp": "Sunday, 28 June 2020 - 9:11",
       "Headline": "නවදිල්ලියේ කොරෝනා ව්‍යාප්තිය උත්සන්න වෙයි",
       "News Content": "මුම්බායි අභිබවා ඉන්දියාවේ කොරෝනා වෛරස් ව්‍යාප්තිය වැඩි වශයෙන් සිදුවන නගරය බවට පත්ව ඇති නවදිල්ලි අගනුවර ආසාදිත සංඛ්‍යාව මේ වනවිට 77,000 ඉක්මවා තිබෙනවා.\nඉන්දියාවේ සිදුව ඇති කොරෝනා මරණ 15,685 කින් 2,492 ක්ම වාර්තාවන්නේ දිල්ලි පුරවරයෙන්.\nආසාදිතයන් සංඛ්‍යාව විශාල වශයෙන් ඉහළ යාමත් සමඟ එහි ආධ්‍යාත්මික මධ්‍යස්ථානයක පිහිටුවා ඇති ඇඳන් 2,000 කින් යුත් තාවකාලික රෝහල නිරීක්ෂණය කිරීමට දිල්ලි මහ ඇමති අරවින්ද් කෙජ්රිවාල් සමඟ ස්වදේශ කටයුතු ඇමති අමිට් ෂා ද ඊයේ එක්වුණා.\nදිල්ලියේ මහ ඇමති කෙජ්රිවාල් කියා සිටියේ ප්‍රාන්ත රජය දැන් දිනකට කොවිඩ් 19 පරීක්ෂාවන් 20,000ක් පමණ සිදුකරන අතර, රෝගීන් සඳහා රෝහල් ඇඳන් 13,500ක් වෙන් කර ඇති බවයි.\nකොරෝනා වෛරසය පාලනය කිරීමට විකල්ප දෙකක් පවතිනවා.\nඑනම් ප්‍රාන්තය වසා දමා ක්‍රියාකාරකම් අත්හිටුවීම සහ වෛසරය සමඟ සටන් වැදීමයි.\nඑයින් කොවිඩ් 19 සමඟ සටන්වැදීමේ විකල්පය තෝරාගෙන ඇති බවයි දිල්ලි මහ ඇමතිවරයා සඳහන් කළේ.",
       "URL": "https://www.hirunews.lk/244119/නවදිල්ලියේ-කොරෝනා-ව්‍යාප්තිය-උත්සන්න-වෙයි",
       "Category": "International News",
       "Parent URL": "https://www.hirunews.lk/international-news.php?pageID=177"
}