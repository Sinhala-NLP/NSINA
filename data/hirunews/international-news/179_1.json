{
       "Source": "hirunews",
       "Timestamp": "Sunday, 14 June 2020 - 8:13",
       "Headline": "කිම් ජොං අන්ගේ සොහොයුරියගෙන් දකුණු කොරියාවට තර්ජන",
       "News Content": "දකුණු කොරියාවට එරෙහිව මීළඟ පියවර ක්‍රියාත්මක කිරීමට සූදානම් බව උතුරු කොරියානු නායක කිම් ජොං අන්ගේ සොහොයුරිය මෙන්ම ඔහුගේ ප්‍රධාන උපදේශිකාව වන කිම් යෝ ජොං ප්‍රකාශ කළා.\nඋතුරු කොරියාව පසුගිය සතියේ දකුණු කොරියාව සමඟ පවතින සන්නිවේදන සබඳතා අත්හිටුවීමට පියවර ගත්තා.\nඒ, දකුණු කොරියාව වායු බැලූන් මාර්ගයෙන් උතුරු කොරියානු කොමියුනිස්ට් පාලනයට එරෙහි පත්‍රිකා මුදාහැරීමත් සමඟයි.\nකිම් යෝ ජොං කියා සිටියේ සිය උත්තරීතර නායකයා විසින් පවරා ඇති බලය යොදාගනිමින් දකුණු කොරියාවට එරෙහි තීරණාත්මක පියවරකට සූදානම් බවයි.",
       "URL": "https://www.hirunews.lk/242999/කිම්-ජොං-අන්ගේ-සොහොයුරියගෙන්-දකුණු-කොරියාවට-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=179"
}