{
       "Source": "hirunews",
       "Timestamp": "Tuesday, 05 November 2019 - 9:18",
       "Headline": "අයි.එස්. නායකයාගේ සොහොයුරිය අත්අඩංගුවට",
       "News Content": "පසුගිය දා සිරියාවේ ඇමරිකානු මෙහෙයුමක් අතරතුර ජීවිතක්ෂයට පත්වූ අයි.එස්. සංවිධානයේ නායක අබුබකර් අල් - බග්ඩාඩිගේ සොහොයුරිය වන රස්මියා අවාඞ්, තුර්කි හමුදාව විසින් අත්අඩංගුවට ගෙන තිබෙනවා.\nඋතුරුදිග සිරියාවේ අසාස් නගරයේදී ඇය අත්අඩංගුවට ගනු ලැබූ බවයි තුර්කි බලධාරීන් රොයිටර් පුවත් සේවයට ප්‍රකාශ කර ඇත්තේ.\nඇය මෙන්ම ඇගේ සැමියා සහ ලේලියගෙන් මේ වන විට ප්‍රශ්න කරමින් සිටින බව සඳහන්. අත්අඩංගුවට ගන්නා අවස්ථාවේ බග්ඩාඩිගේ සොහොයුරිය සමඟ ඇගේ දරුවන් 5 දෙනෙකු ද සිටි බවයි වාර්තා වන්නේ.\nඅයි.එස්. සංවිධානයේ අභ්‍යන්තර තොරතුරු රැසක් ඇය වෙතින් හෙළිදරව් කර ගැනීමට හැකි වනු ඇති බවට තුර්කි ආරක්ෂක අංශ විශ්වාසය පළ කරනවා.",
       "URL": "https://www.hirunews.lk/227666/අයි-එස්-නායකයාගේ-සොහොයුරිය-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=225"
}