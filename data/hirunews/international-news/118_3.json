{
       "Source": "hirunews",
       "Timestamp": "Saturday, 08 May 2021 - 14:03",
       "Headline": "බ්‍රිතාන්‍ය ජාතිකයන්ට සංචාරය කිරීමට රටවල් 12ක හරිත ලැයිස්තුවක්",
       "News Content": "ලබන 17 වනදා සිට බ්‍රිතාන්‍ය  ජාතිකයන්ට විදේශයන්හි සංචාරය කිරීම සඳහා අවසර හිමිවන අතර, ඒ සඳහා සුදුසු රටවල් ලැයිස්තුවක් බ්‍රිතාන්‍ය රජය විසින් නිවේදනය කරනු ලැබුවා.\nපෘතුගාලය, ඊශ්‍රායලය, නවසීලන්තය, ඕස්ට්‍රේලියාව, සිංගප්පූරුව සහ බෲනායි ඇතුළත් එම ලැයිස්තුවට බ්‍රිතාන්‍ය වාසීන් වැඩි වශයෙන්ම සංචාරය කරන ස්පාඤ්ඤය, ප්‍රංශය, ඉතාලිය හෝ ඇමෙරිකා එක්සත් ජනපදය ඇතුළත් කර නැහැ.\nකෙසේ නමුත්, මෙම ලැයිස්තුව අනවශ්‍ය වැඩි අවධානයකින් සකස් කර ඇති බවට බ්‍රිතාන්‍යයේ සංචාරක නියෝජිතායතන චෝදනා නගනවා.\nමේ අතර, අවදානම් සහිත රටවලින් සේවය සඳහා පැමිණෙන පුද්ගලයන්ට ඇතුළුවීමේ බලපත්‍ර නිකුත් කිරීම සිංගප්පූරුව විසින් අත්හිටුවා තිබෙනවා.\nකෙසේ නමුත් එය ගෘහස්ථ සේවකයන්, ඉදිකිරීම්, නාවික තටාකාංග සහ සැකසුම් කර්මාන්තයේ නිරත සංක්‍රමණික ශ්‍රමිකයින් සඳහා බල නොපවත්වන බව සිංගප්පූරු රජය නිවේදනය කළා.",
       "URL": "https://www.hirunews.lk/270789/බ්‍රිතාන්‍ය-ජාතිකයන්ට-සංචාරය-කිරීමට-රටවල්-12ක-හරිත-ලැයිස්තුවක්",
       "Category": "International News",
       "Parent URL": "https://www.hirunews.lk/international-news.php?pageID=118"
}