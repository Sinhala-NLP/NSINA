{
       "Source": "hirunews",
       "Timestamp": "Sunday, 12 May 2019 - 10:19",
       "Headline": "ඇෆ්ගනිස්ථානයේ බිම් බෝම්බ පිපිරීමකින් ළමයින් හත්දෙනෙකු ජීවිතක්ෂයට",
       "News Content": "දකුණුදිග ඇෆ්ගනිස්ථානයේ ගස්නි ප්‍රාන්තයේ බිම් බෝම්බයක් පිපිරීමෙන් ළමයින් හත්දෙනෙකු ජීවිතක්ෂයට පත්වී තිබෙනවා.\nප්‍රධාන මාර්ගය අසළ මෙම බෝම්බය අටවා තිබූ අතර, තලේබාන් සංවිධානය එමඟින් ආරක්ෂක හමුදා ඉලක්ක කරගන්නට ඇති බවයි විශ්වාස කෙරෙන්නේ.\nඑහෙත් ඊට ගොදුරුවී ඇත්තේ මාර්ගය අසළ ක්‍රීඩා කරමින් සිටි ළමයින් පිරිසක්.\nසිද්ධිය සම්බන්ධයෙන් තලේබාන් සංවිධානය මෙතෙක් වගකීම පිළිගෙන නැහැ.\nමේ අතර ඇෆ්ගන් පාර්ලිමේන්්තුවේ සංස්කෘතික උපදේශිකා සහ හිටපු මාධ්‍යවේදිනියක වූ මීනා මංගල්, කාබුල් නුවරදී ඊයේ වෙඩි තබා ඝාතනය කර තිබෙනවා.\nඊයේ දහවල් ඇය මෙලෙස ඝාතනයට ලක්වී ඇති අතර, පාර්ලිමේන්තුවේ උපදේශිකාවක ලෙස පත්වීමට පෙර ඇය ඇෆ්ගන් රූපවාහිනී නාලිකා රැසක නිවේදිකාවක ලෙසින් කටයුතු කළා.",
       "URL": "https://www.hirunews.lk/216227/ඇෆ්ගනිස්ථානයේ-බිම්-බෝම්බ-පිපිරීමකින්-ළමයින්-හත්දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=267"
}