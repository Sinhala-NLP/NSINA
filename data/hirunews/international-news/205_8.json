{
       "Source": "hirunews",
       "Timestamp": "Tuesday, 21 January 2020 - 13:05",
       "Headline": "හැරී කුමරු බ්‍රිතාන්‍යයෙන් නික්මෙයි",
       "News Content": "රාජකීය රාජකාරීවලින් ඉවත් වී, සිය පදවි නම්බු නාම සහ මහජන අරමුදල් අහිමි කර ගත් හැරී කුමරු කැනඩාව බලා පිටත්ව ගොස් තිබෙනවා.\nඒ, දැනටමත් එහි ගොස් සිටින සිය ඇමරිකානු ටෙලි - නිළි බිරිඳ මේගන් සහ ආචි පුතු හා එක්වීමටයි. මෙතෙක් සසෙක්ස් හි ආදිපාදවරයා සහ ආදිපාදිනිය ලෙස හැදින්වුණු හැරී - මේගන් යුවළ මෙලෙස රජ පවුලෙන් දුරස්ථවීම බ්‍රිතාන්‍යයේ සියවස් ගණනක් පැරණි රාජකීය සංස්ථාව සසල කළ සිද්ධියක් ලෙසයි සැලකෙන්නේ.\nඊයේ සිය නික්මීම පිළිබදව සංවේදී ප්‍රකාශයක් සිදුකළ හැරී කුමරු කියා සිටියේ වඩාත් සාමකාමී දිවියක් ගත කිරීම සඳහා රජ පවුලේ මෙහෙවරින් ඉවත් වීම වේදනාකාරී සිද්ධියක් බවයි.\nබ්‍රිතාන්‍ය රජ කිරුළට හිමිකම් කියන 6 වැන්නා ලෙස සිටි හැරී කුමරු සිය තීරණය පිළිබද මහරැජිණ සමඟ සාකච්ඡා කළ අතර, ඊයේ අගමැති බොරිස් ජොන්සන් හමුවී විනාඩි 20ක කාලයක් පෞද්ගලිකවම කරුණු පැහැදිලි කර තිබෙනවා.",
       "URL": "https://www.hirunews.lk/232734/හැරී-කුමරු-බ්‍රිතාන්‍යයෙන්-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=205"
}