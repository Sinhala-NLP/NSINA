{
       "Source": "hirunews",
       "Timestamp": "Sunday, 05 December 2021 - 10:19",
       "Headline": "එංගලන්තය නැවතත් සංචාරක සීමා දැඩි කරයි",
       "News Content": "බ්‍රිතාන්‍යයට පැමිණෙන විදෙස් සංචාරකයන් පිළිපැදිය යුතු කොරෝනා ආරක්ෂණ පිළිවෙත් දැඩි කිරීමට එරට රජය තීරණය කර තිබෙනවා.\nබ්‍රිතාන්‍යය සෞඛ්‍ය අමාත්‍ය සජිඩ් ජාවිඩ් ප්‍රකාශ කළේ ලබන අඟහරුවාදා ග්‍රිනිච් වේලාවෙන් හතරවන පැයේ සිට මෙම නව නීති ක්‍රියාත්මක වන බවයි.\nඒ අනුව සංචාරකයන් බ්‍රිතාන්‍යය බලා නික්මීමට උපරිම වශයෙන් පැය 48කට පෙර කොරෝනා පරීක්ෂණයකට ලක්විය යුතුයි.\nදැන් ක්‍රියාත්මක මාර්ගෝපදේශවලට අනුව සංචාරකයන් බ්‍රිතාන්‍යය පැමිණ දින දෙකක් ඇතුළත කොරෝනා පරීක්ෂණයකට ලක්විය යුතු අතර, එතෙක් ස්වයං නිරෝධායනයට ලක්විය යුතු වනවා.\nනව මාර්ගෝපදේශවලට අනුව බ්‍රිතාන්‍යයට පැමිණෙන වයස අවුරුදු 12 ඉක්මවූ සියල්ලන් නික්මීමට පැය 48කට පෙර කොරෝනා පරීක්ෂණයකට ලක්විය යුතු බවයි බ්‍රිතාන්‍යය සෞඛ්‍ය අමාත්‍යවරයා සඳහන් කළේ.\nඑමෙන්ම දින 10ක අවම ස්වයං නිරෝධායන කාලයක් ගත කළ යුතු බ්‍රිතාන්‍යය සංචාරක රතු ලැයිස්තුවට නයිජීරියාව ද එක්කර තිබෙනවා.\nඒ, ඔමික්‍රොන් නව කොරෝනා ප්‍රභේදයේ ව්‍යාප්තිය සැළකිල්ලට ගනිමින්.",
       "URL": "https://www.hirunews.lk/290061/එංගලන්තය-නැවතත්-සංචාරක-සීමා-දැඩි-කරයි",
       "Category": "International News",
       "Parent URL": "https://www.hirunews.lk/international-news.php?pageID=76"
}