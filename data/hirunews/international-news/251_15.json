{
       "Source": "hirunews",
       "Timestamp": "Saturday, 13 July 2019 - 7:27",
       "Headline": "මුහුණු පොතට කෝටි 90,000ක දඩයක්",
       "News Content": "ෆේස්බුක් ග්‍රාහකයන් මිලියන 87කගේ තොරතුරු දේශපාලන ප්‍රචාරක ආයතනයකට ලබාදීම සම්බන්ධයෙන් ෆේස්බුක් ආයතනයට ඩොලර් බිලියන 5ක දඩයක් නියම කිරීමට ඇමරිකානු නියාමන ආයතනය තීරණය කර තිබෙනවා.\nඑය රුපියල් කෝටි 90,000කට ආසන්න මුදලක්.\nඇමරිකානු මධ්‍යම වෙළද කොමිසම මගින් ෆේස්බුක් ආයතනය සිය ග්‍රාහක තොරතුරු කේම්බ්‍රිජ් ඇනලිටිකා ආයතනය වෙත ලබාදීම සම්බන්ධයෙන් පසුගිය වසරේ මාර්තු මාසයේදී පරීක්ෂණයක් ආරම්භ කළා.\nඑහි ප්‍රතිඵලයක් වශයෙනුයි අදාළ දඩය නියම කර ඇත්තේ.\nඒ සඳහා සමාන දේශපාලන නියෝජනයක් සහිත මධ්‍යම වෙළඳ කොමිසම තුනට දෙකක් ලෙස කැමැත්ත පළ කර ඇති බව සඳහන්.",
       "URL": "https://www.hirunews.lk/220209/මුහුණු-පොතට-කෝටි-90000ක-දඩයක්",
       "Category": "International News",
       "Parent URL": "https://www.hirunews.lk/international-news.php?pageID=251"
}