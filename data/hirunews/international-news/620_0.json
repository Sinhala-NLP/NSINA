{
       "Source": "hirunews",
       "Timestamp": "Saturday, 25 June 2016 - 14:45",
       "Headline": "මයික්‍රොසොෆ්ට් සමාගමෙන් නව වෙබ් බ්‍රව්සරයක්",
       "News Content": "මයික්‍රොසොෆ්ට් ක්‍රෝම් වෙබ් බ්‍රව්සරයට වඩා ක්‍රියාකාරීත්වයෙන් යුත් නව වෙබ් බ්‍රව්සරයක් හඳුන්වාදීමට මයික්‍රොසොෆ්ට් ආයතනය පියවර ගෙන තිබෙනවා.\nමයික්‍රොසොෆ්ට් එජ් 'Microsoft Edge' ලෙස හඳුන්වා ඇති මෙය වින්ඩෝස් 10 මෙහෙයුම් පද්ධතිය සමග හඳුන්වා දීමටයි සැලසුම් කර ඇත්තේ.\nලැප්ටොප් පරිගණකවල බැටරිය අඩපණ නොවී වැඩි කාලයක් තබා ගැනීම නව වෙබ් බ්‍රව්සරය හඳුන්වාදීමේ අරමුණයි.\nමයික්‍රොසොෆ්ට් සමාගම පෙන්වා දෙන්නේ ක්‍රෝම් වෙබ් බ්‍රවුසරය වැඩි බැටරි ධාරිතාවක් ලබාගැනීම හේතුවෙන් ලැප්ටොප් පරිගණකවල බැටරිය ඉක්මනින් අඩපණ වන බවයි.\nමේ හේතුව මත නව වෙබ් බ්‍රව්සරයක් හඳුන්වාදීමට සමාගම තීරණය කර තිබෙනවා.\nMicrosoft Edge වෙබ් බ්‍රව්සරය භාවිත කිරීමෙන් ලැප්ටොප් පරිගණකයේ බැටරිය පැය 7 කට වැඩි කාලයක් භාවිත කල හැකි අතර ක්‍රෝම් භාවිත කිරීමෙන් ලැප්ටොප් පරිගණකවල බැටරිය භාවිත කල හැක්කේ පැය 4 ක පමණ කාලයක් බවයි මයික්‍රොසොෆ්ට් සමාගම හෙළිකර ඇත්තේ.",
       "URL": "https://www.hirunews.lk/136428/මයික්‍රොසොෆ්ට්-සමාගමෙන්-නව-වෙබ්-බ්‍රව්සරයක්",
       "Category": "International News",
       "Parent URL": "https://www.hirunews.lk/international-news.php?pageID=620"
}