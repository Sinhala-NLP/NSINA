{
       "Source": "hirunews",
       "Timestamp": "Friday, 17 May 2013 - 13:05",
       "Headline": "බෙංගාල බොක්කේ සුළි කුණාටුව දුර්වල වේ.",
       "News Content": "බංග්ලාදේශයට සහ මියන්මාරයට දැවැන්ත විනාශයක් සිදුකරනු ඇතැයි අපේක්ෂා කළ බෙංගාල බොක්කේ සුළි කුණාටුව බංග්ලාදේශයට ඇතුළුවීමත් සමග දැන් දුර්වල වී තිබෙනවා. කෙසේ නමුත්, සුළි සුළගින් බංග්ලාදේශයේ ජීවිත හානි 13 ක් වාර්තා වූ අතර,වෙරළාසන්න ප්‍රදේශවල මිලියනයකට අධික ජනතාව ආරක්ෂිත ප්‍රදේශ කරා ඉවත් කර ගැණුනා. ජීවිත හානි රැසක් සිදුවී ඇත්තේ ගස් කඩා වැටීම හේතුවෙන්. දකුණු දිග බංග්ලාදේශයට සුළි කුණාටුව ඇතුළු වූයේ ඊයේ උදෑසනයි. පටුවාකලී ප්‍රදේශයෙන් ඇතුළු වූ සුළි කුණාටුව ජනාකීර්ණ චිතගොං සහ කොක්ස් බසාර් ප්‍රදේශ මග හරිමින් බටහිර දෙසට ගමන් කරන්නේ එහි අපේක්ෂිත ගමන් මාර්ගය වෙනස් කරමින්.",
       "URL": "https://www.hirunews.lk/59139/බෙංගාල-බොක්කේ-සුළි-කුණාටුව-දුර්වල-වේ",
       "Category": "International News",
       "Parent URL": "https://www.hirunews.lk/international-news.php?pageID=839"
}