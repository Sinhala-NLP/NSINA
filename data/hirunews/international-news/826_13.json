{
       "Source": "hirunews",
       "Timestamp": "Monday, 01 July 2013 - 15:25",
       "Headline": "සුරාජ් පන්චෝලිට ඇප.",
       "News Content": "සිය දිවි නසාගත් බොලිවුඞ් චිත්‍රපට නිළි ජියා ඛාන් සම්බන්ධයෙන් අත්අඩංගුවට ගත් නැගී එන බොලිවුඞ් නළු සුරාජ් පන්චෝලි ඇප මත නිදහස් කර තිබෙනවා. මුම්බායි අධිකරණයක් විසින් අද (01) ඒ සම්බන්ධයෙන් වන නඩුව කැදවූ අවස්ථාවේදියි මෙලෙස සැකකරු ඇප මත නිදහස් කර ඇත්තේ. ඉන්දීය රුපියල් 50,000ක ශරීර ඇපයක් මත සුරාජ් පන්චෝලි නිදහස් කර ඇති අතර ඔහුගේ ගුවන් ගමන් බලපත්‍රය අධිකරණය වෙත භාර දෙන ලෙස විනිසුරුවරයා නියෝග කළා. බොලිවුඞ් නිළි ජියා ඛාන් සිය දිවි නසා ගැනීමේ සිද්ධිය සම්බන්ධයෙන් නැගී එන නළු සුරාජ් පන්චෝලි පසුගිය ජුනි 11 වන දා පොලීසිය විසින් අත්අඩංගුවට ගනු ලැබුවා.",
       "URL": "https://www.hirunews.lk/62140/සුරාජ්-පන්චෝලිට-ඇප",
       "Category": "International News",
       "Parent URL": "https://www.hirunews.lk/international-news.php?pageID=826"
}