{
       "Source": "hirunews",
       "Timestamp": "Tuesday, 26 July 2016 - 11:09",
       "Headline": "කුඩා හිස සහිත දරු උපතකින්  යුරෝපයේ සීකා වෛරස භීතියක්",
       "News Content": "මදුරුවන් මගින් ප්‍රචාරණය වන සීකා වෛරසය ආසාදනය වූ ස්පාඤ්ඤයේ මවක් කුඩා හිසක් සහිත දරුවෙකු ප්‍රසූත කර තිබෙනවා.\nමෙය සීකා වෛරසයේ ප්‍රතිඵලයක් වන මයික්‍රෝසෙෆලි තත්ත්වය යුරෝපයෙන් වාර්තා වූ ප්‍රථම අවස්ථාවයි.\nසති 40ක ගැබිණි සමයෙන් පසු ඇය දරුවා බිහි කර ඇත්තේ සිසේරියන් සැත්කමකින්.\nස්පාඤ්ඤයේ සීකා වෛරසයට ගොදුරු වූවන් 190 දෙනෙකු හදුනාගෙන ඇති අතර ඉන් 189 දෙනෙකුටම වෛරසය ආසාදනය වී ඇත්තේ විදේශයන්හිදියි.\nඑක් අයෙකුට ලිංගික ඇසුරකින් වෛරසය ආසාදනය වී තිබෙනවා.\nසීකා වෛරසය වැඩි වශයෙන් පැතිර ඇත්තේ ස්පාඤ්ඤයේ යටත්විජිතයන්ව පැවති ලතින් ඇමරිකානු රටවලයි.",
       "URL": "https://www.hirunews.lk/139006/කුඩා-හිස-සහිත-දරු-උපතකින්-යුරෝපයේ-සීකා-වෛරස-භීතියක්",
       "Category": "International News",
       "Parent URL": "https://www.hirunews.lk/international-news.php?pageID=608"
}