{
       "Source": "hirunews",
       "Timestamp": "Monday, 19 March 2018 - 14:02",
       "Headline": "ටෙක්සාස් ප්‍රාන්තයේ බෝම්බ පිපිරීමක්",
       "News Content": "ඇමරිකාවේ - ටෙක්සාස් ප්‍රාන්තයේ ඔස්ටින් ප්‍රදේශයේ සිදුවූ පාර්සල් බෝම්බ පිපිරීමකින් පුද්ගලයින් දෙදෙනෙකු තුවාල ලබා තිබෙනවා.\nමසක් ඇතුළත අදාළ ප්‍රදේශයේ සිදුවූ තුන්වන පිපිරීම මෙය වන අතර, මීට පෙර සිදුවූ පාර්සල් බෝම්බ පිපිරීම්වලින් පුද්ගලයින් දෙදෙනෙකු ජීවිතක්ෂයට පත්වුණා.\nමෙලෙස පාර්සල් බෝම්බ පිපිරීම් ඉහළ යාමත් සමග ටෙක්සාස් බලධාරීන් ඒ සම්බන්ධයෙන් තොරතුරු ලබාදෙන්නෙකුට ඇමරිකානු ඩොලර් ලක්ෂයක මුදලක් පිරිනැමීමට තීරණය කර තිබෙනවා.",
       "URL": "https://www.hirunews.lk/186305/ටෙක්සාස්-ප්‍රාන්තයේ-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=384"
}