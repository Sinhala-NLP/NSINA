{
       "Source": "hirunews",
       "Timestamp": "Tuesday, 09 November 2021 - 10:02",
       "Headline": "අප්‍රිකානු නයිජර් රාජ්‍යයේ පාසලක ගින්නකින් ළමයින් 26 දෙනෙකු ජීවිතක්ෂයට",
       "News Content": "අප්‍රිකානු නයිජර් රාජ්‍යයේ පාසලක පිදුරු සෙවිලි කළ පන්ති කාමර පෙළක ගින්නකින් ළමයින් 26 දෙනෙකු ජිවිතක්ෂයට පත්වුණා.\nඅවුරුදු 5 ත් 6 ත් අතර, කුඩා ළමයින් මෙලෙස මියගොස් ඇති අතර, තුවාල ලැබූ සංඛ්‍යාව 13ක්.\nඉන් 4 දෙනෙකුගේ තත්ත්වය බරපතල බවයි එම පාසල පිහිටි මරාදි නගරයේ නගරාධිපතිවරයා සඳහන් කළේ.\nලොව දුප්පත්ම රටක් ලෙස සැලකෙන නයිජර් රාජ්‍යයේ පාසල් ගොඩනැගිලි හිඟය හේතුවෙන් ලී ආවරණ, පිදුරු සෙවිලිකොට පන්ති කාමර ලෙස යොදා ගනු ලබනවා.\nඊයේ සිදු වූ මෙම ඛේදවාචකය හේතුවෙන් දින 3ක ශෝක කාලයක් ප්‍රකාශයට පත් කිරීමට මරාදි නගරාධිපතිවරයා පියවර ගත්තා.\nපසුගිය අප්‍රේල් මාසයේදී ද නයිජර් රාජ්‍යයේ නියාමි ප්‍රදේශයේ පාසලක ඇති වූ මෙවැනි ගින්නකින් ළමයින් 20 දෙනෙකු මියගියා.\nමේ අතර, අප්‍රිකානු සියෙරා ලියොන් රාජ්‍යයේ ඉන්ධන බවුසරයක් පිපිරීමෙන් පසුගිය සිකුරාදා සිදුවූ ඛේදවාචකය නිසා මිය ගිය සංඛ්‍යාව 115 දක්වා ඉහළ ගොස් තිබෙනවා.\nමියගිය පිරිස් වෙනුවෙන් ෆ්‍රී - ටවුන් අගනුවර ඊයේ සමූහ භූමදාන උත්සවයක් පැවති බවයි විදෙස් වාර්තා සදහන් කළේ.",
       "URL": "https://www.hirunews.lk/287447/අප්‍රිකානු-නයිජර්-රාජ්‍යයේ-පාසලක-ගින්නකින්-ළමයින්-26-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=82"
}