{
       "Source": "hirunews",
       "Timestamp": "Tuesday, 07 November 2017 - 11:14",
       "Headline": "මනුස් දිවයිනේ කඳවුරුවලට සැපයීම්, පැපුවානිව්ගිනියා ශ්‍රේෂ්ඨාධිකරණය ප්‍රතික්ෂේප කරයි",
       "News Content": "පසුගිය සතියේ වසා දමන ලද මනුස් දිවයිනේ ඕස්ට්‍රේලියාව පවත්වාගෙන යන සරණාගත කඳවුරුවලට සැපයීම් ප්‍රතිස්ථාපනය කිරීම පැපුවානිව්ගිනියා ශ්‍රේෂ්ඨාධිකරණය අද ප්‍රතික්ෂේප කළා.\nශ්‍රී ලංකාව ඇතුළු රටවලින් මුහුදු මාර්ගයෙන්  ඕස්ට්‍රේලියාවට පැමිණි සරණාගතයන් 600කට අධික පිරිසක් මෙහි රදවා සිටියා.\nකඳවුර වසා දැමුව ද සරණාගතයන් මනුස් දිවයිනෙන් නික්මීම ප්‍රතික්ෂේප කරන බව සඳහන්.\nමේ නිසා ඔවුන්ට ජලය, ආහාර, විදුලිය සහ සෞඛ්‍ය පහසුකම් මෙන්ම ආරක්ෂක සේවාවන් ද නතර වී තිබෙනවා.\nමනුෂීය හේතූන් මත ඔවුන්ට මෙම සැපයුම් ලබාදෙන ලෙස නීතිඥවරුන් පිරිසක් කළ ඉල්ලීමයි පැපුවානිව්ගිනියා ශ්‍රේෂ්ඨාධිකරණය ප්‍රතික්ෂේප කර ඇත්තේ.\nමනුස් දිවයිනේ ඕස්ට්‍රේලියානු සරණාගත කදවුර පසුගිය 31 වන දා වසා දමනු ලැබුවේ එය ව්‍යවස්ථානුකූල නොවන බවට පැපුවානිව්ගිනියා ශ්‍රේෂ්ඨාධිකරණය ලබාදුන් තීන්දුවක් හේතුවෙන්.",
       "URL": "https://www.hirunews.lk/175444/මනුස්-දිවයිනේ-කඳවුරුවලට-සැපයීම්-පැපුවානිව්ගිනියා-ශ්‍රේෂ්ඨාධිකරණය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=424"
}