{
       "Source": "hirunews",
       "Timestamp": "Friday, 20 August 2021 - 13:36",
       "Headline": "නවසීලන්ත අගමැතිනිය වසා දැමීම් දීර්ඝ කරයි",
       "News Content": "නවසීලන්තය මේ මස 24 වනදා දක්වා යළි වසා දැමීමට එරට අගමැතිනි ජසින්ඩා ආඩ්න් තීරණය කර තිබෙනවා.\nශීඝ්‍ර ව්‍යාප්තියක් සහිත ඩෙල්ටා වෛරසය මේ වනවිට නවසිලන්තය පුරා පැතිර යාම හේතුවෙනුයි මෙම තීරණය ගෙන ඇත්තේ.\nඊයේ දිනයේ එරටින් ආසාදිතයින් 11 දෙනෙකු වාර්තා වී තිබෙනවා.\nමාස 06කට පසු නවසීලන්තයෙන් කොවිඩ් ආසාදිතයෙකු හමුවීමත් සමඟ පසුගිය 18 වනදා සිට දින 03කට රට වසා දැමුණා.\nමේ අතර අසල්වැසි ඉන්දියාවෙන් වාර්තා වන ඩෙල්ටා විකෘති ප්‍රභේදය ආසාදනය වූවන් සංඛ්‍යාව ද ශීඝ්‍ර ලෙස ඉහළ ගොස් තිබෙනවා.\nවැඩිම ආසාදිතයින් සංඛ්‍යාව මහරාෂ්ට්‍ර ප්‍රාන්තයෙන් වාර්තා වන අතර අලුතින් හඳුනාගත් ආසාදිතයන් 150 දෙනා ද සමඟ ගෙවුණු සතියේ පමණක් මහරාෂ්ට්‍ර ප්‍රාන්තයෙන් ආසාදිතයින් 1000 ඉක්මවා වාර්තා වනවා.\nමේ වනවිට මෙම විකෘති ප්‍රභේදය ඉන්දියාවේ නගර 38ක පැතිර අවසන්.\nලොව පුරා කොරෝනා ආසාදිතයින් 21 කෝටි 8 ලක්ෂ 54,907 දෙනෙකු වාර්තා වන අතර මරණ සංඛ්‍යාව දැක්වෙන්නේ 44 ලක්ෂ 17,603ක් ලෙසයි.\nඊයේ දිනයේ වැඩිම ආසාදිතයින් සංඛ්‍යාවක් ඇමරිකාවෙන් වාර්තා වන අතර එම සංඛ්‍යාව 154,917ක්.\nඊයේ වැඩිම මරණ ඉන්දුනීසියාවෙන් වන අතර එම සංඛ්‍යාව 1492ක් වනවා.",
       "URL": "https://www.hirunews.lk/280186/නවසීලන්ත-අගමැතිනිය-වසා-දැමීම්-දීර්ඝ-කරයි",
       "Category": "International News",
       "Parent URL": "https://www.hirunews.lk/international-news.php?pageID=99"
}