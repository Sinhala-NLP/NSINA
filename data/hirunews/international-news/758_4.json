{
       "Source": "hirunews",
       "Timestamp": "Wednesday, 18 February 2015 - 10:21",
       "Headline": "අළුත උපන් බිළිඳා දුම්රිය වැසිකිළි කටෙන් බිමට",
       "News Content": "දුම්රිය වැසිකිළියේ සිටියදී ගැබිනි මවක් ප්‍රසූත කළ බිලිඳා වැසිකිළි කුහරය හරහා දුම්රිය පීලි මතට වැටීමේ පුවතක් ඉන්දියාවෙන් වාර්තා වනවා.\nනමුත් බිලිඳාගේ ජීවිතයට කිසිදු අනතුරක් නොමැති බවයි ඉන්දීය මාධ්‍ය වාර්තා කරන්නේ.\nරාජස්ථානයේ දුම්රියක සිටි ඉහත කී මව දරු ප්‍රසූතියත් සමග සිහිසුන් වී සිටි බවයි අනාවරණය වන්නේ.\nනවතා තිබූ දුම්රිය අසල, ගබඩාවක සිටි සේවකයකු දරුවකු හඬන බව ඇසී ඒ බව දුම්රිය බලධාරීන්ට දැන්වීමෙන් පසු අලුත උපන් බිලිඳා සොයා ගෙන තිබෙනවා.\nපසුව ප්‍රථමාධාර ලබා දීම සඳහා බිලිඳා ප්‍රාදේශීය රෝහල වෙත රැගෙන ගොස් තිබෙනවා.\nබොහෝ ඉන්දීය දුම්රිය මැදිරි තුළ වන වැසිකිළි කුහර දුම්රිය පීලි දෙසට සෘජු ලෙස විවෘතව තිබෙන අතර මීට පෙරත් මෙවැනි සිදුවීම් ඉන්දියාවෙන් වාර්තා වී තිබෙනවා.",
       "URL": "https://www.hirunews.lk/103695/අළුත-උපන්-බිළිඳා-දුම්රිය-වැසිකිළි-කටෙන්-බිමට",
       "Category": "International News",
       "Parent URL": "https://www.hirunews.lk/international-news.php?pageID=758"
}