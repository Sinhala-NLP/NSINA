{
       "Source": "hirunews",
       "Timestamp": "Sunday, 27 October 2019 - 10:03",
       "Headline": "චිලී ජනපති, අමාත්‍ය මණ්ඩලය පහකරයි",
       "News Content": "ලතින් ඇමරිකානු චිලී දේශයේ ජනාධිපති සෙබස්තියන් පිනේරා එරට සමස්ත අමාත්‍ය මණ්ඩලය, තනතුරුවලින් පහකර තිබෙනවා.\nඒ, ආණ්ඩු විරෝධී උද්ඝෝෂනවලට හේතුවූ කරුණුවලට පිළියමක් ලෙසයි.\nසතියක් පුරා පැවති විරෝධතාවලින් පසු මිලියනයකට අධික චිලී දේශවාසීන් සිකුරාදා සන්තියාගෝ අගනුවරට රොක්වූයේ සමාජ අසාධාරණයට එරෙහිව පියවර ගන්නා ලෙස ආණ්ඩුවට බලකරමින්.\nජනාධිපති පිනේරා එරට අමාත්‍ය මණ්ඩලය ඉවත් කරමින් ප්‍රකාශ කළේ විරෝධතාකරුවන්ගේ ඉල්ලීම්වලට විසඳුම් සැපයිය හැකි නව රජයක් පිහිටුවීමට ඉඩ සැළසිය යුතු බවයි.\nඒ අනුව චිලී දේශයේ අමාත්‍ය මණ්ඩල සංශෝධනයක් නුදුරේදීම සිදුකෙරෙනු ඇති.",
       "URL": "https://www.hirunews.lk/227070/චිලී-ජනපති-අමාත්‍ය-මණ්ඩලය-පහකරයි",
       "Category": "International News",
       "Parent URL": "https://www.hirunews.lk/international-news.php?pageID=228"
}