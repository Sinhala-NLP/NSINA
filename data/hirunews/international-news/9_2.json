{
       "Source": "hirunews",
       "Timestamp": "Monday, 04 September 2023 - 10:22",
       "Headline": "සිංගප්පූරුවේ අවුරුදු හය දක්වා දරුවන්ට ඩොලර් 400 ක දීමනාවක්",
       "News Content": "සිංගප්පූරුවේ වයස අවුරුදු හය දක්වා සියලුම දරුවන්ට සිංගප්පූරු ඩොලර් 400 බැගින් ලබාදීමට රජය තීරණය කර තිබෙනවා.\nඒ අනුව දරුවන් දෙලක්ෂ 40,000කගේ ළමා සංවර්ධන ගිණුම්වලට මෙම මුදල බැර කෙරෙන බවයි එරට මාධ්‍ය වාර්තා සඳහන් කළේ.\n2023 වසරේ අයවැයෙන් ප්‍රකාශයට පත් කර ඇති මෙම මුදල දරුවන්ගේ මුල් වසරවලදී පවුලට අමතර මූල්‍යාධාරයක් වනු ඇති බවටයි රජය විශ්වාසය පළ කරන්නේ.\nමේ වනවිටත් සිංගප්පූරුවේ අවුරුදු හතත් විස්සත් අතර වයස්වල පසුවන තරුණ පිරිසට පශ්චාත් හෝ ද්වීතියික අධ්‍යාපනය වෙනුවෙන් සිංගප්පූරු ඩොලර් 300 ක මුදලක් ද රජය ලබාදෙන බව සඳහන්.",
       "URL": "https://www.hirunews.lk/347091/සිංගප්පූරුවේ-අවුරුදු-හය-දක්වා-දරුවන්ට-ඩොලර්-400-ක-දීමනාවක්",
       "Category": "International News",
       "Parent URL": "https://www.hirunews.lk/international-news.php?pageID=9"
}