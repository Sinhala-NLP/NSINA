{
       "Source": "hirunews",
       "Timestamp": "Friday, 26 February 2016 - 11:27",
       "Headline": "ආහාර විෂ වී පාසල් ළමුන් 100ක් රෝහලේ",
       "News Content": "ඉන්දියාවේ මුම්බායි නගරයේ රජයේ පාසලක දිවා ආහාර වේල විෂවීමෙන් පාසල් ළමුන් සියයකට ආසන්න සංඛ්‍යාවක් රෝහල් ගත කර තිබෙනවා.\nඉන් ඇතැම් ළමයින් බරපතල තත්ත්වයේ පසුවන බවයි ඉන්දීය මාධ්‍ය සඳහන් කළේ.\nමහරාෂ්ට්‍ර ප්‍රාන්තයේ පොලිස් ප්‍රධානියා සඳහන් කළේ ඊයේ මෙම ළමයින් ආහාරයට ගත් ආහාර වේල රස පරීක්ෂණ කටයුතු සඳහා යොමුකරන බවයි.\nරෝගාතුරවූ ළමයින් වයස අවුරුදු 6 ත් 14 ත් අතර අය බව ඉන්දීය මාධ්‍ය වැඩිදුරටත් ප්‍රකාශ කළා.\nඉන්දියාවේ ක්‍රියාත්මක වන්නේ ලොව විශාලතම පාසල් ළමයින්ට ආහාර ලබාදීමේ වැඩසටහනයි.\nඑහිදී මිලියන 120 ක් පමණ ළමයින්ට දිනපතා දිවා ආහාරය සපයනු ලබනවා. එහෙත් එම ආහාරවල තත්ත්වය පිළිබඳ නිරන්තරයෙන් පැමිණිලි ලැබෙන බව සදහන්.",
       "URL": "https://www.hirunews.lk/127191/ආහාර-විෂ-වී-පාසල්-ළමුන්-100ක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=661"
}