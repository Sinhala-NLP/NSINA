{
       "Source": "hirunews",
       "Timestamp": "Sunday, 04 December 2016 - 7:10",
       "Headline": "ඇමරිකාවේ රාත්‍රී සමාජශාලාවක ගින්නකින් ජීවිත හානි රැසක්",
       "News Content": "ඇමරිකාවේ කැලිෆෝනියා ප්‍රාන්තයේ  ඕක්ලන්ඞ් නුවර රාත්‍රී සමාජශාලාවක ඊයේ ඇතිවූ ගින්නකින් පුද්ගලයන් 40 කට ආසන්න පිරිසක් ජීවිතක්ෂයට පත්වන්නට ඇතැයි විශ්වාස කෙරනවා.\nබඩු ගබඩාවක් මෙලෙස රාත්‍රී නර්තන සාදයක් සඳහා තාවකාලිකව සකසා තිබූ අතර මේ වනවිට මළසිරුරු 9 ක් ඉවත් කරගෙන ඇති බව සඳහන්.\nසංගීත කණ්ඩායම් කිහිපයක් මෙහි පැවති සංදර්ශනයට සහභාගි වී සිටි අතර එය ආරම්භවන අවස්ථාවේදීම මෙම ගින්න හටගෙන තිබෙනවා.\nමෙය හදිසි දොරටු සහිතව ඉදිකළ ගොඩනැගිල්ලක් නොවන බැවින් ජීවිතාරක්ෂක මෙහෙයුම අසීරු වූ බවයි ගිනි නිවන භටයන් ප්‍රකාශ කර ඇත්තේ.",
       "URL": "https://www.hirunews.lk/148900/ඇමරිකාවේ-රාත්‍රී-සමාජශාලාවක-ගින්නකින්-ජීවිත-හානි-රැසක්",
       "Category": "International News",
       "Parent URL": "https://www.hirunews.lk/international-news.php?pageID=551"
}