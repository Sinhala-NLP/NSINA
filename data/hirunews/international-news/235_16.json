{
       "Source": "hirunews",
       "Timestamp": "Tuesday, 24 September 2019 - 14:12",
       "Headline": "අඹගෙඩි දෙකක් සොරා ගත් ඉන්දීය ජාතිකයෙකු පිටුවහල් කෙරේ",
       "News Content": "ගුවන් මගියෙකුගේ ගමන් බෑගයක තිබූ අඹගෙඩි දෙකක් සොරා ගත් ඉන්දීය ජාතිකයෙකු පිටුවහල් කිරීමට ඩුබායි අධිකරණය නියෝග කර තිබෙනවා.\nමෙලෙස පිටුවහල් කිරීමට නියෝග කර ඇත්තේ ඩුබායි ගුවන්තොටුපලේ සේවය කළ 27 හැවිරිදි ඉන්දීය ජාතිකයෙක්.\nමොහු 2017 වසරේ අගෝස්තු මස 11 වනදා ගුවන් මගීන්ගේ නැව්ගත කිරීමට ලබාදුන් ගමන් මල්ලක තිබූ අඹ ගෙඩි දෙකක් පිපාසය සහ බඩගින්න හේතුවෙන් සොරා ගෙන තිබුණා.\n2018 වසරේ අප්‍රේල් මාසයේදී අදාළ ඉන්දීය ජාතිකයාට එරෙහිව නඩු පවරා අත්අඩංගුවට ගෙන ඇති බවයි විදෙස් වාර්තා සඳහන් කළේ.\nඩිරාම් 6 ක වටිනාකමකින් යුත් අඹ ගෙඩි දෙක සොරා ගැනීමේ චෝදනාවට ඩුබායි අධිකරණය මොහුට ඩිරාම් 5000 ක දඩ මුදලක් ද නියම කර තිබෙනවා.",
       "URL": "https://www.hirunews.lk/224916/අඹගෙඩි-දෙකක්-සොරා-ගත්-ඉන්දීය-ජාතිකයෙකු-පිටුවහල්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=235"
}