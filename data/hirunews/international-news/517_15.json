{
       "Source": "hirunews",
       "Timestamp": "Wednesday, 15 February 2017 - 6:53",
       "Headline": "ග්‍රහලෝක 60ක් මිනිස් වාසයට සුදුසු බව විද්‍යාඥයින් පිරිසක් විසින් සොයා ගැනේ (ඡායාරූප)",
       "News Content": "ඇමෙරිකානු ගගන විද්‍යාඥයින් පිරිසක් විසින් පසුගිය දා සුවිශේෂී හෙළිදරවු කිරීමක් සිදු කළා.\nඒ පෘථිවියෙන් අවට විවිධ පරිසර සාධක අතින්  ඉහල නව ග්‍රහලෝක 114ක් පමණ සොයාගෙන ඇති බවයි.\nඉන් 60ක් පෘථිවියට සමාන තත්වයේ පවතින බවත් එමගින් දැනට පෘථිවියේ පවතින ජීවන තත්වය උසස් කරගත හැකි බවයි ඔවුන් වැඩි දුරටත් පෙන්වා දුන්නේ.\nග්‍රහලෝක 57ක් තුළ විභව ශක්තිය ගැබ්ව ඇති බව තහවුරු කරගෙන තිබෙන අතර Gliese 411-b නම් දැඩි උණුසුම සහිත ග්‍රහලොවක් ඔවුන් විසින් විශේෂයෙන් අධ්‍යනයකර තිබෙනවා.\nඑහිදී විද්‍යාඥයින් කියා සිටියේ එම ග්‍රහලෝකයටද පෘථිවියට මෙන් සූර්යයෙකු සිටින අතර පවතින වායුගෝලය අනුව එහි යම්කිසි ජීවයක් පැවතිය හැකි බවයි.\nමෙම පරීක්ෂණ සඳහා Keck-I telescope නම් දක්නයක් යොදා ගත් අතර අවුරුදු 20ක් තුළදී තාරකා 16,000 ක පමණ තොරතුරු රැස් කිරීමට එය උපකාරීවුණු  බවත් ඇමෙරිකානු විද්‍යාඥයින් වැඩිදුරටත් අන්තර්ජාලයට සඳහන් කර තිබුනා.",
       "URL": "https://www.hirunews.lk/154505/ග්‍රහලෝක-60ක්-මිනිස්-වාසයට-සුදුසු-බව-විද්‍යාඥයින්-පිරිසක්-විසින්-සොයා-ගැනේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=517"
}