{
       "Source": "hirunews",
       "Timestamp": "Saturday, 12 September 2020 - 14:52",
       "Headline": "කොවිඩ් 19 ගෝලීය වසංගතයට ප්‍රතිචාර දැක්වීමට ජගත් සංවිධානය යෝජනාවක් සම්මත කරගනී",
       "News Content": "කොවිඩ් 19 ගෝලීය වසංගතයට පරිපූර්ණ සහ ඒකාබද්ධ ප්‍රතිචාර දැක්වීම සඳහා වන යෝජනාවක්  එක්සත් ජාතීන්ගේ මහා මණ්ඩලය මගින් ඊයේ සම්මත කරගනු ලැබුවා.\nගෝලීය වසංගතයට එරෙහි සටනේදී ලෝක සෞඛ්‍ය සංවිධානයේ ප්‍රමුඛත්වය පිළිගනු ලැබූ එම යෝජනාවට විරුද්ධව ඡන්දය ප්‍රකාශ කළේ ඇමරිකා එක්සත් ජනපදය සහ ඊශ්‍රායලය පමණයි.\nඇමරිකා  එක්සත් ජනපදය පසුගියදා ලෝක සෞඛ්‍ය සංවිධානයෙන්  ඉවත්වූයේ කොවිඩ් 19 ගෝලීය වසංගතය හමුවේ එය චීනයට පක්ෂග්‍රාහී ලෙස කටයුතු කළ බවට චෝදනා කරමින්.\nකෙසේ නමුත් එක්සත් ජාතීන්ගේ සංවිධානයේ සාමාජික රටවල් 193න් 169ක්ම යෝජනාවට සහය පළ කළා.",
       "URL": "https://www.hirunews.lk/250033/කොවිඩ්-19-ගෝලීය-වසංගතයට-ප්‍රතිචාර-දැක්වීමට-ජගත්-සංවිධානය-යෝජනාවක්-සම්මත-කරගනී",
       "Category": "International News",
       "Parent URL": "https://www.hirunews.lk/international-news.php?pageID=164"
}