{
       "Source": "hirunews",
       "Timestamp": "Wednesday, 31 August 2016 - 16:54",
       "Headline": "වසර 19කට පෙර අකල් මරණයකින් මිලින වූ එංගලන්තයේ රෝස කුසුම",
       "News Content": "මීට වසර 19 කට පෙර අදවැනි දිනකදී අකල් මරණයකට ගොදුරු වූ එංගලන්තයේ රෝස කුසුම, මතක පමණක් ඉතිරි කරමින් සදාකාලික සැනසුම සොයා මෙලොවින් සමුගත්තාය.\nවිසිවැනි සියවසේදී වැඩිම පිරිසක් නැරඹූ විවාහ මංගල්‍යයේ හිමිකාරිය වූ ඩයනා එම සියවසම කම්පා කළ අවමංගල්‍යයේ හිමිකාරියද වූයේ සෑම හිතකම කඳුලක් ඉතිරි කරමිනි.\nඇය කිසිවෙක් නොසිතූ ලෙස ජීවිත ගමනින් සමුගෙන අදට වසර 19 ක් ගතවී අවසන්ය.\nසිය පෙම්වතා වූ ඩොඩී අල්ෆයඩ් (Dodi Alf) සමඟ පැරිසියේ උමං මාර්ගයක ගමන් කරමින් සිටියදී ඇයගේ රථය උමං මාර්ගයේ තාප්පයක ගැටීමෙන් සිදු වූ අනතුරකින් ඩයනා කුමරිය ද ඇයගේ පෙම්වතා ද මරණයට පත් වූ බව අපට රූපවාහිනි නාලිකා ඔස්‌සේ දැක ගැනීමට ලැබිණි.",
       "URL": "https://www.hirunews.lk/141921/වසර-19කට-පෙර-අකල්-මරණයකින්-මිලින-වූ-එංගලන්තයේ-රෝස-කුසුම",
       "Category": "International News",
       "Parent URL": "https://www.hirunews.lk/international-news.php?pageID=591"
}