{
       "Source": "hirunews",
       "Timestamp": "Tuesday, 07 April 2015 - 14:09",
       "Headline": "වනාන්තර සොරුන් 20ක් අල්ලයි",
       "News Content": "දකුණු ඉන්දියාවේ ආන්ද්‍ර ප්‍රදේශ් ප්‍රාන්තයේ දැව ජාවාරමේ නිරත පුද්ගලයන් සොයා සිදුකළ මෙහෙයුමකදී ආරක්ෂක අංශවල වෙඩි පහරින් පුද්ගලයන් 20 දෙනෙකු ජීවිතක්ෂයට පත්වී තිබෙනවා. වනාන්තර සොරුන් තමන්ට ගල්, මුල්, පොරවා සහ පිහි වලින් පහර දුන් අතර, ඊට ප්‍රතිචාර වශයෙන් වෙඩි තැබූ බව පොලීසිය ප්‍රකාශ කළා. රත්හඳුන් ජාවාරමක් පිළිබඳව ලැබුණු තොරතුරු මත ආන්ද්‍ර ප්‍රදේශ් ප්‍රාන්තයේ චිත්තූර් ප්‍රදේශයේ මෙම මෙහෙයුම ක්‍රියාත්මක වූයේ ඊයේ රාත්‍රියේ සිටයි. දුර්ලභ රත් හඳුන් සඳහා චීනය සහ ජපානය යන රටවලින් ඉහළ ඉල්ලූමක් පවතින අතර, ජාත්‍යන්තර වෙළදපළේ රත් හඳුන් ටොන් එකක මිල ඉන්දීය රුපියල් කෝටි දෙකකට අධිකයි.",
       "URL": "https://www.hirunews.lk/107075/වනාන්තර-සොරුන්-20ක්-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=745"
}