{
       "Source": "hirunews",
       "Timestamp": "Monday, 08 March 2021 - 9:29",
       "Headline": "චීනයේ නව වෙරළාරක්ෂක නීතිවලට ජපානය සහ ඇමරිකාව එරෙහි වෙයි",
       "News Content": "දකුණු සහ නැගෙනහිර චීන මුහුදේ වෙරළ ආරක්ෂාව සම්බන්ධයෙන් චීනය හඳුන්වාදී ඇති නව නීතිවලට එරෙහිව කටයුතු කිරීමට ඇමරිකාව සහ ජපානය තීරණය කර තිබෙනවා.\nදෙරටේ ඉහළ පෙළේ නියෝජිතයන් අතර වීඩියෝ තාක්ෂණය ඔස්සේ පැවති සාකච්ඡාවකදී එම එකඟතාවට එළඹ ඇති බවයි විදෙස් වාර්තා සඳහන් කළේ.\nචීනය හඳුන්වාදී ඇති නව වෙරළ ආරක්ෂක නීති හේතුවෙන් කලාපීය සමුද්‍ර නිදහස සහ ආර්ථීක සමතුලිතතාවට බාධා මතුවන බවට ජපානයේ සහ ඇමරිකාවේ මතය වී තිබෙනවා.\nගතවූ මාස කිහිපය තුළ චීනය, දකුණු හා නැගෙනහිර චීන මුහුදේ නාවික ක්‍රියාකාරකම් වැඩිකර ඇති අතර, නව සමුද්‍ර ආරක්ෂක නීති ද හඳුන්වාදීමටයි පියවර ගැනුණේ.",
       "URL": "https://www.hirunews.lk/264677/චීනයේ-නව-වෙරළාරක්ෂක-නීතිවලට-ජපානය-සහ-ඇමරිකාව-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=131"
}