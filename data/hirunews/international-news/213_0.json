{
       "Source": "hirunews",
       "Timestamp": "Monday, 23 December 2019 - 13:32",
       "Headline": "ඇමරිකාවේ අධිවේගී මාර්ගයක මෝටර් රථ 60 ක් එකිනෙක ගැටේ - 50කට තුවාල",
       "News Content": "ඇමෙරිකාවේ - වර්ජිනියා ප්‍රාන්තයේ අධිවේගි මාර්ගයක මෝටර් රථ 60 ක් එකිනෙක ගැටී සිදුවූ අනතුරකින් පුද්ගලයින් 50 දෙනෙකු පමණ තුවාල ලබා තිබෙනවා.\nවිදෙස් වාර්තා සඳහන් කළේ හිමපතනයත් සමඟ ඇතිවූ මිදුම් තත්ත්වය හේතුවෙන් මෙම අනතුර සිදුවන්නට ඇති බවයි.\nහිමපතනයත් සමඟ මාර්ගයේ ඇති ලිස්සීමේ ස්වභාවය හේතුවෙන් මෙලෙස මෝටර් රථ 60 ක් පසුපස ගැටී තිබෙනවා.\nකෙසේ වෙතත්, මෝටර් රථ අනතුරු හේතුවෙන් අධිවේගී මාර්ගයේ ගමනාගමන කටයුතු මේ වනවිට ඇණහිට ඇති අතර එරට ආරක්ෂක අංශ විසින් මාර්ගය යථා තත්ත්වයට පත් කරමින් සිටින බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/230810/ඇමරිකාවේ-අධිවේගී-මාර්ගයක-මෝටර්-රථ-60-ක්-එකිනෙක-ගැටේ-50කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=213"
}