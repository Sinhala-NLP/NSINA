{
       "Source": "hirunews",
       "Timestamp": "Tuesday, 31 March 2015 - 16:04",
       "Headline": "ඔබාමා පියාගේ ගමට යාමට සැරසේ",
       "News Content": "ඇමරිකාවේ ජනාධිපති ධුරයට පත්වීමෙන් පසු ප්‍රථම වරට බැරක් ඔමාබා තම පියාගේ උපන් රට වන කෙන්යාවේ සංචාරයකට සැරසෙනවා. ධවල මන්දිරය ප්‍රකාශයට පත් කළ පරිදි එම සංචාරය ලබන ජුලි මාසයේදී සිදුවනු ඇති. ජනාධිපති ඔබාමාගේ පියා කෙන්යාවේ වික්ටෝරියා විළ අසබඩ කුඩා ගම්මානයක උපත ලැබූ අතර, ඔහුට ඔබාමාගේ මව වන ඇමරිකානු සුදු ජාතික කාන්තාව මුණ ගැසී ඇත්තේ හවායි දිවයිනේදියි. එහිදී ඇය බැරක් ඔබාමා බිහි කළ අතර පසුව ඔබාමාගේ මව්පිය දෙදෙනා දික්කසාද වුණා. ඔබාමා ජනාධිපති ධුරයට පත්වීමෙන් පසු 2009 වසරේ අප්‍රිකානු උප සහරා කලාපයේ සංචාරය කළ ද සිය පියාගේ ගම පිහිටි කෙන්යාවේ සංචාරය කළේ නැහැ.",
       "URL": "https://www.hirunews.lk/106628/ඔබාමා-පියාගේ-ගමට-යාමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=746"
}