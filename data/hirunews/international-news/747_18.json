{
       "Source": "hirunews",
       "Timestamp": "Friday, 27 March 2015 - 14:12",
       "Headline": "සල්මාන් ඛාන් වසර 10කට හිරේ යයි වගේ",
       "News Content": "මීට වසර 13කට පෙර එනම් 2002 වසරේ සැප්තැම්බර් 28 වන දා තම වාහනයේ පුද්ගලයෙකු ගැටී සිදුවූ මාරාන්තික රිය අනතුරක් සම්බන්ධයෙන් සුප්‍රකට බොලිවුඞ් නළු සල්මාන් ඛාන් අද (27) මුම්බායි අධිකරණයට කැදවනු ලැබුවා. ඔහුගෙන් ප්‍රකාශයක් ලබා ගන්නා අවස්ථාව ආවරණය කිරීමට මාධ්‍ය වලට ඉඩ නොදෙන ලෙස සල්මාන් ඛාන් කළ ඉල්ලීම විනිසුරු ප්‍රතික්ෂේප කළ බවයි ඉන්දීය වාර්තා සදහන් කළේ. මීට පෙර ද මේ සම්බන්ධයෙන් සල්මාන් ඛාන්ට එරෙහිව නඩුවක් ක්‍රියාත්මක වූ අතර දැන් ඊට සාපරාධී මනුෂ්‍ය ඝාතන චෝදනාවක් ද එක් කර තිබෙනවා. ඒ අනුව වරදකරු වුවහොත් ඔහුට වසර 10ක් දක්වා සිර දඬුවම් නියම කළ හැකියි. කෙසේ නමුත්, අනතුර සිදුවන අවස්ථාවේ සල්මාන් තම රථය පැදවූ බවට සහ බීමත්ව සිටි බවට ප්‍රමාණවත් සාක්ෂි නොමැති බවයි ඔහුගේ නීතිඥයන් කියා සිටින්නේ.",
       "URL": "https://www.hirunews.lk/106401/සල්මාන්-ඛාන්-වසර-10කට-හිරේ-යයි-වගේ",
       "Category": "International News",
       "Parent URL": "https://www.hirunews.lk/international-news.php?pageID=747"
}