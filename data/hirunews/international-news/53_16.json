{
       "Source": "hirunews",
       "Timestamp": "Thursday, 14 April 2022 - 10:39",
       "Headline": "ඇමෙරිකාවෙන් යුක්රේනයට තවත් ඩොලර් මිලියන 800ක යුද ආධාර",
       "News Content": "යුක්රේනයට තවත් ඩොලර් මිලියන 800ක යුද ආධාර ලබාදෙන බව ඇමෙරිකානු ජනාධිපති ජෝ බයිඩ්න් ප්‍රකාශ කළා.\nඑමෙන්ම, එහි දී නැගෙනහිර යුක්රේනයේ දැවැන්ත රුසියානු ප්‍රහාරයකට මුහුණ දීම සඳහා බර අවි සැපයීමට ද ඇමෙරිකාව එකඟ වී තිබෙනවා.\nඒ අනුව, පසුගිය පෙබරවාරි 24 වනදා රුසියානු හමුදා විසින් යුක්රේනය ආක්‍රමණය කිරීමෙන් පසු ඇමෙරිකා එක්සත් ජනපදය යුක්රේනයට ලබා දුන් යුධ ආධාර ප්‍රමාණය ඩොලර් බිලියන 2.5 ඉක්මවනවා.\nඊට බර අවි, කාලතුවක්කු උණ්ඩ, සන්නද්ධ හමුදා රථ මෙන්ම, යාත්‍රිකයන් රහිත වෙරළාරක්ෂක යාත්‍රා ආදිය ද ඇතුළත්.\nයුක්රේනයට ලබාදෙන නව යුධ ආධාර පිළිබඳව ඇමෙරිකානු ජනාධිපතිවරයා හෙළි කලේ ජනාධිපති වොල්ඩමීර් සෙලෙන්ස්කි වෙත දුරකථන ඇමතුමක් ලබාදීමෙන් අනතුරුවයි.",
       "URL": "https://www.hirunews.lk/301931/ඇමෙරිකාවෙන්-යුක්රේනයට-තවත්-ඩොලර්-මිලියන-800ක-යුද-ආධාර",
       "Category": "International News",
       "Parent URL": "https://www.hirunews.lk/international-news.php?pageID=53"
}