{
       "Source": "hirunews",
       "Timestamp": "Monday, 01 July 2019 - 17:21",
       "Headline": "පොලීසිය බලා සිටියදී ඉන්දියාවේ වන සංරක්ෂණ නිළධාරිනියකට පිරිසක් පහර දෙයි",
       "News Content": "දකුණු ඉන්දියාවේ තෙලංගානා ප්‍රාන්තයේ කාන්තා වන සංරක්ෂණ නිලධාරිනියකට සිදුකළ අමානුෂික පහරදීමක් සම්බන්ධයෙන් පුද්ගලයින් 16 දෙනෙකු අත්අඩංගුවට ගෙන තිබෙනවා.\nපැළ සිටුවීමට එරෙහිව තෙලංගානා ප්‍රාන්තයේ පාලක පක්ෂයේ සාමාජිකයෙකුගේ ප්‍රධානත්වයෙන් පැවති විරෝධතාවකදී මෙම පහරදීම සිදුව ඇති බවයි ඉන්දීය මාධ්‍ය වාර්තා කළේ.\nඅදාළ වන සංරක්ෂණ නිලධාරිනියට අමානුෂික ලෙස උණ බට වලින් පහර දෙන අයුරු දැක්වෙන වීඩියෝවක් ද මේ වන විට අන්තර් ජාලයේ හුවමාරු වනවා.\nපහරකෑමෙන් බරපතල තුවාල ලැබූ වන රක්ෂණ නිලධාරිනිය රෝහල් ගතව ප්‍රතිකාර ලබන බව සඳහන්. පහරදීම සිදුවන අවස්ථාවේ එම ස්ථානයේ පොලිස් නිලධාරීන් දෙදෙනෙකු ද සිට ඇති අතර, ප්‍රහාරය වැළැක්වීමට අපොහොසත්වීම මත ඔවුන්ගේ සේවය අත්හිටුවීමට පියවර ගෙන තිබෙනවා.",
       "URL": "https://www.hirunews.lk/219460/පොලීසිය-බලා-සිටියදී-ඉන්දියාවේ-වන-සංරක්ෂණ-නිළධාරිනියකට-පිරිසක්-පහර-දෙයි",
       "Category": "International News",
       "Parent URL": "https://www.hirunews.lk/international-news.php?pageID=253"
}