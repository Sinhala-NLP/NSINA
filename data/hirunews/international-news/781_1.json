{
       "Source": "hirunews",
       "Timestamp": "Tuesday, 03 December 2013 - 9:27",
       "Headline": "ඇමරිකානු උප ජනාධිපති නැගෙනහිර ආසියාවට.",
       "News Content": "ඇමරිකානු උප ජනාධිපති ජෝ බයිඞ්න් නැගෙනහිර ආසියාවේ දින 6ක විශේෂ සංචාරයක නිරතවීමට සූදානම් වනවා. නව චීන ගුවන් ආරක්ෂණ කලාපය හේතුවෙන් මතු වී ඇති මතභේදාත්මක තත්ත්වය පිළිබද සාකච්ඡා කිරීමටයි ඔහු මෙම සංචාරයේ දී බලාපොරොත්තු වන්නේ. ඇමරිකානු උප ජනාධිපතිවරයා ටෝකියෝ, සෝල් සහ බීජිං නගරවලට පැමිණීමට නියමිත අතර එහිදී රාජතාන්ත්‍රික සාකච්ඡා කිහිපයකට සහභාගි වනු ඇති. නැගෙනහිර චීන මුහුදේ අයිතිය පිළිබද මතභේදයක් පැන නැගී ඇති දිවයින් පෙළ ආවරණය කරමිනුයි චීනය පසුගිය දා නව ගුවන් ආරක්ෂණ කලාපයක් ප්‍රකාශයට පත් කළේ.",
       "URL": "https://www.hirunews.lk/72641/ඇමරිකානු-උප-ජනාධිපති-නැගෙනහිර-ආසියාවට",
       "Category": "International News",
       "Parent URL": "https://www.hirunews.lk/international-news.php?pageID=781"
}