{
       "Source": "hirunews",
       "Timestamp": "Sunday, 29 March 2020 - 11:34",
       "Headline": "ජනපති ට්‍රම්ප් නිව්යෝක් වසා දැමීමේ තීරණය අත්හරී",
       "News Content": "කොරෝනා වෛරස් ආසාදිතයන් වැඩිම සංඛ්‍යාවක් එනම්, එක්ලක්ෂ විසි හතරදහසක් සහ මරණ 2,190ක් වාර්තාවන ඇමරිකා එක්සත් ජනපදයේ නිව්යෝක් ප්‍රාන්තය වසා දැමීමට ගෙන තිබූ තීරණය ජනපති ට්‍රම්ප් විසින් අතහැර දමා තිබෙනවා.\nඔහු කියා සිටියේ අත්‍යාවශ්‍ය පියවර ප්‍රාන්ත ආණ්ඩුකාරවරයා විසින් ක්‍රියාවට නංවන්නේ නම් එවැනි පියවරක් අත්‍යාවශ්‍ය නොවන බවයි.\nඇමරිකා එක්සත් ජනපදයේ ආසාදිතයන් අතරින් බහුතරයක් එනම් 52,000 කට අධික සංඛ්‍යාවක් වාර්තාවන්නේ නිව්යෝක් පුරවරයෙන්.\nනිව්යෝක් ඇතුලු නගර කිහිපයක් නිරෝධායනය කිරීමට අදහස් කරන බව ජනපති ට්‍රම්ප් මීට පෙර කියා සිටියා.\nකෙසේ නමුත් නිව්යෝක්, නිව්ජර්සි ඇතුලු කොරෝනා වෛරසය පැතිර ඇති ප්‍රාන්තවල ජනතාවට අත්‍යාවශ්‍ය නොවන කටයුතු සඳහා ඉදිරි දින 14ක කාලය තුළ සංචාරණයෙන් වැළකී සිටින ලෙසයි ඇමරිකානු රෝග පාලන සහ වැළැක්වීමේ මධ්‍යස්ථානය නිවේදනය කළේ.",
       "URL": "https://www.hirunews.lk/237478/ජනපති-ට්‍රම්ප්-නිව්යෝක්-වසා-දැමීමේ-තීරණය-අත්හරී",
       "Category": "International News",
       "Parent URL": "https://www.hirunews.lk/international-news.php?pageID=187"
}