{
       "Source": "hirunews",
       "Timestamp": "Thursday, 19 April 2018 - 10:12",
       "Headline": "පෘථිවියට සමාන ග්‍රහලෝක සොයා ගවේෂණ යානයක් උඩුගුවනට",
       "News Content": "පෘථිවියට සමාන ජීවය පැවතිය හැකි ග්‍රහලෝක පිළිබඳ සොයාබැලීම සඳහා ඇමරිකානු නාසා ආයතනය ෆ්ලොරිඩාවේ කැනවරල් තුඩුවෙන් යොමුකළ ගවේෂණ යානය සාර්ථකව ගුවන් ගතවූ බව විදෙස් මාධ්‍ය වාර්තා පවසනවා.\nඇමරිකානු ඩොලර් මිලියන 337 ක වියදමකින් සැකසූ රෙදි සෝදන යන්ත්‍රයක් තරම් විශාල මෙම ගවේෂණ යානය උඩු ගුවනට යවනු ලැබුවේ ස්පේස් එක්ස් ආයතනයේ ෆෝල්කන් 9 රොකට්ටුවෙන්.\nසංචරණ, ග්‍රහලෝක සමීක්ෂණ චන්ද්‍රිකාව යන අරුත් ඇති ටෙස් යන කෙටි නාමයෙන් හැඳින්වෙන මෙම ගවේෂණ යානය මගින් ඉදිරි වසර දෙක තුළදී දීප්තිමත් තාරකා දෙලක්ෂයකට වැඩි සංඛ්‍යාවක් වටා ඇති ග්‍රහලෝක පරීක්ෂාවට ලක් කිරීමට නියමිතයි.",
       "URL": "https://www.hirunews.lk/188738/පෘථිවියට-සමාන-ග්‍රහලෝක-සොයා-ගවේෂණ-යානයක්-උඩුගුවනට",
       "Category": "International News",
       "Parent URL": "https://www.hirunews.lk/international-news.php?pageID=375"
}