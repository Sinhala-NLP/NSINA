{
       "Source": "hirunews",
       "Timestamp": "Monday, 21 December 2020 - 14:51",
       "Headline": "තායිලන්තයේ යළි කොරෝනා ආසාදිතයන් ඉහළට",
       "News Content": "තායිලන්තයේ නැවත වරක් කොරෝනා ආසාදිතයන් වාර්තාවීම ඉහළ ගොස් තිබෙනවා.\nඒ, බැංකොක් අගනුවර ආසන්නයේ පිහිටි සමුට් සකොන් ප්‍රාන්තයේ විශාලම මත්ස්‍ය වෙළඳපලේ සේවකයින් විශාල පිරිසකට වෛරසය ආසාදනය වී ඇති බවට තහවුරුවීමත් සමඟයි.\nමෙහි අසල්වැසි මියන්මාරයේ සිට පැමිණෙන විශාල පිරිසක් සේවය කරන අතර, ඔවුන්ගේ පැමිණීම මේ වනවිට නවතා මත්ස්‍ය වෙළඳපොල වසා දමා තිබෙනවා.\nපසුගිය කාලයේ කොරෝනා ව්‍යාප්තිය තායිලන්තය විසින් සාර්ථකව මැඩපැවැත්වූ අතර, මේ වනවිට එරටින් වාර්තාවී ඇති කොරෝනා ආසාදිතයන් සංඛ්‍යාව 5,289 ක්.\nමරණ 60 ක් එරට සිදුව තිබෙනවා.",
       "URL": "https://www.hirunews.lk/257574/තායිලන්තයේ-යළි-කොරෝනා-ආසාදිතයන්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=146"
}