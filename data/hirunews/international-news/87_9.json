{
       "Source": "hirunews",
       "Timestamp": "Monday, 18 October 2021 - 18:11",
       "Headline": "ජෙනරාල් කොලින් පවෙල් මිය යයි",
       "News Content": "ඇමරිකා එක්සත් ජනපදයේ පළමු කළු ජාතික රාජ්‍ය ලේකම්වරයා වූ ජෙනරාල් කොලින් පවෙල්, කොවිඩ් -19 සංකූලතා හේතුවෙන් මියගිය බව සී එන් එන් ප්‍රවෘත්ති සේවා සේවය වාර්ථා කරනවා.\nකෘතහස්ත දේශපාලන සහ යුධ හමුදා නායකයෙකු ලෙස සැලකෙන ජෙනරාල් කොලින් පවෙල්, මියයන විට 84 වැනි වියේ පසු වුණා.\nජෙනරාල් කොලින් පවෙල් සැලකෙන්නේ 20 වන සියවසේ අග භාගයේදී සහ 21 වන සියවසේ මුල් භාගයේදී රිපබ්ලිකන් පරිපාලන කිහිපයකම නායකත්වය දරමින් ඇමරිකානු විදේශ ප්‍රතිපත්තිය සකස් කිරීමට උදව් කළ ප්‍රථම කළු එක්සත් ජනපද රාජ්‍ය ලේකම් වරයා ලෙසයි.\nජෙනරාල් කොලින් එල්. පවෙල්, කොවිඩ් 19 පුර්ණ එන්නත්කරණයට ලක්ව සිටි බවත් වාර්තා වනවා\nකීර්තිමත් යුධ හමුදා නිධාරියකු වූ පවෙල් වියට්නාම් යුධ හමුදා මය රාජකාරිවලින් අනතුරුව ජනාධිපති රොනල්ඩ් රේගන්ගේ ධුර කාලය අවසන් භාගයේ පළමු කළු ජාතික ආරක්‍ෂක උපදේශකයා ලෙසත් කටයුතු කළා.\nඑමෙන්ම 90 දශකයේ මැද භාගයේදී ඔහු එක්සත් ජනපදයේ ප්‍රථම කළු ජනාධිපතිවරයා වීමේ ප්‍රමුඛ තරඟකරුවෙකු ලෙසත් සැලකුනා.\n2001 වසරේදී දී බුෂ්ගේ රාජ්‍ය ලේකම්වරයා ලෙස දිවුරුම් දුන් ජෙනරාල් කොලින් පවෙල් රටේ මේ දක්වා ඉහළම තනතුරට පත්වූ කළු ජාතික රාජ්‍ය නිලධාරියා ලෙසටත් සැලකෙනවා.",
       "URL": "https://www.hirunews.lk/285368/ජෙනරාල්-කොලින්-පවෙල්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=87"
}