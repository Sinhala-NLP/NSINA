{
       "Source": "hirunews",
       "Timestamp": "Monday, 26 July 2021 - 10:12",
       "Headline": "ඉන්දියාවේ මහාරාෂ්ට්‍ර ප්‍රාන්තයේ ජල ගැල්මෙන් 138ක් මරුට",
       "News Content": "දින ගණනාවක් තිස්සේ පවතින ධාරාණිපාත මෝසම් වැසි හේතුවෙන් ඉන්දියාවේ මහාරාෂ්ට්‍ර ප්‍රාන්තයේ ඇති වී තිබෙන මහා ජල ගැල්ම සහ නායයෑම්වලින් මියගිය සංඛ්‍යාව 138 දක්වා ඉහළ ගොස් තිබෙනවා.\nතවත් පිරිසක් අතුරුදන්ව සිටින අතර ප්‍රධාන මහාමාර්ග දෙකක ගමනාගමනය අඩාල වී ඇති බවයි ඉන්දීය මාධ්‍ය සඳහන් කළේ.\nජල ගැල්මෙන් කොටු වූ ඇතැම් නිවෙස් වෙත ළඟාවීම මේ නිසා දුෂ්කර වී ඇති අතර, එම ගම්මානවල ජනයා තම වහල මත නැග මුදාගැනීමේ අපේක්ෂාවෙන් පසුවන අයුරු දක්නට ලැබුණා.\nඉන්දීය ජාතික සහ ප්‍රාන්ත ආපදා බලකායන් හි කණ්ඩායම්, සන්නද්ධ හමුදා ඇතුළු ජීවිතාරක්ෂක කණ්ඩායම් 34ක් මුදා ගැනීමේ මෙහෙයුම්වල නිරත වනවා.\nජල ගැල්මෙන් මියගිය පුද්ගලයෙකු වෙනුවෙන් ඉන්දීය මධ්‍යම රජය රුපියල් පන්ලක්ෂයක වන්දියක් පිරිනමන බව ප්‍රකාශ කළා.",
       "URL": "https://www.hirunews.lk/278028/ඉන්දියාවේ-මහාරාෂ්ට්‍ර-ප්‍රාන්තයේ-ජල-ගැල්මෙන්-138ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=104"
}