{
       "Source": "hirunews",
       "Timestamp": "Monday, 05 October 2015 - 20:03",
       "Headline": "තුර්කියෙන් රුසියාව ගැන චෝදනාවක්",
       "News Content": "සිරියාවේ මෙහෙයුම්වල නිරත රුසියානු ප්‍රහාරක යානාවක් තම ගුවන් තලයට ඇතුළු වූ බවට තුර්කිය චෝදනා කරනවා. එහිදී තුර්කියට අයත් එෆ් 16 ප්‍රහාරක යානා ගුවන්ගත කොට එය අවහිර කිරීමට කටයුතු කළ බවයි තුර්කි විදේශ අමාත්‍යාංශය සඳහන් කළේ. මේ සම්බන්ධයෙන් තුර්කි විදේශ අමාත්‍යවරයා රුසියානු විදේශ අමාත්‍යවරයා සහ නේටෝ රටවල්වලට ද දැනුම්දීමක් සිදුකර තිබෙනවා. සිරියාවේ අයි.එස් සන්නද්ධ කණ්ඩායම්වලට එරෙහි රුසියානු ගුවන් ප්‍රහාර පසුගිය බදාදා ආරම්භ වූ අතර, ඊට ඇමෙරිකාවු ඇතුලූ බටහිර රටවලින් එල්ල වන්නේ දැඩි විරෝධයක්.",
       "URL": "https://www.hirunews.lk/117883/තුර්කියෙන්-රුසියාව-ගැන-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=700"
}