{
       "Source": "hirunews",
       "Timestamp": "Thursday, 18 June 2015 - 9:04",
       "Headline": "බෝම්බයක් නිෂ්ක්‍රීය කිරීමට යාමේදී 20 ක් මරුට",
       "News Content": "නයිජීරියාවේ උතුර ප්‍රදේශයේ පිහිටා ඇති මොංගෝනෝ නගරයේ ඊයේ සිදුවූ බෝම්බ පිපිරීමකින් පුද්ගලයන් විසිදෙනෙකු ජීවිතක්ෂයට පත්ව තිබෙනවා. විදෙස් වාර්තා සඳහන් කළේ නගරයේ සඟවා තිබී සොයාගත් බෝම්බ කිහිපයක් ආරක්ෂක අංශ මගින් නිශ්ක්‍රීය කිරීමට යාමේදි මෙම පිපිරීම සිදුව ඇති බවයි. එය නැරඹීමට පැමිණ සිටි නගරවැසියන් සහ ආරක්ෂක අංශ සාමාජිකයන් පිරිසකුයි මෙලෙස ජීවිතක්ෂයට පත්වී ඇත්තේ. මොංගෝනෝ නගරය පසුගියදා බොකෝහරාම් ත්‍රස්තවාදීන් අත්පත් කරගෙන තිබූ අතර පසුව එරට හමුදා විසින් නැවත සිය පාලනයට නතුකරගත්තා.",
       "URL": "https://www.hirunews.lk/111628/බෝම්බයක්-නිෂ්ක්‍රීය-කිරීමට-යාමේදී-20-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=726"
}