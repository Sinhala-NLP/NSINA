{
       "Source": "hirunews",
       "Timestamp": "Monday, 12 August 2013 - 15:10",
       "Headline": "නාසි යුගයේ යුධ අපරාධකරුවෙකු මිය යයි.",
       "News Content": "දෙවන ලෝක යුධ සමයේ යුදෙව්වන් 15,700ක් ඝාතන කඳවුරු වෙත පිටුවහල් කිරීමට සම්බන්ධ වූ බවට සැලකෙන හංගේරියානු ජාතික ලාස්ලෝ කැස්ටරි වයස අවුරුදු 98ක්ව සිටියදී මිය ගොස් තිබෙනවා. කැසටරි රෝගාබාධ කිහිපයකට ලක්ව ඔහු සෙනසුරාදා උදෑසන මිය ගිය බවයි ඔහුගේ නීතිඥයා ප්‍රකාශ කළේ. ලාස්ලෝ හංගේරියාවේ සහ යාබද ස්ලොවැකියාවේ යුධ අපරාධවලට සම්බන්ධ බවයි විශ්වාස කෙරෙන්නේ. එහෙත් එම චෝදනා ප්‍රතික්ෂේප කරමින් ඔහු ප්‍රකාශ කළේ තමා හංගේරියානු සහ ජර්මානු නිලධාරීන්ට මැදි වූ පුද්ගලයෙකු පමණක් බවයි. 1948 වසරේ දී ඔහුට චෙකොස්ලොවැකියානු අධිකරණය මගින් මරණ දඩුවම නියම කළේ ඔහුගේ සහභාගීත්වයකින් තොරව පැවැති නඩු විභාගයකදීයි.",
       "URL": "https://www.hirunews.lk/64935/නාසි-යුගයේ-යුධ-අපරාධකරුවෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=814"
}