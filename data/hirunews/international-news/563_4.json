{
       "Source": "hirunews",
       "Timestamp": "Saturday, 05 November 2016 - 14:41",
       "Headline": "වායු දුෂණය නිසා දිල්ලියේ පාසල් 1800ක් වසයි",
       "News Content": "ඉන්දියාවේ නවදිල්ලි අගනුවර වායු දුෂණය අනතුරුදායක මට්ටමක පැවතීම හේතුවෙන් එහි ප්‍රාථමික පාසල් 1800ක් පමණ අද දිනයේ වසා දමා ඇති බව ඉන්දීය මාධ්‍ය වාර්තා කළා.\nපසුගිය සති අන්තයේ පැවැති දීපවාලි ගිනිකෙලි සංදර්ශනවලින් අනතුරුව දිල්ලියේ වායු දුෂණය ඉහළ ගිය අතර නගරය දුමාරයකින් වැසී ගොස් තිබෙනවා.\nමේ නිසා දිල්ලියේ ප්‍රාථමික පාසල්වල ළමයින් නවලක්ෂයක් පමණ ශ්වසන රෝගාබාධවලට ලක්වීමේ අවදානමක් පවතින බව ඉන්දීය සෞඛ්‍ය බලධාරීන් ප්‍රකාශ කළා.",
       "URL": "https://www.hirunews.lk/146900/වායු-දුෂණය-නිසා-දිල්ලියේ-පාසල්-1800ක්-වසයි",
       "Category": "International News",
       "Parent URL": "https://www.hirunews.lk/international-news.php?pageID=563"
}