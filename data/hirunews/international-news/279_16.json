{
       "Source": "hirunews",
       "Timestamp": "Monday, 25 March 2019 - 16:19",
       "Headline": "ඇෆ්ගනිස්ථානයේ ඇමරිකානු ගුවන් ප්‍රහාරයකින් ළමයින් දස දෙනෙකු ඇතුළු 13 දෙනෙකු මරුට",
       "News Content": "උතුරුදිග ඇෆ්ගනිස්ථානයේ කුංඩූස් ප්‍රදේශයේ ඊයේ පැවති ගැටුම්වලදී ඇමරිකානු ගුවන් ප්‍රහාරයකින් ළමයින් දස දෙනෙකු ඇතුළු 13 දෙනෙකු ජීවිතක්ෂයට පත්වී තිබෙනවා.\nඔවුන් සියළු දෙනාම එකම පවුලේ අය සහ ඔවුන්ගේ ඥාතීන් බව සඳහන්.\nතලෙයිබාන් සන්නද්ධ කණ්ඩායම් සහ ඇමරිකානු - ඇෆ්ගන් හමුදා අතරයි ඊයේ මෙම ගැටුම ඇවිලී ඇත්තේ.\nඇෆ්ගනිස්ථානයේ ඇමරිකානු මෙහෙයුම් මධ්‍යස්ථානය ප්‍රකාශ කළේ ගුවන් ප්‍රහාරයකින් සිවිල් වැසියන් මිය යාමේ සිද්ධිය පිළිබදව පරීක්ෂණයක් පවත්වන බවයි.\nතලෙයිබාන් සන්නද්ධ පිරිස් සිවිල් වැසියන් සමඟ රැදී සිටීම ඔවුන් ඊට ගොදුරුවීමට හේතුව විය හැකි බව ද එමගින් ප්‍රකාශ කළා.",
       "URL": "https://www.hirunews.lk/213138/ඇෆ්ගනිස්ථානයේ-ඇමරිකානු-ගුවන්-ප්‍රහාරයකින්-ළමයින්-දස-දෙනෙකු-ඇතුළු-13-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=279"
}