{
       "Source": "hirunews",
       "Timestamp": "Monday, 30 May 2016 - 16:19",
       "Headline": "අධි බල විදුලි රැහැනකින් බස් රථයකට විදුලිසැර වැදී තමිල්නාඩු ළමයින් දෙදෙනෙකු මරුට",
       "News Content": "ඉන්දියාවේ තමිල්නාඩු ප්‍රාන්තයේ විනෝද චාරිකාවකට ගොස් නැවත පැමිණෙමින් සිටි ළමයින් පිරිසක් රැගත් බස් රථයකට අධි බල විදුලි රැහැනකින් විදුලිසැර වැදීම හේතුවෙන් එහි ගමන් ගත් ළමයින් දෙදෙනෙකු ජීවිතක්ෂයට පත්වී තිබෙනවා.\nතවත් ළමයින් 30 දෙනෙකු සහ බස් රථයේ රියදුරා ද තුවාල ලබා රෝහල්ගතව ප්‍රතිකාර ලබන බවයි ඉන්දීය මාධ්‍ය සඳහන් කළේ.\nතමිල්නාඩුවේ තේනි ප්‍රදේශයෙන් ඊයේ මෙම සිද්ධිය වාර්තා වූ අතර බස් රථයේ ගමන් ගත් ළමයින් අසළ වූ අඹ ගසකින් අඹ කැඞීමට යාමේදී මෙලෙස බස් රථයට විදුලිසැර වැදී ඇති බව එක් වාර්තාවක සදහන්.\nඅඹ ගස ඊට ඉහළින් වූ අධිබල විදුලි රැහැන සමඟ ගැටී තිබීම ඊට හේතුවයි.",
       "URL": "https://www.hirunews.lk/134365/අධි-බල-විදුලි-රැහැනකින්-බස්-රථයකට-විදුලිසැර-වැදී-තමිල්නාඩු-ළමයින්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=629"
}