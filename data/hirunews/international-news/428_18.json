{
       "Source": "hirunews",
       "Timestamp": "Monday, 23 October 2017 - 14:11",
       "Headline": "ලෑන් කුණාටුවෙන් ජපානයේ ගුවන් ගමන් 300ක් අත්හිටුවයි",
       "News Content": "දකුණු දිග ජපානයෙන් ඇතුලු වූ ලෑන් සුළි කුණාටුව මේ වනවිට ටෝකියෝ අගනුවරට නිරිත දිගින් පිහිටා ඇති ශිසුකා ප්‍රදේශයට බලපෑම් එල්ල කර තිබෙනවා.\nතද සුළං සහ වැසි හේතුවෙන් පුද්ගලයින් දෙදෙනෙකු මියගොස් තවත් 10 දෙනෙකු පමණ තුවාල ලබා ඇති බවයි විදෙස් වාර්තා සඳහන් කළේ.\nපැයට කිලෝමීටර් 198 ක වේගයෙන් හමා යන මෙම සුළි කුණාටුව හේතුවෙන් ගුවන් ගමන් 300 ක් පමණ අත්හිටුවා තිබෙනවා.\nසුළි කුණාටුවේ බලපෑම එල්ලවී ඇති ප්‍රදේශවල විදුලිය විසන්ධිවීම හේතුවෙන් ජපානයේ ප්‍රධානතම ප්‍රවාහන මාධ්‍ය වන විදුලි දුම්රිය ගමන්ද නවතා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/174202/ලෑන්-කුණාටුවෙන්-ජපානයේ-ගුවන්-ගමන්-300ක්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=428"
}