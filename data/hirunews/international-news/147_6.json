{
       "Source": "hirunews",
       "Timestamp": "Saturday, 19 December 2020 - 9:11",
       "Headline": "ඉන්දියාවේ කොරෝනා ආසාදිතයින් කෝටිය පනී",
       "News Content": "ඉන්දියාවේ කොරෝනා ආසාදිතයින් සංඛ්‍යාව කෝටිය ඉක්මවා ඇති අතර, මේ වනවිට එම සංඛ්‍යාව සටහන් වන්නේ එක්කෝටි 4,825 ක් ලෙසයි.\nඒ, ඊයේ (18) දිනයේදීද නව කොරෝනා ආසාදිතයින් 27,000 කට ආසන්න සංඛ්‍යාවක් වාර්තා වීමෙන් අනතුරුවයි.\nඅමෙරිකා එක්සත් ජනපදය හැරුණු කොට කෝටිය ඉක්ම වූ කොරෝනා ආසාදිතයින් වාර්තා වන දෙවන රට වන්නේ ඉන්දියාවයි.\nකෙසේ නමුත්, ඉන්දීය සෞඛ්‍ය ප්‍රකාශ කළේ එරට දෛනික ආසාදිත සංඛ්‍යාව මේ වනවිට පහත වැටෙමින් පවතින බවයි.\nපසුගිය සැප්තැම්බරයේ ඉන්දියාවේ දෛනික කොරෝනා ආසාදිතයින් සංඛ්‍යාව 90,000 දක්වා ඉහළ ගියා.\nඑමෙන්ම, ඊයේ සිදුවූ කොරෝනා මරණ 342 ත් සමඟින් ඉන්දියාවේ කොරෝනා මරණ සංඛ්‍යාවද එක්ලක්ෂ 45,000 ඉක්ම වූවා.",
       "URL": "https://www.hirunews.lk/257375/ඉන්දියාවේ-කොරෝනා-ආසාදිතයින්-කෝටිය-පනී",
       "Category": "International News",
       "Parent URL": "https://www.hirunews.lk/international-news.php?pageID=147"
}