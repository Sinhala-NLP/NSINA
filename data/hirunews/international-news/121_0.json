{
       "Source": "hirunews",
       "Timestamp": "Saturday, 24 April 2021 - 16:12",
       "Headline": "මැලේරියා එන්නතකින් ඉහළ ශක්‍යතාවක්",
       "News Content": "බ්‍රිතාන්‍ය ඔක්ස්ෆර්ඩ් සරසවියේ විද්‍යාඥයන්, ඉන්දියාවේ සීරම් ආයතනය සමග එක්ව සංවර්ධනය කර ඇති මැලේරියා එන්නත මගින් සියයට 77ක ශක්‍යතාවක් වාර්තා වී තිබෙනවා.\nඒ එම එන්නතේ දෙවන අදියරේ ඇගයීම් වලින් අනතුරුවයි.\nඒ අනුව, එය ඉදිරි මට්ටමේ ඇගයීම් සඳහා යොමුකරන බව ඔක්ස්ෆර්ඩ් විද්‍යාඥයන් ප්‍රකාශ කළා.\nමැලේරියා එන්නතක් මගින් සියයට 75 ක ශක්‍යතාවක් පවත්වා ගැනීම ලෝක සෞඛ්‍ය සංවිධානයේ ඉලක්කයක්.\nමෙම එන්නතේ සාර්ථකත්වය අනුව ඉදිරි වසරවලදී එන්නත් මාත්‍රා මිලියන 200 ක් නිෂ්පාදනය කිරීමට සැලසුම් කෙරෙනවා.\nතුන්වන අදියරේ පරීක්ෂණ ඇගයීම් සඳහා තෝරා ගෙන ඇත්තේ මැලේරියා රෝගය බෙහෙවින් පැතිර යන අප්‍රිකානු රටවල් හතරක ළමයින් 4800ක්.\nලොව ප්‍රධානතම සෞඛ්‍ය ගැටලුවක් වන මැලේරියා රෝගයෙන් වාර්ෂිකව මියයන සංඛ්‍යාව හාර ලක්ෂයකට අධිකයි.\nඉන් සියයට94 ක්ම වාර්තා වන්නේ අප්‍රිකානු කලාපයෙන්.",
       "URL": "https://www.hirunews.lk/269390/මැලේරියා-එන්නතකින්-ඉහළ-ශක්‍යතාවක්",
       "Category": "International News",
       "Parent URL": "https://www.hirunews.lk/international-news.php?pageID=121"
}