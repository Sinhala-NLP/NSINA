{
       "Source": "hirunews",
       "Timestamp": "Sunday, 05 November 2017 - 8:00",
       "Headline": "රියාද් ගුවන් තොටුපලට එල්ලවූ මිසයිල ප්‍රහාරයක් ව්‍යර්ථ කෙරේ",
       "News Content": "සෞදි අරාබියේ රියාද් ගුවන් තොටුපලට එල්ලවූ මිසයිල ප්‍රහාරයක් සාර්ථකව ව්‍යර්ථ කිරීමට එරට ආරක්ෂක අංශ සමත්වී තිබෙනවා.\nබැලස්ටික් මිසයිලයක් වන මෙය ඊයේ රාත්‍රියේ යේමනයේ සිට එල්ල කර ඇති බවයි විදෙස් මාධ්‍ය වාර්තා කළේ.\nගුවනේදී විනාශ කළ මිසයිලයේ කැබළි ගුවන් තොටුපල පරිශ්‍රයට පතිත වුවද ඉන් කිසිදු ජීවිත හානියක් වාර්තාවී නැහැ.\nඑමෙන්ම ගුවන් තොටුපල මෙහෙයුම් කටයුතුවලට ඉන් බාධා සිදුවී නොමැති බව සඳහන්.\nමිසයිලය එල්ල කිරීමේ වගකීම හවුති ත්‍රස්තවාදීන් විසින් භාරගෙන තිබෙනවා.",
       "URL": "https://www.hirunews.lk/175285/රියාද්-ගුවන්-තොටුපලට-එල්ලවූ-මිසයිල-ප්‍රහාරයක්-ව්‍යර්ථ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=424"
}