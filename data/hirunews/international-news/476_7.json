{
       "Source": "hirunews",
       "Timestamp": "Thursday, 25 May 2017 - 7:50",
       "Headline": "මැන්චෙස්ටර් බෝම්බ ප්‍රහාරයේ හත්වෙනියාත් අත්අඩංගුවට",
       "News Content": "බ්‍රිතාන්‍යයේ මැන්චෙස්ටර් බෝම්බ ප්‍රහාරයට සම්බන්ධ බවට සැක කෙරෙන හත්වන පුද්ගලයාත් අත්අඩංගුවට ගත් බව විදෙස් මාධ්‍ය වාර්තා පවසනවා.\nඒ, මෙම ප්‍රහාරයේ මරාගෙන මැරෙන බෝම්බකරු වූ සල්මන් අබඩිගේ වැඩිමහල් සහෝදරයායි.\nමීට අමතරව ලිබියාවේ සිටින ඔහුගේ පියා සහ බාල සොහොයුරාද එරට කැරළි කණ්ඩායමක ග්‍රහණයට ගෙන ඇති බවයි විදෙස් වාර්තා වැඩිදුරටත් සඳහන් කළේ.\nපසුගිය 22 වනදා ඇමරිකානු ගායිකා අරියානා ග්‍රාන්ඬේ ඉදිරිපත් කළ සංගීත සංදර්ශනයට එල්ලවූ මෙම මරාගෙන මැරෙන ප්‍රහාරයෙන් 22 දෙනෙකු ජීවිතක්ෂයට පත්වී 64 දෙනෙකු තුවාල ලැබුවා.",
       "URL": "https://www.hirunews.lk/162104/මැන්චෙස්ටර්-බෝම්බ-ප්‍රහාරයේ-හත්වෙනියාත්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=476"
}