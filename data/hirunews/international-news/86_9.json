{
       "Source": "hirunews",
       "Timestamp": "Friday, 22 October 2021 - 7:59",
       "Headline": "ඇමරිකාව හයිපර්සොනික් මිසයිල තාක්ෂණය සාර්ථකව අත්හදා බලයි",
       "News Content": "ඇමරිකා එක්සත් ජනපදය විසින් හයිපර්සොනික් මිසයිල තාක්ෂණය සාර්ථක ලෙස අත්හදා බැලූ බව එක්සත් ජනපද නාවික හමුදාව ප්‍රකාශ කළා.\nශබ්දයේ වේගය මෙන් පස් ගුණයක් එනම්, පැයට කිලෝමීටර 6,200 ඉක්ම වූ වේගයෙන් එල්ල කරන මිසයිලයක් හයිපර්සොනික් මිසයිලයක් ලෙස හැඳින්වෙනවා.\nඑම මිසයිල අත්හදාබැලීම වර්ජිනියා ප්‍රාන්තයේ වැලොප්ස් හි පිහිටි නාසා අංගනයේදී පෙරේදා සිදු කළ බවයි ඇමරිකානු නාවික හමුදාව නිවේදනයක් නිකුත් කරමින් සඳහන් කළේ.\nහයිපර්සොනික් මිසයිල තාක්ෂණය මේ වනවිටත් චීනය සහ රුසියාව විසින් සාර්ථකව අත්හදාබලා තිබෙනවා.",
       "URL": "https://www.hirunews.lk/285689/ඇමරිකාව-හයිපර්සොනික්-මිසයිල-තාක්ෂණය-සාර්ථකව-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=86"
}