{
       "Source": "hirunews",
       "Timestamp": "Wednesday, 15 January 2020 - 9:28",
       "Headline": "ගුවන් යානයක ඉන්ධන, ක්‍රීඩා පිටියකට වැටීමෙන් ළමයින් 20 දෙනෙකුට සහ පුද්ගලයන් 11 දෙනෙකුට චර්ම රෝග හා ශ්වසන ආබාධ",
       "News Content": "ඇමරිකාවේ ලොස්ඇන්ජලීස් ජාත්‍යන්තර ගුවන් තොටුපළින් ගුවන් ගත වූ යානයක ඉන්ධන ක්‍රීඩා පිටියකට බැහැර කිරීම හේතුවෙන් එහි කුඩා ළමයින් සහ වැඩිහිටියන් පිරිසකට චර්ම රෝග සහ ශ්වසන ආබාධ ඇති වී තිබෙනවා.\nවිදෙස් වාර්තා පවසන්නේ එම ගුවන් තොටුපළින් ෂැංහයි බලා ගුවන් ගතවූ මෙම යානයෙහි එන්ජිමේ කාර්මික දෝෂයක් හේතුවෙන් යළි පැමිණෙමින් තිබියදී මෙලෙස ක්‍රීඩා පිටියකට ඉන්ධන බැහැර කර ඇති බවයි.\nමෙම තත්ත්වය මත ළමයින් 20 දෙනෙකුට සහ වැඩිහිටියන් 11 දෙනෙකුට චර්ම රෝග සහ ශ්වසන ආබාධ ඇති වී තිබෙනවා.\nඩෙල්ටා 89 නැමති මෙම ගුවන් යානයේ එම අවස්ථාවේදී මගීන් 149 දෙනෙකු සිටි බවයි විදෙස් වාර්තා පවසන්නේ.",
       "URL": "https://www.hirunews.lk/232304/ගුවන්-යානයක-ඉන්ධන-ක්‍රීඩා-පිටියකට-වැටීමෙන්-ළමයින්-20-දෙනෙකුට-සහ-පුද්ගලයන්-11-දෙනෙකුට-චර්ම-රෝග-හා-ශ්වසන-ආබාධ",
       "Category": "International News",
       "Parent URL": "https://www.hirunews.lk/international-news.php?pageID=207"
}