{
       "Source": "hirunews",
       "Timestamp": "Monday, 03 August 2015 - 8:37",
       "Headline": "අතුරුදන්වූ එම්.එච්.370 ගුවන් යානයේ බවට සැක කොටස් හමුවූ දූපත අවට සෝදිසි මෙහෙයුම් පුළුල් කෙරේ",
       "News Content": "අතුරුදන්වූ එම්.එච්. 370 ගුවන් යානයේ බවට සැක කරන කොටස් හමුවූ ඉන්දියන් සාගරයේ රියුනියන් දූපත අවට සෝදිසි මෙහෙයුම් පුළුල් කර ඇති බව විදෙස් මාධ්‍ය වාර්තා කළා. ඒ, එම ගුවන් යානයේ බවට සැක කෙරෙන තවත් කොටස් හමුවිය හැකි බවට පරීක්ෂණ කණ්ඩායම්වලට බලාපොරොත්තු ඇතිවීමත් සමඟයි. පසුගිය වසරේ මාර්තු 8 වන දා ක්වාලාලම්පූර් නුවර සිට චීනයේ බීජිං නුවර දක්වා පියාසර කරමින් තිබියදී අතුරුදන් වූ එම්.එච්. 370 මලයාසියානු ගුවන් යානය ද බොයිං 777 වර්ගයට අයත් ගුවන් යානයක්. පසුගිය 29 වනදා එම යානයේ බවට සැක කෙරෙන කොටසක් ඉන්දීය සාගරයේ රියුනියන් දිවයිනෙන් සොයාගත්තා.",
       "URL": "https://www.hirunews.lk/114228/අතුරුදන්වූ-එම්-එච්-370-ගුවන්-යානයේ-බවට-සැක-කොටස්-හමුවූ-දූපත-අවට-සෝදිසි-මෙහෙයුම්-පුළුල්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=714"
}