{
       "Source": "hirunews",
       "Timestamp": "Thursday, 22 August 2013 - 7:38",
       "Headline": "හිටපු ජනපති හොස්නි මුබාරක්ට ඇප මත නිදහස.",
       "News Content": "ඊජිප්තුවේ බලයෙන් පහ කළ හිටපු ජනාධිපති හොස්නි මුබාරක්ට එල්ලවී තිබූ දූෂණ හා වංචා චෝදනාවලින් ඔහු ඇප මත  නිදහස් කිරීමට එරට අධිකරණය නියෝග කර තිබෙනවා. විදෙස් වාර්තා සඳහන් කළේ අධිකරණය විසින් දීර්ඝ ලෙස කරුණු සළකා බැලීමෙන් අනතුරුව මෙම තීරණය ගෙන ඇති බවයි. විදෙස් වාර්තා වැඩිදුරටත් කියා සිටියේ හිටපු ජනාධිපතිවරයා තවදුරටත් නිවාස අඩස්සියේ පසුවන බවයි.  2011 වසරේදී රාජ්‍ය විරෝධී උද්ඝෝෂකයින් ඝාතනය කිරීමට කුමන්ත්‍රණය කිරීම ඇතුළු තවත් චෝදනා කිහිපයක් හිටපු ජනාධිපති හොස්නි මුබාරක්ට එරෙහිව අපරාධ අධිකරණයේ විභාග වෙමින් පවතිනවා.",
       "URL": "https://www.hirunews.lk/65561/හිටපු-ජනපති-හොස්නි-මුබාරක්ට-ඇප-මත-නිදහස",
       "Category": "International News",
       "Parent URL": "https://www.hirunews.lk/international-news.php?pageID=811"
}