{
       "Source": "hirunews",
       "Timestamp": "Wednesday, 13 January 2016 - 8:01",
       "Headline": "ඔබාමා අවසන් වරට ජාතිය ඇමතීමට සැරසේ",
       "News Content": "ඇමරිකානු ජනාධිපති බැරක් ඔබාමා අවසන්වරට ජාතිය ඇමතීමට සූදානම් වනවා.\nඒ, ඇමරිකානු ජනාධිපතිවරයෙකු සිය ජනතාව අමතා වාර්ෂිකව සිදුකරනු ලබන ප්‍රතිපත්ති ප්‍රකාශය සිදුකිරීමත් සමඟයි.\nඇමරිකාවට නව ජනාධිපතිවරයෙකු තෝරා ගැනීමේ ඡන්ද විමසීම මේ වසරේ පැවැත්වීමට නියමිතයි.\nඒ සදහා ඔබාමාට ඉදිරිපත්වීමට ව්‍යවස්ථාවෙන්ම අවස්ථාව ලබාදී නැහැ.\nඇමරිකානු ව්‍යවස්ථාවට අනුව එක් පුද්ගලයෙකුට අවස්ථා දෙකකදී පමණක් ජනාධිපතිවරයෙකු ලෙස තේරී පත්වීමට හැකියාව පවතිනවා.\nමෙහිදී බැරක් ඔබාමා ප්‍රතිපත්ති පිළිබදව සිදුකරන විශ්ලේෂණයකට වඩා පසුගිය සමය තුළ තමන් ඇමරිකාව වෙනුවෙන් අනුගමනය කළ ප්‍රතිපත්ති පිළිබදව ප්‍රකාශයක් සිදුකරනු ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/123908/ඔබාමා-අවසන්-වරට-ජාතිය-ඇමතීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=673"
}