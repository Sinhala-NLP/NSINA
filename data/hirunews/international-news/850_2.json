{
       "Source": "hirunews",
       "Timestamp": "Tuesday, 09 April 2013 - 8:23",
       "Headline": "චීන හා රුසියානු ස්ථාවරයට ඇමරිකාවේ ප්‍රසාදය.",
       "News Content": "උතුරු කොරියානු අර්බුදය සමථයකට පත් කිරීම සඳහා චීනය සහ රුසියාව ගන්නා උත්සාහය ප්‍රසංශාවට ලක්විය යුතු බව ඇමරිකාව පවසනවා. උතුරු කොරියාවේ හිතුවක්කාරී හැසිරීම පාලනය කිරීම සඳහා චීනය සහ රුසියාව සිය සබඳතා උපයෝගී කර ගනු ඇති බවයි ඇමරිකා එක්සත් ජනපදය පෙන්වා දෙන්නේ. ධවල මන්දිර ප්‍රකාශකයා ඊයේ සදහන් කළේ උතුරු කොරියාව සම්බන්ධයෙන් චීනය සහ රුසියාව සමග එක්ව කටයුතු කිරීමට ඇමරිකාව අපේක්ෂා කරන බවයි. උතුරු කොරියාව සිය ජාත්‍යන්තර වගකීම් සඳහා යොමු කරලීමට චීනය සහ රුසියාව අතිශයෙන් වැදගත් වන බව ඔහු වැඩිදුරටත් අවධාරණය කළා.",
       "URL": "https://www.hirunews.lk/56823/චීන-හා-රුසියානු-ස්ථාවරයට-ඇමරිකාවේ-ප්‍රසාදය",
       "Category": "International News",
       "Parent URL": "https://www.hirunews.lk/international-news.php?pageID=850"
}