{
       "Source": "hirunews",
       "Timestamp": "Monday, 21 February 2022 - 9:21",
       "Headline": "ඇෆ්ගනිස්ථානයේ ගුරුවරුන්ට යුනිසෙෆ් සංවිධානයෙන් ඩොලර් 100ක්",
       "News Content": "යුනිසෙෆ් සංවිධානය ඇෆ්ගනිස්ථානයේ පාසල් ගුරුවරුන් සඳහා මාස දෙකක කාලයකට හදිසි මූල්‍ය සහන ලබා දී තිබෙනවා.\nජනවාරි සහ පෙබරවාරි මාස දෙක සඳහා මෙලෙස එක් ගුරුවරයෙකු සඳහා ඇමරිකානු ඩොලර් 100 ක මුදලක් මේ යටතේ ප්‍රදානය කෙරෙන බවයි යුනිසෙෆ් සංවිධානය සඳහන් කළේ.\nඇෆ්ගනිස්ථානයේ බලය තලේබාන් සංවිධානය අත්පත් කරගැනීමත් සමඟ එරට තුළ උද්ගතව ඇති තත්වය හමුවේ පාසල් ළමයින්ගේ ඉගෙනීම් කටයුතු සුරක්ෂිත කිරීමේ අරමුණින් යුනිසෙෆ් සංවිධානය මෙලෙස එරට ගුරුවරුන් සඳහා හදිසි මූල්‍ය සහන පිරිනමා ඇති බව සඳහන්.\nඇෆ්ගනිස්ථානයේ පාසල් විසි දහසකට ආසන්න සංඛ්‍යාවක් පවතිනවා.",
       "URL": "https://www.hirunews.lk/297586/ඇෆ්ගනිස්ථානයේ-ගුරුවරුන්ට-යුනිසෙෆ්-සංවිධානයෙන්-ඩොලර්-100ක්",
       "Category": "International News",
       "Parent URL": "https://www.hirunews.lk/international-news.php?pageID=60"
}