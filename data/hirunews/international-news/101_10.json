{
       "Source": "hirunews",
       "Timestamp": "Sunday, 08 August 2021 - 19:41",
       "Headline": "ඇෆ්ගනිස්ථානයේ ප්‍රධාන නගරයක් තලේබාන් සටන්කාමීන් අත්පත් කරගනී",
       "News Content": "රජයේ හමුදා සමඟ පැවති දරුණු ගැටුම්වලින් පසුව උතුරු ඇෆ්ගනිස්ථානයේ ප්‍රධානතම නගරයක් වන කුන්දුස්, තලේබාන් සටන්කාමීන් විසින් අල්ලාගෙන තිබෙනවා.\nවිදෙස් වාර්තා සඳහන් කළේ කුන්දුස් හි ගුවන් තොටුපල හැර සෙසු සියලු ප්‍රදේශ  සටන්කාමීන් අතට පත්ව ඇති බවයි. තලේබාන් ධජය නගර මධ්‍යයේ ඔසවා තිබෙනවා.\nඇෆ්ගන් හමුදා සහ තලේබාන් සටන්කාමීන් අතර පැවති ගැටුම් හේතුවෙන් ගොඩනැගිලි සහ කඩසාප්පු රැසක් ගිනිගෙන ඇති බවයි වාර්තාවන්නේ. පෙරේදා සිට මේ දක්වා සටන්කාමීන් ඇෆ්ගනිස්ථානයේ නගර හතරක බලය තමන් යටතට ගෙන තිබෙනවා.",
       "URL": "https://www.hirunews.lk/279217/ඇෆ්ගනිස්ථානයේ-ප්‍රධාන-නගරයක්-තලේබාන්-සටන්කාමීන්-අත්පත්-කරගනී",
       "Category": "International News",
       "Parent URL": "https://www.hirunews.lk/international-news.php?pageID=101"
}