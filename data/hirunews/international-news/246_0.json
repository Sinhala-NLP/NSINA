{
       "Source": "hirunews",
       "Timestamp": "Monday, 12 August 2019 - 14:07",
       "Headline": "ජම්බු - කාශ්මීරයට ත්‍රස්ත අවදානමක්",
       "News Content": "ජම්බු - කාශ්මිර ප්‍රදේශයට ත්‍රස්ත ප්‍රහාරයක් එල්ල වීමේ අවදානමක් පිළිබඳ ඉන්දීය බුද්ධි අංශ තොරතුරු අනාවරණ කර තිබෙනවා.\nඉන්දීය බුද්ධි අංශය නිකුත් කළ වාර්තාවක් මගින් පෙන්වා දෙන්නේ පාකිස්ථානයේ රාජ්‍ය බුද්ධි අංශය විසින් දකුණු කාශ්මීරයේ ජයිෂ් ඊ මොහොමඩ් ත්‍රස්ත සංවිධානයට එම ප්‍රහාරය දියත් කිරීම සඳහා භාරදී ඇති බවයි.\nමරාගෙන මැරෙන ප්‍රහාරයක් එල්ල කිරීම සඳහා දැනටමත් අදාළ ත්‍රස්ත සංවිධානයට සම්බන්ධ කිහිපදෙනෙකු ජම්මු කාශ්මීර ප්‍රදේශයට පැමිණ ඇති බව ඉන්දීය බුද්ධි අංශ වාර්තාව මගින් වැඩිදුරටත් පෙන්වා දෙනවා.\nපසුගිය පෙබරවාරි මාසයේ පුල්වාමා ප්‍රදේශයට එල්ලවූ ත්‍රස්ත ප්‍රහාරයට සමාන ප්‍රහාරයක් මෙලෙස දියත් කිරීමට නියමිත බවයි ඉන්දීය බුද්ධි අංශය ප්‍රකාශ කර ඇත්තේ.",
       "URL": "https://www.hirunews.lk/222069/ජම්බු-කාශ්මීරයට-ත්‍රස්ත-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=246"
}