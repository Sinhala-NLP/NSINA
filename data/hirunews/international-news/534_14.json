{
       "Source": "hirunews",
       "Timestamp": "Friday, 06 January 2017 - 10:18",
       "Headline": "ඉන්දීය සිනමාවේ දැවැන්ත චරිතයක් නිහඬ වෙයි",
       "News Content": "ඉන්දීය සිනමාවේ ප්‍රබල චරිතයක් වු ඕම් පුරි ජීවිතක්ෂයට පත්ව තිබෙනවා.\nමියයන විට ඔහුගේ වයස අවුරුදු 66 ක්.\nපවුලේ සාමාජිකයන් අදාළ මරණය පිළිබඳ විදෙස් මාධ්‍ය වෙත තහවුරු කර තිබෙනවා.\nඅද අලුයම මුම්බායි නුවර පිහිටි නිවසේ නිදා සිටි ඇඳ මතම ඕම් පුරි මරණයට පත්ව සිටි බවයි පවුලේ සාමාජිකයන් ප්‍රකාශකර ඇත්තේ.\nවිදෙස් පුවත් සේවා පෙන්වා දෙන්නේ සුපිරි නලුවා මරණයට පත්ව ඇත්තේ හෘදයාබාධයකින් බවයි.\nකලාත්මක සහ ජනප්‍රිය චිත්‍රපටවල භේදයකින් තොරව රගපෑ  ඕම් පූරි 80 දශකයේ ඉන්දීය සිනමාවේ ප්‍රකට චිත්‍රපට රැසකට දායකත්වය දැක්වූවා.\nඉන්දීය සුපිරි නළු ඕම් පූරි ඉන්දීය රජය විසින් පිරිනමන විශිෂ්ඨතම සම්මානය වන පද්ම ශ්‍රී සම්මානයෙන්ද පිදුම් ලැබුවා.\nඔහු ජුවෙල් ඉන්ද ක්‍රවුන් නමැති බ්‍රිතාන්‍ය රූපවාහිනි නාට්‍යමාලාවකට ද එක්වූ අතර, සිටි ඔෆ් ජෝයි නමින් ජාත්‍යන්තරයට ගිය සිනමා නිර්මාණයේ දී ද දස්කම් දැක්වීමට සමත් වුණා.\nඒ වෙනුවෙන් ඔහුට 2004 වසරේදී බ්‍රිතාන්‍යයෙන් සම්මානයක් ද හිමිවුනා.",
       "URL": "https://www.hirunews.lk/151423/ඉන්දීය-සිනමාවේ-දැවැන්ත-චරිතයක්-නිහඬ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=534"
}