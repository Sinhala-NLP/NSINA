{
       "Source": "hirunews",
       "Timestamp": "Friday, 02 April 2021 - 11:55",
       "Headline": "සතුන් වෙනුවෙන් කොවිඩ් එන්නතක්",
       "News Content": "සතුන් සඳහා COVID-19 ට එරෙහිව ලෝකයේ පළමු එන්නත රුසියාව විසින් ලියාපදිංචි කර ඇති බව එරට මාධ්‍ය වාර්තා කරනවා.\nපසුගියදා ඊට රුසියාවේ රාජ්‍ය පශු වෛද්‍ය සේවයේ අනුමැතිය හිමිව  ඇති බවටයි වාර්තා වන්නේ.\nලොව පුරා විවිධ සත්ත්ව විශේෂවලට කොවිඩ් ආසාදනය වීමේ සිදුවීම්  විටින් විට වාර්තා වන පසුබිමකයි මෙම  එන්නත නිෂ්පාදනය කර ඇත්තේ.\nකෙසේ වෙතත් පර්යේෂකයින් පවසන්නේ මිනිසුන්ට රෝගය පැතිරවීමට සතුන් සැලකිය යුතු කාර්යභාරයක් ඉටුකරන බවට දැනට කිසිදු සාක්ෂියක් නොමැති බවයි.\nඑන්නත විශාල වශයෙන් නිෂ්පාදනය කිරීම අප්‍රේල් මස මුලදී ආරම්භ කළ හැකි බවයි පර්යේෂකයින් පවසන්නේ.",
       "URL": "https://www.hirunews.lk/267288/සතුන්-වෙනුවෙන්-කොවිඩ්-එන්නතක්",
       "Category": "International News",
       "Parent URL": "https://www.hirunews.lk/international-news.php?pageID=125"
}