{
       "Source": "hirunews",
       "Timestamp": "Friday, 13 November 2015 - 13:21",
       "Headline": "බ්‍රිතාන්‍ය සමග පූර්ණ සහයෝගිතාවක් ගොඩනැගීමට ඉන්දියාව සැරසෙයි",
       "News Content": "බ්‍රිතාන්‍යය සමඟ එක්ව ලොව ප්‍රමුඛතම සහයෝගීතාවක් ගොඩනැගීමට ඉන්දියාව සූදානම් බව අග්‍රාමාත්‍ය නරේන්ද්‍ර මෝදි ප්‍රකාශ කළා.\nබ්‍රිතාන්‍යය පාර්ලිමේන්තුව අමතමින් ඔහු ඊයේ සඳහන් කළේ දැන් පවත්නා සාකච්ඡා දෙරටටම අතිශය වැදගත් අවස්ථාවක් බවයි. මූල්‍ය කටයුතු, ආරක්ෂාව, න්‍යෂ්ටික බලශක්තිය සහ ලෝක කාලගුණ වෙනස පිළිබඳව තමන් අවධානය යොමුකළ බව නායකයන් දෙදෙනා සාකච්ඡාවෙන් අනතුරුව ප්‍රකාශ කළා.\nදශකයකට පසු බ්‍රිතාන්‍යයේ සංචාරය කරන ප්‍රථම ඉන්දීය නායකයා වන අග්‍රාමාත්‍ය නරේන්ද්‍ර මෝදි දෙවන එලිසබෙත් මහරැජින ද මුණ ගැසීමට නියමිත අතර, වෙම්බ්ලි ක්‍රීඩාංගනයේ ඔහු පවත්වන දේශනය සඳහා 60,000 ට අධික පිරිසක් එක්වනු ඇතැයි අපේක්ෂිතයි.",
       "URL": "https://www.hirunews.lk/120161/බ්‍රිතාන්‍ය-සමග-පූර්ණ-සහයෝගිතාවක්-ගොඩනැගීමට-ඉන්දියාව-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=689"
}