{
       "Source": "hirunews",
       "Timestamp": "Saturday, 13 March 2021 - 10:21",
       "Headline": "ආසියා පැසිෆික් කලාපයට කොරෝනා එන්නත් බිලියනයක්",
       "News Content": "ලබන වසර අවසන් වීමට පෙර ආසියා - පැසිෆික් කලාපයේ රටවල් සඳහා කොරෝනා එන්නත් මාත්‍රා බිලියනයක් සැපයීමට ඇමරිකානු ජනාධිපති ජෝ බයිඩ්න් ඊයේ පැවැත්වූ සිව්කොන් සමුළුවේදී එකඟත්වය පළ වී තිබෙනවා.\nඒ සඳහා ඇමෙරිකාව සමඟ ඕස්ට්‍රේලියාව, ඉන්දියාව සහ ජපානය යන රටවල නායකයන් ද එක්වුණා.\nඇමෙරිකානු ජොන්සන් ඇන්ඩ් ජොන්සන් සමාගම මගින් නිෂ්පාදිත එක් මාත්‍රාවක් පමණක් ලබාදෙන කොරෝනා එන්නත එම රටවලට සැපයීමටයි එකඟත්වය පළ වී ඇත්තේ.\nඑමෙන්ම, එම එන්නත සීරම් එන්නත් නිෂ්පාදන ආයතනයේ නිෂ්පාදනය කිරීමට ඉන්දියාව එකඟ වූ බව විදෙස් වාර්තා සඳහන් කළා.\nසමුළුව නිමා වූ පසු ඉන්දීය අග්‍රාමාත්‍ය නරේන්ද්‍ර මෝදි මේ බව තහවුරු කලේ ට්විටර් පණිවුඩයක් නිකුත් කරමින්.",
       "URL": "https://www.hirunews.lk/265200/ආසියා-පැසිෆික්-කලාපයට-කොරෝනා-එන්නත්-බිලියනයක්",
       "Category": "International News",
       "Parent URL": "https://www.hirunews.lk/international-news.php?pageID=130"
}