{
       "Source": "hirunews",
       "Timestamp": "Tuesday, 11 June 2013 - 8:15",
       "Headline": "එල්.කේ. අද්වානිගේ ඉල්ලා අස්වීම බී.ජේ.පී.ය ප්‍රතික්ෂේප කරයි.",
       "News Content": "ඉන්දියාවේ ප්‍රධාන විපක්ෂ දේශපාලන පක්ෂය වන භාරතීය ජනතා පක්ෂය ජ්‍යෙෂ්ඨ නායක එල්. කේ. අද්වානිගේ ඉල්ලා අස්වීම එම පක්ෂයේ පාර්ලිමේන්තු කණ්ඩායම විසින් ප්‍රතික්ෂේප කර තිබෙනවා. 2014 වසරේ පැවැත්වෙන ඉන්දීය මහ මැතිවරණයේ දී භාරතීය ජනතා පක්ෂය මෙහෙයවීම සඳහා ගුජරාට් මහ ඇමති නරේන්ද්‍ර මෝඩි තෝරා පත් කර ගැනීමත් සමගම අද්වානි ඊයේ සිය ඉල්ලා අස්වීමේ නිවේදනය නිකුත් කළා. කෙසේ වෙතත් භාරතීය ජනතා පක්ෂයේ පාර්ලිමේන්තු කණ්ඩායම ඊයේ පස්වරුවේ රැස්වූ අතර එහිදී ඔවුන් තීරණය කර ඇත්තේ අද්වානිගේ සහාය තවදුරටත් පක්ෂයට අවශ්‍ය බවයි. 85 හැවිරිදි එල්.කේ. අද්වානි 2000 - 2004 යන වසරවල පැවැති භාරතීය ජනතා පක්ෂ රජයේ නියෝජ්‍ය අග්‍රාමාත්‍යවරයා ලෙස කටයුතු කළා.",
       "URL": "https://www.hirunews.lk/60739/එල්-කේ-අද්වානිගේ-ඉල්ලා-අස්වීම-බී-ජේ-පී-ය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=832"
}