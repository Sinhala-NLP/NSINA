{
       "Source": "hirunews",
       "Timestamp": "Monday, 13 February 2017 - 11:41",
       "Headline": "නවසීලන්ත වෙරළ තීරය දැවැන්තයන්ගෙන් පිරේ",
       "News Content": "නවසීලන්තයේ ගෝල්ඩන් බේ වෙරළ තීරයට මියගිය තල්මසුන් විශාල සංඛ්‍යාවකගේ සිරුරු ගොඩ ගසා ඇති බව විදෙස් මාධ්‍ය වාර්තා කරනවා.\nතල්මසුන් 600කට වඩා වැඩි ගණනක් නවසීලන්ත නොගැඹුරු  මුහුදේ අතරමංව සිට ඇති අතර එලෙස අතරමං වූ තල්මසුන්ගෙන් පිරිසක් මෙලෙස මියගොස් ඇති බව සදහන්.\nඑරට බලධාරීන් වෙරළ ආශ්‍රිත ප්‍රදේශවල වෙසෙන ජනතාවගෙන් ඉල්ලා සිටින්නේ මෙලෙස මියගිය තල්මසුන්ගේ සිරුරු ඇත්නම් ඔවුන් දැනුවත් කරන ලෙසයි.\nනවසීලන්ත වෙරළ සංරක්ෂණ දෙපාර්තමේන්තුව මේ වන විට මියගිය තල්මසුන්ගේ සිරුරු දිරා පත්වීමට අවශ්‍ය කටයුතු කරන බවයි එරට මාධ්‍ය වාර්තා කරන්නේ.\nඒ අනුව මේ වනවිට ගෝල්ඩන් බේ වෙරළ කලාපය මහජනතාවට තහනම් කලාපයක් බවට පත්කර තිබෙනවා.",
       "URL": "https://www.hirunews.lk/154350/නවසීලන්ත-වෙරළ-තීරය-දැවැන්තයන්ගෙන්-පිරේ",
       "Category": "International News",
       "Parent URL": "https://www.hirunews.lk/international-news.php?pageID=518"
}