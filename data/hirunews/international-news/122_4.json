{
       "Source": "hirunews",
       "Timestamp": "Sunday, 18 April 2021 - 11:10",
       "Headline": "කළු මුහුදට බ්‍රිතාන්‍යය යුද නෞකා",
       "News Content": "යුක්රේනය සහ රුසියාව අතර යුද උණුසුමක් පැන නැගී ඇති මොහොතක ඒ ආසන්නයේ පිහිටි කළු මුහුද වෙත සිය යුද නැව් යොමුකිරීමට බ්‍රිතාන්‍යය පියවර ගෙන ඇති බව වාර්තාවනවා.\nබ්‍රිතාන්‍ය පුවත්පත් වාර්තා සඳහන් කළේ එම යුද නෞකා ලබන මස මුලදී කළු මුහුදට ළඟාවනු ඇති බවයි.\nගුවන් යානා නාශක මිසයිල සහ සබ්මැරීන නාශක අවි සහිත ප්‍රහාරක නෞකා මෙලෙස කළු මුහුද වෙත ගමන් කරන අතර, එම යුද නෞකාවලට සහය ලබාදෙමින් එච්.එම්.එස්. ක්වීන් එලිසබෙත් නෞකාවද කළු මුහුදට පැමිණෙනු ඇති.\nයුක්රේනය සමඟ රාජාතන්ත්‍රික උණුසුමක පැටලී සිටින රුසියාව දේශසීමා ප්‍රදේශයේ තම යුද ශක්තිය වර්ධනය කරමින් සිටිනවා.\nබ්‍රිතාන්‍යය ආරක්ෂක අමාත්‍යාංශය ප්‍රකාශ කළේ එහි තත්වය පිළිබඳව තමන් දැඩි අවධානයෙන් පසුවන බවයි.",
       "URL": "https://www.hirunews.lk/268765/කළු-මුහුදට-බ්‍රිතාන්‍යය-යුද-නෞකා",
       "Category": "International News",
       "Parent URL": "https://www.hirunews.lk/international-news.php?pageID=122"
}