{
       "Source": "hirunews",
       "Timestamp": "Saturday, 05 December 2015 - 14:36",
       "Headline": "සුරූපී මන්ත්‍රීවරිය මෝටර් රථයේ ලිංගිකව හැසිරෙද්දී බෝම්බ පිපිරීම ත්‍රස්ත ක්‍රියාවක්ද? (ඡායාරූප)",
       "News Content": "මෝටර් රථයක්  තුළ  ලිංගිකව හැසිරෙමින් සිටි රුසියානු පාර්ලිමේන්තු මන්ත්‍රීවරියක් බෝම්බ පිපිරීමකින් මරණයට  පත්වුනා. සිය සැමියා සමග මෝටර් රථයේ ලිංගිකව හැසිරෙමින් සිටියදීයි  පසුගියදා 27 වනදා  බෝම්බය පුපුරාගොස් ඇත්තේ. බිරිඳ සමග ලිංගිකව හැසිරෙමින් සිටි අවස්ථාවේ සැමියා බෝම්බය පුපුරුවාහරින්නට ඇතැයි ආරක්ෂක අංශ මුලින් සැක පළකළා.\nමන්ත්‍රීවරියගේ සහ සැමියාගේ අඩ නිරුවත් සිරුරු  සොයාගනු ලැබුවේ මෝටර් රථයේ පිටුපස කොටසේ  තිබියදී. බෝම්බය පුපුරා යාමට පෙර මෙම යුවළ කිසියම් කරුණක් පිළිබඳ බහින්බස් වීමක් සිදුව ඇති බවටත්  විශ්වාස කෙරෙනවා.\nබොහෝ විට එය අදාළ මන්ත්‍රීවරිය සැමියාට වංචා කිරීමක් සම්බන්ධයෙන් විය හැකි බව ආරක්ෂක අංශ පෙන්වා  දෙනවා. ඒ අනුව සැමියා විසින් බෝම්බය  පුපුරුවා හැර ඇති බවට විමර්ශන නිලධාරීන් පූර්ව නිගමනයකට ඇවිත්.\nඇය තමන්ගේ සැමියා සමඟින් වැඩි ඇසුරකට අකමැති වීම නිසා බෝම්බයක් පෙන්වා ඇයව බියගන්නවා වාහනයක් තුලට රැගෙන ගොස් - පසුව ලිංගිකව එක්වීමෙන් අනතුරුව වාහනය තුලම බෝම්බය පුපුරවාගෙන සියදිවි හානිකරගෙන ඇති බවටද පැවසෙයි.\n30 හැවිරිදි මන්ත්‍රීවරිය රුසියානු ජනාධිපති ව්ලැද්මීර් පුටින්ගේ එක්සත් රුසියා පක්ෂයේ සාමාජිකාවක්. සැමියා රුසියා විශේෂ කාර්ය බලකායේ හිටපු සාමාජිකයෙක්.\nබෝම්බ පිපිරීමේ සිද්ධිය පිළිබඳ විමර්ශන පවත්වන කණ්ඩායම් පවසා ඇත්තේ  - යම් ත්‍රස්ත කණ්ඩායමක් ජනාධිපති ව්ලැද්මීර් පුටින්ගේ රජයට අනතුරුදායක ඇඟවීමක් සිදුකළේද යන්නයි.",
       "URL": "https://www.hirunews.lk/121421/සුරූපී-මන්ත්‍රීවරිය-මෝටර්-රථයේ-ලිංගිකව-හැසිරෙද්දී-බෝම්බ-පිපිරීම-ත්‍රස්ත-ක්‍රියාවක්ද-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=683"
}