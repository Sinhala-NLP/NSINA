{
       "Source": "hirunews",
       "Timestamp": "Sunday, 13 October 2019 - 9:37",
       "Headline": "ජගත් මහ ලේකම්වරයාගෙන්, මහජන නියෝජිතයන් සහ ඡන්දදායකයන් වෙත ඉල්ලීමක්",
       "News Content": "කාලගුණ වෙනසට එරෙහිව සටන් කිරීම සහ කාබන් භාවිතය අවම කරලීම සඳහා රජයන් වෙත බලපෑම් කරන ලෙස ජගත් සංවිධාන මහ ලේකම් අන්තෝනියෝ ගුටේරස් මහජන නියෝජිතයන් සහ ඡන්ද දායකයන්ගෙන් ඉල්ලීමක් කළා.\nඒ, ඩෙන්මාර්කයේ කෝපන්හේගන් නුවර පැවැත්වෙන ලෝක නගරාධිපති සමුළුවට ඊයේ සහභාගිවෙමින්.\nපරිසරය සුරැකීමේ පියවර ක්‍රියාත්මක නොකරන ආණ්ඩු ප්‍රතික්ෂේප කළයුතු බවයි ජගත් මහ ලේකම්වරයා මෙහිදි අවධාරණය කළේ.\nලොව පුරා ප්‍රධාන නගරවල නගරාධිපතිවරුන් සහභාගිවන මෙම සමුළුවේදී ලෝක කාලගුණ වෙනස හදිසි තත්ත්වයක් සේ සළකා කටයුතු කළ යුතු බව ප්‍රකාශ වුණා.",
       "URL": "https://www.hirunews.lk/226156/ජගත්-මහ-ලේකම්වරයාගෙන්-මහජන-නියෝජිතයන්-සහ-ඡන්දදායකයන්-වෙත-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=232"
}