{
       "Source": "hirunews",
       "Timestamp": "Saturday, 25 February 2017 - 17:08",
       "Headline": "සිරියාවේ හමුදා බුද්ධි අංශ ප්‍රධානියා මරාගෙන මැරෙන ප්‍රහාරයකින් මරුට",
       "News Content": "සිරියාවේ - හෝම්ස් නුවර පිහිටි රාජ්‍ය ආරක්ෂක මූලස්ථානය ඉලක්ක කර ගනිමින් අද එල්ල වූ මරාගෙන මැරෙන ප්‍රහාර 3 කින් පුද්ගලයින් 20 දෙනෙකු ජීවිතක්ෂයට පත්ව තිබෙනවා.\nහෝම්ස් නුවර ආණ්ඩුකාරවරයා සදහන් කර ඇත්තේ ප්‍රහාරයෙන් තවත් පුද්ගලයින් විශාල සංඛ්‍යාවක් තුවාල ලබා ඇති බවයි.\nප්‍රහාරයෙන් සිරියානු හමුදාවේ බුද්ධි අංශ ප්‍රධානී ජෙනරාල් හසන් දාබුල් ද ජීවිතක්ෂයට පත්ව ඇති අතර, අයි.එස් ත්‍රස්තවාදීන් විසින් ප්‍රහාරය එල්ල කරන්නට ඇති බවට සැක පළ කෙරෙනවා.\nප්‍රහාරය එල්ල කිරීම සදහා පුද්ගලයින් 6 දෙනෙකු පැමිණ ඇති බවයි විදෙස් මාධ්‍ය තවදුරටත් සදහන් කළේ.",
       "URL": "https://www.hirunews.lk/155448/සිරියාවේ-හමුදා-බුද්ධි-අංශ-ප්‍රධානියා-මරාගෙන-මැරෙන-ප්‍රහාරයකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=512"
}