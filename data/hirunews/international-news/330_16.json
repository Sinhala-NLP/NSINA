{
       "Source": "hirunews",
       "Timestamp": "Tuesday, 25 September 2018 - 7:57",
       "Headline": "කිම් ජොං අන් නැවත හමුවන්න, ට්‍රම්ප් සූදානම්",
       "News Content": "උතුරු කොරියානු නායක කිම් ජොං අන් සමඟ නුදුරේදීම දෙවන සමුළුවක් පැවැත්වීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.\nඔහු මේ බව සඳහන් කළේ උතුරු කොරියානු ජනාධිපති මූන් ජේ ඉන් සමඟ නිව්යෝක් නුවර ඊයේ (24) පැවති සාකච්ඡාවකදියි.\nසබඳතා ඉතා හොඳ මට්ටමක පවතින අතර, ඇතැම් විට එය සුවිශේෂී වන බව ජනපති ට්‍රම්ප් සඳහන් කර තිබෙනවා.\nමීට වසරකට පමණ පෙර උතුරු කොරියානු නායකයා සහ ජනපති ට්‍රම්ප් අතර, න්‍යෂ්ටික අවි සම්බන්ධයෙන් දැඩි වාග් සංග්‍රාමයක් පැවතුණා.\nඑහෙත් පසුගිය ජූනි මාසයේ සිංගප්පූරුවේ පැවති හමුවෙන් පසු දෙපාර්ශවයේ සබඳතා වැඩිදියුණු වෙමින් පවතිනවා.",
       "URL": "https://www.hirunews.lk/200665/කිම්-ජොං-අන්-නැවත-හමුවන්න-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=330"
}