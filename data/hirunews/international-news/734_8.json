{
       "Source": "hirunews",
       "Timestamp": "Friday, 15 May 2015 - 13:33",
       "Headline": "තායිලන්තය, මියන්මාර සංක්‍රමණික යාත්‍රාව හරවා යවයි",
       "News Content": "තායිලන්ත මුහුදු තීරයේ සතියකට වැඩි කාලයක් පැවති මියන්මාර - රොහින්ග්‍යා මුස්ලිම්වරුවන් 300 කට අධික පිරිසක් රැගත් යාත්‍රාව තායි බලධාරින් අද (15) හරවා යවනු ලැබුවා. එන්ජිම අලූත්වැඩියා කොට ඔවුන්ට ආහාර පාන ලබාදී යාත්‍රාව තායි මුහුදු සීමාවෙන් පිටතට යවනු ලැබූ බවයි තායිලන්ත රජය ප්‍රකාශ කළේ. රොහින්ග්‍යා මුස්ලිම්වරුන් රැගෙන මියන්මාරයේ සිට පැමිණෙන සංක්‍රමණික යාත්‍රා භාර ගැනීම ඉන්දුනීසියාව, මලයාසියාව සහ තායිලන්තය, ප්‍රතික්ෂේප කරනවා. කෙසේ නමුත්, තායිලන්තය අද මෙම සංක්‍රමණික යාත්‍රාව හරවා යවා ඇත්තේ ඉන්දුනීසියාවට දෙසටයි. මෙම යාත්‍රාවේ සිටි සංක්‍රමණිකයන් දස දෙනෙකු පමණ ආහාර පාන නොමැතිවීම සහ රෝග තත්ත්වයන් හේතුවෙන් මියගොස් ඇති බව සඳහන්. මේ අතර, රොහින්ග්‍යා මුස්ලිම්වරුන් සහ බංග්ලාදේශ සංක්‍රමණිකයන් 700 කට අධික පිරිසක් ඉන්දුනීසියාවේ අචේ ප්‍රාන්තයට ඔබ්බෙන් වූ වෙරළේදී අද මුදා ගත් බව වාර්තා වනවා. මියන්මාරයේ - රඛිනේ ප්‍රාන්තය කේන්ද්‍ර කරගෙන වසර දහසකට අධික කාලයක් ජීවත් වන රොහින්ග්‍යා මුස්ලිම්වරුන් සිය පුරවැසියන් ලෙස පිලිගැනිම මියන්මාරය ප්‍රතික්ෂේප කිරීම අර්බුදයට හේතුවයි.",
       "URL": "https://www.hirunews.lk/109527/තායිලන්තය-මියන්මාර-සංක්‍රමණික-යාත්‍රාව-හරවා-යවයි",
       "Category": "International News",
       "Parent URL": "https://www.hirunews.lk/international-news.php?pageID=734"
}