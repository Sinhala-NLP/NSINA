{
       "Source": "hirunews",
       "Timestamp": "Tuesday, 24 November 2015 - 12:42",
       "Headline": "ඉරාන සහ රුසියානු නායකයන්ගෙන් ඇමරිකාවට චෝදනා",
       "News Content": "රුසියානු ජනාධිපති ව්ලැදිමීර් පුටින් ඊයේ ඉරානයේ සංචාරයක නිරත වෙමින් එරට ආධ්‍යාත්මික නායක අයතුල්ලා අලි ඛමේනි මුණ ගැසුණා. එහිදී නායකයන් දෙදෙනා බටහිර රටවල් මැදපෙරදිග ක්‍රියාත්මක කරන පිළිවෙත් දැඩි විවේචනයට ලක් කර තිබෙනවා. විශේෂයෙන් ඇමරිකානු ක්‍රියාමාර්ග හේතුවෙන් මැදපෙරදිග සාමය අවදානමකට ලක්ව ඇති බවයි ජනාධිපති පුටින් සහ ඉරාන නායකයා කියා සිටියේ.\nසිරියාවට මෙන්ම ඉරානයට සහ රුසියාවට එරෙහිව ද ඇමරිකාව කටයුතු කරන බවට ඉරාන අධ්‍යාත්මික නායක අයතුල්ලා අලි ඛමේනි මෙහිදී චෝදනා කළා.\nබලගතු රටවල් මැදපෙරදිග කලාපය තුළ සිය දේශපාලන මූලධර්ම ක්‍රියාත්මක කිරීමට කටයුතු නොකළ යුතු බවට නායකයන් දෙදෙනා එකඟතාවකට එළඹුණු බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/120752/ඉරාන-සහ-රුසියානු-නායකයන්ගෙන්-ඇමරිකාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=686"
}