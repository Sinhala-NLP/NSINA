{
       "Source": "hirunews",
       "Timestamp": "Friday, 13 September 2013 - 19:12",
       "Headline": "දිල්ලි සමූහ දුෂණයේ චූදිතයන්ට මරණ දඬුවම.",
       "News Content": "නවදිල්ලියේ බස් රථයක් තුළ 23 හැවිරිදි වෛද්‍ය ශිෂ්‍යයාවක සමූහ දුෂණයකට ලක් කර ඇගේ මරණය සිදුකිරීම සම්බන්ධයෙන් වරදකරු වූ පුද්ගලයන් 4 දෙනෙකුට අද මරණ දඩුවම නියම වුණා. අක්ෂේ ඨාකූර්, පවාන් ගුප්තා, විනේ ෂර්මා සහ මුකේෂ් සිං යන මොවුන් 4 දෙනා එල්ලා මැරීමටයි නවදිල්ලි විශේෂ අධිකරණය අද නියෝග කළේ. මෙය දුර්ලභ අපරාධ අතුරින් අතිශය දුර්ලභ අපරාධයක් බව දඩුවම් නියම කරමින් විනිසුරුවරයා සඳහන් කළා. සිද්ධිය සම්බන්ධයෙන් පුද්ගලයන් 6 දෙනෙකු අත්අඩංගුවට ගෙන සිටි අතර ප්‍රධාන සැකකරු පසුගිය මාර්තුවේදී බන්ධනාගාරය තුළ එල්ලී මිය ගොස් සිටියා. බාල වයස්කාර සැකකරුට වසර 3ක ප්‍රතිශෝධන රැදවුමක් නියම වුණා.",
       "URL": "https://www.hirunews.lk/67148/දිල්ලි-සමූහ-දුෂණයේ-චූදිතයන්ට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=804"
}