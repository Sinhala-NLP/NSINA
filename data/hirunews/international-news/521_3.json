{
       "Source": "hirunews",
       "Timestamp": "Tuesday, 07 February 2017 - 8:20",
       "Headline": "උතුරු ඉන්දියාවේ භූ කම්පනයක්",
       "News Content": "ඉන්දියාවේ උත්තරාකාන්ත් ප්‍රාන්තයේ ප්‍රබල භූ කම්පනයක් සිදුවී තිබෙනවා.\nප්‍රාන්ත අගනුවර වන දෙහෙරාදුන් සිට කිලෝමීටර් 97ක් දුරින් පිහිටි උකිමාත් කේන්ද්‍රකොටගෙන සිදුවූ මෙම භූ කම්පනයේ ප්‍රබලතාව රික්ටර් පරිමාණය අනුව 5.8ක්.\nඉන්දීය වේලාවෙන් ඊයේ රාත්‍රී 10.33ට සිදුවී ඇති මෙම භූ කම්පනයෙන් ජීවිත හානි සිදුවූ බවක් මෙතෙක් වාර්තා වී නැහැ.\nකෙසේ නමුත්, පොළොවේ කිලෝමීටර් 7ක් පමණ ගැඹුරින් සිදුව ඇති භූ කම්පනයෙන් විශාල හානියක් සිදුවිය හැකි බවයි භූ විද්‍යාඥයන් පෙන්වා දෙන්නේ.\nභූ කම්පනය යාබද පන්ජාබ් ප්‍රාන්තයට මෙන්ම නවදිල්ලිය ඇතුළු උතුරු ඉන්දියාවේ නගර රැසකටම දැනී තිබෙනවා.",
       "URL": "https://www.hirunews.lk/153844/උතුරු-ඉන්දියාවේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=521"
}