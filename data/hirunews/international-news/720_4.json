{
       "Source": "hirunews",
       "Timestamp": "Friday, 10 July 2015 - 13:36",
       "Headline": "බංග්ලාදේශයේ ඇඟලූම් කම්හලක තෙරපීමකින් පුද්ගලයන් 17ක් මරුට",
       "News Content": "උතුරුදිග බංග්ලාදේශයේ - මයිමෙන්සිං ප්‍රදේශයේ ඇඟලූම් කම්හලක අද අලූයම සිදුවූ තෙරපීමකින් පුද්ගලයන් 17 දෙනෙකු ජීවිතක්ෂයට පත්වුණා. රාමසාන් උත්සවය නිමිත්තෙන් නොමිලේ ලබාදෙන ඇඳුම් පැලඳුම් ලබා ගැනීමටයි මෙහි ජනයා රැස්ව ඇත්තේ. ඊයේ රාත්‍රියේ සිට කම්හලේ කුඩා දොරටුව වෙත රොක් වූ ඔවුන් අතර මෙම තෙරපීම ඇතිවී ඇත්තේ අද අලූයම 4.45 ට පමණයි. සිද්ධිය සම්බන්ධයෙන් කම්හලේ හිමිකරු ඇතුළු පුද්ගලයන් 7 දෙනෙකු බංග්ලාදේශ පොලිසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/112962/බංග්ලාදේශයේ-ඇඟලූම්-කම්හලක-තෙරපීමකින්-පුද්ගලයන්-17ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=720"
}