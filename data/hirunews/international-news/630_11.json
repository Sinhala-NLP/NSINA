{
       "Source": "hirunews",
       "Timestamp": "Saturday, 28 May 2016 - 11:04",
       "Headline": "නිව්යෝක් නුවරට  ගුවන් යානයක්  කඩා වැටේ",
       "News Content": "දෙවන ලෝක යුද සමයේ භාවිත කෙරුණු තන්ඩබෝල්ට් වර්ගයේ ගුවන් යානයක් ඇමරිකාවේ නිව්යෝක් සහ නිව් ජර්සි අතර හඩ්සන් නදියට කඩා වැටී තිබෙනවා.\nසුප්‍රකට ජෝර්ජ් වොෂින්ටන් පාලමට සැතපුම් දෙකක් පමණ දකුණින් කඩා වැටුණු යානයේ සිටි නියමුවා අතුරුදන් වී ඇති අතර පසුව කිමිදුම්කරුවන් සිරුරක් ගොඩ ගැනීමට සමත් වුණා.\nඑහෙත් එය අතුරුදන් වූ නියමුවාගේ ද යන්න තහවුරු වී නැහැ.\nඇමරිකානු ගුවන් බල කෞතුකාගාරයේ 75 වන සමරුව නිමිත්තෙන් ප්‍රවර්ධන වීඩියෝ දර්ශනයක් සඳහා සහභාගි වී සිටියදී මෙම යානය අනතුරට ලක්වී ඇති අතර, ඒ පිළිබද පරීක්ෂණයක් ක්‍රියාත්මකයි.\n2009 වසරේදී මගීන් 155 දෙනෙකු රැගත් මගී ගුවන් යානයක් ආරක්ෂිත පියවරක් ලෙස හදිසියේ හඩ් සන් නදියට ගොඩ බස්වනු ලැබූ අතර, එහි සිටි සියලූ දෙනා මුදා ගැනුණා.",
       "URL": "https://www.hirunews.lk/134204/නිව්යෝක්-නුවරට-ගුවන්-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=630"
}