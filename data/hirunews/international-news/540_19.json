{
       "Source": "hirunews",
       "Timestamp": "Sunday, 25 December 2016 - 10:39",
       "Headline": "තවත් ගුවන්යානයක් අතුරුදන් වෙයි",
       "News Content": "රුසියාවට අයත් ගුවන්යානයක් අතුරුදන්වී තිබෙනවා.\nඒ කලු මුහුද ආසන්නයේදීයි. යානය පිටත්වී සුලු මොහොතකින් එය රේඩාර් පද්ධතියෙන් අතුරුදන්වී ඇති බවයි විදෙස් පුවත් සේවාවල දැක්වෙන්නේ.\nමෙම ගුවන්යානය අතුරුදන්වන විට එහි මගීන් 70 ත් 100 ත් අතර පිරිසක් ගමන් කර ඇතැයි සඳහන්.\nනිල නොලත් වාර්තා මගින් ප්‍රකාශවී ඇත්තේ අතුරුදන්වී ඇති යානය රුසියානු ආරක්ෂක අමාත්‍යංශයට අයත් එකක් බවටයි.\nඑය සිරියාව දක්වා ගමන් කරමින් තිබු එකක් බව ද එම වාර්තාවල සඳහන්.\nකෙසේවෙතත් රුසියා බලධාරීන් මේ සම්බන්ධයෙන් මෙතෙක් ප්‍රතිචාරයක් දක්වා නැහැ.\nහමුදා සංගීත කණ්ඩායමක සාමාජිකයන් සහ පුවත්පත් වාර්තාකරුවන් පිරිසක් යානයේ ගමන් කල බවට ද  වාර්තා පළවී තිබෙනවා.\nඅතුරුදන්වු යානය සොයා මෙහෙයුම් ක්‍රියාත්මක බවයි විදෙස් පුවත් සේවාවල දැක්වෙන්නේ.",
       "URL": "https://www.hirunews.lk/150533/තවත්-ගුවන්යානයක්-අතුරුදන්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=540"
}