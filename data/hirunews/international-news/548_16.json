{
       "Source": "hirunews",
       "Timestamp": "Saturday, 10 December 2016 - 16:13",
       "Headline": "බල්ගේරියාවේ ගෑස් ප්‍රවාහන දුම්රියක් පීලිපැනීමෙන් සිව්දෙනෙකු ජීවිතක්ෂයට පත්වෙයි",
       "News Content": "බල්ගේරියාවේ ගෑස් ප්‍රවාහනය කරමින් තිබූ භාණ්ඩ ප්‍රවාහන දුම්රියක් පීලි පැනීමෙන් අනතුරුව ඇති වූ පිපිරීමකින් පුද්ගලයින් හතරදෙනෙකු ජීවිතක්ෂයට පත්ව තිබෙනවා.\nබල්ගේරියාවේ ෂුමාන් ප්‍රාන්තයේ හිට්රිනෝ නගරය ආසන්නයේදී මෙම දුම්රිය එරට වේලාවෙන් අද උදෑසන පීලිපැනීමට ලක්ව ඇති බවයි විදෙස් මාධ්‍ය වාර්තා කළේ.\nඑහිදී පිළිස්සුම් තුවාල ලැබූ තවත් 20 දෙනෙකු පමණ රෝහල් ගතකර තිබෙනවා.\nසිදුවූ පිපිරීමෙන් ගොඩනැගිලි විස්සකට පමණ හානි වී ඇති අතර දුම්රිය අනතුරට ලක්වන අවස්ථාවේදී ගෑස් සහිත මැදිරි දෙකක් විදුලි රැහැන් පද්ධතියේ ගැටීමෙන් මෙම පිපිරීම සිදුව ඇති බව සඳහන්.",
       "URL": "https://www.hirunews.lk/149392/බල්ගේරියාවේ-ගෑස්-ප්‍රවාහන-දුම්රියක්-පීලිපැනීමෙන්-සිව්දෙනෙකු-ජීවිතක්ෂයට-පත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=548"
}