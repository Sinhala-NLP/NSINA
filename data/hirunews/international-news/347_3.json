{
       "Source": "hirunews",
       "Timestamp": "Tuesday, 31 July 2018 - 13:57",
       "Headline": "ඉන්දුනීසියානු භූ කම්පනයෙන් සිර වී සිටින කඳු නගින්නන් පිරිසක් බේරා ගැනේ",
       "News Content": "ඉන්දුනීසියාවේ ලොම්බොක් දිවයිනේ සිදුවූ භූ කම්පනයත් සමඟ මාර්ග අවහිරවීම හේතුවෙන් සිර වී සිටි කඳු තරණය කරන්නන් 500 ක පිරිසක් බේරාගෙන තිබෙනවා.\nජනප්‍රිය සංචාරක නිකේතන පිහිටි ලොම්බොක් දිවයිනේ රින්ජානි කඳු ප්‍රදේශය කඳු තරණය කරන්නන් අතර ප්‍රචලිත ස්ථානයක්.\nපසුගිය ඉරිදා සිදු වූ රික්ටර් පරිමාණයේ 6.4 ක භූ කම්පනයෙන් කඳුකර මාර්ග සියල්ල මේ වනවිට අවහිර වී ඇති අතර, තව දුරටත් එහි සිරවී සිටින පිරිස් ගලවාගැනීම සඳහා ඉන්දුනීසියානු බලධාරීන් කටයුතු කරමින් සිටින බවයි විදෙස් වාර්තා සඳහන් කළේ.\nමෙම භූ කම්පනයෙන් 14 දෙනෙකු මියගොස් 160 කට අධික පිරිසක් තුවාල ලබා තිබෙනවා.",
       "URL": "https://www.hirunews.lk/196461/ඉන්දුනීසියානු-භූ-කම්පනයෙන්-සිර-වී-සිටින-කඳු-නගින්නන්-පිරිසක්-බේරා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=347"
}