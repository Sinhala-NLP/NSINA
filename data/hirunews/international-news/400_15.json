{
       "Source": "hirunews",
       "Timestamp": "Saturday, 27 January 2018 - 10:37",
       "Headline": "අවසන් වරට පෙම්වතාට කෙටි පණිවුඩයක් යවා සියදිවි හානිකරගත් 17 හැවිරිදි තරුණිය (ඡායාරූප)",
       "News Content": "වයස අවුරුදු 17ක තරුණියක් ගෙල වැලලාගෙන මියයාමේ පුවතක් විදෙස් මාධ්‍ය වාර්තා කරනවා.\nමෙලෙස මියගොස් ඇත්තේ චාලට් ගයි නැමැති විශ්වවිද්‍යාල තරුණියක් බවයි වාර්තා වන්නේ.\nඇය විසින් වෙනත් තරුණයකු සමඟ පැවැත්වූ රහසිගත ඇසුරක තොරතුරු සිය 20 හැවිරිදි පෙම්වතා දැන ගැනීමත් සමඟ මෙලෙස සියදිවි හානිකරගෙන තිබෙනවා.\nඅදාල තරුණිය අනියම් පෙම්වතා සමඟ පැවැත්වූ ඇසුරේ තොරතුරු සිය මිතුරුයකට කෙටි පණිවුඩ මඟින් දන්වා ඇති අතර එම කෙටි පණිවුඩ සිය පෙම්වතාගේ දුරකථනයටද අත්වැරදීමකින් ගොස් තිබෙනවා.\nමේ පිළිබඳව කලකිරීමට සහ බියට පත්වූ අදාල තරුණිය තම පෙම්වතාට මුහුණ දීමට නොහැකිව ගෙල වැලලාගෙන සියදිවි හානිකරගෙන ඇති බව සඳහන්.\n17 හැවිරිදි අදාල තරුණිය සියදිවි හානිකර ගැනීමට පෙර \"මම ඔබට ආදරේ කරනවා නමුත් ඔබ මට වෛර කරනවා ඇති\" යනුවෙන් සඳහන් කර සිය පෙම්වතාට අවසන් වරට කෙටි පණිවුඩයක්ද යවා ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nඑංගලන්තයේ ග්‍රේට් මැන්චෙස්ටර් ප්‍රාන්තයේ මෙම සිදුවීම සිදුව ඇති අතර ඇයගේ මරණ පරීක්ෂණයේ දී මියයාමට පෙර අධික ලෙස මත්ද්‍රව්‍ය භාවිත කර ඇති බවට හෙළිවී තිබෙනවා.",
       "URL": "https://www.hirunews.lk/182167/අවසන්-වරට-පෙම්වතාට-කෙටි-පණිවුඩයක්-යවා-සියදිවි-හානිකරගත්-17-හැවිරිදි-තරුණිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=400"
}