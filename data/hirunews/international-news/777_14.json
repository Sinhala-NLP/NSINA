{
       "Source": "hirunews",
       "Timestamp": "Sunday, 15 December 2013 - 13:32",
       "Headline": "කර්සායි ගෙන් බටහිරට ඔවදනක්.",
       "News Content": "\"අපත් මිනිසුන් බව බටහිර රටවල් වටහා ගත යුතුයි. අපටත් නිවහන් අවශ්‍යයයි. පවුල් සහ දරුවන් හදාවඩා ගැනීමට නිදහස තිබිය යුතුයි.\"\nඇෆ්ගන් ජනාධිපති හමිඞ් කර්සායි නවදිල්ලි නුවරදී ඊයේ ප්‍රකාශ කළා. ඔහු එලෙස අවධාරණය කළේ ඇෆ්ගනිස්ථානය තුළ විදේශ හමුදාවල ක්‍රියාකාරිත්වය පිළිබඳවයි. ලබන වසරේ නේටෝ හමුදා ඇෆ්ගනීස්ථානයෙන් නික්මෙන අතර, ඉන් පසුව, වසර 10 ක කාලයක් 15,000 ක ඇමෙරිකානු සහ නේටෝ බලඇණියක් රැඳවීම සඳහා ගිවිසුමක් සකස් කර තිබෙනවා. ඇෆ්ගන් ජනපතිවරයා කියා සිටියේ සිවිල් වැසියන්ගේ ආරක්ෂාව උදෙසා ඉදිරිපත් කළ යෝජනා ඇමෙරිකාව විසින් ප්‍රතික්ෂේප කිරීම නිසා තමන් ඊට අත්සන් තැබීමට සූදානම් නොමැති බවයි. ඇමෙරිකානු බෝම්බ ප්‍රහාරයකින් සිය මුහුණ අහිමි වූ වයස අවුරුදු හතරහමාරක් වන ඇෆ්ගන් දැරියකගේ ඉරණම ඔහු ඊට උදාහරණයක් ලෙස ඉදිරිපත් කළා.",
       "URL": "https://www.hirunews.lk/73469/කර්සායි-ගෙන්-බටහිරට-ඔවදනක්",
       "Category": "International News",
       "Parent URL": "https://www.hirunews.lk/international-news.php?pageID=777"
}