{
       "Source": "hirunews",
       "Timestamp": "Saturday, 01 June 2013 - 8:18",
       "Headline": "අඳුරු ආගන්තුකයෙක් මහපොළොව පසු කර යයි.",
       "News Content": "කිලෝමීටර් 2යි දශම 7ක ප්‍රදේශයක් පුරා පැතිරුණු දැවැන්ත අඳුරු උල්කාවක් ඊයේ (31) මහපොළොව පසුකර ගියා. ‘‘ 1998 කිව් ඊ - 2’’ සාපේක්ෂව විශාල උල්කාවක් වන අතර ශ්‍රී ලංකාවේ වේලාවෙන් අද අලූයම් කාලයේ එය මහපොළොව පසු කර ගියේ කිලෝමීටර් 36 ලක්ෂයක් තරම් සමීපයෙන්. එය උල්කාවක් පෘථිවියේ ගැටීමට අවස්ථාවක් උදාකරන දුර මෙන් 200 ගුණයක වැඩි දුරක්. කෙසේ නමුත් මේ තරම් විශාල උල්කාවන් මෑත ඉතිහාසයේ පෘථිවිය පසුකර ගිය අවස්ථාවන් ගණන 600 ඉක්මවන්නේ නැහැ. එමෙන්ම මෙය නිරීක්ෂණය කළ බෙල්ෆාස්ට් නුවර ක්වීන්ස් විශ්වවිද්‍යාලයේ මහාචාර්ය ඇලන් ෆිට්සිමන්ස් ප්‍රකාශ කළේ කවදා හෝ මෙවැනි උල්කාපාතයක් පෘථිවියේ ගැටී දැවැන්ත විනාශයක් සිදුවිය හැකි බවයි. රේඩාර් දුරේක්ෂ මගින් කළ නිරීක්ෂණවලට අනුව මෙය බෙහෙවින් අඳුරු උල්කාවක්.",
       "URL": "https://www.hirunews.lk/60062/අඳුරු-ආගන්තුකයෙක්-මහපොළොව-පසු-කර-යයි",
       "Category": "International News",
       "Parent URL": "https://www.hirunews.lk/international-news.php?pageID=835"
}