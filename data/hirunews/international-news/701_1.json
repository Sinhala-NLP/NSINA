{
       "Source": "hirunews",
       "Timestamp": "Friday, 02 October 2015 - 14:13",
       "Headline": "ඉන්දුනීසියානු ලැව් ගිනිවලින් දැවැන්ත විනාශයක්",
       "News Content": "ඉන්දුනීසියාවේ ලැව් ගිනිවලින් මේ වසරේදී දැවැන්ත විනාශයක් සිදුවිය හැකි බව ඇමරිකානු නාසා ආයතනය ප්‍රකාශ කළා. එමගින් පෙන්වා දෙන්නේ අග්නිදිග ආසියාවට බලපා ඇති එල්නිනෝ කාලගුණ සංසිද්ධිය හේතුවෙන් මෙම තත්ත්වය දරුණු විය හැකි බවයි. 1997 වසරේ දී මෙන් මේ වසරේදී ද ඉන්දුනීසියානු ලැව් ගිනි සහ එමගින් ඇති වන දුමාරය අග්නිදිග ආසියානු කලාපයටම දැඩි බලපෑමක් ඇති කළ හැකි බවයි නාසා ආයතනය ප්‍රකාශ කළේ. ඉන්දුනීසියානු ලැව් ගිනි හේතුවෙන් ඇති වූ දුමාරය මේ වන විටත් මලයාසියාව, සිංගප්පූරුව ආදී රටවල් රැසකට බලපා තිබෙනවා.",
       "URL": "https://www.hirunews.lk/117692/ඉන්දුනීසියානු-ලැව්-ගිනිවලින්-දැවැන්ත-විනාශයක්",
       "Category": "International News",
       "Parent URL": "https://www.hirunews.lk/international-news.php?pageID=701"
}