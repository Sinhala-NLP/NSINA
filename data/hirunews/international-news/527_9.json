{
       "Source": "hirunews",
       "Timestamp": "Saturday, 21 January 2017 - 13:25",
       "Headline": "ඉතාලියේ පාසල් බස් රථ අනතුරකින් 16 දෙනෙකු ජීවිතක්ෂයට",
       "News Content": "පාසල් ළමයින් රැගත් බස් රථයක් උතුරුදිග ඉතාලියේ වෙරෝනා නුවර අසළ දී ගිනිගෙන අනතුරට ලක්වීමෙන් එහි ගමන් ගත් සිසුන් 16 දෙනෙකු ජීවිතක්ෂයට පත්වී තිබෙනවා.\nඉතාලියේ ජාතික ගිනි නිවන සේවාව සඳහන් කළේ මෙහිදී තවත් 39 දෙනෙකු තුවාල ලබා ඇති බවයි.\nමෙහි ගමන් ගෙන ඇත්තේ හංගේරියානු ළමයින් පිරිසක්.\nඔවුන් ප්‍රංශයේ සිට ඉතාලිය හරහා සිය රට බලා ගමන් ගන්නා විටයි මෙලෙස අනතුරට ලක්වී ඇත්තේ.\nමිය ගොස් ඇත්තේ වයස අවුරුදු 14ත්, 18ත් අතර ළමයින් පිරිසක්.",
       "URL": "https://www.hirunews.lk/152563/ඉතාලියේ-පාසල්-බස්-රථ-අනතුරකින්-16-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=527"
}