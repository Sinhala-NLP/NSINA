{
       "Source": "hirunews",
       "Timestamp": "Saturday, 27 June 2015 - 13:30",
       "Headline": "මහාද්වීප තුනක ත්‍රස්ත ප්‍රහාර ජගත් මහලේකම්වරයා හෙළා දකී",
       "News Content": "පුද්ගලයන් 70 කට අධික පිරිසක් මරුමුවට පත් කරමින් ටියුනීසියාවේ, කුවේටයේ සහ ප්‍රංශයේ ඊයේ සිදුවූ ත්‍රස්ත ප්‍රහාර හෙළා දකින බව ජගත් සංවිධාන මහලේකම් බෑන් කී මූන් ප්‍රකාශ කළා. ටියුනීසියාවේ සංචාරක නිකේතන නගරයකට එල්ල වූ ප්‍රහාරයෙන් පුද්ගලයන් 39 දෙනෙකු ජීවිතක්ෂයට පත්වූ අතර කුවේටයේ ෂියා දේවාස්ථානයකට එල්ල වූ ප්‍රහාරයෙන් පුද්ගලයන් 27 දෙනෙකු මියගියා. ගිනිකොණදිග ප්‍රංශයේ ගෑස් කම්හලකට එල්ල වූ ප්‍රහාරයෙන් ද එක් අයෙකු ජීවිතක්ෂයට පත්වූ අතර තවත් පිරිසක් තුවාල ලැබුවා. මෙම ප්‍රහාර සියල්ල අයි.එස් සංවිධාන විසින් එල්ල කර ඇති බවයි විශ්වාස කෙරෙන්නේ. ජගත් මහලේකම්වරයා ප්‍රකාශ කළේ මෙවැනි ප්‍රහාර හේතුවෙන් ත්‍රස්තවාදයට එරෙහි සටන තවදුරටත් උත්සන්න වනු ඇති බවයි.",
       "URL": "https://www.hirunews.lk/112205/මහාද්වීප-තුනක-ත්‍රස්ත-ප්‍රහාර-ජගත්-මහලේකම්වරයා-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=723"
}