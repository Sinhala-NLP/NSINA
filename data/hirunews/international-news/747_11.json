{
       "Source": "hirunews",
       "Timestamp": "Saturday, 28 March 2015 - 16:40",
       "Headline": "වැඩි වාසි විපක්ෂයටයි",
       "News Content": "නයිජීරියාවේ අද (28) පැවැත්වෙන ජනාධිපතිවරණයේදී එරට වත්මන් ජනාධිපති ගුඞ්ලක් ජොනතන්ට අවාසිදායක තත්ත්වයක් උද්ගත වනු ඇති බව විදෙස් වාර්තා පවසනවා. නයිජීරියාවේ 05 වන ජනාධිපතිවරණය අද ආරම්භ වුණා. මෙවර ජනාධිපතිවරණයේදී නයිජීරියානු වත්මන් ජනාධිපතිවරයාගේ ප්‍රතිවාදියා වන මොහොම්මද් බුහාරිගේ ජනප්‍රියත්වය සීඝ්‍රයෙන් ඉහළ ගොස් ඇති බවයි එරට දේශපාලන විචාරකයන්ගේ මතය වී ඇත්තේ. කෙසේ වෙතත්, නයිජීරියානු රජයේ ප්‍රකාශකයෙකු පවසා ඇත්තේ වසර 05 කට පසු නයිජීරියාවේ මැතිවරණයෙන් ස්ථිර ලෙසම වත්මන් ජනාධිපති ගුඞ්ලක් ජොනතන් ජයග්‍රහණය කරනු ඇති බවයි.",
       "URL": "https://www.hirunews.lk/106466/වැඩි-වාසි-විපක්ෂයටයි",
       "Category": "International News",
       "Parent URL": "https://www.hirunews.lk/international-news.php?pageID=747"
}