{
       "Source": "hirunews",
       "Timestamp": "Wednesday, 19 October 2022 - 8:19",
       "Headline": "යුක්රේනයේ ජල සහ විදුලි බලාගාරවලට රුසියාවෙන් ප්‍රහාර",
       "News Content": "රුසියාව එල්ල කළ රොකට් සහ ඩ්‍රෝන ප්‍රහාර මාලාවකින් යුක්රේනයේ නගර සහ ගම් දහසකට අධික ප්‍රමාණයකට ජල සැපයුම සහ විදුලිය විසන්ධි වී තිබෙනවා.\nපසුගිය 7 වනදා සිට මේ දක්වා රොකට් සහ ඩ්‍රෝන ප්‍රහාර රැසක් එල්ල වී තිබූ අතර, යුක්රේනයේ විදුලි බලාගාර 30ක් සහ ජල පවිත්‍රාගාර රැසක් විනාශ වී ඇති බව යි විදෙස් මාධ්‍ය වාර්තා සඳහන් කළේ.\nකීව් අගනුවර ප්‍රදේශ රැසකට ද විදුලිය සහ ජල සැපයුමද විසන්ධි වී ඇති අතර, ප්‍රහාර හේතුවෙන් 70කට අධික පිරිසක් ජිවිතක්ෂයට පත් ව ඇති බව යි වාර්තා වන්නේ.",
       "URL": "https://www.hirunews.lk/318239/යුක්රේනයේ-ජල-සහ-විදුලි-බලාගාරවලට-රුසියාවෙන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=27"
}