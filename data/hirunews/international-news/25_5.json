{
       "Source": "hirunews",
       "Timestamp": "Sunday, 30 October 2022 - 15:20",
       "Headline": "ඇමෙරිකානු ජනපති උතුරු අප්‍රිකාවේ සහ ආසියානු සංචාරයකට සැරසේ",
       "News Content": "ඇමෙරිකානු ජනාධිපති ජෝ බයිඩ්න් ලබන මාසයේ උතුරු අප්‍රිකානු සහ ආසියානු සංචාරයක නිරත වීමට සැලසුම් කර තිබෙනවා.\nලබන මාසයේ ඊජිප්තුවේදී පැවැත්වීමට නියමිත එක්සත් ජාතීන්ගේ කාලගුණ විපර්යාස පිළිබඳ සමුළුවට සමගාමීව මෙම සංචාරය සිදුකරන බවයි විදෙස් වාර්තා සඳහන් කළේ.\nනොවැම්බර් 11 වනදා ඊජිප්තුවේ පැවැත්වෙන සමුළුවට සහභාගි වීමෙන් අනතුරුව නොවැම්බර් 12,13 දෙදින කාම්බෝජයේ පැවැත්වෙන සමුළුවකට සහභාගි වීමට නියමිත අතර, පසුව ඔහු ඉන්දුනීසියාව බලා පිටත්ව යාමට නියමිතයි.\nඒ ජී - 20 රටවල සමුළුවට සහභාගි වීම සදහායි.",
       "URL": "https://www.hirunews.lk/319207/ඇමෙරිකානු-ජනපති-උතුරු-අප්‍රිකාවේ-සහ-ආසියානු-සංචාරයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=25"
}