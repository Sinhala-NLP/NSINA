{
       "Source": "hirunews",
       "Timestamp": "Tuesday, 16 July 2019 - 9:47",
       "Headline": "ඇසෑමයේ ජල ගැල්ම උග්‍ර අතට - හතලිස් තුන්ලක්ෂයකට පීඩා",
       "News Content": "ඊසානදිග ඉන්දියාවේ ඇසෑම් ප්‍රාන්තයේ මෝසම් වැසි සමඟ ඇති වූ ජල ගැල්ම හේතුවෙන් මේ වන විට ගම්මාන 4157ක හතලිස් තුන් ලක්ෂය ඉක්ම වූ ජනතාව පීඩාවට පත්වී තිබෙනවා.\nප්‍රාන්තයේ දිස්ත්‍රික්ක 30කට ජල ගැල්ම බලපා ඇති අතර, මරණ සංඛ්‍යාව ඊයේ 15 දක්වා ඉහළ ගියා.\nබ්‍රහ්ම පුත්‍ර ගංඟාව පිටාර මට්ටමට පැමිණ ඇති අතර, එමගින් ප්‍රාන්ත අගනුවර වන ගුවහටි නගරය ජලයෙන් යට වීමේ අවදානමක් ඇති කර තිබෙනවා.\nතවත් ගංඟා 10ක ජල මට්ටම් ඉහළ ගොස් ඇත්තේ තවදුරටත් වැසි පැවතුණහොත් පිටාර ගැලිය හැකි අන්දමින්.\nජල ගැල්ම නිසා පුද්ගලයන් 83,000ක් අවතැන් වී ඇති අතර, රයිනෝසිරස් ඇතුළු දුර්ලභ වන සතුන්ගේ ජීවිත අවදානමට ලක් කරමින් කසිරංගා ජාතික වනෝද්‍යානයේ සියයට 95ක් මේ වන විට ජලයෙන් යට වී ඇති බව සඳහන්.",
       "URL": "https://www.hirunews.lk/220404/ඇසෑමයේ-ජල-ගැල්ම-උග්‍ර-අතට-හතලිස්-තුන්ලක්ෂයකට-පීඩා",
       "Category": "International News",
       "Parent URL": "https://www.hirunews.lk/international-news.php?pageID=250"
}