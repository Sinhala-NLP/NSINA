{
       "Source": "hirunews",
       "Timestamp": "Wednesday, 25 December 2013 - 10:21",
       "Headline": "ඉන්දු - ඇමරිකානු රාජ්‍ය තාන්ත්‍රික අර්බුදය උත්සන්න වෙයි",
       "News Content": "නිව්යෝක් නුවර ඉන්දියානු නියෝජ්‍ය කොන්සල් ජනරාල්වරිය වන දිව්‍යානි කොබ්‍රගේඞ් වීසා වංචා චෝදනාවක් මත අත්අඩංගුවට ගැනීමේ සිද්ධිය ඇමරිකාව සහ ඉන්දියාව අතර දැඩි රාජ්‍ය තන්ත්‍රික මතබේදයකට මුල්වී තිබෙනවා. එහි නවතම පියවර වන්නේ ඉන්දියාවේ සිටින ඇමරිකානු රාජ්‍ය තාන්ත්‍රික නිලධාරීන්ට විශේෂ හැඳුනුම්පත් නිකුත් කිරීම ඉන්දියාව විසින් ප්‍රතික්ෂේප කිරීමයි. එමෙන්ම ඇමරිකානු රාජ්‍ය තාන්ත්‍රික නිලධාරීන්ගේ පවුල්වල සාමාජිකයන්ටද මින් ඉදිරියට විශේෂ හැඳුනුම්පත් නිකුත් නොකෙරෙනු ඇති. සිය ගෘහ සේවිකාවගේ වීසා අයදුම්පත් සම්බන්ධයෙන් වැරදි තොරතුරු ලබාදුන් බවට චෝදනා කරමින් අත්අඩංගුවට ගැනුනු ඉන්දීය රාජ්‍ය තාන්ත්‍රික නිලධාරිනිය පසුව ඩොලර් දෙලක්ෂ පනස් දහසක ඇප මත මුදා හැරුණා.",
       "URL": "https://www.hirunews.lk/74100/ඉන්දු-ඇමරිකානු-රාජ්‍ය-තාන්ත්‍රික-අර්බුදය-උත්සන්න-වෙයි",
       "Category": "International News",
       "Parent URL": "https://www.hirunews.lk/international-news.php?pageID=775"
}