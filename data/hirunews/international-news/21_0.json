{
       "Source": "hirunews",
       "Timestamp": "Monday, 12 December 2022 - 10:07",
       "Headline": "අධික හිමපතනය හේතුවෙන් ලන්ඩනයේ ගුවන් ගමන් රැසක් අත්හිටුවයි",
       "News Content": "අධික හිම පතනය හේතුවෙන් ලන්ඩන් හි ස්ටැන්ස්ටඩ් ගුවන්තොටුපලේ සියලුම ගුවන් ගමන් නවතා දමා තිබෙනවා.\nඅධික හිම පතනය සහ අධික මීදුම් සහිත තත්වය හේතුවෙන් හීත්‍රෝ සහ ගැට්වික් ගුවන් තොටුපලවල ද ගුවන් ගමන් අවලංගු කර ඇති අතර, ඇතැම් ගමන් ප්‍රමාද කිරීමට ද සිදුව ඇති බවයි වාර්තාවන්නේ.\nඑමෙන්ම දුම්රිය ප්‍රමාදවීම් මෙන්ම රිය අනතුරු ද බහුලව වාර්තාවන බව විදෙස් මාධ්‍ය පවසනවා.\nඊයේ (11) රාත්‍රිය වනවිට එංගලන්තයේ ඇතැම් ප්‍රදේශවල උෂ්ණත්වය සෙල්සියස් අංශක ඍණ 12ක් ලෙස සටහන් වූ අතර, ස්කොට්ලන්තයේ උෂ්ණත්වය දැක්වුණේ සෙල්සියස් අංශක ඍණ 15ක් ලෙසයි.",
       "URL": "https://www.hirunews.lk/322478/අධික-හිමපතනය-හේතුවෙන්-ලන්ඩනයේ-ගුවන්-ගමන්-රැසක්-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=21"
}