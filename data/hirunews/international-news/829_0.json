{
       "Source": "hirunews",
       "Timestamp": "Monday, 24 June 2013 - 9:56",
       "Headline": "අයහපත් කාලගුණයෙන් මියගිය සංඛ්‍යාව 1000 ඉක්මවයි.",
       "News Content": "ඉන්දියාවේ උතුරු ප්‍රදේශයට බලපා ඇති ගංවතුර සහ නායයෑම් හේතුවෙන් මියගිය පුද්ගලයින් සංඛ්‍යාව දහස ඉක්මවිය හැකි බව ඉන්දීය මාධ්‍ය වාර්තා සඳහන් කරනවා. මේ වනවිට මියගොස් ඇති පුද්ගලයින් සංඛ්‍යාව 600 ක්. පවතින අයහපත් කාලගුණය තවදුරටත් සහන කටයුතුවලට දිගින් දිගටම බලපෑම් එල්ල කරන බවයි වාර්තාවන්නේ. සහන සේවා කණ්ඩායම් පසුගිය දින කිහිපය පුරා සිදුකළ මෙහෙයුම්වලදී පුද්ගලයින් 33000 ක් පමණ මුදාගැනීමට සමත්වී තිබෙනවා. ඉන්දීය ඉතිහාසයේ දැවැන්තම මුදාගැනීමේ මෙහෙයුමද මෙය වන අතර ඒ සඳහා හෙලිකොප්ටර් යානා 60 ක් සහ හමුදා භටයින් දස දහසක් අනුයුක්ත කර ඇති බවයි ඉන්දීය මාධ්‍ය වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/61624/අයහපත්-කාලගුණයෙන්-මියගිය-සංඛ්‍යාව-1000-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=829"
}