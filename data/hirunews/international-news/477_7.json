{
       "Source": "hirunews",
       "Timestamp": "Monday, 22 May 2017 - 9:35",
       "Headline": "බංග්ලාදේශයේදී සම ලිංගික පුරුෂයන් 27 දෙනෙක් අත්අඩංගුවට",
       "News Content": "බංග්ලාදේශයේ ඩකා අගනුවර ප්‍රජා මධ්‍යස්ථානයක රැස්ව සිටි සමරිසි (සම ලිංගික)  පුරුෂයන් 27 දෙනෙක් එරට පොලිසිය විසින් අත්අඩංගුවට ගෙන තිබෙනවා.\nප්‍රජා මධ්‍යස්ථානය අවට සිටින අසල්වාසීන් විසින් දෙන ලද ඔත්තුවක් අනුව ප්‍රජා මධ්‍යස්ථානය වටකරමින් මෙම  අත්අඩංගුවට ගැනීම සිදු කළ බවයි බංග්ලාදේශ  පොලිසිය පවසන්නේ.\nඅදාල ප්‍රජා මධ්‍යස්ථානයේ තිබී මත් ද්‍රව්‍ය සහ උපත්පාලන කොපු හමු වූ බව බංග්ලාදේශ පොලිසිය වැඩිදුරටත් සඳහන් කරනවා.\nබංග්ලාදේශ තුළ සමලිංගික සම්බන්ධතා පැවැත්වීම නීතිය මගින් තහනම් කර තිබෙනවා.\nබංග්ලාදේශයේ සමලිංගික ප්‍රජා අයිතිය වෙනුවෙන් පෙනී සිටි ප්‍රමුඛ ක්‍රියාධරයකු වූ කුල්හාෂ් මනන් ඉස්ලාමීය සන්නද්ධ කණ්ඩායමක සාමාජිකයන් යයි සැක කෙරෙන කණ්ඩායමක් විසින් පසුගිය වසරේ මරා දමනු ලැබුවා.",
       "URL": "https://www.hirunews.lk/161872/බංග්ලාදේශයේදී-සම-ලිංගික-පුරුෂයන්-27-දෙනෙක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=477"
}