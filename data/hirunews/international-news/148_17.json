{
       "Source": "hirunews",
       "Timestamp": "Sunday, 13 December 2020 - 9:05",
       "Headline": "නයිජීරියාවේ පාසලකට සන්නද්ධ ප්‍රහාරයක් - ළමයින් සිය ගණනක් අතුරුදන්",
       "News Content": "වයඹ දිග නයිජීරියාවේ කට්සිනා ප්‍රාන්තයේ රජයේ ද්විතීක විද්‍යා පාසලකට සන්නද්ධ කණ්ඩායමක් එල්ල කළ ප්‍රහාරයකින් පසු ළමයින් සිය ගණනක් අතුරුදන් වී ඇති බව වාර්තා වනවා.\nකෙසේ නමුත්, නයිජීරියානු හමුදාව සඳහන් කළේ සන්නද්ධ පිරිස සැඟ වී සිටින වන ප්‍රදේශය හඳුනාගෙන ඇති අතර, ඔවුන් සමඟ ඊයේ වෙඩි හුවමාරුවක්ද සිදුවූ බවයි.\nප්‍රහාරයට ලක්වූ පාසලේ අතුරුදන් වී ඇති සිසුන් සංඛ්‍යාව නිවැරදි ලෙස සොයා බලන්නැයි ජනාධිපති මොහොම්මදු බුහාරි නියෝග කර තිබෙනවා.\nසිකුරාදා මැදියම් රැයේ මෙම පාසල ප්‍රහාරයට ලක් වී ඇති අතර, පාසලේ බලධාරීන් ආරක්ෂකයන්ගේද සහය ඇතිව ඇතැම් ප්‍රහාරකයන් පළවා හැර ඇති බව සඳහන්.\nමෙම ප්‍රහාරයට ලක්වී ඇත්තේ ළමයින් 800 දෙනෙකුගෙන් පමණ සමන්විත පිරිමි පාසලක් වන අතර, මීට වසර 06 කට පෙර චිබොක් හි බාලිකා පාසලකට එල්ල වූ සන්නද්ධ ප්‍රහාරයකින් පසු ළමයින් සිය ගණනක් පැහැර ගැනුණා.\nඑම ප්‍රහාරය සඳහා චෝදනා එල්ල වූයේ බොකෝ හරාම් ඉස්ලාමීය අන්තවාදී සංවිධානයටයි.",
       "URL": "https://www.hirunews.lk/256907/නයිජීරියාවේ-පාසලකට-සන්නද්ධ-ප්‍රහාරයක්-ළමයින්-සිය-ගණනක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=148"
}