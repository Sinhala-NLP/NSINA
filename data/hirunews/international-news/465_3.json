{
       "Source": "hirunews",
       "Timestamp": "Saturday, 01 July 2017 - 11:59",
       "Headline": "දැවැන්ත උල්කාවක් පෘථිවිය දෙසට",
       "News Content": "සැතපුමක් පමණ විශ්කම්භය සහිත දැවැන්ත උල්කාවක් පෘථිවිය දෙසට ගමන් කරන අතර එය පෘථිවියේ ගැටීමේ අවස්ථාව පවතින බව විද්‍යාඥයින් පිරිසක් සඳහන් කරනවා.\n1997 වසරේ දී සොයා ගැනුණු මෙම උල්කාව එලෙස පෘථිවියේ ගැටීමේ අවස්ථාව විරල බවයි ඒ පිළිබද සිදුකළ නවතම ගණනය කිරීම්වලදී අනාවරණ වී ඇත්තේ.\nඊයේට යෙදී තිබූ ලෝක උල්කාශ්ම දිනයේදී මේ බව ප්‍රකාශයට පත් කෙරුණා.\nඑමෙන්ම 1997, එක්ස් - එෆ් 11 ලෙස නම් කෙරුණු මෙම උල්කාව 2028 වසරේදී පෘථිවියට සමීප විය හැකි බව සඳහන්.\nඑය සඳට වඩා පෘථිවියට ආසන්නයෙන් ගමන් කරනු ඇති බවයි හාවඩ් විශ්වවිද්‍යාලයේ ස්මිත්සෝනියන් තාරකා විද්‍යා අධ්‍යයන අංශයේ විද්‍යාඥ බ්‍රයන් මාස්ඩෙන් ප්‍රකාශ කළේ.",
       "URL": "https://www.hirunews.lk/164833/දැවැන්ත-උල්කාවක්-පෘථිවිය-දෙසට",
       "Category": "International News",
       "Parent URL": "https://www.hirunews.lk/international-news.php?pageID=465"
}