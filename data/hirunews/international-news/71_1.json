{
       "Source": "hirunews",
       "Timestamp": "Tuesday, 28 December 2021 - 11:06",
       "Headline": "ඊශ්‍රායලය හතර වැනි මාත්‍රාව ලබාදීම අරඹයි",
       "News Content": "ඊශ්‍රායල රෝහලක් විසින් ඊයේ එරට සෞඛ්‍ය සේවකය්නි කණ්ඩායමකට කොරෝනා එන්නත් 4 වැනි මාත්‍රාව ලබා දී තිබෙනවා.\nඑලෙස 4 වැනි මාත්‍රාව අත් හදා බලා ඇත්තේ, ප්‍රථම වතාවට යි.\nසති දෙකකින් අපේක්ෂිත එහි ප්‍රතිඵල පිළිබඳ ජාත්‍යන්තර අවධානය යොමු ව ඇති බව විදෙස් වාර්තා සඳහන් කළා.\nඒ, දෙවන වටයේ බූස්ටර් එන්නතකින් ශීඝ්‍ර ව්‍යාප්තියක් සහිත ඔමික්‍රොන් ප්‍රභේදය පාලනය කල හැකිවන්නේ ද යන්න පිලිබඳ යි.\nමේ අතර, කොරෝනා එන්නත්කරණ වැඩසටහන යටතේ බූස්ටර් හෙවත් වර්ධක එන්නත් මාත්‍රා 159,076ක් ඊයේ ලබා දී තිබෙනවා.\nඒ අනුව, මෙරට ලබා දී ඇති සමස්ත තුන් වැනි මාත්‍රා සංඛ්‍යාව 3,550,824ක්.",
       "URL": "https://www.hirunews.lk/292350/ඊශ්‍රායලය-හතර-වැනි-මාත්‍රාව-ලබාදීම-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=71"
}