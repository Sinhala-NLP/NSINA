{
       "Source": "hirunews",
       "Timestamp": "Sunday, 21 August 2016 - 14:06",
       "Headline": "ඉන්දුනීසියාවේ බෝට්ටු අනතුරකින් දස දෙනෙකු මිය යයි - 5ක් අතුරුදන්",
       "News Content": "බටහිර ඉන්දුනීසියාවේ ටැන්ජුං පිනැන් වරායේ සිට නික්මුණු මගී බෝට්ටුවක් අයහපත් කාලගුණය නිසා පෙරළී යාමෙන් අද එහි ගමන් ගත් පුද්ගලයන් දස දෙනෙකු ජීවිතක්ෂයට පත්වුණා.\nතවත් 5 දෙනෙකු අතුරුදන් වී ඇති අතර, දෙදෙනෙකු බේරා ගැනීමට හැකි වී තිබෙනවා.\nඉන්දුනීසියානු නාවික හමුදාවේ අධිවේගී බෝට්ටු යොදා අතුරුදන් වූවන් සොයන බව විදෙස් වාර්තා සදහන් කළා.\nදූපත් 17,000කින් සමන්විත ඉන්දුනීසියාවේ දිවයින් අතර ගමනාගමනයට මගී බෝට්ටු බහුලව යොදා ගැනෙනවා.\nඅද අනතුරට ලක්වී ඇත්තේ ද එලෙස දුපත් අතර ගමන් ගත් බෝට්ටුවක්.",
       "URL": "https://www.hirunews.lk/141137/ඉන්දුනීසියාවේ-බෝට්ටු-අනතුරකින්-දස-දෙනෙකු-මිය-යයි-5ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=596"
}