{
       "Source": "hirunews",
       "Timestamp": "Saturday, 30 January 2016 - 13:40",
       "Headline": "ජංගම දුරකථනයෙන් හාද වු දැරිය දුෂණය කරලා",
       "News Content": "16 හැවිරිදි දැරියක් දුෂණය කල 17 හැවිරිදි තරුණයන් තුන්දෙනෙකුට වසර 30 ක සිර දඩුවම් නියමකර තිබෙනවා.\nමැන්චෙස්ටර් නුවර හෝටලයක නාන කාමරයකදී මෙම දැරිය අපයෝජනයට ලක්වී ඇත්තේ මීට වසර 3 කට පෙරදීයි.\nසැකකාර තරුණයන් ජංගම දුරකථනය මගින් හඳුනාගත් මෙම දැරිය හෝටලයට ගෙන්වාගෙන ඇත්තේ පෞද්ගලිකවම හමුවී හඳුනා ගැනීමට බව පවසමින්.\nපසුව ඔවුන් ඇයව බලහත්කාරයෙන් දුෂණය කර ඇතැයි නඩු විභාගයේදී හෙළිවී තිබෙනවා.\nසෝමාලියානු ජාතික සැකකාර තරුණයන් තුන්දෙනා අපයෝජනයට ලක්වු දැරිය සතුව තිබු මුදු / වළලු සහ මුදල් ද පැහැරගෙන ඇති අතර ඊට අදාළව ද ඔවුන්ට චෝදනා ගොනුකර තිබු බව සඳහන්.\nසැකකාර තරුණයන් මේවන විට 20 වන වියෙහි පසුවන අතර 19 හැවිරිදි තරුණිය සරසවි අධ්‍යාපනය ලබන බවයි විදෙස් පුවත් සේවාවල දැක්වෙන්නේ.",
       "URL": "https://www.hirunews.lk/125071/ජංගම-දුරකථනයෙන්-හාද-වු-දැරිය-දුෂණය-කරලා",
       "Category": "International News",
       "Parent URL": "https://www.hirunews.lk/international-news.php?pageID=669"
}