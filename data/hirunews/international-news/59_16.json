{
       "Source": "hirunews",
       "Timestamp": "Tuesday, 22 February 2022 - 9:50",
       "Headline": "යුක්රේනයේ සිටින ඇමරිකානු වැසියන්ට ඉවත් වන්නැයි දැනුම්දීමක්",
       "News Content": "යුක්රේනයේ සිටින සියලුම ඇමරිකානු පුරවැසියන්ට ඉන් ඉවත් වන ලෙසට විශේෂ දැනුම්දීමක් සිදුකර තිබෙනවා.\nඇමරිකානු රාජ්‍ය ලේකම්වරයා විසින් විශේෂ නිවේදනයක් නිකුත් කරමිනුයි මෙම දැනුම් දීම සිදු කර ඇත්තේ.\nනැගෙනහිර යුක්රේනයේ ඩාන්යෙක් සහ ලුහාන්ස් ප්‍රදේශ නිදහස් රාජ්‍යයන් ලෙස රුසියානු ජනාධිපති ව්ලැදිමීර් පුටින් ප්‍රකාශයට පත් කිරීමත් සමඟ දෙරට අතර මතභේදාත්මක තත්ත්වය තවත් උත්සන්න වී තිබෙනවා.\nරුසියාවේ මෙම ක්‍රියාව ඇමරිකාව ඇතුළු ලෝක නායකයින් රැසක් හෙළා දැක තිබුණා.",
       "URL": "https://www.hirunews.lk/297687/යුක්රේනයේ-සිටින-ඇමරිකානු-වැසියන්ට-ඉවත්-වන්නැයි-දැනුම්දීමක්",
       "Category": "International News",
       "Parent URL": "https://www.hirunews.lk/international-news.php?pageID=59"
}