{
       "Source": "hirunews",
       "Timestamp": "Sunday, 05 June 2022 - 14:35",
       "Headline": "මර්සිඩීස් බෙන්ස් මෝටර් රථ යළි සේවා ස්ථාන වෙත කැඳවෙයි",
       "News Content": "ලොව සුප්‍රකට මෝටර් රථ නිෂ්පාදක සමාගමක් වන මර්සිඩීස් බෙන්ස් ගෝලීයව අලෙවි කළ අධි සුඛෝපභෝගි මෝටර් රථ ලක්ෂ 10ක් පමණ\nනැවත සේවා මධ්‍යස්ථාන වෙත කැඳවීමට පියවර ගෙන තිබෙනවා.\nඒ, 2004 වසරේ සිට 2015 වසර දක්වා වෙළෙඳපොළට නිකුත් කෙරුණු මෝටර් රථ මාදිලි කිහිපයක තිරිංග පද්ධති දිරායාමේ තත්ත්වයක්\nඅනාවරණ වීමත් සමගයි.\nජර්මානු මෝටර් රථ සමාගමක් වන මර්සිඩීස් බෙන්ස් සමාගම 2004 වර්ෂයේ සිට 2015 වර්ෂය දක්වා නිෂ්පාදිත ඔවුන්ගේ මෝටර් රථ මාදිලි කිහිපයක් නැවත සේවා මධ්‍යස්ථාන වෙත කැඳවීමට පියවර ගෙන ඇත්තේ තිරිංග පද්ධති දිරායාමේ තත්ත්වයක් අනාවරණ වීමත් සමගයි.\nඒ අනුව ML,GL සහ R මාදිලිවල සුඛෝපභෝගි මෝටර් රථ ලක්ෂ 10ක් ලොව පුරා මෙලෙස නැවතත් සේවා මධ්‍යස්ථාන වෙත කැඳවා තිබෙනවා.\nඉන් 70,000ක් පමණ ජර්මනිය තුළම අලෙවි කළ වාහන බවයි මර්සිඩීස් බෙන්ස් සමාගම පවසන්නේ.",
       "URL": "https://www.hirunews.lk/306282/මර්සිඩීස්-බෙන්ස්-මෝටර්-රථ-යළි-සේවා-ස්ථාන-වෙත-කැඳවෙයි",
       "Category": "International News",
       "Parent URL": "https://www.hirunews.lk/international-news.php?pageID=46"
}