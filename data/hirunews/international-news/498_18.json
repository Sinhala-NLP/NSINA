{
       "Source": "hirunews",
       "Timestamp": "Saturday, 01 April 2017 - 9:40",
       "Headline": "විරෝධතාකරුවන් පැරගුවේ පාර්ලිමේන්තුව ගිනිබත් කරයි",
       "News Content": "ලතින් ඇමරිකානු පැරගුවේ පාර්ලිමේන්තුවට එරට විරෝධතාකරුවන් පිරිසක් විසින් ගිනි තබා තිබෙනවා.\nඊයේ මෙම විරෝධතා අසුන්කන් අගනුවර පැතිර ගිය අතර, විරෝධතාකරුවන් මුරකාවල් බිඳ දමා, ජනෙල් දොරවල් බිඳ පාර්ලිමේන්තු ගොඩනැගිල්ලට කඩා වැදී ඊට ගිනි තබා ඇති බවයි විදෙස් වාර්තා සදහන් කළේ.\nපැරගුවේ ජනාධිපති හොර්කැෂියෝ කර්ටේස් දෙවන වරටත් ජනාධිපති ධුරයට තරඟ කිරීමට සූදානම්වීම විරෝධතාවල ආරම්භයයි.\n35 වසරක ආඥාදායක පාලනයක් පැවති පැරගුවේ 1992 වසරේ ඇති කර ගත් ව්‍යවස්ථාව අනුව ජනාධිපති ධුර කාලය එක් පස් වසරක නිළ කාලයකට සීමා වනවා.",
       "URL": "https://www.hirunews.lk/158245/විරෝධතාකරුවන්-පැරගුවේ-පාර්ලිමේන්තුව-ගිනිබත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=498"
}