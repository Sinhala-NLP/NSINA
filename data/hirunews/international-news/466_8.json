{
       "Source": "hirunews",
       "Timestamp": "Wednesday, 28 June 2017 - 16:41",
       "Headline": "සෞදි රෙගුලාසිවලට එකඟ නොවන බව කටාර් රාජ්‍යය කියයි",
       "News Content": "සෞදි අරාබිය පනවා ඇති රෙගුලාසි පිළිගැනීමට තමන් සූදානම් නොමැති බව කටාර් රාජ්‍යය ප්‍රකාශ කර තිබෙනවා.\nකෙසේ වෙතත් මතුව ඇති ගැටළුකාරී තත්ත්වය විසඳා ගැනීමට කටයුුතු කළ යුතු ආකාරය සම්බන්ධයෙන් පසුගියදා ඇමරිකාව සිදුකළ ප්‍රකාශය පිළිගැනීමට තමන් සූදානම් බවද කටාර් විදේශ අමාත්‍යවරයා සඳහන් කර ඇතැයි විදෙස් වාර්තා ප්‍රකාශ කළා.\nඔහු මේ බව සඳහන් කර ඇත්තේ ඇමරිකානු රාජ්‍ය ලේකම්වරයා සමග සිදුකළ විශේෂ සාකච්ඡාවකින් අනතුරුවයි.\nමේ අතර කටාර් රාජ්‍යයට එරෙහිව රෙගුලාසි පනවන ලද සෞදි අරාබිය ඇතුලූ අනෙකුත් රටවල් ප්‍රකාශ කරන්නේ, ඔවුන් කිසිවිටකත් තම තීරණය සම්බන්ධයෙන් යළි සාකච්ඡා කිරීමට අකමැති බවයි.",
       "URL": "https://www.hirunews.lk/164606/සෞදි-රෙගුලාසිවලට-එකඟ-නොවන-බව-කටාර්-රාජ්‍යය-කියයි",
       "Category": "International News",
       "Parent URL": "https://www.hirunews.lk/international-news.php?pageID=466"
}