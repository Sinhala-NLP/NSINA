{
       "Source": "hirunews",
       "Timestamp": "Tuesday, 14 November 2017 - 10:23",
       "Headline": "ඇමරිකානු නාවික අභ්‍යාසය, යුද්ධයක ආරම්භය විය හැකි බවට උතුරු කොරියාවෙන් ජගත් සංවිධානයට පැමිණිලි",
       "News Content": "ඇමරිකානු යුද නෞකා 03ක් දකුණු කොරියානු යාත්‍රා 07ක් සමඟ කොරියානු අර්ධද්වීපයේ දැන් පවත්වන නාවික අභ්‍යාසය න්‍යෂ්ටික යුද්ධයක ආරම්භය විය හැකි බවට උතුරු කොරියාව ජගත් සංවිධානයේදී අනතුරු ඇගවීමක් කළා.\nඑක්සත් ජාතීන්ගේ සංවිධානයේ උතුරු කොරියානු නියෝජිතයා ඊයේ සදහන් කළේ ඇමරිකාව නාවික අභ්‍යාසයක් පැවැත්වීමට කොරියානු අර්ධද්වීපය යොදා ගැනීම එහි උණුසුම් වාතාවරණය ඉහළ නංවන බවයි.\nයූ.එස්.එස්. - රොලන්ඩ් රේගන්, නිමිට්ස් සහ තියඩෝර් රූස්වෙල්ට් යුද නෞකා මෙලෙස එක්ව නාවික අභ්‍යාසයක නිරත වන්නේ 2007 වසරෙන් පසු ප්‍රථම වතාවටයි.\nඇමරිකාවේ පියවර හේතුවෙන් න්‍යෂ්ටික යුද්ධයක් ඇවිලිය හැකි කාලවිරාමය කිසිවෙකුට පැවසීමට නොහැකි වනු ඇති බවට උතුරු කොරියානු නියෝජිතයා කියා සිටියා.",
       "URL": "https://www.hirunews.lk/175982/ඇමරිකානු-නාවික-අභ්‍යාසය-යුද්ධයක-ආරම්භය-විය-හැකි-බවට-උතුරු-කොරියාවෙන්-ජගත්-සංවිධානයට-පැමිණිලි",
       "Category": "International News",
       "Parent URL": "https://www.hirunews.lk/international-news.php?pageID=422"
}