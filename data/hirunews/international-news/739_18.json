{
       "Source": "hirunews",
       "Timestamp": "Sunday, 26 April 2015 - 17:43",
       "Headline": "නේපාලයේ කම්පනය නවදිල්ලියටත් බලපායි",
       "News Content": "නේපාලයේ - කත්මණ්ඩු අගනුවරට ආසන්නයේ දකුණුදිග කෝදාරි ප්‍රදේශයේ අද සිදුවූ පසු කම්පනය හේතුවෙන් නවදිල්ලියේ දුම්රිය ගමන් තාවකාලිකව නතර කර තිබෙනවා. විදෙස් වාර්තා සදහන් කළේ නවදිල්ලියට ද එහි බලපෑම දැනුනු නිසා ආරක්ෂිත පියවරක් ලෙස දුම්රිය ගමන් අත්හිටුවීමට පියවර ගෙන ඇති බවයි.\nකත්මණ්ඩු අගනුවරට ආසන්නයේ දකුණුදිග කෝදාරි ප්‍රදේශයේ අද රික්ටර් මාපකයේ 6.7ක පසු කම්පන තත්ත්වයක් ඇති වුණා. මින් සිදුවූ හානිය පිළිබඳව මෙතෙක් තොරතුරු වාර්තා වී නොමැති බවයි විදෙස් වාර්තා වැඩිදුරටත් සදහන් කළේ. නේපාලයේ - කත්මන්ඩු අගනුවර ආසන්නයේ ඊයේ සිදුවූ භූ කම්පනයෙන් පසුව මේ වන විට පසු කම්පන 65 ක් පමණ සිදුව තිබෙනවා. භූ කම්පනයෙන් මිය ගිය සංඛ්‍යාව මේ වන විට 2000 ඉක්මවා ඇති බව නවතම විදෙස් වාර්තා සඳහන් කළා.",
       "URL": "https://www.hirunews.lk/108333/නේපාලයේ-කම්පනය-නවදිල්ලියටත්-බලපායි",
       "Category": "International News",
       "Parent URL": "https://www.hirunews.lk/international-news.php?pageID=739"
}