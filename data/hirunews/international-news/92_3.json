{
       "Source": "hirunews",
       "Timestamp": "Tuesday, 28 September 2021 - 8:43",
       "Headline": "මැතිවරණයෙන් පසු ජර්මනියේ සන්ධාන රජයක් පිහිටුවීමට සාකච්ඡා",
       "News Content": "ජර්මානු මහ මැතිවරණයෙන් මධ්‍ය වාමාංශික සමාජ ප්‍රජාතන්ත්‍රවාදී පක්ෂයේ ඕලාෆ් ෂ්කෝල්ස් වැඩි ආසන සංඛ්‍යාවක් ජයග්‍රහණය කළ ද රජයක් පිහිටුවීමට බහුතර බලයක් නොමැතිකමින් සන්ධාන රජයක් පිහිටුවීමට සඳහා මේ සාකච්ඡා ආරම්භ කර තිබෙනවා.\nඒ සඳහා මධ්‍ය වාමාංශික සමාජ ප්‍රජාතන්ත්‍රවාදී පක්ෂයේ ඕලාෆ් ෂ්කෝල්ස්, හරිත සහ ලිබරල් පක්ෂ සමඟ එක් ව කටයුතු කළ යුතු වුව ද ඔහුගේ ගතානුගතික ප්‍රතිපත්ති හේතුවෙන් එය එතරම් පහසු නො වනු ඇති බවයි විදෙස් විචාරකයින් පෙන්වා දෙන්නේ.\nඒ හේතුවෙන් මෙම සාකච්ඡා සඳහා මාස කිහිපයක් ගතවනු ඇති බවට ඔවුන් අනාවැකි පළ කරනවා.\nඑතෙක් ජර්මානු චාන්සලර් ඇන්ජලා මර්කල් එම තනතුරේ රැඳී සිටිනු ඇති.\nපසුගිය 26 වැනි දා පැවති ජර්මානු මහ මැතිවරණයෙන්  මධ්‍ය වාමාංශික සමාජ ප්‍රජාතන්ත්‍රවාදී පක්ෂයේ ඕලාෆ් ෂ්කෝල්ස් මුළු ආසන 735න් ආසන 206ක බලය තහවුරු කර ගත්තා.\nඇන්ජලා මර්කල්ගේ, ක්‍රිස්තියානි ඩිමොක්‍රටික් සන්ධානයේ අපේක්ෂක ආමින් ලැෂෙට් දිනාගෙන ඇත්තේ ආසන 196ක් පමණයි.",
       "URL": "https://www.hirunews.lk/283433/මැතිවරණයෙන්-පසු-ජර්මනියේ-සන්ධාන-රජයක්-පිහිටුවීමට-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=92"
}