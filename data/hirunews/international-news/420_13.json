{
       "Source": "hirunews",
       "Timestamp": "Monday, 20 November 2017 - 7:14",
       "Headline": "නායකත්වයෙන් ඉවත් නොවන බව මුගාබේ කියයි",
       "News Content": "පාලක පක්ෂය විසින් තමන් නෙරපා හැරිය ද නායකත්වයෙන් ඉවත් නොවන බව නිවාස අඩස්සියේ සිටින සිම්බාබ්වේ ජනාධිපති රොබට් මුගාබේ පවසනවා.\nඔහු මේ බව ප්‍රකාශ කර ඇත්තේ එරට රූපවාහිනි ඔස්සේ සජීවිව විකාශනය කෙරුණු දේශනයකට එක්වෙමින්. එමෙන්ම, ලබන මස පැවැත්වෙන පක්ෂ සමුළුවේ ප්‍රධානත්වය දැරීමට තමන් සූදානම් බව ද මුගාබේ පවසා තිබෙනවා.\nසිම්බාබ්වේ පාලක පක්ෂය වන සානු පී - එෆ් පක්ෂයේ කෘත්‍යාධිකාරි මණ්ඩලය ඊයේ රැස්වුණා.\nඑහිදී තීරණය කෙරුණේ සිම්බාබ්වේ ජනාධිපති රොබට් මුගාබේ පක්ෂ නායකත්වයෙන් නෙරපා හැරීමටයි.",
       "URL": "https://www.hirunews.lk/176432/නායකත්වයෙන්-ඉවත්-නොවන-බව-මුගාබේ-කියයි",
       "Category": "International News",
       "Parent URL": "https://www.hirunews.lk/international-news.php?pageID=420"
}