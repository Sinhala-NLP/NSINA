{
       "Source": "hirunews",
       "Timestamp": "Monday, 28 March 2016 - 8:11",
       "Headline": "ලාහෝර් ත්‍රස්ත ප්‍රහාරයෙන් මියගිය සංඛ්‍යාව 69 දක්වා ඉහළට",
       "News Content": "පාකිස්ථානයේ ලාහෝර් නුවර උද්‍යානයකට මරාගෙන මැරෙන බෝම්බකරුවෙකු එල්ල කළ ප්‍රහාරයෙන් මියගිය සංඛ්‍යාව 69 දක්වා ඉහළ ගොස් තිබෙනවා\nතවත් 300කට අධික පිරිසක් තුවාල ලබා ඇති බවයි විදෙස් මාධ්‍ය වාර්තා කළේ.\nමියගිය සහ තුවාල ලැබූවන්ගෙන් වැඩි පිරිසක් කාන්තාවන් සහ ළමයින් බවද එම වාර්තා ප්‍රකාශ කළා.\nඊයේ දිනයට යෙදී තිබූ පාස්කු ඉරිදා සමරමින් සිටි කිතුනුවන් පිරිසක් ඉලක්ක කර ගනිමින් ලාහෝර් නුවර උද්‍යානයකයි මෙම පිපිරීම සිදුව ඇත්තේ.\nජමාත් - උල් - අහරා නැමති අන්තවාදී සංවිධානයක් මෙම ප්‍රහාරයේ වගකීම භාරගෙන තිබෙනවා.\nප්‍රහාරයෙන් පසු ලාහෝර් නුවරට දැඩි ආරක්ෂාවක් යොදවා ඇති බවයි විදෙස් මාධ්‍ය වැඩිදුරටත් වාර්තා කළේ.\nඑමෙන්ම මෙම ප්‍රහාරය හෙළා දැක ඇති පාකිස්ථානු ජනාධීපතිවරයා දින තුනක ශෝක කාලයක්ද ප්‍රකාශයට පත් කර තිබෙනවා.",
       "URL": "https://www.hirunews.lk/129532/ලාහෝර්-ත්‍රස්ත-ප්‍රහාරයෙන්-මියගිය-සංඛ්‍යාව-69-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=652"
}