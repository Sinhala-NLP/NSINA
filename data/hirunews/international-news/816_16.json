{
       "Source": "hirunews",
       "Timestamp": "Saturday, 03 August 2013 - 16:57",
       "Headline": "බෝට්ටුවක් පෙරලී ඉන්දුනීසියානුවන් 40 ක් අතුරුදන්.",
       "News Content": "මලයාසියාවේ නීතිවිරෝධී ලෙස සේවය කරමින් සිට රාමසාන් සමයේ නැවතත් මුහුදු මාර්ගයෙන් ගම්බිම් බලා පැමිණෙමින් සිටි ඉන්දුනීසියානුවන් රැගත් යාත්‍රාවක් අනතුරට ලක්වී 40 දෙනෙකු අතුරුදන් වී තිබෙනවා. මලයාසියාවේ ජොහොර් ප්‍රාන්තයට ඔබ්බෙන් මුහුදු තීරයේ යාත්‍රාව අද අනතුරට ලක්වී ඇති අතර, ජීවිතාරක්ෂක මෙහෙයුම් සඳහා නෞකා දෙකක්, අධිවේගී බෝට්ටු 4 ක් සහ හෙලිකොප්ටර් යානා දෙකක් යොදවා ඇති බවයි වාර්තා වන්නේ. ප්‍රචන්ඩ රළ පහරට හසුවී යාත්‍රාව අනතුරට ලක්වන විට එහි කාන්තාවන්, ළමයින් ඇතුළු මගීන් 44 දෙනෙකු සිටි බව සඳහන්.",
       "URL": "https://www.hirunews.lk/64353/බෝට්ටුවක්-පෙරලී-ඉන්දුනීසියානුවන්-40-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=816"
}