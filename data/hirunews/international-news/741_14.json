{
       "Source": "hirunews",
       "Timestamp": "Sunday, 19 April 2015 - 9:48",
       "Headline": "දකුණු අප්‍රිකාවේ විදේශිකයන්ට එරෙහිව ප්‍රහාර රැල්ලක්",
       "News Content": "අප්‍රිකානු සහ ආසියානු රටවලින් පැමිණ දකුණු අප්‍රිකාවේ සේවය කරන පිරිස්වලට එරෙහිව ප්‍රහාර රැල්ලක් ඇතිවීමත් සමග එම විදේශිකයන් රැසක් මේ වනවිට ඩර්බන් වරාය නගරයේ කඳවුරක රඳවා සිටිනවා. දකුණු අප්‍රිකානු ජනාධිපති ජේකොබ් සූමා ඊයේ එහි සංචාරයක නිරතවූ අතර එම ප්‍රචන්ඩ ප්‍රහාර වැලැක්වීම සඳහා පියවර ගන්නා බවට ප්‍රතිඥාවක් ලබාදුන්නා. අප්‍රිකානු සහ ආසියානු සංක්‍රමණිකයන් දකුණු අප්‍රිකාවට පැමිණීම ඉහළ ගියේ 1994 වසරේදී එහි සුදු ජාතික වර්ණභේදවාදී පාලනය අවසන්වීමත් සමගයි. එහෙත් විදේශිකයන් තම රැකියා අවස්ථා අහිමි කරන බවට දකුණු අප්‍රිකානුවන් චෝදනා කරනවා. මේ වනවිට දකුණු අප්‍රිකාවේ රැකියා වියුක්තිය 24% ක්.",
       "URL": "https://www.hirunews.lk/107850/දකුණු-අප්‍රිකාවේ-විදේශිකයන්ට-එරෙහිව-ප්‍රහාර-රැල්ලක්",
       "Category": "International News",
       "Parent URL": "https://www.hirunews.lk/international-news.php?pageID=741"
}