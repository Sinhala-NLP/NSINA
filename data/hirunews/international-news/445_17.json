{
       "Source": "hirunews",
       "Timestamp": "Saturday, 26 August 2017 - 15:08",
       "Headline": "සංක්‍රමණිකයන්ට එරෙහි වූ ෂෙරිෆ්වරයාට ජනපති ට්‍රම්ප්ගෙන් සමාවක්",
       "News Content": "නීතිවිරෝධී ලෙස සංක්‍රමණිකයන් රඳවා ගැනීම හේතුවෙන් අපරාධ චෝදනා ගොනු  කෙරුණු ඇමරිකාවේ ඇරිසෝනා ප්‍රාන්තයේ හිටපු ෂෙරිෆ්වරයා වන ජෝ අර්පායෝ වෙත සමාවක් ලබාදීමට ජනාධිපති ඩොනල්ඩ් ට්‍රම්ප් තීරණය කර තිබෙනවා.\nඑය ඔහු ජනපති ධුරයට පත්වීමෙන් අනතුරුව ලබාදෙන ප්‍රථම සමාවයි.\nඇමරිකාවේ දැඩි ප්‍රතිපත්තියක් සහිත පොලිස් ප්‍රධානියෙකු හෙවත් ෂෙරිෆ්වරයෙකු ලෙස සැළකෙන 85 හැවිරිදි ජෝ අර්පායෝ ජනපති ට්‍රම්ප් විසින් හඳුන්වනු ලැබුවේ ප්‍රාන්තයේ ආරක්ෂාව තහවුරු කළ දේශහිතෛෂියෙකු ලෙසයි.\nකෙසේ නමුත් ඇමරිකාවේ සුදු ජාතිකවාදයට නිසි ප්‍රතිචාරයක් දැක්වීමට අපොහොසත් වූ ජනපති ට්‍රම්ප්ගේ මෙම පියවරද දැනටමත් විවේචනයට ලක්වෙමින් පවතිනවා.",
       "URL": "https://www.hirunews.lk/169438/සංක්‍රමණිකයන්ට-එරෙහි-වූ-ෂෙරිෆ්වරයාට-ජනපති-ට්‍රම්ප්ගෙන්-සමාවක්",
       "Category": "International News",
       "Parent URL": "https://www.hirunews.lk/international-news.php?pageID=445"
}