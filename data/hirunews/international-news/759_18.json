{
       "Source": "hirunews",
       "Timestamp": "Thursday, 12 February 2015 - 13:09",
       "Headline": "සූර්යයා ගැන සොයන්න ඇමරිකාවෙන් චන්ද්‍රිකාවක්",
       "News Content": "සූර්යයා වෙතින් අපේ මහ පොළොවට යොමුවන හානිකර විකිරණ පිළිබඳව සොයා බැලීම සඳහා ඇමරිකාව චන්ද්‍රිකාවක් උඩු ගුවනට යවා තිබෙනවා. ගැඹුරු අභ්‍යාවකාශයේ කාලගුණය නිරීක්ෂණය කිරීමේ චන්ද්‍රිකාව හෙවත් ඩිස්කවර් ලෙස හඳුන්වා ඇති මෙය උඩුගුවනට යවා ඇත්තේ ස්පේස් එක්ස් ෆෝල්කන් රොකට්ටුවක් මගින්.  හිරු මතුපිට සිදුවන විපර්යාසවලින් විවිධ හානිකර කිරණ අභ්‍යාවකාශයට යොමුවනවා. පෘථිවියට යොමුවන එවැනි විකිරණශීලීතාවන් පොළොව මත සන්නිවේදන පද්ධතිවලට මෙන්ම විදුලි බෙදාහැරීම්වලට පවා ඇති කරන්නේ කැපී පෙනෙන බලපෑමක්. නව චන්ද්‍රිකාව මගින් හිරුගෙන් නික්මෙන එම කිරණ පිළිබඳව නිරන්තර වාර්තා පෘථිවියට ලබාදෙනු ඇති.",
       "URL": "https://www.hirunews.lk/103245/සූර්යයා-ගැන-සොයන්න-ඇමරිකාවෙන්-චන්ද්‍රිකාවක්",
       "Category": "International News",
       "Parent URL": "https://www.hirunews.lk/international-news.php?pageID=759"
}