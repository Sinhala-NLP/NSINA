{
       "Source": "hirunews",
       "Timestamp": "Sunday, 06 November 2016 - 9:05",
       "Headline": "ආරක්ෂක අවදානමක් නිසා ඩොනල්ඩ් ට්‍රම්ප් වේදිකාවෙන් පිටතට රැගෙන යයි",
       "News Content": "ඇමරිකාවේ නෙවාඩා ප්‍රාන්තයේ ඊයේ පැවති රිපබ්ලිකන් ජනාධිපතිවරණ ප්‍රචාරක රැළියකදී එම පක්ෂයේ ජනාධිපති ධුර අපේක්ෂක ඩොනල්ඩ් ට්‍රම්ප් හදිසියේ වේදිකාවෙන් ඉවතට රැගෙන යාමට එෆ්.බී.අයි. ඔත්තු සේවා නිලධාරීන් කටයුතු කළා.\nඒ, ට්‍රම්ප් කථා කරමින් සිටින අතරතුර යාබද ස්ථානයක සිදුවූ සැකටයුතු සිද්ධියක් හේතුවෙන්.\nඑම ස්ථානය පරීක්ෂා කළ එෆ්.බී.අයි. ඔත්තු සේවා නිලධාරීන් එක් පුද්ගලයෙකු අත්අඩංගුවට ගෙන තිබෙනවා.\nකෙසේ නමුත් රැළිය පැවති භූමියේ තිබී ආයුධ කිසිවක් හමු නොවූ බවයි ඇමරිකානු ආරක්ෂක අංශ ප්‍රකාශ කළේ.\nමෙම සිද්ධිය කුමක්ද යන්න එෆ්.බී.අයි. ඔත්තු සේවාව මෙතෙක් ප්‍රකාශ කර නැහැ.\nකෙසේ නමුත් වේදිකාවෙන් මොහොතකට ඉවතට ගිය ට්‍රම්ප් සිය කථාව අවසන් කිරීම සඳහා නැවත වේදිකාවට පිවිසුණු බවයි විදෙස් වාර්තා සඳහන් කළේ.",
       "URL": "https://www.hirunews.lk/146928/ආරක්ෂක-අවදානමක්-නිසා-ඩොනල්ඩ්-ට්‍රම්ප්-වේදිකාවෙන්-පිටතට-රැගෙන-යයි",
       "Category": "International News",
       "Parent URL": "https://www.hirunews.lk/international-news.php?pageID=563"
}