{
       "Source": "hirunews",
       "Timestamp": "Saturday, 14 November 2015 - 8:36",
       "Headline": "ජපානයට සුනාමියක් - දැවැන්ත ගොඩනැගිලි 2කට වෙන දේ",
       "News Content": "නිරිතදිග ජපානයේ මකුර්සාකි නගරය ආසන්නයේ වෙරළට සමීපව අද (14) ප්‍රබල භූ කම්පනයක් සිදුවුණා. රික්ටර් පරිමාණයේ 7ක ප්‍රබලතාවකින් යුත් එම භූ කම්පනයෙන් සුළි සුනාමි රළ පහරක් ද ඇති වී තිබෙනවා. නිරිත දිග ජපානයේ ජනතාවට දැඩි අවධානයෙන් පසු වන ලෙසයි රජය දැනුම් දී තිබුනේ.\nකෙසේ නමුත්, අනතුරෙන් ජීවිත හානි සිදුවූ බවක් මෙතෙක් වාර්තා වී නැහැ.\nජපාන කාළගුණ ආයතනය නිවේදනය කළේ සෙන්ටිමීටර 30ක ප්‍රමාණයෙන් සාගර මට්ටම ඉහල නැග ඇති බවයි. Kagoshima දුපතට කිලෝමීටර 159ක් පමණ දුරින් සාගරයේ කිලෝමීටර 10ක්  පමණ  ගැඹුරේ කම්පනය හටගෙන තිබේ.\nඑමෙන්ම භූ කම්පන කලාපයේ පිහිටි කියුෂු දිවයිනේ න්‍යෂ්ටික බලාගාරය ද නිසි ආකාරයෙන් ක්‍රියාත්මක වන බව සඳහන්.\n2011 වසරේ ජපානයේ සිදුවූ ප්‍රබල භූ කම්පනයෙන් සුනාමි රළ පහරක් ද ඇති වූ අතර, ෆුකුෂිමා න්‍යෂ්ටික බලාගාරය අක්‍රිය වුණා.",
       "URL": "https://www.hirunews.lk/120195/ජපානයට-සුනාමියක්-දැවැන්ත-ගොඩනැගිලි-2කට-වෙන-දේ",
       "Category": "International News",
       "Parent URL": "https://www.hirunews.lk/international-news.php?pageID=689"
}