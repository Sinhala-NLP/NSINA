{
       "Source": "hirunews",
       "Timestamp": "Sunday, 11 August 2013 - 15:11",
       "Headline": "ඉරාකයේ පිපිරීම්වලින් මිය ගිය සංඛ්‍යාව 91ක් වෙයි.",
       "News Content": "ඉරාකයේ  බැග්ඩෑඞ් අගනුවර ඇතුළු ප්‍රදේශ කිහිපයක සිදුවූ කාර් බෝම්බ ප්‍රහාර 17කින් මිය ගිය සංඛ්‍යාව 91 දක්වා ඉහළ ගොස් තිබෙනවා. විදෙස් වාර්තා සඳහන් කළේ ඊයේ (10) සිදුවූ මෙම බෝම්බ පිපිරීම්වලින් පුද්ගලයන් 300 කට වැඩි පිරිසක් තුවාල ලබා ඇති බවයි. බැග්ඩෑඞ් අගනුවර අවට ආපන ශාලා සහ වෙළඳ සංකීර්ණ රැසක් ප්‍රහාරවල ඉලක්කය වී තිබුණා. මෙම වසර තුළ සිදුවූ මෙවැනි බෝම්බ ප්‍රහාරවලින් මේ වනවිටත් ඉරාකයේ පුද්ගලයන් 4000 ක් පමණ මියගොස් 9865 දෙනෙකු තුවාල ලබා ඇති බවයි විදෙස් වාර්තා වැඩිදුරටත් ප්‍රකාශ කළේ.",
       "URL": "https://www.hirunews.lk/64877/ඉරාකයේ-පිපිරීම්වලින්-මිය-ගිය-සංඛ්‍යාව-91ක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=814"
}