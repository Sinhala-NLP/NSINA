{
       "Source": "hirunews",
       "Timestamp": "Sunday, 29 November 2015 - 9:14",
       "Headline": "ඉන්දියාව සමඟ කොන්දේසි විරහිත සාකච්ඡාවලට පාකිස්ථානය සූදානම්",
       "News Content": "පෙර කොන්දේසිවලින් තොරව ඉන්දියාව සමඟ තිරසාර සාමයක් උදෙසා සාකච්ඡා ආරම්භ කළ හැකි බව පාකිස්ථාන අගමැති නවාස් ෂරිෆ් ප්‍රකාශ කළා. මෝල්ටාවේ පැවති පොදුරාජ්‍ය මණ්ඩලීය රාජ්‍ය නායක සමුළුවට සමගාමීව බ්‍රිතාන්‍ය අග්‍රාමාත්‍ය ඩේවිඩ් කැමරන් හමුවූ අවස්ථාවේ ඔහු මේ බව ප්‍රකාශ කර ඇතැයි ඉන්දීය මාධ්‍ය වාර්තා කළා. එහිදී පාකිස්ථාන අග්‍රාමාත්‍යවරයා සඳහන් කර ඇත්තේ ඉන්දියාව, ඇෆ්ගනිස්ථානය ඇතුලූ අසල්වැසි රටවල් සමඟ මිතුරු සබඳතා ශක්තිමත් කරගැනීම තම රටේ අපේක්ෂාව බවයි.",
       "URL": "https://www.hirunews.lk/121023/ඉන්දියාව-සමඟ-කොන්දේසි-විරහිත-සාකච්ඡාවලට-පාකිස්ථානය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=685"
}