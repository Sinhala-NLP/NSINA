{
       "Source": "hirunews",
       "Timestamp": "Sunday, 01 November 2015 - 19:43",
       "Headline": "ගුවන් අනතුරට හේතු සොයන්න, රුසියානු සහ ඊජිප්තු ඒකාබද්ධ මෙහෙයුමක්",
       "News Content": "පුද්ගලයන් 224 දෙනෙකු ජීවිතක්ෂයට පත්කරමින් සිනායි අර්ධද්වීපයට රුසියානු ගුවන් යානය කඩා වැටීම සම්බන්ධයෙන් පරීක්ෂණ සිදුකිරීමට රුසියාව හා ඊජිප්තුව ඒකාබද්ධව මෙහෙයුමක් ආරම්භ කර තිබෙනවා. විදෙස් වාර්තා පෙන්වා දෙන්නේ අනතුරට පත්වූ ගුවන් යානයේ කළු පෙට්ටි දෙකම මේ වන විට සොයාගෙන ඇති බවයි.\nළමයින් 25 දෙනෙකු ඇතුලූ රුසියානුවන් 217 දෙනෙකු සහ කාර්ය මණ්ඩලයේ හත්දෙනෙකු සමඟ ගුවන් යානය කඩාවැටුණේ ඊජිප්තුවේ ශාම් එල් ෂෙයික් සිට රුසියාවේ ශාන්ත පීටර්ස්බර්ග් වෙත ගමන් ගනිමින් සිටියදියි.\nඅඩි 31 දහසක් ඉහළ අහසේ සිදුවූ අනතුර සම්බන්ධයෙන් පූර්ණ පරීක්ෂණයක් පවත්වන බව ප්‍රකාශ කළ රුසියානු ජනාධිපති ව්ලැදිමීර් පුටින් අද ජාතික ශෝක දිනයක් ලෙස ප්‍රකාශයට පත් කරනු ලැබුවා. අනතුරෙන් මියගිය පුද්ගලයන් 129 දෙනෙකුගේ සිරුරු ඉවත් කර ගත් අතර, ඒවා කයිරෝ නුවර වෙත රැගෙන ගියා. ඇතැම් මළ සිරුරු ගුවන් යානයේ අසුන්වල බඳපටිවලින් බැඳ ඔවුන් හිඳ සිටි ආකාරයෙන්ම පැවති බවයි විදෙස් වාර්තා සඳහන් කළේ.",
       "URL": "https://www.hirunews.lk/119481/ගුවන්-අනතුරට-හේතු-සොයන්න-රුසියානු-සහ-ඊජිප්තු-ඒකාබද්ධ-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=692"
}