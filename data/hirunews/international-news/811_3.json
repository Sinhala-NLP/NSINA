{
       "Source": "hirunews",
       "Timestamp": "Friday, 23 August 2013 - 7:50",
       "Headline": "සිරියාවට එරෙහි ජාත්‍යන්තර ක්‍රියාමාර්ගයක ලකුණු.",
       "News Content": "සිරියානු රජයේ හමුදා විසින් විපක්ෂයේ කැරලිකරුවන්ට එරෙහිව රසායනික අවි යොදා ගත් බවට එල්ල වී ඇති චෝදනා, එරටට එරෙහි ජාත්‍යන්තර ක්‍රියාමාර්ගයක ආරම්භය විය හැකි බව විදෙස් විචාරකයන් පවසනවා. ජගත් සංවිධාන මහලේකම් බෑන්කී මූන් කියා සිටියේ අදාළ චෝදනා සම්බන්ධයෙන් පමාවකින් තොරව පරීක්ෂා කළ යුතු බවයි. එක්සත් ජාතීන්ගේ රසායනික අවිහරණය පිිළිබඳ නියෝජිත ඇන්ජලා කේ්න්, දමස්කස් නුවර වෙත යැවීමට ද ඔහු තීරණය කළා. විපක්ෂ ක්‍රියාකාරීන් පවසන්නේ සිරියානු හමුදා විසින් එල්ල කෙරුණු රසායනික අවි ප්‍රහාරයකින් ජීවිත හානි රැසක් සිදුව ඇති බවයි. එහෙත්, මෙය හුදෙක් සිරියාවට එරෙහි ජාත්‍යන්තර ක්‍රියාමාර්ගයක්, සාධරණීකරණය සඳහා ගොතන ලද්දක් බවට ජනාධිපති බෂාර් අල් අසාද්ගේ රජය චෝදනා කළා.",
       "URL": "https://www.hirunews.lk/65635/සිරියාවට-එරෙහි-ජාත්‍යන්තර-ක්‍රියාමාර්ගයක-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=811"
}