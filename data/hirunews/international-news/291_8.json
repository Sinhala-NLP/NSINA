{
       "Source": "hirunews",
       "Timestamp": "Sunday, 10 February 2019 - 12:59",
       "Headline": "නවසීලන්තයේ ලැව්ගින්නක් නිසා තුන්දහසක් අවතැන්",
       "News Content": "නවසීලන්ත දකුණු දිවයිනේ නෙල්සන් නගරය ආසන්නයේ මීට දින 6 කට පෙර ආරම්භ වූ ලැව්ගින්න ප්‍රචන්ඩ වෙමින් වේක්ෆීල්ඩ් නගරය දක්වා පැතිරෙන බව වාර්තාවනවා.\nමේ නිසා එහි හදිසි තත්ත්වයක් ප්‍රකාශයට පත් කර ඇති අතර, තුන්දහසකට අධික පිරිසක් නිවෙස්වලින් ආරක්ෂිත ස්ථාන කරා ගොස් ඇති බව සඳහන්.\nඅගමැතිනි ජසින්ඩා ආඩෙන් යහපත් කාලගුණයක් අපේක්ෂා කළද කාලගුණ අංශ සඳහන් කළේ අදත් තද සුළං අපේක්ෂා කරන නිසා තත්ත්වය අනතුරුදායක විය හැකි බවයි.\nමෙය 1955 වසරෙන් පසු නවසීලන්තයේ ඇතිවූ දරුණුතම ලැව්ගින්න ලෙසයි සැළකෙන්නේ.\nඑය නෙල්සන් ප්‍රදේශය ආශ්‍රිතව වාසය කරන 70,000 කට අධික පිරිසක් අවදානමකට ලක්කර ඇති බව ප්‍රාදේශීය දේශපාලනඥයෙකු සඳහන් කළා.\nලැව්ගින්න නිවීම සඳහා හෙලිකොප්ටර් යානා 23 ක් සහ ගුවන් යානා දෙකක්ද යොදා ගැනෙනවා.",
       "URL": "https://www.hirunews.lk/210105/නවසීලන්තයේ-ලැව්ගින්නක්-නිසා-තුන්දහසක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=291"
}