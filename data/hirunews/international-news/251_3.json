{
       "Source": "hirunews",
       "Timestamp": "Monday, 15 July 2019 - 7:11",
       "Headline": "ඉන්දියාවේ දෙවන සඳ ගමනත් නවතී",
       "News Content": "ඉන්දියාවේ දෙවන සඳ ගමන තාක්ෂණික දෝෂයක් හේතුවෙන් තාවකාලිකව නවතා තිබෙනවා.\nචන්ද්‍රයාන් දෙක ලෙස නම් කර ඇති මෙම අභ්‍යවකාශ මෙහෙයුමට අදාළ චන්ද්‍රිකාව අද අලූයම 2.51ට අභ්‍යවකාශ ගත කිරීමට නියමිතව තිබුණා.\nකෙසේ වෙතත් එය දියත් කිරීමට පැයකට පෙර එහි හටගත් තාක්ෂණික දෝෂයක් හේතුවෙන් යළි දැනුම්දෙන තුරු චන්ද්‍රයාන් දෙක මෙහෙයුම තාවකාලිකව නවතා දැමු බවයි ඉන්දීය මාධ්‍ය වාර්තා කළේ.\nඇමරිකානු ඩොලර් මිලියන 150 ක වියදමින් ඉන්දියාව සිදුකරන මෙම චන්ද්‍රයාන් දෙක මෙහෙයුමේ අරමුණ වී තිබුණේ චන්ද්‍රයා මතුපිට ජලය, ඛනිජ සහ පාෂාණ සංයුතිය පිළිබඳ තොරතුරු රැස් කිරීමයි.",
       "URL": "https://www.hirunews.lk/220322/ඉන්දියාවේ-දෙවන-සඳ-ගමනත්-නවතී",
       "Category": "International News",
       "Parent URL": "https://www.hirunews.lk/international-news.php?pageID=251"
}