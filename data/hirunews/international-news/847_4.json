{
       "Source": "hirunews",
       "Timestamp": "Friday, 19 April 2013 - 12:59",
       "Headline": "ඇමරිකාවේ බොස්ටන් නුවර යළි කැළඹේ.",
       "News Content": "ඇමරිකාවේ බොස්ටන් නුවර ආසන්නයේ පිහිටි මැසචුසෙට් තාක්ෂණික සරසවියේ ආරක්ෂාවට යොදවා සිටි පොලිස් භටයෙකු කිසියම් පුද්ගලයෙකු විසින් අද වෙඩි තබා ඝාතනය කර තිබෙනවා. බොස්ටන් මැරතන් ධාවනයට ප්‍රහාරයක් එල්ලවී දින දෙකක් ගතවීමට පෙර ඇතිවූ මෙම සිද්ධිය හේතුවෙන් දැඩි ආරක්ෂක මෙහෙයුමක් දියත් කිරීමට ඇමරිකානු එෆ්.බී.අයි. පොලිස් සේවාව කටයුතු කළා. එම්.අයි.ටී. තාක්ෂණ විශ්වවිද්‍යාලයේ වෙඩි තැබීමෙන් අනතුරුව එය වැටලූ පොලිස් භටයන් දැඩි පරීක්ෂාවක නිරතවුණා. මේ අතර බොස්ටන් මැරතන් ධාවනයට එල්ලවූ ප්‍රහාරයේ සැකකරුවන් දෙදෙනෙකුගේ ඡායාරූප එෆ්.බී.අයි. පොලිස් සේවය විසින් අද නිකුත් කරනු ලැබුවා.",
       "URL": "https://www.hirunews.lk/57436/ඇමරිකාවේ-බොස්ටන්-නුවර-යළි-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=847"
}