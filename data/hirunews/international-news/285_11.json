{
       "Source": "hirunews",
       "Timestamp": "Sunday, 03 March 2019 - 9:05",
       "Headline": "ඉන්දු - පාකිස්ථාන ගැටුම යළි උඩු දුවයි",
       "News Content": "ඉන්දු - පාකිස්ථාන දේශ සීමාවේ ගැටුම් තවදුරටත්\nකාශ්මීරයේ ඉන්දු - පාකිස්ථාන දේශසීමාවේ දෙපාර්ශවය අතර ෂෙල් වෙඩි හුවමාරු තවදුරටත් සිදුවන බව විදෙස් වාර්තා සඳහන් කළා.\nඑම ගැටුම්වලදී සිවිල් වැසියන් පස්දෙනෙකු සහ සොල්දාදුවන් දෙදෙනෙකුද ජීවිතක්ෂයට පත්වී ඇති අතර, දෙපාර්ශවයේම තවත් පිරිසක් තුවාල ලබා තිබෙනවා.\nපාකිස්ථාන ග්‍රහණයට හසුවූ ඉන්දීය ගුවන් නියමුවා  සාමය පිළිබඳ බලාපොරොත්තුවෙන් නිදහස් කළද විටින් විට තවදුරටත් ගැටුම් සිදුවන බව සඳහන්.\nඊයේ මෙලෙස පාකිස්ථාන පාර්ශවයෙන් එල්ලවූ ෂෙල් වෙඩි ප්‍රහාරයකින් ඉන්දීය පාලනය යටතේ ඇති කාශ්මීරයේ මවක් සහ ඇගේ දරුවන් දෙදෙනා ජීවිතක්ෂයට පත් වුණා.\nඔවුන්ගේ පියාද එහිදී බරපතල තුවාල ලබා තිබෙනවා.\nමේ අතර පාකිස්ථාන - කාශ්මීරයේද ඉන්දීය ප්‍රහාරයට ලක්වූ පුද්ගලයෙකු සහ ළමයෙකු ජීවිතක්ෂයට පත්වූ අතර, පාකිස්ථාන සෙබළුන් දෙදෙනෙකුද මියගොස් තිබෙනවා.",
       "URL": "https://www.hirunews.lk/211594/ඉන්දු-පාකිස්ථාන-ගැටුම-යළි-උඩු-දුවයි",
       "Category": "International News",
       "Parent URL": "https://www.hirunews.lk/international-news.php?pageID=285"
}