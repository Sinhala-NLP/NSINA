{
       "Source": "hirunews",
       "Timestamp": "Monday, 27 December 2021 - 9:38",
       "Headline": "ඔස්ට්‍රෙලියාවෙන් පළමු ඔමික්‍රෝන් කොරෝනා මරණය වාර්තා වෙයි(වීඩියෝ)",
       "News Content": "ඔස්ට්‍රෙලියාවෙන් පළමු ඔමික්‍රෝන් ප්‍රභේදය ආසාදිත කොරෝනා මරණය අද (27) වාර්තා වී තිබෙනවා.\nඒ, එරට දෛනික ආසාදිතයින් වාර්තා වීම ඉහළ ගොස් ඇති පසුබිමකයි.\nමෙලෙස මියගොස් ඇත්තේ 80 හැවිරිදි වියේ පසුවූ පිරිමි පුද්ගලයෙකු වන අතර, ඔහු නිව් සවුත් වේල්ස් ප්‍රාන්තයේ පදිංචිකරුවෙකු බවයි විදෙස් මාධ්‍ය වාර්තා කළේ.\nඔමික්‍රෝන් ප්‍රභේදයේ ව්‍යාප්තිය හමුවේ ආසාදිතයින් වැඩි වූ නමුත් රෝහල්ගත වීමේ අනුපාතය පහල මට්ටමක පැවතීම සැලකිල්ලට ගනිමින් ඔස්ට්‍රෙලියාව නව සංචරණ සීමා පැනවීමෙන් වැළකී සිටියා.",
       "URL": "https://www.hirunews.lk/292247/ඔස්ට්‍රෙලියාවෙන්-පළමු-ඔමික්‍රෝන්-කොරෝනා-මරණය-වාර්තා-වෙයි-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=71"
}