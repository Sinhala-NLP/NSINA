{
       "Source": "hirunews",
       "Timestamp": "Monday, 29 July 2019 - 16:06",
       "Headline": "ඉන්දියාවේ කොටි ගහනය ඉහළ යයි",
       "News Content": "ඉන්දියාවේ කොටි ගහනය 3000 කට ආසන්න වී ඇති බව නවතම සංගණයෙන් අනාවරණ වී තිබෙනවා.\nඅග්‍රාමාත්‍ය නරේන්ද්‍ර මෝදි විසින් අද ප්‍රකාශයට පත් කළ එම සංගණනයේ ප්‍රතිඵලවලට අනුව, ඉන්දියාවේ කොටි ගහනය 2967 ක් වන අතර එය 2017 වසරේ සිටි සංඛ්‍යාවට වඩා 3 න් එකකින් ඉහළ යාමක්.\nඉන්දියාවේ වැඩිම කොටි ගහනයක් 526 ක් මධ්‍යප්‍රදේශ් ප්‍රාන්තයේ සිටින අතර, කර්නාටක ප්‍රාන්තයේ 524 ක් සහ උත්තරාකාන්ද් ප්‍රාන්තයේ 442 දෙනෙකු සිටිනවා.\nඉන්දියාව 2006 වසරේ සිට සෑම සිව් වසරට වරක් කොටි සංගණනයක් සිදුකරන අතර, එහිදී වර්ග කිලෝමීටර් තුන්ලක්ෂ 81,400 ක වන ප්‍රදේශයක් කැමරා 26,760 ක් යොදවා පරීක්ෂාවට ලක් කෙරෙනවා.",
       "URL": "https://www.hirunews.lk/221262/ඉන්දියාවේ-කොටි-ගහනය-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=248"
}