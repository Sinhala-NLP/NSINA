{
       "Source": "hirunews",
       "Timestamp": "Friday, 11 August 2017 - 17:06",
       "Headline": "මස්සිනා අතින් ගැබ්බර වූ 16 හැවිරිදි සිසුවිය සියදිවි නසාගනී",
       "News Content": "තම සහෝදරියගේ ස්වාමිපුරුෂයා අතින් දූෂණයට ලක්වූ 16 හැවිරිදි සිසුවියක් සියදිවි හානිකර ගැනීමේ පුවතක් ඉන්දියාවෙන් වාර්තා වනවා.\nඉන්දියාවේ මදුරෙයි ප්‍රාන්තයේ රාජ්කූර් ප්‍රදේශයේ මෙම සිදුවීම සිදුව ඇති බවයි එරට මාධ්‍ය වාර්තා කරන්නේ.\n16 හැවිරිදි අදාල සිසුවිය නිවසේ තනිව සිටින අවස්ථාවක සිය සහෝදරියගේ ස්වාමිපුරුෂයා පැමිණ ඇයව දූෂණයකර තිබෙනවා.\nපසුව සිද්ධිය සම්බන්ධයෙන් බියට පත්ව සිටි ඇය සිදුවීම දෙමව්පියන්ගෙන් සැඟවීමට උත්සහ ගෙන ඇති බවටයි තොරතුරු වාර්තා වන්නේ.\nකෙසේ වෙතත් 16 හැවිරිදි මෙම දැරිය ගැබ්ගෙන ඇති බවට දැනගත් මව්පියන් සිදුවූ සිදුවීම පිළිබඳව ඇයගෙන් කරුණු අනාවරණය කරගෙන් ඇති අතර පසුව මේ සම්බන්ධයෙන් පොලිසියට පැමිණිල්ලක් කර ඇති බව සඳහන්.\nපැමිණිල්ල සම්බන්ධයෙන් ක්‍රියාත්මක වූ පොලිසිය සහෝදරියගේ 28 හැවිරිදි ස්වාමිපුරුෂයා අත්අඩංගුවට ගෙන තිබෙනවා.\nගැබිණියක්ව සිටි 16 හැවිරිදි දැරිය ඊයේ දිනයේදී සියදිවි හානි කරගෙන ඇති බවයි විදෙස් මාධ්‍ය සදහන් කරන්නේ.\nසිදුවීම සම්බන්ධයෙන් ඇති වූ කලකිරීම හේතුවන් අය මෙලෙස සියදිවි හානිකරගන්නට ඇතැයි සැකකෙරෙනවා.",
       "URL": "https://www.hirunews.lk/168198/මස්සිනා-අතින්-ගැබ්බර-වූ-16-හැවිරිදි-සිසුවිය-සියදිවි-නසාගනී",
       "Category": "International News",
       "Parent URL": "https://www.hirunews.lk/international-news.php?pageID=451"
}