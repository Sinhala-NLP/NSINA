{
       "Source": "hirunews",
       "Timestamp": "Tuesday, 16 February 2021 - 8:22",
       "Headline": "ඇමරිකාවට දරුණු හිම කුණාටු තත්ත්වයක්, මිලියන 04 කට විදුලිය ඇණහිටී",
       "News Content": "ඇමරිකාවට බලපෑ දරුණු හිම කුණාටු තත්වයක් හේතුවෙන් ටෙක්සාස්, මිසිසිපි, කෙන්ටකි, ඇලබාමා, ඔරිගන් සහ ඔක්ලොහෝමා යන ප්‍රාන්තවලට හදිසි තත්වයක් ප්‍රකාශයට පත් කර තිබෙනවා.\nවිදෙස් වාර්තා සඳහන් කළේ මෙම හිම කුණාටු තත්වය හේතුවෙන් මිලියන හතරක ජනතාවකට විදුලිය ඇණ හිට ඇති බවයි.\nමෙම හිම කුණාටු තත්ත්වය සම්බන්ධයෙන් එරට කාලගුණ අංශ මිලියන 150ක ජනතාවට අනතුරු ඇඟවීම් කර තිබුණා.\nවිදෙස් වාර්තා සඳහන් කළේ හිම කුණාටු තත්ත්වයත් සමඟ ටෙක්සාස් හි අනතුරු 120ක් සිදුව ඇති අතර, ඉන් මියගිය ගණන 13ක් බවයි.",
       "URL": "https://www.hirunews.lk/262724/ඇමරිකාවට-දරුණු-හිම-කුණාටු-තත්ත්වයක්-මිලියන-04-කට-විදුලිය-ඇණහිටී",
       "Category": "International News",
       "Parent URL": "https://www.hirunews.lk/international-news.php?pageID=135"
}