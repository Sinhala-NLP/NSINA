{
       "Source": "hirunews",
       "Timestamp": "Friday, 29 April 2022 - 8:13",
       "Headline": "ඉන්දියාව උණුසුම් වෙයි",
       "News Content": "වසර 10කින් අප්‍රේල් මාසයේ දීර්ඝතම උණුසුම් වා දහරට මුහුණදෙන ඉන්දියාවේ ගුරුග්‍රාම් ප්‍රදේශයේ අද සෙල්සියස් අංශක 45ක වාර්තාගත උෂ්ණත්වයක් සටහන් වී තිබෙනවා.\nඑය, 1979 වසරේ එම ප්‍රදේශයෙන් වාර්තාවූ සෙල්සියස් අංශක 44.8ක උෂ්ණත්ව වාර්තාව අභිබවා යාමක්.\nගුරුග්‍රාම් පිහිටා ඇත්තේ දිල්ලි අගනුවරට තදාසන්නවයි.\nඑමෙන්ම දිල්ලිය දැන් පසුකරන්නේ වසර 12කින් උණුසුම්ම අප්‍රේල් මාසයයි.\nඑමෙන්ම ඉන්දියාවේ රාජස්ථාන්, දිල්ලි, හර්යානා, උත්තර් ප්‍රදේශ් සහ ඔඩීෂා ප්‍රාන්ත මෙතෙක් අත්දුටු උණුසුම්ම ගිම්හාන සමය ගත කරන බවද ඉන්දීය මාධ්‍ය සඳහන් කළා.\nඑමෙන්ම උතුරු ඉන්දියාවේ බොහෝ ප්‍රදේශවල ඉදිරි දින තුන තුළද උපරිම උෂ්ණත්වය අවම වශයෙන් සෙල්සියස් අංශක දෙකකින් හෝ ඉහළ යනු ඇති බවයි ඉන්දීය කාලගුණ විද්‍යා අංශ ප්‍රකාශ කළේ.",
       "URL": "https://www.hirunews.lk/303058/ඉන්දියාව-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=51"
}