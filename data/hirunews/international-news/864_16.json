{
       "Source": "hirunews",
       "Timestamp": "Sunday, 10 February 2013 - 13:38",
       "Headline": "රෝවර් අඟහරු හාරයි.",
       "News Content": "ඇමරිකානු නාසා ආයතනය මගින් අඟහරු ග්‍රහයා වෙත යැවූ කියුරියෝසිටි ගවේෂණ යානය ඊයේ තවත් ඓතිහාසික පියවරකට එළඹුනා. ඒ අඟහරු මතුපිට ගැඹුරු කැණීමක් සිදුකිරීමෙන්. පෘථිවියෙන් පිටත ආකාශ වස්තුවක මිනිසා විසින් සිදුකරන ලද පළමු ගැඹුරු කැණීමද එයයි. සෙන්ටිමීටර 6 ක වට ප්‍රමාණයකින් යුත් මෙම කැණීම් සිදුකළේ කියුරියෝසිටි යානයේ රොබෝ යන්ත්‍ර මගින්. එහිදී ලබාගන්නා ලද පස් සාම්පල ඉදිරි දිනවලදී අභ්‍යාවකාශයේදීම පරීක්ෂාවට ලක් කිරීමට නියමිතයි. අඟහරු ග්‍රහයාගේ නිරක්ෂය ආසන්නව පිහිටි ගේල් ආවාටය තුළයි මෙම කැණීම සිදුකර ඇත්තේ. නාසා අඟහරු ගවේෂනවල මූලික අරමුණ වන්නේ අඟහරු ග්‍රහයා මත ජීවයේ පැවැත්මට හිතකර තත්ත්වයක් අතීතයේදී පැවතුනේද යන්න පිළිබඳව සොයා බැලීමයි.",
       "URL": "https://www.hirunews.lk/53108/රෝවර්-අඟහරු-හාරයි",
       "Category": "International News",
       "Parent URL": "https://www.hirunews.lk/international-news.php?pageID=864"
}