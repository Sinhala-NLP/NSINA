{
       "Source": "hirunews",
       "Timestamp": "Saturday, 19 October 2013 - 8:33",
       "Headline": "පොලිසිය, මාලදිවයින් ජනපතිවරණය නවතයි.",
       "News Content": "අද (19) පැවැත්වීමට නියමිත මාලදිවයින් ජනාධිපතිවරණය නතර කිරීමට එරට පොලීසිය කටයුතු කරන බව මාලේ නුවරින් ලැබෙන වාර්තා සඳහන් කළා. කෙසේ නමුත්, එරට මැතිවරණ කොමිසම ඊට පෙර කියා සිටියේ මැතිවරණය සැලසුම් කළ පරිදි පැවැත්වෙන බවයි. පසුගිය සැප්තැම්බරයේ පැවැති ජනාධිපතිවරණයේ අපේක්ෂකයන් දෙදෙනෙකු විසින් එය කල් දමන ලෙස ඉල්ලීමක් කර තිබුණා. ඒ, නව ඡන්දදායක ලැයිස්තුව තවදුරටත් පරීක්ෂා කළ යුතු බව පවසමින්.\nඑහෙත් පසුගිය ජනාධිපතිවරණයේ දී සියයට 45ක ඡන්ද ප්‍රතිශතයක් ලබා පෙරමුණේ සිටි මොහොමඞ් නෂීඞ් අදාල ඡන්දදායක ලැයිස්තුව පිළිගෙන ඊට අත්සන් තබා තිබෙනවා. මාලදිවයිනේ ප්‍රජාතන්ත්‍රවාදී මැතිවරණයකින් බලයට පත් වූ ප්‍රථම නායකයා වන්නේ ද මොහොමඞ් නෂීඞ්. ඔහුගේ පාලනය පෙරලා බලය හිමිකර ගත් වත්මන් ජනපති මොහොමඞ් වහීඞ් ට පසුගිය සැප්තැම්බරයේ පැවති ජනාධිපතිවරණයේදී හිමිවූයේ සියයට 5ක ඡන්ද ප්‍රතිශතයක්.\nමාලදිවයින් ජනාධිපතිවරණයේ දෙවන වටය අධිකරණ ක්‍රියාමාර්ගයකින් නතර වූ අතර, ඉන් පසුවයි නැවතත් අද ජනාධිපතිවරණය යළි පැවැත්වීමට තීරණය වූයේ. එහෙත් ඊට සියලූ කටයුතු සූදානම් කර තිබියදී මාලදිවයින් පොලිස් ප්‍රධානියා මැතිවරණ කොමිසම වෙත පැමිණ ඡන්ද විමසුම නතර කරන ලෙස බලකර ඇති බව සඳහන්.",
       "URL": "https://www.hirunews.lk/69587/පොලිසිය-මාලදිවයින්-ජනපතිවරණය-නවතයි",
       "Category": "International News",
       "Parent URL": "https://www.hirunews.lk/international-news.php?pageID=794"
}