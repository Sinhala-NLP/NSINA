{
       "Source": "hirunews",
       "Timestamp": "Monday, 06 September 2021 - 13:20",
       "Headline": "ඉන්දියාවේ කොරෝනා මරණ මාස 05කින් අවම අගයකට",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් කොරෝනා මරණ 219ක් වාර්තා වී ඇති අතර, එය දින 167කින් එනම් මාස 05කින් පමණ වාර්තා වූ අවම අගය යි.\nඉන්දීය සෞඛ්‍ය අමාත්‍යාංශය සඳහන් කළේ, එරට කොරෝනා රෝගීන්ගේ මරණ අනුපාතය සියයට 1.33 දක්වා පහත වැටී ඇති බව යි.\nකෙසේ නමුත්, ඊයේ දිනයේ ඉන්දියාවෙන් නව ආසාදිතයින් 38,948ක් වාර්තා වූ අතර, එරට සමස්ත ආසාදිතයින් සංඛ්‍යාව දැන් සටහන් වන්නේ තුන්කෝටි තිස්ලක්ෂ 27,621ක් ලෙස යි.\nමේ අතර, මේ වසර අවසන් වීමට පෙර ඉලක්කගත සමස්ත ජනගහනයට කොරෝනා එන්නත් ලබා දීමට කටයුතු කරන බව මෝදි රජය අවධාරණය කළා.\nමේ වනවිට ඉන්දියානුවන් හැට නව කෝටියකට කොරෝනා එන්නත් ලබා දී අවසන්.",
       "URL": "https://www.hirunews.lk/281509/ඉන්දියාවේ-කොරෝනා-මරණ-මාස-05කින්-අවම-අගයකට",
       "Category": "International News",
       "Parent URL": "https://www.hirunews.lk/international-news.php?pageID=97"
}