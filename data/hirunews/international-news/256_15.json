{
       "Source": "hirunews",
       "Timestamp": "Thursday, 20 June 2019 - 12:46",
       "Headline": "නවසීලන්තයේ ගිනි අවි භාරදීමට මාස 6 ක්",
       "News Content": "නවසීලන්තය තුළ බලපත්‍ර සහිත අර්ධ ස්වයංක්‍රිය ගිනි අවි භාරදීම සඳහා මාස 6 කාලයක් ලබාදී තිබෙනවා.\nඅද සිට දෙසැම්බර් 20 වනදා දක්වා කාලය තුළ එම ගිනි අවි භාරදීමටත්, එසේ භාරදෙන ගිනි අවි හිමිකරුවන්ට නවසීලන්ත ඩොලර් මිලියන 208 කට අධික වන්දි මුදලක් ලබාදීමටත් නවසීලන්ත රජය කටයුතු යොදා ඇති බවයි විදෙස් වාර්තා සඳහන් කළේ.\nනවසීලන්තයේ සිවිල් වැසියන් සතුව බලපත්‍ර සහිත ගිනි අවි මිලියන 1.2 ක් පවතින බව සඳහන්.\nනවසීලන්තයේ ක්‍රයිස්චර්ච් හි දේවස්ථාන දෙකකට පසුගිය මාර්තු 15 වනදා එල්ලවූ ත්‍රස්ත ප්‍රහාරයෙන් පුද්ගලයින් 51 දෙනෙකු ජීවිතක්ෂයට පත්වීමේ සිද්ධියෙන් අනතුරුව එරට තුළ ගිනි අවි සම්බන්ධයෙන් නව නීති පැනවීමට නවසීලන්ත රජය කටයුතු කළා.",
       "URL": "https://www.hirunews.lk/218760/නවසීලන්තයේ-ගිනි-අවි-භාරදීමට-මාස-6-ක්",
       "Category": "International News",
       "Parent URL": "https://www.hirunews.lk/international-news.php?pageID=256"
}