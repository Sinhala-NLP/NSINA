{
       "Source": "hirunews",
       "Timestamp": "Monday, 07 August 2017 - 9:30",
       "Headline": "වෙනිසියුලානු හමුදා කඳවුරකට ප්‍රහාරයක්",
       "News Content": "වෙනිසියුලාව තුළ ක්‍රියාත්මක ආයුධ සන්නද්ධ කණ්ඩායමක් කැරළිකරුවන් රඳවා සිටි හමුදා කඳවුරකට ප්‍රහාරයක් එල්ල කර තිබෙනවා.\n20 දෙනෙකුගෙන් සමන්විත මෙම සන්නද්ධ කණ්ඩායම එල්ල කළ ප්‍රහාරයෙන් දෙදෙනෙකු මියගොස් තවත් එක් අයෙකු තුවාල ලබා ඇති බවයි විදෙස් වාර්තා සඳහන් කළේ.\nසන්නද්ධ පිරිස් සහ වෙනිසියුලානු හමුදා අතර ඇතිවූ ගැටුමේදී අත්අඩංගුවට ගෙන රඳවා සිටි කැරළිකරුවන් 10 දෙනෙකු පලාගොස් තිබෙනවා.\nඑමෙන්ම ගැටුම සිදුවන අවස්ථාවේදී පලායාමට උත්සාහ කළ තවත් රැඳවියන් හත්දෙනෙකුද හමුදා භාරයට ගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/167816/වෙනිසියුලානු-හමුදා-කඳවුරකට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=452"
}