{
       "Source": "hirunews",
       "Timestamp": "Sunday, 23 October 2016 - 11:24",
       "Headline": "සිරියාවේ ඇලෙප්පෝ නගරයේ යළි ගැටුම්",
       "News Content": "දින තුනක සටන් විරාමය නිමවීමත් සමඟ සිරියාවේ විශාලතම නගරය වන ඇලෙප්පෝ හි නැවතත් ගැටුම් ඇතිවී තිබෙන බව වාර්තාවනවා.\nසිරියානු රජයේ හමුදාවල සහයට ගුවන් ප්‍රහාර එල්ල කරන රුසියාව පසුගිය දින තුන තුළ ඒකපාක්ෂික සටන් විරාමයක් ක්‍රියාත්මක කළා.\nකෙසේ නමුත් රුසියානු ගුවන් ප්‍රහාර යළි ආරම්භ වී ඇති බවයි සිරියානු විපක්ෂය ප්‍රකාශ කළේ.\nසටන් විරාමය පැවති කාලය තුළ ඇලෙප්පෝ නගරවාසීන්ට ප්‍රමාණවත් මානුෂීය ආධාර නොලැබුණු බවටත් ඔවුන් චෝදනා කළා.\nසිරියාවේ වානිජ සහ කර්මාන්ත මධ්‍යස්ථානයව පැවති ඇලෙප්පෝ, 2012 වසරේ පැවති ගැටුම්වලින් විශාල හානියකට ලක්වුණා.\nනගරයේ බටහිර කොටස ජනාධිපති අසාද්ගේ හමුදා විසින් දැන් පාලනය කරනු ලබන අතර, නැගෙනහිර පාර්ශවයේ බලය හිමිවී ඇත්තේ විපක්ෂ කැරළිකරුවන්ටයි.\nපස් වසරක් තිස්සේ පවතින සිරියානු සිවිල් යුද්ධයෙන් මියගිය සංඛ්‍යාව හාරලක්ෂය ඉක්මවන බවයි ජගත් සංවිධානය පවසන්නේ.",
       "URL": "https://www.hirunews.lk/145861/සිරියාවේ-ඇලෙප්පෝ-නගරයේ-යළි-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=568"
}