{
       "Source": "hirunews",
       "Timestamp": "Sunday, 21 June 2015 - 15:24",
       "Headline": "පාකිස්ථානය - රාමසාන් සමයේ මරණ දඬුවම නවතයි",
       "News Content": "රාමසාන් උපවාසය ක්‍රියාත්මක වන මාසය තුළ මරණ දඬුවම ක්‍රියාත්මක කිරීම අත්හිටුවීමට පාකිස්ථානය තීරණය කර තිබෙනවා. අග්‍රාමාත්‍ය නවාස් ෂරීෆ් ප්‍රකාශ කළේ ශුද්ධ වූ මාසයේ පූජනීයත්වය හේතුවෙන් එම තීරණයට එළඹුනු බවයි. පාකිස්ථානයේ රාමසාන් උපවාස සමය පසුගිය සිකුරාදා ආරම්භ වුණා. මරණ දඬුවම ක්‍රියාත්මක කිරීම පසුගිය දෙසැම්බරයේදී ආරම්භ කිරීමෙන් පසු පාකිස්ථානයේ පුද්ගලයන් 170 දෙනෙකුට මරණ දඬුවම ක්‍රියාත්මක කර තිබෙනවා. දැනට මරණ දඬුවමට නියම වී සිටින සංඛ්‍යාව 8200 කට අධිකයි.",
       "URL": "https://www.hirunews.lk/111833/පාකිස්ථානය-රාමසාන්-සමයේ-මරණ-දඬුවම-නවතයි",
       "Category": "International News",
       "Parent URL": "https://www.hirunews.lk/international-news.php?pageID=724"
}