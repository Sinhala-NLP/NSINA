{
       "Source": "hirunews",
       "Timestamp": "Tuesday, 30 June 2015 - 12:46",
       "Headline": "Update : ඉන්දුනීසියානු ගුවන් අනතුරින් මියගිය සංඛ්‍යාව 100 ඉක්මවයි",
       "News Content": "ඉන්දුනීසියාවේ - මේධාන් නගරයට කඩා වැටුණු එරට ගුවන් හමුදා යානයේ සිටි සියයකට අධික සංඛ්‍යාවක් මියගොස් තිබෙනවා. විදෙස් වාර්තා සඳහන් කළේ මෙම ගුවන් යානයේ පුද්ගලයින් 113 දෙනෙකු ගමන් කර ඇති අතර, ඔවුන් සියලූදෙනා මියයන්නට ඇති බවට සැකකෙරෙන බවයි. ඉන්දුනීසියානු ගුවන් හමුදාවට අයත් සී 130 වර්ගයේ යානයක්, නිවාස දෙකක් සහ හෝටලයක් මතට කඩා වැටුණේ ඊයේ දහවල් කාලයේයි.\nUpdate : Wednesday, 01 July 2015 - 8:03\n--------------------------------------------------\nඉන්දුනීසියානු ගුවන් අනතුරෙන් සියයකට අධික පිරිසක් ජීවිතක්ෂයට\nඉන්දුනීසියානු ගුවන් යානා අනතුරෙන් සියයකට අධික පිරිසක් ජීවිතක්ෂයට පත්ව තිබෙනවා.  උතුරු සුමාත්‍රා  ප්‍රදේශයට කඩා වැටුණු යානය හමුදාවට අයත් එකක්.\nගුවන් ගත කිරීමෙන් ටික වේලාවකට පසු යානය කඩා වැටී ඇත්තේ නිවාස සහ වෙළඳ සැල් මතටයි.\nඉන්දුනීසියානු ගුවන් යානයක් කඩා වැටේ\nඉන්දුනීසියානු හමුදාවට අයත් හර්කියුලීස් සී 130 වර්ගයේ ප්‍රවාහන ගුවන් යානයක් අද (30) උදෑසන සුමාත්‍රා දිවයිනේ ජනාකීර්ණ ප්‍රදේශයකට කඩා වැටී තිබෙනවා. එම ස්ථානයෙන් කළු දුමාරයක් නික්මෙන අතර, ගොඩනැගිලි සහ වාහන රැසකට ද හානි සිදුව ඇති බවයි වාර්තා වන්නේ. කෙසේ නමුත් හමුදා ගුවන් යානයේ ගමන්ගත් සංඛ්‍යාව හෝ භූමියේ සිටි පුද්ගලයන්ට සිදුව ඇති හානි පිළිබඳව මෙතෙක් තොරතුරු අනාවරණ වී නැහැ.",
       "URL": "https://www.hirunews.lk/112371/update-ඉන්දුනීසියානු-ගුවන්-අනතුරෙන්-සියයකට-අධික-පිරිසක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=722"
}