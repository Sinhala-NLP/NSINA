{
       "Source": "hirunews",
       "Timestamp": "Tuesday, 16 July 2013 - 18:28",
       "Headline": "මිසයිල සහිත උතුරු කොරියානු නැවක් පැනමාවේ.",
       "News Content": "උතුරු කොරියානු ධජය සහිතව කියුබාවේ සිට යාත්‍රා කරමින් තිබූ නෞකාවක තිබී මිසයිල කොටස් යැයි සැක කළ හැකි ආයුධ කොටස් කිහිපයක් සොයාගත් බව පැනමා බලධාරීන් ප්‍රකාශ කළා. පැනමා මුහුදු සීමාවේ ගමන් කළ මෙම නෞකාවේ කපිතාන්වරයා ඇතුළු 35 දෙනෙකුගෙන් යුත් කාර්ය මණ්ඩලයේ සැක කටයුතු හැසිරීම් හේතුවෙනුයි ඔවුන් එය සෝදිසි කර ඇත්තේ. එරට ආරක්ෂක අංශ නෞකාව සෝදිසි කරන අවස්ථාවේදී එහි කපිතාන්වරයා සිය දිවි නසා ගැනීමට උත්සාහ කර ඇති බවද විදෙස් වාර්තා සඳහන් කළා. උතුරු කොරියානු ධජය යටතේ යාත්‍රා කෙරෙන සියලූ නෞකා ජාත්‍යන්තර මුහුදේදී පරීක්ෂාවට ලක් කෙරෙනවා. ඒ, විශාල පරිමාණයේ අවි අපනයනය කළ නොහැකි බවට ඔවුන්ට පනවා ඇති සම්බාධක හේතුවෙන්.",
       "URL": "https://www.hirunews.lk/63156/මිසයිල-සහිත-උතුරු-කොරියානු-නැවක්-පැනමාවේ",
       "Category": "International News",
       "Parent URL": "https://www.hirunews.lk/international-news.php?pageID=822"
}