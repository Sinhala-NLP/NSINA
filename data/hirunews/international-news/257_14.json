{
       "Source": "hirunews",
       "Timestamp": "Monday, 17 June 2019 - 7:27",
       "Headline": "හොංකොං විරෝධතාවලට මිලියන දෙකක් එක්වෙයි",
       "News Content": "මතභේදයට තුඩුදුන් උදර්පන නීතියට එරෙහි හොංකොං හි විරෝධතා සඳහා මිලියන දෙකකට ආසන්න පිරිසක් සහභාගිවී තිබෙනවා.\nඑය හොංකොං ඉතිහාසයේ වැඩිම ජන සහභාගීත්වයක් සහිත විරෝධතාව බව පොලිසිය තහවුරු කර ඇති බවයි විදෙස් වාර්තා සඳහන් කළේ.\nහොංකොං වාසීන් නඩු විභාග සඳහා චීනයට පිටුවහල් කිරීමේ උදර්පන නීති සංශෝධනය, විරෝධතා හමුවේ තාවකාලිකව අත්හිටුවීමට හොංකොං බලධාරීන් තීරණය කළද හොංකොං නායිකා කැරී ලෑම්ට ධුරයෙන් ඉවත්වන ලෙස බල කරමින් තවදුරටත් විරෝධතා ක්‍රියාත්මකයි.\nමේ අතර යෝජිත පනත් කෙටුම්පත සම්බන්ධයෙන් හොංකොං නායිකා කැරී ලෑම් ජනතාවගෙන් සමාව ඉල්ලා ඇති බවද විදෙස් මාධ්‍ය වාර්තා කර තිබෙනවා.",
       "URL": "https://www.hirunews.lk/218550/හොංකොං-විරෝධතාවලට-මිලියන-දෙකක්-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=257"
}