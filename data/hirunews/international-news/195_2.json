{
       "Source": "hirunews",
       "Timestamp": "Friday, 28 February 2020 - 13:10",
       "Headline": "දිල්ලියේ ගැටුම්වලින් 39 දෙනෙකු මරුට",
       "News Content": "ඉන්දියාවේ නවදිල්ලි අගනුවර පසුගිය දින කිහිපය තුළ වාර්තා වූ ගැටුම්වලින් මිය ගිය සංඛ්‍යාව 39 දක්වා ඉහළ ගොස් තිබෙනවා.\nමෝදි රජයේ පුරවැසි පනතට එරෙහිව මෙම විරෝධතා පැන නැගුණේ ඇමරිකානු ජනාධිපති ඩොනල්ඞ් ට්‍රම්ප්ගේ ඉන්දීය සංචාරයට සමගාමීවයි.\nමිලියන 200ක් වූ ඉන්දියානු මුස්ලිම්වරුන්ට එරෙහි ක්‍රියාමාර්ගයක් ලෙස සැලකෙන පුරවැසි සංශෝධන පනතට පක්ෂ සහ විපක්ෂ කණ්ඩායම් අතරයි මෙම ගැටුම් හට ගත්තේ.\nඑහිදී විරෝධතාකරුවන් නිවාස සහ ව්‍යාපාරික ස්ථාන මෙන්ම රථ වාහන ද ගිනිබත් කර ඇති අයුරු ඉන්දීය මාධ්‍ය වාර්තා කළා.\nකෙසේ නමුත්, මේ වන විට දිල්ලියේ තත්ත්වය සාමාන්‍ය අතට හැරී ඇති බවත්, හින්දු සහ මුස්ලිම් ජන කොටස් අතර සාම හමු 330ක් සංවිධාන කර ඇති බවත්, ඉන්දීය ස්වදේශ කටයුතු අමාත්‍යාංශය නිවේදනය කරනවා.",
       "URL": "https://www.hirunews.lk/235417/දිල්ලියේ-ගැටුම්වලින්-39-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=195"
}