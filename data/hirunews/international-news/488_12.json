{
       "Source": "hirunews",
       "Timestamp": "Sunday, 23 April 2017 - 19:44",
       "Headline": "ඇමරිකාවේ යුද නැව ගිල්වීමට උතුරු කොරියාව සූදානම්",
       "News Content": "කොරියානු අර්ධද්වීපයට පැමිණෙන ප්‍රහාරක ගුවන් යානාවලින් සමන්විත ඇමරිකානු යුද නෞකාව පහරදී ගිල්වීමට සූදානම් බව උතුරු කොරියාව ප්‍රකාශ කළා.\nඇමරිකාව සිය ප්‍රහාරක බලඇණියක් සමග කාල් වින්සන් නැමති යුද නෞකාව කොරියානු අර්ධද්වීපය වෙත එවන බව ප්‍රකාශ කළේ උතුරු කොරියානු මිසයිල අත්හදාබැලීම්වලට ප්‍රතිචාර වශයෙන්.\nඋතුරු කොරියාව ලබන අඟහරුවාදා එරට පාලක කම්කරු පක්ෂය පිහිටුවා වසර 85 ක් සම්පූර්ණ කරනවා.\nඒ නිමිත්තෙන් ඔවුන් තවත් මිසයිල හෝ න්‍යෂ්ටික අත්හදාබැලීමක් සිදුකිරීමට ඉඩ ඇති බව සඳහන්.\nඋතුරු කොරියානු රාජ්‍ය මාධ්‍ය අද ප්‍රකාශ කළේ ඇමරිකානු යුද නෞකාව තනි ප්‍රහාරයකින් ගිල්වා සිය යුද ශක්තිය ප්‍රදර්ශනය කිරීමට සූදානම් බවයි.",
       "URL": "https://www.hirunews.lk/159815/ඇමරිකාවේ-යුද-නැව-ගිල්වීමට-උතුරු-කොරියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=488"
}