{
       "Source": "hirunews",
       "Timestamp": "Saturday, 01 July 2017 - 16:09",
       "Headline": "සිංහ රංචුවක් මැද දරුවෙකු ප්‍රසූත කළ මව",
       "News Content": "සිංහයින් රංචුවක් මැද දරුවෙකු බිහිකළ කාන්තාවක් පිළිබද ඉන්දියාවෙන් වාර්තා වනවා.\nඉන්දියාවේ, ගුජරාට් ප්‍රාන්තයේ දී පසුගිය 29 වනදා මෙම සිදුවීම සිදුව ඇති බවටයි එරට මාධ්‍ය වාර්තා කරන්නේ.\n32 හැවිරිදි වියේ පසුවූ අදාල කාන්තාව සිය දරුවා බිහිකිරීම සදහා ගුජරාට් ප්‍රාන්තයේ, අම්බ්‍රේලි හි රෝහලකට ගිලන් රථයකින් ගොස් තිබෙනවා.\nඅම්බ්‍රේලි දක්වා දිවෙන මාර්ගය වනාන්තරයක් මැදින් දිවෙන මාර්ගයක් බවටයි තොරතුරු වාර්තා වන්නේ.\nරෝහල දක්වා ගමන් කරන අතර තුර ඇය දරුවා බිහිකිරීමට ඉතා ආසන්නව සිටි බව සදහන්.\nඑම අවස්ථාවේ ගිලන් රථයේ රියදුරු සහ එහි සහයකයා පමණක් එහි සිට ඇති අතර රියදුරු විසින් ගිලන් රථය මඟ නවත්වා ඇති තිබෙනවා.\nපසුව රියදුරා විසින් රෝහලේ වෛද්‍යවරයාට දුරකථන ඇමතුමක් ලබා දී ගැබිණි කාන්තාව දරුවා ප්‍රසූත කිරීමට ඉතා අසන්න බව දන්වා ඇති අතර එහිදී දරුවා බිහිවීමේදී කටයුතු කළ යුතු ආකාරය පිළිබදව වෛද්‍යවරයා රියදුරා හට උපදෙස් ලබා දී ඇති බවටයි ඉන්දීය මාධ්‍ය වාර්තා කරන්නේ.\nඑම අවස්ථාවේදී කැලයේ සිටි සිංහයින් 12 දෙනෙකු පමණ මාර්ගයේ නවතා තිබූ ගිලන්රථය වටකරගෙන තිබෙනවා.\nකෙසේ වෙතත් අදාල  කාන්තාව අලුයම 2.30ට පමණ  ගිලන් රථය තුල දරුවා ප්‍රසුත කර ඇති අතර කාන්තාව විසින් දරුවා ප්‍රසුත කිරීමෙන් අනතුරුව ගිලන් රථය වටා සිටි සිංහයින් විසිර ගිය බව මාධ්‍ය හමුවේ සිදුවීම පැහැදිලි කරමින් රියැදුරා පවසා තිබෙනවා.\nපසුව එම මව සහ බිළිදා රෝහල් ගතකර ඇති අතර ඔවුන් යහපත් සෞඛ්‍ය තත්වයෙන් පසුවන බව සදහන්.\nඑම අවස්ථාව ඉන්දීය මාධ්‍ය වාර්තාකර තිබු අයුරු පහතින්..",
       "URL": "https://www.hirunews.lk/164858/සිංහ-රංචුවක්-මැද-දරුවෙකු-ප්‍රසූත-කළ-මව",
       "Category": "International News",
       "Parent URL": "https://www.hirunews.lk/international-news.php?pageID=465"
}