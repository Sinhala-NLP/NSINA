{
       "Source": "hirunews",
       "Timestamp": "Sunday, 22 September 2019 - 16:27",
       "Headline": "පාකිස්තානයේ බස් රථ අනතුරකින් 22ක් මරුට",
       "News Content": "වයඹදිග පාකිස්තානයේ සිදුවූ බස් රථ අනතුරකින් පුද්ගලයින් විසි දෙදෙනෙකු ජීවිතක්ෂයට පත්ව තිබෙනවා.\nස්කාර්දු සිට රාවල්පිණ්ඩි බලා ධාවනය වෙමින් තිබූ බස් රථයක් තිරිංගවල ඇති වූ දෝෂයක් හේතුවෙන් කන්දක ගැටී මෙම අනතුර සිදුව ඇති බවයි විදෙස් වාර්තා සඳහන් කළේ.\nඅනතුරෙන් තවත් 15 දෙනෙකු තුවාල ලබා තිබෙනවා. රියදුරන් මාර්ග නීති නොසලකා හැරීම සහ මාර්ගවල අනාරක්ෂිතභාවය හේතුවෙන් පාකිස්තානයේ මෙවැනි අනතුරු බහුලව සිදුවන බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/224793/පාකිස්තානයේ-බස්-රථ-අනතුරකින්-22ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=236"
}