{
       "Source": "hirunews",
       "Timestamp": "Friday, 17 December 2021 - 13:13",
       "Headline": "කොරෝනා නිසා ලෝක රූ රැජිණ තරගය කල් දමයි",
       "News Content": "පුවටෝ-රීකෝ කැරිබියානු දිවයින්හි පැවැත්වෙන මෙවර ලෝක රූ රැජිණ තරගය තරගකාරියන් කිහිපදෙනෙකුටම කොරෝනා ආසාදනය වීම නිසා කල් දමා තිබෙනවා.\nඑහි අවසන් වටය ඊයේ(16) දිනයේ පැවැත්වීමට නියමිතව තිබූ නමුත් එය, තාවකාලිකව කල් දැමුණු බවත්, ඉදිරි දින 90 තුළ පැවැත්වීමට අදහස් කරන බවත්, සංවිධායකයන් ප්‍රකාශ කළා.\nමෙවර ලෝක රූ රැජිණ තරගාවලියට ඉදිරිපත්ව සිටින ඉන්දීය රූ රැජිණ මනාසා වාරණාසි ට ද මෙලෙස කොරෝනා ආසාදනය වී ඇති බවයි, ඉන්දීය මාධ්‍ය සඳහන් කළේ.\nමේ වනවිට සියලුම තරගකාරියන් සහ කාර්ය මණ්ඩල නිරෝධායනයට ලක් කර ඇති අතර, ඔවුන් ආසාදිතයන් නොවන බව තහවුරු කිරීමෙන් අනතුරුව පමණක් ඔවුන්ගේ රටවල් වෙත යැවීමට කටයුතු කරන බව, ලෝක රූ රැජිණ තරගයේ සංවිධායකයන් කියා සිටියා.",
       "URL": "https://www.hirunews.lk/291319/කොරෝනා-නිසා-ලෝක-රූ-රැජිණ-තරගය-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=74"
}