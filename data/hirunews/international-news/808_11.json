{
       "Source": "hirunews",
       "Timestamp": "Saturday, 31 August 2013 - 19:35",
       "Headline": "දිල්ලි සමූහ දූෂණයේ බාලවයස්කරුට දඬුවම් නියම වෙයි.",
       "News Content": "දිල්ලියේ බස් රථයක් තුළදී පසුගිය දෙසැම්බරයේ 23 හැවිරිදි වෛද්‍ය ශිෂ්‍යාවක සමූහ දූෂණයට ලක් කිරීම සම්බන්ධයෙන් චෝදනා ලැබූ බාල වයස්කාර චූදිතයා වසර 03 ක් පුනරුත්ථාපන මධ්‍යස්ථානයක රඳවා තැබීමට නියෝග කර තිබෙනවා. ඒ, ඉන්දියාවේ බාල වයස්කාර අධිකරණය විසින් අදාළ නඩුවේ තීන්දුව අද ප්‍රකාශයට පත්කරමින්. වයස අවුරුදු 17 ක්ව තිබියදී ඔහු සම්බන්ධ වූ මෙම සිද්ධියේදී ස්ත්‍රී දූෂණය, මිනී මැරීම සහ අපරාධයේ සාක්ෂි විනාශ කිරීම යන චෝදනා එල්ල වී තිබුණා. සිද්ධියේ අනෙක් සැකකරුවන් පිළිබද නඩු විභාගය අධිවේගී අධිකරණයක සිදුකෙරෙන අතර, එහි තීන්දුව ද නුදුරේදීම ප්‍රකාශයට පත් කෙරෙනු ඇතැයි අපේක්ෂිතයි.",
       "URL": "https://www.hirunews.lk/66251/දිල්ලි-සමූහ-දූෂණයේ-බාලවයස්කරුට-දඬුවම්-නියම-වෙයි",
       "Category": "International News",
       "Parent URL": "https://www.hirunews.lk/international-news.php?pageID=808"
}