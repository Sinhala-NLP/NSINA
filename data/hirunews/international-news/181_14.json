{
       "Source": "hirunews",
       "Timestamp": "Wednesday, 20 May 2020 - 7:35",
       "Headline": "ඇමරිකාවෙන් පී.සී.ආර්. පරීක්ෂණ මිලියන 13 ක්",
       "News Content": "ඇමරිකා එක්සත් ජනපදය තුළ කොරෝනා ආසාදිතයන් හඳුනාගැනීම සඳහා සිදුකරන පී.සී.ආර්. පරීක්ෂණ ප්‍රමාණය තවදුරටත් ඉහළ නැංවීමට කටයුතු කරන බව ජනාධිපති ඩොනල්ඩ් ට්‍රම්ප් ප්‍රකාශ කළා.\nසිය රට සිදුකරන පරීක්ෂණවල ගුණාත්මක භාවය ඉහළ මට්ටමක පවතින බැවින් රෝගීන් වාර්තාවීමද ඉහළ ගොස් ඇති බවයි ඔහු කියා සිටියේ.\nමේ වනවිට එරට පී.සී.ආර්. පරීක්ෂණ මිලියන 13 කට අධික සංඛ්‍යාවක් සිදුකර තිබෙනවා. එමෙන්ම මෙම පරීක්ෂණ නොකඩවා තවදුරටත් සිදුකරන බවයි ඔහු  කියා සිටියේ.\nඑමෙන්ම පෙර දිනයට සාපේක්ෂව ඇමරිකාවේ නව මරණ සංඛ්‍යාවේ ඉහළ යෑමක් දක්නට ලැබෙන අතර, එය දැක්වුණේ 1,552 ක් ලෙසයි.\nඒ අනුව ඇමරිකාවේ සමස්ත මරණ සංඛ්‍යාව 93,533 ක් දක්වා ඉහළ ගොස් ඇති අතර, නව ආසාදිතයන් 20,289 ක් සමඟ එරට සමස්ත ආසාදිතයන් සංඛ්‍යාව දැක්වුනේ 15 ලක්ෂ 70,583 ක් ලෙසයි.\nඑමෙන්ම බ්‍රසීලයේ නව මරණ 1,130 ක් සමඟ සමස්ත මරණ සංඛ්‍යාව 17,983 ක් ලෙස දැක්වුණා.\nඑරට සමස්ත ආසාදිතයන් සංඛ්‍යාව දෙලක්ෂ 71,885 ක් ලෙසයි වාර්තාවන්නේ.",
       "URL": "https://www.hirunews.lk/241095/ඇමරිකාවෙන්-පී-සී-ආර්-පරීක්ෂණ-මිලියන-13-ක්",
       "Category": "International News",
       "Parent URL": "https://www.hirunews.lk/international-news.php?pageID=181"
}