{
       "Source": "hirunews",
       "Timestamp": "Saturday, 12 October 2013 - 14:57",
       "Headline": "මලාලා ධවල මන්දිරයේදී ඔබාමා හමුවෙයි.",
       "News Content": "පාකිස්ථානයේ කාන්තා අධ්‍යාපනය වෙනුවෙන් හඬ නැගීම නිසා තලෙයිබාන් වෙඩි පහරට ලක් වූ මලාලා යූසුෆායි ධවල මන්දිරයේදී ඇමෙරිකානු ජනාධිපති බැරැක් ඔබාමා හමුවී තිබෙනවා. ඔබාමාගේ ආරාධනයෙන් ධවල මන්දිරයට ගිය 16 හැවිරිදි මලාලා, මිෂෙල් ඔබාමා සහ ඔබාමාගේ දියණියන් සමඟ ද සුහද පිළිසඳරක නිරත වුණා. කාන්තා අධ්‍යාපනය වෙනුවෙන් ඇය නැගූ හඬට ජනාධිපති ඔබාමා තුති පිදූ බවයි ඇමෙරිකානු වාර්තා සඳහන් කළේ. මලාලා යූසුෆායිට මානව හිමිකම් වෙනුවෙන් පිරිනැමෙන යුරෝපීය ශකරොව් තිලිණය ගිය සතියේ හිමිවූ අතර, මෙවර නොබෙල් සාම ත්‍යාගය හිමිකර ගැනීමට ද ආසන්න වුණා.",
       "URL": "https://www.hirunews.lk/69153/මලාලා-ධවල-මන්දිරයේදී-ඔබාමා-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=795"
}