{
       "Source": "hirunews",
       "Timestamp": "Sunday, 21 August 2016 - 10:16",
       "Headline": "සිරියානු යුද්ධයේ රුදුරු බව ලොවට කියා පෑ දරුවාගේ සොහොයුරා මියයයි",
       "News Content": "සිරියාවේ - ඇලෙප්පෝහි බෝම්බ ප්‍රහාර වලට ගොදුරු වී ලෙයින් නැහැවී සිටියදී ඡායාරූපගත කළ ඔම්රාන් ඩක්නීෂ්ගේ වැඩිමහල් සොහොයුරා තවත් බෝම්බ ප්‍රහාරයකට ගොදුරු වී ජීවිතක්ෂයට පත්වී තිබෙනවා.\nසිරියානු සහෝදරත්ව ව්‍යාපාරය සදහන් කළේ දස හැවිරිදි අලි ඩක්නීෂ් මෙලෙස සිරියානු රජයේ හෝ රුසියානු ගුවන් ප්‍රහාරවලට ගොදුරු වී මියගොස් ඇති බවයි.\nඔහුගේ සොහොයුරු ඔම්රාන්ගේ ඡායාරූපය සමාජ ජාල වෙබ් අඩවි ඔස්සේ බෙහෙවින් ප්‍රචාරය වූ අතර, ඔහු සිරියානු යුද්ධයේ රුදුරු බවේ සංකේතයක් ලෙසයි  දැන් හැදින්වෙන්නේ.\nසිරියාවේ වාණිජ සහ කර්මාන්ත අගනුවර ලෙස පැවති ඇලෙප්පෝ මේ වනවිට ජනාධිපති අසාද්ට එරෙහි කැරලිකරුවන් අතර පවතින අතර එය වෙත අඛන්ඩව ප්‍රහාර දියත් කෙරෙනවා.",
       "URL": "https://www.hirunews.lk/141117/සිරියානු-යුද්ධයේ-රුදුරු-බව-ලොවට-කියා-පෑ-දරුවාගේ-සොහොයුරා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=596"
}