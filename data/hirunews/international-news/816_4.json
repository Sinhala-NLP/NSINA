{
       "Source": "hirunews",
       "Timestamp": "Monday, 05 August 2013 - 17:37",
       "Headline": "තෙන්ඩුල්කාර් ඉන්දීය රාජ්‍ය සභාවේ.",
       "News Content": "ඉන්දීය රාජ්‍ය සභාවේ ගරු මන්ත්‍රීවරයෙකු ලෙස තේරී පත්වූ ඉන්දියාවේ සුපිරි ක්‍රිකට් ක්‍රීඩක සචින් තෙන්ඩුල්කාර් අද මුල්වරට රාජ්‍ය සභා රැස්වීමකට සහභාගි වුණා. සාමාජිකයන් 250 දෙනෙකුගෙන් යුත් ඉන්දීය රාජ්‍ය සභාවට විවිධ ක්ෂේත්‍රයන්හි විශේෂ කුසලතා දැක්වූ කිහිප දෙනෙකු ද ඉන්දීය ජනාධිපතිවරයා විසින් පත් කරනු ලබනවා. ඒ අනුවයි තෙන්ඩුල්කාර් ඉන්දීය රාජ්‍ය සභාවට අද පැමිණියේ. පාර්ලිමේන්තු මන්ත්‍රීවරයෙකු වශයෙන් තේරී පත්වූ ප්‍රථම ක්‍රියාකාරී ක්‍රීඩකයා ලෙස තෙන්ඩුල්කාර් පසුගිය වසරේ ජුනි 4 වන දා දිවුරුම් දුන්නා. ඒ පාලක කොංග්‍රස් පක්ෂ ජාතික ලැයිස්තුවෙන්.",
       "URL": "https://www.hirunews.lk/64475/තෙන්ඩුල්කාර්-ඉන්දීය-රාජ්‍ය-සභාවේ",
       "Category": "International News",
       "Parent URL": "https://www.hirunews.lk/international-news.php?pageID=816"
}