{
       "Source": "hirunews",
       "Timestamp": "Saturday, 23 May 2015 - 12:17",
       "Headline": "මියන්මාරය සංක්‍රමණිකයන් මුදා ගැනීමේ මෙහෙයුමට",
       "News Content": "මියන්මාරය අතැර පළා යන රොහින්ග්‍යා මුස්ලිම්වරුන් බේරා ගැනීමේ මෙහෙයුමට එරට නාවික හමුදාව ඊයේ ප්‍රථමවරට එක්වුණා. ඒ, මුහුදට පිවිසි සංක්‍රමණිකයන් විශාල පිරිසක් අනතුරට ලක්විය හැකි බවට ජගත් සංවිධානය විසින් අනතුරු ඇඟවීමෙන් පසුවයි. මියන්මාරයේ රකීනේ ප්‍රාන්තයට ඔබ්බෙන් වූ මුහුදේදී සංක්‍රමණික බෝට්ටු දෙකක් සොයා ගත් බවත්, ඒවායේ සිටි බෙංගාලිවරුන් 200කට අධික පිරිසක් බේරා ගත් බවත් මියන්මාර නාවික හමුදාව ප්‍රකාශ කළා. මියන්මාරයේ වෙසෙන මිලියන 1.3ක් පමණ වන රොහින්ග්‍යා මුස්ලිම්වරුන් මියන්මාරය හදුන්වන්නේ බෙංගාලින් ලෙසයි. වසර දහසකට පමණ පෙර වෙළදාමට පැමිණ පදිංචි වූ මුස්ලිම්වරුන්ගෙන් පැවතෙන රොහින්ග්‍යා ජන කොටස මියන්මාරය තම රටේ පුරවැසියන් ලෙස සලකන්නේ නැහැ.",
       "URL": "https://www.hirunews.lk/110019/මියන්මාරය-සංක්‍රමණිකයන්-මුදා-ගැනීමේ-මෙහෙයුමට",
       "Category": "International News",
       "Parent URL": "https://www.hirunews.lk/international-news.php?pageID=732"
}