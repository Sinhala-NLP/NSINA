{
       "Source": "hirunews",
       "Timestamp": "Tuesday, 11 January 2022 - 15:40",
       "Headline": "ජගත් සංවිධානය ඇෆ්ගනිස්ථානය වෙනුවෙන් ඩොලර් බිලියන 5ක් ඉල්ලයි",
       "News Content": "වසර 40ක් තිස්සේ විවිධ යුද ගැටුම්වලින් පීඩා විදි ඇෆ්ගනිස්ථානයේ මානුෂීය ඛේදවාචකයක් ඇතිවීම වළක්වාලීම සඳහා මේ වසරේදී ඇමරිකානු ඩොලර් බිලියන 5ක් පමණ අවශ්‍ය වන බව, එක්සත් ජාතීන්ගේ සංවිධානය පවසනවා.\nසාමාජික රටවල සහය පතමින් ජගත් සංවිධානය මෙලෙස ඉල්ලා ඇත්තේ, මෙතෙක් රටක් වෙනුවෙන් අපේක්ෂිත වැඩිම ආධාර මුදලයි.\nඇෆ්ගනිස්ථානය තුළ සිටින මිලියන 22ක් පමණ ජනතාවට මෙන්ම අසල්වැසි රටවල් 5ක අවතැන්වී සිටින තවත් මිලියන 5.7ක් ජනතාවට සහන සැලසීම සඳහා මෙම ආධාර අත්‍යාවශ්‍ය බව, එක්සත් ජාතීන්ගේ සහනාධාර ප්‍රධානී මාර්ටින් ග්‍රිෆිත්ස් ප්‍රකාශ කළා.",
       "URL": "https://www.hirunews.lk/293690/ජගත්-සංවිධානය-ඇෆ්ගනිස්ථානය-වෙනුවෙන්-ඩොලර්-බිලියන-5ක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=68"
}