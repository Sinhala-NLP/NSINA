{
       "Source": "hirunews",
       "Timestamp": "Sunday, 13 May 2018 - 10:03",
       "Headline": "පැරිසියේ යළිත් ත්‍රස්ත ප්‍රහාරයක්",
       "News Content": "ප්‍රංශයේ පැරිස් නුවර ප්‍රධාන ඔපෙරා රඟහල අසළ වීථියකදී ත්‍රස්ත සැකකරුවෙකු එල්ල කළ පිහි ප්‍රහාරයකින් එක් අයෙකු මියගොස් හතරදෙනෙකු තුවාල ලබා තිබෙනවා.\nසැකකරු පසුව ප්‍රංශ පොලිස් වෙඩි පහරින් ජීවිතක්ෂයට පත්වුණා.\nපැරිසියේ අවන්හල් සහ සිනමාහල් පිහිටි සුප්‍රකට ප්‍රදේශයකදියි ඊයේ (12) රාත්‍රියේ මෙම ප්‍රහාරය එල්ලවී ඇත්තේ.\nප්‍රංශ ජනාධිපති එම්මානුවෙල් මැක්‍රොන් ප්‍රකාශ කළේ ප්‍රංශයට යළිත් ලෙයින් වන්දි ගෙවීමට සිදුව ඇති බවයි.\nප්‍රහාරයේ වගකීම අයි.එස්. සංවිධානය විසින් පිළිගෙන ඇති අතර, ප්‍රංශයේ මෙවැනි ත්‍රස්ත ප්‍රහාරවලින් පසුගිය තුන්වසර තුළ මියගිය සංඛ්‍යාව 245 දක්වා ඉහළ යනවා.",
       "URL": "https://www.hirunews.lk/190616/පැරිසියේ-යළිත්-ත්‍රස්ත-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=367"
}