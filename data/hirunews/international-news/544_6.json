{
       "Source": "hirunews",
       "Timestamp": "Monday, 19 December 2016 - 16:01",
       "Headline": "ඇලෙප්පෝ නගරයෙන් සිවිල් වැසියන් ඉවත් කර ගැනීම යළි ඇරඹේ",
       "News Content": "සිරියාවේ නිරීක්ෂණ කටයුතු සඳහා සිය නියෝජිතයන් යැවිය යුතු ද යන්න පිළිබදව ජගත් සංවිධාන ආරක්ෂක මණ්ඩලය ඡුන්ද විමසීමකට සැරසෙද්දී ඇලෙප්පෝ නගරයෙන් සිවිල් වැසියන් ඉවත් කර ගැනීම අද යළි ආරම්භ වුණා.\nකැරළිකරුවන් සහ සිරියානු හමුදා අතර ඊයේ ඇති වූ උණුසුම් තත්ත්වයක් හේතුවෙන් මෙලෙස සිවිල් වැසියන් ඉවත් කර ගැනීම නතර වී තිබුණා.\nඑහෙත් එහි ෂියා ගම්මාන දෙකකින් ජනයා ඉවත් කර ගැනීම අද ආරම්භ වූ බවයි විදෙස් වාර්තා සදහන් කළේ.\nවසර 4ක් තිස්සේ සිරියානු කැරළිකරුවන් අත පැවැති ඇලෙප්පෝ නගරය ජනාධිපති අසාද්ගේ හමුදා විසින් දැන් යළි අත්පත් කරගෙන තිබෙනවා.",
       "URL": "https://www.hirunews.lk/150089/ඇලෙප්පෝ-නගරයෙන්-සිවිල්-වැසියන්-ඉවත්-කර-ගැනීම-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=544"
}