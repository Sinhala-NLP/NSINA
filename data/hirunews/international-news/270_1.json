{
       "Source": "hirunews",
       "Timestamp": "Saturday, 04 May 2019 - 12:59",
       "Headline": "තායිලන්තයේ නව රජු කිරුළු පළදී",
       "News Content": "තායිලන්තයේ මහා වජිරලොන්කෝන් රජුගේ තුන් දින මෞලි මංගල්‍යය අද ආරම්භ වූ අතර එහිදී ඔහු දස වන රාම රජු ලෙස කිරුළු පැළදීම සිදුවුණා.\nතායි රජ පෙළපතේ උරුමයක් වන කිලෝග්‍රෑම් 7.3ක් බරැති ජයග්‍රහණයේ කිරුළ 1782 වසරේදී පළ වන රාම රජු විසින් රනින් නිම කරන ලද්දක්.\nපසුව 4 වන රාම රජු විසින් ඊට දියමන්ති එක් කරනු ලැබුවා. මහා වජිරලොන්කෝන් රජුට තායිලන්තයේ කිරුළ උරුම වූයේ ඔහුගේ පියා වූ භූමිබෝල් අදුල්යාදෙච්, 2016 වසරේදී මිය යාමෙන් අනතුරුවයි.\n69 හැවිරිදි මහා වජිරලොන්කෝන් රජු සිය රාජාභිෂේක මංගල්‍යයට දින කිහිපයකට පෙර සිය දිගුකාලීන සහකාරිය වූ හිටපු ගුවන් සේවිකා සහ පෞද්ගලික ආරක්ෂක නිලධාරිනිය විවාහ කර ගත්තා.\nදැන් ඇය හැදින්වෙන්නේ සුතිදා රැජිණ ලෙසින්.",
       "URL": "https://www.hirunews.lk/215726/තායිලන්තයේ-නව-රජු-කිරුළු-පළදී",
       "Category": "International News",
       "Parent URL": "https://www.hirunews.lk/international-news.php?pageID=270"
}