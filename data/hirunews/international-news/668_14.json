{
       "Source": "hirunews",
       "Timestamp": "Sunday, 31 January 2016 - 11:11",
       "Headline": "සාම සාකච්ඡාවට සිරියානු විපක්ෂයත්",
       "News Content": "ජිනීවා නුවර පැවැත්වෙන සිරියානු සාම සාකච්ඡා සඳහා එරට ප්‍රධාන විපක්ෂ කණ්ඩායම අද එක්වී තිබෙනවා.\nඔවුන් මීට පෙර එම සාකච්ඡාවලින් ඉවත්ව සිටියේ සිරියානු රජයේ හමුදා ප්‍රහාර හේතුවෙන් සිරවී සිටින සිවිල් වැසියන්ට සහනසේවා නිසි පරිදි නොලැබෙන බවට චෝදනා කරමින්.\nකෙසේ නමුත්, ඔවුන් අද ජිනීවා නුවරට පැමිණ ඇති අතර, ජගත් සංවිධානයේ විශේෂ නියෝජිත ස්ටැෆන් මිස්තූරා මුණ ගැසෙනු ඇති.\nපස්වන වසරට පිවිසී ඇති සිරියානු යුද්ධයෙන් මේ වනවිට පුද්ගලයන් දෙලක්ෂ 50,000 කට වැඩි පිරිසක් ජීවිතක්ෂයට පත්ව ඇති අතර අවතැන් වූ සංඛ්‍යාව මිලියන 11 කට අධිකයි.",
       "URL": "https://www.hirunews.lk/125124/සාම-සාකච්ඡාවට-සිරියානු-විපක්ෂයත්",
       "Category": "International News",
       "Parent URL": "https://www.hirunews.lk/international-news.php?pageID=668"
}