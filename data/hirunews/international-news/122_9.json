{
       "Source": "hirunews",
       "Timestamp": "Saturday, 17 April 2021 - 15:22",
       "Headline": "බංග්ලාදේශයේ විරෝධතාවකට එල්ල වූ වෙඩි ප්‍රහාරයකින් 04 දෙනෙකු මරුට",
       "News Content": "චීන ආධාර යටතේ බංග්ලාදේශයේ පවත්වාගෙන යන ගල් අඟුරු බලාගාරයක සේවකයින් පිරිසක් සිදුකළ විරෝධතාවකට පොලීසිය එල්ල කළ වෙඩි ප්‍රහාරයකින් පුද්ගලයින් 04 දෙනෙකු ජීවිතක්ෂයට පත්ව තිබෙනවා.\nතවත් බොහෝ පිරිසක් තුවාල ලබා ඇති බවද විදෙස් මාධ්‍ය වාර්තා සඳහන් කළා.\nවැටුප් වැඩි කරන ලෙස ඉල්ලමින් පිරිස විරෝධතාවයේ නිරත වී ඇති අතර, පොලීසිය ප්‍රකාශ කරන්නේ අදාළ ගල් අඟුරු බලාගාරයට එම පිරිස පහරදීම හේතුවෙන් වෙඩි තැබීම සිදුකළ බවයි.",
       "URL": "https://www.hirunews.lk/268694/බංග්ලාදේශයේ-විරෝධතාවකට-එල්ල-වූ-වෙඩි-ප්‍රහාරයකින්-04-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=122"
}