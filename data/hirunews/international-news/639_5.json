{
       "Source": "hirunews",
       "Timestamp": "Tuesday, 03 May 2016 - 8:19",
       "Headline": "සිරියානු සටන් විරාමය බිඳ වැටෙන ලකුණු",
       "News Content": "සිරියාවේ ගැටුම් පාලනය කිරීමට නොහැකි තත්ත්වයට පත්වී ඇති අතර සටන් විරාමය රැක ගැනීම සඳහා දැඩි ප්‍රයත්නයක නිරත විය යුතු බව ඇමරිකානු රාජ්‍ය ලේකම් ජෝන් කෙරී පවසනවා.\nජිනිවා නුවර දී ජගත් සංවිධාන සහ අරාබි නියෝජිතයන් හමුවේ ඔහු කියා සිටියේ සිරියාවේ දෙවන විශාලතම නගරය වන ඇලෙප්පෝ හි ගැටුම් අවම කිරීම සඳහා ගෙන ඇති පියවරවලින් යම් ප්‍රතිඵල අත්වී තිබෙන බවයි.\nකෙසේ නමුත් පසුගිය දින 9 තුළ ඇලෙප්පෝ නගරයේ ගැටුම්වලින් පුද්ගලයන් 250කට වැඩි පිරිසක් ජීවිතක්ෂයට පත්වුණා.\nසිරියානු රජයට චෝදනා එල්ල වන ගුවන් ප්‍රහාරයකින් එහි රෝහලක පුද්ගලයන් 50 දෙනෙකු පමණ මිය යාමේ සිද්ධිය ද ඊට ඇතුළත්.\nකැරළිකරුවන් අත පවතින ඇලෙප්පෝ නගරයට රුසියානු සහ සිරියානු ගුවන් ප්‍රහාර එල්ල වන අතර රුසියාව කියා සිටින්නේ සටන් විරාමයට ඇතුළත් නොවන අල්කයිඩා අනුගාමික අල් - නුස්රා සන්නද්ධ කණ්ඩායම තම ඉලක්කය බවයි.\nකෙසේ නමුත් රුසියානු සහ සිරියානු ප්‍රහාර මුළුමනින්ම නතර කරන තුරු සටන් විරාමය පිළිපැදිය නොහැකි බව විපක්ෂ කණ්ඩායම් ප්‍රකාශ කර තිබෙනව",
       "URL": "https://www.hirunews.lk/132274/සිරියානු-සටන්-විරාමය-බිඳ-වැටෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=639"
}