{
       "Source": "hirunews",
       "Timestamp": "Friday, 24 June 2022 - 7:41",
       "Headline": "යුක්රේනයට යුරෝපා සංගමයේ සාමාජික අපේක්ෂකත්වය හිමිවේ",
       "News Content": "යුක්රේනයට සහ මෝල්ඩෝවා රාජ්‍යයට යුරෝපා සංගමයේ සාමාජිකත්ව අපේක්ෂක තත්ත්වය ලබා දී තිබෙනවා.\nයුරෝපා කවුන්සිලයේ සභාපති චාල්ස් මයිකල් මේ බව නිවේදනය කළ බවයි විදෙස් වාර්තා සඳහන් කළේ.\nපෙබරවාරි මාසයේ රුසියානු ආක්‍රමණයෙන් දින කිහිපයකට පසු ව යුක්රේනය යුරෝපා සාමාජිකත්වය සඳහා අයදුම් කළ අතර, එම ක්‍රියාවලිය වාර්තාගත වේගයක් පෙන්නුම් කළා.\nයුරෝපා කවුන්සිලයේ මෙම තීරණය ඓතිහාසික අවස්ථාවක් ලෙසයි එහි සභාපති චාල්ස් මයිකල් පෙන්වා දී ඇත්තේ.\nයුක්රේන ජනාධිපති වොලඩිමියර් සෙලෙන්ස්කි යුරෝපා සංගමයේ මෙම තීරණය ප්‍රශංසා කරමින් ට්විටර් සටහනක් තබා ඇති අතර, යුක්රේනයේ අනාගතය යුරෝපය තුළ බවයි එහි වැඩිදුරටත් දැක්වෙන්නේ.",
       "URL": "https://www.hirunews.lk/308032/යුක්රේනයට-යුරෝපා-සංගමයේ-සාමාජික-අපේක්ෂකත්වය-හිමිවේ",
       "Category": "International News",
       "Parent URL": "https://www.hirunews.lk/international-news.php?pageID=43"
}