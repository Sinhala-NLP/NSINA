{
       "Source": "hirunews",
       "Timestamp": "Monday, 14 December 2020 - 11:23",
       "Headline": "ඉන්දීය ගොවීන් රට පුරා උපවාසයක",
       "News Content": "නරේන්ද්‍ර මෝදි රජය විසින් හඳුන්වාදී ඇති නව කෘෂිකාර්මික නීතිවලට එරෙහිව ඉන්දීය ගොවීන් ආරම්භ කර ඇති දැවැන්ත විරෝධතා ව්‍යාපාරය මේ වනවිට උත්සන්න වී තිබෙනවා.\nදහස් සංඛ්‍යාත ඉන්දීය ගොවීන් පසුගිය නොවැම්බර් මාසයේ සිට මෙම නීතිවලට එරෙහිව විරෝධතා ක්‍රියාත්මක කෙරෙන අතර අද ඔවුන් පැය 09ක උපවාසයක නිරත වීමට නියමිතයි.\nමෝදි රජය විසින් සාකච්ඡා වට කිහිපයක් පැවැත්වුවද, ගොවි සංවිධාන පවසන්නේ මෙම නව නීති හකුලා ගන්නාතුරු සිය විරෝධතාව අත්නොහරින බවයි.\nඔවුන් ඊයේ නවදිල්ලියේ මහා මාර්ගය ද අවහිර කළා.\nමෝදි රජයේ නව කෘෂිකාර්මික නීති මගින් සිය නිෂ්පාදන වල මිල සුරක්ෂිතතාව අවසන් වන අතර, පෞද්ගලික අංශයට කෘෂිකාර්මික ක්ෂේත්‍රයට ඍජුව අවතීර්ණ වීමට හැකිවන බව ඉන්දීය ගොවීන්ගේ අදහසයි.",
       "URL": "https://www.hirunews.lk/256986/ඉන්දීය-ගොවීන්-රට-පුරා-උපවාසයක",
       "Category": "International News",
       "Parent URL": "https://www.hirunews.lk/international-news.php?pageID=148"
}