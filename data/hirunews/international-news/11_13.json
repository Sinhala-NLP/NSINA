{
       "Source": "hirunews",
       "Timestamp": "Saturday, 26 August 2023 - 7:48",
       "Headline": "මැඩගස්කරයේ තෙරපීමකින් 13 ක් මරුට",
       "News Content": "මැඩගස්කරයේ ක්‍රීඩා උළෙලක සමාරම්භක අවස්ථාවකදී සිදුවූ තෙරපීමකින් 13 දෙනෙකු මියගොස් 108 දෙනෙකු තුවාල ලබා තිබෙනවා.\nඇන්ටනානාරිවෝ අගනුවර පැවති මෙම ක්‍රීඩා උළෙලට 50,000 කට ආසන්න පිරිසක් එක්ව සිටි බවටයි වාර්තා වන්නේ.\nමියගිය සහ තුවාල ලැබූ සංඛ්‍යාව තවදුරටත් ඉහළ යා හැකි බව මෙම අවස්ථාවට එක්ව සිටි රතු කුරුස සංවිධානයේ නියෝජිතයින් ප්‍රකාශ කර තිබෙනවා.\nසෑම වසර හතරකටම වරක් පැවැත්වෙන ඉන්දීය සාගර දූපත් ක්‍රීඩා උළෙළේ සමාරම්භක අවස්ථාවේදී මෙම අනතුර සිදුව ඇති අතර, බහුවිධ ක්‍රීඩාවලින් සමන්විත මෙය ලබන මස 3 වනදා දක්වා පැවැත්වීමට නියමිතයි.",
       "URL": "https://www.hirunews.lk/346128/මැඩගස්කරයේ-තෙරපීමකින්-13-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=11"
}