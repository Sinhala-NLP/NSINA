{
       "Source": "hirunews",
       "Timestamp": "Saturday, 10 January 2015 - 8:54",
       "Headline": "පැරිස් ඝාතනයේ ත්‍රස්තයන් පොලිස් වෙඩි පහරින් මිය යයි.",
       "News Content": "මහම්මත්තුමාට අපහාස වන අන්දමේ කාටූන් පළ කළ පැරීසියේ සඟරාවක කාටූන් ශිල්පීන් ඇතුළු 12 දෙනෙකු ඝාතනය කළ ත්‍රස්තවාදීන් 3 දෙනෙකු ප්‍රංශ පොලිස් වෙඩි පහරින් ඊයේ (09) ජීවිතක්ෂයට පත්වුණා. ඔවුන් පසුගිය බදාදා සිදුවූ එම ඝාතනයෙන් පසු පළා ගිය අතර ඊයේ යුදෙව් වෙළද සංකීර්ණයක ප්‍රාණ ඇපකරුවන් රදවා ගැනීමෙන් අනතුරුවයි පොලීසිය එහි කඩා වැදුණේ. ස්ථාන දෙකකදී ත්‍රස්තයන් ප්‍රාණ ඇපකරුවන් රදවාගෙන සිටි අතර ඔවුන් බේරා ගැනීමේ මෙහෙයුමේදී ප්‍රාණ ඇපකරුවන් 4 දෙනෙකු ද ජීවිතක්ෂයට පත්වුණා. කෙසේ නමුත් ප්‍රංශ නීතිපතිවරයා සදහන් කළේ මෙහෙයුම ආරම්භකිරීමට පෙර ත්‍රස්තයන් ප්‍රාණ ඇපකරුවන්ට වෙඩි තබා තිබූ බවයි.",
       "URL": "https://www.hirunews.lk/100960/පැරිස්-ඝාතනයේ-ත්‍රස්තයන්-පොලිස්-වෙඩි-පහරින්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=769"
}