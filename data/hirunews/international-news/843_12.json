{
       "Source": "hirunews",
       "Timestamp": "Friday, 03 May 2013 - 19:35",
       "Headline": "බොස්ටන් බෝම්බකරුවන්ගේ ඉලක්කය ඇමරිකානු නිදහස් උළෙලයි.",
       "News Content": "බොස්ටන් බෝම්බ ප්‍රහාරයට සම්බන්ධ සැකකරුවන්ගේ ප්‍රධාන ඉලක්කය වී ඇත්තේ ජුලි 4 වන දා පැවැත්වෙන ඇමරිකානු නිදහස් දින උළෙලට ප්‍රහාර එල්ල කිරීම බව මේ වන විට අනාවරණය වී තිබෙනවා. බොස්ටන් බෝම්බ ප්‍රහාරය සම්බන්ධයෙන් අත්අඩංගුවට ගත් සැකකරු වන සෝකා සානෙව්ගෙන් සිදුකළ ප්‍රශ්න කිරීම්වලදියි මෙම තොරතුරු අනාවරණය වී ඇත්තේ. තමන් අපේක්ෂා කළ කාලයට ප්‍රථමයෙන් බෝම්බ නිෂ්පාදනය කර ගැනීමට හැකි වූ නිසා බොස්ටන් මැරතන් තරගය අවසානයේ ඒවා පුපුරුවා හැරි බව ද ඔහු සදහන් කළේ යැයි විදෙස් වාර්තා කියා සිටියා.",
       "URL": "https://www.hirunews.lk/58290/බොස්ටන්-බෝම්බකරුවන්ගේ-ඉලක්කය-ඇමරිකානු-නිදහස්-උළෙලයි",
       "Category": "International News",
       "Parent URL": "https://www.hirunews.lk/international-news.php?pageID=843"
}