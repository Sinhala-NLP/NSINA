{
       "Source": "hirunews",
       "Timestamp": "Friday, 18 January 2013 - 13:04",
       "Headline": "සෝමාලියාව ඇමෙරිකාව පිළිගනී.",
       "News Content": "විසි වසරකට පසු ප්‍රථම වතාවට අප්‍රිකානු සෝමාලියා රජය නිල වශයෙන් පිළිගැනීමට ඇමරිකාව තීරණය කර තිබෙනවා. එමගින් අප්‍රිකානු අඟ ප්‍රදේශයේ පිහිටි සෝමාලියාවට ඇමරිකානු ආධාර නැවතත් ලබාදීමට හැකිවනු ඇති. එක්සත් ජනපද රාජ්‍ය ලේකම් හිලරි ක්ලින්ටන් වොෂිංටනයේදී ඊයේ මේ බව ප්‍රකාශයට පත් කළේ සෝමාලි ජනාධිපති හසාන් ෂෙයික් මොහොමඞ් සමග පැවැත්වූ සාකච්ඡාවෙන් අනතුරුවයි. 1991 වසරේදී සෝමාලියාවේ ආඥාදායක මොහොමඞ් සෙයිඞ් බාරේ බලයෙන් පහ කිරීමෙන් පසු පසුගිය වසරේ මුල්වරට පැවති මැතිවරණයෙන් වත්මන් ජනපතිවරයා බලයට පත්වුණා. ඔහුගේ රජය අල්කයිඩා අනුබද්ධ සංවිධානයක් වන අල්ෂබාබ් සටන්කාමීන් සමග තීරණාත්මක සටනකට එළඹ සිටිනවා. ඇමෙරිකාව, සෝමාලියාව සමග විරසක වූයේ 1993 වසරේ ඇමෙරිකානු බ්ලැක් හෝක් ප්‍රහාරක හෙලිකොප්ටර් යානයක් මෝගඩිෂු අගනුවරදී බිම හෙලා එහි සිටි ඇමෙරිකානු සෙබලූන් 18 දෙනෙකු ජීවිතක්ෂයට පත්වීමේ සිද්ධියත් සමඟයි.",
       "URL": "https://www.hirunews.lk/51658/සෝමාලියාව-ඇමෙරිකාව-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=870"
}