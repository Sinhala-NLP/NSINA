{
       "Source": "hirunews",
       "Timestamp": "Wednesday, 06 December 2017 - 21:05",
       "Headline": "ලබන වසරේ ජනපතිවරණයට තරග කරන බව ව්ලැද්මීර් පුටින් කියයි",
       "News Content": "මීළග ජනාධිපතිවරණයට තරග කිරීමට බලාපොරොත්තු වන බව රුසියානු ජනාධිපති ව්ලැද්මීර් පුටින් පවසනවා.\nමෝටර් රථ කර්මාන්ත ශාලාවක සේවකයන් පිරිසක් අමතමින් රුසියානු ජනාධිපතිවරයා කියාසිටියේ ලබන වසරේ පැවැත්වෙන ජනාධිපතිවරණයට තමා තරග කරන බවයි.\n2000 වසරේ සිට රුසියාවේ ජනාධිපති ධුරය හොබවන පුටින් ලබන වසරේ මැතිවරණයෙන් ජයග්‍රහණය කළ හොත් ඔහුට 2024 වසර දක්වා රුසියාව පාලනය කිරීමේ අවස්ථාව හිමිවනවා.\nමේ අතර රුසියානු රූපවාහිනී ජනමාධ්‍යවේදිනියක ද ජනාධිපතිවරණයට තරග කරන බවට මේ වන විටත් ප්‍රකාශකර ඇති බවයි විදෙස් පුවත් සේවා කියාසිටියේ.\nරුසියානු විපක්ෂ නායකයාට මෙම මැතිවරණය තරග කිරීම තහනම් කර ඇත්තේ ඔහුට එල්ලවී ඇති චෝදනා හේතුවෙන්.\nමේ අනුව ලබන වසරේ පැවැත්වෙන ජනපතිවරණයෙන් වත්මන් ජනපති ව්ලැද්මීර් පුටින් ජයගනු ඇති බවටයි විචාරකයන් පෙන්වා දෙන්නේ.",
       "URL": "https://www.hirunews.lk/177768/ලබන-වසරේ-ජනපතිවරණයට-තරග-කරන-බව-ව්ලැද්මීර්-පුටින්-කියයි",
       "Category": "International News",
       "Parent URL": "https://www.hirunews.lk/international-news.php?pageID=415"
}