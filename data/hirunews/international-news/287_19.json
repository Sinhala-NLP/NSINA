{
       "Source": "hirunews",
       "Timestamp": "Sunday, 24 February 2019 - 8:26",
       "Headline": "ඉන්දියාවේ විෂ මත්පැන් මරණ 100 ඉක්මවයි - 200 ක් රෝහලේ",
       "News Content": "විෂ මත්පැන් පානය කිරීම නිසා ඊසානදිග ඉන්දියාවේ ඇසෑම් ප්‍රාන්තයේ තේ වතු කම්කරුවන් 102 කු මේ වනවිට මරුමුවට පත්වී ඇති බව ඉන්දීය මාධ්‍ය සඳහන් කළා.\nතවත් 200 කට අධික පිරිසක් රෝහල් ගතකර ඇති බවයි ප්‍රාන්ත රජයේ අමාත්‍යවරයෙකු ඊයේ ප්‍රකාශ කළේ.\nමෙම මරණ වාර්තාවන්නේ උත්තරාඛාන්ද් සහ උත්තර් ප්‍රදේශ් ප්‍රාන්තවල විෂ මත්පැන් පානය කර 100 කට අධික පිරිසක් මියගොස් සති දෙකක් ගතවීමටත් පෙරයි.\nනවතම සිද්ධිය සම්බන්ධයෙන් පුද්ගලයන් 12 දෙනෙකු අත්අඩංගුවට ගෙන තිබෙනවා.\nඇසෑම් සෞඛ්‍ය අමාත්‍ය බිස්වා ෂර්මා කියා සිටියේ විෂ මත්පැන්වලට ගොදුරුවූ තේ වතු කම්කරුවන් පිළිබඳව තවදුරටත් වාර්තාවෙමින් පවතින බවයි.",
       "URL": "https://www.hirunews.lk/211070/ඉන්දියාවේ-විෂ-මත්පැන්-මරණ-100-ඉක්මවයි-200-ක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=287"
}