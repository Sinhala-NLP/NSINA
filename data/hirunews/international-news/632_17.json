{
       "Source": "hirunews",
       "Timestamp": "Sunday, 22 May 2016 - 8:27",
       "Headline": "රෝනු සුළි සුළඟ නිසා බංග්ලාදේශයේ පන් ලක්ෂයක් අවතැන්",
       "News Content": "බෙංගාල බොක්කේ හටගත් රෝනු සුළි සුළඟ කඩාවැදීමත් සමඟ බංග්ලාදේශයේ පන් ලක්ෂයකට අධික පිරිසක් සිය නිවෙස්වලින් පළාගොස් තිබෙනවා.\nඊයේ උදෑසන සිට සුළි සුළඟත් සමඟ බංග්ලාදේශයේ දකුණුදිග වෙරළාශ්‍රිත ප්‍රදේශවල ජල ගැලීම් සහ නායයෑම් තත්ත්වයක් දක්නට ලැබුණු අතර, නිවාස රැසක් ජලයෙන් යටවූ බව සඳහන්.\nපුද්ගලයන් 24 දෙනෙකු අවම වශයෙන් ජීවිතක්ෂයට පත්වී ඇති අතර, නිවෙස්වලින් අවතැන්වූ පිරිස් ආරක්ෂිත ස්ථාන වෙත යොමු කිරීමට බංග්ලාදේශ රජය පියවර ගෙන තිබෙනවා.\nසුළි සුළඟත් සමඟ බංග්ලාදේශයේ චිතගොන් ප්‍රදේශය කේන්ද්‍ර කොටගෙන දැඩි වර්ෂාපතනයක් හටගෙන ඇති අතර, සිදුවූ හානිය ඇගයීම සඳහා දින කිහිපයක් ගතවනු ඇතැයි විශ්වාස කෙරෙනවා.",
       "URL": "https://www.hirunews.lk/133738/රෝනු-සුළි-සුළඟ-නිසා-බංග්ලාදේශයේ-පන්-ලක්ෂයක්-අවතැන්",
       "Category": "International News",
       "Parent URL": "https://www.hirunews.lk/international-news.php?pageID=632"
}