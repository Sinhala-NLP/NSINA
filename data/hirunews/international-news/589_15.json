{
       "Source": "hirunews",
       "Timestamp": "Monday, 05 September 2016 - 18:54",
       "Headline": "චීනයේදී ඔබාමා පුටින් හමුවක්",
       "News Content": "ජී - 20 සමුළුවට සහභාගි වීම සදහා ගොස් සිටින ඇමරිකානු ජනාධිපති බැරැක් ඔබාමා සහ රුසියානු ජනාධිපති ව්ලැදිමීර් පුටින් අතර හමුවක් චීනයේ හැන්ෂු හි දී අද සිදුවී තිබෙනවා.\nරුසියානු - ක්‍රෙම්ලනයේ ප්‍රකාශකයෙකු සදහන් කළේ එහිදී නායකයන් දෙදෙනා සිරියාව සහ යුක්රේනය පිළිබදව පුළුල් සාකච්ඡාවක නිරත වූ බවයි.\nමේ අතර, ජී - 20 සමුළුවට සහභාගි වන දකුණු කොරියානු ජනාධිපතිනි පාර්ක් ගුවෙන් හේ, චීන ජනාධිපති ෂී ජිං පින් අද මුණ ගැසුණා.\nචීන ජනාධිපතිවරයා එහිදී ඇය වෙත පවසා ඇත්තේ දකුණු කොරියාවේ තාඩ් මිසයිල ආරක්ෂණ පද්ධතිය ස්ථාපිත කිරීමට චීනය දැඩි විරෝධය පළ කරන බවයි.\nඋතුරු කොරියාවෙන් එල්ල විය හැකි න්‍යෂ්ටික ප්‍රහාරයකට මුහුණදීම සදහා එම මිසයිල ආරක්ෂණ පද්ධතිය සවි කරන බව දකුණු කොරියාව ප්‍රකාශ කළා.\nඋතුරු කොරියාව අද දිනයේදී ද සිය නැගෙනහිර වෙරළ තීරයේදී බැලිස්ටික් මිසයිල 3 ක් අත්හදා බැලූවේ ජගත් සංවිධාන සම්මුතීන් උල්ලංඝනය කරමින්.",
       "URL": "https://www.hirunews.lk/142310/චීනයේදී-ඔබාමා-පුටින්-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=589"
}