{
       "Source": "hirunews",
       "Timestamp": "Sunday, 28 November 2021 - 15:31",
       "Headline": "තායිලන්තයේ වඳුරු සැණකෙලිය නැවතත්",
       "News Content": "මධ්‍යම තායිලන්තයේ ලොප්බූරි ප්‍රදේශයේ වාර්ෂිකව පැවැත්වෙන වඳුරු සැණකෙලිය දැන් ක්‍රියාත්මකයි.\nගෝලීය වසංගතය හේතුවෙන් පසුගිය වසර දෙකේදී එය පැවැත්වීමට හැකි වූයේ නැහැ.\nමැකාක් ලෙස හැදින්වෙන දිගු වලිගයක් සහිත වඳුරු විශේෂයක් මෙම ප්‍රදේශයේ වාසය කරන අතර අද සැණකෙළිය සඳහා සිය දහස් ගණන් වඳුරන් පැමිණ ඇති ඇති බව සඳහන්.\nසැණකෙළිය පැවැත්වෙන්නේ වඳුරන්ට විවිධාකාරයේ පළතුරු පිරිනමමින්.\nඒ සඳහා සංචාරකයන් විශාල පිරිසක් පැමිණ සිටි බව ද විදෙස් වාර්තා සඳහන් කළා.\nඅද වඳුරු සැණකෙලියේ විශේෂ පළතුර වූයේ දූරියන් මිලෙන් අධික වුවත් සංචාරකයන් ඒවා මිලදී ගෙන වඳුරන්ට පිරිනැමූ බව වාර්තා වුණා.\nමෙවර සැණකෙලියෙන් උපයන මුදලින් ආබාධිත පුද්ගලයන්ට රෝද පුටු පිරිනැමීමට සංවිධායකයන් අදහස් කරනවා.\nගෝලීය වසංගතයෙන් පසු සංචාරකයන් සඳහා මුලින්ම විවෘත වූ රටක් වන තායිලන්තයට නොවැම්බරයේදී ලක්ෂයකට අධික විදෙස් සංචාරකයන් පැමිණ තිබෙනවා.",
       "URL": "https://www.hirunews.lk/289448/තායිලන්තයේ-වඳුරු-සැණකෙලිය-නැවතත්",
       "Category": "International News",
       "Parent URL": "https://www.hirunews.lk/international-news.php?pageID=77"
}