{
       "Source": "hirunews",
       "Timestamp": "Tuesday, 11 December 2018 - 1:58",
       "Headline": "ජම්මු කාශ්මීර ආණ්ඩුකාරවරයාගේ තීරණයක් අභියෝගයට ලක්කරමින් ගොනු වූ පෙත්සමක් ඉන්දීය ශ්‍රේෂ්ඨාධිකරණය ප්‍රතික්ෂේප කරයි",
       "News Content": "ඉන්දියාවේ ජම්මු කාශ්මීර ප්‍රාන්ත සභාව විසුරුවා හැරීමට ආණ්ඩුකාරවරයා ගත් තීරණය අභියෝගයට ලක්කරමින් ගොනු කළ පෙත්සම එරට ශ්‍රේෂ්ඨාධිකරණය ප්‍රතික්ෂේප කළා.\nජම්මු කාශ්මීරයේ ආණ්ඩු බලය වෙනුවෙන් පාර්ශ්ව දෙකක් අයිතිවාසිකම් කීමත් සමඟ ඇති වූ දේශපාලන ව්‍යාකූලත්වය අවසන් කිරීමේ අරමුණින් ආණ්ඩුකාරවරයා ප්‍රාන්ත සභාව විසුරුවා හැරීමට කටයුතු කරනු ලැබුවේ නොවැම්බර් 21 වැනිදායි.\nකෙසේ වෙතත් එය අභියෝගයට ලක්කරමින් භාරතීය ජනතා පක්ෂ මන්ත්‍රීවරයෙකු ශ්‍රේෂ්ඨාධිකරණය හමුවේ පෙත්සමක් ගොනු කළා.\nප්‍රාන්ත සභාව විසුරුවා හැරීමට ආණ්ඩුකාරවරයා ගත් තීන්දුව නීති විරෝධී හා අත්තනෝමතික එකක් බැවින් එය අත්හිටුවන ලෙසත් සභාව තුළ බහුතරය විමසීම සඳහා ආණ්ඩුකාරවරයාට නියෝග කරන ලෙසත් පෙත්සම්කාර පාර්ශ්වය එමගින්\nඉල්ලා සිටියා.\nකෙසේ වෙතත් අද එය විභාගයට ගත් අගවිනිසුරු රන්ජන් ගෝගි ප්‍රමුඛ විනිසුරු මඩුල්ල තීන්දු කළේ ආණ්ඩුකාරවරයාගේ තීරණයට මැදිහත්වීමට තමන් අපේක්ෂා නොකරන බැවින් අදාළ පෙත්සම් ප්‍රතික්ෂේප කිරීමටයි.",
       "URL": "https://www.hirunews.lk/205898/ජම්මු-කාශ්මීර-ආණ්ඩුකාරවරයාගේ-තීරණයක්-අභියෝගයට-ලක්කරමින්-ගොනු-වූ-පෙත්සමක්-ඉන්දීය-ශ්‍රේෂ්ඨාධිකරණය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=309"
}