{
       "Source": "hirunews",
       "Timestamp": "Monday, 29 July 2019 - 14:56",
       "Headline": "වසරේ ස්වභාවික සම්පත් අදින් අවසන්",
       "News Content": "මිහිමත වෙසෙන මුළු ජන කොටස සඳහා මේ වසර තුළ භාවිත කළ හැකි ජලය, පස සහ පිරිසිදු වාතය ඇතුළු ස්වභාවික සම්පත් කෝටාව අදින් අවසන් වන බව ගෝලීය පිය සටහන් ජාලය පෙන්වා දෙනවා.\nමෙම පාරිසරික සංවිධානය මගින් 1986 වසරේ සිට මෙලෙස වසරක් තුළ දී මිනිසාට භාවිත කළ හැකි ස්වභාවික සම්පත් ප්‍රමාණය ගණනය කර එය අවසන් වන දිනය ප්‍රකාශයට පත් කළා.\nඑය පසුගිය 20 වසර තුළ මාස දෙකකින් පමණ ඉදිරියට පැමිණ තිබෙනවා.\nඒ අනුව එම දිනය කඩිනමින්ම එළඹී ඇත්තේ මේ වසරේදියි.\nමෙතැන් පටන් මිහිමත වෙසෙන ජනතාවට අවශ්‍ය ස්වභාවික සම්පත් සඳහා පෘථිවිය මෙන් 1.75ක වපසරියක් අවශ්‍ය බවයි ඇමරිකාවේ කැලිෆෝනියා ප්‍රාන්තයේ  ඕක්ලන්ඞ් හි මූලස්ථානය පිහිටි ගෝලීය පිය සටහන් ජාලය පෙන්වා දෙන්නේ.",
       "URL": "https://www.hirunews.lk/221259/වසරේ-ස්වභාවික-සම්පත්-අදින්-අවසන්",
       "Category": "International News",
       "Parent URL": "https://www.hirunews.lk/international-news.php?pageID=248"
}