{
       "Source": "hirunews",
       "Timestamp": "Friday, 17 April 2015 - 9:34",
       "Headline": "ආගමික ගැටුමකින් කිතුණුවන් 12 ක් මුහුදට",
       "News Content": "ඉතාලිය බලා ගිය නීතිවිරෝධී සංක්‍රමණික බෝට්ටුවක සිටි අප්‍රිකානු සංක්‍රමණිකයන් අතර ආගමික ගැටුමක් ඇතිවී තිබෙනවා. ගානාවේ සහ නයිජීරියාවේ සංක්‍රමණිකයන් පිරිසක් මෙලෙස ඇතිකරගත් ගැටුමේදී එහි සිටි ක්‍රිස්තියානි සංක්‍රමණිකයන් 12 දෙනෙකු මුස්ලිම්වරුන් විසින් මුහුදට දමා ඇති බවයි හෙලිවී ඇත්තේ. මෙම සිද්ධිය සම්බන්ධයෙන් ඉතාලි රජය අප්‍රිකානු මුස්ලිම් සංක්‍රමණිකයන් 15 දෙනෙකු අත්අඩංගුවට ගත්තා. මේ අතර, ලිබියාව සහ ඉතාලිය අතර මුහුදු තීරයේදී ඊයේ තවත් සංක්‍රමණික බෝට්ටුවක් මුහුදුබත් වී ඇති අතර එහි සිටි සංක්‍රමණිකයන් 40 දෙනෙකු පමණ ජීවිතක්ෂයට පත්වන්නට ඇතැයි සැළකෙනවා.",
       "URL": "https://www.hirunews.lk/107690/ඉතාලියට-ගිය-සංක්‍රමණික-බෝට්ටුවක-ආගමික-ගැටුමක්-කිතුණුවන්-12-ක්-මුහුදට",
       "Category": "International News",
       "Parent URL": "https://www.hirunews.lk/international-news.php?pageID=742"
}