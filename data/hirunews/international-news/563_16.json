{
       "Source": "hirunews",
       "Timestamp": "Friday, 04 November 2016 - 7:03",
       "Headline": "තුර්කිය ආක්‍රමණය කරන බවට IS නායකයාගෙන් අනතුරු  ඇගවීමක්",
       "News Content": "ඉරාකයේ මෝසුල් නගරය අත්පත් කරගැනීමේ සටනින් පරාජය නොවන බව IS සංවිධානයේ නායක අබු බාකර් අල් බැග්ඩෑඩි නිකුත් කළ නවතම හඩ පටය මගින් ප්‍රකාශ කර තිබෙනවා.\nඅල් බැග්ඩෑඩි නිකුත් කළ මෙම හඬ පටය මගින් තුර්කිය ආක්‍රමණය කරන බවට ද අනතුරු අගවා තිබෙනවා.\nමෝසුල් නගරයේ උතුරින්ල දකුණින් සහ නැගෙනහිරින් ඉදිරියට යන ඉරාක සහ කුර්දි හමුදා ගම්මාන රැසක බලය අත්පත්කර ගැනීමට සමත්වී ඇති අතර, ඉරාක බලධාරීන් ප්‍රකාශ කළේ පසුබසිමින් සිටින ඇතැම් IS සටන්කාමීන් සිරියාවට පළාගොස් ඇති බවයි.\nගැටුම් මධ්‍යයේ මෝසුල් නගරය තුළ සිවිල් වැසියන් මිලියනයකට අධික පිරිසක් සිරවි සිටින බව විදෙස් වාර්තා පවසනවා.",
       "URL": "https://www.hirunews.lk/146770/තුර්කිය-ආක්‍රමණය-කරන-බවට-නායකයාගෙන්-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=563"
}