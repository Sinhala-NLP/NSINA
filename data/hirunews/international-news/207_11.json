{
       "Source": "hirunews",
       "Timestamp": "Sunday, 12 January 2020 - 17:21",
       "Headline": "අර්බුදය විසදන්න මහරැජිණ, රජ පවුල කැදවයි",
       "News Content": "සසෙක්ස් හි ආදිපාදවරයා හෙවත් හැරී කුමරු සහ ඔහුගේ මෙහෙසිය වන මේගන් මාකල් වගකීම්වලින් නිදහස් වීමට තීරණය කිරීමත් සමඟ පැන නැගී ඇති අර්බුදය පිළිබදව සාකච්ඡා කිරීම සඳහා මහරැජිණ විසින් රජ පවුලේ රැස්වීමක් කැදවා තිබෙනවා.\nඒ සඳහා චාල්ස් කුමරු, කේම්බ්‍රිජ් හි ආදිපාදවරයා හෙවත් විලියම් කුමරු, හැරී කුමරු ඇතුළු රජ පවුලේ සාමාජිකයන් සහභාගි වන අතර, දැන් කැනඩාව බලා ගොස් සිටින මේගන් ඊට සහභාගි වනු ඇත්තේ දුරකථන මාර්ගයෙන්.\nජ්‍යෙෂ්ඨ රාජකීයන් ලෙස සිය වගකීම්වලින් කොටසක් මුදා හැරීමටත් මූල්‍යමය වශයෙන් ස්වාධීනවීමටත් අපේක්ෂා කරන බව හැරී කුමරු සහ මේගන් කුමරිය පසුගිය දා ප්‍රකාශ කළා.\nමහරැජිණගේ ප්‍රධානත්වයෙන් හෙට පැවැත්වෙන සාකච්ඡාවේදී ඔවුන් පිළිබද අවසන් තීරණයකට එළඹෙනු ඇතැයි අපේක්ෂිතයි.",
       "URL": "https://www.hirunews.lk/232136/අර්බුදය-විසදන්න-මහරැජිණ-රජ-පවුල-කැදවයි",
       "Category": "International News",
       "Parent URL": "https://www.hirunews.lk/international-news.php?pageID=207"
}