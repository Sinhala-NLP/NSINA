{
       "Source": "hirunews",
       "Timestamp": "Monday, 02 December 2019 - 13:00",
       "Headline": "කාලගුණ විපර්යාසය ගැන සාකච්ඡාවට දේශපාලන නායකයින් ස්පාඤ්ඤයට",
       "News Content": "ලොව පුරා රටවල් රැසක් දේශගුණය සහ කාලගුණ විපර්යාසවලට ලක්වීම සම්බන්ධයෙන් සාකච්ඡා කිරීම සඳහා දේශපාලන නායකයින් ඇතුලූ 29,000 කට ආසන්න සංඛ්‍යාවක්  අද ස්පාඤ්ඤයේ මැඞ්රිඞ් නුවරට රැස්වනවා.\nජගත් සංවිධාන මහ ලේකම් ඇන්ටෝනියෝ ගුටේරස් සඳහන් කළේ දේශගුණ සහ කාලගුණ විපර්යාස මේ වනවිට උච්චතම ස්ථානයට පැමිණ ඇති බවයි.\nඅප්‍රිකානු මහද්වීපයේ පමණක් මිලියන ගණනක ජනතාව  ආහාර හිඟය හේතුවෙන් සාගින්නකට ගොදුරුවී තිබෙනවා.\nඑසේම සුළිසුළං සහ නියඟය හේතුවෙන් මිලියන 33 ක ජනතාවක් හදිසි ආහාර අවශ්‍යතාවයෙන් පෙළෙමින් සිටින බවයි සේව් ද චිල්ඞ්රන් ආයතනය සඳහන් කළේ.",
       "URL": "https://www.hirunews.lk/229409/කාලගුණ-විපර්යාසය-ගැන-සාකච්ඡාවට-දේශපාලන-නායකයින්-ස්පාඤ්ඤයට",
       "Category": "International News",
       "Parent URL": "https://www.hirunews.lk/international-news.php?pageID=218"
}