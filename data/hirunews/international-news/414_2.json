{
       "Source": "hirunews",
       "Timestamp": "Wednesday, 13 December 2017 - 8:03",
       "Headline": "ඇමරිකාවෙන් කොළ එළියක්",
       "News Content": "න්‍යෂ්ටික අවි සම්බන්ධයෙන් කොන්දේසි විරහිතව උතුරු කොරියාව සමඟ සාකච්ඡා කිරීමට ඇමරිකාව එකඟතාව පළ කර තිබෙනවා.\nකෙසේ වෙතත්, ඇමරිකානු රාජ්‍ය ලේකම් රෙක්ස් ටිලර්සන් කියා සිටියේ උතුරු කොරියාව න්‍යෂ්ටික අවි අත්හදා බැලීම් නතර කළ යුතුය යන මතයේ තවමත් සිය රට සිටින බවයි.\nඇමරිකාවේ මෙම නව ප්‍රකාශය උතුරු කොරියාව සම්බන්ධයෙන් ඔවුන්ගේ දැඩි මතය ලිහිල් කිරීමක් බවට දේශපාලන විචාරකයින් පෙන්වා දෙනවා.\nකෙසේ වෙතත්, රෙක්ස් ටිලර්සන් කියා සිටියේ සාකච්ඡා සඳහා පිවිසිය ද උතුරු කොරියාවට පනවා ඇති සම්බාධක ලිහිල් නොකරන බවයි.",
       "URL": "https://www.hirunews.lk/178246/ඇමරිකාවෙන්-කොළ-එළියක්",
       "Category": "International News",
       "Parent URL": "https://www.hirunews.lk/international-news.php?pageID=414"
}