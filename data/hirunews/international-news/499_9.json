{
       "Source": "hirunews",
       "Timestamp": "Wednesday, 29 March 2017 - 17:38",
       "Headline": "ඉල්ලා අස්වීමේ නිල ලේඛණය බ්‍රිතාන්‍ය යුරෝපා සංගමයට භාරදෙයි",
       "News Content": "යුරෝපා සංගමයෙන් ඉවත්වීමට අදාළ නිල ලේඛණය බ්‍රිතාන්‍ය විසින් යුරෝපා සංගමය වෙත ඉදිරිපත් කර තිබෙනවා.\n(Article 50)ලෙස හැඳින්වෙන මෙම ලේඛණය යුරෝපා සංගමයේ බ්‍රිතාන්‍ය නියෝජිත ටිම් බැරෝ විසිනුයි ඉදිරිපත් කරනු ලැබුවේ.\nපසුගිය වසරේ ජුනි මස 23 වනදා පැවති ජනමත විචාරණයකින් අනතුරුව තීරණය කෙරුනේ බ්‍රිතාන්‍ය යුරෝපා සංගමයෙන් ඉවත්විය යුතු බවටයි.\nමෙම ඉල්ලීම පිළිබඳ යුරෝපා සංගමයේ සභාපතිවරයා විසින් තීරණයක් ලබාදීමට නියමිතයි.\nබ්‍රිතාන්‍යයේ විශේෂ නියෝජිතයකු විසින් අදාළ ලියවිල්ල බ්‍රසල්ස් නුවරට රැගෙන විත් තිබුනේ දැඩි ආරක්ෂක රැකවල් මධ්‍යයේයි.\nකරුණු කිහිපයක් පදනම් කර ගනිමින් බ්‍රිතාන්‍ය යුරෝපා සංගමයෙන් ඉවත්වීමට තීරණය කර ඇති අතර එය ජාත්‍යන්තරයේ දැඩි කථාබහට ලක්වු කරුණක්.",
       "URL": "https://www.hirunews.lk/158047/ඉල්ලා-අස්වීමේ-නිල-ලේඛණය-බ්‍රිතාන්‍ය-යුරෝපා-සංගමයට-භාරදෙයි",
       "Category": "International News",
       "Parent URL": "https://www.hirunews.lk/international-news.php?pageID=499"
}