{
       "Source": "hirunews",
       "Timestamp": "Monday, 19 November 2018 - 8:30",
       "Headline": "ප්‍රංශයේ විරෝධතා හේතුවෙන් තුවාල ලැබූ සංඛ්‍යාව 400 දක්වා ඉහළට",
       "News Content": "ඉන්ධන මිල ඉහළ දැමීමට එරෙහිව ප්‍රංශයේ පැවති විරෝධතාව අද දෙවන දිනටත් ක්‍රියාත්මකයි. ඒ හේතුවෙන් 400 අධික පිරිසක් තුවාල ලබා ඇති බවයි විදෙස් මාධ්‍ය වාර්තා කළේ. විරෝධතාකරුවන් අතර ඇතිවූ ගැටුම් සහ මෝටර් රථ අනතුරු හේතුවෙන් ඔවුන් තුවාල ලබා තිබෙනවා.\nඊයේ ආරම්භ කෙරුණු විරෝධතාවට දෙලක්ෂ අසූදහසකට අධික පිරිසක් එක්ව සිටි බවයි වාර්තා වන්නේ.\nකහ පැහැති ජැකට් පැළඳගත් විරෝධතාකරුවන් අධිවේගී සහ අනෙකුත් සියලූම මාර්ග අවහිර වන ලෙස තම මෝටර් රථ නවතා පා ගමනට එක්වී තිබෙනවා.\nප්‍රංශ ජනාධිපති එම්මානුවෙල් මැක්‍රොන්ට ඉල්ලා අස්වන ලෙස බල කරමින් ද අදාළ විරෝධතාව ක්‍රියාත්මකයි.\nකෙසේ වෙතත් මේ සම්බන්ධයෙන් ප්‍රංශ ජනාධිපතිවරයා මෙතෙක් ප්‍රතිචාරයක් දක්වා නැහැ.",
       "URL": "https://www.hirunews.lk/204485/ප්‍රංශයේ-විරෝධතා-හේතුවෙන්-තුවාල-ලැබූ-සංඛ්‍යාව-400-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=316"
}