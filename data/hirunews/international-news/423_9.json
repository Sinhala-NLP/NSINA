{
       "Source": "hirunews",
       "Timestamp": "Friday, 10 November 2017 - 13:39",
       "Headline": "ත්‍රස්තවාදයට එරෙහිව ට්‍රම්ප් - ෂී ජින් පින් එක්වෙයි",
       "News Content": "ත්‍රස්තවාදයට එරෙහිව සටන් කිරීම සඳහා මෙන්ම දකුණු ආසියාවේ ස්ථාවරභාවය සහ සාමය උදෙසා ඇමරිකානු ජනාධිපති ඩොනල්ඩ් ට්‍රම්ප් සහ චීන ජනාධිපති ෂී ජින් පින් අතර එකඟතාවක් ඇති වූ බව චීනය ප්‍රකාශ කළා.\nචීනය - ඇමරිකානු නායකයන් අතර පැවති සාකච්ඡාවේදී ඇෆ්ගනිස්ථානය උදෙසා කටයුතු කිරීමට ද එකඟ වූ අතර, ත්‍රස්තවාදය වැළැක්වීම දෙරටේම පොදු අපේක්ෂාවක් බව ප්‍රකාශ වී තිබෙනවා.\nඅන්තවාදයෙන් සහ ත්‍රස්තවාදයෙන් ජනතාව මුදා ගැනීමට කටයුතු කළ යුතු බවයි චීන ජනාධිපතිවරයා මෙහිදී පවසා ඇත්තේ.\nඒ සඳහා එක්ව කටයුතු කිරීමට නායකයින් අතර එකඟත්වය පළ වී තිබෙනවා.\nඇමරිකානු ජනාධිපති ඩොනල්ඩ් ට්‍රම්ප්, බීජිං පැමිණියේ ජනපති ධූරයට පත් වීමෙන් පසු සිය ප්‍රථම චීන චාරිකාව සඳහායි.",
       "URL": "https://www.hirunews.lk/175712/ත්‍රස්තවාදයට-එරෙහිව-ට්‍රම්ප්-ෂී-ජින්-පින්-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=423"
}