{
       "Source": "hirunews",
       "Timestamp": "Sunday, 07 November 2021 - 9:08",
       "Headline": "කොරෝනා එන්නත්කරණය ගැන ජනපති බයිඩ්න්ගේ නියෝගයට අධිකරණයෙන් වාරණයක්",
       "News Content": "සේවකයන් සියයට 100 කට වැඩි සංඛ්‍යාවක් සිටින පෞද්ගලික ආයතනවල සියලුම සේවකයන් පූර්ණ  එන්නත්කරණය ලැබිය යුතු බවට ඇමරිකානු ජනාධිපති ජෝ බයිඩ්න් නිකුත් කළ නියෝගයට එරට අභියාචනාධිකරණයෙන් වාරණයක් පනවා තිබෙනවා.\nජනපති බයිඩ්න්ගේ නියෝගයට අනුව එලෙස සේවකයන් පූර්ණ එන්නත්කරණය නොලබන ආයතනවල සතිපතා කොරෝනා පරීක්ෂාවන් සිදුකළ යුතුයි.\nකෙසේ නමුත් ලබන ජනවාරි මාසයේ සිට ක්‍රියාත්මක කිරීමට නියමිත එම නියෝගය මගින් ඇමරිකානු ව්‍යවස්ථාවෙන් ස්ථාපිත නිදහස උල්ලංඝනය වන බවටයි අධිකරණය තීරණය කර ඇත්තේ.\nමේ නිසා ඊට ප්‍රතිචාර ගොනුකරන ලෙස අභියාචනාධිකරණය බයිඩ්න් පරිපාලනය වෙත දන්වා තිබෙනවා.\nජනපති බයිඩ්න්ගේ එන්නත්කරණ නියෝගයට එරෙහිව රිපබ්ලිකන් පාලනය සහිත ප්‍රාන්ත 5 ක් සහ පෞද්ගලික සමාගම් මෙන්ම ආගමික කණ්ඩායම්ද පෙත්සම් ගොනුකර තිබුණා.",
       "URL": "https://www.hirunews.lk/287246/කොරෝනා-එන්නත්කරණය-ගැන-ජනපති-බයිඩ්න්ගේ-නියෝගයට-අධිකරණයෙන්-වාරණයක්",
       "Category": "International News",
       "Parent URL": "https://www.hirunews.lk/international-news.php?pageID=82"
}