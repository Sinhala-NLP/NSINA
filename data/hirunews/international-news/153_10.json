{
       "Source": "hirunews",
       "Timestamp": "Saturday, 14 November 2020 - 8:28",
       "Headline": "පරාජයෙන් පසු ට්‍රම්ප් පළමුවරට ජනතාව අමතයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ජනාධිපතිවරණ පරාජයෙන් පසු ප්‍රථම වරට ජනතාව අමතා තිබෙනවා.\nපරාජය තවමත් පිළි නොගන්නා ට්‍රම්ප්, සිය කථාවේදී  වැඩි අවධානයක් යොමුකර ඇත්තේ කොරෝනා වෛරස තත්ත්වයට ඇමරිකානු ප්‍රතිචාර පිළිබඳවයි.\nමේ අතර ඇමරිකාවේ ආසාදිතයින් සංඛ්‍යාව ආසාදිතයින් සංඛ්‍යාව තවදුරටත් ඉහළ යමින් පවතිනවා. ඊයේ එරටින් වාර්තාවූයේ මෙතෙක් ලොව රටවල්වලින් වාර්තාවූ වැඩිම ආසාදිතයන් සංඛ්‍යාවයි.\nගතවූ පැය විසි හතරේ ඇමරිකාවේ නව ආසාදිතයන් එක්ලක්ෂ 81,206 ක් වාර්තාවී තිබෙනවා.\nමරණ සංඛ්‍යාව දැක්වුනේ 1,393 ක් ලෙසයි.\nඇමරිකාවේ ආසාදිතයින් සංඛ්‍යාව දිනෙන් දින ඉහළ යාම හේතුකොටගෙන බොහෝ ප්‍රාන්තවල රෝහල්වල පවතින ඉඩකඩ පිළිබඳවද ගැටළු මතුව ඇති බවයි විදෙස් වාර්තා සඳහන් කළේ.\nලොව පුරා කොරෝනා ආසාදිතයන් පන්කෝටි තිස් හත්ලක්ෂ 29,586 ක් වාර්තාවන අතර, මරණ සංඛ්‍යාව දැක්වන්නේ 13 ලක්ෂ 8,563 ක් ලෙසයි.",
       "URL": "https://www.hirunews.lk/254681/පරාජයෙන්-පසු-ට්‍රම්ප්-පළමුවරට-ජනතාව-අමතයි",
       "Category": "International News",
       "Parent URL": "https://www.hirunews.lk/international-news.php?pageID=153"
}