{
       "Source": "hirunews",
       "Timestamp": "Saturday, 17 July 2021 - 8:48",
       "Headline": "යුරෝපයේ ගංවතුරෙන් 126 ක් මරුට - 1,300 ක් අතුරුදන්",
       "News Content": "දශක ගණනාවකින් යුරෝපයේ ඇති වූ මහා ජල ගැල්මෙන් මියගිය සංඛ්‍යාව 126 දක්වා ඉහළ ගොස් තිබෙනවා. ඉන් වැඩිම හානියක් සිදුව ඇති ජර්මනියේ වැසි ආපදා මරණ සියය ඉක්මවා ඇති අතර, බෙල්ජියමේද විසි දෙනෙකු පමණ මියගොස් ඇති බව සඳහන්.\nමීට අමතරව නෙදර්ලන්තය, ලක්සම්බර්ග් සහ ස්විට්සර්ලන්තයද මෙම ධාරාණිපාත වර්ෂාවෙන් පීඩාවට ලක්වුණා.\nගංඟා ඉවුරු තලා පිටාර ගලමින් නිවාස සහ මහාමාර්ග ආදියට විශාල හානියක් සිදුකර ඇති අතර, පුද්ගලයින් 1,300 ක් පමණ අතුරුදන්ව ඇති බවයි විදෙස් වාර්තා සඳහන් කළේ. මෙම අනපේක්ෂිත ජල ගැල්මට ප්‍රධාන හේතුව ලෙස විද්‍යාඥයින් පෙන්වා දෙන්නේ ලෝක කාලගුණ වෙනසේ බලපෑමයි.\nකාර්මික යුගයේ පටන් මේ දක්වා පෘථිවියේ සාමාන්‍ය උෂ්ණත්වය සෙල්සියස් අංශක 1 යි දශම 2 කින් ඉහළ ගොස් ඇති අතර, ලෝකය උණුසුම් වීම මෙවැනි විපරීත කාලගුණ සංසිද්ධීන් නිරන්තරයෙන් ඇතිවීමට හේතු වී තිබෙනවා.",
       "URL": "https://www.hirunews.lk/277186/යුරෝපයේ-ගංවතුරෙන්-126-ක්-මරුට-1300-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=105"
}