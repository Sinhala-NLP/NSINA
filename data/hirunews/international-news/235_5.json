{
       "Source": "hirunews",
       "Timestamp": "Friday, 27 September 2019 - 10:43",
       "Headline": "ඉන්දියාවේ චන්ද්‍රයාන් ගවේෂණ යානය සඳ මතට කඩා වැදුණු බව හෙළිවෙයි",
       "News Content": "චන්ද්‍ර ගවේෂණ යානයක් මෘදු ලෙස සඳ මත ගොඩ බැස්ස වූ සිව් වන රට බවට පත්වීමට ඉන්දියාව දැරූ උත්සාහය අසාර්ථක වූ බව ඇමරිකානු නාසා ආයතනය තහවුරු කළා.\nඒ චන්ද්‍රයාන් මගින් සඳ මත ගොඩබැස්සවීමට උත්සාහ කළ වික්‍රම් ගවේෂණ යානයේ ඉලක්කය ඡායාරූප ගත කිරීමෙන්.\nනාසා ගවේෂණ යානයක් මගින් ඉන්දීය යානය මෘදු ලෙස ගොඩබැස්සවීමට සැලසුම් කළ සඳේ දකුණු ධ‍්‍රැව ප්‍රදේශයේ ලබා ගත් ඡායාරූප විශ්ලේෂණයෙන් පෙනී ගොස් ඇත්තේ ඉන්දීය යානය එහි කඩා වැදී ඇති බවයි.\nසඳේ අඳුර වැටෙන මොහොතක ඡායාරූප ගෙන ඇති නිසා වික්‍රම් ගවේෂණ යානය නිරීක්ෂණය කිරීමට නොහැකි වී ඇති අතර, ඒ සඳහා තවත් ඡායාරූප ලබා ගත යුතු බවයි නාසා ආයතනය ප්‍රකාශ කළේ.",
       "URL": "https://www.hirunews.lk/225096/ඉන්දියාවේ-චන්ද්‍රයාන්-ගවේෂණ-යානය-සඳ-මතට-කඩා-වැදුණු-බව-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=235"
}