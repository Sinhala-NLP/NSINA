{
       "Source": "hirunews",
       "Timestamp": "Sunday, 04 August 2019 - 14:29",
       "Headline": "අමරිකාවේ තවත් වෙඩි තැබීමක් - 9ක් මරුට",
       "News Content": "ඇමරිකාවේ ඔහායෝ ප්‍රාන්තයේ ඩේට්න් නගරයේ සිදුවූ වෙඩි තැබීමකින් පුද්ගලයින් 9 දෙනෙකු මිය ගොස් 16 දෙනෙකු තුවාල ලැබුවා.\nඅවන්හලක් අසළ තුවක්කුකරුවෙකු විසින් මෙම වෙඩි තැබීම සිදුකර ඇති අතර පොලිස් වෙඩි පහරින් ඔහු ද ජීවිතක්ෂයට පත්වූ බවයි විදෙස් වාර්තා සඳහන් කළේ.\nටෙක්සාස් ප්‍රාන්තයේ එල් - පාසෝ නගරයේ සුපිරි වෙළඳ සංකීර්ණයක් තුළ දී පුද්ගලයෙකු සිදුකළ වෙඩි තැබීමකින් පුද්ගලයින් 20 දෙනෙකු ජීවිතක්ෂයට පත්වී පැය 24ක් ගතවීමට පෙරයි දෙවන වෙඩි තැබීම සිදුව ඇත්තේ.\nසුදු ජාතිකයෙකු සිදුකළ මෙම වෙඩි තැබීමෙන් 24 දෙනෙකු තුවාල ලැබුවා.",
       "URL": "https://www.hirunews.lk/221531/අමරිකාවේ-තවත්-වෙඩි-තැබීමක්-9ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=247"
}