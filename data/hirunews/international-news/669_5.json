{
       "Source": "hirunews",
       "Timestamp": "Friday, 29 January 2016 - 16:21",
       "Headline": "පිටසක්වල යානා මෙක්සිකෝවේ ගිනි කඳූ පුපුරවයි",
       "News Content": "මෙක්සිකෝවේ ගිනි කඳු පිපිරීමට හේතුව පිටසක්වල ජීවීන්ගේ යානා බවට මතයක් ගොඩනැගී තිබෙනවා.\nඒ පසුගියදා පිපිරීමට ලක්වු ගිනි කන්දක් අසල අද්භූත යානයක් සැරි සැරීමත් සමගයි.\nමෙක්සිකෝවේ පියාඹන පීරිසි මෙන්ම පිටසක්වල ජීවීන් පිළිබඳ පරීක්ෂණ පවත්වන විද්‍යාඥයන් ප්‍රකාශකර ඇත්තේ ගිනි කන්ද පිපිරෙන විට ඒ අසල අභ්‍යවකාශයේ අද්භූත යානයක් සැරිසැරූ බවයි.\nඑබැවින් එහි කිසියම් බලපෑමකින් ගිනි කන්ද පිපිරෙන්නට ඇති බවට ඔවුන් විශ්වාසය පළකරනවා.\nඑමෙන්ම අදාළ යානය ගිනි කන්ද පිහිටි ස්ථානයට කිසියම් අයෙක් හෝ කිසියම් දෙයක් ප්‍රවාහනය කරන්නට හෝ රැගෙන යන්නට ඇති බවයි මෙක්සිකෝ විද්‍යාඥයන් පෙන්වා දෙන්නේ.\nපසුගිය ජනවාරි 3 වනදා විදාරණය වෙමින් තිබු ගිනි කන්දේ ලාවා අතරින් සහ ඒ මතින් දිගැති හැඩයකින් යුත් අද්භුත යානය සැරිසරන ආකාරය වීඩියෝ දර්ශණයක ද පටිගත වී තිබෙනවා.",
       "URL": "https://www.hirunews.lk/125012/පිටසක්වල-යානා-මෙක්සිකෝවේ-ගිනි-කඳූ-පුපුරවයි",
       "Category": "International News",
       "Parent URL": "https://www.hirunews.lk/international-news.php?pageID=669"
}