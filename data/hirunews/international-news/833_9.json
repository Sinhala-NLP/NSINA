{
       "Source": "hirunews",
       "Timestamp": "Saturday, 08 June 2013 - 13:19",
       "Headline": "ඇමෙරිකානු සහ චීන ජනපතිවරුන් ක්ෂේම භූමියක තනිවෙයි.",
       "News Content": "ඇමරිකානු ජනාධිපති බැරැක් ඔබාමා සහ චීන ජනාධිපති ෂී ජිංපිං කැලිෆෝනියාවේදී අද චීන ඇමරිකානු දෙදින සමුළුවක් ආරම්භ කරනවා. සමුළුව පැවැත්වෙන්නේ කැලිෆෝනියානු කාන්තාරයේ ක්ෂේම භූමියක් වූ රැන්චෝ මිරාජ් නිකේතන ප්‍රදේශයේදීයි. ලොව විශාලතම ආර්ථිකයන් දෙකට හිමිකම් කියන ඇමරිකාවේ සහ චීනයේ මෙම සමුළුවේදී විශේෂ අවධානය යොමුවන්නේ වෙළඳ කටයුතු පිළිබඳවයි. ෂී ජිංපිං පසුගිය මාර්තු මාසයේ චීනයේ ජනාධිපති ධුරයට පත්වීමෙන් පසු, ඇමරිකාවේ චාරිකා කරන ප්‍රථම අවස්ථාව ද මෙයයි. ඔහු හිටපු ජනාධිපති හූ ජින්තාවෝට වඩා නිදහස් ආර්ථිකය කෙරෙහි නැඹුරු වූ පුද්ගලයෙකු ලෙසයි ඇමරිකාව සලකන්නේ.",
       "URL": "https://www.hirunews.lk/60564/ඇමෙරිකානු-සහ-චීන-ජනපතිවරුන්-ක්ෂේම-භූමියක-තනිවෙයි",
       "Category": "International News",
       "Parent URL": "https://www.hirunews.lk/international-news.php?pageID=833"
}