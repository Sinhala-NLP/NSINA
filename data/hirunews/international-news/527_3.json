{
       "Source": "hirunews",
       "Timestamp": "Sunday, 22 January 2017 - 8:57",
       "Headline": "ට්‍රම්ප්ට එරෙහිව ලොව පුරා විරෝධතා",
       "News Content": "ඇමරිකාවේ 45 වන ජනාධිපතිවරයා ලෙස පසුගිය සිකුරාදා දිවුරුම් දුන් ඩොනල්ඞ් ට්‍රම්ප්ගේ පාලනයේ පළමු දිනය තුළ ඔහුට එරෙහි විරෝධතා රැළි රැසක් ඇමරිකාවේ සහ ලොව රටවල් කිහිපයක ප්‍රධාන නගරවල පැවැත්වුණා.\nවිශාලතම රැළිය ඇමරිකාවේ වොෂින්ටන් අගනුවර පැවති අතර ඊට පන්ලක්ෂයක් පමණ ජනයා සහභාගිවී ඇති බව සඳහන්.\nඑය ජනාධිපති ට්‍රම්ප් දිවුරුම් දීම නැරඹීම සඳහා පැමිණි ජන කොටසද ඉක්මවන බවයි විදෙස් මාධ්‍ය සඳහන් කළේ.\nනිව්යෝක්, සියැටල්, බොස්ටන්, මයාමි ඇතුලූ නගරවල කුඩා රැළි 300ක් පමණ පැවති අතර ලොව පුරා මෙලෙස පැවැත්වුණු විරෝධතා රැළි සංඛ්‍යාව 600 කට අධිකයි.",
       "URL": "https://www.hirunews.lk/152596/ට්‍රම්ප්ට-එරෙහිව-ලොව-පුරා-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=527"
}