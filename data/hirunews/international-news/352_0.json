{
       "Source": "hirunews",
       "Timestamp": "Sunday, 15 July 2018 - 9:36",
       "Headline": "කියුබාව ව්‍යවස්ථා සංශෝධනයකට සැරසේ",
       "News Content": "පෞද්ගලික දේපළ අත්පත් කරගැනීම සඳහා ප්‍රථම වරට ඉඩ සළසමින් ව්‍යවස්ථා සංශෝධනයක් ඉදිරිපත් කිරීමට කියුබාව සැරසෙනවා.\n1959 වසරේදී කියුබානු විප්ලවයෙන් ෆිදෙල් කස්ත්‍රෝ බලයට පැමිණීමෙන් පසු පෞද්ගලික දේපළ අලෙවිය තහනම් කළ අතර, 2011 වසරේ එයට සංශෝධනයක් එක් කෙරුණා.\nපෞද්ගලික දේපළ පරිහරණය සඳහා ඉඩ සළසමින් සකස් කර ඇති නව ව්‍යවස්ථාවයි ඉදිරි සතියේ කියුබානු පාර්ලිමේන්තුව වෙත ඉදිරිපත් කෙරෙන්නේ.\nනව ව්‍යවස්ථාව මගින් රාජ්‍ය ව්‍යවසාය පිළිබඳ නව විධිවිධානද ඇතුළත් වන බව කියුබානු කොමියුනිස්ට් පක්ෂය ප්‍රකාශ කළා.\nනව කියුබානු ව්‍යවස්ථාව මේ වසරේදී ජනමත විචාරණයකටද ලක් කෙරෙනු ඇති.",
       "URL": "https://www.hirunews.lk/195256/කියුබාව-ව්‍යවස්ථා-සංශෝධනයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=352"
}