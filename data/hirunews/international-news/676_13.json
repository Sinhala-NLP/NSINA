{
       "Source": "hirunews",
       "Timestamp": "Tuesday, 29 December 2015 - 14:45",
       "Headline": "හමුදා සෙබලුන් අතින් දුෂණය වු 14 හැවිරිදි දැරිය",
       "News Content": "හමුදා සෙබලුන් තුන් දෙනෙකු විසින් තමා සමුහ දුෂණයකට ලක්කල බවට ඉන්දීය ජාතික 14 හැවිරිදි ගැහැණු ළමයකු පොලිසියට පැමිණිල්ලක් ඉදිරිපත් කර තිබෙනවා.\nජර්කාන්ද් ප්‍රදේශයේදී දුම්රියෙන් ගමන් කරමින් සිටියදී තමාට මත්පැන් බීමට ලබාදී මෙලෙස දුෂණය කල බවයි ඇය කල පැමිණිල්ලේ දැක්වෙන්නේ.\nමෙම සිද්ධියට සම්බන්ධ එක් හමුදා සෙබලෙකු අත්අඩංගුවට ගෙන ඇති අතර අනෙක් දෙදෙනා ද කඩිනමින් අත්අඩංගුවට ගන්නා බව ඉන්දීය බලධාරීන් ප්‍රකාශකර තිබෙනවා.\nපසුගිය සඳුදා ධාවනය වෙමින් තිබු දුම්රියකදී තමා මෙම සෙබලුන් අතින් දුෂණය වු බවයි ඇය වැඩිදුරටත් ප්‍රකාශකර ඇත්තේ.\nඇය මදුපුර් ප්‍රදේශයේ දුම්රිය ස්ථානයකදී දුම්රියෙන් බැස එහි ආරක්ෂක නිලධාරීන් දැනුවත් කිරීමෙන් පසුව එක් සැකකාර හමුදා සෙබලෙකු අත්අඩංගුවට ගෙන තිබෙනවා.\nකෙසේවෙතත් මෙම සිද්ධිය පිළිබඳ ඉන්දීය හමුදා බලධාරීන් මෙතෙක් කිසිදු ප්‍රකාශයක් සිදුකර නැහැ.\nමෙම ගැහැණු ළමයා දුෂණයට ලක්වී ඇත් ද යන්න නිශ්චිතව හෙළිකර ගැනීම සඳහා වෛද්‍ය පරීක්ෂණයක් සිදුකරන බව ඉන්දීය පොලිස් බලධාරීන් විදෙස් මාධ්‍ය වෙත ප්‍රකාශකර තිබෙනවා.\nමේ අතර පසුගිය 20 වනදා ඉන්දියාවේ ජර්කාන්ද් ප්‍රදේශයේදී ද ගැහැණු ළමුන් දෙදෙනෙකු සමුහ දුෂණයකට ලක්වු අතර එහි සැකකරුවන් අත්අඩංගුවට ගනු ලැබුවේ ඊයේ දිනයේදීයි.\nඉන්දියාවේ ජර්කාන්ද් ප්‍රදේශය සැලකෙන්නේ කාන්තාවන්ට එරෙහි හිංසන බහුලව සිදුවන ප්‍රදේශයක් ලෙසටයි.\nමෙම වසරේ අගෝස්තු මාසය දක්වා පමණක් එම ප්‍රදේශයේ සිදුවු දුෂණ සහ පැහැර ගැනීම් සංඛ්‍යාව 996 ක්.",
       "URL": "https://www.hirunews.lk/123011/හමුදා-සෙබලුන්-අතින්-දුෂණය-වු-14-හැවිරිදි-දැරිය",
       "Category": "International News",
       "Parent URL": "https://www.hirunews.lk/international-news.php?pageID=676"
}