{
       "Source": "hirunews",
       "Timestamp": "Saturday, 03 August 2019 - 11:46",
       "Headline": "මාලදිවයිනේ හිටපු උප ජනපති ඉන්දියාවෙන් හරවා යවයි",
       "News Content": "භාණ්ඩ ප්‍රවාහන යාත්‍රාවක නැගී නියමිත ආගමන ලියකියවිලි නොමැතිව දකුණු ඉන්දියාවේ තමිල්නාඩු ප්‍රාන්තයේ ටියුටිකොරින් වෙත පැමිණි මාලදිවයිනේ හිටපු උප ජනාධිපති අහමද් අඞීබ් අබ්දුල් ගෆූර් ඉන්දීය බලධාරීන් විසින් හරවා යවා තිබෙනවා.\nමාලදිවයිනේ දී තම ජීවිතයට තර්ජන පවතින බව පවසා ඔහු ඉන්දියාවේ දේශපාලන රැකවරණ ලබා ගැනීමට උත්සාහ කර ඇති බවයි වාර්තා වන්නේ.\nකෙසේ නමුත්, මාලදිවයිනේ වත්මන් රජය විසින් නිවාස අඩස්සියේ රදවා සිටි ඔහුට එරෙහිව දූෂණ චෝදනා නඩු රැසක් ගොනු කර තිබෙනවා.\nඉන්දීය විදේශ කටයුතු අමාත්‍යාංශය සදහන් කළේ විදේශිකයන්ට ඉන්දියාවට පැමිණීමේ නිසි ක්‍රමවේදයක් සහ පිවිසීම් දොරටු පවතින අතර නීත්‍යානුකූල නොවන අන්දමින් පැමිණි මාලදිවයින් හිටපු උප ජනාධිපතිවරයා තම රටට පිළිගත නොහැකි බවයි.",
       "URL": "https://www.hirunews.lk/221451/මාලදිවයිනේ-හිටපු-උප-ජනපති-ඉන්දියාවෙන්-හරවා-යවයි",
       "Category": "International News",
       "Parent URL": "https://www.hirunews.lk/international-news.php?pageID=247"
}