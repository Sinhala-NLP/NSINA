{
       "Source": "hirunews",
       "Timestamp": "Tuesday, 19 February 2013 - 9:08",
       "Headline": "වීරප්පන්ගේ සගයන් එල්ලා මැරීම දින 3කින් කල් යයි.",
       "News Content": "දකුණු ඉන්දියාවේ වන කොල්ලයේ නිරත වූ වීරප්පන්ගේ සගයන් 4 දෙනෙකු එල්ලා මැරීම දින 3කින් කල් දැමීමට ඉන්දීය ශ්‍රේෂ්ඨාධිකරණය තීරණය කළා. එහෙත් එය නිශ්චිත වශයෙන්ම සිදුකරනු ඇතැයි ඉන්දීය වාර්තා පෙන්වා දෙනවා. වසර 19ක් තිස්සේ බන්ධනාගාරයේ පසු වූ මොවුන්ට සමාව දීම ඉන්දීය ජනපති ප්‍රනාබ් මුකර්ජි විසින් ප්‍රතික්ෂේප කරනු ලැබුවා. 2004 වසරේ දී පොලිස් වෙඩි පහරින් මිය ගිය වීරප්පන් මිනිමැරුම් 100කට වැඩි සංඛ්‍යාවකට චෝදනා ලැබූ අයෙක්. ඔහුගේ සගයන්ට මරණ දඬුවම නියම කෙරුණේ 1993 වසරේ ඉන්දීය පොලිස් භටයන් විසි දෙදෙනෙකුට මරු කැද වූ බිම් බෝම්බ ප්‍රහාරයක් හේතුවෙන්.",
       "URL": "https://www.hirunews.lk/53679/වීරප්පන්ගේ-සගයන්-එල්ලා-මැරීම-දින-3කින්-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=862"
}