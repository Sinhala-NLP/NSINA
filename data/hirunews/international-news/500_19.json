{
       "Source": "hirunews",
       "Timestamp": "Sunday, 26 March 2017 - 18:07",
       "Headline": "දෙවන එළිසබෙත් රැජිනගේ අභාවයට එංගලන්තය සැරසෙයි",
       "News Content": "එක්සත් රාජධානියේ රැජින වන දෙවන එළිසබෙත් රැජිනගේ අවමගුල් උත්සවයට අදාල රාජ්‍ය සැලසුම  බකිංහැම් මාලිගාව විසින් මාධ්‍ය වෙත නිකුත් කර තිබෙන බව වාර්තා වනවා\nදෙවන එළිසබෙත් රැජින මේ වනවිට 9O වන වියේ පසුවන බැවින් මෙම සැලසුම සූදානම් කර ඇති බවයි වාර්තා වන්නේ.\nරැජිනගේ අභාවය දැනුම් දීම සඳහා “London Bridge Is Down” නම් විශේෂ කේතයක් භාවිතා කිරීමට බකිංහැම් මාලිගය අදාළ අංශ වලට දැනුම්දී ඇති බව සදහන්.\nමෙම සැලසුම අනුව රැජිනනගේ අභාවය ප්‍රථමයෙන්ම දැනුම් දෙනු ලැබෙන්නේ රැජිනගේ පෞද්ගලික ලේකම්වරයාටයි.\nපසුව ඔහු විසින් බ්‍රිතාන්‍ය අග්‍රාමාත්‍යවරියට දැනුම් දෙන අතර ඇය විසින් මිතුරු රාජ්‍යයන් 15 ක රාජ්‍ය නායකයින් දැනුවත් කරනු ඇති බවයි වාර්තා වන්නේ.\nදින 12 කාලයක් වෙස්මිනිස්ටර් ප්‍රධාන ශාලාවේ තැන්පත් කර තිබෙන දේහයේ අවසන් කටයුතු වෙස්මිනිස්ටර් ඇබේ දේවස්ථානයේ පැවැත්වෙන දේව මෙහෙයකින් පසු සිදු කිරීමට සැලසුම් කර තිබෙනවා.",
       "URL": "https://www.hirunews.lk/157769/දෙවන-එළිසබෙත්-රැජිනගේ-අභාවයට-එංගලන්තය-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=500"
}