{
       "Source": "hirunews",
       "Timestamp": "Monday, 11 March 2019 - 17:07",
       "Headline": "කඩා වැටුණු ඉතියෝපියානු ගුවන් යානයේ කළු පෙට්ටිය හමුවෙයි",
       "News Content": "මගීන් සහ කාර්ය මණ්ඩලයේ 157 දෙනෙකු ජීවිතක්ෂයට පත් කරමින් කඩා වැටුණු ඉතියෝපියානු ගුවන් සේවයට අයත් බෝයිං 737 යානයේ තොරතුරු පටිගත වී ඇති කළු පෙට්ටිය හමුවූ බව එරට බලධාරීන් ප්‍රකාශ කළා.\nඊයේ මෙම ගුවන් යානය කෙන්යාවේ නයිරෝබි බලා යන අතරතුර හදිසියේම කඩා වැටුණු අතර, එහි ජාතීන් 35කට අයත් මගීන් ගමන් කළා.\nඑක්සත් ජාතීන්ගේ ලෝක ආහාර වැඩසටහන, ජගත් සරණාගත මහකොමසාරිස් කාර්යාලය, ආහාර හා කෘෂිකර්ම සංවිධානය ආදී ආයතනවල විශේෂඥයන් ඇතුළු 19 දෙනෙකු ද ඊට ඇතුළත්.\nමගීන් 33 දෙනෙකු, කෙන්යානු ජාතිකයන් වන අතර 18 දෙනෙක් කැනේඩියානුවන්.",
       "URL": "https://www.hirunews.lk/212176/කඩා-වැටුණු-ඉතියෝපියානු-ගුවන්-යානයේ-කළු-පෙට්ටිය-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=283"
}