{
       "Source": "hirunews",
       "Timestamp": "Tuesday, 14 June 2016 - 7:29",
       "Headline": "ඕලැන්ඩෝ සමූල ඝාතකයා IS අනුගාමිකයෙකු නොවන බව ජනපති ඔබාමා කියයි",
       "News Content": "ඇමරිකාවේ ෆ්ලොරිඩා ප්‍රාන්තයේ  ඕලැන්ඩෝ නගරයේ සමලිංගික රාත්‍රී සමාජ ශාලාවකට කඩා වැදී වෙඩි තැබීමෙන් පුද්ගලයන් 49 දෙනෙකු ඝාතනය කළ පුද්ගලයා අයි එස් සංවිධානය විසින් මෙහෙය වූ බවට පැහැදිලි සාක්ෂි නොමැති බව ජනාධිපති බැරක් ඔබාමා පවසනවා.\nකෙසේ නමුත් ඔහු පිළිබඳව සිදුකෙරෙන පරීක්ෂණ ත්‍රස්තවාදී පරීක්ෂණයක් ලෙසින් ක්‍රියාත්මක වන බවයි එෆ් බී අයි අධ්‍යක්ෂවරයා සදහන් කළේ.\nඕමාර් මටීන් නමැති මොහු අන්තර්ජාලය ඔස්සේ අන්තවාදී ඉස්ලාමීය අදහස් වැළඳගෙන සිටි බව ද මීට පෙර අනාවරණ වුණා.\nමේ අතර රිපබ්ලිකන් ජනාධිපති ධුර අපේක්ෂක ඩොනල්ඩ් ට්‍රම්ප් කියා සිටියේ ත්‍රස්තවාදී ඉතිහාසයක් සහිත රටවලින් සංක්‍රමණිකයන් පැමිණීම වැළැක්විය යුතු බවයි.\nඑහෙත් අන්තවාදීන් තුළ පවතින ත්‍රස්තවාදී විෂබීජයට ප්‍රතිකර්ම යෙදිය යුතු බව ඩිමොක්‍රටික් පක්ෂ අපේක්ෂිකා හිලරි ක්ලින්ටන් ප්‍රකාශ කළා.",
       "URL": "https://www.hirunews.lk/135475/ඕලැන්ඩෝ-සමූල-ඝාතකයා-අනුගාමිකයෙකු-නොවන-බව-ජනපති-ඔබාමා-කියයි",
       "Category": "International News",
       "Parent URL": "https://www.hirunews.lk/international-news.php?pageID=624"
}