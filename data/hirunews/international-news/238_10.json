{
       "Source": "hirunews",
       "Timestamp": "Friday, 13 September 2019 - 17:30",
       "Headline": "බ්‍රිතාන්‍ය අගමැතිට කතානායකගෙන් අනතුරු ඇඟවීමක්",
       "News Content": "යුරෝපා සංගමයෙන් ඉවත් වීම සඳහා වන බ්‍රික්සිට් ගිවිසුම ප්‍රමාද කිරීම ප්‍රතික්ෂේප කරමින් කටයුතු නොකරන ලෙසට බ්‍රිතාන්‍ය අගමැති බොරිස් ජොන්සන් වෙත කතානායක ජෝන් බර්කෝව් අනතුරු අඟවා තිබෙනවා.\nලන්ඩන් නුවරදී මාධ්‍ය අමතමින් කතානායකවරයා මේ බව ප්‍රකාශ කර ඇති බවයි විදෙස් වාර්තා සඳහන් කළේ.\nබ්‍රිතාන්‍ය පාර්ලිමේන්තුව මගින් මේ මස ආරම්භයේදී යුරෝපා සංගමයෙන් ඉවත් වීම සඳහා වන බ්‍රික්සිට් ගිවිසුම වළක්වාලමින් පනතක්ද සම්මත කරගනු ලැබුවා.\nකෙසේ වෙතත්, අගමැති බොරිස් ජොන්සන් තවදුරටත් ප්‍රකාශ කර සිටින්නේ සැලසුම් කළ පරිදි ඔක්තෝම්බර් මස 31 වැනිදා බ්‍රිතාන්‍ය යුරෝපා සංගමයෙන් ඉවත් වන බවයි.",
       "URL": "https://www.hirunews.lk/224198/බ්‍රිතාන්‍ය-අගමැතිට-කතානායකගෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=238"
}