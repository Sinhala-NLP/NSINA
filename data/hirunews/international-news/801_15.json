{
       "Source": "hirunews",
       "Timestamp": "Sunday, 22 September 2013 - 13:37",
       "Headline": "බෝ - ෂිලායිට ජීවිතාන්තය දක්වා සිර දඬුවම්.",
       "News Content": "චීනයේ ප්‍රබලතම දේශපාලනඥයෙකුව සිටි බෝ - ෂිලායි අල්ලස් දූෂණ සහ බලය අයුතු ලෙස භාවිත කිරීම යන චෝදනාවලට වරදකරු බව එරට අධිකරණය තීරණය කළා. ඒ අනුව ෂැන්ඩොන් ප්‍රාන්තයේ අධිකරණය ඔහුට ජීවිතාන්තය දක්වා සිර දඬුවම් නියම කර තිබෙනවා. චෝදනා ප්‍රතික්ෂේප කරන බෝ - ෂිලායි තීන්දුවට එරෙහිව අභියාචනාවක් ඉදිරිපත් කිරීමට නියමිතයි. මීට වසර දෙකකට පෙර චීන පාලනයේ කේන්ද්‍රය වන පොලිට් බියුරෝවට ඇතුළත්වීම සඳහා සුදුසුකම් ලබා සිටි බෝ - ෂිලායි පසුගිය වසරේදී තනතුරෙන් ඉවත් කෙරුණේ සිය බිරිඳ සිදුකළ මිනීමැරුමක් වසන් කිරීමට බලය යෙදවීම මුල් කරගෙනයි. බ්‍රිතාන්‍ය ව්‍යාපාරික නීල් හේවුඞ් ඝාතනය සම්බන්ධයෙන් වරදකාරියක වූ බෝ - ෂිලායිගේ බිරිඳ ඔහුට එරෙහිව අධිකරණයේදී සාක්ෂි ලබාදීමද විශේෂත්වයක්.",
       "URL": "https://www.hirunews.lk/67763/බෝ-ෂිලායිට-ජීවිතාන්තය-දක්වා-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=801"
}