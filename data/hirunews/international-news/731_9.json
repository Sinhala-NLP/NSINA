{
       "Source": "hirunews",
       "Timestamp": "Thursday, 28 May 2015 - 9:31",
       "Headline": "තවමත් ඉන්දියාවට දැඩි උණුසුමක්",
       "News Content": "පුද්ගලයන් 1100 කට වැඩි පිරිසකට මරු කැඳවූ දකුණු ඉන්දියාව කේන්ද්‍ර කරගත් දැඩි උණුසුම් කාලගුණය මෙතෙක් සමනය වී නොමැති බව ඉන්දීය වාර්තා සඳහන් කළා. විශේෂයෙන් මෙය බලපා ඇත්තේ තෙලංගානා සහ ආන්ද්‍ර ප්‍රදේශ් ප්‍රාන්තවලටයි. ආන්ද්‍ර ප්‍රදේශ් ප්‍රාන්තයේ පුද්ගලයන් 852 කු සෙන්ටිග්‍රේඞ් අංශක  50 කට ආසන්න දැඩි උණුසුම හේතුවෙන් මියගිය අතර, තෙලංගානා ප්‍රාන්තයේ මරණ සංඛ්‍යාව 266 ක්.\nඊට අමතරව බටහිර බෙංගාලයේ සහ ඔරිස්සා ප්‍රාන්තයේ පුද්ගලයන් 24 දෙනෙකුද දැඩි උණුසුමෙන් ජීවිතක්ෂයට පත්වී තිබෙනවා. ඉන්දීය කාලගුණ විද්‍යාඥයන් පෙන්වා දෙන්නේ මෙම සති අන්තය වනතුරු එම ප්‍රදේශවල උෂ්ණත්වය සෙන්ටිග්‍රේඞ් අංශක 45 සීමාවේ පවතිනු ඇති බවයි. ඉන් අනතුරුව මෝසම් වැසි ආරම්භ වුවහොත් තත්ත්වය සමනය වනු ඇතැයි අපේක්ෂා කෙරෙනවා. කෙසේ නමුත් වැසි පමාවී දකුණු ඉන්දියාවේ තවදුරටත් නියං තත්ත්වයක් පැවතීමටද ඉඩ ඇති බව සඳහන්.",
       "URL": "https://www.hirunews.lk/110299/තවමත්-ඉන්දියාවට-දැඩි-උණුසුමක්",
       "Category": "International News",
       "Parent URL": "https://www.hirunews.lk/international-news.php?pageID=731"
}