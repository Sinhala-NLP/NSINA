{
       "Source": "hirunews",
       "Timestamp": "Sunday, 21 June 2020 - 13:06",
       "Headline": "ෂොයිබ් මලික්ට සානියා හමුවීමට අවස්ථාවක්",
       "News Content": "පාකිස්ථාන ක්‍රිකට් පිලේ එංගලන්ත සංචාරයේදී හිටපු නායක ෂොයිබ් මලික්ට සති හතරක සහන කාලයක් ලබාදීමට පාකිස්ථාන ක්‍රිකට් පාලක මණ්ඩලය අවසර ලබාදී තිබෙනවා.\nපාකිස්ථාන ක්‍රිකට් පිල ලබන 28 වනදා එංගලන්තයේ මැන්චෙස්ටර් බලා යන අතර, එහි පුහුණු කටයුතු ආරම්භ කිරීමට නියමිතයි.\nඑහෙත් ෂොයිබ් මලික්ට කණ්ඩායමට එක්වීම සඳහා ලබන ජූලි 24 වනදා දක්වා කල් ලබාදී තිබෙනවා.\nඒ, ඔහුගේ ඉන්දියානු බිරිඳ සානියා මිස්රා සහ අවුරුදු එකක් වයසැති පුත්‍රයා සමඟ එක්වීමට අවස්ථාව සළසමින්.\nකොවිඩ් 19 ගෝලීය වසංගතය හේතුවෙන් පැනවූ සීමාවන් නිසා ඉන්දියාවේ හයිද්‍රාබාද් නුවර සිටින සානියා මිස්රා සහ පුතු දැකගැනීමට ෂොයිබ් මලික්ට පසුගිය මාස පහක කාලය තුළ අවස්ථාවක් හිමිවූයේ නැහැ.\nසානියා මිස්රා ඉන්දියාවෙන් බිහිවූ ජාත්‍යන්තර ටෙනිස් ක්‍රීඩිකාවක් වන අතර, ඇය සහ පාකිස්ථාන ක්‍රිකට් ක්‍රීඩක ෂොයිබ් මලික් අතර විවාහය පසමිතුරු රටවල් දෙකක් අතර ඇතිවූ දුර්ලභ සුසංයෝජනයක් ලෙසයි සැළකෙන්නේ.",
       "URL": "https://www.hirunews.lk/243595/ෂොයිබ්-මලික්ට-සානියා-හමුවීමට-අවස්ථාවක්",
       "Category": "International News",
       "Parent URL": "https://www.hirunews.lk/international-news.php?pageID=178"
}