{
       "Source": "hirunews",
       "Timestamp": "Monday, 11 March 2013 - 9:01",
       "Headline": "අමානාත් ඝාතනයේ ප්‍රධාන සැකකරු සියදිවි හානි කරගනී.",
       "News Content": "දිල්ලියේ බස් රථයක් තුළදී සමූහ දූෂණයට ලක්ව මියගිය වෛද්‍ය ශිෂ්‍යාවගේ ඝාතනයට සම්බන්ධ ප්‍රධාන සැකකරු සියදිවි නසාගෙන ඇති බව නවතම ඉන්දීය වාර්තා සඳහන් කළා. දිල්ලියේ තිහාර් බන්ධනාගාගාරයේ දී සිය ඇඳිවත උපයෝගී කරගනිමින් ඔහු මෙලෙස ගෙළ වැළලාගෙන මියගොස් ඇති බවයි එම වාර්තා වැඩිදුරටත් සඳහන් කළේ. රැම් සිං නැමති මෙම සැකකරු වෛද්‍ය ශිෂ්‍යාව ගමන් කළ බස් රථයේ රියදුරායි. වෛද්‍ය ශිෂ්‍යාවගේ ඝාතනය සම්බන්ධයෙන් මියගිය පුද්ගලයා ඇතුළු සැකකරුවන් 5දෙනෙකු බන්ධනාගාර ගතකර සිටින අතර සිද්ධියට සම්බන්ධ  බාලවයස්කාර සැකකරු පුනරුත්ථාපන කඳවුරක රඳවා තිබෙනවා. සැකකරුවන්ට එරෙහිව දිල්ලි අධිකරණය හමුවේ නඩු පවරා ඇත්තේ  චෝදනා 13 ක් යටතේයි.",
       "URL": "https://www.hirunews.lk/54976/අමානාත්-ඝාතනයේ-ප්‍රධාන-සැකකරු-සියදිවි-හානි-කරගනී",
       "Category": "International News",
       "Parent URL": "https://www.hirunews.lk/international-news.php?pageID=857"
}