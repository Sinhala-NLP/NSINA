{
       "Source": "hirunews",
       "Timestamp": "Thursday, 14 May 2020 - 17:03",
       "Headline": "ඇමරිකානු ඖෂධ නිෂ්පාදන සමාගමක් ඉන්දියාව සහ පාකිස්තානය සමඟ ගිවිසුමකට",
       "News Content": "කොරෝනා වෛරසයට ප්‍රතිකාර සඳහා භාවිත කෙරෙන රෙම්ඩෙසිවිර් ඖෂධයේ සැපයුම පුළුල් කිරීම සඳහා දකුණු ආසියාවේ ඖෂධ නිෂ්පාදකයින් සමඟ ඇමෙරිකානු නිෂ්පාදන ආයතනයක් ගිවිසුමකට එළැඹ තිබෙනවා.\nඉන්දියාවේ සහ පාකිස්තානයේ ඖෂධ නිෂ්පාදන සමාගම් 05ක් සමඟයි අදාළ ගිවිසුමට එළැඹ ඇත්තේ.\nඒ අනුව රටවල් 127 කට අදාළ ඖෂධය සැපයීමට එම ගිවිසුම උපකාරී වනු ඇති.\nඉබෝලා වෛරසයට ප්‍රතිකාර ලෙස හඳුන්වා දුන් රෙම්ඩෙසිවිර් ඖෂධය කොරෝනා වෛරසය මුළුමනින්ම තුරන් කිරීමට උපකාරී නොවුන ද රෝග ලක්ෂණ සමනය කිරීමට එය හේතුවන බව සායනික අධ්‍යයනවලින් තහවුරු වී තිබෙනවා.",
       "URL": "https://www.hirunews.lk/240722/ඇමරිකානු-ඖෂධ-නිෂ්පාදන-සමාගමක්-ඉන්දියාව-සහ-පාකිස්තානය-සමඟ-ගිවිසුමකට",
       "Category": "International News",
       "Parent URL": "https://www.hirunews.lk/international-news.php?pageID=182"
}