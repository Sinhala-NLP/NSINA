{
       "Source": "hirunews",
       "Timestamp": "Saturday, 26 October 2013 - 12:46",
       "Headline": "පාකිස්ථාන දේශසීමාවේ ඉරාන භටයන් 14 ක් මරුට.",
       "News Content": "පාකිස්ථාන දේශසීමා ප්‍රදේශයේ ඇති වූ ගැටුමකින් ඉරාන දේශසීමා භටයන් 14 දෙනෙකු ජීවිතක්ෂයට පත්වී තිබෙනවා. ඉරාන නිල ප්‍රවෘත්ති සේවාව සඳහන් කළේ සරවාන් නමැති දේශසීමා නගරයට ඔබ්බෙන් වූ කඳුකර ප්‍රදේශයේදී ඊයේ (25) රාත්‍රියේ මෙම ගැටුම ඇති වූ බවයි. තවත් ඉරාන දේශසීමා භටයන් 5 දෙනෙකු මෙහිදී තුවාල ලබා තිබෙනවා. ඉරාන ඉස්ලාමීය ජනරජයට එරෙහි කැරලිකරුවන් හෝ දාමරිකයන් මෙම ප්‍රහාරය එල්ල කරන්නට ඇති බවයි ඉරාන රජය ප්‍රකාශ කළේ. ඇෆ්ගනීස්ථානයේ සිට යුරෝපය කරා මත්ද්‍රව්‍ය ප්‍රවාහනය කිරීමේ මාර්ගයක් ද ඉරානය හරහා වැටී තිබෙනවා.",
       "URL": "https://www.hirunews.lk/70077/පාකිස්ථාන-දේශසීමාවේ-ඉරාන-භටයන්-14-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=792"
}