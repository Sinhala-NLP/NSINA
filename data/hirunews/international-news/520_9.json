{
       "Source": "hirunews",
       "Timestamp": "Friday, 10 February 2017 - 8:12",
       "Headline": "තමිල්නාඩුවේ බල අරගලයක්",
       "News Content": "තමිල්නාඩුවේ මහඇමති ධුරය තමාට වහා හිමිවිය යුතු බව ජයලලිතා ජයරාම්ගේ සමීපතම හිතවතිය වන ශෂිකලා නටරාජන් ප්‍රාන්ත ආණ්ඩුකාරවරයා ඉදිරියේ ඊයේ ප්‍රකාශ කළා.\nඒ සදහා තමාට ප්‍රාන්ත සභාවේ නියෝජිතයන් 118 කට වැඩි ප්‍රමාණයක සහාය පවතින බව ඇය කියා සිටියා.\nකෙසේ නමුත්, ඇයට පෙර ආණ්ඩුකාර විද්‍යාසාගර් රා ඕ වෙත හිටපු මහඇමති  ඕ.පන්නීර්සෙල්වම් පෙත්සමක් භාර දී තිබුණා.\nඒ තමා මහඇමති ධුරයෙන් ඉල්ලා අස්වූයේ තර්ජනාත්මක බලපෑම් මත බවත්, ශෂිකලා ප්‍රාන්ත සභා නියෝජිතයන්ගේ සහාය ලබා ගැනීම සදහා ඔවුන් හෝටලයක රදවාගෙන සිටින බවත් ප්‍රකාශ කරමින්.\nශෂිකලාට එරෙහි දුෂණ නඩුවේ තීන්දුව ප්‍රකාශයට පත් කිරීමට නියමිතව ඇත්තේ ලබන සතියේදීයි.\nඊට පෙර ඇය මහ ඇමති ධුරය ලබා ගැනීමට උත්සාහ කළ ද පන්නීර්සෙල්වම්ගේ පෙත්සම හේතුවෙන් ඇයට එතෙක් බලා සිටීමට සිදුවනු ඇති බවයි ඉන්දීය මාධ්‍ය සදහන් කළේ.",
       "URL": "https://www.hirunews.lk/154116/තමිල්නාඩුවේ-බල-අරගලයක්",
       "Category": "International News",
       "Parent URL": "https://www.hirunews.lk/international-news.php?pageID=520"
}