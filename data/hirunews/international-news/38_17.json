{
       "Source": "hirunews",
       "Timestamp": "Friday, 22 July 2022 - 18:46",
       "Headline": "වසරේ උණුසුම් ම දිනය වෙනුවෙන් චීන වැසියෝ ලහි ලහියේ සූදානම් වෙති",
       "News Content": "මේ සති අන්තයේ දී අධික උෂ්ණත්වයට මුහුණ සඳහා චීනයේ මිලියන සංඛ්‍යාත ජනකායක් සූදානමින් ඒ සඳහා අවශ්‍ය කටයුතු යුහුසුළුව සම්පාදනය කරගනිමින් සිටින බව විදෙස් මාධ්‍ය වාර්තා කරනවා.\nචීනයේ මේ දිනවල පවතින අධික උෂ්ණත්වය හේතු කොටගනිමින් එරට නගර 12කට අධික ප්‍රමාණයක උෂ්ණත්වය සම්බන්ධයෙන් වන රතු නිවේදනයක් ද නිකුත් කොට තිබෙනවා.\nචීනයේ කාලගුණ විද්‍යා පරිපාලනයට අනුව, ඉදිරි පැය 24 තුළ නැගෙනහිර Zhejiang සහ Fujian පළාත්වල නගර 19 ක උෂ්ණත්වය සෙල්සියස් අංශක 40 (ෆැරන්හයිට් අංශක 104) ඉක්මවනු ඇතැයි අපේක්ෂා කර තිබෙනවා.\nඑලෙස ම චීනය පුරා තවත් නගර සහ ප්‍රාන්ත 208ක් තැඹිලි අනතුරු ඇඟවීම් යටතේ පවතින අතර ඒවා සෙල්සියස් අංශක 35 (ෆැරන්හයිට් අංශක 95) ට වැඩි උෂ්ණත්වයක් පෙන්නුම් කරන දෙවන ඉහළ ම මට්ටමේ තාප අනතුරු ඇඟවීම් සහිත ප්‍රදේශ ලෙසයි නම් කර තිබෙන්නේ.\nචීන චන්ද්‍ර දින දර්ශනයට අනුව සාම්ප්‍රදායිකව වසරේ උණුසුම්ම දිනය වන \"මහා උණුසුම\", මෙම සෙනසුරාදා උදා වෙතැයි චීන කාලගුණ විශේෂඥයන් පවසන්නේ.",
       "URL": "https://www.hirunews.lk/310691/වසරේ-උණුසුම්-ම-දිනය-වෙනුවෙන්-චීන-වැසියෝ-ලහි-ලහියේ-සූදානම්-වෙති",
       "Category": "International News",
       "Parent URL": "https://www.hirunews.lk/international-news.php?pageID=38"
}