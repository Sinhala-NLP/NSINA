{
       "Source": "hirunews",
       "Timestamp": "Tuesday, 27 January 2015 - 8:31",
       "Headline": "ස්පාඤ්ඤයේ ප්‍රහාරක යානයක් කඩා වැටී දස දෙනෙකු මරුට.",
       "News Content": "ස්පාඤ්ඤයේ ඇල්බසේට් හි ගුවන් හමුදා කදවුරකදී ඉහළට නැංවූ එෆ් 16 වර්ගයේ ප්‍රහාරක ජෙට් යානයක් ඊයේ (26) හදිසියේ කඩා වැටී පුද්ගලයන් දස දෙනෙකු ජීවිතක්ෂයට පත්වුණා. මිය ගිය අය අතුරෙන් 8 දෙනෙකු ප්‍රංශ සෙබලූන් බව සඳහන්. මෙම ස්පාඤ්ඤ ගුවන් කඳවුරේ ප්‍රංශ, ඇමරිකානු, ඩෙන්මාර්ක, ජර්මානු සහ බ්‍රිතාන්‍ය ගුවන් සෙබලූන් ද සිටි බව විදෙස් වාර්තා සදහන් කළා. අනතුරට ලක්වී ඇත්තේ ග්‍රීක ප්‍රහාරක යානයක්. යානය කඩා වැටීමෙන් ගුවන් කඳවුරේ තිබූ තවත් යානා 5කට හානි සිදුව තිබෙනවා.",
       "URL": "https://www.hirunews.lk/102106/ස්පාඤ්ඤයේ-ප්‍රහාරක-යානයක්-කඩා-වැටී-දස-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=764"
}