{
       "Source": "hirunews",
       "Timestamp": "Monday, 19 December 2016 - 13:27",
       "Headline": "ජයලලිතාගේ මරණය ගැන සැකයක් ?",
       "News Content": "තමිල්නාඩු ප්‍රධාන අමාත්‍ය ජයලලිතා ජයරාම්ගේ මරණය සැක සහිත බවට පවසමින් ඉන්දීය ශ්‍රේෂ්ඨාධිකරණයට පෙත්සමක් ඉදිරිපත් වී තිබෙනවා.\nජයලලිතා ඒ අයි ඒ ඩී එම් කේ පක්ෂ නායිකාව වී සිටි සමයේ පක්ෂයෙන් පහ කරනු ලැබු සසිකලා පුෂ්පා විසින් මෙම පැමිිණිල්ල යොමුකර ඇති බවයි ඉන්දීය පුවත් සේවා සඳහන් කලේ.\nප්‍රධාන අමාත්‍යවරියගේ මරණය සම්බන්ධයෙන් අපක්ෂපාතී විමර්ශණයක් සිදුවිය යුතු බවට ඇය එමගින් ඉල්ලා තිබෙනවා.\nසසිකලා පුෂ්පා පෙන්වා දෙන්නේ ප්‍රධාන අමාත්‍යවරියගේ මරණය පිළිබඳ තමන්ට සැකයක් මතුවන බවයි.\nඇයගේ සෞඛ්‍ය තත්වය නිවැරදිව හෙළි නොවු බව ද පුෂ්පා චෝදනා කරනවා.\nප්‍රධාන අමාත්‍යවරිය රෝහල්ගතව සිටි සමයේදී කිසිවකුට ඇයගේ සෞඛ්‍ය තත්වය පිළිබඳ සොයා බැලීමට අවස්ථාව ලබානොදීම මගින් එම සැකය වර්ධනය වන බවට පෙත්සම මගින් පෙන්වාදී තිබෙනවා.\nඅදාළ සියලු තොරතුරු රෝහල මගින් වසන්කර ඇති බවයි සසිකලා පුෂ්පා සඳහන් කර ඇත්තේ.\nමේ අතර මෙවැනිම පෙත්සමක් තමිල්නාඩු අධිකරණයක් වෙත ද පසුගියදා ඉදිරිපත්ව තිබුනා.\nඑමගින් ඉන්නා තිබුනේ ජයලලිතාගේ සියලු වෛද්‍ය වාර්තා වෛද්‍ය විශේෂඥයන් විසින් පරීක්ෂා කල යුතු බවයි.\nපැවති තත්වය අනුව මහ ඇමතිවරියගේ මරණය සැක සහිත බවටයි එම පෙත්සම මගින් ද පෙන්වාදි ඇත්තේ.",
       "URL": "https://www.hirunews.lk/150072/ජයලලිතාගේ-මරණය-ගැන-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=544"
}