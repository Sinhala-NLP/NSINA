{
       "Source": "hirunews",
       "Timestamp": "Saturday, 15 September 2018 - 14:42",
       "Headline": "මැන්කුට් මාරුතයෙනුත් ජීවිත හානි",
       "News Content": "උතුරුදිග පිලිපීනයට හමා ආ මැන්කුට් සුපිරි චණ්ඩ මාරුතයෙන් ප්‍රථම ජීවිත හානි වාර්තා වී තිබෙනවා.\nපිලිපීන පොලීසිය සඳහන් කළේ සුළි සුළඟ සමඟ ඇති වූ ජල ගැලීම් හා නාය යාම්වලින් මෙලෙස කාන්තාවන් දෙදෙනෙකු ජීවිතක්ෂයට පත්වී ඇති බවයි.\nමැන්කුට් මේ වසරේ පිලිපීනයට හැමූ ප්‍රබලතම සුළි සුළඟ වන අතර පැයට කිලෝමීටර් 305 දක්වා වේගයක් සහිත සුළං දහරා වලින් එය සමන්විතයි.\nපිලිපීනය හරහා එය දකුණුදිග චීනයට හා වියට්නාමයට ද බලපෑම් ඇති කරනු ඇතැයි කාලගුණ අංශ ප්‍රකාශ කළා.",
       "URL": "https://www.hirunews.lk/199963/මැන්කුට්-මාරුතයෙනුත්-ජීවිත-හානි",
       "Category": "International News",
       "Parent URL": "https://www.hirunews.lk/international-news.php?pageID=333"
}