{
       "Source": "hirunews",
       "Timestamp": "Thursday, 19 November 2015 - 15:05",
       "Headline": "බෝම්බ බියෙන් තවත් ගුවන් යානාවක් හදිසියේ ගොඩබායි",
       "News Content": "කළු මුහුදට ඉහළින් ගමන්ගත් ගුවන් යානයක් බෝම්බ බියක් හේතුවෙන් බල්ගේරියාවේ - බර්ගාස් ගුවන් තොටුපලට හදිසි ගොඩබෑමක් සිදුකර තිබෙනවා.\nමගීන් 160 දෙනෙකු සමඟ පෝලන්තයේ සිට ඊජිප්තුව බලා ගමන්ගත් ගුවන් යානයකුයි මෙලෙස හදිසි ගොඩබෑමකට ලක්කර ඇත්තේ.\nබර්ගාස් ජාත්‍යන්තර ගුවන් තොටුපලට ගුවන් යානය ගොඩබැස්සවීමෙන් අනතුරුව මගීන් ඉවත් කර එය පරීක්ෂාවට ලක් කළද පුපුරණ ද්‍රව්‍ය කිසිවක් හමුවී නොමැති බව ගුවන් තොටුපල බලධාරීන් පවසනවා.\nකෙසේ වෙතත්, මේ වනවිට එම ගුවන් තොටුපල වසා දමා ඇති බවයි වාර්තා වන්නේ.",
       "URL": "https://www.hirunews.lk/120503/බෝම්බ-බියෙන්-තවත්-ගුවන්-යානාවක්-හදිසියේ-ගොඩබායි",
       "Category": "International News",
       "Parent URL": "https://www.hirunews.lk/international-news.php?pageID=688"
}