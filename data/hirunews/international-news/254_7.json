{
       "Source": "hirunews",
       "Timestamp": "Saturday, 29 June 2019 - 11:11",
       "Headline": "ඔසාකා සමුළුවේදී ඇමරිකානු - චීන නායකයන් හමුවෙයි",
       "News Content": "ජපානයේ ඔසාකා නුවර පැවැත්වෙන ජී - 20 නායක සමුළුවේදී ඇමරිකානු ජනාධිපති ඩොනල්ඩ් ට්‍රම්ප් සහ චීන ජනාධිපති ෂී - ජින්පින් අතර හමුවක් අද උදෑසන සිදුවී තිබෙනවා.\nදෙරට අතර වෙළද යුද්ධය උත්සන්නව පැවතීම හේතුවෙන් මෙම හමුව දෙස සියල්ලන්ගේ අවධානය යොමු වුණා.\nඑහිදී ජනපති ට්‍රම්ප් ප්‍රකාශ කර ඇත්තේ චීනය සමඟ ඓතිහාසික එකඟතාවකට එළඹීමට තමන් සූදානම් බවයි.\nඑය දෙපාර්ශවයටම සාධාරණ ගිවිසුමක් විය යුතු බව ඔහු අවධාරණය කළා.",
       "URL": "https://www.hirunews.lk/219318/ඔසාකා-සමුළුවේදී-ඇමරිකානු-චීන-නායකයන්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=254"
}