{
       "Source": "hirunews",
       "Timestamp": "Tuesday, 22 December 2015 - 13:09",
       "Headline": "චීන කර්මාන්තපුරේ අනතුර  - පළමු  සිරුර හමුවෙයි",
       "News Content": "නායයාමෙන් අතුරුදන් වූවන්ගෙන් එක අයෙකුගේ මල සිරුරක් හමුවෙයි. සහන කණ්ඩායම් පවසන්නේ  අතුරුදන් වූවන්ගෙන් පිරිසක් ජීවතුන් අතර සිටිය හැකි බවයි.\nචීනයේ ෂෙන්සෙන් පළාතේ නාය යාමකට ගොදුරු වූ  කර්මාන්ත පුරයේ ගොඩනැගිලි 33 ක්  පමණ විනාශ වූවා. අතුරුදන් වූ  පිරිස 81ක්.\nකර්මාන්ත ශාලා සේවකයන්ගේ නේවාසිකාගාර දෙකක් ද නාය යාමට ගොදුරු වී ඇති අතර සුන්බුන්වලට යට වී සිටි 7 දෙනෙකු බේරා ගත්තා.\nපසුගිය වසර දෙක ඇතුළත මෙම ප්‍රදේශය තුළ මහා පරිමාණයෙන් ඉදිකිරීම් කටයුතු සිදු වී තිබෙනවා.  එහි දී කොන්ක්‍රීට් කණු දැමීම සඳහා පොළොව තැනින් තැන හැරීම නායයාමට හේතු වී ඇති බවයි පැවසෙන්නේ. ඉදිකිරීම් කටයුතු නීති විරෝධී ඒවා බවද සඳහන්.",
       "URL": "https://www.hirunews.lk/122576/චීන-කර්මාන්තපුරේ-අනතුර-පළමු-සිරුර-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=678"
}