{
       "Source": "hirunews",
       "Timestamp": "Tuesday, 17 January 2017 - 15:17",
       "Headline": "අනතුරට ලක්වුවන් බේරා ගැනීම පසෙක තබා ඡායාරූප ගත් පිරිසක් (ඡායාරූප)",
       "News Content": "ඉන්දියාවේ පන්ජාබ් ප්‍රාන්තයේ ලුඩිහානා ප්‍රදේශයේ සිදුවු මාරක රිය අනතුරකින් 4 දෙනෙකු ජීවිතක්ෂයට පත්ව තිබෙනවා.\nවිදෙස් පුවත් සේවා සඳහන් කලේ මෙම අනතුරින් තවත් එක් අයෙකු බරපතල තුවාල ලබා ඇති බවයි.\nකෙසේවෙතත් අනතුරට පසු එම ස්ථානයට පැමිණි පිරිස් තරුණයන් බේරා ගැනීමට ඉදිරිපත් නොවී ඡායාරූප රැගෙන සමාජ මාධ්‍ය වෙබ් අඩවිවලට ඇතුලත් කර ඇතැයි සඳහන්.\nඔවුන් ඡායාරූප ගැනීම පසෙක තබා අනතුරට ලක්වුවන් රෝහල් ගත කලේ නම් බේරා ගැනීමට තිබු බවයි වෛද්‍යවරුන් සඳහන් කර ඇත්තේ.\nඑම ස්ථානයට පැමිණි පිරිස් ලබාගත් ඡායාරූප අන්තර්ජාලය ඔස්සේ දහස් සංඛ්‍යාත පිරිසක්  හුවමාරු කරගෙන තිබෙනවා.\nඅනතුරට ලක්වුවන්ගේ පවුලේ සාමාජිකයන් මෙම සිද්ධිය පිළිබඳ දැඩිව කණගාටුව පලකර ඇති බව ද සඳහන්.\nඅනතුරට ලක්වු එක් තරුණියක් අපහසුවෙන් සිය දුරකථනයෙන් සිද්ධිය පිළිබඳ ඥාතීන් දැනුවත් කර ඇති බවයි වාර්තා වන්නේ.\nඑම ස්ථානයේ සිටි පිරිස් තමන්ට උදව් කිරීම පසෙක තබා වීඩියෝ සහ ඡායාරූප රැගෙන ඇති බව ද එම තරුණිය ප්‍රකාශ කර ඇතැයි සඳහන්.\nමෙම සිද්ධිය ඉන්දියාවේ දැඩි දෝෂදර්ශණයට ලක්ව තිබෙනවා.",
       "URL": "https://www.hirunews.lk/152250/අනතුරට-ලක්වුවන්-බේරා-ගැනීම-පසෙක-තබා-ඡායාරූප-ගත්-පිරිසක්",
       "Category": "International News",
       "Parent URL": "https://www.hirunews.lk/international-news.php?pageID=529"
}