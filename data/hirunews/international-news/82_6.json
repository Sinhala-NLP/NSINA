{
       "Source": "hirunews",
       "Timestamp": "Monday, 08 November 2021 - 19:46",
       "Headline": "ෂී ජින්පින් අසහාය නායකයා කරන්න, චීන කොමියුනිස්ට් පක්ෂ මධ්‍යම කාරක සභාව රැස්වේ",
       "News Content": "ජනාධිපති ෂී ජින්පින්ගේ බලය තවදුරටත් තහවුරු කරන විශේෂ රැස්වීමක් සඳහා චීන කොමියුනිස්ට් නායකයන් අද බීජිං නුවරට රැස්වුණා.\nසාමාජිකයන් 400 දෙනෙකුගෙන් සමන්විත මෙම ප්‍රබල මධ්‍යම කාරක සභාව ඉදිරි දින 4 තුළ පසුගිය සියවසේදී චීනය අත්කර ගත් ජයග්‍රහණ සහ අත්දැකීම් පිළිබද වාර්තාවක් සකසනු ඇති.\nඑය ලබන වසරේ පැවැත්වෙන චීන කොමියුනිස්ට් පක්ෂයේ 20 වන කොංග්‍රස් සභාවට ඉදිරිපත්වීමට නියමිතයි. එහිදී ජනාධිපති ෂී ජින්පින් තුන්වන වරටත් එරට නායකයා ලෙස යළි තෝරා ගැනෙනු ඇති. ඒ අනුව මාඕ සේතුංට පසු චීනයේ ප්‍රබලතම නායකයා වන්නේ ජනපති ෂී ජින්පින්.",
       "URL": "https://www.hirunews.lk/287409/ෂී-ජින්පින්-අසහාය-නායකයා-කරන්න-චීන-කොමියුනිස්ට්-පක්ෂ-මධ්‍යම-කාරක-සභාව-රැස්වේ",
       "Category": "International News",
       "Parent URL": "https://www.hirunews.lk/international-news.php?pageID=82"
}