{
       "Source": "hirunews",
       "Timestamp": "Monday, 21 December 2015 - 9:39",
       "Headline": "චීනයේ නායයෑමෙන්  91 ක් අතුරුදන් (ඡායාරූප)",
       "News Content": "දකුණුදිග චීනයේ් ෂෙන්සෙන් නගරයේ සිදුවූ නායයෑමෙන් අතුරුදන්වූ පුද්ගලයින්ගේ සංඛ්‍යාව  91 දක්වා ඉහළ ගොස් තිබෙනවා.\nනායයෑමෙන් ගොඩනැගිලි 30 කට අධික ප්‍රමාණයක් සම්පූර්ණයෙන්ම විනාශ වී ඇති බවයි විදෙස් වාර්තා සඳහන් කළේ.\nෂෙන්සෙන් නගරය විශාලතම සහ ප්‍රධාන වශයෙන් කාර්මික කටයුතු සිදුවන ප්‍රදේශයක්.\nනායයෑමෙන් අනතුරුව මෙම ප්‍රදේශයේ මීටර 6 ක් උසට වර්ගමීටර 60000 ක ප්‍රමාණයක් මඩවලින් වැසී ගොස් ඇති බවයි විදෙස් වාර්තා සඳහන් කළේ.\nනායයෑම සිදුවීමට  පෙර පුද්ගලයින් දහසකට අධික පිරිසක් එම ප්‍රදේශයේයෙන් ඉවත්කරගෙන තිබෙනවා.",
       "URL": "https://www.hirunews.lk/122492/චීනයේ-නායයෑමෙන්-91-ක්-අතුරුදන්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=678"
}