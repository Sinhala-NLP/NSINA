{
       "Source": "hirunews",
       "Timestamp": "Sunday, 22 December 2013 - 9:27",
       "Headline": "කියුබාව ඇමෙරිකාවට අතවනයි.",
       "News Content": "ඇමෙරිකා එක්සත් ජනපදය සමඟ සිවිල් සම්බන්ධතා ආරම්භ කළ හැකි බව කියුබානු ජනාධිපති රාහුල් කස්ත්‍රෝ ප්‍රකාශ කළා. එහෙත් ඒ සඳහා දෙරටේ වෙනස්කම්වලට එකිනෙකා ගරු කළ යුතු බවයි හවානා නුවරදී ඔහු කියා සිටියේ. කියුබාවේ කොමියුනිස්ට් රජය වෙනස් කිරීමේ ඉල්ලීම ඇමෙරිකාව ඉවත් කර ගත යුතුයි. විෂමතාවන්ට ගරු කළ නොහැකිනම් තවත් 55 වසරක් ඇමෙරිකාවෙන් වෙන්ව සිටීමට වුව ද කියුබාව සූදානම් බවයි ජනාධිපති රාහුල් කස්ත්‍රෝ අවධාරණය කළේ. කියුබානු විප්ලවයෙන් පසු 1961 වසරේ සිට ඇමෙරිකාව කියුබාව සමඟ සබඳතා අත්හල අතර ආර්ථික සම්බාධක ද ක්‍රියාත්මක කළා. පසුගියදා දකුණු අප්‍රිකාවේ පැවති නෙල්සන් මැන්ඩෙලා අවමඟුල් උත්සවයේදී ඇමෙරිකානු ජනාධිපති බැරැක් ඔබාමා, කියුබානු ජනාධිපති රාහුල් කස්ත්‍රෝට අතටඅත දීම මුළු ලෝකයේම අවධානයට ලක්වූ කරුණක්.",
       "URL": "https://www.hirunews.lk/73909/කියුබාව-ඇමෙරිකාවට-අතවනයි",
       "Category": "International News",
       "Parent URL": "https://www.hirunews.lk/international-news.php?pageID=775"
}