{
       "Source": "hirunews",
       "Timestamp": "Friday, 29 November 2013 - 9:36",
       "Headline": "නරේන්ද්‍ර මෝඩිට බොලිවුඞ් පුරයෙන් සහය.",
       "News Content": "භාරතීය ජනතා පක්ෂයේ අගමැති අපේක්ෂක නරේන්ද්‍ර මෝඩි හට බොලිවුඞ් සුපිරි තරු රැසක් සහය පළ කරමින් සිටින බව ඉන්දීය මාධ්‍ය වාර්තා කරනවා. එළඹෙන ඉන්දීය මහමැතිවරණයේදී ඔවුන්ගේ සහය නරේන්ද්‍ර මෝඩි හට හිමිවනු ඇති. ඒ අනුව ෂාරුක් ඛාන්, අමීර් ඛාන්, නානා පටේකාර් සහ දීපිකා පදුකොන් ඇතුළු සුපිරි තරු රැසක් මෙලෙස නරේන්ද්‍ර මෝඩිට සහය දක්වමින් ඔහුගේ වේදිකාවට ගොඩවීමට සූදානම් බවයි ඉන්දීය මාධ්‍ය වාර්තා කරන්නේ. පසුගියදා ඉන්දියාවේ අග්‍ර ඝනයේ ගායන ශිල්පිනී ලතා මංගේෂ්කාර් ද නරේන්ද්‍ර මෝඩි හට සහය දක්වමින් ඔහුගේ දේශපාලන රැස්වීමකට සහභාගි වුණා.",
       "URL": "https://www.hirunews.lk/72348/නරේන්ද්‍ර-මෝඩිට-බොලිවුඞ්-පුරයෙන්-සහය",
       "Category": "International News",
       "Parent URL": "https://www.hirunews.lk/international-news.php?pageID=782"
}