{
       "Source": "hirunews",
       "Timestamp": "Sunday, 25 April 2021 - 14:00",
       "Headline": "දිල්ලිය තවත් සතියක් වසා දැමේ",
       "News Content": "කොරෝනා ව්‍යාප්තිය පාලනය කිරීමට දුෂ්කර අන්දමින් පැතිර යන ඉන්දියාවේ දිල්ලි අගනගර ප්‍රාන්තයේ නිරෝධායන සීමාවන් තවත් සතියකින් දීර්ඝ කර තිබෙනවා.\nප්‍රාන්ත ප්‍රධාන අමාත්‍ය අරවින්ද් කෙජ්රිවාල් සඳහන් කළේ එලෙස නිරෝධායන නීති දැඩි කළ යුතු බව ජනතාවගේද මතය බවයි.\nදිල්ලියේ කොරෝනා පරීක්ෂාවන්ට ලක්වන පුද්ගලයන්ගෙන් සියයට 37ක් පමණ දැන් ආසාදිතයන් ලෙස හඳුනා ගැනෙනවා.\nකොරෝනා ආසාදනය වූ රෝගීන්ට ප්‍රතිකාර කිරීමේදී දිල්ලියේ රෝහල් මුහුණදෙන ඔක්සිජන් හිඟය මැඩලීමටද පියවර ගෙන තිබෙනවා.\nකෙසේ නමුත් දිල්ලියට අවශ්‍ය ඔක්සිජන් මෙටි්‍රක් ටොන් 700කින් දැනට සපයාගැනීමට හැකිව ඇත්තේ මෙටි්‍රක් ටොන් 490ක පමණ ප්‍රමාණයක්.",
       "URL": "https://www.hirunews.lk/269469/දිල්ලිය-තවත්-සතියක්-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=120"
}