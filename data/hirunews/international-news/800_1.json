{
       "Source": "hirunews",
       "Timestamp": "Saturday, 28 September 2013 - 8:13",
       "Headline": "120 දෙනෙකු සමඟ බෝට්ටුවක් ඉන්දුනීසියානු මුහුදේ පෙරළේ.",
       "News Content": "ඉන්දුනීසියාවේ ජාවා දිවයිනට ඔබ්බෙන් වූ මුහුදේ සංක්‍රමණික බෝට්ටුවක් පෙරළීමෙන් අවම වශයෙන් පුද්ගලයන් විසි දෙදෙනෙකු ජීවිතක්ෂයට පත්වී තිබෙනවා. නීතිවිරෝධී සංක්‍රමණිකයන් 120 දෙනෙකු පමණ රැගත් මෙම යාත්‍රාව ඊයේ (27) සන්ධ්‍යාවේ අනතුරට ලක්වී ඇති අතර, එහිදී දිවි ගලවාගෙන ඇත්තේ 25 දෙනෙකු පමණයි. තවත් 70 දෙනෙකු අතුරුදන්ව සිටිනවා. ජීවිතාරක්ෂක සහ සෝදිසි මෙහෙයුම් තවදුරටත් ක්‍රියාත්මකයි. නීතිවිරෝධී සංක්‍රමණිකයන්ට එරෙහි දැඩි ක්‍රියාමාර්ග ගන්නා බවට ප්‍රතිඥා දුන්  ඕස්ට්‍රේලියාවේ නව රජය පත්වීමෙන් පසු අනතුරට ලක්වූ ප්‍රථම සංක්‍රමණික යාත්‍රාව මෙයයි. මෙහි ශ්‍රී ලාංකිකයන් සිටි බවට මෙතෙක් තොරතුරු වාර්තා වී නැහැ.",
       "URL": "https://www.hirunews.lk/68158/120-දෙනෙකු-සමඟ-බෝට්ටුවක්-ඉන්දුනීසියානු-මුහුදේ-පෙරළේ",
       "Category": "International News",
       "Parent URL": "https://www.hirunews.lk/international-news.php?pageID=800"
}