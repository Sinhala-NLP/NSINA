{
       "Source": "hirunews",
       "Timestamp": "Saturday, 14 March 2015 - 9:51",
       "Headline": "ප්‍රිස්ටෝරියස් ට හිරෙන් නිදහසක් නෑ",
       "News Content": "සාපරාධී මනුෂ්‍ය ඝාතන චෝදනා යටතේ වසර 5ක සිර දඩුවම් නියම වූ දකුණු අප්‍රිකානු පැරා ඔලිම්පික් ශූර ඔස්කා ප්‍රිස්ටෝරියස්, ජොහැන්නස්බර්ග් මහාධිකරණය හමුවේ ගොනු කර තිබූ පෙත්සම ඊයේ (13) නිශ්ප්‍රභ වුණා. හිතාමතා ඝාතනයක් සිදුකළ බවට සාක්ෂි නොමැතිවීම නිසා මූලික නඩුවෙන් ඔහු නිදහස් වුවත් සාපරාධි මනුෂ්‍ය ඝාතනය යටතේ අඛණ්ඩව නඩුව විභාග කර ඔහුට දඩුවම් නියම කෙරුණා. 2013 වසරේදී රිවා ස්ටීන්කෑම්ප් නමැති තම පෙම්වතිය නිවස තුළදී වෙඩි තබා ඝාතනය කළ බවටයි ප්‍රිස්ටෝරියස්ට චෝදනා එල්ල වුණේ. නිවසට සොරෙකු කඩා වැදුණු  බව සිතා තමා වෙඩි තැබීම සිදුකළ බව ප්‍රිස්ටෝරියස් අධිකරණයේදී කියා සිටියා. එහිදී නියම කෙරුණු සිර දඩුවම ඔහු ඉදිරිපත් කළ ඇපෑල ඊයේ ප්‍රතික්ෂේපවීම නිසා තවදුරටත් ක්‍රියාත්මක වනු ඇති.",
       "URL": "https://www.hirunews.lk/105455/ප්‍රිස්ටෝරියස්-ට-හිරෙන්-නිදහසක්-නෑ",
       "Category": "International News",
       "Parent URL": "https://www.hirunews.lk/international-news.php?pageID=751"
}