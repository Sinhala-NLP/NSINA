{
       "Source": "hirunews",
       "Timestamp": "Saturday, 28 May 2022 - 14:26",
       "Headline": "සැමෝවා දිවයින, චීනය සමඟ ද්විපාර්ශවික ගිවිසුමකට",
       "News Content": "චීනයේ ආධිපත්‍යය පැතිරීම පිළිබඳව ඇමරිකාව ඇතුලු බටහිර රටවල් අනතුරු අඟවද්දී පැසිෆික් සාගරයේ සැමෝවා දිවයින, චීනය සමඟ ද්විපාර්ශවික ගිවිසුමකට එළඹී තිබෙනවා.\nදෙරට අතර ආරක්ෂක සහ ආර්ථික සහයෝගීතාව ඉහළ නැංවීම ඉලක්ක කරගත් එම ගිවිසුම චීන විදේශ අමාත්‍ය වෑන්ග් යී සහ අගමැතිනි ෆියෙමෙ නවොමි නටාෆා අතර හමුවකින් අනතුරුව අත්සන් තැබූ බවයි සැමෝවා රජය ප්‍රකාශ කළේ.\nචීනය, සැමෝවා දිවයින සමඟ පමණක් නොව ෆීජි, ටොන්ගා,වනවාටු, පැපුවා - නිව්ගිනියා සහ නැගෙනහිර ටිමෝරය ඇතුලු කලාපයේ අනෙකුත් රටවල් අතරද මෙවැනි ගිවිසුම්වලට එළඹීමට සැළසුම් කර ඇති බවයි ප්‍රංශ පුවත් සේවය වාර්තා කළේ.\nචීන නියෝජිත පිරිස මේ වනවිටත් සොලමන් දිවයින් සහ කිරිබටි දිවයිනේ සංචාරය කර ඇති අතර, පැසිෆික් කලාපයේ අනෙකුත් රටවලද සංචාරය කිරී්මට නියමිතයි.",
       "URL": "https://www.hirunews.lk/305526/සැමෝවා-දිවයින-චීනය-සමඟ-ද්විපාර්ශවික-ගිවිසුමකට",
       "Category": "International News",
       "Parent URL": "https://www.hirunews.lk/international-news.php?pageID=48"
}