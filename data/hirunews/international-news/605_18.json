{
       "Source": "hirunews",
       "Timestamp": "Sunday, 31 July 2016 - 13:40",
       "Headline": "පැරිෂූටයක් නොමැතිව අඩි 25000ක සිට පැන්න හැටි",
       "News Content": "ඇමරිකානු ජාතික ලූක් එයිකින්ස් පැරිෂුටයක් නොමැතිව අඩි 25,000 ක් ඉහළ අහසේ සිට ආරක්ෂිත දැළක් වෙත පැන නව වාර්තාවක් පිහිටුවා තිබෙනවා.\nදකුණු කැලිෆෝනියාවේ සිමි කාන්තාර ප්‍රදේශයේ සැකසූ අඩි 100 ක් දිග සහ පළල සහිත දැළක් වෙතයි මොහු ගුවනේ සිට පැන ඇත්තේ.\n26 හැවිරිදි එයිකින්ස් එම පිම්ම සඳහා වසර දෙකක් තිස්සේ පුහුණු වී ඇති බව සඳහන්.\nඅවසන් මොහොත වනතුරු ආරක්ෂිත පියවරක් ලෙස මොහුට පැරිෂුටයක් පැළඳ පිම්ම පනින ලෙසයි උපදෙස් ලබාදී ඇත්තේ.\nඑහෙත් ලූක් පෙන්වා දී ඇත්තේ එමඟින් අමතර බරක් දැරීමට තමාට සිදුවන බවයි.\nකෙසේ නමුත් අනුමැතිය ලැබීමෙන් පසු ඔහු සිය අනතුරුදායක පිම්ම පැනීමට සමත්වී තිබෙනවා.",
       "URL": "https://www.hirunews.lk/139461/පැරිෂූටයක්-නොමැතිව-අඩි-25000ක-සිට-පැන්න-හැටි",
       "Category": "International News",
       "Parent URL": "https://www.hirunews.lk/international-news.php?pageID=605"
}