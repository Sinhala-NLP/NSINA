{
       "Source": "hirunews",
       "Timestamp": "Tuesday, 18 June 2019 - 9:09",
       "Headline": "චීන ජනපති ෂී - ජින්පින් උතුරු කොරියානු සංචාරයකට සැරසේ",
       "News Content": "චීන ජනාධිපති ෂී - ජින්පින් බ්‍රහස්පතින්දා දෙදින චාරිකාවක් සඳහා උතුරු කොරියාව බලා නික්මෙනවා.\nඔහු උතුරු කොරියානු නායක කිම් ජොං අන් හමුවී කොරියානු අර්ධද්වීපයේ ගැටළු පිළිබදව සාකච්ඡා කරනු ඇති.\nමෙය චීන නායකයෙකු වසර 14කට පසු උතුරු කොරියාවේ සිදුකරන ප්‍රථම සංචාරය මෙන්ම 2012 වසරේ බලයට පැමිණි ෂී - ජින්පින්ගේ ප්‍රථම උතුරු කොරියානු චාරිකාවයි.\nජපානයේ පැවැත්වෙන ජී - 20 සමුළුවට සතියකට පෙර චීන නායකයාගේ උතුරු කොරියානු සංචාරය සිදුවීම ද විශේෂත්වයක්.\nජපානයේ ඔසාකා නුවර පැවැත්වෙන ජී - 20 සමුළුවේදී චීන ජනාධිපති ෂී - ජින්පින්, ඇමරිකානු ජනාධිපති ඩොනල්ඞ් ට්‍රම්ප් ද මුණ ගැසීමට නියමිතයි.",
       "URL": "https://www.hirunews.lk/218617/චීන-ජනපති-ෂී-ජින්පින්-උතුරු-කොරියානු-සංචාරයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=257"
}