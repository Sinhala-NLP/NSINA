{
       "Source": "hirunews",
       "Timestamp": "Sunday, 10 December 2017 - 13:39",
       "Headline": "ට්‍රම්ප්ගේ තීරණය අරාබි ලීගය හෙළා දකී",
       "News Content": "ජෙරුසලම ඊශ්‍රායලයේ අගනුවර ලෙස පිළිගනිමින් ඇමරිකානු ජනාධිපති ඩොනල්ඩ් ට්‍රම්ප් සිදුකළ ප්‍රකාශය අරාබි ලීගය විසින් අද හෙළා දකිනු ලැබුවා.\nඊජිප්තුවේ කයිරෝ නුවරට රැස්වූ අරාබි ලීගයේ රටවල විදේශ අමාත්‍යවරුන් මෙම ප්‍රකාශය නිකුත් කළ අතර, ඊට ඇමරිකාවේ මැදපෙරදිග හිතවතුන් වන එක්සත් අරාබි එමීර් රාජ්‍යය, සෞදි අරාබිය සහ ජෝර්දානයද සිටිනවා.\nඅරාබි ලීගයේ විදේශ අමාත්‍යවරුන් සඳහන් කළේ ජනපති ට්‍රම්ප්ගේ පියවරෙන් පසු ඇමරිකා එක්සත් ජනපදය මැදපෙරදිග සාමයේ මැදිහත්කරුවෙකු ලෙස තවදුරටත් සැළකිය නොහැකි බවයි.\nමේ අතර ට්‍රම්ප්ගේ ජෙරුසලම් ප්‍රකාශයට එරෙහිව පලස්තීන ගාසා තීරය සහ බටහිර ඉවුරේ තවදුරටත් විරෝධතා සහ ගැටුම් පැවති බව සඳහන්.",
       "URL": "https://www.hirunews.lk/178052/ට්‍රම්ප්ගේ-තීරණය-අරාබි-ලීගය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=414"
}