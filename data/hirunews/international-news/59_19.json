{
       "Source": "hirunews",
       "Timestamp": "Monday, 21 February 2022 - 14:09",
       "Headline": "බූස්ටර් එන්නත් පමාවීම ගැන ජපාන වැසියන් නො සතුටෙන්",
       "News Content": "අග්‍රාමාත්‍ය ෆුමියෝ කිෂිඩාගේ රජය විසින් කොරෝනා වෛරස් බූස්ටර් එන්නත් ලබාදීම මන්දගාමීව සිදුකරන බවට ජපාන වැසියන් චෝදනා නගනවා.\nජපානය පසුගිය සතියේ කොරෝනා පාලන සීමාවන් ලිහිල් කිරීමටද පියවර ගත්තා.\nඅගමැති කිෂිඩාට පෙර පැවති යොෂිහිඩේ සුගා ගේ රජය බිඳ වැටීමට හේතු වූයේද කොරෝනා වසංගතය පාලනය කිරීමට ප්‍රමාණවත් පියවර නොගැනීමයි.\nවර්තමාන රජයටද ලබන ජූනි මාසයේ පැවැත්වෙන මහ මැතිවරණයේදී එම ඉරණම අත්විය හැකි බවයි විචාරකයන් පෙන්වා දෙන්නේ.\nජපාන ජනගහණයෙන් මේ වනවිට බූස්ටර් එන්නත් ලබාදී ඇති ප්‍රතිශතය සියයට 14.4ක් පමණයි.\nඑරට ජනගහනයෙන් සියයට 30ක්ම වයස අවුරුදු 65 ඉක්ම වූවන් නිසා ඔවුන් මුහුණ දෙන්නේ දැඩි අවදානමකටයි.\nජපානයේ නව කොරෝනා රැල්ල හේතුවෙන් පෙබරවාරි මාසය තුළ පමණක් මියගිය සංඛ්‍යාව මේ වනවිට 3,000 ඉක්මවා තිබෙනවා.",
       "URL": "https://www.hirunews.lk/297621/බූස්ටර්-එන්නත්-පමාවීම-ගැන-ජපාන-වැසියන්-නො-සතුටෙන්",
       "Category": "International News",
       "Parent URL": "https://www.hirunews.lk/international-news.php?pageID=59"
}