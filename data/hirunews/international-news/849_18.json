{
       "Source": "hirunews",
       "Timestamp": "Wednesday, 10 April 2013 - 8:26",
       "Headline": "කොරියාවේ තත්ත්වය පාලනය කර ගත නොහැකියි. - ජගත් සංවිධානය.",
       "News Content": "කොරියානු අර්ධද්වීපයේ ඇති වී තිබෙන උණුසුම්කාරී තත්ත්වය තවදුරටත් වර්ධනයවුවහොත් එය පාලනය කර ගත නොහැකි මට්ටමකට පැමිණිය හැකි බව එක්සත් ජාතීන්ගේ සංවිධානය අනතුරු අඟවා තිබෙනවා. එහි මහලේකම් බැන් කී මූන් පවසා ඇත්තේ උතුරු කොරියාවේ අත්තනෝමතික ක්‍රියාකලාපය කොරියානු අර්ධද්වීපය තුළ පවතින තත්ත්වය තවදුරටත් අයහපත් වීමට හේතු වී ඇති බවයි. එමෙන්ම කොරියානු අර්ධද්වීපය තුළ සිටින විදේශිකයන්ට ඉන් ඉවත්වීම පිළිබදව අවධානය යොමු කරන ලෙස ද ජගත් සංවිධානය ඉල්ලීමක් කර තිබුණා. දැනට පවතින තත්ත්වය යුදමය තත්ත්වයන් දක්වා වර්ධනයවීමට අවස්ථාව ලබා නොදී සාකච්ඡා මාර්ගයෙන් විසදා ගැනීමට අවශ්‍ය පියවර ගැනීමේ වැදගත්කම පිළිබද එක්සත් ජාතීන්ගේ මහලේකම්වරයා විසින් උතුරු කොරියාවට නැවත වරක් අවධාරණය කර තිබෙනවා.",
       "URL": "https://www.hirunews.lk/56883/කොරියාවේ-තත්ත්වය-පාලනය-කර-ගත-නොහැකියි-ජගත්-සංවිධානය",
       "Category": "International News",
       "Parent URL": "https://www.hirunews.lk/international-news.php?pageID=849"
}