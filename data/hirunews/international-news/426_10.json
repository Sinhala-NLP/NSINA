{
       "Source": "hirunews",
       "Timestamp": "Monday, 30 October 2017 - 9:06",
       "Headline": "සෞදි කාන්තාවන්ට විවෘත ක්‍රීඩාංගණවල තරඟ නැරඹීමේ අවස්ථාව",
       "News Content": "සෞදි කාන්තාවන්ට විවෘත ක්‍රීඩාංගණවල තරග නැරඹීමේ අවස්ථාව ලබාදීමට එරට රජය තීරණය කර තිබෙනවා.\nලබන වසරේ සිට මෙම තීරණය ක්‍රියාත්මක වනු ඇති බවයි විදෙස් මාධ්‍ය වාර්තා කළේ.\nකෙසේ වෙතත් පළමු අදියර යටතේ් සෞදි කාන්තාවන්ට මෙම අවස්ථාව හිමිවන්නේ රියාද්, ජෙඩා සහ දමාම් නගරවලදී පමණයි.\nමේ වනවිට කාන්තා අයිතීන් සුරැකීමට සහ කාන්තාවන්ට සමාජයේ පවතින පිළිගැනීම වැඩි කිරීමට සෞදි බලධාරීන් විවිධ ක්‍රියාමාර්ග ගෙන තිබීම ලොව පුරා විශේෂ අවධානයකට ලක්ව තිබෙනවා.\nමේ අතර පසුගිය මාසයේදී විශේෂ රාජ ආඥාවක් හරහා සෞදි කාන්තාවන්ට රියපැදවීම සඳහා අවසර හිමිවූවා.\nඒ අනුව  2018 වසරේ ජූලි මාසයේ සිට එරට කාන්තාවන් සඳහා රියපැදවීමට අවසර හිමිවනු ඇති.\nසෞදියේ රියදුරු බලපත්‍ර මෙතෙක් නිකුත් කෙරුනේ පිරිමි පුද්ගලයන්ට පමණක් වන අතර මින් ඉදිරියට රියදුරු බලපත්‍රය කාන්තාවටද හිමිවනු ඇති.\nසෞදි පාලක මණ්ඩලයේත්, එරට විද්වතුන්ගේත් උපදෙස් සහ අනුදැනුම මත, සියල්ලන්ගේ මතයට ගරු කරමින් නව ප්‍රතිසංස්කරන රැසක් ඉදිරියේදී සිදුවීමට නියමිත බවයි සෞදි රජ කුමරුන් ප්‍රකාශ කරන්නේ.\nසෞදි අරාබියේ දැඩි ප්‍රතිපත්ති වෙනසකට ලක් කළ යුතු බව එරට ඔටුන්න හිමි කුමරු මොහොමඞ් බින් සල්මාන් වැඩිදුරටත් සඳහන් කර ඇත්තේ.\nඔහු ප්‍රකාශ කර ඇත්තේ විදෙස් රටවල් සම්බන්ධයෙන් සෞදි අරාබිය දරනු ලබන ස්ථාවරය ද වෙනසකට ලක්විය යුතු බවයි.\nඑසේම එය වඩාත් ආකර්ශනීය විය යුතු බව සල්මාන් කුමරු ප්‍රකාශ කර තිබෙනවා.\nඩොලර් බිලියන 500ක වියදමින් සංචාරක ආකර්ශන නගරයක් ඉදිකිරීමේ කටයුතු මේ වන විටත් සෞදි අරාබි රජය විසින් ආරම්භ කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/174762/සෞදි-කාන්තාවන්ට-විවෘත-ක්‍රීඩාංගණවල-තරඟ-නැරඹීමේ-අවස්ථාව",
       "Category": "International News",
       "Parent URL": "https://www.hirunews.lk/international-news.php?pageID=426"
}