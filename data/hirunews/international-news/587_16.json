{
       "Source": "hirunews",
       "Timestamp": "Sunday, 11 September 2016 - 7:51",
       "Headline": "සිරියාවේ ගුවන් ප්‍රහාර උත්සන්න වෙයි",
       "News Content": "සිරියානු සටන් විරාමය ආරම්භවීමට දිනක් තිබියදී එහි කැරළිකාර සන්නද්ධ කණ්ඩායම්වලට එරෙහි ගුවන් ප්‍රහාර උත්සන්න වී තිබෙනවා.\nඇමරිකාව සහ රුසියාව ඊයේ ජිනීවා නුවරදී දින 10 ක සිරියානු සටන් විරාමය ප්‍රකාශයට පත් කළ අතර එය ක්‍රියාත්මක වන්නේ හෙට සන්ධ්‍යාවේ සිටයි.\nඊට පෙර ඉඩිලිබ් සහ ඇලෙප්පෝ ප්‍රාන්ත ඉලක්ක කරගෙන එල්ලවූ ගුවන් ප්‍රහාරවලින් අවම වශයෙන් පුද්ගලයන් අසූ දෙදෙනෙකු ජීවිතක්ෂයට පත්වී ඇති බවයි විපක්ෂ ක්‍රියාකාරීන් පවසන්නේ. නව සටන් විරාමය තුර්කිය සහ යුරෝපා සංගමය මගින්ද පිළිගෙන තිබෙනවා.\nඑහෙත් යුරෝපා සංගමයේ විදේශ ප්‍රතිපත්ති ප්‍රධානී  ෆෙඞ්රිකා මෙගෙරිනී ප්‍රකාශ කළේ සිරියාවේ දේශපාලන සංක්‍රාන්තියක් අපේක්ෂා කරන බවයි.\nසිරියානු රජයද නව සටන් විරාමය ක්‍රියාත්මක කරන බව ඊයේ ප්‍රකාශ කළා.",
       "URL": "https://www.hirunews.lk/142704/සිරියාවේ-ගුවන්-ප්‍රහාර-උත්සන්න-වෙයි",
       "Category": "International News",
       "Parent URL": "https://www.hirunews.lk/international-news.php?pageID=587"
}