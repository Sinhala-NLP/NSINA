{
       "Source": "hirunews",
       "Timestamp": "Tuesday, 26 April 2022 - 15:34",
       "Headline": "කොංගෝ රාජ්‍යයේ දෙවන එබෝලා මරණයත් වාර්තාවෙයි",
       "News Content": "කොංගෝ රාජ්‍යයේ එබෝලා වසංගතයේ නවතම ව්‍යාප්තියට අදාළව දෙවන මරණය වාර්තාවන බව ලෝක සෞඛ්‍ය සංවිධානය පවසනවා.\nඑරට නව ව්‍යාප්තිය ආරම්භ වී සති කිහිපයක් ඇතුළත මෙම මරණය වාර්තාවන බව සඳහන් කරන ලෝක සෞඛ්‍ය සංවිධානය එහි ජාන පරීක්ෂණයට අනුව සත්වයෙකුගෙන් මෙම නව ව්‍යාප්තිය ආරම්භ වී ඇති බවයි විශ්වාස කරන්නේ.\nඅප්‍රේල් 5 වනදා පළමුවරට එබෝලා රෝගියෙකු කොංගෝවෙන් හඳුනාගෙන ඇති අතර, ඔහු පසුගිය 21 වනදා ප්‍රතිකාර ලබමින් සිටියදී මියගොස් තිබෙනවා.\nමීට පෙර පසුගිය දෙසැම්බරයේදී කොංගෝ රාජ්‍යයේ එබෝලා ව්‍යාප්තියක් සිදුවූ අතර, නව ව්‍යාප්තිය සමඟ එහි සම්බන්ධයක් නොමැති බවයි වාර්තාවන්නේ.\nකොංගෝ රාජ්‍යයේ එබෝලා ව්‍යාප්ති අවස්ථා 13 ක් මීට පෙර වාර්තා වුණා.\n2018 - 2020 කාලසීමාවේදී කොංගෝවේ පුද්ගලයින් 2,300 ක් පමණ එමඟින් මියගොස් තිබෙනවා.",
       "URL": "https://www.hirunews.lk/302866/කොංගෝ-රාජ්‍යයේ-දෙවන-එබෝලා-මරණයත්-වාර්තාවෙයි",
       "Category": "International News",
       "Parent URL": "https://www.hirunews.lk/international-news.php?pageID=51"
}