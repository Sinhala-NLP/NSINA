{
       "Source": "hirunews",
       "Timestamp": "Monday, 06 September 2021 - 15:48",
       "Headline": "රුසියාවේ කොරෝනා ආසාදිතයින් මිලියන 7 ඉක්මවයි",
       "News Content": "ඊයේ දිනය තුළ වාර්තා වූ නව ආසාදිතයින් 18,645 ක් සමඟින් රුසියාවේ කොරෝනා ආසාදිතයින් සංඛ්‍යාව මිලියන 07 ඉක්මවා තිබෙනවා.\nඒ අනුව එරට සමස්ත ආසාදිතයින් සංඛ්‍යාව සටහන් වන්නේ 7012,599ක් ලෙස යි.\nඑමෙන්ම, ඊයේ වාර්තා කෙරුණු කොරෝනා මරණ 793ක් සමඟින් රුසියාවේ කොරෝනා මරණ සංඛ්‍යාව එක්ලක්ෂ 87,200 දක්වා ඉහළ ගියා.\nකෙසේ නමුත් රුසියානු රාජ්‍ය සංඛ්‍යා ලේඛන සේවාව ප්‍රකාශ කරන පරිදි පසුගිය වසරේ අප්‍රේල් මාසයේ සිට මේ වසරේ ජූලි මාසය දක්වා කොරෝනා ආසාදනයෙන් මිය ගිය රුසියානුවන් සංඛ්‍යාව 365,000 ක්.\nරුසියානු වර්තමාන කොරෝනා රැල්ලට හේතු වී ඇත්තේ ඩෙල්ටා කොරෝනා ප්‍රභේදය යි.",
       "URL": "https://www.hirunews.lk/281519/රුසියාවේ-කොරෝනා-ආසාදිතයින්-මිලියන-7-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=97"
}