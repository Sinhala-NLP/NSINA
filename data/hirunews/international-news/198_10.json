{
       "Source": "hirunews",
       "Timestamp": "Sunday, 16 February 2020 - 8:07",
       "Headline": "ඔලිම්පික් කමිටුවේ ට්විටර් ගිණුමටත් සයිබර් ප්‍රහාරයක්",
       "News Content": "ජාත්‍යන්තර ඔලිම්පික් කමිටුවේ නිල ට්විටර් ගිණුමට අනවසර පිවිසීමක් වාර්තාවන බව ට්විටර් සමාජ මාධ්‍ය සඳහන් කළා.\nහැකර්වරුන් තාවකාලිකව එහි මාධ්‍ය ගිණුම අත්පත් කරගෙන ඇති අතර, පසුව එය යථා තත්ත්වයට පත් කර තිබෙනවා.\nජාත්‍යන්තර ඔලිම්පික් කමිටුවේ ප්‍රකාශකයෙකු සඳහන් කළේ එම අනවසර පිවිසුම සිදුකළ හැකි කණ්ඩායම් පිළිබඳව පරීක්ෂණයක් පවත්වන බවයි.\nලොව සුප්‍රකට පාපන්දු සමාජයක් වන ස්පාඤ්ඤයේ බාසිලෝනා ක්‍රීඩා සමාජයේ නිල ට්විටර් ගිණුමද ඊයේ මෙලෙස හැකර්වරුන්ගේ ප්‍රහාරයකට ලක්වී තිබෙනවා.\nමේ මස මුලදී ලොව විශාලතම සමාජ මාධ්‍ය වන ෆේස්බුක් හි නිල ට්විටර් ගිණුමද සයිබර් ප්‍රහාරයකට ලක්වුණා.",
       "URL": "https://www.hirunews.lk/234525/ඔලිම්පික්-කමිටුවේ-ට්විටර්-ගිණුමටත්-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=198"
}