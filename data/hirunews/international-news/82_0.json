{
       "Source": "hirunews",
       "Timestamp": "Wednesday, 10 November 2021 - 20:54",
       "Headline": "මලාලා විවාහ දිවියට",
       "News Content": "කාන්තා අධ්‍යාපනය වෙනුවෙන් නැගූ හඬ හේතුවෙන් නොබෙල් සාම ත්‍යාගයෙන් පවා පිදුම් ලැබූ සමාජ ක්‍රියාකාරිනියක වන මලාලා යූසුෆ් සායි විවාහ දිවියට එළඹ තිබෙනවා.\n24 හැවිරිදි ඇය සිය ට්විටර් ගිණුමේ සටහනක් තබමින් කියා සිටියේ බ්‍රිතානයේ - බර්මින්හැම් නුවරදී සිය පෙම්වතා වන ඇසාර් මලික් සමග යුගදිවියට එළඹි බවයි.\nමලාලා යූසුෆ් සායි ඇයට වයස අවුරුදු 15 දී පාසල් බස් රථය තුල තලෙයිබාන් කැරලිකරුවන්ගේ වෙඩි ප්‍රහාරයකට ද ගොදුරු වූ අතර ඇගේ අත්දැකීම් විස්තර කරමින් රචනා කළ අයෑම් මලාලා ග්‍රන්ථය ද ලොවපුරා අවධානයට ලක්වුණා.",
       "URL": "https://www.hirunews.lk/287637/මලාලා-විවාහ-දිවියට",
       "Category": "International News",
       "Parent URL": "https://www.hirunews.lk/international-news.php?pageID=82"
}