{
       "Source": "hirunews",
       "Timestamp": "Sunday, 20 December 2015 - 12:10",
       "Headline": "2015 ලෝක රූ රැජිණ (ඡායාරූප)",
       "News Content": "2015 ලෝක රූ රැජිණ කිරුළ දිනා ගැනීමට ස්පාඤ්ඤය නියෝජනය කරමින් ඉදිරිපත් වු 23 හැවිරිදි මිරෙයියා ලලගුණා සමත්වුනා.\nඊයේ රාත්‍රියේ මෙම තරගාවලිය පැවැත්වුනේ චීනයේ හයිනාන් ප්‍රාන්තයේදීයි.\nලොව පුරා රවටල්වලින් මෙම තරගාවලියට සුරූපිණියන් 113 දෙනෙකු සුදුසුකම් ලබා තිබුනා. දෙවන ස්ථානයට රුසියාවේ සුරූපිණියක් පත්වු අතර ඉන්දුනීසියාවේ මරියා හර්ෆන්ට් තුන්වැන්නා ලෙස කිරුළ දැරුවා.\nලෝක රූ රැජිණ තරගයකදී ස්පාඤ්ඤය පළමු ස්ථානය හිමිකර ගත් ප්‍රථම අවස්ථාව ද මෙයයි.\nමෙම තරගාවලියේ එක් සුවිශේෂී සිද්ධියක් වුයේ කැනඩාව නියෝජනය කරන සුරූපිණියට රටට ඇතුලුවීමට චීනය අවසර ලබා නොදීමයි.\nඒ සම්බන්ධයෙන් කැනඩාව චීනයට සිය අප්‍රසාධය ද පළකර තිබෙනවා.",
       "URL": "https://www.hirunews.lk/122443/2015-ලෝක-රූ-රැජිණ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=679"
}