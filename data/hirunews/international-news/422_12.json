{
       "Source": "hirunews",
       "Timestamp": "Monday, 13 November 2017 - 9:33",
       "Headline": "කොස්ටරිකාවේත් භූ කම්පනයක්",
       "News Content": "මධ්‍යම ඇමරිකාවට අයත් රාජ්‍යයක් වන කොස්ටරිකාවේ භූ කම්පනයක් සිදුව තිබෙනවා.\nඑරට අගනුවර වන සැන්හෝසේ හි හටගත් මෙම භූ කම්පනය රික්ටර් මාපකයේ සටහන්ව ඇත්තේ 6.8 ක අගයක් ලෙසයි.\nකෙසේ වෙතත් ඉන් සිදුවූ ජීවිත හෝ දේපල හානි පිළිබඳව මෙතෙක් තොරතුරු වාර්තාවී නැහැ.\nමේ අතර ඉරාන - ඉරාක දේශසීමාවේ හලබ්ජා නගරයේ නිරිත දිග ප්‍රදේශයේ ඇති වු භූ කම්පනයෙන් මියගිය සංඛ්‍යාව 130 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ තවත් විශාල පිරිසක්  භූ කම්පනයත් සමග කඩාවැටුනු ගොඩනැගිලි අතර සිරව ඇති බවට විශ්වාස කෙරෙන බවයි.",
       "URL": "https://www.hirunews.lk/175890/කොස්ටරිකාවේත්-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=422"
}