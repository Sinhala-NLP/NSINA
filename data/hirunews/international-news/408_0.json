{
       "Source": "hirunews",
       "Timestamp": "Thursday, 04 January 2018 - 17:48",
       "Headline": "අමරිකා ජනපතිගෙන් ප්‍රබල චෝදනාවක්",
       "News Content": "අමරිකාවේ හිටපු සේනා සංවිධායකයෙකු වන ස්ටීව් බෙනන්ට ධවල මන්දිරය අනතුරු ඇගවීමක් නිකුත්කර තිබෙනවා.\nඅමරිකා ජනාධිපති ඩොනල්ඩ් ට්‍රම්ප්ගේ නීතිඥවරුන් විසින් ලිඛිතව මෙලෙස දන්වා ඇත්තේ ස්ටීව් බෙනන් හෙළි නොකළ යුතු කරුණු සම්බන්ධයෙන් ඇති එකගතා කඩ කළ බවයි.\nපොත් රචකයෙකුට රහස් තොරතුරු ලබාදුන් බවට මෙහිදී චෝදනා කර ඇතැයි සඳහන්.\nවත්මන් ජනාධිපතිවරයා අදාළ වෘත්තියට නිසි සුදානමකින් නොසිටි බවට අදාළ කතෘවරයාගේ පොත්වල සඳහන්වී ඇති බවයි ධවල මන්දිරය පෙන්වාදී ඇත්තේ. සිය තනතුර අහිමිවීමෙන් පසු ස්ටීව් බෙනන් මානසික අතින් පහළට වැටීම හමුවේ මෙවැනි කටයුතු සිදුකරන බවට ට්‍රම්ප් පවසා තිබෙනවා.\nඑමෙන්ම ජනාධිපතිවරයාගේ නීතිඥවරුන් හිටපු සේනා සංවිධායකයාට ප්‍රකාශකර ඇත්තේ ඔහු සේවක ගිවිසුම් කඩ කර ඇති බවයි.\nකෙසේවෙතත් ඩොනල්ඩ් ට්‍රම්ප් යනු විශිෂ්ඨයෙකු බව මෙම චෝදනාවලට පිළිතුරු ලෙස ස්ටීව් බෙනන් ගුවන්විදුලි සංවාදයකදී ප්‍රකාශකර තිබෙනවා.",
       "URL": "https://www.hirunews.lk/180166/අමරිකා-ජනපතිගෙන්-ප්‍රබල-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=408"
}