{
       "Source": "hirunews",
       "Timestamp": "Sunday, 22 March 2015 - 17:00",
       "Headline": "ඉන්දීය පාර්ලිමේන්තුව ගිනිගනී",
       "News Content": "ඉන්දියන් පාර්ලිමේන්තු සංකීර්ණයේ ගොඩනැගිල්ලක් තුළ ගින්නක් හටගෙන තිබෙනවා. ඉන්දීය මාධ්‍ය වාර්තා සඳහන් කළේ පාර්ලිමේන්තු ගොඩනැගිලි සංකීර්ණයේ වායුසමීකරණ පද්ධතිය පිහිටා ඇති ගොඩනැගිල්ලේ මෙම ගින්න හටගෙන ඇති බවයි. මේ වන විට ගින්න සම්පූර්ණයෙන්ම මැඬ පවත්වා ඇති බවයි ඉන්දීය මාධ්‍ය වැඩිදුරටත් සදහන් කළේ. වායු සමීකරණ පද්ධතියේ නඩත්තු කටයුත්තක් සිදුකරන අතරතුරයි මෙම ගින්න හටගෙන ඇත්තේ. කෙසේ වෙතත්, ගින්නෙන් ජීවිත හානි කිසිවක් මෙතෙක් වාර්තා වී නොමැති බවයි වාර්තා වන්නේ.",
       "URL": "https://www.hirunews.lk/106028/ඉන්දීය-පාර්ලිමේන්තුව-ගිනිගනී",
       "Category": "International News",
       "Parent URL": "https://www.hirunews.lk/international-news.php?pageID=748"
}