{
       "Source": "hirunews",
       "Timestamp": "Monday, 23 March 2020 - 11:19",
       "Headline": "ටෝකියෝ ඔලිම්පික් කල් නොදමන්නේනම් ඔස්ට්‍රේලියාව සහ කැනඩාව ඉවත්වන බව කියයි.",
       "News Content": "ටෝකියෝ ඔලිම්පික් තරඟාවලිය කල් නොදමන්නේ නම් ඔස්ට්‍රේලියාව සහ කැනඩාව ඉන් ඉවත්වන බව ප්‍රකාශ කර තිබෙනවා.\nකොරෝනා වෛරසයේ ව්‍යාප්තිය හමුවේ අවම වශයෙන් වසරක්වත් ටෝකියෝ ඔලිම්පික් තරඟාවලිය කල් දැමිය යුතු බවයි ඔවුන් ජාත්‍යන්තර ඔලිම්පික් කමිටුවෙන් ඉල්ලා ඇත්තේ.\nජූලි 24 වනදායින් ආරම්භවීමට නියමිත ටෝකියෝ ඔලිම්පික් තරඟාවලිය අගෝස්තු මස 9 වනදා දක්වා පැවැත්වීමටයි සැළසුම් කර තිබුණේ.\nකෙසේ වෙතත් මෙම තරඟාවලිය අවලංගු නොකරන බවත්, එය ලබන වසරේදී ටෝකියෝහිදීම පැවැත්වීමට බොහෝ දුරට ඉඩ ඇති බවත් ජාත්‍යන්තර ඔලිම්පික් කමිටුවේ සභාපති තෝමස් බැජ් ප්‍රකාශ කර ඇති බව විදෙස් වාර්තා සඳහන් කළා.\nටෝකියෝ ඔලිම්පික් තරඟාවලිය කල් දැමීමට ඉඩ ඇති බව ජපාන අගමැති ෂිං ෂෝ අබේ ද ප්‍රකාශ කර තිබෙනවා.",
       "URL": "https://www.hirunews.lk/237073/ටෝකියෝ-ඔලිම්පික්-කල්-නොදමන්නේනම්-ඔස්ට්‍රේලියාව-සහ-කැනඩාව-ඉවත්වන-බව-කියයි",
       "Category": "International News",
       "Parent URL": "https://www.hirunews.lk/international-news.php?pageID=188"
}