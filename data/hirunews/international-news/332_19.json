{
       "Source": "hirunews",
       "Timestamp": "Monday, 17 September 2018 - 7:30",
       "Headline": "‘‘මැන්කුට්’’ චීනය කළඹයි",
       "News Content": "පිලිපීනයේ 64 දෙනෙකුට මරු කැඳවූ මැන්කුට් සුපිරි චන්ඩ මාරුතය මේ වනවිට දකුණු චීනයට කඩාවැදී තිබෙනවා.\nසුළි කුණාටුවෙන් දෙදෙනෙකු මියගොස් 200 කට අධික පිරිසක් තුවාල ලබා ඇති බවයි විදෙස් මාධ්‍ය වාර්තා සඳහන් කළේ.\nලක්ෂ 20 කට අධික පිරිසක් එම ප්‍රදේශවලින් ඉවත්කර තිබෙනවා.\nපැයට කිලෝමීටර 162 ක වේගයෙන් හමා යන මෙම සුළි කුණාටුව හේතුවෙන් මේ වනවිට දකුණු චීනයේ ගුවන් ගමන් ඇතුලූ ගමනාගමන කටයුතු අඩාල වී ඇති බවටයි විදෙස් මාධ්‍ය වාර්තා කියා සිටියේ.\nමින් වැඩිම හානිය සිදුව ඇත්තේ දකුණු චීනයේ ග්වන්ඩොන් ප්‍රාන්තයට වන අතර, 2018 වසරේ හමාගිය විශාලතම සුළි කුණාටුව මෙය වනවා.",
       "URL": "https://www.hirunews.lk/200070/මැන්කුට්-චීනය-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=332"
}