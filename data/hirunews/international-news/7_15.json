{
       "Source": "hirunews",
       "Timestamp": "Friday, 08 September 2023 - 10:26",
       "Headline": "උතුරු කොරියාව සිය පළමු න්‍යෂ්ටික ප්‍රහාරක සබ්මැරිනය මුර සංචාරයට",
       "News Content": "උතුරු කොරියාව සිය පළමු මෙහෙයුම සඳහා උපක්‍රමික න්‍යෂ්ටික ප්‍රහාරක සබ්මැරිනය මුර සංචාරක බල ඇණියට පවරා දී තිබෙනවා.\nහීරෝ කිම් කුන් ඕක් 841 ලෙස නම් කර ඇති, මෙම සබ්මැරිනය කොරියානු අර්ධද්වීපය සහ ජපානය අතර මුහුදු තීරයේ මෙහෙයුම් කටයුතු සඳහා යෙදවීමට නියමිත බවයි විදෙස් මාධ්‍ය  සඳහන් කරන්නේ.\nමෙය දියත් කිරීමේ උත්සවයට සහභාගි වූ උතුරු කොරියානු නායක කිම් ජොන් උන් උපායශීලී න්‍යෂ්ටික අවිවලින් සමන්විත තවත් දිය යට සහ මතුපිට යාත්‍රා නාවික හමුදාවට ලබාදීමට පොරොන්දු වී තිබෙනවා.\nඑහිදී ඔහු ප්‍රකාශ කර ඇත්තේ නාවික හමුදාව න්‍යෂ්ටික අවිවලින් සන්නද්ධ කිරීම හදිසි කාර්යයක් ලෙස සලකන බවයි.",
       "URL": "https://www.hirunews.lk/347554/උතුරු-කොරියාව-සිය-පළමු-න්‍යෂ්ටික-ප්‍රහාරක-සබ්මැරිනය-මුර-සංචාරයට",
       "Category": "International News",
       "Parent URL": "https://www.hirunews.lk/international-news.php?pageID=7"
}