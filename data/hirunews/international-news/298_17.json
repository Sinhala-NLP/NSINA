{
       "Source": "hirunews",
       "Timestamp": "Tuesday, 15 January 2019 - 15:11",
       "Headline": "චීනය සඳේ කපු පැළ කරයි",
       "News Content": "චීනය විසින් සඳේ අඳුරු පසට යවනු ලැබූ චාන්ගී - 4 ගවේෂණ යානය මගින් රැගෙන ගිය කපු බීජ එහි රෝපණය වී ඇති බව චීන විද්‍යාඥයන් පවසනවා.\nකපු මෙන්ම අර්තාපල් බීජ අඩංගු පස් සාම්පල යීස්ට් සහ පළතුරු මැස්සන්ගේ බීජ මෙලෙස චාන්ගි - 4 අභ්‍යවකාශ මෙහෙයුම මගින් සඳ මතට රැගෙන ගොස් තිබෙනවා.\nකෙසේ නමුත් මෙම බීජ කුටීරයක් තුළ රෝපණය කිරීමටයි චීන විද්‍යාඥයන් පියවර ගෙන ඇත්තේ.\nමෙය සඳ මත  ඕනෑම ජීව ද්‍රව්‍යයක් රෝපණය කළ පළමු අවස්ථාව ලෙසද සැළකිය හැකියි.\nඅනාගතයේ අභ්‍යවකාශ තරණයේ නිරතවන පෘථිවිවාසීන්ට ඔවුන්ගේ ආහාර අවශ්‍යතා සපුරා ගත හැකිදැයි සොයාබැලීම මෙම පරීක්ෂණයේ අරමුණයි.",
       "URL": "https://www.hirunews.lk/208273/චීනය-සඳේ-කපු-පැළ-කරයි",
       "Category": "International News",
       "Parent URL": "https://www.hirunews.lk/international-news.php?pageID=298"
}