{
       "Source": "hirunews",
       "Timestamp": "Thursday, 24 January 2019 - 11:05",
       "Headline": "කිම් ජොං අන්ගෙන් යහපත් ප්‍රතිචාර",
       "News Content": "ඇමරිකානු ජනාධිපති ඩොනල්ඞ් ට්‍රම්ප් සාකච්ඡාවලට එකඟතාව දක්වමින් එවන ලැබූ ලිපියකට උතුරු කොරියානු නායක කිම් ජොං අන් ප්‍රතිචාර දක්වා තිබෙනවා.\nදෙරට අතර පැවැත්වෙන සාකච්ඡා සඳහා එකඟතාව දැක්වීම තමන් සෑහීමකට පත්වන බවයි උතුරු කොරියානු නායකයා ප්‍රකාශ කර ඇත්තේ.\nඋතුරු කොරියානු නායක කිම් ජොං අන්ගේ ප්‍රධානතම සාකච්ඡා නියෝජිතයා වන කිම් යොං චොල්, ජනාධිපති ඩොනල්ඩ් ට්‍රම්ප් වෙත පණිවුඩයක් රැගෙන වොෂින්ටන් නුවරට ගියේ පසුගිය 18 වෙනදායි.\nමේ අනුව ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර දෙවන වටයේ සාකච්ඡාව පෙබරවාරි මස අගදී වියට්නාමයේ පැවැත්වෙනු ඇති බවටයි විදෙස් මාධ්‍ය වාර්තා කළේ.",
       "URL": "https://www.hirunews.lk/208912/කිම්-ජොං-අන්ගෙන්-යහපත්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=296"
}