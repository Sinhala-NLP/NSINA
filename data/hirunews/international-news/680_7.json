{
       "Source": "hirunews",
       "Timestamp": "Tuesday, 15 December 2015 - 19:22",
       "Headline": "ඉරානය ගැන අවධානය වැඩිවෙයි",
       "News Content": "ඉරාන න්‍යෂ්ටික වැඩපිළිවෙල තමන් පෙරට වඩා වැඩි අවධානයකින් අධ්‍යයනය කිරීමට සූදානම් වන බව එක්සත් ජාතීන්ගේ පරමාණු වැඩසටහන පවසනවා.\nඉරානයේ න්‍යෂ්ටික ක්‍රියාකාරකම් සම්බන්ධයෙන් ඔවුන්ගේ අධීක්ෂණය කිරීම් ආරම්භ වුණේ මීට වසර 12 කට පෙරයි. මේ අතර ජාත්‍යන්තර පරමාණු බලශක්ති අධිකාරිය මේ මස මුලදී නිකුත් කළ වාර්තාවක දැක්වෙන්නේ ඉරානය න්‍යෂ්ටික ආයුධ නිෂ්පාදනය කරන බව තමන් තරයේ විශ්වාස කරන බවයි.\nනමුත් ඒ සම්බන්ධයෙන් ඇමරිකාව ප්‍රමුඛ බටහිර රටවලින් කිසිදු ප්‍රතිචාරයක් සිදුකර නැහැ.\nකෙසේ වෙතත් න්‍යෂ්ටික ආයුධ නිපදවන බවට තමන්ට එල්ලවන චෝදනා ඉරානය දිගින් දිගටම ප්‍රතික්ෂේප කරනවා.",
       "URL": "https://www.hirunews.lk/122130/ඉරානය-ගැන-අවධානය-වැඩිවෙයි",
       "Category": "International News",
       "Parent URL": "https://www.hirunews.lk/international-news.php?pageID=680"
}