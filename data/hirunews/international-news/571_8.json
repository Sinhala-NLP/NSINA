{
       "Source": "hirunews",
       "Timestamp": "Sunday, 16 October 2016 - 13:19",
       "Headline": "හයිටියේ ජගත් සංවිධාන සහනාධාර කොල්ලකයි",
       "News Content": "මැතිව් චන්ඩ මාරුතයෙන් ජීවිත හානි 900 ක් පමණ වාර්තාවන කැරිබියානු හයිටි දිවයිනට රැගෙන ආ ජගත් සංවිධාන සහනාධාර තොගයක් ඔවුන්ට බෙදාදීමට පෙර එහි වැසියන් විසින්ම කොල්ලකා තිබෙනවා.\nජගත් සංවිධාන මහ ලේකම් බෑන් කී මූන්ද මෙම සිද්ධිය ඇසින් දුටු බවයි විදෙස් වාර්තා සඳහන් කළේ.\nහයිටි දිවයිනේ 14 ලක්ෂයක් පමණ ජනතාවට සහනාධාර අවශ්‍ය වී ඇති අතර, ඔවුන්ට සහනාධාර වැඩි වශයෙන් ලබාදීමට ජගත් මහ ලේකම්වරයා පොරොන්දු වී තිබෙනවා.\nඑලෙස හයිටියට සහනාධාර සැපයීමට එක්වන්නැයි මහ ලේකම්වරයා ජාත්‍යන්තර ප්‍රජාවෙන්ද ඉල්ලීමක් කළා.",
       "URL": "https://www.hirunews.lk/145352/හයිටියේ-ජගත්-සංවිධාන-සහනාධාර-කොල්ලකයි",
       "Category": "International News",
       "Parent URL": "https://www.hirunews.lk/international-news.php?pageID=571"
}