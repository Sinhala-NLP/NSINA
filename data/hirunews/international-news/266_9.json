{
       "Source": "hirunews",
       "Timestamp": "Thursday, 16 May 2019 - 18:16",
       "Headline": "හෙලිකොප්ටරයක් ගඟකට කඩා වැටෙයි",
       "News Content": "අමරිකාවේ නිව්යෝක් නුවර ආසන්න ප්‍රදේශයකදී ගොඩබැස්වීමට සූදානම් වූ හෙලිකොප්ටර් යානයක් ගඟකට කඩා වැටී තිබෙනවා.\nඅනතුරින් නියමුවා දිවි බේරාගෙන ඇති අතර ඔහු සුලු තුවාල ලබා ඇති බවයි විදෙස් මාධ්‍ය වාර්තා කළේ.\nඅනතුර සිදුවන අවස්ථාවේ හෙලිකොප්ටර් යානයේ ගමන් කර ඇත්තේ අදාළ නියමුවා පමණක් බව සඳහන්.\nකෙසේවෙතත් හෙලිකොප්ටර් යානයේ කැබලි විසිවීමෙන් ගොඩබස්වන ස්ථානයේ සිටි සේවකයෙකු තුවාල ලබා තිබෙනවා.\nබෙල් 206 වර්ගයේ යානයක් වන මෙය ගොඩබස්වන ස්ථානයට නිසි ලෙස ගොඩබැස්වීමට නොහැකි වීමෙන් අනතුර සිදුව ඇති බවටයි මූලික විමර්ශණවලදී අනාවරණ වී ඇත්තේ.",
       "URL": "https://www.hirunews.lk/216499/හෙලිකොප්ටරයක්-ගඟකට-කඩා-වැටෙයි",
       "Category": "International News",
       "Parent URL": "https://www.hirunews.lk/international-news.php?pageID=266"
}