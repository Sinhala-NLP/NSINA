{
       "Source": "hirunews",
       "Timestamp": "Thursday, 05 January 2017 - 9:39",
       "Headline": "මාක් සකර්බර්ග් ආගම පිළිබඳව අදහස වෙනස් කරයි ?",
       "News Content": "ෆෙස්බුක් නිර්මාතෘ මාක් සකර්බර්ග් ආගමක් සම්බන්ධව අදහස් පළකිරීමත් සමඟ ලොවපුරා බොහෝදෙනෙකුගේ අවධානය ඔහු වෙත යොමු වී තිබෙනවා.\nඒ මීට පෙර ඔහු අනාගමිකයෙකු ලෙසින් තමන් හඳුන්වාගැනීම හේතුවෙන්.\nකෙසේ වෙතත් මේ පිළිබඳව සකර්බර්ග් පළකර ඇති අදහස් තුල ඇත්තේ තමන් තවදුරටත් ආගමක් නොමැති පුද්ගලයෙකු හඳුන්වාදීමේ අදහස වෙනස් කිරීමට කල්පනා කරමින් සිටින බවයි.\nඔහුගේ බිරිද බෞද්ධ කාන්තාවක් වීම හේතුවෙන් ඔහු වැඩි වශයෙන් බෞද්ධ ආගමට නැඹුරු වීමේ වැඩි ඉඩකඩක් ඇති බවයි විදෙස් මාධ්‍ය වාර්තා කර ඇත්තේ.\nකෙසේ වෙතත් තවමත් ඔහු කුමන ආගමකට නැඹුරු වී ඇතැයිද යන්න නිවැරදිව වාර්තා වී නෑ.\nමේ අතර 2015 වසරේදී සකර්බර්ග්ගේ චීන සංචාරය අතරතුර ෂියෑන් ප්‍රදේශයේ බෞද්ධ විහාරස්ථානයක ආගමික වතාවත් වලට එක්වෙමින් ප්‍රකාශ කර ඇත්තේ බුදුදහම ශ්‍රේෂ්ඨ ආගමක් බවයි",
       "URL": "https://www.hirunews.lk/151326/මාක්-සකර්බර්ග්-ආගම-පිළිබඳව-අදහස-වෙනස්-කරයි",
       "Category": "International News",
       "Parent URL": "https://www.hirunews.lk/international-news.php?pageID=535"
}