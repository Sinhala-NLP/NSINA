{
       "Source": "hirunews",
       "Timestamp": "Saturday, 26 September 2015 - 15:03",
       "Headline": "ඇමෙරිකා - චීන 'සයිබර්'  සාමය",
       "News Content": "සයිබර් අවකාශය හරහා ඇමෙරිකාව සහ චීනය අතර, ගැටුම් වළක්වාලිීමට කටයුතු කරන බවට ජනාධිපති බැරැක් ඔබාමා සහ චීන ජනාධිපති ෂී ජින්පින් එකඟත්වය පළ කළා. ඒ ඇමෙරිකානු ධවල මන්දිරයේ ඊයේ (25) පැවති සාකච්ඡාවකදීයි.\nඑක්සත් ජාතීන්ගේ මහා මණ්ඩල සැසිවාරයට සහභාගිවීම සඳහා ගොස් සිටින චීන ජනාධිපතිවරයා වෙනුවෙන් ජනාධිපති බැරැක් ඔබාමා ඊයේ රාත්‍රී භෝජන සංග්‍රහයක් ද පවත්වනු ලැබුවා.\nමේ අතර ලෝක ත්‍රස්තවාදය මැඩලීමට ඇමෙරිකාව සමග එක්ව කටයුතු කිරීමට සූදානම් බව චීනය පවසනවා. චීන විදේශ අමාත්‍යාංශය එරට මාධ්‍ය වෙත නිවේදනයක් නිකුත් කරමින් මේ බව සඳහන් කර ඇත්තේ  දෙරටේ රාජ්‍ය නායකයන් මුණ ගැසීමෙන් අනතුරුවයි. ලෝක ත්‍රස්තවාදය තුරන් කිරීමට බුද්ධි තොරතුරු දෙරට අතර හුවමාරු කර ගැනීම සඳහා වැඩපිළිවෙලක් සකස් කිරීමේ අවශ්‍යතාවය ද චීන විදේශ අමාත්‍යාංශය සිය නිවේදනය මගින් වැඩිදුරටත් පෙන්වා දී තිබෙනවා.",
       "URL": "https://www.hirunews.lk/117311/ඇමෙරිකා-චීන-සයිබර්-සාමය",
       "Category": "International News",
       "Parent URL": "https://www.hirunews.lk/international-news.php?pageID=702"
}