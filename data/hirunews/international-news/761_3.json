{
       "Source": "hirunews",
       "Timestamp": "Sunday, 08 February 2015 - 12:12",
       "Headline": "තරුණයින් අන්තවාදී වීම චාල්ස්ගේ කණස්සල්ලට",
       "News Content": "වත්මන් තරුණ පෙළ අන්තවාදී අදහස් දැරීම අතිශය භයංකාර තත්ත්වයක් බව බ්‍රිතාන්‍යයේ කිරුළ හිමි චාල්ස් කුමරු පවසනවා. බ්‍රිතාන්‍ය ගුවන් විදුලි සේවාවක් සමග සම්මුඛ සාකච්ඡාවකට සහභාගි වෙමින් චාල්ස් කුමරු කියා සිටියේ විවිධ ඇදහීම් සහිත ජනකොටස් අතර පාලම් තැනීමේ කාලය එළඹ ඇති බවයි. මැද පෙරදිග ක්‍රිස්තියානි පල්ලිවලට එල්ලවන ප්‍රහාර සම්බන්ධයෙන්ද ඔහු එහිදී අදහස් පළ කළා. චාල්ස් කුමරු මේ වනවිට මැදපෙරදිග සයදින චාරිකාවක නිරතවන අතර එම චාරිකාව ඊයේ ආරම්භ වූයේ ජෝර්දානයෙන්. චාල්ස් කුමරු අද දිනයේදී ජෝර්දානයේ අබ්දුල්ලා රජුද මුණගැසීමට නියමිතයි.",
       "URL": "https://www.hirunews.lk/102914/තරුණපෙළ-අන්තවාදී-වීම-ගැන-චාල්ස්-කුමරු-කණස්සල්ලෙන්",
       "Category": "International News",
       "Parent URL": "https://www.hirunews.lk/international-news.php?pageID=761"
}