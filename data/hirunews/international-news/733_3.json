{
       "Source": "hirunews",
       "Timestamp": "Wednesday, 20 May 2015 - 13:18",
       "Headline": "ඉරාකය ආධාර ඉල්ලයි",
       "News Content": "අයි.එස් සටන්කාමීන්ට එරෙහිව කටයුතු කිරිම සඳහා හැකි උපරිම ආධාර ලබාදෙන ලෙස ඉරාක රජය ලෝක බලවතුන්ගෙන් ඉල්ලා සිටිනවා. එසේම, සටන් කිරීම සඳහා කැමැති ඉරාක වැසියන්ට හමුදාවට බැඳෙන ලෙසට ද එරට රජය ආරාධනා කර ඇති බව විදෙස් වාර්තා සඳහන් කළා. පෙරේදා ඉරාකයේ අන්බා ප්‍රාන්තයේ රමාඩි නගරය අයි.එස්. සටන්කාමීන් ග්‍රහනයට පත්වුණා. රමාඩි නගරය යළි ඉරාක හමුදා යටතට ගැනීම සඳහා රටවැසියන්ගෙන් මෙවැනි ඉල්ලීමක් කරන බවයි එරට රජය සඳහන් කර ඇත්තේ.\nමේ අතර, සිරියාවේ අල්කයිඩා කැරලිකරුවන් එරට ඉඞ්ලිබ් ප්‍රාන්තයේ ප්‍රධාන හමුදා කඳවුරක් අත්පත් කරගෙන ඇති බව විදෙස් වාර්තා අද ප්‍රකාශ කළා.",
       "URL": "https://www.hirunews.lk/109840/ඉරාකය-ආධාර-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=733"
}