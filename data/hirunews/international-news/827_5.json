{
       "Source": "hirunews",
       "Timestamp": "Saturday, 29 June 2013 - 12:25",
       "Headline": "ඊජිප්තුව උණුසුම්.",
       "News Content": "ජනාධිපති මොහොමඞ් මොර්සිගේ ආධාරකරුවන් සහ විරුද්ධ පක්ෂ ආධාරකරුවන් අතර ගැටුම්වලට මැදිවී ඇමරිකානු මාධ්‍යවේදියෙකු මිය ගොස් තිබෙනවා. ඇලෙක්සෙන්ඩි‍්‍රයා නුවරින් වාර්තා වූ එම සිදුවීමත් සමග ඊජිත්තුවේ සංචාරවලින් වැලකී සිටින ලෙස එක්සත් ජනපද රාජ්‍ය දෙපාර්තමේන්තුව එරට වැසියන්ගෙන් ඉල්ලීමක් කළා. එමෙන්ම ඊජිප්තුවේ සිටින සිය රාජතාන්ත්‍රික කාර්ය මණ්ඩල අඩු කිරීමට ද ඇමරිකාව පියවර ගෙන ඇති බව සඳහන්. ජනාධිපති මොර්සිට ඉල්ලා අස්වන ලෙස බල කරමින් හෙට පැවැත්වීමට සැලසුම් කර ඇති දැවැන්ත රැළියට පෙර එහි පවතින්නේ උණුසුම්කාරී වාතාවරණයක්. ඊජිත්තුවේ නව ජනාධිපතිවරයා දිවුරුම් දී වසරක් සපිරෙන්නේ ද හෙටයි.",
       "URL": "https://www.hirunews.lk/62010/ඊජිප්තුව-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=827"
}