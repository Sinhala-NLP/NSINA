{
       "Source": "hirunews",
       "Timestamp": "Tuesday, 15 September 2015 - 9:37",
       "Headline": "මහාචාර්යවරයෙකු තවත් මහාචාර්යවරයෙකුට වෙඩි තබයි",
       "News Content": "ඇමරිකාවේ මිසිසිපි ප්‍රාන්තයේ ඩෙල්ටා ප්‍රාන්ත සරසවියේ ඉතිහාසය පිළිබඳ මහාචාර්යවරයෙකු එහි තවත් මහාචාර්යවරයෙකු විසින් වෙඩි තබා ඝාතනය කර තිබෙනවා. ඒදන් ෂ්මිඞ් නමැති ඉතිහාස මහාචාර්යවරයාට වෙඩි තැබූ එහි භූගෝල විද්‍යා මහාචාර්ය ෂැනන් ලෑම්බ් ප්‍රදේශයෙන් පළා ගොස් ඇති බව සදහන්. විශ්වවිද්‍යාලයට සැතපුම් 300ක් පමණ ඈතින් ඊයේ වාර්තා වූ කාන්තාවකට වෙඩි තැබීමේ සිද්ධියකට ද මොහු සම්බන්ධ දැයි දැන් පරීක්ෂා කෙරෙනවා. පළා ගිය මහාචාර්යවරයා අත්අඩංගුවට ගැනීම සඳහා පොලිස් කණ්ඩායම් කිහිපයක් යොදවා ඇති බවයි ප්‍රාන්ත බලධාරීන් ප්‍රකාශ කළේ. වෙඩි තැබීමට හේතුව මෙතෙක් අනාවරණ වී නොමැති අතර එය පෞද්ගලික කෝන්තරයක් විය හැකි බවයි විශ්වාස කෙරෙන්නේ.",
       "URL": "https://www.hirunews.lk/116596/මහාචාර්යවරයෙකු-තවත්-මහාචාර්යවරයෙකුට-වෙඩි-තබයි",
       "Category": "International News",
       "Parent URL": "https://www.hirunews.lk/international-news.php?pageID=704"
}