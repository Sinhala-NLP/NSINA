{
       "Source": "hirunews",
       "Timestamp": "Friday, 21 April 2017 - 13:52",
       "Headline": "උතුරු කොරියාව තවත් සමරුවකට සැරසේ",
       "News Content": "උතුරු කොරියාව තවත් වැදගත් සමරුවකට සූදානම් වද්දී කොරියානු අර්ධද්වීපයේ ගැටුමක අවදානම නැවතත් ඉහළ ගොස් තිබෙනවා.\nඋතුරු කොරියාව පසුගිය සතියේ සිය රටේ නිර්මාතෘ කිම් ඉල් සුංගේ 105 වන ජන්ම දිනය සැමරූ අතර, ඒ නිමිත්තෙන් මිසයිල අත්හදා බැලීමක් ද සිදුකළ බවයි වාර්තා වූයේ.\nඑහෙත් එම මිසයිල අත්හදා බැලීම අසාර්ථක වූ බව දකුණු කොරියාව සහ ඇමරිකා එක්සත් ජනපදය ප්‍රකාශ කළා.\nඋතුරු කොරියානු මහජන හමුදාව පිහිටුවා 85 වන සංවත්සරය ලබන 25 වන අගහරුවාදාට යෙදී තිබෙනවා.\nඒ නිමිත්තෙන් උතුරු කොරියාව මිසයිල හෝ න්‍යෂ්ටික අත්හදා බැලීමක් සිදුකිරීමට උත්සාහ කරනු ඇති බවයි විශ්වාස කෙරෙන්නේ.",
       "URL": "https://www.hirunews.lk/159665/උතුරු-කොරියාව-තවත්-සමරුවකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=490"
}