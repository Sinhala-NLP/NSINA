{
       "Source": "hirunews",
       "Timestamp": "Saturday, 10 September 2016 - 15:08",
       "Headline": "ඩකා ගින්නේ මරණ 15 දක්වා ඉහළට",
       "News Content": "බංග්ලාදේශයේ ඩකා නුවරට ආසන්න ටොංගි ප්‍රදේශයේ ඇසුරුම් කර්මාන්ත ශාලාවක අද ඇති වූ ගින්නෙන් මියගිය සංඛ්‍යාව 15 දක්වා ඉහළ ගොස් තිබෙනවා.\nඑසේම තුවාල ලැබූ පිරිස 70 දක්වා ඉහළ ගොස් ඇති බවයි නවතම විදෙස් වාර්තා ප්‍රකාශ කළේ.\nගින්න ඇති වන අවස්ථාවේ පුද්ගලයන් 100 කට වැඩි පිරිසක් එහි සේවය කරමින් සිටියා.\nවිදෙස් පුවත් සේවා පෙන්වා දෙන්නේ බංග්ලාදේශයේ කර්මාන්ත ශාලාවල මෙවැනි අනතුරු බහුලව සිදුවන බවයි.\nආරක්ෂිත උපක්‍රම අනුගමනය කිරීමේදී පවතින දුර්වලතා ඊට හේතුව බව ද සඳහන්.\nපසුගිය වසරේ ඩකා නුවර ප්ලාස්ටික් නිශ්පාදන කම්හලක ගින්නකින් 13 දෙනෙකු මරණයට පත්වුනා.\n2012 වසරේදී තවත් කම්හලක ගින්නකින් සේවකයන් 112 දෙනෙකුට දිවි අහිමිවුනා.\nබංග්ලාදේශයේ මෑත කාලීනව වාර්තාවු දරුණුතම ගිනි ගැනීම සිදුවුයේ 2013 වසරේදීයි.\nඇගලුම් කම්හලක ඇතිවු එම ගින්නෙන් 1135 දෙනෙකු මරණයට පත්වුනා.",
       "URL": "https://www.hirunews.lk/142678/ඩකා-ගින්නේ-මරණ-15-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=587"
}