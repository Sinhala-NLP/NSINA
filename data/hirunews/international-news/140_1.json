{
       "Source": "hirunews",
       "Timestamp": "Sunday, 24 January 2021 - 10:13",
       "Headline": "බ්‍රිතාන්‍ය අගමැතිවරයා, නව ඇමෙරිකානු ජනපති අමතයි",
       "News Content": "බ්‍රිතාන්‍ය අගමැති බොරිස් ජොන්සන්, ඇමෙරිකාවේ නව ජනාධිපති ජෝ බයිඩ්න් සමග දුරකථන සංවාදයක නිරත වී තිබෙනවා.\nජනපති බයිඩ්න් ජනාධිපති ධුරයේ දිවුරුම් දීමෙන් පසු නායකයන් දෙදෙනා අතර සිදුවූ ප්‍රථම සංවාදය මෙයයි.\nඑහිදී දෙරට අතර, සහයෝගිතාව තවදුරටත් ශක්තිමත් කිරීම පිළිබඳව අදහස් හුවමාරු වූ බව බ්‍රිතාන්‍ය අගමැති කාර්යාලය නිවේදනයක් නිකුත් කරමින් ප්‍රකාශ කළා.\nලෝක කාලගුණ වෙනස අවම කිරීමට ගත හැකි ක්‍රියාමාර්ග පිළිබඳව ද ඔවුන් සාකච්ඡා කර තිබෙනවා.\nජනපති බයිඩ්න් 2019 වසරේදී බ්‍රිතාන්‍ය අගමැති බොරිස් ජොන්සන් හැඳින්වූයේ ඔහු ඩොනල්ඩ් ට්‍රම්ප්ගේ කායික හා මානසික ක්ලෝනයක් ලෙසයි.\nජනපති බයිඩ්න් සහ අගමැති බොරිස් ජොන්සන් අතර පැවති සාකච්ඡාවේදී දෙරට අතර නව නිදහස් වෙළඳ ගිවිසුමක් පිළිබඳව ද අදහස් හුවමාරු වූ බව සඳහන්.",
       "URL": "https://www.hirunews.lk/260561/බ්‍රිතාන්‍ය-අගමැතිවරයා-නව-ඇමෙරිකානු-ජනපති-අමතයි",
       "Category": "International News",
       "Parent URL": "https://www.hirunews.lk/international-news.php?pageID=140"
}