{
       "Source": "hirunews",
       "Timestamp": "Saturday, 13 November 2021 - 9:52",
       "Headline": "කේරළයෙන් නව වෛරස් රෝගයක්",
       "News Content": "සතුන් වෙතින් බිහි වී ආහාර සහ ජලය හරහා මිනිසාට බෝවන නෝරෝ වෛරස් රෝගය ඉන්දියාවේ කේරළ ප්‍රාන්තයෙන් වාර්තා වී තිබෙනවා.\nප්‍රාන්ත සෞඛ්‍ය අමාත්‍යවරිය වීනා ජෝජ් සඳහන් කළේ, මේ නිසා ජනතාව සෞඛ්‍ය මාර්ගෝපදේශවලට අනුකූලව අවධානයෙන් කටයුතු කළ යුතු බවයි.\nනෝරෝ වෛරස් රෝගය දරුණු ලෙස පැතිරීමේ අවදානමක් නොමැති වුවත්, ජලය, ක්ලෝරීනකරණය ඉහළ නැංවීමට කේරළ ප්‍රාන්තය මේ වනවිටත් පියවර ගෙන අවසන්.\nපානීය ජල මූලාශ්‍රවල සෞඛ්‍යාරක්ෂිත බව තහවුරු කරගත යුතු බවයි ප්‍රාන්ත සෞඛ්‍ය අමාත්‍යවරිය ජනතාවට දැනුම් දී ඇත්තේ.\nවමනය සහ පාචනය සහිත උදරාබාධ මෙම වෛරස් ආසාදනයේදී දැකිය හැකියි.\nවිශේෂයෙන් ළමයින් සහ වයස්ගත පුද්ගලයන්ට වෛරසය ආසාදනය වීමේ ඉහළ අවස්ථාවක් පවතින බව සඳහන්.\nඉන්දියාවේ වැඩිම කොරෝනා ආසාදිතයන් සහ මරණ දැන් වාර්තාවන්නේද කේරළ ප්‍රාන්තයෙන්.",
       "URL": "https://www.hirunews.lk/287871/කේරළයෙන්-නව-වෛරස්-රෝගයක්",
       "Category": "International News",
       "Parent URL": "https://www.hirunews.lk/international-news.php?pageID=81"
}