{
       "Source": "hirunews",
       "Timestamp": "Saturday, 10 August 2013 - 19:39",
       "Headline": "ඉන්දු - පාකිස්තාන හමුදා අතර අදත් ගැටුම්.",
       "News Content": "ඉන්දියාවේ කාශ්මීර ප්‍රාන්තයේ පූන්ච් ප්‍රදේශයේ දී ඉන්දීය හමුදාව සහ පාකිස්තාන හමුදාව අතර පැය 7 හමාරක වෙඩි හුවමාරුවක් සිදුවී ඇති බවට ඉන්දීය මාධ්‍ය වාර්තා කළා. පූන්ච් කඳුවැටියේ පිහිටි ඉන්දීය ආරක්ෂක මුරපොළ වෙත ඊයේ (09) මධ්‍යම රාත්‍රියේ දී පළමුවෙන් පාකිස්තාන හමුදා භටයන් පහරදුන් බවටයි වාර්තා වන්නේ. ඒ සඳහා ඔවුන් මෝටාර් ප්‍රහාරවලට අමතරව වෙඩි උණ්ඩ 7000කට අධික ප්‍රමාණයක් භාවිත කර ඇති බව සඳහන්. ඉන්දීය මාධ්‍ය වාර්තා කළේ මෑත ඉතිහාසයේ පාකිස්තානය අතින් සටන් විරාමය උල්ලංගණය වූ ප්‍රබලම අවස්ථාවක් ලෙස මෙය පෙන්වා දිය හැකි බවයි.",
       "URL": "https://www.hirunews.lk/64830/ඉන්දු-පාකිස්තාන-හමුදා-අතර-අදත්-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=814"
}