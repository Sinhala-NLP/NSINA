{
       "Source": "hirunews",
       "Timestamp": "Saturday, 13 July 2019 - 15:08",
       "Headline": "ඉන්දියාවේ කර්නාටක ප්‍රාන්තයේ දේශපාලන අර්බුදයක්",
       "News Content": "සිය ඉල්ලා අස්වීම් ප්‍රාන්ත සභාවේ කතානායකවරයා විසින් පිලිනොගැනීමට එරෙහිව කර්නාටක ප්‍රාන්තයේ පාලක කොංග්‍රස් - ජනතාදාල් සන්ධානයේ තවත් මන්ත්‍රීවරුන් 5 දෙනෙකු ඉන්දීය ශ්‍රේෂ්ඨාධිකරණය වෙත ගොස් තිබෙනවා.\nඒ අනුව, මේ වනවිට කොංග්‍රස් සන්ධානයෙන් ඉවත් වීමට අදහස් කරන මන්ත්‍රීවරුන්ගේ සංඛ්‍යාව 15 ක්. ඔවුන් පසුගිය දිනවල මුම්බායි සහ ගෝව ප්‍රදේශවල සුපිරි සංචාරක හෝටල්වල ලැගුම්ගෙන සිටි අතර ඔවුන්ගේ ඉල්ලා අස්වීම් ඉවත් කර ගැනීම සදහා කොංග්‍රස් පක්ෂයේ ජ්‍යෙෂ්ඨයන් උත්සාහයක නිරත වනවා.\nකැරලිකාර මන්ත්‍රීවරුන්ගේ අරමුණ කොංග්‍රස් ජනතාදාල් සන්ධානය වෙනුවට ප්‍රාන්තයේ භාරතීය ජනතා පක්ෂ පාලනයක් ඇති කිරීමයි.\nඑය ප්‍රාදේශීය පක්ෂ දුර්වල කිරීම සදහා නරේන්ද්‍ර මෝදිගේ භාරතීය ජනතා පක්ෂය දරණ උත්සාහයක් ලෙසට ද චෝදනා එල්ල වනවා.",
       "URL": "https://www.hirunews.lk/220238/ඉන්දියාවේ-කර්නාටක-ප්‍රාන්තයේ-දේශපාලන-අර්බුදයක්",
       "Category": "International News",
       "Parent URL": "https://www.hirunews.lk/international-news.php?pageID=251"
}