{
       "Source": "hirunews",
       "Timestamp": "Thursday, 11 January 2018 - 10:29",
       "Headline": "සහරාවට හිම වැටෙයි (ඡායාරූප)",
       "News Content": "ලොව තුන්වන විශාලතම කාන්තාරය ලෙස හැඳින්වෙන අප්‍රිකාවේ සහරා කාන්තාරයේ කොටසකට හිම පතිත වී තිබෙනවා.\nවිදෙස් වාර්තාවල දැක්වෙන්නේ කාන්තාරයේ ඇල්ජීරියා නගරයට උතුරින් පිහිටි ප්‍රදේශයක මෙලෙස හිම පතිතවී ඇති බවයි.\nඅඟල් 15ක් පමණ උසට මෙම ප්‍රදේශයට හිම පතනය වී තිබූ බවයි විදෙස් වාර්තාවල දැක්වෙන්නේ.\nලෝකයේ වඩාත් උෂ්ණත්වයෙන් යුතු ප්‍රදේශය සේ සහරා කාන්තාරය සැලකෙනවා.\nමෙම කාන්තාරයට මෙලෙස හිම මිදී ඇත්තේ වසර 17කට පසුව බවයි විදෙස් වාර්තා තවදුරටත් සඳහන් කළේ. ගතවූ වසර 40 තුල සහරාවට මෙලෙස අවස්ථා තුනකදී හිම පතනය වී තිබෙනවා.",
       "URL": "https://www.hirunews.lk/180747/සහරාවට-හිම-වැටෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=405"
}