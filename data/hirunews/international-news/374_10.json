{
       "Source": "hirunews",
       "Timestamp": "Sunday, 22 April 2018 - 8:16",
       "Headline": "අන්තර්ජාලයේ පාලනය සහතික කළ යුතු බව චීන ජනපති කියයි",
       "News Content": "පුළුල් සාමාජීය සහ ආර්ථික ඉලක්කයන් ළඟා කර ගැනීම සඳහා අන්තර්ජාලයේ පාලනය සහතික කළ යුතු බව චීන ජනාධිපති ෂී ජින්පින් ප්‍රකාශ කළා.\nඔහු සඳහන් කළේ අන්තර්ජාලයේ ආරක්ෂාවකින් තොරව අද ජාතික ආරක්ෂාව පිළිබඳව කතා කළ නොහැකි බවයි.\nඑමෙන්ම, ආර්ථික සහ සමාජ ස්ථාවරභාවය ඇති කිරීමට පුළුල් ජනකොටසක් වෙත ප්‍රවේශ වන අන්තර්ජාලයේ පාලනයක් පැවතිය යුතු බවයි ඔහු කියා සිටියේ.\nෂී ජින්පින් ගේ නායකත්වය යටතේ චීනය අන්තර්ජාලය පාලනය කිරීමේ වර්ධනයක් දක්නට ලැබෙන අතර, ඔහුගේ නව ප්‍රකාශයෙන් එය තවදුරටත් උත්සන්න කෙරෙනු ඇති බවයි විදෙස් විචාරකයන් පෙන්වා දෙන්නේ.\nඑමෙන්ම, ඇමරිකා එක්සත් ජනපදය සමඟ ආර්ථික යුද්ධයකට පැටලී සිටින චීනය ගෝලීය අන්තර්ජාල නියාමනයේ සහ තාක්ෂණයේ පෙරමුණ ගැනීමටද සැලසුම් කරමින් සිටිනවා.",
       "URL": "https://www.hirunews.lk/188945/අන්තර්ජාලයේ-පාලනය-සහතික-කළ-යුතු-බව-චීන-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=374"
}