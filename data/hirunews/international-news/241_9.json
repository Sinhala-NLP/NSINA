{
       "Source": "hirunews",
       "Timestamp": "Sunday, 01 September 2019 - 8:55",
       "Headline": "ඩෝරියන් චන්ඩ මාරුතය තවත් ප්‍රබල වෙයි",
       "News Content": "කැරිබියානු බහමාස් දිවයින හරහා ඇමරිකාව දෙසට යොමුව ඇති ඩෝරියන් චන්ඩ මාරුතය මේ වනවිට පැයට කිලෝමීටර 241 ඉක්මවූ වේගයක් සහිත වන බව ඇමරිකානු ජාතික සුළිසුළං මධ්‍යස්ථානය ප්‍රකාශ කළා.\nඒ අනුව එය හතරවන මට්ටමේ සුළි සුළඟක් වන අතර, වේගය  පැයට කිලෝමීටර 11 කින් තවත් ඉහළ ගියහොත් පස්වන මට්ටමේ චන්ඩ මාරුතයක් ලෙස නම් කරනු ඇති.\nබහමාස් දිවයිනට සුළි සුළඟින් දැනටමත් බලපෑම් එල්ලවී ඇති අතර, ඇමරිකානු ෆ්ලොරිඩා ප්‍රාන්තයේ හදිසි තත්ත්වයක්ද ප්‍රකාශයට පත් කර තිබෙනවා.\n1992 වසරෙන් පසු එම ප්‍රාන්තයට හමන දරුණුතම සුළි සුළඟ මෙය ලෙසයි සැළකෙන්නේ.",
       "URL": "https://www.hirunews.lk/223361/ඩෝරියන්-චන්ඩ-මාරුතය-තවත්-ප්‍රබල-වෙයි",
       "Category": "International News",
       "Parent URL": "https://www.hirunews.lk/international-news.php?pageID=241"
}