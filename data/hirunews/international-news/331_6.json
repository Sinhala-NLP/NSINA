{
       "Source": "hirunews",
       "Timestamp": "Sunday, 23 September 2018 - 13:15",
       "Headline": "ජපාන රොබෝවරුන් උල්කාවක් ගවේෂණය අරඹයි",
       "News Content": "රුයුගු නම් වූ උල්කාපාතය වෙත පතිත කළ ජපාන රොබෝ රෝවර් යානා සිය ප්‍රථම ඡායාරූප පෘථිවිය වෙත එවා තිබෙනවා.\nජපාන අභ්‍යවකාශ ගවේෂණ ආයතනය සඳහන් කළේ එමඟින් සූර්යග්‍රහ මණ්ඩලයේ නිර්මාණය පිළිබඳ තොරතුරු රැසක් අනාවරණ කරගැනීමට හැකිවනු ඇති බවයි.\nජපානය මෙලෙස උල්කාවක් වෙත රොබෝ රෝවර් යානා පතිත කළේ ඒ ආකාරයේ ප්‍රථම ගවේෂණ මෙහෙයුම ලෙසින්.\nඒ සඳහා 2014 වසරේ උඩු ගුවනට යැවූ හයබූසා යානය උල්කාවේ සාම්පල රැගෙන 2020 වසරේ යළි පෘථිවියට පැමිණීමට නියමිතයි.\nඋල්කාපාතය වෙත රොබෝ යානා නිකුත් කර ඇත්තේ මෙම අභ්‍යවකාශ යානය මගින්.",
       "URL": "https://www.hirunews.lk/200535/ජපාන-රොබෝවරුන්-උල්කාවක්-ගවේෂණය-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=331"
}