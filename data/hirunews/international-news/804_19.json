{
       "Source": "hirunews",
       "Timestamp": "Thursday, 12 September 2013 - 7:59",
       "Headline": "සැප්තැම්බර් 11 ප්‍රහාරයේ 12 වෙනි සැමරුම ඇරඹේ.",
       "News Content": "2001 වසරේ සැප්තැම්බර් 11 වැනිදා ඇමරිකාවට එල්ලවූ ත්‍රස්ත ප්‍රහාරය ඇමරිකානුවන් විසින් අද සමරනු ලබනවා. මෙම ප්‍රහාරයට වසර 12 ක් සැපිරීම සිහිපත් කිරීම සඳහා ඇමරිකාව පුරා විවිධ සැමරුම් සිදු කෙරෙමින් පවතින බවයි විදෙස් මාධ්‍ය වාර්තා කළේ. ඇමරිකානු ජනාධිපති බැරැක් ඔබාමා සහභාගිවන  සැමරුම් උත්සවයක්ද නිව්යෝක් හිදී පැවැත්වීමට නියමිතයි. සැප්තැම්බර් 11 ප්‍රහාරයෙන් නිව්යෝක් නුවර ලෝක වෙළඳ මධ්‍යස්ථාන ගොඩනැගිල්ල බිමට සමතලා වූ අතර, නිව්යෝක් වොෂින්ටන් සහ පෙන්සිල්වේනියා ප්‍රදේශවලට එල්ල වූ ප්‍රහාරවලින් පුද්ගලයින් 3000 කට අධික පිරිසක් ජීවිතක්ෂයට පත්වුණා.  අල්කයිඩා සංවිධානය විසින් එල්ල කළ මෙම ත්‍රස්ත ප්‍රහාරය ඇමරිකාවට එරෙහිව  සිදුවූ දරුණුතම ත්‍රස්ත ප්‍රහාරය ලෙසයි මෙය සැළකෙන්නේ.",
       "URL": "https://www.hirunews.lk/67027/සැප්තැම්බර්-11-ප්‍රහාරයේ-12-වෙනි-සැමරුම-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=804"
}