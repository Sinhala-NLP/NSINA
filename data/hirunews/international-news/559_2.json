{
       "Source": "hirunews",
       "Timestamp": "Tuesday, 15 November 2016 - 15:04",
       "Headline": "නවසීලන්තයේ සංචාරකයන් මුදාගැනීමේ මෙහෙයුම් තවදුරටත්",
       "News Content": "ප්‍රබල භූ කම්පන දෙකකට  සහ පසු කම්පන රැසකට මුහුණදුන් නවසීලන්තයේ ප්‍රදේශ කිහිපයක සිරවී සිටි සංචාරකයන් මුදාගැනීමේ මෙහෙයුම් තවදුරටත් ක්‍රියාත්මක බව විදෙස් වාර්තා සඳහන් කළා.\nභූ කම්පනයෙන් පසු ඇතැම් ප්‍රදේශවලට තද වැසි සමඟ සුළං ඇතිවූ අතර, ඒ හේතුවෙන් මුදාගැනීමේ මෙහෙයුම්වලට බාධා සිදුවුණා.\nදේශීය සංචාරකයන් දහසකට වැඩි පිරිසක් මෙහිදී පීඩාවට පත්ව ඇතැයි වාර්තාවනවා.\nභූ කම්පන සමඟ ප්‍රදේශ රැසක විදුලි සහ ජල සැපයුම ද අඩාල වූ අතර, මේ වනවිට  ඒවා යථා තත්ත්වයට පත් කරමින් සිටින බව නවසීලන්ත වාර්තා සඳහන් කළා.",
       "URL": "https://www.hirunews.lk/147593/නවසීලන්තයේ-සංචාරකයන්-මුදාගැනීමේ-මෙහෙයුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=559"
}