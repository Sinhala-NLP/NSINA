{
       "Source": "hirunews",
       "Timestamp": "Friday, 28 August 2015 - 14:08",
       "Headline": "දකුණු කොරියාව සහ ඇමෙරිකාව ඒකාබද්ධ යුද අභ්‍යාසයක් අරඹයි",
       "News Content": "උතුරු සහ දකුණු කොරියානු රාජ්‍යයන් වෙන් කරන යුද මුක්ත කලාපයට කිලෝමීටර් 30 ක් පමණ නුදුරින් ඇමෙරිකාව සහ දකුණු කොරියාව ඒකාබද්ධ යුද අභ්‍යාසයක් ආරම්භ කර තිබෙනවා. ඒ සඳහා ජීව උණ්ඩ සහ මිසයිල යොදා ගැනීම විශේෂත්වයක්. දකුණු කොරියානු එෆ් 16 වර්ගයේ ප්‍රහාරක යානා සහ ඇමෙරිකානු ප්‍රහාරක යානා සිය ප්‍රහාරවල ඉලක්ක සඳහා යොදා ගෙන ඇත්තේ උතුරු කොරියානු යුද ටැංකිය ආදියේ ආකෘති බව සඳහන්. කොරියානු අර්ධද්වීපයේ නැවතත් යුද්ධයක් ඇතිවීමේ උණුසුම් තත්ත්වයක් පසුගියදා පැන නැගුණු අතර, උතුරු සහ දකුණු කොරියානු රාජ්‍ය අතර රාජ්‍ය තාන්ත්‍රික සාකච්ඡා යළි ඇරඹීමත් සමඟ එම තත්ත්වය පහව ගියා.",
       "URL": "https://www.hirunews.lk/115633/දකුණු-කොරියාව-සහ-ඇමෙරිකාව-ඒකාබද්ධ-යුද-අභ්‍යාසයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=708"
}