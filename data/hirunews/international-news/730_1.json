{
       "Source": "hirunews",
       "Timestamp": "Tuesday, 02 June 2015 - 8:22",
       "Headline": "Update: 450 ක් මහා මුහුදේ ගිලෙයි",
       "News Content": "මගීන් සහ කාර්ය මණ්ඩලයේ 450 දෙනෙකු සමග චීනයේ යැන්සි ගංඟාවේ ගිලූණු නෞකාවේ සිටි 5 දෙනෙකුගේ මළ සිරුරු හමුවී තිබෙනවා. විදෙස් වාර්තා සදහන් කළේ ගිලූණු නෞකාවේ සිටි තවත් මගීන් 20 දෙනෙකු බේරාගෙන ඇති බවයි. තවත් පිරිසක් මෙම නෞකායේ සිරවී සිටින්නට හැකි බවට මෙහෙයුම්වල නිරත කණ්ඩායම් සැක පළ කරනවා. ඔවුන් සොයා තවදුරටත් මෙහෙයුම් ක්‍රියාත්මක අතර චීන ජනාධිපති ෂී ජින්පිං කියා සිටියේ මේ සඳහා උපරිමයෙන් සිය සහාය ලබාදෙන බවයි. චීන ජාතිකයන් 405 දෙනෙකු සහ කාර්ය මණ්ඩලයේ 45 දෙනෙකු සමඟ මෙම නෞකාව මුහුදුබත් වූයේ ඊයේ රාත්‍රියේයි.\n10.00 AM :\nමගීන් සහ කාර්ය මණ්ඩලයේ 450 දෙනෙකු සමග නෞකාවක් චීන මුහුදේ ගිලී තිබෙනවා. විදෙස් වාර්තා සඳහන් කළේ දකුණු චීනයේ යැන්සි ගඟේ ගමන් කරමින් තිබූ මෙම නෞකාව ගිලී ඇති බවයි. නෞකාවේ සිටි පිරිසෙන් 08 දෙනෙකු බේරා ගැනීමට මෙහෙයුම්වල නිරත කණ්ඩායම්වලට හැකි වී තිබෙනවා. මෙහි ගමන් ගත් 405 දෙනෙකු චීන ජාතිකයන් වන අතර කාර්ය මණ්ලයේ 47 දෙනෙකු ද එහි සිටි බවයි විදෙස් වාර්තා සඳහන් කළේ. සිද්ධිය සැලවීමත් සමග චීන අග්‍රාමාත්‍ය ලී කිකියෑන් එම ප්‍රදේශයේ නිරීක්ෂණය සඳහා ගොස් තිබෙනවා.",
       "URL": "https://www.hirunews.lk/110604/450-ක්-මහා-මුහුදේ-ගිලෙයි",
       "Category": "International News",
       "Parent URL": "https://www.hirunews.lk/international-news.php?pageID=730"
}