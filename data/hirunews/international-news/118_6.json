{
       "Source": "hirunews",
       "Timestamp": "Saturday, 08 May 2021 - 9:33",
       "Headline": "කොරෝනා නිසා කර්නාටක සහ තමිල්නාඩු ප්‍රාන්ත සති දෙකකට වසා දැමේ",
       "News Content": "කොරෝනා ආසාදිත සංඛ්‍යාව සහ මරණ කැපී පෙනෙන ලෙස ඉහළ යෑමත් සමඟ දකුණු ඉන්දියාවේ කර්නාටක සහ තමිල්නාඩු ප්‍රාන්ත සති දෙකක කාලයක් සඳහා වසා දැමීමට එම ප්‍රාන්ත බලධාරීන් තීරණය කර තිබෙනවා.\nකර්නාටක ප්‍රාන්තය අනිද්දා සිට ලබන 24 වැනිදා දක්වා වසා තැබෙන බව ප්‍රධාන අමාත්‍ය යෙදියුරප්පා ඊයේ ප්‍රකාශයට පත් කළා.\nඅත්‍යවශ්‍ය භාණ්ඩ අලෙවි කෙරෙන වෙළඳසැල් පමණක් දහවල් කාලය තුළ විවෘතව තැබෙනු ඇති. කෙසේ නමුත්, අනෙකුත් කඩ සාප්පු, හෝටල්, අවන්හල් සහ කර්මාන්ත ශාලා සියල්ල වසා තැබීමටයි ප්‍රාන්ත බලධාරීන් නියෝග කළේ.\nඑමෙන්ම, සඳුඳා සිට මුළුමනින්ම ඇඳිරි නීතිය පනවා සති දෙකක කාලයක් සඳහා තමිල්නාඩු ප්‍රාන්තය වසා තබන බව ප්‍රාන්ත රජය අද උදෑසන නිවේදනය කළා.",
       "URL": "https://www.hirunews.lk/270769/කොරෝනා-නිසා-කර්නාටක-සහ-තමිල්නාඩු-ප්‍රාන්ත-සති-දෙකකට-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=118"
}