{
       "Source": "hirunews",
       "Timestamp": "Monday, 28 October 2019 - 19:23",
       "Headline": "තමිල්නාඩුවේ නළ ළිඳක සිර වූ ළදරුවා බේරා ගැනීමට තවත් පැය 12ක්",
       "News Content": "ඉන්දියාවේ තමිල්නාඩු ප්‍රාන්තයේ ටි‍්‍රචි ප්‍රදේශයේ නළ ළිඳක සිර වූ අවුරුදු දෙකක් වයසැති ළදරුවා බේරා ගැනීමට තවත් පැය 12ක් ගත වනු ඇති බව තමිල්නාඩු ප්‍රාන්ත රජයේ ප්‍රකාශකයෙකු සදහන් කළා.\nසුජිත් නැමති මෙම දරුවා සංඥා වලට ප්‍රතිචාර නොදැක්වුව ද  ඔහුගේ තත්ත්වය ස්ථාවර බවයි කැමරා මගින් දරුවා නිරීක්ෂණය කළ වෛද්‍යවරුන් ප්‍රකාශ කර ඇත්තේ.\nදරුවා සිර වූ නළ ළිඳට සමාන්තරව තවත් නළ ළිඳක් කැන, සමාන්තරව දරුවා වෙත ප්‍රවේශවීම ජීවිතාරක්ෂක මෙහෙයුමේ සැලසුමයි.\nකෙසේ නමුත්, එම සමාන්තර නළ ළිඳ තවත් අඩි 40ක් පමණ කැනීමට ඇති බව ඉන්දීය මාධ්‍ය වාර්තා කළා.\nදරුවා මේ වන විට නළ ළිඳේ අඩි 80ක පමණ ගැඹුරින් සිර වී සිටින අතර ඔහු තවදුරටත් පහළට වැටීම වැළැක්වීම සඳහා පියවර ගෙන තිබෙනවා. දරුවා සිර වූ නළ ළිඳ අඩි 600ක් හෝ දහසක් පමණ ගැඹුර විය හැකි බවයි ඇතැම් වාර්තා සදහන් කළේ.",
       "URL": "https://www.hirunews.lk/227155/තමිල්නාඩුවේ-නළ-ළිඳක-සිර-වූ-ළදරුවා-බේරා-ගැනීමට-තවත්-පැය-12ක්",
       "Category": "International News",
       "Parent URL": "https://www.hirunews.lk/international-news.php?pageID=228"
}