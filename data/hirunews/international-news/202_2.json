{
       "Source": "hirunews",
       "Timestamp": "Monday, 03 February 2020 - 7:26",
       "Headline": "ත්‍රස්තවාදී සැකකරුවෙකු ලන්ඩනයේදී පොලිස් වෙඩි පහරින් මරුට",
       "News Content": "දකුණු ලන්ඩනයේදී ත්‍රස්තවාදී සැකකරුවෙකු පොලීසිය එල්ල කළ වෙඩි ප්‍රහාරයකින් ජීවිතක්ෂයට පත්ව තිබෙනවා. මෙලෙස ජීවිතක්ෂයට පත්ව ඇත්තේ 20 හැවිරිදි වියේ පසුවූ සුදේශ් අම්මාන් නැමැත්තෙක් බවයි විදෙස් වාර්තා සඳහන් කළේ.\nත්‍රස්තවාදී වැරදි සම්බන්ධයෙන් වසර තුනක සිර දඬුවම් නියමව සිටි මොහු පසුගිය ජනවාරි මාසයේදී නිදහස ලබා තිබුණා.\nකෙසේ වෙතත් පොලීසිය ඔහු පිළිබඳව විමසිලිමත්ව සිට ඇති අතර, ඊයේ ස්ට්‍රැතම් හයි මාර්ගයේදී පුද්ගලයන් තුන්දෙනෙකුට පිහි ඇනුම් සිදුකර තුවාල සිදුකළ අවස්ථාවේ පොලීසිය මොහුට වෙඩි තබා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/233587/ත්‍රස්තවාදී-සැකකරුවෙකු-ලන්ඩනයේදී-පොලිස්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=202"
}