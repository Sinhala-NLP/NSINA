{
       "Source": "hirunews",
       "Timestamp": "Thursday, 26 December 2013 - 8:27",
       "Headline": "කැරිබියානු මුහුදේ සංක්‍රමණික බෝට්ටුවක් පෙරළී 18ක් මරුට.",
       "News Content": "කැරිබියානු මුහුදේ පිහිටි බ්‍රිතාන්‍ය යටත්විජිතයක් වූ ටර්කස් ඇන්ඞ් කේකොස් දිවයින් වෙත ළඟාවීමට උත්සාහ කළ නීතිවිරෝධී සංක්‍රමණිකයින් රැගත් බෝට්ටුවක් පෙරළී පුද්ලයන් 18 දෙනෙකු ජීවිතක්ෂයට පත්වී තිබෙනවා. සංක්‍රමණිකයන් පැමිණ ඇත්තේ බටහිර අර්ධගෝලයේ දුප්පත්ම රාජ්‍යය වන හයිටි දිවයිනේ සිටයි. මෙම බෝට්ටුව ටර්කස් දිවයින් හි පොලිස් යාත්‍රාවක් මගින් ඊයේ (25) අත්අඩංගුවට ගෙන රැගෙන ඒමේදී වෙරළට මීටර් 150ක් පමණ තිබියදී හදිසියේ ගිලී තිබෙනවා. සංක්‍රමණිකයන් තිස් දෙදෙනෙකු මෙහිදී බේරා ගැනීමට හැකි වූ බව විදෙස් වාර්තා සදහන් කළා.",
       "URL": "https://www.hirunews.lk/74159/කැරිබියානු-මුහුදේ-සංක්‍රමණික-බෝට්ටුවක්-පෙරළී-18ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=774"
}