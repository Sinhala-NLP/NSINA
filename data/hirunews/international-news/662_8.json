{
       "Source": "hirunews",
       "Timestamp": "Wednesday, 24 February 2016 - 10:22",
       "Headline": "21 දෙනෙකු රැගත් කුඩා ගුවන් යානයක් අතුරුදන්",
       "News Content": "පුද්ගලයින් 21 දෙනෙකු රැගත් කුඩා ගුවන් යානයක් බටහිර නේපාලයේදී අතුරුදහන් වී තිබෙනවා.\nඒ පොකාරා සිට ජොම්සොම් ප්‍රදේශය දක්වා ගමන් කරමින් සිටියදීයි.\nබටහිර නේපාලයේ කඳුකර ප්‍රදේශයකදී මෙම යානය අතුරුදන්වී ඇති බවයි විදෙස් පුවත් සේවාවල දැක්වෙන්නේ.\nයානය ගුවන්ගත වී සුලු මොහොතකින් එය සමග පැවති සබඳතා බිඳ වැටුනු බව නේපාල ගුවන්තොටුපල බලධාරීන් ප්‍රකාශකර තිබෙනවා.\nහෙලිකොප්ටර් යානා ද යොදා ගනිමින් ගුවන්යානය අතුරුදන්වු ප්‍රදේශයේ සෝදිසි මෙහෙයුම් ක්‍රියාවට නංවා ඇති අතර පවතින අයහපත් කාලගුණික තත්වය හමුවේ එම කටයුතුවලට ද බාධා එල්ලවී ඇතැයි සඳහන්.\nවිදෙස් පුවත් සේවා පෙන්වා දෙන්නේ නේපාලයේ ගුවන් ගමන් ඉතිහාසයේ මෙවැනි අනතුරුදායක සිදුවීම් කිහිපයක් වාර්තාවන බවයි.\n2013 වසරේදී නේපාල ගුවන්යානාවලට සිය ගුවන් කලාපයට ඇතුලුවීම තහනම් කරමින් යුරෝපා සංගමය නියෝගයක් ද නිකුත් කර තිබුනා.\n1949 වසරේදී පළමු ගුවන්යානය නේපාලයේ ගොඩබැස්වීමෙන් පසු මේ දක්වා නේපාලයෙන් විවිධ ගුවන් අනතුරු 70 ක් පමණ වාර්තා වනවා.\nඑමගින් ජීවිත අහිමිවු පිරිස 700 කට අධිකයි.",
       "URL": "https://www.hirunews.lk/127031/21-දෙනෙකු-රැගත්-කුඩා-ගුවන්-යානයක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=662"
}