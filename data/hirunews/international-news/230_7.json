{
       "Source": "hirunews",
       "Timestamp": "Sunday, 20 October 2019 - 9:29",
       "Headline": "ඉන්දුනීසියානු ජනපති නව ධූර කාලයක් අරඹයි",
       "News Content": "දෙවන වරටත් ජනපතිවරණයෙන් ජයගත් ඉන්දුනීසියානු ජනාධිපති ජෝකෝ විඩෝඩෝ අද සිය දෙවන ධූර කාලය නිල වශයෙන් ආරම්භ කළා.\nජකර්තා අගනුවර ඒ සඳහා පැවති උත්සවයට මැලේසියානු අගමැති මහතීර් මොහොමඞ්, ඕස්ටේ්‍රලියානු අගමැති ස්කොට් මොරිසන් ඇතුළු රාජ්‍ය නායකයන් රැසක් එක්ව සිටි බව සඳහන්.\nපසුගිය කාලයේ විරෝධතා රැල්ලක් පැන නැගුණු ජකර්තා අගනුවර ආරක්ෂාව සඳහා 30,000 කට අධික ආරක්ෂක භටයන් යොදවා සිටි බවයි විදෙස් වාර්තා සඳහන් කළේ.\nමිලියන 260 ක් ජනගහනය වෙසෙන ලොව ජනාකීර්ණතම මුස්ලිම් රාජ්‍යය මෙන්ම තුන්වන විශාලතම ප්‍රජාතන්ත්‍රවාදී රාජ්‍යය වන ඉන්දුනීසියාවේ ජනපති ධූරයට දැන් 58 වන වියේ පසුවන ජෝකෝ විඩෝඩෝ මුල්වරට පත්වූයේ 2014 වසරේදීයි.\nඑවකට ඔහු සැලකුණේ ඉන්දුනීසියාවේ බැරක් ඔබාමා ලෙසයි.",
       "URL": "https://www.hirunews.lk/226599/ඉන්දුනීසියානු-ජනපති-නව-ධූර-කාලයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=230"
}