{
       "Source": "hirunews",
       "Timestamp": "Friday, 13 December 2013 - 9:53",
       "Headline": "ඉන්දීය කොන්සල් ජනරාල්වරිය ඇමෙරිකාවේදී අත්අඩංගුවට.",
       "News Content": "ඇමෙරිකාවේ - නිව්යෝක් නුවර ඉන්දීය නියෝජ්‍ය කොන්සල් ජනරාල්වරිය වන දිව්‍යානි කොබ්රගඬේ වීසා වංචාවක් සම්බන්ධයෙන් අත්අඩංගුවට ගෙන තිබෙනවා. පසුව, ඇය ඇමෙරිකානු ඩොලර් 25,000 බැඳුම්කරයක් මත මුදා හැර ඇති බවයි ඉන්දීය වාර්තා සඳහන් කළේ. ඇය විසින් සේවයේ යෙදවූ ඉන්දියානුවෙකුට ඇමෙරිකාවේ වීසා බලපත් ලබාගැනීම සඳහා ව්‍යාජ ලේඛන ඉදිරිපත් කළ බවටයි දිව්‍යානිට චෝදනා එල්ල වී ඇත්තේ. කෙසේ නමුත්, සිය නියෝජ්‍ය කොන්සල් ජනරාල්වරියට එරෙහිව ඇමෙරිකානු බලධාරින් ගෙන ඇති පියවර ඇමෙරිකාවේ ඉන්දීය තානාපති කාර්යාලයේ දැඩි විවේචනයට ලක්වුණා.",
       "URL": "https://www.hirunews.lk/73335/ඉන්දීය-කොන්සල්-ජනරාල්වරිය-ඇමෙරිකාවේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=778"
}