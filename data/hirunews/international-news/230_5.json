{
       "Source": "hirunews",
       "Timestamp": "Sunday, 20 October 2019 - 13:40",
       "Headline": "මහත්මා ගාන්ධි යළි හඳුන්වාදීමට බොලිවුඩ් තරු එක්වෙයි",
       "News Content": "නූතන භාරත දේශයේ නිර්මාතෘ මහත්මා ගාන්ධිතුමන්ගේ ජීවිත කථාව ඇතුළත් වීඩියෝ පටයක් නිර්මාණය කිරීමට බොලිවුඩ් තරු එක්වී තිබෙනවා.\nමහත්මා ගාන්ධිතුමන්ගේ 150 වන ජන්ම ශත සංවත්සරයට සමගාමීව ඉදිරිපත් කර ඇති තත්පර සියයක ගාන්ධිජී - ටූ නැමති මෙම ප්‍රවර්ධන වීඩියෝ පටය ශාරුක් ඛාන්, අමීර් ඛාන්, සෝනම් කපූර්, කංගනා රනවුට් ඇතුලු බොලිවුඩ් තරු විසින් ඉදිරිපත් කරන අතර, අධ්‍යක්ෂණය කර ඇත්තේ රාජ් කුමාර් හිරානි විසින්.\nමහත්මා ගාන්ධි වීඩියෝ පටය ඉන්දීය අග්‍රාමාත්‍ය නරේන්ද්‍ර මෝදිගේ නිල නිවසේදි දියත් කෙරුණු අතර, එහිදි අග්‍රාමාත්‍යවරයා කියා සිටියේ ඉන්දිය සිනමාවට ජාත්‍යන්තර වශයෙන් බලපෑමක් ඇති කිරීමට හැකියාවක් පවතින බවයි.\nඑමඟින් විවිධ ජන සමාජයන් එක් කරන බව ඉන්දිය අග්‍රාමාත්‍යවරයා සඳහන් කළා.\nවෙනස්වන ලෝකයට මහත්මා ගාන්ධිතුමන් යළි හඳුන්වාදීම අවශ්‍යතාවක් බව සුපිරි සිනමා නළු ශාරුක් ඛාන් එහිදී කියා සිටියා.",
       "URL": "https://www.hirunews.lk/226616/මහත්මා-ගාන්ධි-යළි-හඳුන්වාදීමට-බොලිවුඩ්-තරු-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=230"
}