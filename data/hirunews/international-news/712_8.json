{
       "Source": "hirunews",
       "Timestamp": "Sunday, 09 August 2015 - 15:10",
       "Headline": "චීනයට බලපෑ ප්‍රබල චණ්ඩ මාරුතයකින් 8 දෙනෙකු මිය යයි",
       "News Content": "චීනයේ පූජියෑං ප්‍රාන්තයට බලපෑ ප්‍රබල චණ්ඩ මාරුතයෙන් පුද්ගලයන් 8 දෙනෙකු මිය ගොස් ඇති බව විදෙස් වාර්තා පවසනවා. සුළි සුළඟ ළඟාවීමට පෙර එහි එක්ලක්ෂ 63,000 ක් පමණ ජනතාව ආරක්ෂිත ස්ථාන කරා ඉවත් කර ගැනුනා. යාබද ෂෙජියෑං ප්‍රාන්තයේ ද එලෙස ජනයා ඉවත් කරගැනීම සිදුවුණා. මෙම චණ්ඩ මාරුතය ඊයේ තායිවානයට ඇතුළු වූ අතර එහිදී පුද්ගලයන් 5 දෙනෙකු මිය ගියා. එහිදී ජල ගැලීම් ද වාර්තා වූ බවයි විදෙස් වාර්තා සදහන් කළේ. තායිවානය හරහා පැයට කිලෝමීටර් 230ක වේගයකින් හැමූ මෙම චන්ඩ මාරුතය චීනයට ළඟාවී ඇත්තේ පැයට කිලෝමීටර් 144ක වේගයෙන්.",
       "URL": "https://www.hirunews.lk/114613/චීනයට-බලපෑ-ප්‍රබල-චණ්ඩ-මාරුතයකින්-8-දෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=712"
}