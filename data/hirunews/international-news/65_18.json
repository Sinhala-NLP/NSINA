{
       "Source": "hirunews",
       "Timestamp": "Saturday, 22 January 2022 - 7:35",
       "Headline": "යේමනයේ බන්ධනාගාරයකට සෞදි ගුවන් ප්‍රහාර",
       "News Content": "සෞදි සන්ධානය විසින් යේමනයේ සාදා ප්‍රදේශයේ බන්ධනාගාරයකට එල්ල කළ ගුවන් ප්‍රහාරයකින් පුද්ගලයන් 70 දෙනෙකු ජීවිතක්ෂයට පත්වී තිබෙනවා.\nසුන්බුන් අතරින් දිවි ගළවාගත් පුද්ගලයන් ඉවත් කරගැනීම තවදුරටත් සිදු කෙරෙන අතර, මරණ සංඛ්‍යාව ඉහළ යා හැකි බවයි විදෙස් වාර්තා සඳහන් කළේ.\nසෞදි අරාබිය මෙම ප්‍රහාරය එල්ල කළේ, යේමනයේ හවුති කැරළිකරුවන් එක්සත් අරාබි එමීර් රාජ්‍යයට එල්ල කළ ඩ්‍රෝන සහ මිසයිල ප්‍රහාරයෙන් අනතුරුව යි.\nඑම ප්‍රහාරයෙන් සිවිල් වැසියන් 3 දෙනෙකු ජීවිතක්ෂයට පත්වුණා.\nකෙසේ නමුත් යේමනයේ හවුති බලය සහිත රජයට එරෙහිව සෞදි සන්ධානයේ හමුදා ප්‍රහාර දියත් කරන්නේ 2015 වසරේ සිට යි.\nමෙම ප්‍රහාරවලින් සිවිල් වැසියන් දස දහසකට වැඩි පිරිසක් ජීවිතක්ෂයට පත්වූ අතර, තවත් දස දහස් ගණනකට උන්හිටි තැන් අහිමි වුණා.\nඑමෙන්ම ඊයේ එල්ල කළ ප්‍රහාරයේ දී සිවිල් වැසියන් ජීවිතක්ෂයට පත්වීම ජගත් මහ ලේකම් අන්තෝනියෝ ගුටේරස් විසින්ද හෙළා දකිනු ලැබුවේ එය, ජාත්‍යන්තර මානුෂිය නීතිය උල්ලංඝනය කරන බව සිහිපත් කරමින්.",
       "URL": "https://www.hirunews.lk/294749/යේමනයේ-බන්ධනාගාරයකට-සෞදි-ගුවන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=65"
}