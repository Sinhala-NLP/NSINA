{
       "Source": "hirunews",
       "Timestamp": "Tuesday, 21 March 2017 - 9:45",
       "Headline": "ජගත් සංවිධානය හයිටි සාම සාධක මෙහෙවර අවසන් කිරීමට සැරසේ",
       "News Content": "කැරිබියානු හයිටි දිවයින් රාජ්‍යයේ සාම සාධක මෙහෙවර මේ වසරේ ඔක්තෝම්බරයේදී අවසන් කිරීමට එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් යෝජනා කර තිබෙනවා.\nවසර 13ක් තිස්සේ මෙහි ජගත් සංවිධාන සාම සාධක මෙහෙයුම් ක්‍රියාත්මක වූ අතර, දැනට එහි ශ්‍රී ලංකා හමුදා භටයින් ඇතුළු සාම සාධක භටයින් 2370 දෙනෙකු සිටිනවා.\nසාම සාධක මෙහෙයුම ඉවත් කර ගත් පසු එහි 295ක පොලිස් බලකායක් පමණක් යෙදවීමටයි ජගත් සංවිධාන මහලේකම්වරයා යෝජනා කර ඇත්තේ.\nඇමරිකා එක්සත් ජනපදය විසින් ජගත් සාම සාධක මෙහෙයුම් සඳහා ලබාදෙන දායකත්වය කපා හැරීම ද මෙලෙස හයිටි සාම සාධක මෙහෙවර අවසන් කිරීමට හේතුවක්.",
       "URL": "https://www.hirunews.lk/157349/ජගත්-සංවිධානය-හයිටි-සාම-සාධක-මෙහෙවර-අවසන්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=503"
}