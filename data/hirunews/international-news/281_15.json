{
       "Source": "hirunews",
       "Timestamp": "Monday, 18 March 2019 - 12:54",
       "Headline": "නවසීලන්තයේ ගිනි අවි නීතිය වෙනස් කරන්න කැබිනට් අනුමැතිය",
       "News Content": "සිය රට තුළ ක්‍රියාත්මක ගිනි අවි පිළිබඳ නීති වෙනස් කිරීමට කැබිනට් මණ්ඩලයේ අනුමැතිය හිමිවූ බව නවසීලන්ත අග්‍රාමාත්‍ය ජසින්ඩා ආඩන් ප්‍රකාශ කළා.\nබ්‍රෙන්ටන් ටැරන්ට් නැමති පුද්ගලයෙකු පසුගිය සිකුරාදා මුස්ලිම් දේවස්ථාන දෙකකට එල්ල කළ ප්‍රහාරවලින් පුද්ගලයින් 50 දෙනෙකු මියයෑමත් සමඟ එම නීති වෙනස් කරන බවටයි ඇය ප්‍රකාශ කළේ.\nඅදාළ ප්‍රහාරය සඳහා යොදාගත් ගිනි අවි මොහු අන්තර්ජාලය ඔස්සේ නීත්‍යානුකූලව ලබාගත් බවට හෙළිවීම මීට හේතු වී තිබුණා.\nප්‍රහාරයට ගිනි අවි 5 ක් සැකකරු විසින් යොදාගෙන තිබූ අතර, පසුව හෙළිවුණේ මොහු වෙඩි තැබීමේ ක්‍රීඩා සමාජයක සාමාජිකයෙකු බවටයි.",
       "URL": "https://www.hirunews.lk/212649/නවසීලන්තයේ-ගිනි-අවි-නීතිය-වෙනස්-කරන්න-කැබිනට්-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=281"
}