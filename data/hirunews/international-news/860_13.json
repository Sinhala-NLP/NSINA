{
       "Source": "hirunews",
       "Timestamp": "Wednesday, 27 February 2013 - 8:04",
       "Headline": "ඇමරිකාවේ නව ආරක්ෂක ලේකම්වරයාට සෙනෙට් මණ්ඩල අනුමැතිය.",
       "News Content": "ඇමරිකාවේ නව ආරක්ෂක ලේකම්වරයා ලෙස හිටපු සෙනෙට් සභිකයෙකු වන චක් හේගල් පත් කර තිබෙනවා. ඇමරිකා සෙනෙට් සභාව විසින් ඊයේ (26) චක් හේගල් නව ආරක්ෂක ලේකම්වරයා ලෙස පත් කිරීමට අනුමැතිය ලබාදීමත් සමගයි මෙම පත් කිරීම සිදුකර ඇත්තේ. මීට පෙර ඇමරිකාවේ ආරක්ෂක ලේකම්වරයා ලෙස ලියෝ ෆනේටා කටයුතු කළ අතර ඔහු සම්බන්ධයෙන් මතභේදාත්මක සිද්ධියක් හේතුවෙන් සිය ධුරයෙන් විශ්‍රාම යන ලෙස ජනාධිපති බැරක් ඔබාමා ඔහුගෙන් ඉල්ලා සිටියා. ඒ අනුව ඇති වූ පුරප්පාඩුව මතයි නව ආරක්ෂක ලේකම්වරයා පත් කරනු ලැබුවේ. නව ආරක්ෂක ලේකම් චක් හේගල්ගේ පත් වීමත් සමගම ඇමරිකාව දැනට සිදුකරන ජාත්‍යන්තර යුද මෙහෙයුම් කිහිපයක් වේගවත් වනු ඇති බවට විදෙස් වාර්තා සඳහන් කළා.",
       "URL": "https://www.hirunews.lk/54191/ඇමරිකාවේ-නව-ආරක්ෂක-ලේකම්වරයාට-සෙනෙට්-මණ්ඩල-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=860"
}