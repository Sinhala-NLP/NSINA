{
       "Source": "hirunews",
       "Timestamp": "Monday, 25 June 2018 - 8:44",
       "Headline": "ට්‍රම්ප් - කිම් ජොං අන් හමුවේ වියදම සිංගප්පූරු ඩොලර් මිලියන 16.3 ක්",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර සමුළුව සඳහා සිංගප්පූරු රජයට සිංගප්පූරු ඩොලර් මිලියන 16.3ක් වැය වී ඇති බව එරට විදේශ කටයුතු අමාත්‍යාංශය නිවේදනය කළා.\nඉන් වැඩිම මුදලක් වැය වී ඇත්තේ නායකයන් දෙදෙනාට සහ ඔවුන්ගේ නියෝජිතයන්ට ආරක්ෂාව සැලසීම වෙනුවෙන්.\nකෙසේ නමුත්, උතුරු කොරියානු සමුළුව සඳහා සිංගප්පූරු ඩොලර් මිලියන 20ක් පමණ වැය වනු ඇතැයි කලින් අපේක්ෂා කර තිබූ බවයි සිංගප්පූරු රජය වැඩිදුරටත් සඳහන් කළේ.",
       "URL": "https://www.hirunews.lk/193831/ට්‍රම්ප්-කිම්-ජොං-අන්-හමුවේ-වියදම-සිංගප්පූරු-ඩොලර්-මිලියන-16-3-ක්",
       "Category": "International News",
       "Parent URL": "https://www.hirunews.lk/international-news.php?pageID=357"
}