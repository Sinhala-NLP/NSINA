{
       "Source": "hirunews",
       "Timestamp": "Sunday, 16 October 2016 - 11:10",
       "Headline": "ජයලලිතා ගැන ව්‍යාජ ප්‍රචාර සිදුකළැයි හත්දෙනෙකු අත්අඩංගුවට",
       "News Content": "සති තුනකට වැඩි කාලයක් චෙන්නායි නුවර ඇපලෝ රෝහලේ ප්‍රතිකාර ලබමින් සිටින තමිල්නාඩු මහ ඇමතිනි ජයලලිතා ජයරාම්ගේ සෞඛ්‍ය තත්ත්වය පිළිබඳ ව්‍යාජ ප්‍රචාර සිදුකළ බවට තවත් පුද්ගලයෙකු ඊයේ අත්අඩංගුවට ගැනුනා.\nඒ අනුව ඇය මියගිය බවට සහ අසාධ්‍ය බවට ප්‍රචාර සිදුකළ පුද්ගලයන් හත්දෙනෙකු අත්අඩංගුවට ගෙන ඇති අතර, ඒ සම්බන්ධයෙන් චෝදනා ගොනුකර ඇති සංඛ්‍යාව 50 කට අධිකයි.\nටියුටිකොරීන් ප්‍රදේශයේදී 24 හැවිරිදි පුද්ගලයෙකු ඊයේ අත්අඩංගුවට ගෙන ඇත්තේ ජයලලිතාගේ ඒ.අයි.ඒ.ඩී.එම්.කේ. පක්ෂය මගින් ගොනුකළ චෝදනාවක් මතයි.\nජයලලිතා ජයරාම්ට තවදුරටත් ප්‍රතිකාර ලබාදීමට සිදුවීම හේතුවෙන් තමිල්නාඩුවේ වැඩබලන මහ ඇමතිවරයා ලෙස ප්‍රාන්ත මුදල් අමාත්‍ය  ඕ පන්නීර්සෙල්වම් පසුගියදා පත් කෙරුණා.",
       "URL": "https://www.hirunews.lk/145340/ජයලලිතා-ගැන-ව්‍යාජ-ප්‍රචාර-සිදුකළැයි-හත්දෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=571"
}