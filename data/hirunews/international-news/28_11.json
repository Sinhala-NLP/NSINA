{
       "Source": "hirunews",
       "Timestamp": "Friday, 14 October 2022 - 8:21",
       "Headline": "ඕස්ට්‍රේලියාවේ ප්‍රාන්ත තුනකට ජල ගැලීම් අවදානමක්",
       "News Content": "ඕස්ටේ්‍රලියාවේ ප්‍රාන්ත තුනක ජනතාවට වාසස්ථානවලින් ඉවත්වන ලෙසට එරට ආපදා අංශ දැනුම්දී තිබෙනවා.\nවික්ටෝරියා, නිව් සවුත්වේල්ස් සහ තස්මේනියා ප්‍රාන්තවල වැඩි පිරිසකට මෙලෙස ඉවත් වන ලෙස දැනුම්දී ඇත්තේ දින කිහිපයක සිට ඇද හැලෙන අධික වර්ෂාපතනය නිසා හටගෙන ඇති ජල ගැලීම් තත්වය හේතුවෙන්.\nඉන් පවුල් 500කට අධික පිරිසක් පීඩාවට පත්ව ඇති අතර, 3000කට විදුලිය විසන්ධි වී තිබෙනවා.\nමෙල්බර්න් නුවරට ගෙවුනු පැය විසි හතර තුළ මිලිමීටර 155ක වර්ෂාපතනයක් මෙන්ම තස්මේනියා ප්‍රාන්තයට මිලිමීටර 400ක වර්ෂාපතනයක් ලැබී ඇති බවයි එරට මාධ්‍ය වාර්තා කළේ.",
       "URL": "https://www.hirunews.lk/317812/ඕස්ට්‍රේලියාවේ-ප්‍රාන්ත-තුනකට-ජල-ගැලීම්-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=28"
}