{
       "Source": "hirunews",
       "Timestamp": "Thursday, 23 June 2022 - 21:23",
       "Headline": "අවුන් සාන් සුකී හුදෙකලා කුටියක් වෙත",
       "News Content": "බලයෙන් පහ කෙරුණු මියන්මාරයේ හිටපු නායිකා අවුන්සාන් සුකී සිරගත කර සිටින බන්ධනාගාරයේ හුදෙකලා කුටියක් වෙත යොමු කර තිබෙනවා.\nඉකුත් 2021 වසරේ පෙබරවාරි මාසයේදී හමුදා ජුන්ටාව මගින් අවුන්සාන් සුකීව බලයෙන් නෙරපා දමා මියන්මාරයේ පාලන බලය ලබාගත් අතර, ඇයව\nරහසිගත ස්ථානයක නිවාස අඩස්සියේ රඳවා තැබුණා.\nඑරට තුළ මෙන්ම ජාත්‍යන්තර වශයෙන් ද මෙම සිදුවීම දැඩි අවධානයට යොමු වුණා.\nමියන්මාරය තුළ උද්ඝෝෂණ ද හට ගත්තේ ඒ අනුවයි.\n1991 වසරේ නොබෙල් සාම ත්‍යාගයෙන් පිදුම් ලැබූ 77 හැවිරිදි සුකී හට මේ වනවිට අපරාධ චෝදනා 20ක් පමණ එල්ල වී ඇති අතර, එහි දඬුවම්\nකාලසීමාව වසර 100 ඉක්මවනු ඇති බවයි වාර්තා වන්නේ.\nකෙසේවෙතත්, තමාට එල්ල වන සියලු චෝදනා අවුන්සාන් සුකී ප්‍රතික්ෂේප කරනවා.",
       "URL": "https://www.hirunews.lk/308011/අවුන්-සාන්-සුකී-හුදෙකලා-කුටියක්-වෙත",
       "Category": "International News",
       "Parent URL": "https://www.hirunews.lk/international-news.php?pageID=43"
}