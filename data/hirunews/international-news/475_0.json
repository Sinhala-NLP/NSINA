{
       "Source": "hirunews",
       "Timestamp": "Wednesday, 31 May 2017 - 21:35",
       "Headline": "ගුවන් මගියෙක් නිසා යානයක් හදිසියේ ගොඩබස්වයි",
       "News Content": "ගුවන් මගියෙකු බලහත්කාරයෙන් නියමු කුටියට ඇතුලුවීමට උත්සාහ කිරීම හමුවේ මැලේසියාවට අයත් ගුවන් යානයක් හදිසියේ ඔස්ට්‍රේලියාවේ මෙල්බර්න් ගුවන්තොටුපලට ගොඩබස්වා තිබෙනවා.\nක්වාලාලාම්පුර් නුවර දක්වා ගමන් කරමින් තිබු මෙම යානය ගොඩබැස්වීමට සිදුවුයේ මගියෙකුගේ කඩාකප්පල්කාරී ක්‍රියාවකින් බවටයි මැලේසියා ගුවන් සමාගම නිවේදනයක් නිකුත් කරමින් සඳහන් කර ඇත්තේ.\nයානය ගොඩබැස්වු වහාම ඊට දැඩි ආරක්ෂාවක් ලබාදී තිබෙනවා.\nමගියෙකු නියමු කුටියට ඇතුලුවීමට උත්සාහ කරන බවට සැලවු වහාම යානය ගොඩබැස්වීමටයි නියමුවා කටයුතු කර ඇත්තේ.\nමෙම ගුවන් මගියා තමා සතුව පුපුරන ද්‍රව්‍ය ඇති බවට ප්‍රකාශකර ඇතැයි වාර්තා පළවී තිබුන ද මෙතෙක් එය නිශ්චිතව තහවුරු වී නැහැ.",
       "URL": "https://www.hirunews.lk/162567/ගුවන්-මගියෙක්-නිසා-යානයක්-හදිසියේ-ගොඩබස්වයි",
       "Category": "International News",
       "Parent URL": "https://www.hirunews.lk/international-news.php?pageID=475"
}