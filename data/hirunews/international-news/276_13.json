{
       "Source": "hirunews",
       "Timestamp": "Sunday, 07 April 2019 - 8:50",
       "Headline": "වසර පහකින් විශාලතම රයිනෝ අං තොගය හොංකොං රේගු අත්අඩංගුවට",
       "News Content": "දකුණු අප්‍රිකාවේ සිටින සහ මැලේසියාවේ සිට නීතිවිරෝධී ලෙස රැගෙන ආ රයිනෝ අං කිලෝග්‍රෑම් 82.5 ක තොගයක් හොංකොං රේගු බලධාරින් විසින් අත්අඩංගුවට ගෙන තිබෙනවා.\nඑහි වටිනාකම ඇමරිකානු ඩොලර් මිලියන 2.1 ඉක්මවන බව සඳහන්.\nමේ වසර මුලදීද මෙලෙස රයිනෝ අං කිලෝග්‍රෑම් 40 ක් සහ ඇත්දළ දහසක් ඇතුලූ සත්ව කොටස් හොංකොං දිවයිනේ දී අත්අඩංගුවට ගැනුනා.\nසාම්ප්‍රදායික ඖෂධ සඳහා යොදාගන්නා රයිනෝ අං, මෝර වරල්, කොටින්ගේ අස්ථි ඇතුලූ සත්ව කොටස් චීනය ඇතුලූ ආසියාකරයේ රටවල් වෙත බෙදාහරින මධ්‍යස්ථානයක් ලෙස හොංකොං සැළකෙනවා.",
       "URL": "https://www.hirunews.lk/213988/වසර-පහකින්-විශාලතම-රයිනෝ-අං-තොගය-හොංකොං-රේගු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=276"
}