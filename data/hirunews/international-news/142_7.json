{
       "Source": "hirunews",
       "Timestamp": "Wednesday, 13 January 2021 - 16:53",
       "Headline": "ට්‍රම්ප්ගේ යූ ටියුබ් චැනලයත් තහනම්",
       "News Content": "ගූගල් අන්තර්ජාල සෙවුම් යෙදවුම මෙන්ම, යූ ටියුබ් වීඩියෝ හුවමාරු සමාජ මාධ්‍යයේ හිමිකාරිත්වය දරන ඇල්ෆබට් ආයතනය මගින් ඇමෙරිකානු ජනාධිපති ඩොනල්ඩ් ට්‍රම්ප්ගේ යූ ටියුබ් චැනලය අත්හිටුවීමට පියවර ගෙන තිබෙනවා.\nඒ පසුගිය සතියේ ඇමෙරිකානු පාර්ලිමේන්තු ගොඩනැගිල්ල ආක්‍රමණය කිරීම සඳහා සිය අනුගාමිකයන් ප්‍රචන්ඩකාරි ලෙස මෙහෙයවීමට ප්‍රතිචාර දක්වමින්.\nමේ වනවිට ට්විටර් සහ ෆේස්බුක් සමාජ මාධ්‍ය මගින් ද ජනපති ට්‍රම්ප්ට මීට සමාන තහනමක් පනවා ඇති අතර, ඔහුගේ යූ ටියුබ් චැනලය අත්හිටුවන ලෙස ව්‍යාපාරික ප්‍රජාව ද ඉල්ලීම් කර තිබූ බව සඳහන්.\nඑසේ නොමැති වුවහොත් එහි සිය වෙළඳ දැන්වීම් ප්‍රචාර නතර කරන බවයි ඔවුන් දැනුම්දී තිබුණේ.",
       "URL": "https://www.hirunews.lk/259626/ට්‍රම්ප්ගේ-යූ-ටියුබ්-චැනලයත්-තහනම්",
       "Category": "International News",
       "Parent URL": "https://www.hirunews.lk/international-news.php?pageID=142"
}