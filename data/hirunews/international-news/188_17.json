{
       "Source": "hirunews",
       "Timestamp": "Sunday, 22 March 2020 - 8:23",
       "Headline": "චීනයේ නව ආසාදිතයන් 46 න් 45 ක් විදේශයන් හි සිට පැමිණි අයයි",
       "News Content": "චීනයෙන් ඊයේ දිනයේදී නව කොරෝනා ආසාදිතයන් 46 දෙනෙකු හමුවී ඇති අතර, ඉන් 45 දෙනෙකුම විදේශයන් හිදී වෛරසය ආසාදනය වී පැමිණි අයයි.\nවිදේශයන් හි සිට පැමිණෙන චීන ජාතිකයන් මෙලෙස වෛරසයට ගොදුරුවීම ඉහළ ගියද චීනය තුළ ගතවූ දින හතරේදී වාර්තාවූයේ එක් නව ආසාදිතයෙකු පමණයි.\nපසුගිය දෙසැම්බරයේදී කොරෝනා වෛරසයේ ව්‍යාප්තිය ආරම්භ වූ චීනයෙන් මේ වනවිට ආසාදිතයන් 81,321ක් සහ මරණ 3,261 ක් වාර්තාවනවා.\nඉතාලියෙන් ඊයේ දිනයේදී නව කොරෝනා මරණ 800 කට ආසන්න සංඛ්‍යාවක් වාර්තාවූ අතර, එරට මුළු මරණ සංඛ්‍යාව සටහන් වන්නේ 4,825ක් ලෙසයි.\nලොව පුරා කොරෝනා වෛරස් මරණ 13,000ක් පමණ දැන් වාර්තාවන අතර, ඉන් තුනෙන් එකක්ම සිදුව ඇත්තේ ඉතාලියේයි.\nවෛරසය තවදුරටත් ව්‍යාප්තවීම වැළැක්වීමේ පියවරක් ලෙස ඉතාලිය අත්‍යාවශ්‍ය නොවන සියලුම කර්මාන්තශාලා වසා දැමීමට නියෝග කර තිබෙනවා.\nඅග්‍රාමාත්‍ය ජුසපේ කොන්ටි එරට රූපවාහිනිය ඔස්සේ ජනතාව අමතමින් ප්‍රකාශ කළේ අත්‍යාවශ්‍ය භාණ්ඩ හා සේවාවන් සැපයීමට පියවර ගන්නා බවයි.",
       "URL": "https://www.hirunews.lk/236982/චීනයේ-නව-ආසාදිතයන්-46-න්-45-ක්-විදේශයන්-හි-සිට-පැමිණි-අයයි",
       "Category": "International News",
       "Parent URL": "https://www.hirunews.lk/international-news.php?pageID=188"
}