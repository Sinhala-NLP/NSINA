{
       "Source": "hirunews",
       "Timestamp": "Wednesday, 06 February 2013 - 8:17",
       "Headline": "බංග්ලාදේශයේ ඉස්ලාමීය නායකයාට ජීවිතාන්තය දක්වා සිර දඬුවම්.",
       "News Content": "බංග්ලාදේශයේ ප්‍රධාන ඉස්ලාමීය පක්ෂයේ ජ්‍යෙෂ්ඨ නායක අබ්දුල් කාදර් මුල්ලාට යුද අපරාධ සම්බන්ධයෙන් ජීවිතාන්තය දක්වා සිර දඩුවමක් හිමිවී තිබෙනවා. 1971 වසරේ බංග්ලාදේශ නිදහස් සටනේ දී සිවිල් වැසියන් ඝාතනය කිරීමට මොහු සහාය ලබා දී ඇති බවටයි පරීක්ෂණවලදී අනාවරණය වී ඇත්තේ. එරට යුද අපරාධ සම්බන්ධ අධිකරණයක් මගින් ඊයේ (05) මෙම නියෝගය නිකුත් කර තිබෙනවා. කෙසේ වුවත් 64 හැවිරිදි අබ්දුල් කාදර් මුල්ලාට මෙම සිර දඬුවම නියම කරන අවස්ථාවේ දී ඔහුට සහයෝගය පළ කරමින් දහස් සංඛ්‍යාත ජනතාවකගේ සහභාගීත්වයෙන් ඩකා නුවර රැළියක් ද පැවැත්වූ බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/52824/බංග්ලාදේශයේ-ඉස්ලාමීය-නායකයාට-ජීවිතාන්තය-දක්වා-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=865"
}