{
       "Source": "hirunews",
       "Timestamp": "Tuesday, 06 November 2018 - 13:42",
       "Headline": "ඇමරිකාව සමඟ සාකච්ඡාවට චීනය සූදානම්",
       "News Content": "දෙපාර්ශවයටම පිළිගත හැකි වෙළඳ විසදුමක් සඳහා ඇමරිකාව සමඟ සාකච්ඡා කිරීමට සූදානම් බව චීනය ප්‍රකාශ කළා.\nඇමරිකාව සහ චීනය අතර දැනට පවතින වෙළඳ යුද්ධය හමුවේ චීන උප ජනාධිපති වෑන් කුයිශාන් මේ බව ප්‍රකාශ කළේ සිංගප්පූරුවේ පැවැත්වෙන ව්‍යාපාරික සමුළුවක් අමතමින්.\nඇමරිකාව සහ චීනය අතර යහපත් වෙළඳ සබඳතාවක් ලොව පුරා සංවර්ධනය සහ ස්ථාවරභාවය නිසා වැදගත් වන බවයි ඔහු වැඩිදුරටත් සඳහන් කළේ.\nවත්මන් වෙළඳ යුද්ධය ආරම්භ වූයේ චීනයට එරෙහිව ඇමරිකානු ට්‍රම්ප් පරිපාලනය විසින් අධික තීරු බදු පැනවීමත් සමඟයි.",
       "URL": "https://www.hirunews.lk/203684/ඇමරිකාව-සමඟ-සාකච්ඡාවට-චීනය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=319"
}