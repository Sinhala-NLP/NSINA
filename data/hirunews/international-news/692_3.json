{
       "Source": "hirunews",
       "Timestamp": "Tuesday, 03 November 2015 - 19:57",
       "Headline": "ඇමරිකාව යළි චීනය සමඟ විරසකවීමේ උත්සහයක",
       "News Content": "තමන් නැවතත්, දකුණු චීන මුහුදු කලාපයට ඇතුලූවීමට සැළසුම් කර ඇති බව ඇමරිකාව පවසනවා. එරට හමුදා ප්‍රධානියෙකු ප්‍රකාශ කර ඇත්තේ, තමන් ලොව පුරා මෙවැනි මෙහෙයුම් පසුගිය දශක කිහිපය තුළම සිදුකර ඇති බවයි. ඇමරිකානු නාවික ප්‍රහාරක යාත්‍රාවක් දකුණු චීන මුහුදු කලාපයට පසුගිය සතියේදී ඇතුලූවීම නිසා චීනය තුළ ආන්දෝලනාත්මක තත්ත්වයක් ඇතිවුණා. එහිදී චීන ආරක්ෂක අංශ නැවත තම මුහුදු සීමාවට ඇතුලූ නොවන ලෙසට ඇමරිකාවට විශේෂ අනතුරු ඇඟවීමක්ද නිකුත් කළා. එහෙත් ඇමරිකාව පවසන්නේ අදාළ මුහුද කළාපයේ අයිතිය සම්බන්ධයෙන් ගැටළු පවතින බවයි.",
       "URL": "https://www.hirunews.lk/119594/ඇමරිකාව-යළි-චීනය-සමඟ-විරසකවීමේ-උත්සහයක",
       "Category": "International News",
       "Parent URL": "https://www.hirunews.lk/international-news.php?pageID=692"
}