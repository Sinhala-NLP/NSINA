{
       "Source": "hirunews",
       "Timestamp": "Monday, 07 October 2013 - 13:26",
       "Headline": "ඇමරිකාවේ ව්‍යාපාර අර්බුදයක.",
       "News Content": "වර්තමානයේ ඇමරිකානු ආර්ථිකය පත්ව ඇති අනතුරුදායක තත්ත්වය හේතුවෙන් එරට ව්‍යාපාරවලට බලපෑමක් එල්ලවී ඇති බවට ඇමරිකානු වාණිජ ලේකම් ප්‍රෙනී පිස්කර් පවසනවා. ඔහු මේ අදහස් පළ කළේ මේ දිනවල පිලිපීනයේ පැවැත්වෙන ඇපෙක් ආර්ථික සමුළුවට එක්වෙමින්. මෙහිදී අදහස් දැක්වූ පිලිපීන ජනාධිපති බෙනින්ගෝ අකීනෝ ප්‍රකාශ කළේ ඇමරිකානු ආර්ථිකයට එල්ලවී ඇති බලපෑම ලෝකයේ සෙසු රටවලටද දැනී ඇති බවයි. පසුගියදා ඉදිරිපත් කරනු ලැබූ ඉදිරි වසර සඳහා වන ඇමරිකානු අයවැය රිපබ්ලිකන් පක්ෂය සහය නොදැක්වීම හේතුවෙන් සම්මත කරගැනීමට මේ දක්වා හැකියාව ලැබී නැහැ. මේ හේතුවෙන් ඇමරිකාවේ අත්‍යාවශ්‍ය නොවන සේවා රැසක් තාවකාලිකව නවතා දැමීමට ඇමරිකානු රජය පියවර ගෙන තිබෙනවා. ඒ හරහා ඇමරිකානු රජය අස්ථාවර වීමේ අවධානමක්ද මතුව තිබෙනවා.",
       "URL": "https://www.hirunews.lk/68817/ඇමරිකාවේ-ව්‍යාපාර-අර්බුදයක",
       "Category": "International News",
       "Parent URL": "https://www.hirunews.lk/international-news.php?pageID=797"
}