{
       "Source": "hirunews",
       "Timestamp": "Saturday, 04 March 2017 - 9:58",
       "Headline": "ෆේස්බුක් වෙනස් වෙයි",
       "News Content": "සියදිවි හානිකර ගැනීම වැලැක්වීම සදහා ෆේස්බුක් සමගමෙන් කෘත්‍රිම තාක්ෂණික බුද්ධියක් හදුන්වා දීමට සුදානම් වනවා.\nලොව විශාලතම සමාජජාලා වෙබ් අඩවිය වන ෆේස්බුක් භාවිත කරන පුද්ගලයන්ගේ ජීවිත ආරක්ෂා කර ගැනීම මෙහි අරමුණ වී ඇති බවයි විදෙස් මාධ්‍ය වාර්තා කරන්නේ.\nමෙම කෘත්‍රිම තාක්ෂණික බුද්ධිය මැසෙන්ජර් සේවාව, ෆේස්බුක් සජීවී විකාශයන් සදහා යොදා ගැනීමට එම සමාගම සුදානම් වන බවයි වාර්තා වන්නේ.\nමෙමඟින් කිසියම් පුද්ගලයෙක් සිය ෆේස්බුක් ගිණුම තුල තබන සටහන්, අනෙකුත් පුද්ගලයන් සමඟ කරනු ලබන මැසෙන්ජර් පණිවුඩ හුවමාරු පිළිබදව කෘත්‍රිම තාක්ෂණික බුද්ධිය මගින් පරික්ෂාකර සියදිවි හානිකර ගැනීම පෙළබෙන පුද්ගලයන් මෙහිදී හදුනාගනු ලබනවා.\nමෙම වසරේ ජනවාරි මාසයේදී ඇමරිකාවේ ෆ්ලොරිඩා හි අවුරුදු 14ක දැරියක් තමන් සියදිවි හානිකර ගන්නා ආකාරය සිය ෆේස් බුක් ගිණුම ඔස්සේ සජීවීව  විකාශය කර තිබුණා.\nමෙවනි තත්වයක් තුල ෆේස්බුක් සමාගම හදුන්වා දීමට යන මෙම කෘත්‍රිම තාක්ෂණික බුද්ධිය වඩාත් සාර්ථක එක්ක වනු ඇති බවටයි බොහෝ දෙනෙකු මත පල කරන්නේ.",
       "URL": "https://www.hirunews.lk/156023/ෆේස්බුක්-වෙනස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=510"
}