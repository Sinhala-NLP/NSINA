{
       "Source": "hirunews",
       "Timestamp": "Friday, 11 March 2022 - 11:36",
       "Headline": "රුසියාවට එරෙහි සටනට ෆේස්බුක් සහ ඉන්ස්ටග්‍රෑම් එක්වෙයි",
       "News Content": "යුක්රේන ආක්‍රමණය පිළිබඳ රුසියානු රාජ්‍ය මාධ්‍ය පවසන දෑ අවහිර කළ ද රුසියාවට එරෙහි ප්‍රචාර සඳහා ඉඩ සැළසීමට ෆේස්බුක් සහ ඉන්ස්ටග්‍රෑම් සමාජ මාධ්‍ය අයත් මෙටා ආයතනය තීරණය කර තිබෙනවා.\nසාමාන්‍යයෙන් මෙම සමාජ මාධ්‍ය හරහා වෛරී ප්‍රකාශ ප්‍රවර්ධනය කිරීම තහනම් වුවද රුසියානු හමුදාවලට එරෙහි ප්‍රචන්ඩත්වය සඳහා එමඟින් ඉඩ සළසා ඇති බවයි වාර්තාවන්නේ.\nඑමෙන්ම රුසියානු ජනාධිපති ව්ලැදිමීර් පුටින් සහ බෙලරූස් රාජ්‍යයේ ජනාධිපති ලුකෂෙන්කෝ ගේ මරණය අපේක්ෂා කරන සටහන් සඳහාද ෆේස්බුක් සහ ඉන්ස්ටග්‍රෑම් විවෘත වන බව අභ්‍යන්තර ඊමේල් පණිවුඩයක් උපුටා දක්වමින් රොයිටර් පුවත් සේවය සඳහන් කළා.",
       "URL": "https://www.hirunews.lk/299216/රුසියාවට-එරෙහි-සටනට-ෆේස්බුක්-සහ-ඉන්ස්ටග්‍රෑම්-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=57"
}