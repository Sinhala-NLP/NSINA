{
       "Source": "hirunews",
       "Timestamp": "Monday, 14 August 2023 - 18:35",
       "Headline": "නයිජීරියාවේ මුස්ලිම් පල්ලියක් කඩා වැටීමෙන් හත් දෙනෙකු මරුට",
       "News Content": "නයිජීරියාවේ කඩුනා ප්‍රාන්තයේ සාරියා ප්‍රදේශයේ මුස්ලිම් පල්ලියක සිය ගණනක් ජනයා යාඥා කරමින් සිටි අවස්ථාවේ පල්ලියේ කොටසක් හදිසියේම කඩා වැටී තිබෙනවා.\nපල්ලියේ සුන්බුන් වන්දනාකරුවන් මතට වැටී පුද්ගලයින් 7 දෙනෙකු ජීවිතක්ෂයට පත් ව ඇති අතර 23 දෙනෙකු බරපතල තුවාල ලබා ඇති බවයි විදෙස් මාධ්‍ය වාර්තා කරන්නේ.\nඅදාළ පල්ලිය 1830 ගණන්වල ඉදිකරන ලද පැරණිතම පල්ලියක් වන අතර සුන්බුන් අතර සිරවූවන් බේරා ගැනීමට මුදවා ගැනීමේ කණ්ඩායම් යොදා ඇති බවයි වර්තා වන්නේ.",
       "URL": "https://www.hirunews.lk/344822/නයිජීරියාවේ-මුස්ලිම්-පල්ලියක්-කඩා-වැටීමෙන්-හත්-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=14"
}