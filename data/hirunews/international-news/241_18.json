{
       "Source": "hirunews",
       "Timestamp": "Saturday, 31 August 2019 - 7:17",
       "Headline": "ට්විටර් නිර්මාතෘගේ ගිණුමටත් හැකර් ප්‍රහාරයක්",
       "News Content": "ට්විටර් සමාජ මාධ්‍යයේ නිර්මාතෘ සහ ප්‍රධාන විධායක ජැක් ඩෝසිගේ ට්විටර් ගිණුමටද හැකර්වරුන්ගෙන් ප්‍රහාරයක් එල්ලවී තිබෙනවා.\nචක්ලින් ස්කොඞ් ලෙසින් හඳුන්වාගත් හැකර් කණ්ඩායමයි මෙලෙස ඔහුගේ ගිණුමට ඇතුලුවී ඇත්තේ.\nමිලියන 4 ක් අනුගාමිකයන් සිටින ඔහුගේ ගිණුමට ඇතුලුවූ හැකර්වරුන් ප්‍රහාරාත්මක සහ වර්ගවාදී ප්‍රකාශ විනාඩි 15කට වැඩි කාලයක් තිස්සේ එහි පළ කර ඇති බව සඳහන්.\nඉන් එක් සටහනකින් දැක්වූයේ ට්විටර් සමාජ මාධ්‍ය සමාගමේ මූලස්ථානයේ බෝම්බයක් රඳවා ඇති බවයි.\nකෙසේ නමුත් දැන් එය යථා තත්වයට පත් කර ඇති අතර, සිය ගිණුම සුරක්ෂිත බව ජැක් ඩෝසි කියා සිටියා.\nට්විටර් නිර්මාතෘවරයාගේ ගිණුමට ඇතුලුවී කළ කී දෑ පිළිබඳ සාකච්ඡා කිරීමට සහ උපහාසයට ලක් කිරීමට හැකර්වරුන් වෙනම වෙබ් අඩවියක්ද දියත් කර ඇති අතර, පසුව එය වසා දමා තිබෙනවා.",
       "URL": "https://www.hirunews.lk/223293/ට්විටර්-නිර්මාතෘගේ-ගිණුමටත්-හැකර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=241"
}