{
       "Source": "hirunews",
       "Timestamp": "Thursday, 17 August 2023 - 12:54",
       "Headline": "TikTok තහනම් වෙයි",
       "News Content": "එක්සත් ජනපදයේ නිව්යෝර්ක් නුවර TikTok භාවිත කිරීම තහනම් කර තිබෙනවා.\nඒ ආරක්ෂක ගැටළු හේතුවෙන් බවයි වාර්තා වන්නේ.\nඔවුන් අදහස් කරන්නේ මෙම යෙදුම නිසා චීන රජයේ බලපෑම් ඇතිවිය හැකි බවයි. .\nකෙසේ වෙතත් නගරයේ තාක්ෂණික ජාලයන්ගේ ආරක්ෂාවට තර්ජනයක් වන බැවින් TikTok තහනම් කළ බවයි නිව්යෝර්ක් නගරාධිපති එරික් ඇඩම්ස්\nනිවේදනය කර ඇත්තේ.\nනිව්යෝර්ක් ප්‍රාන්තය දැනටමත් රජය විසින් නිකුත් කරන ලද ජංගම උපාංගවල TikTok තහනම් කර ඇති බවයි විදෙස් මාධ්‍ය වාර්තා කර ඇත්තේ.\nකෙසේ වෙතත් TikTok සමාගම සඳහන් කරන්නේ එක්සත් ජනපද පරිශීලක දත්ත චීන රජය සමග බෙදාගෙන නොමැති අතර පරිශීලකයින්ගේ පෞද්ගලිකත්වය ආරක්ෂාව කිරීමට අවශ්‍ය පියවර ගන්නා බවයි.",
       "URL": "https://www.hirunews.lk/345125/tiktok-තහනම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=14"
}