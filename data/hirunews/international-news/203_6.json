{
       "Source": "hirunews",
       "Timestamp": "Thursday, 30 January 2020 - 9:18",
       "Headline": "කොරෝනා නිසා ගූගල් සමාගමේ චීන, හොංකොං සහ තායිවාන කාර්යාල වසයි",
       "News Content": "ලොව සුප්‍රකට ගූගල් සමාගම චීනය, හොංකොං සහ තායිවානයේ පිහිටි සිය කාර්යාල තාවකාලිකව වසා දැමීමට තීරණය කර තිබෙනවා.\nගූගල් සමාගම චීනයේ සිය කාර්යාල 04ක් පවත්වාගෙන යනු ලබනවා.\nඒ විකුණුම් සහ ඉංජිනේරු යන අංශයන් මුල් කර ගනිමින්.\nමේ අතර ආසියාවේ සිට කිසිදු පුද්ගලයෙකුට තම රටට ඇතුල්වීමට අවසර නොදීමට පැපුවා නිව්ගිනියා රාජ්‍ය තීරණය කර තිබෙනවා. නිවේදනයක් නිකුත් කරමින් එම රජය සඳහන් කළේ ආසියානු ජාතිකයින් රැගත් කිසිදු ගුවන් යානයකට හෝ මගී නෞකාවකට තම රටට ඇතුල් වීමට අවසර නොදී යළි හරවා යැවීමට තීරණය කර ඇති බවයි.\nඑමෙන්ම පැපුවා නිව්ගිනියාව සිය ඉන්දුනීසියානු දේශ සිමාවද වසා දමා තිබෙනවා. ආසියානු රටක සංචාරය කොට යළි පැමිණෙන සිය පුරවැසියන්ව දැඩි වෛද්‍ය පරීක්ෂණයකට ලක් කිරීම අනිවාර්ය බවයි පැපුවා නිව්ගිනියාවේ සෞඛ්‍ය අමාත්‍යාංශය දැනුම් දී ඇත්තේ.\nචීනය ඇතුළු රටවල් 20කින් කොරෝනා ආසාදිතයන් වාර්තා වුවද පැපුවා නිව්ගිනියාවෙන් ආසාදිතයන් වාර්තා වන්නේ නැහැ. ඒ හේතුවෙන් සිය ජනතාවගේ ආරක්ෂාව සඳහා මෙම පියවර ගත් බවයි එරට රජය ප්‍රකාශ කළේ.",
       "URL": "https://www.hirunews.lk/233358/කොරෝනා-නිසා-ගූගල්-සමාගමේ-චීන-හොංකොං-සහ-තායිවාන-කාර්යාල-වසයි",
       "Category": "International News",
       "Parent URL": "https://www.hirunews.lk/international-news.php?pageID=203"
}