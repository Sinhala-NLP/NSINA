{
       "Source": "hirunews",
       "Timestamp": "Saturday, 29 February 2020 - 10:54",
       "Headline": "තුර්කිය සරණාගතයන් යුරෝපයට මුදාහරී",
       "News Content": "උතුරුදිග සිරියාවේදී තුර්කි හමුදා දැවැන්ත ප්‍රහාරයකට ලක්වීමෙන් පසු සිය රට තුළ රැදී සිටින සිරියානු සරණාගතයන්ට යුරෝපය බලා නික්මීමට තුර්කිය ඉඩ සලසා තිබෙනවා.\nජනාධිපති බෂාර් අල් අසාද්ගේ සිරියානු හමුදා රුසියානු සහය ඇතිව එල්ල කළ ගුවන් ප්‍රහාරයකින් තුර්කි සෙබලුන් 33 දෙනෙකු ජීවිතක්ෂයට පත්වුණා.\nඒ, ඉඞ්ලිබ් ප්‍රාන්තය කැරළිකරුවන්ගෙන් මුදා ගැනීම සඳහා සිරියානු හමුදා මෙහෙයුමක් දියත් කිරීමෙන් අනතුරුවයි.\nඑමගින් තුර්කිය, සිරියාව සහ රුසියාව අතර රාජ්‍ය තාන්ත්‍රික අර්බුදයකට මුල් වී තිබෙනවා.\nතුර්කිය දැන් පවසන්නේ තම රට තුළ සිරියානු සරණාගතයන් විශාල සංඛ්‍යාවක් රදවා ගැනීම සඳහා ප්‍රමාණවත් සහයක් නොලැබෙන බවයි.\nමේ අනුව තුර්කිය දෙසින් පැමිණෙන සරණාගතයන් වැළැක්වීම සඳහා ඊට දේශසීමා වූ ග්‍රීසිය සහ බල්ගේරියාව සන්නද්ධ හමුදා යොදා උත්සාහයක නිරත වනවා.",
       "URL": "https://www.hirunews.lk/235470/තුර්කිය-සරණාගතයන්-යුරෝපයට-මුදාහරී",
       "Category": "International News",
       "Parent URL": "https://www.hirunews.lk/international-news.php?pageID=194"
}