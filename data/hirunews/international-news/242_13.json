{
       "Source": "hirunews",
       "Timestamp": "Tuesday, 27 August 2019 - 20:07",
       "Headline": "ඇමසන් ගින්න නිවන්න බ්‍රසීලය G7 ආධාර එපා කියයි",
       "News Content": "ඇමසන් වැසි වනාන්තරයේ පැතිර යන ලැව්ගිනි මැඩපැවැත්වීම සඳහා ජී හත රටවල ආධාර අනවශ්‍ය බව බ්‍රසීලය ප්‍රකාශ කර තිබෙනවා.\nඊයේ අවසන් වූ ජී හත සමුළුවේදී එකඟතාවකට පැමිණියේ ඇමසන් වනාන්තරය යථා තත්වයට පත් කිරීම සඳහා ඇමරිකානු ඩොලර් මිලියන 22 ක මුදලක් ලබාදීමටයි.\nකෙසේ වෙතත් ආධාර ලබාදෙන මුවාවෙන් විදෙස් බලවේග ඇමසන් හි පාලනය අත්කරගැනීමේ උත්සාහයක නිරතවන බවට බ්‍රසීල රජය චෝදනා කළා.\nඇමසන් වනාන්තරයේ නව ගිනිගැනීම් දස දහසක් පමණ හටගෙන ඇති අතර, එරටට අයත් අක්කර මිලියන 1.8 කට වැඩි භූමි ප්‍රමාණයක් විනාශ වී තිබෙනවා.",
       "URL": "https://www.hirunews.lk/223094/ඇමසන්-ගින්න-නිවන්න-බ්‍රසීලය-g7-ආධාර-එපා-කියයි",
       "Category": "International News",
       "Parent URL": "https://www.hirunews.lk/international-news.php?pageID=242"
}