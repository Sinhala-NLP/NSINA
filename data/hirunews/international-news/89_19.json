{
       "Source": "hirunews",
       "Timestamp": "Saturday, 09 October 2021 - 12:45",
       "Headline": "එයාර් ඉන්දියා, ගුවන් සේවය ටාටා සමූහය මිලදී ගනී",
       "News Content": "ඉන්දියාවේ ජාතික ගුවන් සේවය එයාර් ඉන්දියා, ටාටා සමූහය විසින් ඉන්දීය රුපියල් කෝටි 18,000 කට මිලදී ගෙන තිබෙනවා.\n1932 වසරේ දී එයාර් ඉන්දියා ගුවන් සේවය මුලින්ම දියත් කරනු ලැබුයේ ද ටාටාවරුන් විසින්.\n1950 දශකයේ දී ඉන්දිය රජයට පවරා ගත් එයාර් ඉන්දියා ගුවන් සේවය ලොව ජනප්‍රියතම ගුවන් සේවයක් බවට පත්ව තිබුණා.\nඒ එහි විශිෂ්ඨ සේවා සැපයීම හේතුවෙන්.\nඑහෙත් පසුකාලීනව ගුවන් සේවයේ පිරිහීමක් දක්නට ලැබුණු අතර ඉන්දීය රජයට පවත්වාගෙන යාමට නොහැකි තරම් බරක් වී තිබුණා.\nඒ අනුවයි, මෝදි රජය විසින් ඉන්දීය ගුවන් සේවය පුද්ගලීකරණය කිරීමට තීරණය කළ අතර, එය ටාටා සමාගම විසින් මිලදී ගෙන ඇත්තේ විශාල ප්‍රමාණයේ මගී ප්‍රවාහන ගුවන් යානා 141 ක් සමඟයි.",
       "URL": "https://www.hirunews.lk/284513/එයාර්-ඉන්දියා-ගුවන්-සේවය-ටාටා-සමූහය-මිලදී-ගනී",
       "Category": "International News",
       "Parent URL": "https://www.hirunews.lk/international-news.php?pageID=89"
}