{
       "Source": "hirunews",
       "Timestamp": "Sunday, 04 March 2018 - 9:53",
       "Headline": "උතුරු කොරියාවෙන් ඇමරිකාවට තර්ජනයක්",
       "News Content": "ඇමරිකා එක්සත් ජනපදය සහ දකුණු කොරියාව අතර ඒකාබද්ධ යුද අභ්‍යාස තවදුරටත් ක්‍රියාත්මක කළහොත් ඊට ප්‍රතිචාර දැක්වීමට සූදානම් බව උතුරු කොරියාව ප්‍රකාශ කළා.\nඑමෙන්ම තමන් ඇමරිකා එක්සත් ජනපදය සමග සාකච්ඡාවක් ඉල්ලා බැගෑපත් නොවන බවයි උතුරු කොරියානු රජයේ ප්‍රකාශකයෙකු සඳහන් කළේ.\nඇමරිකා එක්සත් ජනපදය සහ දකුණු කොරියාව අතර ඒකාබද්ධ යුද අභ්‍යාස ලබන අප්‍රේල් මාසයේ ආරම්භවීමට නියමිතයි.\nඇමරිකාව පසුගිය පෙබරවාරි 23 වනදා උතුරු කොරියාවට එරෙහිව නව සම්බාධක පෙළක් පැනවූ අතර, ජනපති ට්‍රම්ප් කියා සිටියේ එහි දෙවන අදියර ලෝකයටම අවාසනාවන්ත සිද්ධියක් විය හැකි බවයි.",
       "URL": "https://www.hirunews.lk/185072/උතුරු-කොරියාවෙන්-ඇමරිකාවට-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=388"
}