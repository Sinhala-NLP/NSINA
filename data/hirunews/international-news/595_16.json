{
       "Source": "hirunews",
       "Timestamp": "Monday, 22 August 2016 - 13:13",
       "Headline": "ඉන්දියාවේ ප්‍රාන්ත කිහිපයකට ගංවතුර - 17 දෙනෙකු මරුට",
       "News Content": "ඉන්දියාවේ ප්‍රාන්ත කිහිපයකට බලපා ඇති දරුණු ගංවතුර තත්ත්වය හේතුවෙන් පුද්ගලයන් 17 දෙනෙකු මියගොස් තවත් විශාල පිරිසක් පීඩාවට ලක්ව තිබෙනවා.\nඅවම වශයෙන් බිහාර් ප්‍රාන්තයේ ගංගා 6 ක් මෙලෙස දරුණු ලෙස පිටාර ගැලීම්වලට ලක්වී ඇති බවයි විදෙස් මාධ්‍ය සඳහන් කළේ.\nඒ හේතුවෙන් බිහාර් ප්‍රාන්තයේ අවතැන් වූ ජනතාව තාවකාලික කඳවුරු කරා යොමුකර තිබෙනවා.\nඑමෙන්ම, මධ්‍ය ප්‍රදේශ් ප්‍රාන්තයට ද ගංවතුරෙන් හානි සිදුව ඇති බවයි විදෙස් වාර්තා සඳහන් කළේ.\nමෙම කාලසීමාවේදී ඇද හැලෙන මෝසම් වැසි ඉන්දියාවට සාමාන්‍ය දෙකක් වුවත්, මෙවර විශාල වර්ෂාපතනයක් ඇද හැලී ඇති බව ද එම වාර්තා පෙන්වා දුන්නා.",
       "URL": "https://www.hirunews.lk/141206/ඉන්දියාවේ-ප්‍රාන්ත-කිහිපයකට-ගංවතුර-17-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=595"
}