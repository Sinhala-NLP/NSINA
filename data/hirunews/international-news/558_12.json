{
       "Source": "hirunews",
       "Timestamp": "Thursday, 17 November 2016 - 13:12",
       "Headline": "ට්‍රම්ප්ගේ ප්‍රථම හමුව ජපන් අගමැති සමග",
       "News Content": "ඇමරිකාවේ නව ජනාධිපති  ඩොනල්ඩ් ට්‍රම්ප් සහ ජපාන අග්‍රමාත්‍ය ෂින්සෝ අබේ අතර හමුවක් ඉදිරියේදී පැවැත්වීමට නියමිත බව විදෙස් වාර්තා පවසනවා.\nඑය ලෝක නායකයෙකු නව ඇමරිකානු ජනාධිපතිවරයා හමුවන මුල්ම අවස්ථාවයි.\nනිව්යෝක් නුවර පැවැත්වෙන මෙම සාකච්ඡාවේදී දෙරට අතර විදේශ ප්‍රතිපත්ති සම්බන්ධයෙන් මූලික අවධානය යොමු කරනු ඇති.\nජපාන අග්‍රාමාත්‍යවරයා ප්‍රකාශකර ඇත්තේ සිය ධුරයෙන් ඉවත් වීමට පෙර ලෝක සාමය මෙන්ම සෞභාග්‍ය වෙනුවෙන් අමරිකාව සමග තවදුරටත් විශ්වාසය තහවුරු කර ගැනීම තම අපේක්ෂාව බවයි.\nඅමරිකාවේ විදේශ ප්‍රතිපත්තිය පිළිබඳ දැඩිව කථාබහට ලක්ව ඇති අවස්ථාවක අමරිකානු ජනාධිපතිවරයා ජපාන අගමැති සමග මෙම සාකච්ඡාවට එක්වීම ද විශේෂත්වයක්.",
       "URL": "https://www.hirunews.lk/147741/ට්‍රම්ප්ගේ-ප්‍රථම-හමුව-ජපන්-අගමැති-සමග",
       "Category": "International News",
       "Parent URL": "https://www.hirunews.lk/international-news.php?pageID=558"
}