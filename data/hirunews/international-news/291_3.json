{
       "Source": "hirunews",
       "Timestamp": "Monday, 11 February 2019 - 15:37",
       "Headline": "සිව්දරු මව්වරුන්ට හංගේරියානු රජයෙන් සහනයක්",
       "News Content": "දරුවන් 4 දෙනෙකු හෝ ඊට වැඩියෙන් බිහිකරන මව්වරුන් ආදායම් බදුවලින් නිදහස් කිරීමට හංගේරියානු අගමැති වික්ටර් ඕබන් තීරණය කර තිබෙනවා.\nවිදෙස් මාධ්‍ය සඳහන් කළේ ජනගහන වර්ධනය ඉහළ නැංවීමේ අරමුණින් හංගේරියානු රජය මෙම තීරණය ගෙන ඇති බවයි.\nඑමෙන්ම, විවාහක තරුණ යුවලකට ලබාදෙන මිලියන 10 දක්වා වූ ණය මුදල අයකර ගැනීම දරුවන් 3 දෙනෙකු බිහිකිරීමෙන් පසුව අවලංගු කිරීමට ද එරට රජය තීරණය කර තිබෙනවා.\nහංගේරියාවේ පසුගිය වසර කිහිපය තුලම ජනගහනය වසරකට 32,000 කින්  පමණ අඩු වී ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/210181/සිව්දරු-මව්වරුන්ට-හංගේරියානු-රජයෙන්-සහනයක්",
       "Category": "International News",
       "Parent URL": "https://www.hirunews.lk/international-news.php?pageID=291"
}