{
       "Source": "hirunews",
       "Timestamp": "Tuesday, 15 December 2020 - 8:25",
       "Headline": "අමෙරිකාවේ පළමු කොවිඩ් එන්නත දැඩි සත්කාර හෙදියකට",
       "News Content": "අමෙරිකා එක්සත් ජනපදය විසින් ෆයිසර්-බයෝඑන්ටෙක් කොවිඩ් 19 එන්නත් ලබාදීම දැන් ආරම්භ කර ඇති අතර, එම පළමු එන්නත රෝහල් දැඩි සත්කාර ඒකකයක හෙදියකට ලබාදී තිබෙනවා.\nනිව්යෝක් නුවර ලෝන්අයිලන්ඩ් හි යුදෙව් වෛද්‍ය මධ්‍යස්ථානයේ දැඩි සත්කාර ඒකකයේ හෙදියක වන සැන්ඩ්‍රා ලින්ඩ්සේ නැමැති ඇය පසුගිය මාස කිහිපය තුළ කොවිඩ් 19 ආසාදනය උත්සන්න වූ රෝගීන් රැසකට ප්‍රතිකාර කර ඇති බව සඳහන්.\nඑන්නත ලබාගැනීමෙන් පසු ඇය සඳහන් කළේ එහි සුරක්ෂිතතාව පිළිබඳව ජනතාව දැනුවත් කිරීමට ලැබීම ගැන සතුටු වන බවයි.\nඅමෙරිකාවේ කොරෝනා එන්නත්කරණය ආරම්භ වූයේ එරට කොවිඩ් මරණ වැඩිම සංඛ්‍යාවක් වාර්තා වූ සතියේ නිමාවත් සමඟයි.\nගතවූ සතිය තුළ පමණක් අමෙරිකාවේ කොරෝනා මරණ 17,000 කට වැඩි සංඛ්‍යාවක් වාර්තා වුණා.",
       "URL": "https://www.hirunews.lk/257054/අමෙරිකාවේ-පළමු-කොවිඩ්-එන්නත-දැඩි-සත්කාර-හෙදියකට",
       "Category": "International News",
       "Parent URL": "https://www.hirunews.lk/international-news.php?pageID=148"
}