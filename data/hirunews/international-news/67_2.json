{
       "Source": "hirunews",
       "Timestamp": "Sunday, 16 January 2022 - 14:25",
       "Headline": "ටෙක්සාසයේ ප්‍රාණඇපකරුවන් රඳවා ගැනීමේ සිද්ධිය අවසන්",
       "News Content": "ඇමරිකාවේ ටෙක්සාස් ප්‍රාන්තයේ කොලේවිල් හි යුදෙවි ආගමික ස්ථානයක පුද්ගලයන් රැසක් පැය 10කට අධික කාලයක් ප්‍රාණඇපකරුවන් ලෙස රඳවාගෙන සිටි පුද්ගලයා ජීවිතක්ෂයට පත්වූ බව ඇමරිකානු ආරක්ෂක අංශ ප්‍රකාශ කළා.\nඑෆ්.බී.අයි. හෙවත් ඇමරිකානු මධ්‍යම විමර්ශන කාර්යාංශයේ මුදාගැනීමේ කණ්ඩායමක් විසින් එම ස්ථානයට කඩාවැදී අවසන් ප්‍රාණ ඇපකරුවන් තුන්දෙනාද මුදාගනු ලැබූ බවයි එමඟින් සඳහන් කළේ.\nඒ අනුව ප්‍රාණ ඇපකරුවන් සියලුදෙනාම ජීවග්‍රහයෙන් මුදාගැනීමට හැකිවී තිබෙනවා.\nඊශ්‍රායල ආගමික සංවිධානයක රබායිවරයා ඇතුලු පිරිසකුයි මෙලෙස ප්‍රාණ ඇපයට ගෙන තිබුණේ.\nඇමරිකානු බන්ධනාගාරයේ රඳවා සිටින ආෆියා සිද්දික් නැමති පාකිස්ථාන සම්භවයක් සහිත සිරකාරිනිය නිදහස් කරන ලෙස අදාළ පුද්ගලයා ඉල්ලා සිටි බව සඳහන්.\nඇය, ඇමරිකානු ටැබ්ලොයිඩ් මාධ්‍ය මගින් හඳුන්වන්නේ ලේඩි කයීඩා නමින්.",
       "URL": "https://www.hirunews.lk/294164/ටෙක්සාසයේ-ප්‍රාණඇපකරුවන්-රඳවා-ගැනීමේ-සිද්ධිය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=67"
}