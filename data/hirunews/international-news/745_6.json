{
       "Source": "hirunews",
       "Timestamp": "Monday, 06 April 2015 - 15:58",
       "Headline": "ඉතාලිය නීතිවිරෝධී සංක්‍රමණිකයන් 1500ක් බේරා ගනී",
       "News Content": "ඉතාලියට නීතිවිරෝධී ලෙස මුහුදු මාර්ගයෙන් පැමිණීමට උත්සාහ කර අනාරක්ෂිතව මුහුදේ අතරමං වූ 1500කට ආසන්න පිරිසක් ඉතාලි නාවික හමුදාව සහ වෙරළාරක්ෂක යාත්‍රා මගින් ගත වූ පැය 24ක කාලය තුළ බේරාගෙන තිබෙනවා. ඔවුන් මධ්‍යධරණී මුහුද තරණය කොට දකුණුදිග ඉතාලිය වෙත සේන්දු වී ඇත්තේ බෝට්ටු 5කින්. පසුගිය වසරේ මෙලෙස යුරෝපයට පැමිණීමට උත්සාහ කළ නීතිවිරෝධී සංක්‍රමණිකයන් 3500ක් පමණ මුහුදේ ගිලී ජීවිතක්ෂයට පත්වූ බව එක්සත් ජාතීන්ගේ සරණාගත කොමිසම පවසනවා. එහිදී බේරා ගත් සංඛ්‍යාව 20,000කට අධිකයි. මේ වසරේ මුල් මාස දෙක තුළ මුහුදු මාර්ගයෙන් යුරෝපයට පැමිණි නීති විරෝධී සංක්‍රමණිකයන් සංඛ්‍යාව සියයට 43කින් ඉහළ ගොස් ඇති බව සදහන්.",
       "URL": "https://www.hirunews.lk/107014/ඉතාලිය-නීතිවිරෝධී-සංක්‍රමණිකයන්-1500ක්-බේරා-ගනී",
       "Category": "International News",
       "Parent URL": "https://www.hirunews.lk/international-news.php?pageID=745"
}