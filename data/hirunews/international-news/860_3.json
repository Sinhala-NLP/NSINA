{
       "Source": "hirunews",
       "Timestamp": "Friday, 01 March 2013 - 10:13",
       "Headline": "දකුණු අප්‍රිකානු ජනාධිපති පොලිසිය හෙළි දකී.",
       "News Content": "මොසැම්බික් ජාතික රියදුරෙකු පොලිස් ජිප් රථයක ගැට ගසා මාර්ගය දිගේ ඇදගෙන යාම හේතුවෙන් මියයාමේ සිද්ධිය පිළිබඳව දකුණු අප්‍රිකාව පුරා දැන් ඇති වී තිබෙන්නේ ඉමහත් ආන්දෝලනයක්. මෙම සිද්ධිය ජංගම දුරකථනයක කැමරාවකින් වීඩියෝ ගත කොට එරට රූපවාහිනි නාලිකාවක් මගින් විකාශය කළා. මේ නිසා සිද්ධිය පිළිබඳව පරීක්ෂණයක් ආරම්භ කිරීමට දකුණු අප්‍රිකානු පොලිස් කොමිසමට සිදුව තිබෙනවා. පොලිස් අත්අඩංගුවේදී මේ ආකාරයෙන් පුද්ගලයෙකු මියයාම දැඩි සේ හෙළා දකින බව දකුණු අප්‍රිකානු ජනාධිපති ජේකොබ් සූමා ප්‍රකාශ කළා. පසුගිය අගෝස්තුවේදී දකුණු අප්‍රිකානු පොලිසියේ වෙඩි පහරින් පතල්කරුවන් 34 දෙනෙකු මියයාමේ සිද්ධිය ද එරට ආන්දෝලනයට ලක්වුණා.",
       "URL": "https://www.hirunews.lk/54342/දකුණු-අප්‍රිකානු-ජනාධිපති-පොලිසිය-හෙළි-දකී",
       "Category": "International News",
       "Parent URL": "https://www.hirunews.lk/international-news.php?pageID=860"
}