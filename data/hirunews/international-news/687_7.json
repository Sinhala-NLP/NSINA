{
       "Source": "hirunews",
       "Timestamp": "Monday, 23 November 2015 - 7:59",
       "Headline": "බ්‍රසල්ස් නුවරදී ත්‍රස්තවාදීන් 16 දෙනෙකු අල්ලයි",
       "News Content": "බෙල්ජියමේ බ්‍රසල්ස් අගනුවර සිදුකළ වැටලීම්වලදී ත්‍රස්තවාදී ක්‍රියාවලට සම්බන්ධ පුද්ගලයන් 16 දෙනෙකු අත්අඩංගුවට ගෙන තිබෙනවා.\nවිදෙස් මාධ්‍ය වාර්තා කළේ බෙල්ජියම් පොලීසිය වැටලීම් 22 කදී මෙම සැකකරුවන් අත්අඩංගුවට ගෙන ඇති බවයි.\nකෙසේ වෙතත් ඔවුන් සතුව තිබූ අවි ආයුධ හෝ පුපුරණ ද්‍රව්‍ය කිසිවක් සොයාගෙන නොමැති බව විදෙස් මාධ්‍ය වැඩිදුරටත් වාර්තා කළා.\nප්‍රංශයේ පැරිස් නුවරට පසුගියදා එල්ලවූ ත්‍රස්තවාදී ප්‍රහාරයෙන් අනතුරුව බෙල්ජියම මේ වනවිට සිය රටේ ආරක්ෂාව තර කර තිබෙනවා.\nපැරිස් ප්‍රහාරයේ සැකකරුවන් බෙල්ජියමට පලාගිය බවට ආරක්ෂක අංශ සිදුකර ඇති අනාවරණය ඊට ප්‍රධාන  හේතුවක්.",
       "URL": "https://www.hirunews.lk/120672/බ්‍රසල්ස්-නුවරදී-ත්‍රස්තවාදීන්-16-දෙනෙකු-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=687"
}