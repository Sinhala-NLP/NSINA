{
       "Source": "hirunews",
       "Timestamp": "Friday, 18 September 2015 - 17:21",
       "Headline": "ඔත්තු සාමාජිකයින් ලෙස ආගමික නායකයින් යොදා ගන්නා බවට පාකිස්තාන හමුදාවට චෝදනා",
       "News Content": "ඉස්ලාම් අන්තවාදීන් මෙල්ල කිරීම සඳහා සිදුකෙරෙන මෙහෙයුම්වලට ආගමික පූජකයින් ඔත්තු සේවා සාමාජිකයින් ලෙස යොදා ගැනීමට පාකිස්තාන හමුදා පියවර ගෙන ඇති බව ඉන්දීය මාධ්‍ය වාර්තා කරනවා. අන්තවාදී කණ්ඩායම් පසුගිය මාස දෙක ඇතුළත එල්ල කළ ප්‍රහාර කිහිපයක තොරතුරු මෙලෙස පූජකයින් යොදා ගනිමින් පාකිස්තාන හමුදාව විසින් ලබාගෙන ඇති බවට එම මාධ්‍ය වාර්තා වැඩිදුරටත් පෙන්වා දෙනවා. කෙසේ වෙතත්, පාකිස්තාන ආරක්ෂක අංශ නිවේදනයක් නිකුත් කරමින් පවසන්නේ බුද්ධි අංශ සාමාජිකයින් ලෙස ආගමික පූජකයින් සේ වෙස් වලා ගත් පුද්ගලයින් යොදා ගත්ත ද තමන් සැබෑ ආගමික නායකයින් බුද්ධි අංශ කටයුතු සදහා යොදා නොගන්නා බවයි.",
       "URL": "https://www.hirunews.lk/116810/ඔත්තු-සාමාජිකයින්-ලෙස-ආගමික-නායකයින්-යොදා-ගන්නා-බවට-පාකිස්තාන-හමුදාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=704"
}