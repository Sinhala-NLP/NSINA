{
       "Source": "hirunews",
       "Timestamp": "Monday, 16 September 2013 - 16:19",
       "Headline": "උ. කොරියාවට පිහිනීමට තැත් කළ ද. කොරියානුවා වෙඩි පහරින් මරුට.",
       "News Content": "උතුරු සහ දකුණු කොරියානු රාජ්‍යයන් වෙන් කරන සීමාවේ පිහිටි ඉම්ජින් ගංඟාවට පැන උතුරු කොරියාව දෙසට පිහිනා යාමට තැත් කළ පුද්ගලයෙකු දකුණු කොරියානු හමුදා වෙඩි පහරින් මිය ගොස් තිබෙනවා. මෙතෙක් හඳුනා නොගත් මෙම පුද්ගලයා අද (16)  මෙම උත්සාහයේ නිරත වී ඇත්තේ දේශසීමා ආරක්ෂකයන්ගේ අනතුරු ඇඟවීම් නොතකමින්. උතුරු සහ දකුණු කොරියානු රාජ්‍යයන් අතර උණුසුම පහව යමින් පවතින මොහොතකයි මෙම සිද්ධිය වාර්තා වූයේ. දේශසීමා වෙළද කලාපය යළි විවෘත කිරීමට උතුරු සහ දකුණු කොරියානු රාජ්‍යයන් පසුගිය දා එකඟ වුණා.",
       "URL": "https://www.hirunews.lk/67318/උ-කොරියාවට-පිහිනීමට-තැත්-කළ-ද-කොරියානුවා-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=803"
}