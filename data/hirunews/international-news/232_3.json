{
       "Source": "hirunews",
       "Timestamp": "Sunday, 13 October 2019 - 12:55",
       "Headline": "හගිබිස් චන්ඩ මාරුතයෙන් ජපානයේ 18 ක් මරුට",
       "News Content": "දශක ගණනාවකින් ජපානයට හැමූ ප්‍රබලතම චන්ඩ මාරුතය වන හගිබිස් හේතුවෙන් මේ වනවිට ජීවිත හානි 18 ක් වාර්තාවනවා.\nටෝකියෝ නුවරට දකුණු දෙසින් ඊයේ ගොඩබිමට ඇතුලුවූ චන්ඩ මාරුතය මේ වනවිට උතුරු දෙසට ගමන් ගනිමින් පවතින අතර, දැඩි වර්ෂාපතනයක් සහ ජල ගැලීම් වාර්තාවුණා.\nජීවිතාරක්ෂක මෙහෙයුම් සඳහා ජපාන ආරක්ෂක හමුදා සාමාජිකයන් 27,000 ක් යොදවා ඇති බවයි රජය ප්‍රකාශ කළේ. ටෝකියෝවට උතුරු දෙසින් සාත්තු නිවාසයක සිරවී සිටි පිරිසක් බේරා ගැනුනේ බෝට්ටු යොදාගනිමින්.\nහගිබිස් චන්ඩ මාරුතය හේතුවෙන් මේ වනවිට නිවාස හාරලක්ෂයකට පමණ විදුලිය ඇණහිට ඇති අතර, දුම්රිය සහ ගුවන් ගමන්ද අවලංගු කිරීමට සිදුවුණා.\nසුළිසුළඟ හේතුවෙන් රග්බි ලෝක කුසලාන තරග කිහිපයක් අවලංගු කිරීම සිදුවුවද ස්කොට්ලන්තය සහ සත්කාරක ජපාන පිල අතර තරගය අද නියමිත පරිදි පැවැත්වෙන බවයි සංවිධායකයන් ප්‍රකාශ කළේ.",
       "URL": "https://www.hirunews.lk/226167/හගිබිස්-චන්ඩ-මාරුතයෙන්-ජපානයේ-18-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=232"
}