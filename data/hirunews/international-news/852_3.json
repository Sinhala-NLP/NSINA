{
       "Source": "hirunews",
       "Timestamp": "Sunday, 31 March 2013 - 14:07",
       "Headline": "ෆ්‍රැන්සිස් පාප් වහන්සේ මංගල පාස්කු මෙහෙයට සැරසෙයි.",
       "News Content": "අභිනවයෙන් පත් වූ ෆ්‍රැන්සිස් පාප් වහන්සේ වතිකානුවේ - ශාන්ත පීතර චතුරස‍්‍රයේ පැවැත්වෙන සිය මංගල පාස්කු මෙහෙය සඳහා අද එක්වනවා. ශාන්ත පීතර දෙව් මැදුරේ සඳලූ තලයේ සිට පාප් වහන්සේ එහිදී රෝම ජනතාව මෙන්ම, ලොව පුරා කිතුනුවන් ඇමතීමට නියමිතයි. පාස්කුවට පෙර දින දිව්‍ය පූජාවට සහභාගි වෙමින් පාප් වහන්සේ කතෝලිකයන්ගෙන් ඉල්ලා සිටියේ දෙවියන් වෙත පියවරකින් හෝ ඉදිරියට පැමිණෙන ලෙසයි. දේව මෙහෙයට පෙර බැසිලිකා දෙව් මැදුර තුළ ආලෝක පහන් නිවා තිබූයේ ජේසු තුමන්ගේ සුසානය සිහිගන්වමින්. ඉන් අනතුරුව එහි ඉටි පහන් දැල්වීමට පාප් වහන්සේ ද එක්වුණා.",
       "URL": "https://www.hirunews.lk/56297/ෆ්‍රැන්සිස්-පාප්-වහන්සේ-මංගල-පාස්කු-මෙහෙයට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=852"
}