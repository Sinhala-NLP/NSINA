{
       "Source": "hirunews",
       "Timestamp": "Saturday, 12 September 2015 - 14:50",
       "Headline": "UPDATE: ගෑස් සිලින්ඩරයක් පිපිරීමේ මරණ  82යි - 100කට තුවාල (ඡායාරූප)",
       "News Content": "ඉන්දියාවේ මධ්‍ය ප්‍රදේශ් ප්‍රාන්තයේ ජාබුවා ප්‍රදේශයේ අවන්හලක ගෑස් සිලින්ඩරයක් පිපිරීමෙන් පුද්ගලයන් 82 දෙනෙකු ජීවිතක්ෂයට පත්වී 100ක් පමණ  තුවාල ලබා තිබෙනවා. පිපිරීමත් සමග අවන්හලේ වහලය කඩා වැටීමෙන් මෙම ජීවිත හානි සිදුව ඇති බව සඳහන්.\nඅද (12) උදෑසන 9 ට පමණ අනතුර වාර්තා වී ඇති අතර, සිද්ධිය සම්බන්ධයෙන් පරීක්ෂණයක් පවත්වන ලෙස මධ්‍ය ප්‍රදේශ් මහඇමතිවරයා නියෝග කර තිබෙනවා. එමෙන්ම, මියගිය පුද්ගලයන්ගේ පවුල් වෙත රුපියල් ලක්ෂ දෙක බැගින් ගෙවීමට ද මහඇමති ශිව්රාජ් සිං චව්හාන් නියෝග කළා.\nUpdate : Saturday, 12 September 2015 - 16:13\n--------------------------------------------------------\nගෑස් සිලින්ඩරයක් පිපිරීමෙන් 44ක් මරුට - 60කට තුවාල\nඉන්දියාවේ මධ්‍ය ප්‍රදේශයේ අවන්හලක ගෑස් සිලින්ඩරයක් පිපිරීමෙන් පුද්ගලයන් 44ක් ජීවිතක්ෂයට පත්වී 60ක් පමණ  තුවාල ලබා තිබෙනවා. අවන්හලේ වහලය කඩා වැටීමෙනුයි  ජීවිත හානි සිදුව ඇත්තේ.\nඅනතුරට හේතුව පළමුව අනාවරණ නොවුණත් පසුවපොලිසිය පවසා ඇත්තේ ගෑස් සිලින්ඩරයක් පුපුරාගොස් ඇති බවයි. අසළ ගොඩනැගිල්ලක්ද ඒ හේතුවෙන් ගිනි ගැනීමකට ලක්විය.\nඅද (12) පෙරවරු  9 ට පමණ අනතුර සිදුවන අවස්ථාවේ පාසල් ළමුන් සහ තවත් විශාල පිරිසක් අහාර ගනිමින් සිට ඇත.\nඅනතුරට හේතුව පළමුව අනාවරණ නොවුණත් පසුවපොලිසිය පවසා ඇත්තේ ගෑස් සිලින්ඩරයක් පුපුරාගොස් ඇති බවයි. අසළ ගොඩනැගිල්ලක්ද ඒ හේතුවෙන් ගිනි ගැනීමකට ලක්විය.\nඅවන්හල පිහිටා ඇත්තේ   පෙට්ලාවද් ප්‍රදේශයේයි.  ඒ නව දිල්ලි අගනුවරට කිලෝමීටර 850ක් පමණ දකුණු දිගින්.",
       "URL": "https://www.hirunews.lk/116457/update-ගෑස්-සිලින්ඩරයක්-පිපිරීමේ-මරණ-82යි-100කට-තුවාල-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=705"
}