{
       "Source": "hirunews",
       "Timestamp": "Saturday, 27 March 2021 - 10:10",
       "Headline": "ඊජිප්තුවේ දුම්රිය අනතුරට වග කිව යුත්තන්ට දැඩි දඬුවම්",
       "News Content": "පුද්ගලයන් 32 නෙකු ජීවිතක්ෂයට පත් කරමින් තවත් 165 දෙනෙකුට තුවාල සිදුකරමින් මධ්‍යම ඊජිප්තුවේ ඊයේ සිදුවූ අනතුරට වග කිව යුත්තන්ට දැඩි දඬුවම් පමුණුවන බව එරට ජනාධිපති අබ්දුල් ෆටා අල් සිසී පවසනවා.\nසෝහක් ප්‍රාන්තයේ තහ්ටා නගරයේදී මෙම අනතුර සිදුවූයේ මගී දුම්රිය දෙකක් එකිනෙක ගැටී පීලි පැනීමෙන්.\nඉදිරිපස ගමන් ගත් දුම්රියේ හදිසි තිරිංග කිසිවෙකු විසින් ක්‍රියාත්මක කිරීම නිසා පිටුපසින් පැමිණි දුම්රිය එහි ගැටී තිබෙනවා.\nඅනතුරට ලක්වූවන් මුදා ගැනීම සඳහා ගිලන් රථ 70ක් පමණ යොදා ගනු ලැබුවා.\nදුර්වල නඩත්තුව සහ ප්‍රමාණවත් ආයෝජන නොමැතිවීම නිසා ඊජිප්තුවේ දුම්රිය පද්ධතියේ මෙවැනි අනතුරු නිරන්තරයෙන් අසන්නට ලැබෙනවා.\n2002 වසරේ එලෙස දකුණු කයිරෝව ආසන්නයෙන් ගමන් ගත් දුම්රියක ඇති වූ ගින්නකින් පුද්ගලයන් 373 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/266685/ඊජිප්තුවේ-දුම්රිය-අනතුරට-වග-කිව-යුත්තන්ට-දැඩි-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=127"
}