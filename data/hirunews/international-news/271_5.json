{
       "Source": "hirunews",
       "Timestamp": "Tuesday, 30 April 2019 - 14:10",
       "Headline": "සම්බාධක නොතකා තෙල් අපනයනය කරන බව ඉරානය කියයි",
       "News Content": "තම රටේ තෙල් අපනයනය මුළුමනින්ම නතර කිරීමට ඇමරිකා එක්සත් ජනපදය උත්සාහ කළද, තවදුරටත් තෙල් අපනයනයේ නිරත වන බව ඉරානය ප්‍රකාශ කළා.\nඉරාන ජනාධිපති හසාන් රවුහානි එරට රාජ්‍ය රූපවාහිනිය ඔස්සේ කියා සිටියේ ඇමරිකාවේ තීන්දුව මුළුමනින්ම වැරදි සහගත බවයි. එය ක්‍රියාවට නැංවීමට තමන් කිසිසේත් ඉඩ නොතබන බව ඉරාන ජනාධිපතිවරයා අවධාරණය කළා.\nඉරානය අඛණ්ඩව තෙල් අපනයනය කරන අයුරු ඇමරිකා එක්සත් ජනපදයට ඉදිරි මාස කිහිපය තුළදී දැකගත හැකිවනු ඇති බවයි ඔහු සඳහන් කළේ.\nඉරානයේ තෙල් අපනයනයට එරෙහි සම්බාධක ඇමරිකාව විසින් පසුගිය නොවැම්බරයේදී දැඩි කළ අතර, එතැන් සිට ලෝක වෙළඳපොලේ තෙල් මිල ඉහළ යාමක් දක්නට ලැබුණා.",
       "URL": "https://www.hirunews.lk/215469/සම්බාධක-නොතකා-තෙල්-අපනයනය-කරන-බව-ඉරානය-කියයි",
       "Category": "International News",
       "Parent URL": "https://www.hirunews.lk/international-news.php?pageID=271"
}