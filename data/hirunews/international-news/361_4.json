{
       "Source": "hirunews",
       "Timestamp": "Sunday, 10 June 2018 - 8:28",
       "Headline": "උතුරු කොරියානු නායකයා සිංගප්පූරුව බලා පිටත් වෙයි",
       "News Content": "ඇමරිකානු ජනාධිපතිවරයා සමඟ පැවැත්වෙන සාකච්ඡා සඳහා එක්වීමට උතුරු කොරියානු නායක කිම් ජොං අන් සිය ගුවන්යානයෙන් පියොංයැං නුවර සිට සිංගප්පූරුව බලා පිටත්ව ගොස් තිබෙනවා.\nඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර අනිද්දා සාකච්ඡා ආරම්භවීමට නියමිතව ඇත්තේ සිංගප්පූරුවේ ෂැංග්‍රිලා හෝටලයේදියි.\nසාකච්ඡා පැවැත්වෙන ප්‍රදේශය අවට ආරක්ෂිත කලාපයක් ලෙස නම් කර ඇති අතර, එහි දැඩි ආරක්ෂාවක් යෙදවීමට කටයුතු යොදා තිබෙනවා.\nවිදෙස් මාධ්‍ය වාර්තා කළේ අද දිනයේදී උතුරු කොරියානු නායකයා සිංගප්පූරුව කරා ළඟාවීමට නියමිත බවයි.\nඔහු එහිදී සිංගප්පූරු අග්‍රාමාත්‍ය ලී සෙං ලූන්ග් මුණගැසී සාකච්ඡා කරනු ඇති.",
       "URL": "https://www.hirunews.lk/192703/උතුරු-කොරියානු-නායකයා-සිංගප්පූරුව-බලා-පිටත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=361"
}