{
       "Source": "hirunews",
       "Timestamp": "Friday, 25 September 2015 - 13:46",
       "Headline": "මරණ දඬුවම අවසන් කළ යුතු බව පාප්වහන්සේ පවසයි",
       "News Content": "සංක්‍රමණිකයන් සංඛ්‍යාත්මකව නොව පුද්ගලයන් ලෙස දැකිය යුතු බව ශුද්ධෝත්තම ෆ්‍රැන්සිස් පාප්වහන්සේ ඇමරිකානු කොංග්‍රසය හමුවේ ඊයේ (24) ප්‍රකාශ කළා. එක්සත් ජනපද ඒකාබද්ධ කොංග්‍රසය ඇමතූ ප්‍රථම පාප්තුමන් ලෙස ඉතිහාසගත වෙමින් පාප්වහන්සේ වැඩිදුරටත් කියා සිටියේ අප අන් අයගෙන් අපේක්ෂා කරන සැළකුම් සංක්‍රමණිකයන් වෙතද ලබාදිය යුතු බවයි.\nදුප්පතුන් සහ වරප්‍රසාද නොලැබූ ලෝකවාසීන් කොන් කිරීම නතර කළ යුතු බව ප්‍රකාශකළ පාප්වහන්සේ මරණ දඬුවම අවසන් කිරීමට කාලය එළඹී ඇති බවද අවධාරණය කළා.\nපාප්වහන්සේ ඇමරිකානු කොංග්‍රසය ඇමතීමේ අවස්ථාව සඳහා එරට මහජන නියෝජිතයන්, විනිසුරුවන් මෙන්ම නිලධාරීන් 500 කට අධික පිරිසක් රැස්ව සිටියා.",
       "URL": "https://www.hirunews.lk/117239/මරණ-දඬුවම-අවසන්-කළ-යුතු-බව-පාප්වහන්සේ-පවසයි",
       "Category": "International News",
       "Parent URL": "https://www.hirunews.lk/international-news.php?pageID=702"
}