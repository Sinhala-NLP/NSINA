{
       "Source": "hirunews",
       "Timestamp": "Saturday, 16 February 2013 - 14:27",
       "Headline": "ගැටුම්වලින් වැළකී සිටින්න. - ජගත් මහලේකම්වරයා ඉන්දියාවෙන් සහ පාකිස්ථානයෙන් ඉල්ලයි.",
       "News Content": "දෙරට අතර මතභේදකාරි කරුණු සාමකාමීව විසඳා ගන්නා ලෙස ජගත් සංවිධාන මහලේකම් බෑන් කී මූන් ඉන්දියාවෙන් සහ පාකිස්ථානයෙන් ඉල්ලීමක් කළා. මහලේකම්වරයාගේ ප්‍රකාශක මාටින් නෙසර්කි - වොෂින්ටන් නුවරදී ඊයේ ප්‍රකාශ කළේ ඉන්දු පාකිස්ථාන දේශ සීමාවේ පසුගියදා ඇති වූ ගැටුම් පිළිබඳව මහලේකම්වරයා දැනුවත්ව සිටින බවයි. කාශ්මීරයේ සිය දේශ සීමාව උල්ලංඝනය කළ බව පවසමින් ඉන්දියාව පසුගිය බ්‍රහස්පතින්දා පාකිස්ථාන සෙබලෙකු වෙඩි තබා ඝාතනය කළා. එම සෙබලාගේ මළ සිරුර හමුදා ගෞරව සහිතව පාකිස්ථානයට භාර දුන් බවයි ඉන්දියාව ප්‍රකාශ කළේ. ඉන්දියාව සහ පාකිස්ථානය අතර මෙතෙක් ඇති වූ ගැටුම්වලින් තුනෙන් දෙකකටම හේතු වූයේ කාශ්මීර අර්බුදයයි.",
       "URL": "https://www.hirunews.lk/53520/ගැටුම්වලින්-වැළකී-සිටින්න-ජගත්-මහලේකම්වරයා-ඉන්දියාවෙන්-සහ-පාකිස්ථානයෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=863"
}