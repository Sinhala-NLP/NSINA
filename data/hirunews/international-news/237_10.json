{
       "Source": "hirunews",
       "Timestamp": "Tuesday, 17 September 2019 - 10:32",
       "Headline": "ඉන්දීය අග්‍රාමාත්‍ය මෝදි 69 වන ඡන්ම දිනය සමරයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදි අද සිය 69 වන ඡන්ම දිනය දා 98 හැවිරිදි මෑණියන්ගෙන් ආශිර්වාද ලබා සිය උපන් ගම වන ගුජරාටයට පැමිණියා.\nඔහු එහි ඉදිකළ ලොව විශාලතම ලෝහමය ප්‍රතිමාව වන සර්ධාර් පටෙල් ප්‍රතිමාව අභියස සිට වීඩීයෝ පටයක් සමාජ මාධ්‍යයට එක් කළ අතර, නර්මදාවේ වාරිමාර්ග ව්‍යාපෘතියක ප්‍රගතිය නිරීක්ෂණය කිරීම සඳහා එක්වුණා.\nඅග්‍රාමාත්‍ය මෝදිගේ උපන් දිනය නිමිත්තෙන් ඔහුගේ අනුගාමිකයින් විසින් මෝදිගේ උපන් ගම වන වද්නාගර් වෙත කිලෝමීටර් 1200ක පාපැදි චාරිකාවක් සංවිධානය කර තිබෙනවා.\nඑමෙන්ම, මෝදි නැවතත් වාරණාසි අසුනට පත් වන ලෙසට භාර වූ අනුගාමිකයෙකු එහි කෝවිලක් වෙත හනුමන් වෙනුවෙන් සැකසූ කිලෝග්‍රෑම් එකයි කාලයක් බරැති රන් කිරුළක් පූජා කළා.",
       "URL": "https://www.hirunews.lk/224438/ඉන්දීය-අග්‍රාමාත්‍ය-මෝදි-69-වන-ඡන්ම-දිනය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=237"
}