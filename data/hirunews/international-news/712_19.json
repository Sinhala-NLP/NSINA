{
       "Source": "hirunews",
       "Timestamp": "Friday, 07 August 2015 - 17:24",
       "Headline": "මවක් දියණියන් තිදෙනා සමඟ ගිනි තබාගෙන මිය යයි",
       "News Content": "එකම පවුලේ හතර දෙනෙකු ගිනි තබාගෙන සියදිවි හානිකරගැනීමේ පුවතක් ඉන්දියාවේ කේරළ ප්‍රාන්තයෙන් වාර්තා වේ.\nමිය ගිය එම පවුලේ ප්‍රධානියා ව්‍යාපාර ගමනක් සඳහා නිවසෙන් පිටත්ව ගොස් සිටි අතරතුර මෙලෙස මව සහ දියණියන් තිදෙනා ගිනි තබාගෙන සියදිවි හානිකරගෙන ඇති බව ඉන්දීය මාධ්‍ය වාර්තා කරයි.\nසියදිවි හානි කරගත් මවගේ වයස අවුරුදු 30ක් වන අතර එක් දැරියකගේ වයස අවුරුදු 12ක් සහ අනෙක් දැරියන් දෙදෙනා වයස අවුරුදු 3ක නිවුන් සහෝදරයන්ය.\nකේරල පොලිසිය සිද්ධිය පරීක්ෂා කරන අතර මෙම හතර දෙනාගේ මළ සිරුරු නිදන කාමරයේ තිබියදී හමුවී තිබේ.\nඅසල්වැසියන් මොහුන් බේරා ගැනීමට මුළුතැන්ගෙයි දොර කඩා බිඳ දමා නිවසට ඇතුල් වන විට, එම පවුලේ සියලුම සාමාජිකයන් මියගොස් සිට තිබේ.\nකෙසේ වෙතත් මෙලෙස සියදිවි නසා ගැනීමට හේතුව මෙතෙක් අනාවරණය කර ගැනීමට කේරළ පොලිසියට නොහැකි වී ඇති අතර මෙම මළ සිරුරු පශ්චාත් මරණයෙන් පසුව වැඩිදුර පරීක්ෂණ සඳහා කොලිකොඩ්හි වෛද්‍ය විද්‍යාලය වෙත රැගෙන ගොස් ඇති බව ඉන්දීය මාධ්‍ය වාර්තා කරයි.",
       "URL": "https://www.hirunews.lk/114519/මවක්-දියණියන්-තිදෙනා-සමඟ-ගිනි-තබාගෙන-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=712"
}