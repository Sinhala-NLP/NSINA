{
       "Source": "hirunews",
       "Timestamp": "Tuesday, 21 March 2017 - 8:16",
       "Headline": "ඇමරිකානු ඩොලර් බිලියන 86ක වත්කමක් හිමි ලොව ධනවත්ම පුද්ගලයා",
       "News Content": "සුප්‍රකට ෆෝබ්ස් සඟරාව මගින් ලොව ධනවත්ම පුද්ගලයා ලෙස මයික්‍රොසොෆ්ට් නිර්මාතෘ බිල් ගේට්ස් අඛණ්ඩ සිව් වන වසරටත් නම් කර තිබෙනවා.\nඑමගින් ප්‍රකාශ කළ පරිදි බිල් ගේට්ස්ගේ වත්කම ඇමරිකානු ඩොලර් බිලියන 86ක් වන අතර, පසුගිය වසරේදී එය සටහන් වූයේ ඩොලර් බිලියන 75ක් ලෙසයි.\nතවත් ඇමරිකානු ප්‍රකෝටිපතියෙකු වන වොරන් බෆට්ගේ නම ලැයිස්තුවේ දෙවන තැන සදහන් වන අතර දැන් ඔහුගේ වත්කම ඩොලර් බිලියන 75.6ක්.\nඇමරිකානු ජනාධිපති ඩොනල්ඩ් ට්‍රම්ප්ගේ වත්කම පසුගිය මැතිවරණ වසර තුළ සීග්‍රයෙන් පහත වැටී ඇති අතර ලොව ධනපතීන් අතර 220 වන ස්ථානයේ සිටි ඔහුට දැන් හිමිව ඇත්තේ 544 වන ස්ථානයයි.\nවත්කම ඩොලර් කෝටි 100 ඉක්ම වූ ධනපතීන් 2043ක් මේ වන විට ලෝකයේ සිටින අතර, එය වසර 31කින් ඉහළම සංඛ්‍යාව බවයි ෆෝබ්ස් සඟරාව සඳහන් කළේ.",
       "URL": "https://www.hirunews.lk/157336/ඇමරිකානු-ඩොලර්-බිලියන-86ක-වත්කමක්-හිමි-ලොව-ධනවත්ම-පුද්ගලයා",
       "Category": "International News",
       "Parent URL": "https://www.hirunews.lk/international-news.php?pageID=503"
}