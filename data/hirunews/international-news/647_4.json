{
       "Source": "hirunews",
       "Timestamp": "Tuesday, 12 April 2016 - 16:52",
       "Headline": "බෝකෝ හරාම් සංවිධානයේ අලුත්ම සැලසුමක් හෙළිවෙයි",
       "News Content": "බොකෝහරාම් සංවිධානය විසින් පසුගිය වසර තුළ මරාගෙන මැරෙන බෝම්බකරුවන් ලෙස ළමයින් යොදාගැනීමේ ප්‍රවණතාව ඉහළ ගොස් ඇති බව යුනිසෙෆ් සංවිධානය පවසනවා.\nසෑම මරාගෙන මැරෙන ප්‍රහාර 5 කින් එකක් සඳහා කුඩා ළමයෙකු යොදාගෙන ඇති බවටයි ඔවුන් සිදුකරන ලද සමීක්ෂණයකින් අනාවරණ වී ඇත්තේ.\n2014 වසරේ පමණක් ළමයින් යොදාගනිමින් සිදුකර ඇති මරාගෙන මැරෙන බෝම්බ ප්‍රහාර සංඛ්‍යාව 11ක්.\nපසුගිය වසරේ සිට මේ දක්වා කාලය තුළ ළමයින් යොදාගනිමින් මරාගෙන මැරෙන බෝම්බ ප්‍රහාර 44 ක් සිදුකර ඇති බවටයි යුනිසෙෆ් සංවිධානය ප්‍රකාශ කළේ.\nමෙම ප්‍රහාර සඳහා ගැහැණු ළමයින් වැඩි වශයෙන් යොදාගෙන ඇති අතර ඒ සඳහා ඔවුන් උපක්‍රමයක් ලෙස  මත්ද්‍රව්‍ය ලබාදී ඒ සඳහා පොළඹවාගෙන තිබෙනවා.\nබොකෝහරාම් සංවිධානය ක්‍රියාත්මක වන නයිජීරියාව, චැඩ් සහ කැමරූන් යන රටවල කුඩා දරුවන් මිලියන 1.3 කට අධික සංඛ්‍යාවක් නිවසින් පිටස්තරව ජීවත්වනවා.\nවිවිධ ත්‍රස්තවාදී ක්‍රියාකාරකම් ඊට හේතුව බවයි විදෙස් වාර්තා සඳහන් කළේ.",
       "URL": "https://www.hirunews.lk/130733/බෝකෝ-හරාම්-සංවිධානයේ-අලුත්ම-සැලසුමක්-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=647"
}