{
       "Source": "hirunews",
       "Timestamp": "Tuesday, 03 February 2015 - 15:18",
       "Headline": "ඇමරිකාවේ හිමපතනයෙන් ගුවන් ගමන් රැසක් අවලංගු වෙයි",
       "News Content": "නිව්යෝක් ඇතුළු ඊසානදිග ඇමරිකා එක්සත් ජනපදයට දැන් ලැබෙන අධික හිමපතනය හේතුවෙන් ගුවන් ගමන් 3000ක් පමණ අවලංගු කර තිබෙනවා. චිකාගෝ, නිව්ජර්සි, නිව්යෝක් සහ බොස්ටන් ගුවන්තොටුපළවලටයි මෙම තත්ත්වය විශේෂයෙන් බලපා ඇත්තේ. පංචමහා විල් පිහිටි ප්‍රදේශයේ දැඩි හිමපතනයක් පවතින අතර සෙන්ටිමීටර් 30ක පමණ හිම තට්ටුවකින් ප්‍රදේශය වැසී යනු ඇතැයි අපේක්ෂිතයි. ඇමරිකාවේ විශාලතම නගරය වන මිලියන 8ක් ජනයා වෙසෙන බොස්ටන් නුවර හිමපතන අවදානමක් ද ප්‍රකාශයට පත් කර තිබෙනවා.",
       "URL": "https://www.hirunews.lk/102606/ඇමරිකාවේ-හිමපතනයෙන්-ගුවන්-ගමන්-රැසක්-අවලංගු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=762"
}