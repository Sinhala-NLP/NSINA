{
       "Source": "hirunews",
       "Timestamp": "Tuesday, 23 March 2021 - 14:22",
       "Headline": "චීනයට බටහිර රටවලින් සම්බාධක",
       "News Content": "උයිගූර් සුළු ජාතික මුස්ලිම් ජන කොටසට එරෙහි මානව හිමිකම් උල්ලංගණය කිරීම් හේතුවෙන් චීනයට එරෙහිව සම්බාධක පැනවීමට බටහිර රටවල් තීරණය කර තිබෙනවා.\nචීනය විසින් වයඹදිග චීනයේ ෂිංජියෑන්ග් ප්‍රාන්තයේ කඳවුරුවල රදවා උයිගූර්වරුන් පීඩාවට ලක් කරන බවටයි චෝදනා එල්ල වන්නේ.\nබලහත්කාරයෙන් සේවයේ යොදවන ඔවුන් ලිංගික අපයෝජන වලට ද ලක්වන බවට චෝදනා නැගෙනවා. කෙසේ නමුත්, චීනය පවසන්නේ ත්‍රස්තවාදය මැඬලීම සඳහා ඔවුන්ට නැවත අධ්‍යාපනයක් ලබාදීමට පියවර ගෙන ඇති බවයි.\nචීනයට එරෙහි මෙම සම්බාධක යුරෝපා සංගමය, එක්සත් රාජධානිය, එක්සත් ජනපදය සහ කැනඩාව විසින් සමාන්තරව ක්‍රියාත්මක කරනු ඇති.\n1989 වසරේ ටියන්මන් චතුරස්‍රයේ සිසු සංහාරයෙන් පසු යුරෝපා සංගමය විසින් චීනයට එරෙහිව සම්බාධක පනවන ප්‍රථම අවස්ථාව මෙයයි.",
       "URL": "https://www.hirunews.lk/266276/චීනයට-බටහිර-රටවලින්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=128"
}