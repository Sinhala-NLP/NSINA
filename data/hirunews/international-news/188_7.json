{
       "Source": "hirunews",
       "Timestamp": "Sunday, 22 March 2020 - 20:09",
       "Headline": "ස්පාඤ්ඤයේ උත්සව ශාලා ඇතුළු ගොඩනැගිලි රැසක් තාවකාලික රෝහල් වෙයි",
       "News Content": "කොරෝනා හේතුවෙන් යුරෝපා කලාපයේ දෙවැනියට වැඩිම බලපෑමක් එල්ලවී ඇති ස්පාඤ්ඤයෙන් වාර්තාවන සමස්ත මරණ ගණන 1326ක් දක්වා ඉහළ ගියේ ගතවූ පැය 24 තුළ පුද්ගල මරණ 324ක් වාර්තාවිමත් සමගයි.\nමේවන විට එරටින් වාර්තාවන ආසාදිතයින් ගණන 24926ක්.\nසීඝ්‍ර ලෙස ඉහළ යන ආසාදිතයින් සංඛ්‍යාව සැලකිල්ලට ගනිමින් එරට උත්සව ශාලා ඇතුළු ගොඩනැගිලි රැසක් තාවකාලික රෝහල් බවට පත් කිරීමට පියවර ගෙන තිබෙනවා.\nස්පාඤ්ඤ අග්‍රාමාත්‍ය පෙඩ්රෝ සෑන්චි නිවේදනයක් නිකුත් කරමින් පැවසුවේ වෛරසයේ උග්‍රතම අවස්ථාව තවමත් ස්පාඤ්ඤයට උදාවී නොමැති බවයි.\nජර්මනියෙන් සහ ප්‍රංශයෙන් මේවන විට වාර්තාවන කොරෝනා ආසාදිතයින් ගණන 32000කට අධිකයි.",
       "URL": "https://www.hirunews.lk/237030/ස්පාඤ්ඤයේ-උත්සව-ශාලා-ඇතුළු-ගොඩනැගිලි-රැසක්-තාවකාලික-රෝහල්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=188"
}