{
       "Source": "hirunews",
       "Timestamp": "Sunday, 20 December 2015 - 8:17",
       "Headline": "යේමනයේ ගැටුම්වලින් 68 දෙනෙකු මරුට",
       "News Content": "යේමනයේ රජයේ හමුදා සහ හවුති කැරලිකරුවන් අතර සෞදි දේශසීමාව ආසන්නයේ ඇති වූ ගැටුම් වලින් පුද්ගලයින් 68 දෙනෙකු ජීවිතක්ෂයට පත්වී තිබෙනවා.\nරජයේ හමුදා මගින් මීට දින දෙකකට පෙර අත්පත් කර ගත් හරාඞ් නගරයේ මෙලෙස ගැටුම්කාරි තත්ත්වයක් ඇති වී තිබෙන අතර, හමුදා සාමාජිකයන් 28 දෙනෙකු එහිදී මියගියා.\nහවුති කැරලිකරුවන් සදහන් කළේ තම සාමාජිකයන් 40 දෙනෙකු ද ගැටුම්වලින් මියගිය බවයි.\nයේමන රජය සහ කැරලිකරුවන් අතර පසුගිය සතියේ ස්විට්සර්ලන්තයේ පැවති සාමසාකච්ඡාවලදී සටන් විරාමයකට එකගත්වය පළ වුව ද දෙපාර්ශවය අතර ගැටුම් මෙතෙක් නතර වී නැහැ.",
       "URL": "https://www.hirunews.lk/122430/යේමනයේ-ගැටුම්වලින්-68-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=679"
}