{
       "Source": "hirunews",
       "Timestamp": "Saturday, 24 August 2019 - 15:13",
       "Headline": "මෝදි ගේ භාරතීය ජනතා පක්ෂ ප්‍රබලයෙකු මියයයි",
       "News Content": "නරේන්ද්‍ර මෝදි රජයේ හිටපු අමාත්‍යවරයෙකු මෙන්ම, ඉන්දීය භාරතීය ජනතා පක්ෂයේ ප්‍රබලයෙකු වන අරුන් ජෙයිට්ලි අද අභාවප්‍රාප්ත වුණා.\n66 හැවිරිදි ඔහු දිල්ලි නුවර සමස්ත ඉන්දීය වෛද්‍ය විද්‍යා රෝහලේදී මියගිය බවයි රජය නිවේදනය කළේ.\nහිටපු අමාත්‍යවරියක වන සුෂ්මා ස්වරාජ්ගෙන් පසු මේ මාසය තුළ මෝදි රජයට අහිමි වූ දෙවන ප්‍රබලයා වන අරුන් ජෙයිට්ලි, පසුගිය මහ මැතිවරණයෙන් අනතුරුව අමාත්‍ය ධුරයක් භාර ගත්තේ නැහැ.\nඒ සිය සෞඛ්‍ය තත්ත්වය පිළිබදව කරුණු දක්වමින්. මෝදිගේ ප්‍රථම රජයේ ප්‍රබලතම අමාත්‍යවරයෙකු වූ ජෙයිට්ලි පක්ෂයේ ක්‍රමෝපාය සකසන්නෙකු ලෙස ද ප්‍රකටයි.",
       "URL": "https://www.hirunews.lk/222871/මෝදි-ගේ-භාරතීය-ජනතා-පක්ෂ-ප්‍රබලයෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=243"
}