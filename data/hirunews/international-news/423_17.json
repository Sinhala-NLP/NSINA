{
       "Source": "hirunews",
       "Timestamp": "Tuesday, 07 November 2017 - 16:57",
       "Headline": "සත්වෝද්‍යාන පාලිකාවක් ව්‍යාඝ්‍රයෙකුගේ පහරදීමකට ලක්වෙයි",
       "News Content": "රුසියාවේ සත්වෝද්‍යාන පාලිකාවක් ව්‍යාඝ්‍රයෙකුගේ ප්‍රහාරයකට ලක්වී තිබෙනවා.\nනරඹන්නන් පිරිසක් ඉදිරියේ ඇය මෙම පහරදීමට ලක්ව ඇති බවයි විදෙස් පුවත් සේවා කියාසිටියේ.\nනරඹන්නන් අසල තිබු ද්‍රව්‍යවලින් ව්‍යාඝ්‍රයාට පහරදීම හමුවේ පාලිකාව එම සත්වයාගෙන් මිදී ඉවතට පැමිණ තිබෙනවා.\nකෙසේවෙතත් සත්වෝද්‍යාන බලධාරීන් ප්‍රකාශකර ඇත්තේ මෙම පාලිකාව ආරක්ෂක ක්‍රමවේද පිළිනොපැදීම හේතුවෙන් මෙලෙස අනතුරට ලක්ව ඇති බවයි.\nඇයට සිදුවු තුවාල සම්බන්ධයෙන් මෙතෙක් අනාවරණ වී නොමැති අතර ඇයගේ සෞඛ්‍ය තත්වය යහපත් බව ඔවුන් ප්‍රකාශකර තිබෙනවා.\nමෙම සත්වෝද්‍යාන පාලිකාව අත්දැකීම් සපිරි අයෙක් වන අතර ඇය වසර 20 කට වැඩි කාලයක් මෙම සත්වෝද්‍යානයේ සේවය කරමින් සිට ඇතැයි ද සඳහන්.\nඑමෙන්ම වසර 16 ක් වයසැති මෙම ව්‍යාඝ්‍රයා මීට පෙර මෙලෙස කිසිවෙකුට හෝ පහරදීම් ද සිදුකර නොමැති බව සත්වෝද්‍යාන බලධාරීන් ප්‍රකාශ කළා.\nමෙම සිද්ධිය පිළිබඳ රුසියාවේ ආරක්ෂක අංශ විශේෂ විමර්ශණයක් ද ආරම්භ කර තිබෙනවා.",
       "URL": "https://www.hirunews.lk/175475/සත්වෝද්‍යාන-පාලිකාවක්-ව්‍යාඝ්‍රයෙකුගේ-පහරදීමකට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=423"
}