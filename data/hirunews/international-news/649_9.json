{
       "Source": "hirunews",
       "Timestamp": "Wednesday, 06 April 2016 - 7:59",
       "Headline": "පැනමා - ලීක්ස් හෙළිදරව්වෙන් පසු අයිස්ලන්ත අගමැති ඉල්ලා අස්වේ",
       "News Content": "ලොව කැලඹූ පැනමා හෙළිදරව්වෙන් පසුව අයිස්ලන්ත අගමැති සින්මුන්දූර් ගුන්ලව් එම තනතුරෙන් ඉල්ලා අස්වී තිබෙනවා.\nරාජ්‍ය නායකයන් ඇතුළු ලොව ප්‍රකට පුද්ගලයන් ප්‍රකෝටි සංඛ්‍යාත ධනය සැගවීම සදහා යොදා ගෙන ඇති පැනමාවේ මොසැක් ෆොන්සීකා ආයතනයේ ලිපිගොනු වාර්තා පසුගිය දා මාධ්‍යයට නිකුත් වුණා.\nපැනමාලීක්ස් හෙළිදරව්වෙන් චෝදනා එල්ල වූ අයිස්ලන්ත අගමැතිවරයාට ඉල්ලා අස්වන ලෙස බලකරමින් දැවැන්ත විරෝධතාවයක් පැවැත්වුණේ එරට පාර්ලිමේන්තුව ඉදිරිපිටයි.\nකෙසේ වෙතත් තනතුරෙන් ඉල්ලා අස්වූ අයිස්ලන්ත අගමැතිවරයා ප්‍රකාශ කළේ තමා කිසිදු වැරැද්දක් සිදුකර නොමැති බවයි.",
       "URL": "https://www.hirunews.lk/130217/පැනමා-ලීක්ස්-හෙළිදරව්වෙන්-පසු-අයිස්ලන්ත-අගමැති-ඉල්ලා-අස්වේ",
       "Category": "International News",
       "Parent URL": "https://www.hirunews.lk/international-news.php?pageID=649"
}