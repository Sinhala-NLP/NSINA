{
       "Source": "hirunews",
       "Timestamp": "Thursday, 02 May 2013 - 19:14",
       "Headline": "පාකිස්තාන - ඇෆ්ගනිස්ථාන දේශ සීමාව වසා දැමේ.",
       "News Content": "පාකිස්තානය දෙසින් පිහිටි ඇෆ්ගන් දේශ සීමාව වසා දමන ලෙස පාකිස්තාන බලධාරීන් නියෝග නිකුත් කර තිබෙනවා. ලබන 11 වැනිදා පැවැත්වීමට නියමිත පාකිස්තානු මහ මැතිවරණය හේතුවෙන් රට තුළ පවතින ආරක්ෂක තත්ත්වය වර්ධනය කිරීම උදෙසා මෙම තීරණය පාකිස්තානු බලධාරීන් ගෙන ඇති බවයි විදෙස් මාධ්‍ය වාර්තා කළේ. එමෙන්ම පාකිස්තානයේ පිහිටි ඇෆ්ගන් සරණාගත කඳවුරුවල සිටින කිසිදු සරණාගතයෙකුට මැයි 10 ත් 12 ත් අතර කාලය තුළ කඳවුරෙන් බැහැරව යාම තහනම් කර තිබෙනවා.",
       "URL": "https://www.hirunews.lk/58214/පාකිස්තාන-ඇෆ්ගනිස්ථාන-දේශ-සීමාව-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=843"
}