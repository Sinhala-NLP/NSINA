{
       "Source": "hirunews",
       "Timestamp": "Saturday, 25 May 2019 - 7:17",
       "Headline": "ඉන්දියාවේ ටියුෂන් පංතියක ගින්නකින් 19ක් මරුට",
       "News Content": "ඉන්දියාවේ ගුජරාට් ප්‍රාන්තයේ සූරට් නගරයේ පෞද්ගලික උපකාරක පන්තියක ඊයේ (24) සන්ධ්‍යාවේ ඇති වූ ගින්නකින් සිසුන් ඇතුළු 19 දෙනෙකු ජීවිතක්ෂයට පත්වුණා.\nවයස අවුරුදු 14ත්, 17ත් අතර වයස් සීමාවේ ළමයින් පිරිසක් මෙම අනතුරට මුහුණ දුන් අතර මිය ගිය 16 දෙනෙකුම සිසුවියන්.\nතක්ෂිලා ලෙස නම් කෙරුණු උපකාරක පන්ති පිහිටි මෙම ගොඩනැගිල්ලේ තුන් වන සහ සිව් වන මහල්වල ගින්න හටගෙන ඇති අතර, ඇතැම් සිසුන් මිය ගොස් ඇත්තේ ගින්නෙන් බේරීම සඳහා පිටතට පැනීමෙන්.\nඑලෙස පැන දිවි ගලවා ගත් සිසුන් ඇතුළු 20 දෙනෙකු තුවාල ලබා රෝහල් ගත කෙරුණා.",
       "URL": "https://www.hirunews.lk/217037/ඉන්දියාවේ-ටියුෂන්-පංතියක-ගින්නකින්-19ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=263"
}