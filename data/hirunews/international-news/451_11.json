{
       "Source": "hirunews",
       "Timestamp": "Friday, 11 August 2017 - 13:35",
       "Headline": "කොරියානු යුද්ධය විනාශකාරි විය හැකි බව ඇමරිකාව කියයි",
       "News Content": "අලූතින් ඇතිවිය හැකි කොරියානු යුද්ධයක් අතිමහත් විනාශකාරි විය හැකි බව ඇමරිකාව පවසනවා.\nඑය දෙවන ලෝක යුද්ධයෙන් පසු නුදුටු අන්දමේ න්‍යෂ්ටික අවි හුවමාරු වන ලෝකයටම ඉමහත් ආර්ථික පාඩුවක් ඇති කරන එකක් වනු ඇතැයි ඇමරිකාවේ හිටපු ආරක්ෂක ලේකම්වරයා ඇතුළු ආරක්ෂක විශේෂඥයන් පෙන්වා දෙනවා.\nඇමරිකාව සහ උතුරු කොරියාව පසුගිය දශක 6 තිස්සේ විරසකව සිටියද දෙපාර්ශවය අතර, මේ තරම් යුද උණුසුමක් කිසිදා පැණ නැගී නොමැති බවයි ඔවුන් සදහන් කළේ.\nඇමරිකානු හමුදා රදවා ඇති පැසිෆික් සාගරයේ ගුවාම් දිවයින ආසන්නට මිසයිල පතිත කිරීමේ අභ්‍යාසයක් සිදුකරන බව උතුරු කොරියාව ප්‍රකාශ කළා.",
       "URL": "https://www.hirunews.lk/168181/කොරියානු-යුද්ධය-විනාශකාරි-විය-හැකි-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=451"
}