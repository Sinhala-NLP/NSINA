{
       "Source": "hirunews",
       "Timestamp": "Saturday, 05 October 2019 - 13:29",
       "Headline": "ඉරාකයේ විරෝධතා වලදී 60 දෙනෙකු ජීවිතක්ෂයට",
       "News Content": "ආණ්ඩුවේ දූෂණය සහ විරැකියාව ඉහළ යාමට එරෙහිව ඉරාකයේ බැග්ඩෑඩ් නුවර සිව් වන දිනටත් විරෝධතා ක්‍රියාත්මක වද්දී, ඒ නිසා සිදුවූ ජීවිත හානි සංඛ්‍යාව 60 දක්වා ඉහළ ගොස් තිබෙනවා.\nවිරෝධතා ප්‍රචණ්ඩ ස්වරූපයක් ගත් අතර පොලීසිය හා ඇති වූ ගැටුම්වලදී මෙම ජීවිත හානි වාර්තා වී ඇති බව සඳහන්.\nතවත් පුද්ගලයන් 1600ක් පමණ තුවාල ලබා ඇති අතර, ජීවිත හානි සංඛ්‍යාව ඉහළ යා හැකි බවයි විදෙස් වාර්තා සඳහන් කළේ.\nඉරාක රජයට සහය දැක්වූ ෂියා ආගමික නායකයෙකු වන මොක්ටාඩා සදාර් කියා සිටියේ තවදුරටත් ජීවිත හානි වැළැක්වීම සඳහා ආණ්ඩුව ඉල්ලා අස්වී ජගත් සංවිධාන අධීක්ෂණය යටතේ කඩිනම් මහ මැතිවරණයක් පැවැත්විය යුතු බවයි.",
       "URL": "https://www.hirunews.lk/225642/ඉරාකයේ-විරෝධතා-වලදී-60-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=233"
}