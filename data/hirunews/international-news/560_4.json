{
       "Source": "hirunews",
       "Timestamp": "Sunday, 13 November 2016 - 13:05",
       "Headline": "ඕස්ට්‍රේලියාවේ සරණාගතයන් ඇමරිකාවට",
       "News Content": "මුහුදු මාර්ගයෙන්  ඕස්ට්‍රේලියාවට පැමිණීමට උත්සහ කර පැපුවා නිව්ගිනියාවේ සහ නාවුරු දිවයින්හි රඳවා සිටින සංක්‍රමණිකයන් ඇමරිකාවේ පදිංචි කරලීම සඳහා එකඟතවයක් ඇතිවී තිබෙනවා.\nපැපුවා නිව්ගිනියාවට අයත් මනුස් දිවයිනේ සහ නාවුරු දිවයිනේ එලෙස රඳවා සිටින ශ්‍රී ලාංකිකයන් ඇතුලූ නීතිවිරෝධී සංක්‍රමණිකයන්ගේ සංඛ්‍යාව 1200 කට අධිකයි.\nඕස්ට්‍රේලියානු අග්‍රාමාත්‍ය මැල්කම් ටර්න්බුල් ප්‍රකාශ කළේ මෙය පියවර වශයෙන් සිදුවන නැවත පදිංචි කිරීමේ ක්‍රියාවලියක් බවයි.\nඇමරිකාවේ පදිංචි කිරීමට සුදුසුකම් ලබන සංක්‍රමණකයන් ඇමරිකාව විසින්ම සිදුකරන ඇගයීමකින් තීරණය කෙරෙනු ඇති.\nකෙසේ නමුත් එලෙස ඇමරිකාවේ නැවත පදිංචි කෙරෙන සංක්‍රමණිකයන්ගේ සංඛ්‍යාව ප්‍රකාශ වී නැහැ.",
       "URL": "https://www.hirunews.lk/147459/ඕස්ට්‍රේලියාවේ-සරණාගතයන්-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=560"
}