{
       "Source": "hirunews",
       "Timestamp": "Saturday, 28 September 2013 - 13:32",
       "Headline": "මාලදිවයින් ජනපතිවරණය කල් දැමීමට එරෙහිව විරෝධතා.",
       "News Content": "මොහොමඞ් නෂීඞ්ට ජයග්‍රහණය හිමිකර දුන් මාලදිවයින් ජනපතිවරණයේ දෙවන වටය ශ්‍රේෂ්ඨාධිකරණ තීන්දුවකින් කල් දැමීමට එරෙහිව ඊයේ (27) මාලේ නුවර විරෝධතා පැවැත්වුණා. නෂීඞ්ගේ මාලදිවයින් ප්‍රජාතන්ත්‍රවාදී පක්ෂයේ ක්‍රියාකාරීන් අධිකරණ ශාලාව ඉදිරිපිට සුදු පැහැති යට ඇඳුම් එල්ලා විරෝධතාවක නිරත වූ අතර, විපක්ෂ ක්‍රියාකාරීන් 14 දෙනෙකු එහිදී අත්අඩංගුවට ගෙන තිබෙනවා. 2008 වසරේදී මාලදිවයිනේ ප්‍රථම ප්‍රජාතන්ත්‍රවාදී ජනාධිපතිවරයා ලෙස තේරීපත් වූ මොහොමඞ් නෂීඞ් පවසන්නේ ශ්‍රේෂ්ඨාධිකරණය හිටපු ජනාධිපති ගයූම්ගේ අතකොලූවක් ලෙස කටයුතු කරන බවයි. පසුගිය සැප්තැම්බර් 7 වැනිදා පැවති මාලදිවයින් ජනාධිපතිවරණයේ පළමු වටයෙන් මොහොඩම් නෂීඞ්ට සියයට 45 ක ඡන්ද ප්‍රතිශතයක් හිමිවුණා. එහෙත්, කිසිදු අපේක්ෂකයෙකුට සියයට 50 කට වැඩි ඡන්ද ප්‍රතිශතයක් නොලැබීම නිසා මුල් අපේක්ෂකයන් දෙදෙනා අතර, දෙවන වටය පැවැත්වීමට නියමිතව තිබූයේ අදයි.",
       "URL": "https://www.hirunews.lk/68193/මාලදිවයින්-ජනපතිවරණය-කල්-දැමීමට-එරෙහිව-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=799"
}