{
       "Source": "hirunews",
       "Timestamp": "Saturday, 01 January 2022 - 10:09",
       "Headline": "ඩෙස්මන්ඩ් ටුටූ අගරදගුරු තුමන් අද අවසන් ගමන් යයි",
       "News Content": "දකුණු අප්‍රිකාවේ වර්ණභේදවාදයට එරෙහිව සටන් වැදුණු නායකයෙකු වන අගරදගුරු ඩෙස්මන්ඩ් ටුටූගේ නිල අවමංගල්‍ය උත්සවය කේප්ටවුන් නුවර ශාන්ත ජෝර්ජ් ආසන දෙව්මැදුරේදී අද(01) දින සිදුකෙරෙනවා.\nඩෙස්මන්ඩ් ටුටූ අගරදගුරු තුමන් වර්ගවාදී අසාධාරණකම් වලට එරෙහිව වසර ගණනාවක් තිස්සේ දේශනා පැවැත්වූයේ එහිදීයි.\nඅද පැවැත්වෙන අවමංගල්‍ය උත්සවයේදී ජනාධිපති සිරිල් රමෆෝසා විසින් ආචාර්ය ඩෙස්මන්ඩ් ටුටූ පිලිබඳව අභිනන්දන දේශනය පැවැත්වීමට නියමිතයි.\nවර්ණභේදවාදයේ අඳුරු යුගයේ සිට 21 වන සියවසින් ඔබ්බට දකුණු අප්‍රිකාව මෙහෙයවීම සඳහා පුරෝගාමී වූ නායකයෙකු වන ඩෙස්මන්ඩ් ටුටූ ස්වර්ගස්ථවන විට වයස අවුරුදු අනූවේ පසුවුණා.\nසුදු වර්ණභේදවාදී පාලනයට එරෙහිව ඔහු ක්‍රියාත්මක කළ අවිහිංසාවාදී සටන වෙනුවෙන් 1984 වසරේදී නොබෙල් සාම ත්‍යාගය ද පිරිනැමුණා.",
       "URL": "https://www.hirunews.lk/292716/ඩෙස්මන්ඩ්-ටුටූ-අගරදගුරු-තුමන්-අද-අවසන්-ගමන්-යයි",
       "Category": "International News",
       "Parent URL": "https://www.hirunews.lk/international-news.php?pageID=70"
}