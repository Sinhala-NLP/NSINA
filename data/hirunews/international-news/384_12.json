{
       "Source": "hirunews",
       "Timestamp": "Monday, 19 March 2018 - 15:15",
       "Headline": "වෙළඳ යුද්ධයක ජයග්‍රාහකයන් නැහැ",
       "News Content": "ඇමරිකා එක්සත් ජනපදය විසින් ආරක්ෂණවාදී වෙළඳ ප්‍රතිපත්තියක් අනුගමනය කිරීම පිළිබඳව ජාත්‍යන්තර මූල්‍ය අරමුදලේ ප්‍රධානී ක්‍රිස්ටීන් ලගාඩ් අනතුරු ඇඟවීමක් කළා.\nආර්ජන්ටිනා පුවත්පතක් සමඟ සම්මුඛ සාකච්ඡාවකට එක්වෙමින් ඇය කියා සිටියේ වෙළඳ යුද්ධයක ජයග්‍රාහකයක් කිසිවෙකු නොමැති බවයි.\nඇය මෙහිදී ඇමරිකානු ජනාධිපති ඩොනල්ඩ්  ට්‍රම්ප් පැනවූ නව බදුවලට ප්‍රතිචාරයක් දක්වා ඇති බවයි විචාරකයන් පෙන්වා දෙන්නේ.\nඇමරිකාවට ආනයනය කරන වානේ සඳහා සියයට 25 ක බද්දක් සහ ඇලූමිනීයම්වලට සියයට 10 ක බද්දක් පැනවීමට ජනපති ට්‍රම්ප් පසුගියදා තීරණය කළා.\nඑහිදී ඔහු කියා සිටියේ වෙළඳ යුද්ධය ඇමරිකානු ආර්ථිකයට යහපත් බවයි.",
       "URL": "https://www.hirunews.lk/186311/වෙළඳ-යුද්ධයක-ජයග්‍රාහකයන්-නැහැ",
       "Category": "International News",
       "Parent URL": "https://www.hirunews.lk/international-news.php?pageID=384"
}