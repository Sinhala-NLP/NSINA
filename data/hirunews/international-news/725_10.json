{
       "Source": "hirunews",
       "Timestamp": "Saturday, 20 June 2015 - 11:11",
       "Headline": "ඇමරිකාව ඇත් දළ ටොන් 1ක් විනාශ කරයි",
       "News Content": "නීතිවිරෝධී ලෙස සන්තකයේ තබාගෙන සිටියදී සහ රට තුළට රැගෙන ඒමේදී අත්අඩංගුවට ගැනුණු ඇත් දළ ටොන් එකකට වැඩි ප්‍රමාණයක් ඇමරිකාවේ නිව්යෝක් නුවර ටයිම්ස් චතුරස්‍රයේදී ඊයේ විනාශ කෙරුණා. ගල් කඩන යන්ත්‍රයක් ඒ සඳහා උපයෝගී කර ගත් බවයි විදෙස් වාර්තා සදහන් කළේ. මෙම අවස්ථාවට වන සත්ත්ව සංරක්ෂණ සංවිධානවල නියෝජිතයන් ද පැමිණ සිටි බව සදහන්. වසරක් තුළ අප්‍රිකාවේ ඇතුන් 35,000ක් පමණ දළ ලබා ගැනීම සඳහා ඝාතනය කරන බව ඔවුන් පෙන්වා දුන්නා. සෑම විනාඩි 15කට වරක් මෙලෙස සංරක්ෂිත වන සත්ත්වයෙකු ඝාතනය කෙරෙන අතර, මෙම තත්ත්වය පැවතුණහොත් ඉදිරි වසර 10 තුළ අලි ඇතුන් මිහිපිටින් තුරන් වනු ඇති බවයි ඔවුන් කියා සිටියේ.",
       "URL": "https://www.hirunews.lk/111764/ඇමරිකාව-ඇත්-දළ-ටොන්-1ක්-විනාශ-කරයි",
       "Category": "International News",
       "Parent URL": "https://www.hirunews.lk/international-news.php?pageID=725"
}