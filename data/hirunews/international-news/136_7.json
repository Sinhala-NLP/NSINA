{
       "Source": "hirunews",
       "Timestamp": "Thursday, 11 February 2021 - 10:22",
       "Headline": "ජෝ බයිඩ්න්ගෙන් ෂී ජින් පින්ට ඇමතුමක්",
       "News Content": "නව ඇමෙරිකානු ජනාධිපති ජෝ බයිඩ්න්, චීන ජනාධිපති ෂී ජින්පින් වෙත දුරකථන ඇමතුමක් ලබාදී තිබෙනවා.\nඑය නව ජනාධිපතිවරයා චීන නායකයා ඇමතූ ප්‍රථම අවස්ථාවයි.\nඑහිදී බයිඩ්න් හොංකොං දිවයිනේ ප්‍රජාතන්ත්‍රවාදී උද්ඝෝෂණ චීනය විසින් මර්දනය කිරීම මෙන්ම, මානව හිමිකම් පිලිබඳ කරුණු මතුකර ඇති බව සඳහන්.\nහිටපු ජනාධිපති ඩොනල්ඩ් ට්‍රම්ප් චීනය සමඟ ආර්ථික කරුණු පිලිබඳව විශේෂ අවධානයක් යොමුකළ ද නව ජනාධිපතිවරයා දේශපාලනමය කරුණු මතු කිරීම විශේෂත්වයක්.\nඑමෙන්ම, හිටපු ජනපති ට්‍රම්ප්ගේ ආර්ථික සම්බාධක හේතුවෙන් චීන - ඇමෙරිකානු සබඳතා බෙහෙවින් පළුදු වී තිබුණා.\nචීන ජනාධිපතිවරයා සඳහන් කර ඇත්තේ දෙරට අතර, මතභේදකාරි තත්ත්වයක් පැවතීම ප්‍රතිඵලදායක නොවන බවයි.\nඑහිදී අනවබෝධයන් දුරලීමට කටයුතු කළ යුතු බව දෙපාර්ශවයම අවධාරණය කර තිබෙනවා.\nඑහි පළමු පියවරක් ලෙස ජෝ බයිඩ්න් පරිපාලනය විසින් ඇමෙරිකාවේ ටික්ටොක් තහනම යළි ඇගයීමකට ලක් කිරීමට සැරසෙන බව සඳහන්.",
       "URL": "https://www.hirunews.lk/262289/ජෝ-බයිඩ්න්ගෙන්-ෂී-ජින්-පින්ට-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=136"
}