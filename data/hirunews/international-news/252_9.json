{
       "Source": "hirunews",
       "Timestamp": "Tuesday, 09 July 2019 - 7:40",
       "Headline": "වොෂින්ටනයට ගං වතුර - ධවල මන්දිරයේත් ජලය",
       "News Content": "දිනක වාර්තාගත වර්ෂාපතනය පැයක් තුළ ඇද හැලීම හේතුවෙන් ඇමරිකාවේ වොෂින්ටන් අගනුවර ජල ගැලීම් තත්ත්වයක් හටගෙන තිබෙනවා.\nඊයේ වොෂින්ටන් වේලාවෙන් පෙරවරු 9 සිට 10 දක්වා මිලිමීටර් 84ක වර්ෂාපතනයක් ඇද හැලී ඇති අතර, එය පැයක් තුළ මිලිමීටර් 56ක වර්ෂාපතනයක් ලැබීමෙන් 1958 වසරේ සටහන් වූ වාර්තාව අභිබවා යනවා. එමෙන්ම 1871 වසරෙන් පසු වොෂින්ටනයට වඩාත්ම වැසි ඇද හැලෙන ජුලි මාසය මෙයයි.\nමේ අතර, ආලින්ටන් සහ වර්ජිනියා ඇතුළු ප්‍රදේශවලට පැයක් තුළ මිලිමීටර් 127ක වර්ෂාපනයක් ලැබී ඇති බව සදහන්.\nමේ නිසා උමං දුම්රිය මාර්ග මෙන්ම වොෂින්ටනයේ පටු මාවත් ජලයෙන් යට වූ අතර සිර වී තිබූ මෝටර් රථ ආදිය ඉවතට ගැනීමට විශාල උත්සාහයක් දැරීමට සිදුව තිබෙනවා.\nධවල මන්දිරයට ද ජලය කාන්දු වී ඇති  අතර එහි කාර්යාල කාමරවල එලෙස ජලය පිරී ඇති අයුරු සමාජ මාධ්‍ය ඔස්සේ දැක ගත හැකි වුණා.",
       "URL": "https://www.hirunews.lk/219941/වොෂින්ටනයට-ගං-වතුර-ධවල-මන්දිරයේත්-ජලය",
       "Category": "International News",
       "Parent URL": "https://www.hirunews.lk/international-news.php?pageID=252"
}