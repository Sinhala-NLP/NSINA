{
       "Source": "hirunews",
       "Timestamp": "Friday, 20 February 2015 - 8:01",
       "Headline": "ඇමෙරිකාවේ වාර්තාගත ශීතලක්",
       "News Content": "සයිබීරියාවේ සිට පැමිණෙන ශීත සුළං හේතුවෙන් ඇමෙරිකා එක්සත් ජනපදයේ නැගෙනහිර ප්‍රදේශයේ වාර්තාගත අධික ශීත කාලගුණයක් දැන් දක්නට ලැබෙනවා. එහි මධ්‍යම අත්ලාන්තික් ප්‍රදේශයේ සිට දකුණු දෙසට ඇදෙන බිම් තීරුවේ උෂ්ණත්වය ෆැරන්හයිට් අංශක ඍණ 20 ත් 40 ත් අතර වන බවයි විදෙස් වාර්තා සඳහන් කළේ. විශේෂයෙන් චිකාගෝ නුවර අධික ශීතල නිසා පාසල් වසා දමා ඇති අතර, දුම්රිය ගමනාගමනය ද අත්හිටුවා තිබෙනවා. මෙම අධිශීත උෂ්ණත්වය කැනඩාවේ - ඔන්ටාරියෝ සහ මනිටෝබා ප්‍රදේශවල ද දක්නට ලැබෙන බව සඳහන්.",
       "URL": "https://www.hirunews.lk/103844/ඇමෙරිකාවේ-වාර්තාගත-ශීතලක්",
       "Category": "International News",
       "Parent URL": "https://www.hirunews.lk/international-news.php?pageID=757"
}