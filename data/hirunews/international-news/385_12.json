{
       "Source": "hirunews",
       "Timestamp": "Friday, 16 March 2018 - 18:20",
       "Headline": "ගුවන්යානයකින් ඇද වැටී ගුවන් සේවිකාවක් මරුට (ඡායාරූප)",
       "News Content": "උගන්ඩාවේ ගුවන්තොටුපලකදී ගුවන්යානයක හදිසි දොරටුවකින් ඇද වැටීමෙන් ගුවන් සේවිකාවක් ජීවිතක්ෂයට පත්ව තිබෙනවා.\nනතර කර තිබු යානයට මගීන් ඇතුලු කර ගැනීමට සුදානම් කරමින් තිබියදී මෙම සේවිකාව අතින් හදිසි දොරටුව විවෘත වී ඇති බවටයි හෙළිවී ඇත්තේ.\nඑහිදී ඇය ඇද වැටීමෙන් බරපතල තුවාල ලබා ඇති අතර රෝහල් ගතකිරීමෙන් පසු මරණයට පත්ව තිබෙනවා.\nමෙම සේවිකාවගේ අනන්‍යතාව මෙතෙක් හෙළිකර නැහැ.\nසිද්ධිය පිළිබඳ උගන්ඩා ගුවන්ගමන් පාලක බලධාරීන් ද විශේෂ විමර්ශණයක් ආරම්භ කර තිබෙනවා.\nආරක්ෂිතව නතර කර තිබූ යානයේ හදිසි දොරටුව සේවිකාව අතින් විවෘත වීමෙන් අනතුර සිදුව ඇති බවටයි උගන්ඩා බලධාරීන් සිදුකළ මුලික විමර්ශණවලින් පසුව ප්‍රකාශකර ඇත්තේ.\nගුවන් සේවිකාවගේ මුහුණ පුරා සහ දණහිස්වල තුවාල රැසක් තිබු බව රෝහලේ වෛද්‍යවරුන් සඳහන් කර තිබෙනවා.\nරෝහලට රැගෙන එන විට ඇයගේ සිහි විසඥවී තිබුන ද ජීවිතය ආරක්ෂාවී තිබු බවයි ඔවුන් හෙළිකර ඇත්තේ.\nකෙසේවෙතත් රෝහල්ගත කිරීමෙන් ටික වේලාවකට පසු ගුවන් සේවිකාව මියගොස් තිබෙනවා.\nනවතා ඇති යානයක හදිසි දොරටුවෙන් ඇද වැටී මියයාමේ අනතුරු ඉතා දුලබ බවයි විදෙස් මාධ්‍ය වාර්තා පෙන්වා දෙන්නේ.",
       "URL": "https://www.hirunews.lk/186096/ගුවන්යානයකින්-ඇද-වැටී-ගුවන්-සේවිකාවක්-මරුට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=385"
}