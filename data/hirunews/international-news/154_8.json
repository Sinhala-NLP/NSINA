{
       "Source": "hirunews",
       "Timestamp": "Sunday, 08 November 2020 - 20:39",
       "Headline": "ලෝක බලවතාගේ වෙනස ගැන චීනය නිහඬයි",
       "News Content": "ඇමරිකානු නව ජනාධිපති ජෝ බයිඩ්න්ට රටවල් රැසකින් සුබපැතුම් එක්කර තිබෙනවා.\nඑරට 46 වන ජනාධිපතිවරයා ලෙස තේරී පත්වීමෙන් පසු පළමු වරට ඊයේ දිනයේදී ජාතිය අමතමින් නව ජනාධිපති ජෝ බයිඩ්න් ප්‍රකාශ කළේ විරුද්ධවාදීන් සතුරන් ලෙස සැළකීම නතර කළ යුතු බවටයි.\nඩිමොක්‍රටික් අපේක්ෂක ජෝ බයිඩ්න් ජයග්‍රහණය කරනු ලැබුවේ ඡන්ද පීඨ නියෝජිතයින් 538ක් අතරින් ප්‍රකාශිත ප්‍රතිඵල අනුව පීඨ නියෝජිතයින් 290ක් දිනාගනිමින්.\nඔහුගේ ජයග්‍රහණය පිළිබඳව බ්‍රිතාන්‍යය, ඉන්දියාව, ප්‍රංශය, ජර්මනිය, කැනඩාව, ඊශ්‍රායලය, ඉරානය යන රටවල් විසින් සුබපැතුම් එක් කර තිබෙනවා.\nකෙසේ වෙතත්, ඇමරිකාව සමඟ පසුගිය කාලයේදී විවිධ සංවාදාත්මක පුවත් මතු කළ චීනය තවමත් නව ජනාධිපතිවරයා සම්බන්ධයෙන් කිසිදු ප්‍රකාශයක් සිදු නොකිරීමද ජාත්‍යන්තරයේ කථාබහට ලක්වී ඇති කරුණක්.\nඑමෙන්ම ඇමරිකාවට අසල්වැසි රටක්  වන මෙක්සිකෝවේ ජනාධිපති  ඇන්ඩේරස් මැනුවෙල් නව ජනපතිට මෙතෙක් තම සුබපැතුම් එක් කර නොමැති අතර, ඔහු ප්‍රකාශ කර ඇත්තේ ඇමරිකානු ජනපතිවරණ ප්‍රතිඵල සම්බන්ධයෙන් ඩොනල්ඩ් ට්‍රම්ප් අධිකරණයේ නඩුවක් ගොනුකර ඇති හෙයින් තමන් සුබපැතීමට ඉක්මන් නොවන බවයි.",
       "URL": "https://www.hirunews.lk/254300/ලෝක-බලවතාගේ-වෙනස-ගැන-චීනය-නිහඬයි",
       "Category": "International News",
       "Parent URL": "https://www.hirunews.lk/international-news.php?pageID=154"
}