{
       "Source": "hirunews",
       "Timestamp": "Wednesday, 22 November 2017 - 17:57",
       "Headline": "ඔස්ට්‍රේලියාවේ ඇඩිලේඩි නුවරින් දුර්ලභ සත්වයෙක් මතුවෙයි",
       "News Content": "අතිශය දුර්ලභ සුදු පැහැති කිඹුලෙකු උතුරුදිග ඔස්ට්‍රේරලියාවේ ඇඩිලේඩි නුවර ගංගාවකදී සංචාරකයෙකුට හමුවී තිබෙනවා.\nපර්ල් යනුවෙන් නම් කෙරුනු  මෙම කිඹුලා හොඳින් වැඩුනු සත්වයෙකු බවටයි අනාවරණ කරගෙන ඇත්තේ.\nපසුගිය ඉරිදා දර්ශනය වු මෙම සත්වයා මීටර් 3 ක් පමණ දිගකින් යුක්ත බවට එම සංචාරකයා හෙළිකර තිබෙනවා.\nඔහු එම සුදු පැහැති කිඹුලාගේ ඡායාරූප කිහිපයක් ද ලබාගෙන අන්තර්ජලයට එක්කර තිබෙනවා.\nසිරුරේ ජාන විකෘතිතාවක් හේතුවෙන් මෙම කිඹුලා මෙලෙස සුදු පැහැයට ලක්ව ඇති බවටයි සත්ව විශේෂඥයන් විශ්වාසය පළකරන්නේ.\n2014 වසරේදී මරා දැමුනු මෙවැනිම සුදු පැහැති කිඹුලාගේ පැටවෙකු මෙලෙස දර්ශනය වන්නට ඇතැයි අදාළ ප්‍රදේශයේ ගම්වාසින් ප්‍රකාශකර තිබෙනවා.\nඔස්ට්‍රේලියාවේ ගංගා ආශ්‍රිතව ජීවත්වන කිඹුලන් විශාල ප්‍රමාණයක් අලු පැහැයෙන් හෝ කොළ පැහැයෙන් යුක්ත වනවා.\nඑහෙත් සුදු පැහැයෙන් යුත් මෙවැනි වැඩුනු සත්වයෙක් හමුවීම ඉතා දුර්ලභ අවස්ථාවක් ලෙසටයි ඔවුන් පෙන්වා දෙන්නේ.\nකුඩා කිඹුල් පැටවුන් මෙලෙස අසාමාන්‍ය පැහැයකින් යුක්තව සිටිය ද එවැනි සුදු පැහැයෙන් යුත් හොඳින් වැඩුනු කිඹුලෙකු හමුවීම දුර්ලභ සිද්ධියක් බව ඔස්ට්‍රේලියා සත්ව විශේෂඥයන් ප්‍රකාශකර තිබෙනවා.",
       "URL": "https://www.hirunews.lk/176672/ඔස්ට්‍රේලියාවේ-ඇඩිලේඩි-නුවරින්-දුර්ලභ-සත්වයෙක්-මතුවෙයි",
       "Category": "International News",
       "Parent URL": "https://www.hirunews.lk/international-news.php?pageID=419"
}