{
       "Source": "hirunews",
       "Timestamp": "Sunday, 28 July 2019 - 8:24",
       "Headline": "නිදහස් මැතිවරණයක් ඉල්ලා විරෝධතාවල නිරතවූ මොස්කව්වාසීන් දහසක් අත්අඩංගුවට",
       "News Content": "විපක්ෂ අපේක්ෂකයන්ගේ නම් ඡන්ද පත්‍රිකාවෙන් ඉවත් කිරීමට එරෙහිව රුසියාවේ මොස්කව් නගරවාසීන් ඊයේ සිදුකළ උද්ඝෝෂණයට පොලීසියෙන් දැඩි ප්‍රතිචාරයක් හිමිවී තිබෙනවා.\nනිදහස් සහ සාධාරණ මැතිවරණයක් ඉල්ලා 3500 කට අධික පිරිසක් මෙලෙස වීථිවලට රොක්ව සිටි අතර, පොලීසිය ඔවුනට බැටන් ප්‍රහාරයක් එල්ල කර ඇති බව සඳහන්.\nපසුව නීතිවිරෝධී එක්රැස්වීමක් ලෙස සළකා පුද්ගලයන් 1074 දෙනෙකු අත්අඩංගුවට ගත් බවයි මොස්කව් පොලීසිය උපුටා දක්වමින් රුසියානු ප්‍රවෘත්ති සේවා සඳහන් කළේ.",
       "URL": "https://www.hirunews.lk/221166/නිදහස්-මැතිවරණයක්-ඉල්ලා-විරෝධතාවල-නිරතවූ-මොස්කව්වාසීන්-දහසක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=248"
}