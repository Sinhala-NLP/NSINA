{
       "Source": "hirunews",
       "Timestamp": "Tuesday, 25 May 2021 - 12:50",
       "Headline": "ඉන්දියාවේ ෆේස්බුක් සහ ට්විටර් තහනම් වන ලකුණු",
       "News Content": "අන්තර්ගතය පාලනය කිරීමේ ආචාර ධර්ම පද්ධතිය බලාත්මක වීමත් සමඟ ඉන්දියාව තුල ෆේස්බුක් සහ ට්විටර් සමාජ මාධ්‍ය තහනමකට ලක්වීමේ අවදානමක් මතුව තිබෙනවා.\nරජයේ ඉල්ලීම පරිදි මෙම සමාජ මාධ්‍යයන්හි ඇතැම් පළ කිරීම් ඉවත් කිරීමට බලය පැවරෙන යාන්ත්‍රණයක් සකස් කිරීම සඳහා ලබාදී තිබූ මාස 03 ක කාල විරාමය අදින් අවසන් අවසන් වීමට නියමිතයි.\nඑහෙත්, ෆේස්බුක්, ට්විටර් හෝ ඉන්ස්ටර්ග්‍රෑම් යන සමාජ මාධ්‍ය කිසිවක් ඉන්දීය රජයේ එම ඉල්ලීමට මෙතෙක් ප්‍රතිචාර දක්වා නැහැ.\nමේ නිසා එම සමාජ මාධ්‍යයන්හි ඉන්දීය කාර්ය මණ්ඩල වලට එරෙහිව අපරාධ චෝදනා ගොනු කිරීමේ හැකියාවක් පවතින බව සඳහන්.\nපසුගියදා පැවති ගොවි විරෝධතාවේදී රජය අපහසුතාවට පත් කළ බවට ද මෙම සමාජ මාධ්‍ය වලට චෝදනා එල්ල වනවා.\nරජයේ ඉල්ලීම මත ඇතැම් පළ කිරීම් ඉවත් කළ ද එම සමාජ මාධ්‍ය අදහස් ප්‍රකාශ කිරීමේ නිදහස සීමා කිරීමට තමන් සූදානම් නොමැති බව ප්‍රකාශ කරනවා.\nෆේස්බුක් සහ ට්විටර් ඇතුළු සමාජ මාධ්‍ය වල ඇමෙරිකාවෙන් පිටත වැඩිම පරිශීලකයන් සිටින්නේ ඉන්දියාවේයි.",
       "URL": "https://www.hirunews.lk/272381/ඉන්දියාවේ-ෆේස්බුක්-සහ-ට්විටර්-තහනම්-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=114"
}