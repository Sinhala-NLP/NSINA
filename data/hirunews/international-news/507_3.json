{
       "Source": "hirunews",
       "Timestamp": "Sunday, 12 March 2017 - 13:02",
       "Headline": "ඉන්දියාවේ මාවෝවාදී ප්‍රහාරයකින් ආරක්ෂක භටයන් 12 දෙනෙකු ජීවිතක්ෂයට",
       "News Content": "ඉන්දියාවේ චටිස්ගාර් ප්‍රාන්තයේ සුක්මා ප්‍රදේශයේදී එල්ලවූ මාවෝවාදී සන්නද්ධ ප්‍රහාරයකින් ඉන්දීය මධ්‍යම අතිරේක පොලිස් බලකායේ භටයන් 12 දෙනෙකු ජීවිතක්ෂයට පත්ව තිබෙනවා.\nමාවෝවාදීන් සැඟවී එල්ල කළ ප්‍රහාරයෙන් පසු පොලිස් භටයන් සතුව තිබූ ගිනි අවි 10 ක් සහ ගුවන් විදුලි සන්නිවේදන යන්ත්‍රද පැහැරගෙන ගොස් ඇති බව සඳහන්.\nමෙම ආරක්ෂක භටයන් මෙහි ඉදිකිරීම් සිදුකරන කණ්ඩායම්වලට ආරක්ෂාව සැපයූ අයයි.\nසිද්ධියේදී තවත් පස්දෙනෙකු තුවාල ලබා ඇති අතර ඔවුන් රෝහල් ගතකිරීම සඳහා හෙලිකොප්ටර් යානයක්ද යොදා ගැනුනා.\nඉන්දීය ආරක්ෂක භටයන් මියයාම සම්බන්ධයෙන් අග්‍රාමාත්‍ය නරේන්ද්‍ර මෝදි ශෝකය පළ කර ඇති අතර ස්වදේශ කටයුතු අමාත්‍ය රාජ්නාත් සිංට එහි නිරීක්ෂණ චාරිකාවක නිරතවන ලෙසට දැනුම් දී තිබෙනවා.",
       "URL": "https://www.hirunews.lk/156655/ඉන්දියාවේ-මාවෝවාදී-ප්‍රහාරයකින්-ආරක්ෂක-භටයන්-12-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=507"
}