{
       "Source": "hirunews",
       "Timestamp": "Saturday, 20 January 2018 - 9:27",
       "Headline": "පුටින් අයිස් වතුරේ ගිලේ",
       "News Content": "ජේසුස් ක්‍රිස්තුස් වහන්සේ ජෝර්දාන ගංඟාවේ ගිලී බෞතීස්ම ලැබීම සිහිපත් කරමින් රුසියානු සත්‍ය ලබ්ධික ක්‍රිස්තියානුවන්ගේ චාරිත්‍රයක් ජනාධිපති ව්ලැදිමීර් පුටින් ඊයේ (19) ඉටු කළා.\nඒ, අයිස් වතුර පිරුණු ජලාශයක ගිලීමෙන්. රුසියාව පුරා ක්‍රිස්තු ලබ්ධිකයන් මෙම චාරිත්‍රය ඉටු කිරීමට එක්වුණා.\nසාමාන්‍ය ජනතාව අතර අසාමාන්‍ය කටයුතු කිරීම සම්බන්ධයෙන් ප්‍රසිද්ධියක් උසුලන රුසියානු නායකයා සයිබීරියාවේ අධි ශීත ජලාශවල මසුන් මැරීමේ නිරත වීම පිළිබදව ද රුසියානු මාධ්‍ය මගින් විශාල ප්‍රචාරයක් ලබාදී තිබෙනවා.\nඔහු කුඩා කල සිටම ජුඩෝ ශූරයෙකු වන අතර එම ක්‍රීඩාව ආදර්ශනය කිරීමට ද ඇතැම් විට එක්වනවා.",
       "URL": "https://www.hirunews.lk/181535/පුටින්-අයිස්-වතුරේ-ගිලේ",
       "Category": "International News",
       "Parent URL": "https://www.hirunews.lk/international-news.php?pageID=403"
}