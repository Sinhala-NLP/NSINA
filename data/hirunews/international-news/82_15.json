{
       "Source": "hirunews",
       "Timestamp": "Sunday, 07 November 2021 - 8:53",
       "Headline": "ඉරාක අගමැති ඩ්‍රෝන් ප්‍රහාරයකින් දිවි ගළවාගනී",
       "News Content": "පුපුරණ ද්‍රව්‍ය පැටවූ ඩ්‍රෝන යානයක් ඉරාක අගමැති මුස්තාෆා අල් කඩිමි ගේ බැග්ඩෑඩ් නුවර නිවහන ඉදිරිපිට අද අලුයම් කාලයේ පුපුරා ගොස් තිබෙනවා.\nකෙසේ නමුත් එහිදී අග්‍රාමාත්‍යවරයාට හානියක් සිදුව නොමැති බවයි වාර්තාවන්නේ.\nඉරාක ආරක්ෂක අංශ හැඳින්වූයේ මෙය ඉරාක අග්‍රාමාත්‍යවරයා ඝාතනය කිරීමේ ප්‍රයත්නයක් බවයි.\nකෙසේ නමුත් අග්‍රාමාත්‍ය කඩිමිගේ පෞද්ගලික ආරක්ෂකයන් ඇතුලු ආරක්ෂක හමුදා සාමාජිකයන් පිරිසක් මෙහිදී තුවාල ලබා තිබෙනවා.\nමෙම සිද්ධිය වාර්තාවන්නේ පසුගිය මාසයේ පැවති මහ මැතිවරණයේ ප්‍රතිඵලයට එරෙහිව බැග්ඩෑඩ් නුවර විරෝධතා රැසක් ක්‍රියාත්මක වීමෙන් අනතුරුවයි.\nමෙම ප්‍රහාරය සම්බන්ධයෙන් ට්විටර් සටහනක් තබමින් අගමැතිවරයා ප්‍රකාශකර ඇත්තේ බේරා ගැනීම පිළිබඳ දෙවියන්ට ස්තූතිවන්ත වන බවයි.\nතමා යහපත් සෞඛ්‍ය තත්වයෙන් පසුවන අතර යළිත් තම ජනතාව අතර ජීවත්ව සිටින බව ද ඔහු එම ට්විටර් සටහන මගින් ප්‍රකාශකර තිබෙනවා.",
       "URL": "https://www.hirunews.lk/287244/ඉරාක-අගමැති-ඩ්‍රෝන්-ප්‍රහාරයකින්-දිවි-ගළවාගනී",
       "Category": "International News",
       "Parent URL": "https://www.hirunews.lk/international-news.php?pageID=82"
}