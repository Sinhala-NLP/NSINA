{
       "Source": "hirunews",
       "Timestamp": "Sunday, 31 May 2020 - 13:39",
       "Headline": "මාධ්‍යවේදීන් වෙනුවට රොබෝවරුන් සේවයට",
       "News Content": "ලොව විශාලතම පරිගණක තාක්ෂණ ආයතනය වන මයික්‍රොසොෆ්ට් සිය වෙබ් අඩවියේ ප්‍රවෘත්ති සංස්කරණය කරන මාධ්‍යවේදීන් වෙනුවට රොබෝවරුන් යොදාගැනීමට සැරසෙනවා.\nඒ අනුව, මයික්‍රොසොෆ්්ට් - එම්.එස්.එන්. වෙබ් අඩවියේ කොන්ත්‍රාත් මාධ්‍යවේදීන් 50 දෙනෙකුට ලබන මාසය අවසානය වනවිට රැකියා අහිමිවනු ඇති බව සඳහන්.\nඅනෙකුත් තාක්ෂනික ආයතන මෙන් මයික්‍රොසොෆ්ට් ආයතනයද සිය වෙබ් අඩවියේ පළවන පුවත් සඳහා ප්‍රවෘත්ති ආයතනවලට ගෙවීම් සිදුකරනු ලබනවා.\nඑහෙත් එහි පළකළ යුතු ප්‍රවෘත්ති සහ ඒවා ඉදිරිපත් කළ යුතු ආකාරය තීරණය කරනු ලබන්නේ මාධ්‍යවේදීන් පිරිසක් විසින්.\nමයික්‍රොසොෆ්ට් ආයතනය සඳහන් කළේ නිරන්තර ඇගයීමකට අදාළව මෙලෙස රොබෝවරුන් සේවය සඳහා යොදාගන්නා අතර, එය කොවිඩ් 19 ගෝලීය වසංගතයට සම්බන්ධ තත්ත්වයක් නොවන බවයි.\nකෙසේ නමුත් රොබෝවරුන්ට තමන් මෙන් නිසි සංස්කරණ මාර්ගෝපදේශ පිළිපැදීමට හැකියාවක් නොමැති බව රැකියා අහිමිවන මයික්‍රොසොෆ්ට් මාධ්‍යවේදීන් පවසනවා.",
       "URL": "https://www.hirunews.lk/241938/මාධ්‍යවේදීන්-වෙනුවට-රොබෝවරුන්-සේවයට",
       "Category": "International News",
       "Parent URL": "https://www.hirunews.lk/international-news.php?pageID=180"
}