{
       "Source": "hirunews",
       "Timestamp": "Sunday, 28 February 2021 - 14:03",
       "Headline": "රොහින්ග්‍යා සරණාගතයන් 81ක් බේරාගැනේ",
       "News Content": "නීතිවිරෝධී ලෙස මියන්මාරයේ සිට පලා ආ රොහින්ග්‍යා සරණාගතයින් 81 දෙනෙකු ඉන්දීය වෙරළාරක්ෂක බලකාය මගින් මුදාගෙන තිබෙනවා.\nඑන්ජිම ක්‍රියා විරහිතවීම හේතුවෙන් දින හතරක කාලයක් මුහුදේ පාවෙමින් තිබියදී ඉන්දීය මුහුදු සීමාව ආසන්නයේදී සරණාගතයන් රැගත් යාත්‍රාව ඉන්දීය වෙරළාරක්ෂක බලකායේ යාත්‍රා දෙකක් යොදවා මුදාගෙන ඇති බවයි විදෙස් වාර්තා සඳහන් කළේ.\nයාත්‍රාවේ සිටි සරණාගතයින් 81 දෙනා අතරින් 23 දෙනෙකුම ළමයින්. මියගිය තවත් අටදෙනෙකුගේ සිරුරු යාත්‍රාවේ තිබී සොයාගෙන ඇති අතර, එක් අයෙකු අතුරුදන්ව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/263901/රොහින්ග්‍යා-සරණාගතයන්-81ක්-බේරාගැනේ",
       "Category": "International News",
       "Parent URL": "https://www.hirunews.lk/international-news.php?pageID=133"
}