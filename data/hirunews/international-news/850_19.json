{
       "Source": "hirunews",
       "Timestamp": "Saturday, 06 April 2013 - 9:00",
       "Headline": "නයිජීරියාවේ රිය අනතුරකින් 36 දෙනෙකු මිය යයි.",
       "News Content": "දකුණුදිග නයිජිරියාවේ ඉන්ධන බවුසරයක් සහ බස් රථයක් ගැටීමෙන් ඊයේ (05) සිදුවු මාරක රිය අනතුරකදී ළමයින් ඇතුළු පුද්ගලයන් 36 දෙනෙකු ජීවිතක්ෂයට පත්වුණා. අනතුරේ දී ඉන්ධන බවුසරයට ගිනි ඇවිලී පිපිරුණු බවයි විදෙස් වාර්තා සඳහන් කළේ. බස් රථයේ සිටි සියල්ලන්ම පාහේ මිය ගොස් ඇති අතර ඉන්ධන බවුසරයේ සිටි 4 දෙනෙකු ද ජීවිතක්ෂයට පත්වුණා. නයිජිරියාවේ මෙවැනි මාරක අනතුරු නිරන්තරයෙන් වාර්තා වන අතර මීට දින දෙකකට පෙර මධ්‍යම නයිජිරියාවේ බස් රථ දෙකක් මුහුණට මුහුණලා සිදුවූ අනතුරකදී පුද්ගලයින් 18 දෙනෙකු මිය ගියා.",
       "URL": "https://www.hirunews.lk/56645/නයිජීරියාවේ-රිය-අනතුරකින්-36-දෙනෙකු-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=850"
}