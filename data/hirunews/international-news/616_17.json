{
       "Source": "hirunews",
       "Timestamp": "Sunday, 03 July 2016 - 13:19",
       "Headline": "තවත් අයි එස් ප්‍රහාරයකින් 75 ක් මරුට",
       "News Content": "ඉරාකයේ බැග්ඩෑඩ් නුවර සිදුවු බෝම්බ පිපිරීම් දෙකකින් පුද්ගලයන් 75 දෙනෙකු මරණයට පත්වී තිබෙනවා.\nතවත් සියයකට වැඩි පිරිසක් තුවාල ලබා ඇති බවයි විදෙස් පුවත් සේවා සඳහන් කලේ.\nඅයි එස් ක්‍රියාකාරීන් මෙම බෝම්බ පිපිරවීම් සිදුකර ඇතැයි අනාවරණ වී තිබෙනවා.\nආපන ශාලාවක් සහ වෙළඳ සංකීර්ණයක් ඉලක්ක කර ගනිමින් බෝම්බ ප්‍රහාර එල්ලකර ඇතැයි සඳහන්.\nරාමසාන් උත්සව සමයේ වෙළඳසැල් වෙත පැමිණෙන ජනතාව ඉලක්ක කර ගනිමිමන් මෙම බෝම්බ පුපුරවා හැර ඇති බවටයි ඉරාක බලධාරීන් ප්‍රකාශ කලේ.\nඉරාක ආරක්ෂක අංශ විසින් පසුගියදා ෆලුජා නුවර අයි එස් ක්‍රියාකාරීන්ගෙන් අත්පත් කර ගැනීමෙන් පසුව එල්ලවු පළමු බෝම්බ ප්‍රහාරය මෙයයි.",
       "URL": "https://www.hirunews.lk/137075/තවත්-අයි-එස්-ප්‍රහාරයකින්-75-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=616"
}