{
       "Source": "hirunews",
       "Timestamp": "Thursday, 02 August 2018 - 10:59",
       "Headline": "මව විශ්‍රාම යන දිනයේ දුව සමග ගුවනින් ගිය ගමන",
       "News Content": "මව සමඟින් ඇයගේ අවසන් සේවා දිනයදා ගුවන් යානය පදවාගෙන ගිය දියණියක පිළිබඳ පුවතක් විදෙස් මාධ්‍ය වාර්තා කරනවා.\nපූජා චින්චන්කර් වූ මෙම මව එයාර් ඉන්දියා ගුවන් සේවයේ වසර 38ක් සේවය කළ අතර ඇයගේ සිහිනයක් වී තිබුණේ ගුවන් නියාමකවරියක් වූ ඇයගේ දියණිය සමඟින් අවසන් ගුවන් චාරිකාවේ නිරත වීමයි.\nකුඩා කළ සිටම පූජා විසින් ඇයගේ දියණිය වූ අෂ්රීටා හට ගුවන් නියාමකවරියක් වන්නැයි පවසා තිබුණු අතර එය සැබෑවක් කරමින් අෂ්රීටා එයාර් ඉන්දියා ගුවන් සමාගමට එක්වූයේ ඇයගේ මවද එහි ගුවන් සේවිකාවක් ලෙස සේවය කරන කාලවකවානුවේදී බවයි විදෙස් මාධ්‍ය වාර්තා කළේ.\nකෙසේ වෙතත් මෙම සිද්ධිය පිළිබඳව ට්විටර් ගිණුමේ සටහනක් පළකරමින් අයගේ දියණිය ප්‍රකාශ කර තිබුනේ තමාට මෙම අවස්ථාව ඉතාමත් සංවේදී මොහොතක් වූ බවත් ගුවන් යානයේ සියළු දෙනා ඇයගේ මවට අත්පොලසන් දී සුභපැතුම් එක්කර සිටීම ඉතාමත් සතුට දනවන කාරණයක් වූ බවයි.\nඑමෙන්ම තමන්ගේ මව අවසන් කළ සේවයේ අභිමානය රැකීමට ඇය හැකි උපරිමයෙන් කටයුතු කරන බවයි අෂ්රීටා වැඩිදුරටත් එහි සඳහන් කර තිබෙන්නේ.\nrnrn\nrnrn",
       "URL": "https://www.hirunews.lk/196604/මව-විශ්‍රාම-යන-දිනයේ-දුව-සමග-ගුවනින්-ගිය-ගමන",
       "Category": "International News",
       "Parent URL": "https://www.hirunews.lk/international-news.php?pageID=346"
}