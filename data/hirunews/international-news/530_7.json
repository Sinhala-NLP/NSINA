{
       "Source": "hirunews",
       "Timestamp": "Sunday, 15 January 2017 - 10:21",
       "Headline": "ඊශ්‍රායල - පලස්තීන සාම සමුළුවක් පැරිසියේදී ඇරඹේ",
       "News Content": "බිඳ වැටී ඇති ඊශ්‍රායල - පලස්තීන සාම සාකච්ඡා යළි ආරම්භ කිරීමේ අරමුණින් ජාත්‍යන්තර සමුළුවක් ප්‍රංශයේ පැරිස් අගනුවරදී අද ආරම්භ වනවා.\nඒ සඳහා ලොව රටවල් 70 ක නියෝජිතයන් සහභාගිවන අතර ඔවුන් පලස්තීන අර්බුදයට රටවල් දෙකක විසඳුම අනුමත කරන අයයි.\nපලස්තීනුවන් මෙම සාම සමුළුව පිළිබඳ ප්‍රසාදය පළ කළද ඊශ්‍රායලය කියා සිටින්නේ එය තමන්ට එරෙහිව ජාත්‍යන්තර බලවේග එක්රැස් කිරීමක් ලෙසයි.\nකෙසේ නමුත් පලස්තීන හෝ ඊශ්‍රායල නියෝජිතයන් සමුළුවට සහභාගිවන්නේ නැහැ.\nසමුළුවේ තීරණ දැනුම්දීම සඳහා පමණක් ඔවුන් එහි කැඳවා තිබෙනවා.\nඊශ්‍රායලය සහ පලස්තීනුවන් අතර අවසන් වරට පැවති ඍජු සාකච්ඡා බිඳ වැටුනේ 2014 වසරේදියි.",
       "URL": "https://www.hirunews.lk/152085/ඊශ්‍රායල-පලස්තීන-සාම-සමුළුවක්-පැරිසියේදී-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=530"
}