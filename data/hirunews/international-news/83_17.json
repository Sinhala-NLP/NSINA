{
       "Source": "hirunews",
       "Timestamp": "Monday, 01 November 2021 - 14:38",
       "Headline": "චීන ප්‍රහාරක යානා අටක් තායිවාන ගුවනට",
       "News Content": "තයිවානයේ ගුවන් ආරක්ෂක කලාපයට චීන ප්‍රහාරක යානා 8 ක් ඇතුළු වී තිබෙනවා.\nඊයේ දිනයේ මෙම යානා තායිවාන ගුවන් කලාපයට ඇතුලුවී ඇති අතර, පසුගිය ඔක්තෝම්බර් මාසය තුළ පමණක් චීන ප්‍රහාරක යානා තායිවාන ගුවන ආක්‍රමණය කළ හයවන අවස්ථාව මෙය බවයි විදෙස් වාර්තා සඳහන් කළේ.\nමෙම වසරේ ඔක්තෝම්බර් මාසය තෙක් කාලය තුළ පමණක් තායිවාන ගුවන් සීමාවට ඇතුළු වී ඇති චීන හමුදා යානා සංඛ්‍යාව 680කට අධික බව ද තායිවාන ජාතික අමාත්‍යාංශය ප්‍රකාශ කර තිබෙනවා.\nචීනය, තායිවානය තම රටේ වෙන් වූ ප්‍රාන්තයක් ලෙසයි සලකනු ලබන්නේ.",
       "URL": "https://www.hirunews.lk/286684/චීන-ප්‍රහාරක-යානා-අටක්-තායිවාන-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=83"
}