{
       "Source": "hirunews",
       "Timestamp": "Saturday, 11 January 2020 - 10:05",
       "Headline": "ඉරානය වරද පිළිගනී",
       "News Content": "පුද්ගලයන් 176 දෙනෙකු මරුමුවට පත් කරමින් ටෙහෙරාන් නුවර ආසන්නයට කඩා වැටුණු යුක්රේන ගුවන් යානයට ප්‍රහාර එල්ල කරනු ලැබුවේ අත්වැරදීමකින් බවට ඉරාන හමුදාව පිළිගෙන තිබෙනවා.\nඅදාළ ප්‍රහාරය සම්බන්ධයෙන් වගකිව යුතු පුද්ගලයන්ට තම රජය වගවන බවයි එරට රාජ්‍ය රූපවාහිනිය වාර්තා කර ඇත්තේ.\nකෙසේ වෙතත්, යුක්රේන ගුවන් යානා අනතුරට තමන් කිසිදු සම්බන්ධතාවක් නොමැති බවට ඉරානය මීට පෙර ප්‍රකාශ කර තිබුණා.\nඉරාන ජනාධිපති හසන් රවුහානි මේ සම්බන්ධයෙන් ට්විටර් පණිවුඩයක් නිකුත් කරමින් පෙන්වා දී ඇත්තේ මෙම විනාශකාරී වැරැද්ද සම්බන්ධයෙන් දැඩි ලෙස කණගාටු වන බවයි.\nඑසේම ගුවන් අනතුරෙන් ජීවිතක්ෂයට පත්වූ පුද්ගලයින්ගේ පවුල් වෙත සිය ශෝකය පළ කරන බව ද එම ටිවිටර් පණිවුඩයේ තවදුරටත් සඳහන්.",
       "URL": "https://www.hirunews.lk/232046/ඉරානය-වරද-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=208"
}