{
       "Source": "hirunews",
       "Timestamp": "Sunday, 06 August 2017 - 14:30",
       "Headline": "උතුරු කොරියාව සමඟ සංවාදයක් අවශ්‍ය බව චීනය කියයි",
       "News Content": "උතුරු කොරියාවේ මිසයිල අත්හදාබැලීම්වලට ප්‍රතිචාර ලෙස සම්බාධක පැනවුවද ගැටළුවට දීර්ඝකාලීන විසඳුමක් ලෙස ඔවුන් සමග සංවාදයක් අවශ්‍ය බව චීනය අවධාරණය කරනවා.\nඋතුරු කොරියාවට එරෙහි දැඩි සම්බාධක පැනවීමට එක්සත් ජාතීන්ගේ ආරක්ෂක මණ්ඩලය ඊයේ පියවර ගත් අතර, එම පියවර උතුරු කොරියාවේ  ප්‍රධානතම රාජ්‍ය තාන්ත්‍රික සහකරු වන චීනයද නිෂේධ බලය යොදා නතර කළේ නැහැ.\nඒ සම්බන්ධයෙන් අදහස් දැක්වූ චීන විදේශ අමාත්‍ය වෑන්ග් - යී සඳහන් කළේ උතුරු කොරියානු අර්බුදය දැන් තීරණාත්මක අදියරකට පැමිණ ඇති බවයි.\nඅර්බුදය උත්සන්න වීම වැළැක්වීම සඳහා සාමකාමී රාජ්‍යතන්ත්‍රකි පියවරද අත්‍යවශ්‍ය බව චීන විදේශ අමාත්‍යවරයා කියා සිටියා.",
       "URL": "https://www.hirunews.lk/167764/උතුරු-කොරියාව-සමඟ-සංවාදයක්-අවශ්‍ය-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=453"
}