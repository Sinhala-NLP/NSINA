{
       "Source": "hirunews",
       "Timestamp": "Wednesday, 27 July 2016 - 16:25",
       "Headline": "දැවැන්ත පිපිරීමකින් සිරියාව සෙලවෙයි",
       "News Content": "ඊසානදිග සිරියාවේ කුර්දි පාලන ප්‍රදේශයක බෝම්බ පිපිරීමක් සිදුව තිබෙනවා.\nමෙම බෝම්බ පිපිරීමෙන් පුද්ගලයන් 44 දෙනෙකු මරණයට පත්ව ඇති බවයි විදෙස් පුවත් සේවා සඳහන් කලේ.\nකුර්දි හමුදා මුලස්ථානයකට පැමිණි පුපුරන ද්‍රව්‍ය රැගත් ලොරියක් මෙම පිපිරවීම සිදුකර ඇතැයි අනාවරණ වී තිබෙනවා.\nඅයි එස් සංවිධානය ප්‍රකාශකර ඇත්තේ තමන් මෙම ප්‍රහාරය පිටුපස සිටින බවයි.\nතුර්කි දේශසීමාව ආසන්න ප්‍රදේශයක සිදුව ඇති මෙම පිපිරීමෙන් මියගිය සංඛ්‍යාව තවත් ඉහළ යාහැකි බව සිරියානු බලධාරීන් ප්‍රකාශකර තිබෙනවා.",
       "URL": "https://www.hirunews.lk/139147/දැවැන්ත-පිපිරීමකින්-සිරියාව-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=607"
}