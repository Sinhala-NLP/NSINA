{
       "Source": "hirunews",
       "Timestamp": "Saturday, 21 August 2021 - 13:46",
       "Headline": "වසා දමා ඇති නගර විවෘත කරන්නැ යි ඔස්ට්‍රේලියාවේ විරෝධතා",
       "News Content": "කොරෝනා වෛරසය පැතිර යාම හේතුවෙන් මේ වන විට වසා දමා ඇති නගර විවෘත කරන ලෙස ඉල්ලමින් ඔස්ට්‍රේලියාවේ මෙල්බර්න් සහ සිඩ්නි නගරවල ජනතාව විරෝධතා දියත් කර තිබෙනවා.\nවිරෝධතා විසුරුවා හැරීම සඳහා පොලිසිය ගම්මිරිස් ප්‍රහාර එල්ල කර ඇති බවයි විදෙස් මාධ්‍ය වාර්තා සඳහන් කළේ.\nඑසේ ම එක් විරෝධතාකරුවෙකුට ඇමරිකානු ඩොලර් 3600ක දඩ මුදලක් නියම කිරීමට ද එරට බලධාරීන් තීරණය කර ඇති බවයි වාර්තා වන්නේ.\nඅදාළ නගර දෙක මාස දෙකක් මුළුල්ලේ වසා දමා ඇති අතර සිඩ්නි නුවර තුළ පමණක් මිලියන 5කට ආසන්න ජනතාවක් සිර වී සිටින බවයි විදෙස් මාධ්‍ය වාර්තා සදහන් කළේ.\nමේ අතර, ඔස්ට්‍රේලියාවේ සිඩ්නි නගරයෙන් පමණක් අද ඩෙල්ටා ආසාදිතයින් 894ක් හඳුනාගෙන තිබෙනවා.",
       "URL": "https://www.hirunews.lk/280255/වසා-දමා-ඇති-නගර-විවෘත-කරන්නැ-යි-ඔස්ට්‍රේලියාවේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=99"
}