{
       "Source": "hirunews",
       "Timestamp": "Sunday, 15 September 2013 - 12:49",
       "Headline": "සිරියානු රසායනික අවි ගිවිසුමට ජාත්‍යන්තර සහය.",
       "News Content": "සිරියාවෙන් රසායනික අවි තුරන් කිරීම සඳහා ඇතිවූ එකඟතාව පිළිබඳ ජනාධිපති බැරැක් ඔබාමා ප්‍රසාදය පළ කළා. ජිනීවා නුවර පැවති සාකච්ඡාවලින් අනතුරුව මෙම එකඟතාව ඇතිවූයේ ඇමරිකාව සහ රුසියාව අතරයි. කෙසේ නමුත් ගිවිසුමට පටහැනිව කටයුතු නොකරන ලෙස ඇමරිකානු ජනාධිපතිවරයා සිරියාවට අනතුරු ඇඟවීමක්ද කළා. එසේ නොවුනහොත් ක්‍රියාත්මක වීමට ඇමරිකාව සූදානම් බවයි ඔහු කියා සිටියේ.\nසිරියාවට ප්‍රහාරයක් එල්ලවීමේ අවදානම තුරන් කරමින් ඇතිවූ එකඟතාව සම්බන්ධීකරණය කළේ රුසියාව විසින්. මීට බ්‍රිතාන්‍යය සහ චීනයද තම සහය පළ කර තිබෙනවා. පසුගිය අගෝස්තු 21 වැනිදා දමස්කස් නුවරදී එල්ලවූ රසායනික අවි ප්‍රහාරයෙන් අනතුරුවයි සිරියාවට එරෙහි ප්‍රහාරයක් සඳහා ඇමරිකාව සූදානම් වූයේ. කෙසේ නමුත් රසායනික අවි ප්‍රහාරය සිය හමුදාව විසින් එල්ල නොකළ අතර කැරළිකරුවන් ඒ සඳහා වගකිවයුතු බව සිරියානු ජනාධිපති අසාද් කියා සිටියා.",
       "URL": "https://www.hirunews.lk/67240/සිරියානු-රසායනික-අවි-ගිවිසුමට-ජාත්‍යන්තර-සහය",
       "Category": "International News",
       "Parent URL": "https://www.hirunews.lk/international-news.php?pageID=803"
}