{
       "Source": "hirunews",
       "Timestamp": "Monday, 10 February 2020 - 7:04",
       "Headline": "සියාරා සුළි කුණාටුවෙන් යුරෝපයට බලපෑම්",
       "News Content": "සියාරා සුළි කුණාටුව හේතුවෙන් යුරෝපයේ රටවල් රැසකට අනතුරු ඇඟවීම් නිකුත් කර තිබෙනවා. අයර්ලන්තය, ප්‍රංශය, බෙල්ජියම, ස්විට්සර්ලන්තය, නෙදර්ලනත්ය, ජර්මනිය, ලක්සම්බර්ග් සහ ස්කැන්ඩේනේවියා යන රටවලට මෙම සුලි කුණාටුවේ බලපෑමෙන් අධික වර්ෂාවක් සහ තද සුළං පවතින බවයි විදෙස් වාර්තා සඳහන් කළේ.\nපවතින අයහපත් කාලගුණය හේතුවෙන් අයර්ලන්තයේ නිවාස සහ ව්‍යාපාරික ස්ථාන 14,000 කට විදුලිය ඇන හිට තිබෙනවා.\nප්‍රංශයේ නෝමෑන්ඩ්, ලොරේන් ඇතුලු ප්‍රාන්ත 42 කට මෙන්ම ජර්මනිය, බෙල්ජියම සහ නෙදර්ලන්තයේ ගුවන් ගමන් සිය ගණනක් මේ හේතුවෙන් අවලංගු වී ඇති බවයි විදෙස් මාධ්‍ය වාර්තා ප්‍රකාශ කළේ.\nමෙම ගුවන් තොටුපල අතරට ෆ්‍රැන්ක්ෆර්ට්, බ්‍රසල්ස් සහ ඇම්ස්ටර්ඩෑම් ගුවන් තොටුපලද ඇතුළත්.",
       "URL": "https://www.hirunews.lk/234084/සියාරා-සුළි-කුණාටුවෙන්-යුරෝපයට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=200"
}