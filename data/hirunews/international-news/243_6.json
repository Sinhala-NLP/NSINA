{
       "Source": "hirunews",
       "Timestamp": "Sunday, 25 August 2019 - 8:35",
       "Headline": "G7 සමුළුවට ලෝක නායකයින් ප්‍රංශයට රැස්වේ",
       "News Content": "වෙළඳ යුද්ධය සහ ගෝලීය ආර්ථිකයේ පසුබෑම මැද ලොව ධනවත්ම රටවල නායකයන් ජී හත සමුළුව සඳහා දැන් ප්‍රංශයේ වෙරළාසන්න බියරිට්ස් නගරයට රැස්වී සිටිනවා.\nමෙම සමුළුවේදී බ්‍රිතාන්‍යයේ නව අගමැති බොරිස් ජොන්සන්, ජනපති ට්‍රම්ප් සමඟ යළි සාකච්ඡාවක නිරතවීමට නියමිතයි.\nමෙවර G7 සමුළුවේ සත්කාරක රට වන ප්‍රංශයේ ජනාධිපති එම්මානුවෙල් මැක්රොන් ජනපති ට්‍රම්ප් ඊයේ පැමිණි විගස කළින් සැළසුම් නොකළ පැය දෙකක දිවා භෝජන සංග්‍රහයක් සංවිධාන කර තිබෙනවා.\nඑය ලෝක නායකයන්ගේ එකමුතුකම සහ සහෝදරත්වය පිළිබඳ පරීක්ෂාවක් ලෙසයි යුරෝපා සංගමයේ සභාපති ඩොනල්ඩ් ටස්ක් ප්‍රකාශ කළේ.\nඅද සිට ඔවුන් ගෝලීය ආර්ථිකය සහ කාලගුණ වෙනස ඇතුලූ විෂයන් පිළිබඳව පුළුල් සංවාදයක නිරතවනු ඇති.\nඑමෙන්ම ධනවාදී රටවල නායක සමුළුවට එරෙහි විරෝධතාකරුවන් විසුරුවා හැරීමට ප්‍රංශ පොලීසිය ඊයේ කඳුළු ගෑස් ප්‍රහාරයක් එල්ල කළා.",
       "URL": "https://www.hirunews.lk/222901/g7-සමුළුවට-ලෝක-නායකයින්-ප්‍රංශයට-රැස්වේ",
       "Category": "International News",
       "Parent URL": "https://www.hirunews.lk/international-news.php?pageID=243"
}