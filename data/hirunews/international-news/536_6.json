{
       "Source": "hirunews",
       "Timestamp": "Tuesday, 03 January 2017 - 13:26",
       "Headline": "දූෂණ චෝදනා ගැන ඊශ්‍රායල අගමැතිගෙන් පොලීසිය ප්‍රශ්න කරයි",
       "News Content": "ව්‍යාපාරිකයන්ගෙන් සන්තෝෂම් ලබා ගැනීමේ චෝදනා පිළිබඳව ඊශ්‍රායල අගමැති බෙන්ජමින් නෙතන්යාහුගෙන් එරට පොලීසිය ප්‍රශ්න කර තිබෙනවා.\nජෙරුසුලමේ පිහිටි ඊශ්‍රායල අගමැතිවරයාගේ නිවසේදී ඊයේ මෙම ප්‍රශ්න කිරීම පැය 3කට අධික කාලයක් පැවැති බවයි විදෙස් වාර්තා සදහන් කළේ.\nඊශ්‍රායල අගමැතිවරයා ඊට පෙර ප්‍රකාශ කළේ තමා කිසිදු අයථා ක්‍රියාවක් සිදුනොකළ බවයි.\nකෙසේ නමුත්, ඊශ්‍රායලයේ ධනවත් ව්‍යාපාරිකයින් මෙන්ම විදේශීය ආයෝජකයන් ඩොලර් දස දහස් ගණන් වටිනා ත්‍යාග අගමැතිවරයා වෙත පිරිනමා ඇති බවට චෝදනා එල්ල වුණා.\nඒ පිළිබඳ පරීක්ෂණ අපරාධ පරීක්ෂණයක් ලෙස පවත්වාගෙන යාම පිළිබදව ද අවධානය යොමු වී ඇති බවයි ඊශ්‍රායල නීතිපතිවරයා සඳහන් කළේ.",
       "URL": "https://www.hirunews.lk/151166/දූෂණ-චෝදනා-ගැන-ඊශ්‍රායල-අගමැතිගෙන්-පොලීසිය-ප්‍රශ්න-කරයි",
       "Category": "International News",
       "Parent URL": "https://www.hirunews.lk/international-news.php?pageID=536"
}