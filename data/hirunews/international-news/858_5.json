{
       "Source": "hirunews",
       "Timestamp": "Thursday, 07 March 2013 - 19:51",
       "Headline": "චාවේස්ගෙන් පසු වෙනිසියුලාව ගැන ඔබාමා කියයි.",
       "News Content": "විප්ලවීය වාමාංශික නායකයෙකු ලෙස සැලකෙන වෙනිසියුලානු ජනපති හියුගෝ චාවේස්ගේ මරණය එරටට නව පරිච්ඡේදයක් ගෙන එනු ඇති බව ඇමරිකානු ජනාධිපති බැරක් ඔබාමා පවසනවා. කෙසේ වෙතත්, එක්සත් ජාතීන්ගේ ආරක්ෂක කවුන්සිලයේ සාමාජිකයන් මිනිත්තුවක නිහඬතාවයක් රකිමින් හියුගෝ චාවේස්ට අද (07) සිය ගෞරවය පළ කළා.\nමේ අතර, ස්ථිර වශයෙන්ම සිය කටයුතුවලට බාධා කළහොත් ඇමරිකාවට න්‍යෂ්ටික ප්‍රහාරයක් එල්ල කරන බව උතුරු කොරියාව පවසනවා. එක්සත් ජාතීන්ගේ ආරක්ෂක මණ්ඩලය තුළ උතුරු කොරියාව සම්බන්ධයෙන් විශේෂ සාකච්ජාවක් පැවැත්වෙන අතරතුරයි ඔවුන් මෙම ප්‍රකාශය කර ඇත්තේ.",
       "URL": "https://www.hirunews.lk/54762/චාවේස්ගෙන්-පසු-වෙනිසියුලාව-ගැන-ඔබාමා-කියයි",
       "Category": "International News",
       "Parent URL": "https://www.hirunews.lk/international-news.php?pageID=858"
}