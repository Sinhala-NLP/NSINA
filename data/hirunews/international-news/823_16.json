{
       "Source": "hirunews",
       "Timestamp": "Thursday, 11 July 2013 - 16:30",
       "Headline": "කැනඩා දුම්රිය අනතුරෙන් අතුරුදන්වූවන් මියගිය බවට සැකයක්.",
       "News Content": "කැනඩාවේ - ක්විබෙක් ප්‍රාන්තයේ ලැක් - මෙගැන්ටික් නගරයේ ඉන්ධන රැගත් දුම්රියක් පීලිපැනීමෙන් සිදුවු අනතුරත් සමග ඇතිවු පිපිරීමෙන් අතුරුදන් වූ පුද්ගලයන් මියගොස් ඇති බවට එරට ආරක්ෂක අංශ සැක පළ කරනවා. පසුගිය සෙනසුරාදා සිදුවු මෙම දුම්රිය අනතුරෙන් පුද්ගලයින් 20 දෙනෙකු ජීවිතක්ෂයට පත්වු අතර, තිස් දෙදෙනෙකු අතුරුදන් වී ඇති බවටයි ඔවුන්ගේ ඥාතීන් ආරක්ෂක අංශ වෙත දැනුම් දී තිබුණේ. සිද්ධියෙන් ගොඩනැගිලි 30 කට අලාභ හානි සිදුවූ අතර, මෙම දුම්රිය අනතුරට හේතුව තවමත් අනාවරණය වී නැහැ.",
       "URL": "https://www.hirunews.lk/62814/කැනඩා-දුම්රිය-අනතුරෙන්-අතුරුදන්වූවන්-මියගිය-බවට-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=823"
}