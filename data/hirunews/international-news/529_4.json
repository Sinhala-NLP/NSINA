{
       "Source": "hirunews",
       "Timestamp": "Tuesday, 17 January 2017 - 13:48",
       "Headline": "යුරෝපයට ට්‍රම්ප්ගේ උපදෙස් අනවශ්‍ය බවට ප්‍රංශයෙන් ප්‍රකාශයක්",
       "News Content": "යුරෝපයේ රටවල්වලට වෙනස් කිසිවෙකුගේ උපදෙස් අවශ්‍ය නොවන බව ප්‍රංශය ප්‍රකාශ කර තිබෙනවා.\nප්‍රංශ ජනාධිපති ෆ‍්‍රාන්සුවා හොලන්ඩ් මේ බව කියා සිටියේ පසුගියදා ඇමරිකාවේ නව ජනාධිපති ඩොනල්ඩ් ට්‍රම්ප් සිදුකළ ප්‍රකාශයකට පිලිතුරු ලෙසයි.\nඔහු මීට පෙර කියා සිටියේ ජර්මනිය සංක්‍රමණිකයන් සම්බන්ධයෙන් අනුගමනය කරන ප්‍රතිපත්ති නිවැරදි නොවන බවයි.\nමේ සම්බන්ධයෙන් ජර්මන් චාන්සලර් ඇන්ජලා මර්කල් ද අදහස් පළ කර තිබෙනවා.\nඇය කියා සිටියේ සංක්‍රමණිකයන් සම්බන්ධයෙන් නිසි තීන්දු ගැනීම යුරෝපා කවුන්සිලය සතු රාජකාරියක් බවයි.\nඩොනල්ඩ් ට්‍රම්ප්ගේ මෙම ප්‍රකාශ සම්බන්ධයෙන් ඇමරිකානු රාජ්‍ය ලේකම් ජෝන් කෙරී, වෙබ් අඩවියකට ප්‍රකාශ කර ඇත්තේ වෙනත් වෙනත් රටක දේශපාලනික කරුණු සදහා මැදිහත් විම සුදුසු ක්‍රියාවක් නොවන බවයි.",
       "URL": "https://www.hirunews.lk/152241/යුරෝපයට-ට්‍රම්ප්ගේ-උපදෙස්-අනවශ්‍ය-බවට-ප්‍රංශයෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=529"
}