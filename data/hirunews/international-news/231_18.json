{
       "Source": "hirunews",
       "Timestamp": "Monday, 14 October 2019 - 12:56",
       "Headline": "සුළං සුළං නිසා හානි වූ ජපානයට සහන සේවකයින් ලක්ෂයකට වැඩි පිරිසක්",
       "News Content": "දශක ගණනාවකට පසු ජපානයට බලපෑ දරුණුතම සුළි කුණාටුව වන හගිබිස් චන්ඩ මාරුතයෙන් සිදුවූ හානිය යථා තත්ත්වයට පත් කරගැනීම සඳහා සහන සේවකයින් එක්ලක්ෂ දස දහසකට වැඩි පිරිසක් යොදවා තිබෙනවා.\nමේ වනවිට සුළි කුණාටුවෙන් මියගිය පුද්ගලයින්ගේ සංඛ්‍යාව 35 ඉක්මවා ඇති අතර, තවත් 15 දෙනෙකු පමණ අතුරුදන්ව ඇති බවයි විදෙස් මාධ්‍ය වාර්තා කළේ.\nජපානයේ පැවැත්වෙන රග්බි ලෝක කුසලාන තරගාවලියටද සුළි කුණාටුවෙන් බලපෑම් එල්ලවූ නමුත් ස්කොට්ලන්තය සමඟ ඊයේ පැවති තරගය ජයගත් ජපානය තරගාවලියේ අර්ධ අවසන් පූර්ව වටයකට පිවිසුණේ රග්බි ලෝක කුසලාන ඉතිහාසයේ අර්ධ අවසන් පූර්ව වටයකට තේරී පත්වූ පළමු ආසියානු රට බවට පත්වෙමින්.\nකෙසේ වෙතත් සුළි කුණාටුවේ බලපෑමෙන් නිවාස 92,000 කට පමණ මේ වනවිට විදුලිය විසන්ධිවී තිබෙනවා.",
       "URL": "https://www.hirunews.lk/226227/සුළං-සුළං-නිසා-හානි-වූ-ජපානයට-සහන-සේවකයින්-ලක්ෂයකට-වැඩි-පිරිසක්",
       "Category": "International News",
       "Parent URL": "https://www.hirunews.lk/international-news.php?pageID=231"
}