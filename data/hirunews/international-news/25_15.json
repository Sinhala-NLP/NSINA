{
       "Source": "hirunews",
       "Timestamp": "Friday, 28 October 2022 - 11:16",
       "Headline": "උතුරු කොරියාව කෙටි දුර බැලස්ටික් මිසයිල දෙකක් අත්හදා බලයි",
       "News Content": "උතුරු කොරියාව කෙටි දුර බැලස්ටික් මිසයිල දෙකක් කොරියානු අර්ධද්වීපයේ නැගෙනහිර වෙරළේ දී අත්හදා බලා තිබෙනවා.\nමෙලෙස ඔවුන් මෙම මිසයිල අත්හදාබැලීම සිදු කර ඇත්තේ, දකුණු කොරියාව මීට සති දෙකකට පෙර ආරම්භ කළ යුද අභ්‍යාසවලට ප්‍රතිචාර දැක්වීමක් ලෙසයි.\nමේ සම්බන්ධයෙන් ප්‍රතිචාර දක්වමින් ඇමරිකා එක්සත් ජනපදය ප්‍රකාශ කර ඇත්තේ කොරියානු අර්ධද්වීපයේ සිදු කරන නිරීක්ෂණ මේ වන විට ඉහළ දමා ඇති බවයි.\nඑසේම උතුරු කොරියාවේ මෙම මිසයිල අත්හදා බැලීම තම මිතුරා වන දකුණු කොරියාවට දැඩි තර්ජනයක් නොවන බව ද ඇමරිකාව පවසනවා.",
       "URL": "https://www.hirunews.lk/319032/උතුරු-කොරියාව-කෙටි-දුර-බැලස්ටික්-මිසයිල-දෙකක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=25"
}