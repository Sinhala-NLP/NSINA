{
       "Source": "hirunews",
       "Timestamp": "Sunday, 05 May 2019 - 14:18",
       "Headline": "පාකිස්ථාන මහබැංකු අධිපති ධුරය IMF නිලධාරියෙකුට",
       "News Content": "අන්තර්ජාතික මූල්‍ය අරමුදලේ ආර්ථික විද්‍යාඥයෙකු ලෙස කටයුතු කළ පාකිස්ථාන ජාතික ආචාර්ය රීසා බකීර් එරට මහ බැංකු අධිපතිවරයා ලෙස අග්‍රාමාත්‍ය ඉම්රාන් ඛාන් විසින් පත් කර තිබෙනවා.\nඒ, පාකිස්ථානය ජාත්‍යන්තර මූල්‍ය අරමුදලෙන් විශාල සහන ණය මුදලක් ඉල්ලා ඇති අවස්ථාවකයි.\nඒ සම්බන්ධයෙන් සාකච්ඡා කිරීම සඳහා අයි.එම්.එෆ්. නියෝජිතයන් පිරිසක් පසුගියදා පාකිස්ථානයේ සංචාරයකද නිරතවුණා.\nදැන් පාකිස්ථාන මහ බැංකු අධිපතිවරයා ලෙස පත් කර ඇති ආචාර්ය බකීර්, හාවඩ් සහ බර්ක්ලේ  විශ්වවිද්‍යාලවල අධ්‍යාපනය හදාරාඇති අතර, 2000 වසරේ සිට ජාත්‍යන්තර මූල්‍ය අරමුදල වෙනුවෙන් සේවය කරනවා.\nපාකිස්ථාන මහ බැංකු අධිපතිවරයා ලෙස පත් කිරීමට පෙර ඔහු ඊජිප්තුවේ ජ්‍යෙෂ්ඨ අයි.එම්. එෆ්. නේවාසික නියෝජිතයා ලෙස කටයුතු කළා.",
       "URL": "https://www.hirunews.lk/215790/පාකිස්ථාන-මහබැංකු-අධිපති-ධුරය-imf-නිලධාරියෙකුට",
       "Category": "International News",
       "Parent URL": "https://www.hirunews.lk/international-news.php?pageID=269"
}