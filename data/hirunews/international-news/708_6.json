{
       "Source": "hirunews",
       "Timestamp": "Saturday, 29 August 2015 - 13:15",
       "Headline": "ලිබියානු සාම සාකච්ඡා ලබන සතියේ ජිනිවා හිදී ඇරඹේ",
       "News Content": "ලිබියාවේ සාමය උදෙසා නව සාකච්ඡා වටයක් ලබන සතියේ ජිනිවා නුවර දී ආරම්භ වනවා. එක්සත් ජාතීන්ගේ සංවිධානය මේ බව නිවේදනය කළේ මොරොක්කෝවේ ස්කිරාට් නුවර පැවැති මූලික වටයේ සාකච්ඡාවකින් අනතුරුවයි.\n2011 වසරේදී මුවම්මර් අල් ගඩාෆි බලයෙන් පහ කිරීමෙන් අනතුරුව ලිබියාවේ පාර්ලිමේන්තු දෙකක් ක්‍රියාත්මක වන අතර රට තුළ බෙදීමක් දැකිය හැකියි.\nසැප්තැම්බර් 3 වන දා සහ 4 වන දා ජිනිවා නුවර පැවැත්වෙන සාකච්ඡාවලදී ලිබියාවේ ප්‍රතිවාදී කණ්ඩායම් අතර දේශපාලන එකඟතා ගිවිසුමක් සකස් කිරීමට නියමිතයි. එය ඉන් දින කිහිපයකට පසුව අත්සන් තැබීමටයි සැලසුම් කර ඇත්තේ.",
       "URL": "https://www.hirunews.lk/115690/ලිබියානු-සාම-සාකච්ඡා-ලබන-සතියේ-ජිනිවා-හිදී-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=708"
}