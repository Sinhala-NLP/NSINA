{
       "Source": "hirunews",
       "Timestamp": "Saturday, 24 August 2013 - 13:04",
       "Headline": "ඇමෙරිකානු හමුදා සිරියාව ආසන්නයට.",
       "News Content": "ජනාධිපති බෂාර් අල් අසාද්ගේ හමුදාව විසින් විපක්ෂ කැරැල්ල මර්ධනය සඳහා රසායනික අවි භාවිත කළ බවට චෝදනා එල්ල වීමත් සමඟ, ඇමරිකාව මධ්‍යධරණී ප්‍රදේශයේ හමුදා බලය තර කරමින් සිටින බව වාර්තා වුණා. සිරියාවට ආසන්න මුහුදු ප්‍රදේශයට ඇමරිකාව විසින් කෲස් මිසයිලවලින් සන්නද්ධ 4 වන යුධ නෞකාව ද යවා ඇති බවයි වාර්තා වන්නේ. මෙලෙස ඇමරිකානු හමුදා ස්ථානගත කිරීම කලාපයේ සිය වත්කම් රැක ගැනීමේ පෙර සූදානමක් බව ඇමරිකානු ආරක්ෂක ලේකම් චක් හේගල් ප්‍රකාශ කළා. එමෙන්ම සිරියානු අර්බුදයේ දී ඇමරිකානු ජනාධිපතිවරයාට සියලූ විකල්ප සඳහා අවස්ථාවක් ලබාදීම හමුදාවල වගකීමක් බව ඔහු ප්‍රකාශ කර තිබෙනවා. මේ අතර, රුසියාව ප්‍රකාශ කළේ ඩමස්කස් නුවර දී රසායනික අවි ප්‍රහාරය එල්ල කර ඇත්තේ කැරළිකරුවන් විසින් බවට සාක්ෂි පවතින බවයි.",
       "URL": "https://www.hirunews.lk/65744/ඇමෙරිකානු-හමුදා-සිරියාව-ආසන්නයට",
       "Category": "International News",
       "Parent URL": "https://www.hirunews.lk/international-news.php?pageID=810"
}