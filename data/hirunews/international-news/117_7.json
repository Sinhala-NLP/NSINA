{
       "Source": "hirunews",
       "Timestamp": "Tuesday, 11 May 2021 - 15:13",
       "Headline": "රුසියාවේ පාසලක වෙඩි තැබීමකින් 11 දෙනෙකු මරුට",
       "News Content": "රුසියාවේ පාසලක සිදුවූ වෙඩි තැබීමකින් ළමයින් දස දෙනෙකු සහ ගුරුවරයෙකු ජිවිතක්ෂයට පත්ව තිබෙනවා.\nමොස්කව් නුවර සිට කිලෝමීටර් 820 ක් නැගෙනහිර දෙසින් පිහිටි කසාන් ප්‍රදේශයේ පාසලක මෙම වෙඩි තැබීම සිදුව තිබෙනවා.\nප්‍රහාරකයන් දෙදෙනෙකු විසින් වෙඩි තැබීම සිදුකර ඇති අතර, පසුව එක් අයෙකු මියගොස් ඇති බව ද විදෙස් මාධ්‍ය වාර්තා කරනවා.\n19 හැවිරිදි අනෙක් ප්‍රහාරකයා අත්අඩංගුවට ගෙන ඇති බව සඳහන්.\nසිද්ධියෙන් තවත් ළමයින් 12 දෙනෙකු ඇතුළු 16 දෙනෙකු තුවාල ලබා ඇති බව ද වාර්තා වුණා.",
       "URL": "https://www.hirunews.lk/271072/රුසියාවේ-පාසලක-වෙඩි-තැබීමකින්-11-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=117"
}