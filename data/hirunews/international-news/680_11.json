{
       "Source": "hirunews",
       "Timestamp": "Tuesday, 15 December 2015 - 10:31",
       "Headline": "තවත් ගගනගාමීන් තිදෙනෙක් ගගන මධ්‍යස්ථානයට",
       "News Content": "බ්‍රිතාන්‍ය ගගනගාමී ටිම් පීක් ඇතුළු ගගනගාමීන් තුන්දෙනෙකු අද අන්තර්ජාතික ගගන මධ්‍යස්ථානය වෙත ගමන් අරඹනවා.\nඔවුන් ඒ සඳහා යොදා ගනු ලබන්නේ රුසියානු සෝයුස් රොකට්ටුවක්. මෙවර අභ්‍යාවකාශ චාරිකාව යුරෝපා අභ්‍යාවකාශ ආයතනය යටතේ ක්‍රියාත්මක වන අතර, ඒ සඳහා බ්‍රිතාන්‍ය ගගනගාමියෙකු එක්වන්නේ ප්‍රථම වතාවටයි.\nමොවුන් අද සිය අජටාකාශ චාරිකාව සඳහා ලොව ප්‍රථම ගගනගාමියා වූ යූරි ගගාරින් 1961 වසරේ යොදා ගත් රොකට් අංගනය භාවිත කිරීම ද විශේෂත්වයක්.",
       "URL": "https://www.hirunews.lk/122086/තවත්-ගගනගාමීන්-තිදෙනෙක්-ගගන-මධ්‍යස්ථානයට",
       "Category": "International News",
       "Parent URL": "https://www.hirunews.lk/international-news.php?pageID=680"
}