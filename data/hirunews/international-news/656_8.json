{
       "Source": "hirunews",
       "Timestamp": "Sunday, 13 March 2016 - 7:45",
       "Headline": "උතුරු කොරියානු සබ්මැරීනයක් අතුරුදන්",
       "News Content": "දකුණු කොරියාව සහ ඇමරිකා එක්සත් ජනපදය මෙතෙක් පැවැත්වූ විශාලතම යුද අභ්‍යාසයේ නිරතවද්දී උතුරු කොරියානු සබ්මැරීනයක් අතුරුදන්වී ඇති බව වාර්තාවනවා.\nඑය ගිලී ඇතැයි විශ්වාස කෙරෙන අතර අතුරුදන්වූ සබ්මැරීනය උතුරු කොරියාව විසින් සොයන ආකාරය තමන් නිරීක්ෂණය කළේ යැයි ඇමරිකාව ප්‍රකාශ කළා.\nදකුණු කොරියාව සහ ඇමරිකාව සිදුකරන යුද අභ්‍යාසය සම්බන්ධයෙන් උතුරු කොරියාව අනතුරු ඇඟවීමක්ද සිදුකර තිබෙනවා.\nඒ තම රට ආක්‍රමණය කරන බවට යම් සලකුණක් ඇතිවුවහොත් පළමුව ප්‍රහාරයක් එල්ල කරන බවටයි.\nඋතුරු කොරියානු න්‍යෂ්ටික අවි, ප්‍රහාරයකට සූදානම් කරන ලෙස එරට නායක කිම් ජොං අන් පසුගියදා සිය හමුදාවලට දැනුම්දුන්නා.\nකෙසේ වුවත් හදිසියේම උතුරු කොරියානු සබ්මැරීනයක් අතුරුදන්වීම සහ දකුණු කොරියානු යුද අභ්‍යාසය අතර සම්බන්ධයක් පිළිබඳව තොරතුරු හෙළිවී නැහැ.\nඇමරිකාව ප්‍රකාශ කරන පරිදි උතුරු කොරියාව විවිධ ප්‍රමාණයේ සබ්මැරීන 70 ක් පමණ සිය නාවික හමුදාවේ සේවයට යොදාගනු ලබනවා",
       "URL": "https://www.hirunews.lk/128412/උතුරු-කොරියානු-සබ්මැරීනයක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=656"
}