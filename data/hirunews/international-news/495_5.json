{
       "Source": "hirunews",
       "Timestamp": "Sunday, 09 April 2017 - 15:55",
       "Headline": "ඊජිප්තුවේ පල්ලියක පිපිරීමකින් 15ක් මිය යයි",
       "News Content": "උතුරු ඊජිප්තුවේ කයිරෝ නගරයට නුදුරෙන් පිහිටි ටැන්ටා නගරයේ පල්ලියක් තුළ පිපිරීමක් සිදුව තිබෙනවා.\nඉන් පුද්ගලයන් 15 දෙනෙකු මිය ගොස් හතලිස් දෙදෙනෙකු පමණ තුවාල ලබා ඇති බවයි විදෙස් මාධ්‍ය වාර්තා කළේ.\nමෙම පිපිරීමට හේතුව මෙතෙක් අනාවරණ වී නොමැති අතර, එහි වගකීම ද කිසිවෙකුත් භාරගෙන නැහැ.\nමේ වන විට පල්ලිය අවට ප්‍රදේශයේ දැඩි ආරක්ෂාවක් යොදවා තිබෙනවා.\nපසුගිය දෙසැම්බර් මස කයිරෝ අගනුවර පල්ලියක් තුළ සිදුවූ පිපිරීමකින් ද පුද්ගලයින් 25 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/158844/ඊජිප්තුවේ-පල්ලියක-පිපිරීමකින්-15ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=495"
}