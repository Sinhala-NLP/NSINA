{
       "Source": "hirunews",
       "Timestamp": "Tuesday, 07 July 2015 - 10:45",
       "Headline": "ලොව වයස්ගතම කාන්තාව 116 වන උපන් දිනය සමරයි",
       "News Content": "ලොව දැනට ජීවත් වන වයස්ගතම පුද්ගලයා ලෙස සැලකෙන ඇමරිකාවේ සුසානා මුෂාට් නමැති කාන්තාව ඊයේ තම 116 වන උපන් දිනය සැමරුවා. වසර 122ක් ජීවත් වී 1997 වසරේ මිය ගිය ප්‍රංශයේ ජෝන් කැල්මන්ට පසු සුසානා දැනට ජීවත් වන වයස්ගතම පුද්ගලයා ලෙස ගිනස් වාර්තා පොතට ඇතුළත් වුණා. ජනාධිපතිවරුන් 20 දෙනෙකු, ලෝක යුද්ධ දෙකක් සහ මෝටර් වාහනවල, ගුවන් යානයේ රූපවාහිනියේ මෙන්ම අන්තර්ජාලයේ උපත ද ඇය දැක තිබීම විශේෂත්වයක්. හොඳ නින්දක් ලැබීම සහ මත්පැන් හෝ දුම්වැටි භාවිත නොකිරීම ඇගේ දීර්ඝායුෂ සඳහා ඉවහල් වූ බව සුසානා පවසනවා. එහෙත් ඊට ප්‍රධානතම හේතුව ලෙස ඇය හඳුන්වන්නේ ආදරය ලැබීම සහ සුබවාදී අදහස් වලින් යුක්තවීමයි.",
       "URL": "https://www.hirunews.lk/112760/ලොව-වයස්ගතම-කාන්තාව-116-වන-උපන්-දිනය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=720"
}