{
       "Source": "hirunews",
       "Timestamp": "Tuesday, 16 January 2018 - 13:24",
       "Headline": "ඉන්දීය ගුවන් සේවය අලෙවි කෙරේ",
       "News Content": "ඉන්දීය ජාතික ගුවන් සේවය - එයාර් ඉන්ඩියා සමාගම් 4කට වෙන් කොට අලෙවි කිරීමට එරට රජය තීරණය කර තිබෙනවා.\nඉන්දීය මුදල් අමාත්‍ය අරුන් ජෙයිට්ලි ප්‍රකාශ කළේ 2007 වසරේ සිට ඉන්දියානුවන්ගේ බදු මුදලින් ක්‍රියාත්මක වන පාඩු ලබන ගුවන් සේවයට යොදවන මුදල් අධ්‍යාපනය සඳහා වෙන් කළ හැකි වනු ඇති බවයි.\nඑයාර් ඉන්දියා ගුවන් සේවය 2007 වසරේදී දේශීය ගුවන් සේවා පවත්වාගෙන ගිය ඉන්දියන් එයාර් ලයින් සමඟ එක් කෙරුණා.\nනව සමාගම් 4ක් බිහි කිරීමේදී ගුවන් සේවා මෙහෙයුම් ඉන් එක් සමාගමකට පිරිනැමීමටත් එම ක්‍රියාවලිය මේ වසර තුළ නිම කිරීමටත් සැලසුම් කෙරෙනවා.\nඑමෙන්ම එම සෑම සමාගමක සියයට 51ක කොටස් අලෙවි කිරීමට ඉන්දීය අග්‍රාමාත්‍ය නරේන්ද්‍ර මෝදි යෝජනා කර ඇති බවයි ඉන්දීය මුදල් අමාත්‍යවරයා සඳහන් කළේ.",
       "URL": "https://www.hirunews.lk/181188/ඉන්දීය-ගුවන්-සේවය-අලෙවි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=404"
}