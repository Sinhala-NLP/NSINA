{
       "Source": "hirunews",
       "Timestamp": "Monday, 01 November 2021 - 14:16",
       "Headline": "ජපාන අගමැති ෆුමියෝ කිෂිඩාගේ බලය තහවුරු වෙයි",
       "News Content": "ජපානයේ අගමැති ෆුමියෝ කිෂිඩාගේ ලිබරල් ප්‍රජාතන්ත්‍රවාදී පක්ෂ සන්ධානය ඊයේ පැවති  මහා මැතිවරණයෙන් බහුතර බලයක් ලබාගෙන තිබෙනවා.\nඒ, ආසන 465කින් යුත් ජපාන පාර්ලිමේන්තුවේ ආසන 293 ක් ජයග්‍රහණය කරමින්.\nඒ අනුව හවුල්කාර පක්ෂයන්හි මැදිහත් වීමකින් තොරව පාලන බලය පවත්වා ගෙන යෑමට ලිබරල් ප්‍රජාතන්ත්‍රවාදී සන්ධානයට හැකිවනු ඇති.\nපසුගිය ඔක්තෝම්බර් මාසයේ ෆුමියෝ කිෂිඩා  අගමැති ධුරයට පත්වූයේ වසරක් පාලන බලය හෙබවූ යොෂිඩේ සුගා ඉල්ලා අස්වීමෙන් අනතුරුවයි.\nකොරෝනා වසංගතය හමුවේ ඔලිම්පික් උළෙල පැවැත්වීම සම්බන්ධයෙන් ජපාන පාලක පක්ෂයට දැඩි ජනතා විරෝධයක්ද එල්ල වී තිබුණා.",
       "URL": "https://www.hirunews.lk/286680/ජපාන-අගමැති-ෆුමියෝ-කිෂිඩාගේ-බලය-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=83"
}