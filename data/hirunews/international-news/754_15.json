{
       "Source": "hirunews",
       "Timestamp": "Saturday, 28 February 2015 - 14:55",
       "Headline": "නිදහස් මතධාරියෙකු මහ මඟ ඝාතනය කෙරේ",
       "News Content": "අන්තවාදී ආගමික අදහස්වලට එරෙහිව සටනක් දියත් කළ බංග්ලාදේශ සම්භවයක් සහිත ඇමරිකානු ජාතික අවිජිත් රෝයි ඩකා නුවර දී ඊයේ ඝාතනයට ලක්වුණා. සිය බිරිඳ සමඟ පොත් ප්‍රදර්ශනයකට ගොස් පැමිණෙන අතරතුරයි මොහුට තියුණු ආයුධවලින් පහර දී ඝාතනය කර ඇත්තේ. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති අතර අන්තවාදී ඉස්ලාමීය කණ්ඩායමක් එය සිදුකරන්නට ඇතැයි සැලකෙනවා. අන්තර්ජාලය ඔස්සේ මුක්ටෝ මෝනා හෙවත් නිදහස් මනස යන නමින් බෙංගාලි බසින් වෙබ් අඩවියක් පවත්වාගෙන ගිය ඔහු ඉදිරිපත් කළ අදහස් බංග්ලාදේශ තරුණ පෙළ අතර ජනප්‍රියව පැවතුණා. එහෙත් අවිජිත් රෝයිගේ මරණයෙන් පසු එම වෙබ් පිටුවේ කළු පසුබිමක සටහන් වී ඇත්තේ අභියෝගය අපි ජය ගනිමු යන්න පමණයි.",
       "URL": "https://www.hirunews.lk/104487/නිදහස්-මතධාරියෙකු-මහ-මඟ-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=754"
}