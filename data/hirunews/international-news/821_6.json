{
       "Source": "hirunews",
       "Timestamp": "Friday, 19 July 2013 - 11:09",
       "Headline": "ත්‍රස්තවාදියාගේ ඡායාරූපය ඇමරිකාව කළඹයි.",
       "News Content": "පසුගිය අප්‍රේල් 15 වැනිදා ඇමරිකාවේ - බොස්ටන් නුවර මැරතන් ධාවනයට බෝම්බ ප්‍රහාරයක් එල්ල කළ ත්‍රස්ත සැකකරු සෝකාර් සානෙව්ගේ තාරුණ්‍යය පිළිඹිබු කරන අලංකාර ඡායාරූපයක් සගරාවක පිටකවරයකට යෙදීම පිළිබඳව දැඩි ආන්දෝලනයක් ඇති වී තිබෙනවා. එය සිය පිටකවරයට යොදා ගෙන ඇත්තේ ඇමරිකාවේ පළ වන සුප්‍රකට රෝලිං ස්ටෝන් සගරාවයි. මෙමගින් බොස්ටන් ප්‍රහාරයෙන් පීඩාවට පත් වූ පවුල් දැඩි අපහසුතාවට පත්වන බව ඇමරිකානු මාධ්‍ය ප්‍රකාශ කළා. බොස්ටන් ප්‍රහාරයෙන් පුද්ගලයන් තුන් දෙනෙකු ජීවිතක්ෂයට පත්වූ අතර 260 දෙනෙකු තුවාල ලැබුවා. සගරාව මෙම ඡායාරූප ලබාගෙන ඇත්තේ සෝකාර් සානෙව් අත්අඩංගුවට ගැනීමේදී පොලිසිය විසින් ලබා ගත් ඡායාරූප එකතුවකින්. දැන් එම පොලිස් ඡයාරූප ශිල්පියා පිළිබඳව ද පරීක්ෂණයක් ආරම්භ වී තිබෙනවා.\n[JPG]63337_1[/JPG]",
       "URL": "https://www.hirunews.lk/63337/ත්‍රස්තවාදියාගේ-ඡායාරූපය-ඇමරිකාව-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=821"
}