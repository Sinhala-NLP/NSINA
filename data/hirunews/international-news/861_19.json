{
       "Source": "hirunews",
       "Timestamp": "Friday, 22 February 2013 - 13:32",
       "Headline": "ජගත් මහ ලේකම්වරයා හයිද්‍රාබාද් ප්‍රහාරය හෙළා දකී.",
       "News Content": "ජීවිත රැසක් බිලිගනිමින් ඉන්දියාවේ හයිද්‍රාබාද් නුවරට ඊයේ (21) එල්ල වූ ත්‍රස්ත ප්‍රහාරය ජගත් සංවිධාන මහ ලේකම් බෑන් කී මුන් විසින් හෙළා දැක තිබෙනවා. ජාත්‍යන්තර ප්‍රජාව සමග එක්ව තමන් එම කුරිරු ත්‍රස්ත ප්‍රහාරය හෙළා දකින බවයි මහ ලේකම්වරයා නිවේදනයක් නිකුත් කරමින් කියා සිටියේ. එමගින් සිවිල් වැසියන් ඉලක්ක කර ගැනීම පිළිබඳවද අවධානය යොමුවන බව සඳහන් කළ ජගත් මහ ලේකම්වරයා විපතට පත් පවුල්වල සාමාජිකයන්ට සහ ඉන්දීය රජය වෙත සිය කණස්සල්ල පළ කරන බව ප්‍රකාශ කළා. ඉන්දීය අග්‍රාමාත්‍ය මන්මෝහන් සිං මෙය හැඳින්වූයේ බියගුළු ප්‍රහාරයක් ලෙසයි. හයිද්‍රාබාද් නුවර ඊයේ සිදුවු බෝම්බ ප්‍රහාරවලින් අවම වශයෙන් පුද්ගලයන් 15 දෙනෙකු මියගොස් මියගොස් 50 දෙනෙකුට වැඩි පිරිසක් තුවාල ලැබුවා.",
       "URL": "https://www.hirunews.lk/53896/ජගත්-මහ-ලේකම්වරයා-හයිද්‍රාබාද්-ප්‍රහාරය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=861"
}