{
       "Source": "hirunews",
       "Timestamp": "Friday, 11 February 2022 - 17:13",
       "Headline": "යුක්රේන දේශසීමාවේ රුසියානු හමුදා චන්ද්‍රිකා ඡායාරූපවලින් තහවුරු වෙයි",
       "News Content": "යුද උණුසුම සමනය කිරීම සඳහා රාජ්‍ය තාන්ත්‍රික පියවර ක්‍රියාත්මක වුව ද යුක්රේන දේශසීමාවේ ස්ථාන කිහිපයකම රුසියානු හමුදා ගොඩනැංවීම අඛන්ඩව සිදුවන බව ඇමෙරිකානු සමාගමක් මගින් ප්‍රසිද්ධියට පත් කළ චන්ද්‍රිකා ඡායාරූප පෙළකින් තහවුරු වී තිබෙනවා.\nමැක්සා ටෙක්නොලොජීස් ආයතනය මගින් නිකුත් කළ එම ඡායාරූප වලට අනුව රුසියානු හමුදා බටහිර දිග රුසියාව, බෙලරූස් රාජ්‍යය සහ ක්‍රිමියාවේ, යුක්රේන දේශසීමා ආසන්නයේ මෙලෙස හමුදා ස්ථානගත කර තිබෙනවා.\nරුසියාව මේ වනවිට යාබද බෙලරූස් රාජ්‍ය සමග ඒකාබද්ධ යුද අභ්‍යාසයක නිරත වන අතර, කළු මුහුදේ නාවික අභ්‍යාසයක් ද ආරම්භ කළා.\nමේ නිසා ඕනෑම මොහොතක රුසියාව විසින් යුක්රේනය ආක්‍රමණය කිරීමේ අවදානමක් පවතින බවයි ඇමෙරිකානු රාජ්‍ය ලේකම් ඇන්තනි බ්ලින්කන් ප්‍රකාශ කළේ.",
       "URL": "https://www.hirunews.lk/296767/යුක්රේන-දේශසීමාවේ-රුසියානු-හමුදා-චන්ද්‍රිකා-ඡායාරූපවලින්-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=62"
}