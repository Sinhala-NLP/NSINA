{
       "Source": "hirunews",
       "Timestamp": "Monday, 01 April 2013 - 15:50",
       "Headline": "BJP මහලේකම් ධුරයත් ගාන්ධි පරපුරට.",
       "News Content": "ඉන්දියාවේ ප්‍රධාන විපක්ෂය වන භාරතීය ජනතා පක්ෂයේ මහලේකම් ධුරය ගාන්ධි පරපුරේ පුරුකක් වන වරුන් ගාන්ධිට හිමිවී තිබෙනවා. වරුන් ගාන්ධි පාලක කොංග්‍රස් පක්ෂයේ මහලේකම් රාහුල් ගාන්ධිගේ ඥාතී සොහොයුරායි. හිටපු ඉන්දීය අග්‍රාමාත්‍ය රජිව් ගාන්ධිගේ සොහොයුරු සංජය ගාන්ධිගේ එකම පුත්, වරුන් ගාන්ධි මෙම ධුරයට පත් කර ගෙන ඇත්තේ එළඹෙන මහමැතිවරණය ඉලක්ක කර ගෙන බවයි ඉන්දීය මාධ්‍ය වාර්තා කරන්නේ. එහිදී කොංග්‍රස් පක්ෂයේ අගමැති අපේක්ෂක ලෙස රාහුල් ගාන්ධි ඉදිරිපත් වීමට නියමිත බව වාර්තා වනවා. ඊට ප්‍රබල අභියෝගයක් ලබාදීම සඳහායි වරුන් ගාන්ධි මෙම තනතුරට පත් කර ඇත්තේ. භාරතීය ජනතා පක්ෂයේ මෙතෙක් පත් වූ ලාබාලතම මහලේකම්වරයා වන්නේ ද වරුන් ගාන්ධියි.",
       "URL": "https://www.hirunews.lk/56370/bjp-මහලේකම්-ධුරයත්-ගාන්ධි-පරපුරට",
       "Category": "International News",
       "Parent URL": "https://www.hirunews.lk/international-news.php?pageID=851"
}