{
       "Source": "hirunews",
       "Timestamp": "Monday, 02 September 2019 - 7:38",
       "Headline": "ඩෝරියන් නිසා බහමාස් දිවයිනේ නායයෑම් සහ ජල ගැලීම්",
       "News Content": "ඩෝරියන් සුළි කුණාටුව හේතුවෙන් කැරිබියානු බහමාස් දිවයිනේ වයඹ දිග ප්‍රදේශයේ නායයෑම් සහ ජල ගැලීම් තත්ත්වයක් හටගෙන තිබෙනවා.\nපැයට කිලෝමීටර 180 ක ප්‍රබලත්වයකින් හමා යන පස්වන ගණයේ මෙම සුළි කුණාටුව අතිශය භයානක බවයි ඇමරිකානු ජාතික සුළිසුළං මධ්‍යස්ථානය ප්‍රකාශ කර ඇත්තේ.\nග්‍රැන්ඞ් බහමාස් දූපතේ වැසියන් මේ වනවිට ආරක්ෂිත ස්ථාන කරා යොමුකර ඇති අතර, ඇතැම් අභ්‍යන්තර ගුවන් තොටුපලවල් වසා දැමීමටද බලධාරීන් පියවර ගෙන තිබෙනවා.\nකෙසේ වෙතත් එරට ප්‍රධාන ජාත්‍යන්තර ගුවන් තොටුපල තවමත් විවෘතව පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/223427/ඩෝරියන්-නිසා-බහමාස්-දිවයිනේ-නායයෑම්-සහ-ජල-ගැලීම්",
       "Category": "International News",
       "Parent URL": "https://www.hirunews.lk/international-news.php?pageID=241"
}