{
       "Source": "hirunews",
       "Timestamp": "Tuesday, 21 June 2022 - 18:15",
       "Headline": "අන්තවාදී ප්‍රහාරයකින් නැවතුණු මාලදිවයින් යෝගා (වීඩියෝ)",
       "News Content": "මාලදිවයිනේ තරුණ කටයුතු අමාත්‍යාංශය සහ මාලදිවයිනේ ඉන්දීය සංස්කෘතික මධ්‍යස්ථානය විසින් ජාත්‍යන්තර යෝගා සැමරුම් උත්සවය පැවැත්වූ මාලදිවයිනේ ජාතික ක්‍රීඩාංගනයට අද (21) අන්තවාදීන් පිරිසක් කඩා වැදුණා.\nමෙම අන්තවාදී කල්ලිය කඩා වැදී සාමකාමී යෝගා ව්‍යායාම කරන්නන් ඇතුළු උපකරණවලට ද පහර දුන්නේ, තරුණ කටයුතු පිළිබඳ අමාත්‍ය අහමඩ් මහලූෆ් සහ මාලදිවයිනේ ඉන්දීය මහ කොමසාරිස්වරයා එම ස්ථාන‍යට පැමිණ සිටින අතරතුර යි.\nවිපක්ෂයේ දේශපාලනඥයන්ට පක්ෂ සහ අන්තවාදීන් කණ්ඩායම් අනතුරු අඟවා තිබියදීත් මෙම උත්සවයට අඩු ආරක්ෂාවක් සපයා තිබෙන අයුරු පැහැදිලිව දක්නට ලැබුණා.\nමාලදිවයින් තුළ හදිසියේ ම යෝගා ආගමික විරෝධී සංකේතයක් බවට පත් වී ඇති අතර, එය අන්තවාදී මැර පිරිසකගේ ප්‍රහාරයට ලක්වන තත්ත්වයට පත්වීම එරටට දේශපාලන සහ ආගමික වශයෙන් බරපතළ අතුරු ඵල ඇති කරන තත්ත්වයක් බවයි විශ්ලේෂකයන් පෙන්වා දෙන්නේ.\nඑරට ක්‍රියාත්මක ආගමික පක්ෂයක් වන 'අදාලත්' මාලදිවයින තුළ අන්තවාදී මතවාදය පතුරවමින් ඇති අතර, ස්වදේශ කටයුතු අමාත්‍යාංශය සහ ඉස්ලාමීය අමාත්‍යාංශය එම ක්‍රියාකාරකම් නැවැත්වීමට දැඩි ක්‍රියාමාර්ග ගැනීම වෙනුවට ඔවුන් සනසමින් සිටින බවට විපක්ශය විසින් චෝදනා කරනවා.",
       "URL": "https://www.hirunews.lk/307800/අන්තවාදී-ප්‍රහාරයකින්-නැවතුණු-මාලදිවයින්-යෝගා-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=44"
}