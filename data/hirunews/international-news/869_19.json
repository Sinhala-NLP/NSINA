{
       "Source": "hirunews",
       "Timestamp": "Monday, 21 January 2013 - 9:25",
       "Headline": "හියුගෝ චාවේස්ගේ සෞඛ්‍ය තත්ත්වය යහපත් අතට.",
       "News Content": "වෙනිසියුලානු ජනාධිපති හියුගෝ චාවේස්ට සිදුකළ නවතම සැත්කමින් පසු ඔහුගේ සෞඛ්‍ය තත්වය යහපත් වෙමින් පවතින බව එරට උප ජනාධිපති නිකොලස් මදුරෝ පවසනවා. මේ වනවිට විරුද්ධ පාක්ෂිකයන් සහ බටහිර ඇතැම් මාධ්‍ය සිදුකළ ප්‍රකාශවලට ප්‍රතිචාර දක්වමිනුයි ඔහු ඊයේ මේ බව ප්‍රකාශ කළේ. පිළිකා තත්ත්වයක් හේතුවෙන් වෙනිසියුලානු ජනාධිපතිවරයාට සිව්වන වතාවටත් කියුබාවේදී පසුගියදා සැත්කමක් සිදුකරනු ලැබුවා. ඔහු සම්පූර්ණ සුවය ලැබීමෙන් පසු ජනාධිපති ධුරයේ සුපුරුදු පරිදි කටයුතු කරනු ඇති බවයි උප ජනාධිපතිවරයා වැඩිදුරටත් පවසා ඇත්තේ.",
       "URL": "https://www.hirunews.lk/51817/හියුගෝ-චාවේස්ගේ-සෞඛ්‍ය-තත්ත්වය-යහපත්-අතට",
       "Category": "International News",
       "Parent URL": "https://www.hirunews.lk/international-news.php?pageID=869"
}