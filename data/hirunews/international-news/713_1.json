{
       "Source": "hirunews",
       "Timestamp": "Friday, 07 August 2015 - 14:03",
       "Headline": "නේපාලයේ සහ ඉන්දියාවේ ප්‍රබල භූ කම්පන අවදානම්",
       "News Content": "බටහිර දිග නේපාලයේ සහ ඉන්දියාවේ ප්‍රබල භූ කම්පන සිදුවීමේ අවදානම මෙතෙක් පහව ගොස් නොමැති බව බ්‍රිතාන්‍ය භූ විද්‍යාඥයෙකු පෙන්වා දෙනවා. කේම්බ්‍රිජ් විශ්වවිද්‍යාලයේ මහාචාර්ය ජෝන් ෆිලීපේ ප්‍රකාශ කළේ මේ වසර මුලදී නේපාලයේ ඇතිවු භූ කම්පනවලින් පොලොව මධ්‍යයේ ගොඩනැගුණු පීඩන ශක්තිය මුළුමනින්ම මුදාහැර නොමැති බවයි.\nපසුගිය අප්‍රේල් 25 වනදා සහ මැයි 12 වනදා සිදුවු භූ කම්පනවලින් මුක්ත වී ඇත්තේ එම ශක්තියෙන් කොටසක් පමණයි.\nමේ අනුව ජනාකීර්ණ කත්මණ්ඩු අගනුවර ඇතුළු බටහිර දිග නේපාලයට මෙන්ම උතුරු ඉන්දියාවට බලපාන තවත් භූ කම්පන ඉදිරියේදී සිදුවිය හැකි බව ඔහු සඳහන් කළා. පසුගියදා නේපාලයේ ප්‍රබල භූ කම්පනයක් සිදුවූයේ 1505 වසරට පසුවයි. මේ අනුව සියවස් 05 ක් තිස්සේ භූගතව ගොඩනැගුණු පීඩන ශක්තිය මුදාහැරීමට තවත් භූ කම්පන ඉදිරියේදී සිදුවිය හැකි බව මහාචාර්ය ජෝන් ෆිලීපේ පෙන්වා දෙනවා.",
       "URL": "https://www.hirunews.lk/114502/නේපාලයේ-සහ-ඉන්දියාවේ-ප්‍රබල-භූ-කම්පන-අවදානම්",
       "Category": "International News",
       "Parent URL": "https://www.hirunews.lk/international-news.php?pageID=713"
}