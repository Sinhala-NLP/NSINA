{
       "Source": "hirunews",
       "Timestamp": "Saturday, 09 May 2015 - 9:05",
       "Headline": "ඉන්දීය ගුවන් හමුදා යානයක් කඩා වැටේ",
       "News Content": "ඉන්දීය ගුවන් හමුදාවට අයත් මිග් 27 වර්ගයේ ප්‍රහාරක යානයක් බටහිර බෙංගාලයේ තන්තිපාරා ප්‍රදේශයේදී ඊයේ (08) හදිසියේ කඩා වැටී තිබෙනවා. යානයේ නියමුවා ඊට පෙර ඉන් සුරක්ෂිත ලෙස ඉකුත් වී ඇති අතර, කඩා වැටුණු යානය පතිත වීමෙන් සාමාන්‍ය වැසියන් දෙදෙනෙකු මිය ගොස් ඇති බවයි ඉන්දීය මාධ්‍ය වාර්තා කළේ.\nඑහිදී ඇති වූ පිපිරීමෙන් යාබද ඇතැම් පැල්පත් නිවාසවල ටකරන් වහල කඩා වැටී ඇති බව සදහන්. මේ අතර, පාකිස්තානයේ, නෝර්වීජියානු සහ පිලිපීන තානාපතිවරුන් ඇතුළු 6 දෙනෙකු මරුමුවට පත් කරමින් හමුදා හෙලිකොප්ටර් යානයක් බිම හෙලූවේ තමන් බව තලෙයිබාන් සංවිධානය ප්‍රකාශ කර තිබෙනවා. එය ගුවන් යානා නාශක මිසයිලයකින් බිම හෙළුෑ බවයි පාකිස්තාන තලෙයිබාන් සංවිධානය උර්දු බසින් නිකුත් කළ නිවේදනයේ දැක්වෙන්නේ. එහිදී ඔවුන් තවදුරටත් ප්‍රකාශ කර ඇත්තේ තම ඉලක්කය පාකිස්තාන අගමැති නවාස් ශරීෆ් බවයි.",
       "URL": "https://www.hirunews.lk/109111/ඉන්දීය-ගුවන්-හමුදා-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=735"
}