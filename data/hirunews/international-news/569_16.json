{
       "Source": "hirunews",
       "Timestamp": "Thursday, 20 October 2016 - 14:51",
       "Headline": "උතුරු කොරියාවේ තවත් රහසක් දකුණු කොරියාව හෙළි කරයි",
       "News Content": "උතුරු කොරියාව විසින් අත්හදා බැලු තවත් මිසයිලයක් අසාර්ථක වු බව දකුණු කොරියාව පවසනවා.\nකෙටිදුර මිසයිලයක් වු එය උතුරු කොරියාව අසාර්ථක වීමේදී අසාර්ථක වු දෙවන මිසයිලය බවයි දකුණු කොරියාව පෙන්වා දෙන්නේ.\nමෙම අත්හදා බැලීම අමරිකාව හෙළාදැක තිබෙනවා.\nඔවුන් පෙන්වා දෙන්නේ මෙය තවදුරටත් තමන් කුපිත කිරීමක් වන බවයි.\nඋතුරු කොරියාව මුසුදාන් නමින් කිලෝමීටර් 4000 ක් පමණ ප්‍රදේශයක් ආවරණය කෙරෙන මිසයිලයක් ද පසුගියදා අත්හදා බලා තිබුනා.\nඑම මිසයිලය මගින් බටහිර පැසිෆික් කලාපයේ අමරිකානු දුපතක් වන ගුආම් වෙත ද පහරදීමට හැකි බවටයි සැලකෙන්නේ.\nඋතුරු කොරියාව මෙම වසර තුලදී පමණක් මිසයිල 8 ක් අත්හදා බලා ඇති අතර එමගින් සාර්ථක වී ඇත්තේ එකක් පමණයි.\nවිශේෂඥයන් සැක පළකරන්නේ මෙම තත්වය අනුව ඉදිරි වසරේදීත් උතුරු කොරියාව මිසයිල අත්හදා බැලීමේ ක්‍රියාවලියේ නිරතවනු ඇති බවයි.",
       "URL": "https://www.hirunews.lk/145684/උතුරු-කොරියාවේ-තවත්-රහසක්-දකුණු-කොරියාව-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=569"
}