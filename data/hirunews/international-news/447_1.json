{
       "Source": "hirunews",
       "Timestamp": "Wednesday, 23 August 2017 - 11:25",
       "Headline": "අයියා එක්ක සෙල්ලම් කරමින් සිටි අවුරුදු 04 පුංචි මල්ලීට එකවරම අත්වූ ඛේදනීය ඉරණම (ඡායාරූප)",
       "News Content": "ගේට්ටුවක් ශරීරය මතට කඩා වැටීමෙන් දරුවෙකු මියගිය පුවතක් විදෙස් මාධ්‍ය වාර්තා කරනවා.\nමෙම අනතුරෙන් ජිවිතක්ෂයට පත්ව ඇත්තේ වයස අවුරුදු 04ක පිරිමි දරුවෙක් බවටයි වාර්තා වන්නේ.\nතම සහෝදරයා සමඟ පාපන්දු ක්‍රීඩා කරමින් සිටින අතර තුර මෙම අනතුර සිදුව ඇති අතර කිලෝග්‍රෑම් 200ක් පමණ බරැති ගේට්ටුවක් මෙලෙස දරුවා මතට කඩා වැටී තිබෙනවා.\nඑංගලන්තයේ මැන්චෙස්ටර් ප්‍රන්තයේ ජීවත්ව ඇති ඇන්ජලෝ කොරිනෝ නමැති දරුවා සිය පවුලේ සාමාජිකයන් සමග නිවාඩුවක් සඳහා ඉතාලියට පැමිණ ඇති බවයි වාර්තා වන්නේ.\nඑහිදී මෙම ඛේදනීය ඉරණමට දරුවා මුහුණ දී තිබෙනවා.\nපරීක්ෂණ වලදී අනාවරණය වී ඇත්තේ දරුවාගේ හිසට සහ කශේරුකාවට සිදුවූ බරපතල හානි හේතුවෙන් දරුවා මියගොස් ඇති බවටයි.\nකෙසේ වෙතත් සවිකර තිබූ ගේට්ටුව මෙලෙස දරුවා මතට කඩා වැටුනේ කෙසේද යන්න පිළිබඳව පරීක්ෂණ පවත්වන බව සඳහන්.",
       "URL": "https://www.hirunews.lk/169144/අයියා-එක්ක-සෙල්ලම්-කරමින්-සිටි-අවුරුදු-04-පුංචි-මල්ලීට-එකවරම-අත්වූ-ඛේදනීය-ඉරණම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=447"
}