{
       "Source": "hirunews",
       "Timestamp": "Tuesday, 23 February 2016 - 9:40",
       "Headline": "ෆීජි සුළි සුළඟින් ජීවිත හානි 29ක්",
       "News Content": "පැසිෆික් සාගරයේ පිහිටි ෆීජි දිවයින්වලට පසුගිය සති අන්තයේ බලපෑ ප්‍රබල චණ්ඩ මාරුතයෙන් මිය ගිය සංඛ්‍යාව 29 දක්වා ඉහළ ගොස් තිබෙනවා.\nවින්ස්ටන් නමැති එම සුළි සුළඟ ෆීජි දිවයින්වලට මෑත ඉතිහාසයේ ඇති වූ ප්‍රබලතම චණ්ඩ මාරුතය වන අතර එය හමා ආවේ පැයට කිලෝමීටර් 320ක පමණ වේගයකින්.\nසුළි සුළඟට පෙර ලක්ෂ සංඛ්‍යාත ජනයා තාවකාලික කදවුරු වෙත ඉවත් කර ගැනුණා. සුළි සුළඟත් සමඟ දැඩි වර්ෂාපතනයත් සහ වෙරළාසන්නව අඩි 40ක් පමණ උස් රළ ඇති වුණා.\nසුළි සුළඟින් හානි වූ ප්‍රදේශ යථා තත්ත්වයට පත් කිරීමට මාස කිහිපයක් ගත විය හැකි බවයි ෆීජි බලධාරීන් ප්‍රකාශ කළේ.",
       "URL": "https://www.hirunews.lk/126937/ෆීජි-සුළි-සුළඟින්-ජීවිත-හානි-29ක්",
       "Category": "International News",
       "Parent URL": "https://www.hirunews.lk/international-news.php?pageID=662"
}