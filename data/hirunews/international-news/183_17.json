{
       "Source": "hirunews",
       "Timestamp": "Monday, 27 April 2020 - 13:34",
       "Headline": "උතුරු කොරියානු නායකයා මියගොස් නොමැති බවට තොරතුරක්",
       "News Content": "උතුරු කොරියානු නායක කිම් ජොං අන් මියගොස් නොමැති බව දකුණු කොරියානු ජනාධිපති මූන් ජේ ඉන්ගේ ඉහළ ආරක්ෂක උපදේශකවරයෙකු ප්‍රකාශ කර තිබෙනවා.\nසී.එන්.එන්. පුවත් සේවය සමඟ පැවති සාකච්ඡාවකදී ඔහු ප්‍රකාශ කර ඇත්තේ උතුරු කොරියානු නායකයා ජීවතුන් අතර මෙන්ම යහපත් සෞඛ්‍ය තත්වයෙන් පසුවන බවයි.\nපසුගිය අප්‍රේල් 13 වනදා සිට කිම් ජොං අන් උතුරු කොරියාවේ නැගෙනහිර වෙරළාසන්න වොන්සාන් හි නිවාඩු නිකේතනයක රැඳී සිටි බව තහවුරු වී ඇති අතර, සැකසහිත කිසිදු සංචරණයක් මේ දක්වා අනාවරණ වී නොමැති බවයි අදාළ ආරක්ෂක උපදේශකවරයා සඳහන් කර ඇත්තේ.\nකෙසේ වෙතත් උතුරු කොරියානු නායක කිම් ජොං අන් හෘදයාබාධයක් හේතුවෙන් මිය ගොස් ඇති බවට විදෙස් මාධ්‍ය කිහිපයක් වාර්තා කර තිබුණා.",
       "URL": "https://www.hirunews.lk/239536/උතුරු-කොරියානු-නායකයා-මියගොස්-නොමැති-බවට-තොරතුරක්",
       "Category": "International News",
       "Parent URL": "https://www.hirunews.lk/international-news.php?pageID=183"
}