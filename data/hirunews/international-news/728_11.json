{
       "Source": "hirunews",
       "Timestamp": "Monday, 08 June 2015 - 15:13",
       "Headline": "ජපානයේ ප්‍රබල භූ කම්පනයක් - තවත් භූ කම්පනයකින් 19ක් මරුට",
       "News Content": "ඊසානදිග ජපානයේ වෙරළාසන්නව අද ප්‍රබල භූ කම්පනයක් සිදුවුණා. එය රික්ටර් පරිමාණයේ 5.9ක ප්‍රබලතාවකින් යුත් භූ කම්පනයක් ලෙසයි සටහන් වන්නේ. හොන්ෂු දිවයිනට කිලෝමීටර් 132ක දුරින් කිලෝමීටර් 80ක් ගැඹුරින් ඇති වූ මෙම භූ කම්පනයෙන් ජීවිත හෝ දේපළ හානි සිදුවූ බවක් මෙතෙක් වාර්තා වී නැහැ.\nමේ අතර, බෝර්නියෝ දිවයිනේ මලයාසියාවට අයත් කිනබාලූ කඳුවැටියේ පසුගිය සිකුරාදා ඇති වූ භූ කම්පනයෙන් මිය ගිය තවත් 5 දෙනෙකුගේ මළ සිරුරු දැන් හමුවී ඇති අතර, ඒ අනුව මිය ගිය සංඛ්‍යාව 19 දක්වා ඉහළ යනවා.",
       "URL": "https://www.hirunews.lk/110988/ජපානයේ-ප්‍රබල-භූ-කම්පනයක්-තවත්-කම්පනයකින්-19ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=728"
}