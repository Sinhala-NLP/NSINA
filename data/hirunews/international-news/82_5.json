{
       "Source": "hirunews",
       "Timestamp": "Tuesday, 09 November 2021 - 8:20",
       "Headline": "වැසි ආපදාවලින් චෙන්නායි නුවරත් ජීවිත හානි",
       "News Content": "බෙංගාල බොක්කේ කැළඹිලි ස්වභාවය හේතුවෙන් දකුණු ඉන්දියාවේ තමිල්නාඩු ප්‍රාන්තයට මහ වැසි ඇද හැලීමත් සමග චෙන්නායි නුවර බොහෝ ස්ථාන තවදුරටත් ජලයෙන් යට වී තිබෙනවා.\nවැසි ආපදා හේතුවෙන් ජීවිත හානි 4ක් වාර්තා වන අතර, පැල්පත් 263ක් සහ නිවාස 70කට හානි සිදුව ඇති බවයි ප්‍රාන්ත බලධාරීන් සදහන් කළේ.\n300කට අධික පිරිසක් ආරක්ෂිත ස්ථාන කරා ඉවත් කර ගැනුණා.\nචෙන්නායි නුවරට දැන් ලැබෙන්නේ 2015 වසරෙන් පසු වැඩිම වර්ෂාපතනයයි.\nපුද්ගලයින් දෙලක්ෂයකට වැඩි පිරිසක් චෙන්නායි ජල ගැල්මෙන් පීඩාවට පත්ව ඇති අතර, නගර බලධාරීන් ඔවුන් වෙත ආහාර බෙදාදීමට පියවර ගෙන තිබෙනවා.",
       "URL": "https://www.hirunews.lk/287438/වැසි-ආපදාවලින්-චෙන්නායි-නුවරත්-ජීවිත-හානි",
       "Category": "International News",
       "Parent URL": "https://www.hirunews.lk/international-news.php?pageID=82"
}