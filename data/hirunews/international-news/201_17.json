{
       "Source": "hirunews",
       "Timestamp": "Monday, 03 February 2020 - 16:55",
       "Headline": "චීනයේත් මුහුණු ආවරණ හිඟයක්",
       "News Content": "කොරෝනා වෛරස් මරණ සංඛ්‍යාව ඉහළ යමින් පවතින චීනයේ මුහුණු ආවරණ ඇතුළු ආරක්ෂිත වෛද්‍ය උපකරණ හිඟයක් පවතින බවට වාර්තා වනවා.\nබිලියන 1.4ක ජනගහනයක් සහිත චීනයේ ජනතාව අතර වෛරසය පැතිරීම වැළැක්වීම සඳහා අදාළ උපකරණ කඩිනමින් අවශ්‍ය වන බවයි චීන බලධාරීන් ප්‍රකාශ කළේ.\nපූර්ණ ධාරිතාව සහිතව නිෂ්පාදනය කළ ද චීනයේ කම්හල්වලට දිනෙක දී නිපද විය හැක්කේ මුහුණු ආවරණ මිලියන 20ක් පමණයි.\nමුහුණු ආවරණ මෙන්ම වෛද්‍ය කණ්ඩායම්වලට අවශ්‍ය ආරක්ෂික ඇඟලූම් සහ ඇස් ආවරණ ද හිඟව පවතින බව චීන විදේශ කටයුතු අමාත්‍යාංශය සඳහන් කළා.\nකෙසේ නමුත් දකුණු කොරියාව, ජපානය, කසක්ස්ථානය, හංගේරියාව මෙලෙස ආරක්ෂිත වෛද්‍ය උපකරණ චීනයට පරිත්‍යාග කර තිබෙනවා.\nයුරෝපය, ජපානය සහ ඇමරිකා එක්සත් ජනපදයෙන් ද මුහුණු ආවරණ කඩිනමින් ගෙන්වීමටයි චීනය සැලසුම් කර ඇත්තේ.",
       "URL": "https://www.hirunews.lk/233620/චීනයේත්-මුහුණු-ආවරණ-හිඟයක්",
       "Category": "International News",
       "Parent URL": "https://www.hirunews.lk/international-news.php?pageID=201"
}