{
       "Source": "hirunews",
       "Timestamp": "Friday, 13 July 2018 - 8:06",
       "Headline": "ට්‍රම්ප් ප්‍රථම වරට බ්‍රිතාන්‍යයට",
       "News Content": "ඇමරිකානු ජනාධිපති ඩොනල්ඞ් ට්‍රම්ප් ජනාධිපති ධුරයට පත්වීමෙන් අනතුරුව, සිය ප්‍රථම බ්‍රිතාන්‍ය චාරිකාව අරඹමින් ඊයේ ලන්ඩනයට පැමිණියා.\nඔහුට එරෙහිව ලන්ඩනයේ ඇමරිකානු තානාපති කාර්යාලය ඉදිරිපිට විරෝධතාකරුවන් දහසක් පමණ රැදී සිටි බව සදහන්.\nකෙසේ නමුත්, රතු පලස මතින් පිළිගැණුනු ඇමරිකානු ජනාධිපතිවරයා, වෙනුවෙන් බ්‍රිතාන්‍ය  අගමැතිනි තෙරේසා මේ රාත්‍රී භෝජන සංග්‍රහයක් පවත්වනු ලැබුවා.\nජනාධිපති ට්‍රම්ප් අද දිනයේ දෙවන එලිසබෙත් මහරැජින මුණ ගැසෙන අතර, සති අන්තයේ ස්කොට්ලන්තය බලා යාමට නියමිතයි.\nඇමරිකානු ජනාධිපතිවරයා, බ්‍රිතාන්‍ය පුවත්පතක් වෙත ප්‍රකාශ කර ඇත්තේ යුරෝපා සංගමයෙන් වෙන් වීම සදහා වන අගමැතිනි තෙරේසා මේ ගේ සැලැස්ම ක්‍රියාත්මක වුවහොත් ඇමරිකාව සහ බ්‍රිතාන්‍යය අතර, සබදතා ගොඩනැගීම දුෂ්කර වනු ඇති බවයි.\nඑසේ වුවහොත් බ්‍රිතාන්‍යය අත්හැර යුරෝපා සංගමය සමග සබදතා ගොඩනැගීමට සිදුවිය හැකි බව ඔහු කියා සිටියා.\nඑමෙන්ම, අගමැතිනි තෙරේසා මේ සමග මත භේදයක් හේතුවෙන් ඉවත් වූ විදේශ ලේකම් බෝරිස් ජොන්සන් බ්‍රිතාන්‍යයට සුදුසු අග්‍රාමාත්‍යවරයෙකු වනු ඇතැයි ද ඔහු අනාවැකියක් පළ කර තිබෙනවා.",
       "URL": "https://www.hirunews.lk/195099/ට්‍රම්ප්-ප්‍රථම-වරට-බ්‍රිතාන්‍යයට",
       "Category": "International News",
       "Parent URL": "https://www.hirunews.lk/international-news.php?pageID=352"
}