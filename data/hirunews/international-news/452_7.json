{
       "Source": "hirunews",
       "Timestamp": "Wednesday, 09 August 2017 - 10:24",
       "Headline": "ටයර් ඇතුලේ දමාගෙන, 12 දෙනෙක්ට සිව්දරු මව කරන්න හදපු දේ  (ඡායාරූප)",
       "News Content": "නීති විරෝධී ලෙස පුද්ගලයින් 12 දෙනෙකු එංගලන්තයට රහසිගතව රැගෙන යාමට උත්සහ කිරීමේදී අත්අඩංගුවට පත් කාන්තාවක් පසුගියදා සිදුකළ නඩු විභාගයකදී වැරදිකරු බවට පත්වුණා.\nකැටී බැටල් නමැති 28 හැවිරිදි මෙම කාන්තාව 2015 වසරේදී වියට්නාම ජාතිකයින් 12 දෙනෙකු ප්‍රංශයේ සිට එංගලන්තයට රැගෙන යන අතර තුරදී දේශසීමා ආරක්ෂකයින් විසින් ඇය සහ ඇයගේ පෙම්වතා අත්අඩංගුවට ගනු ලැබුවා.\nවියට්නාම ජාතිකයින් 12 දෙනෙකු වෑන් රථයක් තුල ඇසුරූ ටයර් තුල සඟවා මෙලෙස එංගලන්තයට රැගෙන යාමට උත්සහ ගෙන තිබෙනවා.\nආරක්ෂක නිලධාරීන් විසින් රථය පරික්ෂා කිරීමේදී ටයර් වෑන් රථය තුල අසුරා තිබූ ගොඩෙහි කලිසම් කකුලක් දැක ඒ පිළිබඳව සැකසිති පරික්ෂා කිරීමේදී මෙම   වියට්නාම ජාතිකයින් හමුවී තිබෙනවා.\nපිරිමි පුද්ගලයින් සිව් දෙනෙකු කාන්තාවන් පස් දෙනෙක් සහ කුඩා දරුවන් 03 දෙනෙකු මෙලෙස එංගලන්තයට රැගෙන යාමට උත්සහ ගෙන ඇති බවයි වාර්තා වන්නේ.\nවිදෙස් මාධ්‍ය වාර්තා කරන්නේ දරුවන් තිදෙනෙකුගේ මවක් වන සැකකාර කාන්තාව අත්අඩංගුවට පත්වන අවස්ථාවේ මාස 06ක ගැබිණියක්ව සිටි ඇති බවයි.\nකාන්තාවගේ පෙම්වතා විසින් එම අවස්ථාවේ වෑන් රථයයේ  රියදුරු ලෙස කටයුතු කර ඇති අතර කාන්තාවගේ දරුවන් සිව් දෙනාගෙන් දෙදෙනෙකුගේ පියා මෙම පෙම්වතා බවටයි තොරතුරු අනාවරණය වී ඇත්තේ.\nකෙසේ වෙතත් මෙම කාන්තාව ඇයට එල්ල වූ චෝදනා ප්‍රතික්ෂේප කර ඇති අතර සාක්ෂි සහිතව එම චෝදනා අධිකරණයේදී ඔප්පු වීම නිසා ඇය මෙම සිදුවීමට වරදිකාරිය බවට වූ තීන්දුව පසුගියදා ලබා දී තිබෙනවා.",
       "URL": "https://www.hirunews.lk/167980/ටයර්-ඇතුලේ-දමාගෙන-12-දෙනෙක්ට-සිව්දරු-මව-කරන්න-හදපු-දේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=452"
}