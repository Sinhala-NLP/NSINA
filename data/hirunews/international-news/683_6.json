{
       "Source": "hirunews",
       "Timestamp": "Saturday, 05 December 2015 - 22:29",
       "Headline": "මරාගෙන මැරෙන ප්‍රහාරයක් 27ක් මරුට - 80කට තුවාල",
       "News Content": "මරාගෙන මැරෙන බෝම්බකාරියන් තිදෙනෙකු චැඩ් රාජ්‍යයේ Lake Chad හි Koulfoua දුපතේ  දී එල්ල කල ප්‍රහාරයකින් පුද්ගලයින් 27ක් ජීවිතක්ෂයට පත්වෙයි. තවත් 80කට ආසන්න  පිරිසක් තුවාල ලබා සිටී.\nහදිසි තත්වයක් ප්‍රකාශ කළ  බලධාරීන් පවසන්නේ බොකෝ හරාම් ප්‍රහාරයක් එල්ල වී ඇති බවයි.\nකෙසේ වෙතත් ප්‍රහාරය කිසිවෙක් මේ දක්වා භාරගෙන නොමැත.\nනයිජීරියානු ඉස්ලාමීය අන්තවාදී  බොකෝ හරාම් සන්නද්ධ පිරිස් - වසර 6ක අරගලයේ දී  මෙම කලාපයේ 20,000කට වැඩි පිරිසක් ඝාතනය කර තිබේ. මිලියන 2.5 පමණ පිරිසකට උන්හිටි තැන් අහිමිකර ඇත.\nChad  වැව කලාපය - චැඩ්, කැමරොන්,  නයිජර් සහ නයිජීරියාව මායිම් කරගෙන පිහිටි ප්‍රදේශයකි. වර්ග කිලෝමීටර 1350ක පමණ ප්‍රදේශයක වැව් ජලය විහිදී ඇති අතර දූපත් රාශියකි.\nLake Chad හි දුපත් රැසක කැළෑබද ප්‍රදේශ අන්තවාදීන්ගේ ග්‍රහණයට ලක්ව තිබේ.",
       "URL": "https://www.hirunews.lk/121445/මරාගෙන-මැරෙන-ප්‍රහාරයක්-27ක්-මරුට-80කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=683"
}