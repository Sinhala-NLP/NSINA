{
       "Source": "hirunews",
       "Timestamp": "Monday, 27 July 2015 - 14:44",
       "Headline": "මඟුල් ගෙදරක වෙඩි තැබීමකින් පුද්ගලයන් 21ක් මරුට",
       "News Content": "ඇෆ්ගනිස්ථානයේ බගලාන් ප්‍රාන්තයේ නිවසක ඊයේ රාත්‍රියේ පැවති මංගල සාදයකදී සිදුවූ වෙඩි තැබීමකින් පුද්ගලයන් 21 දෙනෙකු ජීවිතක්ෂයට පත්වී තවත් 10  දෙනෙකු තුවාල ලබා තිබෙනවා. මියගිය අය වයස අවුරුදු 14 ත් 60 ත් අතර මංගල සාදයට පැමිණි අමුත්තන් බව සඳහන්. මංගල සාදයේදී දෙපාර්ශවයක් අතර අවි ගැටුම සිදුවන්නට ඇතැයි විශ්වාස කෙරෙනවා. 2001 වසරේ ඇමරිකානු හමුදා මගින් තලේබාන් පාලනය බිඳ දැමීමෙන් පසු මෙහි පවතින්නේ අස්ථාවර වාතාවරණයක්. ඇෆ්ගනිස්ථානයේ බොහෝ ප්‍රදේශවල සන්නද්ධ කණ්ඩායම් අතර මෙවැනි ගැටුම් නිරන්තරයෙන් අසන්නට ලැබෙනවා.",
       "URL": "https://www.hirunews.lk/113906/මඟුල්-ගෙදරක-වෙඩි-තැබීමකින්-පුද්ගලයන්-21ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=715"
}