{
       "Source": "hirunews",
       "Timestamp": "Friday, 27 November 2015 - 8:49",
       "Headline": "රුසියාව සහ තුර්කිය අතර අර්බුදය උත්සන්න වෙලා",
       "News Content": "සිරියානු දේශ සීමා ආසන්නයේදී තුර්කිය බිම හෙලූ තම ගුවන් යානය හඳුනාගත නොහැකි වූ බවට තුර්කි රජය කරන ප්‍රකාශ රුසියානු ජනාධිපති ව්ලැදිමිර් පුටින් ප්‍රතික්ෂේප කළා. යානයේ ගමන් මග තුර්කියේ හිතවතෙකු වන ඇමෙරිකාවට දැනුම්දී තිබූ බවයි ඔහු කියා සිටියේ.\nයානය තුර්කි ගුවන් සීමාවට ඇතුළු වූ බවට කරන ප්‍රකාශ ද බිම හෙලූ යානයේ සිටි දිවි ගලවා ගත් රුසියානු නියමුවා ප්‍රතික්ෂේප කර තිබෙනවා.\nඑස් යූ 24 රුසියානු ප්‍රහාරක යානය පහසුවෙන් හඳුනා ගැනීමට හැකි බවයි රුසියානු ජනාධිපතිවරයා අවධාරණය කළේ. එය ඇමරිකානු ගුවන් යානයක් වී නම් මේ ආකාරයේ ප්‍රතිචාරයක් දක්වන්නේ දැයි ජනාධිපති පුටින් තුර්කියෙන් ප්‍රශ්න කර සිටියා.",
       "URL": "https://www.hirunews.lk/120911/රුසියාව-සහ-තුර්කිය-අතර-අර්බුදය-උත්සන්න-වෙලා",
       "Category": "International News",
       "Parent URL": "https://www.hirunews.lk/international-news.php?pageID=686"
}