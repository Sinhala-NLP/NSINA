{
       "Source": "hirunews",
       "Timestamp": "Saturday, 18 August 2018 - 13:40",
       "Headline": "මියන්මාරයට ඇමරිකාවෙන් සම්බාධක",
       "News Content": "රොහින්ග්‍යා මුස්ලිම් ජන කොටසට එරෙහිව වර්ගවාදී ලෙස කටයුතු කළ බවට චෝදනා කරමින් ඇමරිකා එක්සත් ජනපදය මියන්මාරය වෙත සම්බාධක පෙළක් ප්‍රකාශයට පත් කළා.\nඑහිදී මියන්මාර හමුදා සහ පොලිස් ප්‍රධානීන් 4 දෙනෙකු මෙන්ම හමුදා ඒකක දෙකක් ඉලක්ක කරගෙන තිබෙනවා.\nපසුගිය වසරේදී රඛීනේ ප්‍රාන්තයේ ගැටුම් නිසා රොහින්ග්‍යා මුස්ලිම්වරුන් හත්ලක්ෂයක් පමණ යාබද බංග්ලාදේශයට පළා ගිය අතර, ඔවුන් තවමත් එහි සරණාගත කදවුරුවල වාසය කරනවා.\nකෙසේ නමුත්, ඇමරිකාව මෙහිදී මියන්මාර හමුදාවේ මුල් පෙළ ප්‍රධානීන්ට සම්බාධක පනවා නොමැති අතර, රොහින්ග්‍යාවරුන්ට එරෙහි ක්‍රියාමාර්ග, මිනිසත්බවට එරෙහි අපරාධයක් ලෙස හඳුන්වා නැහැ.",
       "URL": "https://www.hirunews.lk/197827/මියන්මාරයට-ඇමරිකාවෙන්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=342"
}