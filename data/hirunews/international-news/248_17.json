{
       "Source": "hirunews",
       "Timestamp": "Sunday, 28 July 2019 - 11:18",
       "Headline": "උතුරු කොරියානු යාත්‍රාවක් දකුණු කොරියානු මුහුදු තීරයට",
       "News Content": "උතුරු කොරියානු යාත්‍රාවක්, එහි යාත්‍රිකයන් තුන්දෙනෙකු සමඟ මුහුදු සීමාව තරණය කොට දකුණු කොරියානු මුහුදට පිවිසි බව දකුණු කොරියානු යොන්හැප් ප්‍රවෘත්ති සේවය සඳහන් කළා.\nමෙම දැවමය යාත්‍රාව කොරියානු වේලාවෙන් අද පෙරවරු 11.20ට පමණ ජපාන මුහුද ලෙස හැඳින්වෙන තම මුහුදු තීරයට පිවිසි බවයි දකුණු කොරියානු ඒකාබද්ධ හමුදා අණදෙන නිලධාරියා සඳහන් කළේ.\nයාත්‍රාව සහ එහි යාත්‍රිකයන් පරීක්ෂාවක් සඳහා දකුණු කොරියානු හමුදා වරායක් වෙත රැගෙන ගොස් තිබෙනවා.\nමොවුන් සිතාමතා දේශසීමාව තරණය කර දකුණු කොරියාවට පැමිණියාද, නැතහොත් අත්වැරදීමකින් පැමිණියේද යන්න මෙතෙක් අනාවරණ වී නැහැ.",
       "URL": "https://www.hirunews.lk/221173/උතුරු-කොරියානු-යාත්‍රාවක්-දකුණු-කොරියානු-මුහුදු-තීරයට",
       "Category": "International News",
       "Parent URL": "https://www.hirunews.lk/international-news.php?pageID=248"
}