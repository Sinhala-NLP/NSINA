{
       "Source": "hirunews",
       "Timestamp": "Saturday, 13 April 2013 - 8:22",
       "Headline": "ජාත්‍යන්තර අපරාධ අධිකරණයේ අපරාධ ගැන පරීක්ෂණ.",
       "News Content": "ලොව පුරා සිදුවන ජාත්‍යන්තර අපරාධ පිළිබඳ සොයා බලන අන්තර්ජාතික අපරාධ අධිකරණය එය තුළම සිදුවන අපරාධ පිළිබඳව සොයා බැලීමට දැන් සූදානම්. තමන් විසින් ආරක්ෂා කිරීමට බැඳී සිටින කණ්ඩායම් වෙත අපරාධ සිදුකළ කාර්ය මණ්ඩල පිළිබඳවයි එමගින් මෙලෙස පරීක්ෂණයක් පැවැත්වීමට කටයුතු යොදා ඇත්තේ. ජාත්‍යන්තර අපරාධ අධිකරණයේ නිලධාරියෙකු කොංගෝවේ යුධ අපරාධවලට ලක්වූවන් වෙත ලිංගික අපරාධ සිදුකිරීම පිළිබඳ තොරතුරු දැන් හෙළිවී තිබෙනවා. ජාත්‍යන්තර අපරාධ අධිකරණයේ සාමාජිකයෙකු වෙත මෙවැනි චෝදනාවක් එල්ල වූ පළමු අවස්ථාව මෙයයි. මේ නිසා මෙම තත්ත්වය ඉදිරියට ක්‍රියාත්මකවීම වැළැක්වීමටයි පරීක්ෂණයක් ආරම්භ කර ඇත්තේ.",
       "URL": "https://www.hirunews.lk/57081/ජාත්‍යන්තර-අපරාධ-අධිකරණයේ-ගැන-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=849"
}