{
       "Source": "hirunews",
       "Timestamp": "Friday, 24 December 2021 - 9:27",
       "Headline": "බ්‍රිතානයයේ කොරෝනා ආසාදනය වාර්තාගත ලෙස ඉහළට",
       "News Content": "ගත වූ පැය විසි හතර තුළ බ්‍රිතාන්‍යයෙන් නව කොරෝනා ආසාදිතයන් 119,789ක් වාර්තා වී ඇති අතර, ඒ, එරට කොරෝනා ආසාදිතයින් ලක්ෂය ඉක්මවූ දෙවන අවස්ථාවයි.\nපෙර දිනයේ දී බි්‍රතාන්‍යයේ කොරෝනා ආසාදිතයන් සංඛ්‍යාව ප්‍රථම වරට ලක්ෂය ඉක්මවා ගියේ ආසාදිතයන් 16,122 ක් වාර්තා කරමින්.\nඑමෙන්ම තවත් මරණ 147ක් ඊයේ වාර්තාවීමත් සමඟ බි්‍රතාන්‍යයේ කොරෝනා මරණ සංඛ්‍යාවද 147,720ක් ලෙස සටහන් වුණා.\nකෙසේ නමුත් බි්‍රතාන්‍ය සෞඛ්‍ය අමාත්‍ය සජිඩ් ජාවිඩ් සඳහන් කළේ, ඩෙල්ටා ප්‍රභේදය ව්‍යාප්තව පැවති සමයට වඩා ඔමික්‍රොන් ප්‍රභේදය ආසාදනය වූවන් රෝහල් ගත කිරීම 70%කින් පමණ අඩු මට්ටමක පවතින බවයි.\nඔමික්‍රොන් ප්‍රභේදය මේ වනවිට බ්‍රිතාන්‍යයේ ප්‍රමුඛ කොරෝනා ප්‍රභේදය බවට පත් වී ඇති අතර, ඒ හේතුවෙන් බූස්ටර් හෙවත් වර්ධක එන්නත් ලබාදීමේ වැඩපිළිවෙළ පුළුල් කර තිබෙනවා.\nඒ අනුව නත්තල් දිනයේ ද බ්‍රිතාන්‍යවාසින්ට තුන් වැනි මාත්‍රාව ලබාගැනීමට හැකිවනු ඇති.",
       "URL": "https://www.hirunews.lk/291991/බ්‍රිතානයයේ-කොරෝනා-ආසාදනය-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=72"
}