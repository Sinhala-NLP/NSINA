{
       "Source": "hirunews",
       "Timestamp": "Sunday, 06 January 2013 - 8:12",
       "Headline": "තලෙයිබාන් නැවතත් අනතුරු අඟවයි.",
       "News Content": "2014 වසරෙන් ඔබ්බට ඇෆ්ගනිස්ථානයේ එක ඇමරිකානු සොල්දාදුවෙකු හෝ රැඳී සිටියහොත් සම්පූර්ණ යුද්ධයකට සැරසෙන ලෙස තලෙයිබාන් සංවිධානය ඇමරිකාවට සහ ඇෆ්ගන් රජයට අනතුරු ඇඟවීමක් කළා. 2001 වසරේ සිට ඇෆ්ගනිස්ථානයේ රැඳී සිටින ඇමරිකානු සහ නේටෝ හමුදා පසුගිය වසර තුළ 30000 දක්වා අඩු කෙරුණා. 2014 වසරේදී එම සියලූම හමුදා ඉවත් කරගැනීමයි සැළසුම වූයේ. එහෙත් ඉන් පසුවද ඇෆ්ගන් හමුදා පුහුණු කිරීම සඳහා ඇමරිකානු හමුදා භට පිරිසක් රැඳවීම පිළිබඳව දෙපාර්ශවය අතර සාකච්ඡා දැන් පැවැත්වෙනවා. තලෙයිබාන් සංවිධානය මෙම අනතුරු ඇඟවීම සිදුකර ඇත්තේ එම සාකච්ඡා ඉලක්ක කරගෙනයි.",
       "URL": "https://www.hirunews.lk/50910/තලෙයිබාන්-නැවතත්-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=873"
}