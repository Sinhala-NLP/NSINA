{
       "Source": "hirunews",
       "Timestamp": "Wednesday, 18 November 2015 - 10:34",
       "Headline": "බෝම්බ බියෙන් යානා දෙකක් හරවයි",
       "News Content": "ඇමරිකාවේ සිට ප්‍රංශයේ - පැරිස් නුවර බලා පියාසර කළ ප්‍රංශ ගුවන් යානා දෙකක් බෝම්බ ඇතැයි පළ වූ සැකයක් නිසා ඊයේ ආපසු හරවා යවා තිබෙනවා.\nමෙලෙස හරවා යවා ඇත්තේ ප්‍රංශ ගුවන් සේවයට අයත් ඒ එෆ් 55 සහ ඒ එෆ් 65 වර්ගයේ ගුවන් යානා දෙකක්.\nඅදාළ ගුවන් යානා ඇමෙරිකාවේ වොෂින්ටන් සහ ලොස්ඇන්ජලීස් ගුවන්තොටුපලවල් වලින් සිය ගුවන් ගමන් ආරම්භ කර තිබූ අතර ඇති වූ හදිසි තත්ත්වය මත ඇමරිකාවේම ප්‍රාදේශීය ගුවන්තොටුපල වෙත ගොඩබස්වා තිබෙනවා.\nකෙසේ වෙතත් ඒවායේ බෝම්බ නොතිබූ බව පසුව තහවුරු වුණා.",
       "URL": "https://www.hirunews.lk/120424/බෝම්බ-බියෙන්-යානා-දෙකක්-හරවයි",
       "Category": "International News",
       "Parent URL": "https://www.hirunews.lk/international-news.php?pageID=688"
}