{
       "Source": "hirunews",
       "Timestamp": "Thursday, 26 December 2013 - 13:20",
       "Headline": "බැංකොක් නුවර යළි ගැටුම්.",
       "News Content": "ලබන පෙබරවාරියේ පැවැත්වෙන තායිලන්ත මහ මැතිවරණය සඳහා දේශපාලන පක්ෂ ලියාපදිංචි කිරීමේ අවස්ථාවට විපක්ෂ ක්‍රියාකාරීන් බාධා කිරීමත් සමඟ බැංකොක් අගනුවර අද (26) ඇති වූයේ ගැටුම්කාරී තත්ත්වයක්. මැතිවරණ නිලධාරීන් මෙලෙස ලියාපදිංචිය සිදුකරන ක්‍රීඩාගාරය වෙත කඩා වැදුණු විරෝධතාකරුවන් ගල් මුල්වලින් පහර දෙන්නට පටන් ගත් අතර ඔවුන් විසුරුවා හැරීමට තායි පොලීසිය කඳුළු ගෑස් ප්‍රහාරයක් එල්ල කළා. තායිලන්තයේ නව මැතිවරණයක් පවත්වන බව අගමැතිනී යින්ලක් ශිනවත්‍රා පසුගිය දෙසැම්බර් 9 වන දා ප්‍රකාශයට පත් කළේ එක්ලක්ෂ 50,000කට වැඩි විපක්ෂ ක්‍රියාකාරීන් පැවැත්වූ විරෝධතාවලින් අනතුරුවයි.",
       "URL": "https://www.hirunews.lk/74182/බැංකොක්-නුවර-යළි-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=774"
}