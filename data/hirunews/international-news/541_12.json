{
       "Source": "hirunews",
       "Timestamp": "Saturday, 24 December 2016 - 10:19",
       "Headline": "උත්සව සමයේ අලෙවි කිරීමට රැඟෙන ආ ප්ලාස්ටික් සහල් තොගයක් සොයාගත් හැටි මෙන්න",
       "News Content": "අලෙවි කිරීම සඳහා ආනයනය කරන ලද ප්ලාස්ටික් සහල් තොගයක් නයිජීයාවෙන් සොයාගෙන තිබෙනවා.\nඑරට රේගුව කළ විශේෂ සොදිසි කිරීමකදීයි මෙම සහල් තොගය සොයාගෙන ඇත්තේ.\nඑම ස්ථානයේ තිබී සහල් ප්ලාස්ටික් සහල් ටොන් 2.5ක් සොයාගත් බවයි විදෙස් මාධ්‍ය වාර්තා කර ඇත්තේ.\nකෙසේ වෙතත් එරට බලධාරීන් සැකපළකරන්නේ මීට පෙරද මෙවැනි ප්ලාස්ටික් සහල් ආනයනය කරන්නට ඇති බවටයි.\nමේ අතර අදාළ සිදුවීම සම්බන්ධයෙන් රේගු ප්‍රධානි විශේෂ ප්‍රකාශයක් නිකුත් කරමින් සඳහන් කර ඇත්තේ මෙම සහල් උත්සව සමයේ වෙළඳපොළට නිකුත් කිරීමට ආනයනය කර ඇති බවයි.\nඑහිදී වැඩිදුරටත් අදහස් දක්වමින් ඔහු ප්‍රකාශ කර ඇත්තේ මෙම සහල් ආහාරයට ගන්නා පුද්ගලයන්ට සිදුවන දේ දන්නේ දෙවියන් පමණක් බවයි.\nකෙසේ වෙතත් මෙවැනි වංචාවක් හසුවූ ප්‍රථම අවස්ථාව මෙය බවයි විදෙස් මාධ්‍ය වාර්තා කරන්නේ.\nබලධාරීන් ප්‍රකාශ කරන්නේ මෙම සහල් ආනයනය කරනු ලැබූ රට පිළිබඳව මෙතෙක් නිසි තොරතුරු අනාවරණය වී නොමැති බවයි.\nඑරට ජනතාවට විශේෂ නිවේදනයක් නිකුත් කරමින් බලධාරීන් වැඩිදුරටත් ප්‍රකාශ කර ඇත්තේ ආහාර ද්‍රව්‍ය මිලදීගැනීමේදී වඩාත් සැලකිලිමත් වන ලෙසටයි.",
       "URL": "https://www.hirunews.lk/150467/උත්සව-සමයේ-අලෙවි-කිරීමට-රැඟෙන-ආ-ප්ලාස්ටික්-සහල්-තොගයක්-සොයාගත්-හැටි-මෙන්න",
       "Category": "International News",
       "Parent URL": "https://www.hirunews.lk/international-news.php?pageID=541"
}