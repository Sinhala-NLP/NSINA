{
       "Source": "hirunews",
       "Timestamp": "Friday, 03 March 2017 - 10:05",
       "Headline": "දශක දෙකකට පසු පාකිස්ථානයේ ජන සංගණනයක්",
       "News Content": "සීඝ්‍ර වර්ධනයක් ලබන පාකිස්ථානයේ ජන සංගණනයක් පැවැත්වීමට තීරණය වී තිබෙනවා.\nඑරට සංඛ්‍යා ලේඛණ කාර්යාංශය මගින් ඊයේ ප්‍රකාශයට පත් කළ පරිදි මෙලෙස පාකිස්ථානයේ ජන සංගණනයක් පැවැත්වෙන්නේ වසර 19 කට පසුවයි පාකිස්ථානයේ ජනගහනයෙන් සියයට 60 ක්ම වයස අවුරුදු 30 ට වඩා අඩු පුද්ගලයන් ලෙසයි සැලකෙන්නේ.\nලෝක බැංකුව 2015 වසරේ ඇස්තමේන්තු කළ පරිදි පාකිස්ථානයේ ජනගහනය දහඅට කෝටි අසූ නව ලක්ෂයක් වන අතර, 1998 වසරේ අවසන් වරට පැවති ජන සංගණනයේදී එම සංඛ්‍යාව දහතුන්කෝටි හතලිස් හත් ලක්ෂයක් ලෙස සටහන් වුණා.\n1951 වසරේ පැවති පාකිස්ථානයේ ප්‍රථම ජනසංගණනයේදී ප්‍රකාශයට පත්වූ ජනගහනය මිලියන 33 යි දශම 8 ක් පමණයි.",
       "URL": "https://www.hirunews.lk/155934/දශක-දෙකකට-පසු-පාකිස්ථානයේ-ජන-සංගණනයක්",
       "Category": "International News",
       "Parent URL": "https://www.hirunews.lk/international-news.php?pageID=510"
}