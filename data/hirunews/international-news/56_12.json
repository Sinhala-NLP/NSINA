{
       "Source": "hirunews",
       "Timestamp": "Monday, 21 March 2022 - 14:15",
       "Headline": "ඇමරිකානු ජනපති පෝලන්තයට",
       "News Content": "රුසියාවේ යුක්රේන ආක්‍රමණය සම්බන්ධයෙන් සාකච්ඡාවකට ඇමරිකානු ජනාධිපති ජෝ බයිඩ්න් ලබන සිකුරාදා පෝලන්තයේ සංචාරය කිරීමට සූදානම් වනවා.\nවිදෙස් මාධ්‍ය වාර්තා කළේ ඇමරිකානු ජනාධිපතිවරයා පෝලන්ත ජනාධිපති ආන්ඩේ‍රස් ඩුඩා සමඟ ද්විපාර්ශවික සාකච්ඡාවක නිරතවීමට නියමිත බවයි.\nමේ වනවිට පෝලන්තය වෙත යුක්රේන සරණාගතයින් මිලියන දෙකකට අධික පිරිසක් පලාගොස් තිබෙනවා.\nමේ අතර යුක්රේනයේ මරියුපොල් නගරයට යටත්වන ලෙසට රුසියාව කරන ලද ඉල්ලීම යුක්රේනය ප්‍රතික්ෂේප කර ඇති බව විදෙස් මාධ්‍ය වාර්තා කළා.\nමේ වනවිට එහි ලක්ෂ 3 කට ආසන්න පිරිසක් අවතැන්ව සිටින අතර ජලය සහ ආහාර හිගයකටද ඔවුන් මුහුණදී සිටිනවා.\nඑහෙත් යුක්රේන බලධාරීන් ප්‍රකාශ කර ඇත්තේ රුසියාවට යටත් නොවී සටන් වැදීමට තමන් සූදානම් බවයි.",
       "URL": "https://www.hirunews.lk/299999/ඇමරිකානු-ජනපති-පෝලන්තයට",
       "Category": "International News",
       "Parent URL": "https://www.hirunews.lk/international-news.php?pageID=56"
}