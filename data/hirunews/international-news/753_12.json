{
       "Source": "hirunews",
       "Timestamp": "Thursday, 05 March 2015 - 11:02",
       "Headline": "මැදපෙරදිගට ඇමෙරිකානු මිසයිල ආරක්ෂණ පද්ධතියක්",
       "News Content": "මිසයිල ප්‍රහාර ගුවනේදීම නතර කළ හැකි මිසයිල ආරක්ෂණ පද්ධතියක් මැදපෙරදිග කලාපයට කඩිනමින් යෙදවීමට අදහස් කරන බව ඇමෙරිකාව පවසනවා. ඇමෙරිකානු හමුදාවේ පැසිෆික් බලකායේ අණදෙන නිලධාරි ජනරාල් වින්සන්ට් බෲක් ප්‍රකාශ කළේ තාද් ලෙස හැඳින්වෙන මෙම මිසයිල ආරක්ෂණ පද්ධතිය මැදපෙරදිග ස්ථාන දෙකක ස්ථාපිත කරන බවයි. ඉරානය දිගුදුර මිසයිල සංවර්ධනය කිරීමත් සමඟ මැදපෙරදිග බටහිර හිතවාදී රටවල් අවදානමට ලක්ව ඇති බව ඇමෙරිකාවේ අදහසයි. උතුරු කොරියාවෙන් එල්ල වන මිසයිල ප්‍රහාරයකට මුහුණදීම සඳහා දකුණු කොරියාවේද තාද් මිසයිල ආරක්ෂණ පද්ධතියක් යෙදවීමට ඇමෙරිකාව යෝජනා කර තිබෙනවා.",
       "URL": "https://www.hirunews.lk/104808/මැදපෙරදිගට-ඇමෙරිකානු-මිසයිල-ආරක්ෂණ-පද්ධතියක්",
       "Category": "International News",
       "Parent URL": "https://www.hirunews.lk/international-news.php?pageID=753"
}