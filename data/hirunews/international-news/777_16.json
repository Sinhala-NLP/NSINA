{
       "Source": "hirunews",
       "Timestamp": "Sunday, 15 December 2013 - 8:28",
       "Headline": "මැන්ඩෙලා අද නික්ම යයි.",
       "News Content": "දකුණු අප්‍රිකාවේ ප්‍රථම කළු ජාතික ජනාධිපතිවරයා වූ නෙල්සන් මැන්ඩෙලාගේ දේහය මිහිදන් කිරීම ඔහු උපන්, හැදුනු වැඩුනු නැගෙනහිර කේප් ප්‍රදේශයේ කූනු ගම්මානයේදී අද සිදුකෙරෙනවා. චාල්ස් කුමරු, අප්‍රිකානු නායකයන් ඇතුලූ 4500 ක් පමණ වන ආරාධිතයන් එහි පැවැත්වෙන අවමංගල උත්සවයට සහභාගි වන අතර එය මහජනතාවට සහ මාධ්‍යයට විවෘත වන්නේ නැහැ. නෙල්සන් මැන්ඩෙලා පසුගිය දෙසැම්බර් 5 වැනිදා මියගියේ වයස අවුරුදු 95 ක්ව සිටියදියි. ඔහු වෙනුවෙන් සතියක් පුරා සැමරුම් උත්සව පැවැත්වුණා. මැන්ඩෙලාගේ නිවසෙන් අද පස්වරුවේ දේහය රැගෙන යන්නේ විශේෂයෙන් සකස් කළ සොහොන් ගැබ වෙතයි. එහිදී මැන්ඩෙලා අයත් කෝසා ගෝත්‍රයේ නායකයන් ඔහු වෙනුවෙන් සාම්ප්‍රදායික අවමංගල කටයුතු සිදු කෙරෙනු ඇති. ඉන් එක් චාරිත්‍රයක් වන්නේ මැන්ඩෙලාගේ දෙන අසල ඔක්ස් ගවයෙකු ඝාතනය කර එය සිංහ සමකින් ඔතා වැළලීමයි. එමගින් මළවුන්ගේ ජීවය තනි නොවන බව කෝසා ගෝත්‍රිකයන්ගේ මතයයි.",
       "URL": "https://www.hirunews.lk/73449/මැන්ඩෙලා-අද-නික්ම-යයි",
       "Category": "International News",
       "Parent URL": "https://www.hirunews.lk/international-news.php?pageID=777"
}