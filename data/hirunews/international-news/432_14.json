{
       "Source": "hirunews",
       "Timestamp": "Saturday, 07 October 2017 - 13:56",
       "Headline": "රොහින්ග්‍යා කැරළිකරුවන් සාමයට සූදානම්",
       "News Content": "මියන්මාර රජය විසින් ඉදිරිපත් කරන  ඕනෑම සාම පියවරකට ප්‍රතිචාර දැක්වීමට සූදානම් බව රොහින්ග්‍යා මුස්ලිම්වරුන් සන්නද්ධ කණ්ඩායම ප්‍රකාශ කළා.\nඅරකන් රොහින්ග්‍යා ගැලවීමේ හමුදාව හෙවත් අර්සා ලෙස නම් කෙරුණු එම සන්නද්ධ කල්ලිය පසුගිය අගෝස්තු 25 වන දා එල්ල කළ ප්‍රහාරයකින් අනතුරුවයි රඛීනේ ප්‍රාන්තයේ ප්‍රචණ්ඩ ගැටුම් හට ගත්තේ.\nඑහිදී මියන්මාර හමුදා දියත් කළ දැවැන්ත ප්‍රති ප්‍රහාරය හේතුවෙන් පන්ලක්ෂයකට අධික රොහින්ග්‍යාවරු බංග්ලාදේශයට පළා ගියා.\nමේ අතර, අර්සා සන්නද්ධ කල්ලිය පසුගිය සැප්තැම්බර් 10 වන දා ප්‍රකාශයට පත් කළ මාසයක ඒකපාර්ශවික සටන් විරාමය ලබන සඳුදා මැදියම් රැයෙන් අවසන් වීමට නියමිතයි.",
       "URL": "https://www.hirunews.lk/172844/රොහින්ග්‍යා-කැරළිකරුවන්-සාමයට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=432"
}