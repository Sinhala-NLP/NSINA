{
       "Source": "hirunews",
       "Timestamp": "Monday, 31 October 2016 - 16:24",
       "Headline": "වායු දූෂණයෙන් වසරකට ළමා මරණ හය ලක්ෂයක්",
       "News Content": "ලොව සෑම ළමයින් 7 දෙනෙකුගෙන් එක් අයෙකුම වායු දූෂණයට මුහුණ දෙන අතර, දකුණු ආසියාවේ මෙම තත්ත්වය දරුණු ලෙස පවතින බව යුනිසෙෆ් සංවිධානය පවසනවා.\nඑමගින් පෙන්වා දෙන්නේ වසරකදී වයස අවුරුදු 5ට අඩු ළමයින් හයලක්ෂයකගේ අකල් මරණවලට වායු දූෂණය හේතු වන බවයි.\nකර්මාන්ත ශාලා, තාප විදුලි බලාගාර, ෆොසිල ඉන්ධන භාවිත කරන වාහන, දුවිල්ල මෙන්ම කසල ගිනි තැබීම මගින් ද වායුගෝලය දූෂණයට ලක්වනවා.\nමිහිතලයේ උණුසුම සහ කාලගුණ වෙනස පිළිබඳ සාකච්ඡා කිරීම සඳහා ලොව රටවල් 200කට අධික සංඛ්‍යාවක නියෝජිතයන් නොවැම්බර් 7 වන දා සිට 18 වන දා දක්වා මොරොක්කෝවේ දී රැස්වීමට නියමිතයි.\nයුනිසෙෆ් සංවිධානය ඔවුන්ගෙන් ඉල්ලා සිටින්නේ වායු දූෂණය වැළැක්වීමේ පියවර කඩිනම් කරන ලෙසයි.",
       "URL": "https://www.hirunews.lk/146500/වායු-දූෂණයෙන්-වසරකට-ළමා-මරණ-හය-ලක්ෂයක්",
       "Category": "International News",
       "Parent URL": "https://www.hirunews.lk/international-news.php?pageID=565"
}