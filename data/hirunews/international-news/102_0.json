{
       "Source": "hirunews",
       "Timestamp": "Saturday, 07 August 2021 - 10:09",
       "Headline": "ඇෆ්ගනිස්ථානයේ ප්‍රධාන නගරයක් තලෙයිබාන් ග්‍රහණයට",
       "News Content": "නිරිතදිග ඇෆ්ගනිස්ථානයේ ප්‍රධාන නගරයක් තලේබාන් සටන්කාමීන් විසින් අත්පත් කරගෙන තිබෙනවා.\nඇෆ්ගන් රජයේ හමුදාව පාලනයේ තිබූ නිම්රෝස් පළාතේ සරාන්ජ් නගරය මෙලෙස අත්පත් කර ගෙන ඇති බවයි විදෙස් වාර්තා සඳහන් කළේ.\nවසර 20ක කාලයක් ඇෆ්ගනිස්ථානයේ රැදී සිටි ඇමරිකානු හමුදා එරටින් ඉවත්ව යාමත් සමඟ ඇෆ්ගනිස්ථානයේ තලෙයිබාන් ක්‍රියාකාරකම්වල ඉහළ යාමක් මේ වන විට දක්නට ලැබෙනවා.\nහීරට්, දකුණු කන්දහාර් හා ලෂ්කාර්ගර් ඇතුළු ප්‍රාදේශීය නගර ගණනාවක් දැනටමත් තලෙබිබාන් ග්‍රහණයේ පවතින අතර ගතවූ මාසයක කාලය තුල පමණක් ගැටුම් හේතුවෙන් සිවිල් වැසියන් 1000 වැඩි පිරිසක් මියගොස් තිබෙනවා.\nඑමෙන්ම, පසුගිය මාස 3ක කාලය තුළ පවුල් එක්ලක්ෂ 60,000කට අයත් පුද්ගලයන් මිලියනයක් අවතැන්ව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/279088/ඇෆ්ගනිස්ථානයේ-ප්‍රධාන-නගරයක්-තලෙයිබාන්-ග්‍රහණයට",
       "Category": "International News",
       "Parent URL": "https://www.hirunews.lk/international-news.php?pageID=102"
}