{
       "Source": "hirunews",
       "Timestamp": "Wednesday, 16 March 2022 - 21:40",
       "Headline": "ජපානයට ප්‍රබල භූ කම්පනයක්",
       "News Content": "ඊසානදිග ජපානයට රික්ටර් මාපකාංක 7.3ක ප්‍රබල භූ කම්පනයක් සිදුව තිබෙනවා.\nභූ කම්පනයත් සමග ෆුකුෂිමා සහ මියාගි නගර සඳහා සුනාමි අනතුරු ඇඟවීම්ද නිකුත් කෙරුණා.\nසුනාමි රළ මීටරයක් පමණ උස්ව නැගෙනු ඇති බවටයි අනාවැකි පළකරන්නේ.\nෆුකුෂිමාවට ඔබ්බෙන් වූ මුහුදු ප්‍ර දේශයේ සිදුවූ අදාළ භූ කම්පනයේ අපිකේන්ද්‍රය කිලෝමීටර් 60ක් පමණ ගැඹුරින් පිහිටා ඇති බවට හඳුනාගෙන තිබෙනවා.\nඑම භූ කම්පනය ටෝකියෝ අගනුවරටද දැනී ඇති බවයි වාර්තාවන්නේ.\nටෝකියෝ අගනුවර ඇතුළු ප්‍රදේශ රැසක විදුලිබලය ඇනහිට ඇති අතර, දුම්රිය ධාවනයටද බාධා එල්ලවී තිබෙනවා.",
       "URL": "https://www.hirunews.lk/299665/ජපානයට-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=57"
}