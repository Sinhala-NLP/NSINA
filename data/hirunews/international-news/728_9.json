{
       "Source": "hirunews",
       "Timestamp": "Tuesday, 09 June 2015 - 9:04",
       "Headline": "ඔස්කාර් පිස්ටෝරියස්ට අගෝස්තු මාසයේදී නිදහස",
       "News Content": "සිය පෙම්වතියට වෙඩි තබා ඝාතනය කළැයි පස් වසරක සිර දඬුවමක් විදිමින් සිටින දකුණු අප්‍රිකානු ඔලිම්පික් ශූර ආබාධිත මළල ක්‍රීඩක ඔස්කාර් පිස්ටෝරියස්ට අගෝස්තු 21 වන දා නිදහස හිමි වන බව වාර්තා වනවා. පසුගිය වසරේ ඔහුට මෙම සිර දඩුවම නියම වූ අතර දැන් කලින් නිදහස් කිරීමට තීරණය කර ඇත්තේ පරිවාස කාලයේදී බන්ධනාගාරය තුළ යහපත් කල් ක්‍රියාවෙන් සිටීම නිසයි.\nකෙසේ නමුත්, පිස්ටෝරියස්ගේ මිය ගිය පෙම්වතිය වන රීවා ස්ටීන්කෑම්ප්ගේ දෙමාපියන් ඔහු කලින් නිදහස් කිරීම පිළිබදව විරෝධය දක්වා තිබෙනවා. ඔස්කාර් පිස්ටෝරියස්ට සිර දඩුවම් නියම වූයේ සාවද්‍ය මනුෂ්‍ය ඝාතනයක් සිදුකිරීම සම්බන්ධයෙන් වුවද, ඔහුට එල්ල වූ මිනී මැරුම් චෝදනාවලින් නිදහස් කෙරුණා. එහෙත් ඊට එරෙහිව දකුණු අප්‍රිකානු නීතිපතිවරයා ගොනු කළ අභියාචනය නොවැම්බරයේදී විභාගයට ගැනීමට නියමිතයි.",
       "URL": "https://www.hirunews.lk/111022/ඔස්කාර්-පිස්ටෝරියස්ට-අගෝස්තු-මාසයේදී-නිදහස",
       "Category": "International News",
       "Parent URL": "https://www.hirunews.lk/international-news.php?pageID=728"
}