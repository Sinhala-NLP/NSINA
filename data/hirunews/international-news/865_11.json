{
       "Source": "hirunews",
       "Timestamp": "Wednesday, 06 February 2013 - 19:26",
       "Headline": "ජපානයෙන් චීනයට චෝදනා.",
       "News Content": "තම නෞකා මෙහෙයුම් නිරීක්ෂණය කිරීමට චීනය රේඩාර් පද්ධතියක් ස්ථාපිත කිරීම භයානක තත්ත්වයක් බව ජපානය ප්‍රකාශ කළා. එරට අග්‍රාමාත්‍ය ෂින්සෝ අබේ සඳහන් කරන්නේ චීනය මෙවැනි කටයුතුවලින් වැළකිය යුතු බවයි. දෙරට අතර අර්බුදයකට  තුඩුදී තිබෙන දියායු දූපත් පෙළ ආසන්නයේ සිදුවන ජපාන නෞකා මෙහෙයුම් තොරතුරු මෙම රේඩාර් පද්ධතිය මගින් සොයා බලන බවට ජපානය චෝදනා කරනවා. ඒ පිළිබඳව ඇමරිකාවේ අවධානයද යොමුව ඇති බවයි විදෙස් වාර්තා සඳහන් කළේ. ජපානය සහ චීනය අතර මෙවැනි අර්බුද තවදුරටත් ඇතිවුවහොත් එය පාලනය කළ නොහැකි තත්ත්වයක් වනු ඇතැයි එම වාර්තාවල වැඩිදුරටත් දැක්වුණා.",
       "URL": "https://www.hirunews.lk/52872/ජපානයෙන්-චීනයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=865"
}