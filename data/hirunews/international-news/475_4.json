{
       "Source": "hirunews",
       "Timestamp": "Wednesday, 31 May 2017 - 11:43",
       "Headline": "වාර්තාකාරිනිය අපහසුතාවට පත් කරමින්, පැරදුණු ක්‍රීඩකයා සිදුකළ දේ",
       "News Content": "වාර්තාකාරිනියක් අපහසුතාවයට පත් වන අයුරින් ඇයව සිප ගැනීමට කටයුතු කළ ක්‍රීඩකයෙකුට ප්‍රංශ විවෘත ටෙනිස් තරඟාවලිය තහනම් කිරීමට තරඟාවලි සංවිධායකයන් කටයුතු කර තිබෙනවා.\nප්‍රංශයේ මේ දිනවල පැවැත්වෙන ප්‍රංශ විවෘත ටෙනිස් තරඟාවලියට එක්ව සිටි 21 හැවැරිදි මැක්සිම් හමෝයූ නැමති ක්‍රීඩකයාට මෙම තහනම පනවා ඇති බවයි වාර්තා වන්නේ.\nමාලි තෝමස් නැමැති  වාර්තාකාරිනිය  තරඟාවලියේ සිදුවූ පරාජය පිළිබඳව සජීවීව ඔහුගෙන් සම්මුඛ සාකච්ඡාවක් ලබාගනිමින් සිටින අතර තුර මැක්සිම් විසින්  ඇයව සිප ගෙන ඇති බවයි විදෙස් මාධ්‍ය පවසන්නේ.\nකෙසේ වෙතත් සිද්ධිය සම්බන්ධයෙන්  නිවේදනයක් නිකුත් කරමින් තරඟාවලියේ සංවිධායකන් පවසා ඇත්තේ ඔහුගේ හැසිරීම එම නොගැළපෙන ක්‍රියාවක්  බවයි.\nසිද්ධිය සම්බන්ධයෙන් අදාල වාර්තාකාරිනිය පසුව අදහස් දක්වමින් පවසා ඇත්තේ වැඩසටහන සජීවීව විකාශය නොවුණානම් තමන් එම ක්‍රීඩකයාට පහරදීමට කටයුතු කරන බවයි.",
       "URL": "https://www.hirunews.lk/162515/වාර්තාකාරිනිය-අපහසුතාවට-පත්-කරමින්-පැරදුණු-ක්‍රීඩකයා-සිදුකළ-දේ",
       "Category": "International News",
       "Parent URL": "https://www.hirunews.lk/international-news.php?pageID=475"
}