{
       "Source": "hirunews",
       "Timestamp": "Monday, 04 September 2023 - 22:15",
       "Headline": "ගුවන් අනතුරින් තිදෙනෙක් මරුට",
       "News Content": "පාකිස්තානයේ Balochistan පළාතේ අද සිදු වූ ගුවන් අනතුරින් ඉහළ නාවික නිලධාරීන් දෙදෙනෙකු ඇතුළු තිදෙනෙකු එම ස්ථානයේදීම මිය ගිය බව රජයේ ප්‍රකාශකවරයා පවසා තිබෙනවා.\nසාමාන්‍ය පුහුණු ක්‍රියාකාරකම් සිදු කරමින් සිටියදී මෙම අනතුර සිදුව ඇති බවයි වාර්තා වන්නේ.\nඔවුන් ගමන් කළ ගුවන් යානයේ යාන්ත්‍රික දෝෂයක් හේතුවෙන් මෙම අනතුර සිදුව ඇති බව මූලික විමර්ශනවලදී අනාවරණය වී තිබෙනවා.\nවිදෙස් මාධ්‍ය වාර්තා කරන්නේ අනතුර සම්බන්ධයෙන් පාකිස්ථාන අග්‍රාමාත්‍ය දැඩි කනස්සල්ල පළ කර බවයි.\nකෙසේ වෙතත් පසුගිය සැප්තැම්බරයේ සිදු වූ තවත් හමුදා ගුවන් අනතුරකදී එම පළාතේ උසස් හමුදා නිලධාරීන් 6 දෙනෙකු මිය ගොස් තිබුණා.",
       "URL": "https://www.hirunews.lk/347170/ගුවන්-අනතුරින්-තිදෙනෙක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=8"
}