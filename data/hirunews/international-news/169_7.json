{
       "Source": "hirunews",
       "Timestamp": "Monday, 17 August 2020 - 8:15",
       "Headline": "නවසීලන්ත මැතිවරණය කල් යයි",
       "News Content": "කොරෝනා ව්‍යාප්තිය හමුවේ නවසීලන්ත මැතිවරණය මාසයකින් කල් දමන බව එරට අග්‍රාමාත්‍ය ජසින්ඩා ආඩ්න් නිවේදනය කළා.\nඇය කියා සිටියේ කොරෝනා ව්‍යාප්තිය හමුවේ දේශපාලන පක්ෂවලට සිය ප්‍රචාරක කටයුතු සිදුකිරීමට පවතින අපහසුතා හේතුවෙන් මෙම තීරණය ගත් බවයි.\nනවසීලන්ත මහ මැතිවරණය සැප්තැම්බර් මස 19 වනදා පැවැත්වීමට නියමිතව තිබුණා.\nකෙසේ වෙතත් නවසීලන්ත අග්‍රාමාත්‍යවරිය සඳහන් කළේ මහ මැතිවරණය ඔක්තෝම්බර් මස 17 වනදා පැවැත්වීමට හැකියාවක් පවතින බවයි.\nනවසීලන්තයේ කොරෝනා ආසාදිතයන් 1,622 ක් වාර්තාවන අතර, මරණ සංඛ්‍යාව දැක්වෙන්නේ 22 ක් ලෙසයි.\nමේ අතර ලොව පුරා කොරෝනා ආසාදිතයන් සංඛ්‍යාව දෙකෝටි 18 ලක්ෂ 17,650 ක් ලෙස දැක්වෙන අතර, මරණ සංඛ්‍යාව හත්ලක්ෂ 72,751 ක් ලෙස සටහන් වනවා.",
       "URL": "https://www.hirunews.lk/247995/නවසීලන්ත-මැතිවරණය-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=169"
}