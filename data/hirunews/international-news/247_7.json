{
       "Source": "hirunews",
       "Timestamp": "Tuesday, 06 August 2019 - 7:34",
       "Headline": "උතුරු කොරියාව තවත් මිසයිල අත්හදා බැලීමක",
       "News Content": "උතුරු කොරියාව විසින් අද උදෑසන තවත් හඳුනා නොගත් මිසයිල දෙකක් අත්හදා බලා තිබෙනවා.\nඑය සති දෙකක් තුළ ඔවුන් සිදුකළ 4 වන මිසයිල අත්හදා බැලීමයි.\nඋතුරු කොරියාවේ දකුණුදිග හවන්ගේ ප්‍රාන්තයේ සිට නැගෙනහිර මුහුද දෙසට එම මිසයිල එල්ල කළ බවයි දකුණු කොරියානු හමුදාව ප්‍රකාශ කළේ.\nඒ සම්බන්ධයෙන් දකුණු කොරියාව සහ ජපානය සමඟ අවධානයෙන් කටයුතු කරන බව ඇමරිකා එක්සත් ජනපදය ප්‍රකාශ කළා.\nදකුණු කොරියාව සහ ඇමරිකා එක්සත් ජනපදය අතර ඒකාබද්ධ යුද අභ්‍යාසයක් ඊයේ ආරම්භ වූ අතර, ඊට ප්‍රතිචාර ලෙස උතුරු කොරියාව සිය මිසයිල අත්හදා බැලීම් ඉහළ නංවා ඇති බව විශ්වාස කෙරෙනවා.",
       "URL": "https://www.hirunews.lk/221629/උතුරු-කොරියාව-තවත්-මිසයිල-අත්හදා-බැලීමක",
       "Category": "International News",
       "Parent URL": "https://www.hirunews.lk/international-news.php?pageID=247"
}