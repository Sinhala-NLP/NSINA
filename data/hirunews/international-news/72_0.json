{
       "Source": "hirunews",
       "Timestamp": "Saturday, 25 December 2021 - 8:56",
       "Headline": "විශ්වයේ රහස් සොයන අභ්‍යවකාශ දුරේක්ෂය අද උඩු ගුවනට",
       "News Content": "මුල්ම තාරකා මඩුලු නිර්මාණය වූ විශ්වයේ ළදරු අවධිය පිළිබඳව අවබෝධයක් ලබාගැනීම සඳහා මිනිසා විසින් අභ්‍යවකාශයට යවන ප්‍රථම දුරේක්ෂය අද (25) උඩු ගුවනට පිවිසෙනවා.\nනාසා ආයතනය මගින් ඩොලර් බිලියන 9 ක වියදමින් නිපද වූ මෙම ජේම්ස් වෙබ් අධෝරක්ත දුරේක්ෂය ඉදිරි දශකය තුළ පෘථිවිය වෙත විශ්වයේ රහස් රැගෙන එනු ඇති.\nයුරෝපීය අභ්‍යවකාශ ආයතනයේ ඒරියන් පහ රොකට් යානයකින් ඊසාන දිග - දකුණු ඇමරිකානු වෙරළට ඔබ්බෙන් පිහිටි ප්‍රංශ ගයනාවේ සිට එය නික්මෙන්නේ අද පස්වරුවේයි.\nටෙනිස් පිටියක් තරම් විශාල රාත්තල් 14,000 ක් බරැති මෙම දුරේක්ෂය විනාඩි 26 ක් තුළ උඩු ගුවනට පිවිසෙනු ඇතැයි අපේක්ෂිතයි.\nඑය මාසයක කාලයත් තුළ පෘථිවියේ සිට සැතපුම් මිලියනයක් දුරින් සූර්ය කක්ෂයට පිවිසෙනු ඇති.",
       "URL": "https://www.hirunews.lk/292072/විශ්වයේ-රහස්-සොයන-අභ්‍යවකාශ-දුරේක්ෂය-අද-උඩු-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=72"
}