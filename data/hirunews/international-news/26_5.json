{
       "Source": "hirunews",
       "Timestamp": "Monday, 24 October 2022 - 16:15",
       "Headline": "චන්ද්‍රයාන් තුන් වැනි අදියර ලබන වසරේ",
       "News Content": "ඉන්දීය සද ගවේෂණය වන චන්ද්‍රයාන් මෙහෙයුමේ තුන් වැනි අදියර ලබන වසරේ ජුනි මාසයේ දී සිදු කරන බව ඉන්දීය අභ්‍යවකාශ පර්යේෂණ සංවිධානයේ සභාපති ආචාර්ය එස්. සෝමනාත් පවසනවා.\nඑහි අවසන් අදියරේ මූලික පරීක්ෂණ කටයුතු මේ වන විට සම්පූර්ණ කර ඇති බව යි මාධ්‍ය හමුවකට එක්වෙමින් ඔහු සඳහන් කළේ.\nචන්ද්‍රයාන් මෙහෙයුමේ තුන් වැනි අදියර ක්‍රියාත්මක කිරීම සඳහා කාල රාමු දෙකක් සූදානම් කර තිබූ අතර, තවත් පරීක්ෂණ කිහිපයක් ඉතිරි ව ඇති බැවින් එය දියත් කිරීම සඳහා ජුනි මාසය තෝරාගත් බව ආචාර්ය එස්. සෝමනාත් ප්‍රකාශ කළා.",
       "URL": "https://www.hirunews.lk/318718/චන්ද්‍රයාන්-තුන්-වැනි-අදියර-ලබන-වසරේ",
       "Category": "International News",
       "Parent URL": "https://www.hirunews.lk/international-news.php?pageID=26"
}