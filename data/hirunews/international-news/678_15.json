{
       "Source": "hirunews",
       "Timestamp": "Monday, 21 December 2015 - 21:18",
       "Headline": "IS 'සමූල ඝාතකයන්' කරන්න",
       "News Content": "සිරියාවේ සහ ඉරාකයේ විශාල ප්‍රදේශයක බලය පතුරුවා සිටින අයි.එස්. හෙවත් ඉස්ලාමීය රාජ්‍ය සංවිධානය සමූල ඝාතක කල්ලියක් ලෙස හඳුන්වන්නැයි බ්‍රිතාන්‍යය පාර්ලිමේන්තු කණ්ඩායමක් ඉල්ලා තිබෙනවා. ඔවුන් අග්‍රාමාත්‍ය ඩේවිඩ්  කැමරන් වෙත ලිපියක් යොමු කරමින් ප්‍රකාශ කළේ ඒ සඳහා ජගත් සංවිධානය සමඟ එකඟත්වයකට පැමිණීමට කටයුතු කරන ලෙසයි.\nවිශේෂයෙන් සිරියාවේ සහ ඉරාකයේ ක්‍රිස්තියානි සහ යසිදි ගෝත්‍රික සුළු ජන කොටස් ඝාතනය කිරිම හේතුවෙන් අයි.එස්. සංවිධානය එලෙස හැදින්විය හැකි බවයි බ්‍රිතාන්‍ය පාර්ලිමේන්තු මන්ත්‍රීවරුන් ප්‍රකාශ කළේ.\nසුළු ජන කොටස් රටේ විශාල ප්‍රදේශයකින් පලවා හැරීමට කටයුතු කිරීම තුළින් අයි.එස්. සංවිධානය දැඩි ලෙස මානව හිමිකම් උල්ලංගණය කර ඇති බව ද ඔවුන් පෙන්වා දෙනවා.",
       "URL": "https://www.hirunews.lk/122538/සමූල-ඝාතකයන්-කරන්න",
       "Category": "International News",
       "Parent URL": "https://www.hirunews.lk/international-news.php?pageID=678"
}