{
       "Source": "hirunews",
       "Timestamp": "Sunday, 03 December 2017 - 8:17",
       "Headline": "අන්කෝර් වට් විහාරස්ථානයෙන් පැහැරගත් ආභරණ යළි රැගෙන එයි",
       "News Content": "කාම්බෝජයේ අන්කෝර් වට් බෞද්ධ සිද්ධස්ථානයෙන් පැහැරගැනුණු රන් කිරුළක් ඇතුලූ ආභරණ තොගයක් ලන්ඩනයේ සිට ඊයේ නැවතත් එම විහාරස්ථානයට රැගෙන එනු ලැබුවා.\n1970 දශකයේ පැවති කාම්බෝජ සිවිල් යුද්ධයේදී මෙම ආභරණ පැහැරගන්නට ඇතැයි සැළකෙනවා.\nඒවා පසුව හමුවූයේ ලන්ඩනයේ වෙන්දේසියක් සඳහා ලැයිස්තුගත කොට තිබියදියි.\nඑහිදී කාම්බෝජ රජය එම ආභරණ තම රටට ලබාදෙන ලෙස බ්‍රිතාන්‍ය රජයෙන් ඉල්ලීමක් කළා.\nඒ අනුව අදාළ සැබෑ ආභරණ රැගෙන ඒම සඳහා පුරාවිද්‍යාඥයන් පිරිසක්ද බ්‍රිතාන්‍යයට ගොස් තිබෙනවා.\nකාම්බෝජ සංස්කෘතික සහ කලා කටයුතු අමාත්‍යවරයා ප්‍රකාශ කළේ එම ආභරණ නැවත ලබාගැනීම පිළිබඳ කාම්බෝ්ජ ජනතාව සන්තෘෂ්ටියට පත්ව ඇති බවයි.\nඅක්කර 402 ක භූමි භාගයක පැතිර ඇති අන්කෝර් වට් විහාරස්ථානය 12 වන සියවසේදී කාම්බෝජයේ සූර්යවර්මන් රජු විසින් කරවන ලද අතර ලොව විශාලතම සිද්ධස්ථානය ලෙසයි සැළකෙන්නේ.",
       "URL": "https://www.hirunews.lk/177476/අන්කෝර්-වට්-විහාරස්ථානයෙන්-පැහැරගත්-ආභරණ-යළි-රැගෙන-එයි",
       "Category": "International News",
       "Parent URL": "https://www.hirunews.lk/international-news.php?pageID=416"
}