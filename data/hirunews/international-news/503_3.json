{
       "Source": "hirunews",
       "Timestamp": "Wednesday, 22 March 2017 - 9:45",
       "Headline": "ගුවන් නියමුවාගේ හැකියාවෙන් ජීවිත රැසක් බේරෙයි (ඡායාරූප)",
       "News Content": "ගුවන් යානයක් සෞදි අරාබියේ බිෂා ගුවන්තොටුපොලට ගොඩබෑමට යාමේදී අනතුරක් සිදුව තිබෙනවා.\nසෞදි අරාබියේ කිංග් කලීඩා අන්තර්ජාතික ගුවන්තොටුපොලෙන් ගුවන්ගතවු සෞදි අරාබියන් ගුවන් සමාගමට අයත් 1733 දරණ ගුවන් යානාය මෙලෙස අනතුරට ලක්ව ඇති බවයි වාර්තා වන්නේ.\nගුවන් යානය ගොඩබෑමට යාමේදී එහි ඉදිරිපස ටයරයක්  පුපුරාගොස් මෙම අනතුර සිදුව තිබෙනවා.\nකෙසේ වෙතත් එහි සිටි මගීන්ට හානියක් නොවන ලෙස ගුවන් යානය ගොඩබැස්සවීමට ගුවන් නියමුවා සමත්ව ඇති බවයි විදෙස් මාධ්‍ය වාර්තා කරන්නේ.\nපසුව ඉණිමං ආධාරයෙන් ගුවන්යානයේ සිටි මගීන් ඉවතට ගැනීමට ගුවන්තොටුපොල බලධාරීන් කටයුතු කර ඇති බව සදහන්.",
       "URL": "https://www.hirunews.lk/157432/ගුවන්-නියමුවාගේ-හැකියාවෙන්-ජීවිත-රැසක්-බේරෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=503"
}