{
       "Source": "hirunews",
       "Timestamp": "Sunday, 14 February 2021 - 9:20",
       "Headline": "චීනය ගැන ඉන්දියාව සැකයෙන්",
       "News Content": "ඉන්දියාවට එරෙහිව චීනය මේ වනවිට ජලය ආයුධයක් ලෙස යොදාගැනීමට සැළසුම් කරමින් පවතින බවට ඉන්දීය මාධ්‍ය වාර්තා කර තිබෙනවා.\nචීනයේ පාලනය යටතේ පවතින ටිබෙටයෙන් ආරම්භ වන බ්‍රහ්ම පුත්‍ර නම් ගංඟාව ඉන්දියාව හරහා ගලා ගොස් බංග්ලාදේශයෙන් මුහුදට වැටෙන අතර, එම ගංඟාවේ කිලෝමීටර 24 ක දිගින් යුත් ජල විදුලි ව්‍යාපෘතියක් සඳහා අලුතින් වේලි තුනක් ඉදි කිරීමටයි චීනය සැළසුම් කර ඇත්තේ.\nඉන්දීය විශේෂඥයන් අනතුරු අඟවා ඇත්තේ මෙම වේලි තුළින් තම රටට අහිතකර බලපෑම් එල්ලවිය හැකි බවයි.\nඑතුළින් චීනය ඉන්දියාවේ ජල සැපයුම පාලනය කිරීමටද කටයුතු කරනු ඇති බවට සැක මතුවන බවයි ඉන්දීය වාර්තා පෙන්වා දෙන්නේ.",
       "URL": "https://www.hirunews.lk/262542/චීනය-ගැන-ඉන්දියාව-සැකයෙන්",
       "Category": "International News",
       "Parent URL": "https://www.hirunews.lk/international-news.php?pageID=135"
}