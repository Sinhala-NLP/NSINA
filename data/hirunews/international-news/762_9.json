{
       "Source": "hirunews",
       "Timestamp": "Wednesday, 04 February 2015 - 9:22",
       "Headline": "අයි.එස් ප්‍රාණඇපයේ පසුවූ ජෝර්දාන ගුවන් නියමුවා ද ඝාතනය කෙරේ",
       "News Content": "අයි.එස් සටන්කාමීන් ප්‍රාණ ඇපයට ගෙන සිටි ජොර්දාන ගුවන් නියමුවා ද පුළුස්සා ඝාතනය කර තිබෙනවා. මෙම ගුවන් නියමුවා ඝාතනය කරන ආකාරය දැක්වෙන වීඩියෝ පටයක් ද අයි.එස් සටන්කාමීන් අන්තර්ජාලය වෙත මුදා හැර ඇති බවයි විදෙස් මාධ්‍ය වාර්තා සඳහන් කළේ. 26 හැවිරිදි මෙම ජොර්දාන ගුවන් නියමුවා අයි.එස් සටන්කාමීන්ගේ අත්අඩංගුවට පත්වූයේ පසුගිය දෙසැම්බර් මාසයේදීයි. මෙම ඝාතනය ජොර්දාන රජය දැඩි ලෙස හෙලා දැක ඇති අතර ඊට නුදුරේදීම ප්‍රතිචාර දක්වන බවයි ඔවුන් ප්‍රකාශ කර ඇත්තේ. අයි. එස් සටන්කාමීන්ගේ ග්‍රහණයේ සිටි ජපාන ජාතිකයන් දෙදෙනෙකු ද මීට පෙර ඝාතනයට ලක්වුණා. මේ අතර, ඇමෙරිකානු ජනාධිපති බැරැක් ඔබාමා ද මෙම ඝාතනය හෙළා දැක ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/102639/අයි-එස්-ප්‍රාණඇපයේ-පසුවූ-ජෝර්දාන-ගුවන්-නියමුවා-ද-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=762"
}