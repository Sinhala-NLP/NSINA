{
       "Source": "hirunews",
       "Timestamp": "Monday, 24 June 2013 - 19:38",
       "Headline": "මුෂාරෆ්ට එරෙහිව දේශද්‍රෝහී චෝදනා.",
       "News Content": "පාකිස්තානයේ හිටපු හමුදා නායක පර්වේස් මුෂාරෆ් දැඩි දේශද්‍රෝහී චෝදනා යටතේ නඩු විභාගයට පැමිණවිය යුතු බව එරට නව අගමැති නවාස් ෂරීෆ් පවසනවා. පාකිස්තාන   පාර්ලිමේන්තුව අමතමින් ඔහු අද (24) සඳහන් කළේ හිටපු ජනාධිපති මුෂාරෆ් එරට ව්‍යවස්ථාව දෙවරක් උල්ලංගණය කර ඇති බවයි. 1999 වසරේ දී මුෂාරෆ් බලයට පැමිණියේ එවකට පැවති සිවිල් රජය හමුදා කුමන්ත්‍රණයකින් පෙරළමින්. එය මුෂාරෆ් පාකිස්තාන ව්‍යවස්ථාව උල්ලංගණය කළ එක් අවස්ථාවක් ලෙසයි අගමැති නවාස් ෂරීෆ් හැදින්වූයේ. විනිසුරුවන් බලයෙන් පහ කොට ඔවුන් බන්ධනාගාරගත කිරීම තුළින් ඔහු නැවතත් ව්‍යවස්ථාව උල්ලංගණය කළ බව පාකිස්තාන අගමැතිවරයා සදහන් කළා. මෙම චෝදනාවලට මුෂාරෆ් අධිකරණය ඉදිරියේ පිළිතුරු සැපයිය යුතු බවයි ඔහු අවධාරණය කළේ.",
       "URL": "https://www.hirunews.lk/61659/මුෂාරෆ්ට-එරෙහිව-දේශද්‍රෝහී-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=828"
}