{
       "Source": "hirunews",
       "Timestamp": "Sunday, 08 September 2013 - 10:20",
       "Headline": "ඉතාලි මුහුදේ අනතුරට පත් සංක්‍රමණික යාත්‍රාවල සිටි 700 ක් මුදා ගැනේ.",
       "News Content": "නීතිවිරෝධි ලෙස බෝට්ටු මාර්ගයෙන් දකුණුදිග ඉතාලියට පැමිණි සංක්‍රමණික යාත්‍රාවල සිටි 700 කට අධික පිරිසක් මුදා ගත් බව ඉතාලි වෙරළාරක්ෂකයන් පවසනවා. උතුරු අප්‍රිකාවේ සිට දකුණු ඉතාලියේ සිසිලි දිවයින වෙත පැමිණි මොවුන් සිරියාව, ඊජිප්තුව, එරිත්‍රියාව, නයිජිරියාව සහ ඝානාව යන රටවලට අයත් අයයි. දිවයිනට ගොඩබැසීමට නොහැකිව අතරමංව සිටි මොවුන් මුදා ගැනීමෙන් පසු ප්‍රතිකාර සඳහා රෝහල් ගත කෙරුණු බව සඳහන්. සිරියාවේ සහ ඊජිප්තුවේ අස්ථාවර වාතාවරණය නිසා එහි සිට යුරෝපාකරයට පැමිණෙන නීතිවිරෝධී සංක්‍රමණිකයන්ගේ සංඛ්‍යාව පසුගිය කාලය තුළ ඉහළ ගියා. උතුරු අප්‍රිකාවේ සිට ඔවුන් ළඟාවන පළමු නැවතුම්පල ඉතාලියට අයත් සිසිලි දිවයිනයි.",
       "URL": "https://www.hirunews.lk/66759/ඉතාලි-මුහුදේ-අනතුරට-පත්-සංක්‍රමණික-යාත්‍රාවල-සිටි-700-ක්-මුදා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=806"
}