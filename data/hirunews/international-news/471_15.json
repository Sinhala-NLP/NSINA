{
       "Source": "hirunews",
       "Timestamp": "Sunday, 11 June 2017 - 18:14",
       "Headline": "මව විසින් මෝටර් රථය තුල තනිකර ගිය දැරියන් දෙදෙනාට සිදුවූ දේ",
       "News Content": "මෝටර් රථයක් තුළ දමා ගොස් සිටි කුඩා දැරියන් දෙදෙනෙකු අධික උෂ්ණත්වය දරාගත නොහැකිව මරණයට පත්වීමේ පුවතක් ඇමරිකාවේ ටෙක්සාස් ප්‍රාන්තයෙන් වාර්තා වනවා.\nඅදාල දැරියන් දෙදෙනා පැය 15ක් පමණ මෝටර් රථය තුළ සිට ඇති බවයි විදෙස් මාධ්‍ය වාර්තා කරන්නේ.\nමෙම කුඩා දැරියන් දෙදෙනාගේ මරණ සම්බන්ධයෙන් මියගිය දැරියන්ගේ මවට චෝදනා එල්ලවී ඇති බව සදහන්.\nමෙලෙස මියගොස් ඇත්තේ අවුරුදු 02ක සහ මාස දොළහක බිළිඳියක් බවයි වාර්තා වන්නේ.\nදැරියන් දෙදෙනාගේ මව 19වන වියේ පසුවන අතර පොලිසිය පවසනන්නේ පසුගිය බදාදා (07) රාත්‍රී 9.00ට පමණ දැරියන් දෙදෙනා මෝටර් රථය තුළ දමා මිතුරන් හමුවීමට ගොස්  පසුදා දහවල් 12.00ට පමණ ඇය නැවත පැමිණ ඇති බවයි.\nඑම අවස්ථාවේදී මව ආපසු පැමිණෙන විට දැරියන් දෙදෙනා සිහිසුන්ව සිට ඇති අතර ඒ, මොහොත වනවිට වාහනය තුළ උෂ්ණත්වය සෙල්සියස් අංශක 32ක් දක්වා ඉහළ යා හැකි බව පොලිසිය වැඩිදුරටත් පවසන්නේ.\nතමන්ට චෝදනා එල්ල විය හැකි බවට ඇති වූ බිය හේතුවෙන් අදාල මව ප්‍රතිකාර සඳහා දැරියන් දෙදෙනා රෝහලක් කරා ගෙන ගොස් තිබෙනවා.\nපොලිසිය පවසන්නේ දැරියන් දෙදෙනා මෝටර් රථය තුළ දමා, මව 16 හැවිරිදි මිතුරෙකු සහ තවත් පිරිසක් සමඟ නිවසක් තුළ සිට ඇති බවයි.",
       "URL": "https://www.hirunews.lk/163331/මව-විසින්-මෝටර්-රථය-තුල-තනිකර-ගිය-දැරියන්-දෙදෙනාට-සිදුවූ-දේ",
       "Category": "International News",
       "Parent URL": "https://www.hirunews.lk/international-news.php?pageID=471"
}