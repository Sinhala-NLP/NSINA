{
       "Source": "hirunews",
       "Timestamp": "Friday, 20 October 2017 - 10:00",
       "Headline": "රුසියානු ජනාධිපති පුටින්ට සුරූපිනියකගෙන් අභියෝගයක් (ඡායාරූප)",
       "News Content": "රුසියානු ජනාධිපති ව්ලැදිමීර් පුටින්ට අභියෝගයක් එල්ලවී ඇති බව විදෙස් මාධ්‍ය වර්තකරනවා.\nඒ එළඹෙන ජනාධිපතිවරණයට තරග කිරීමට විපක්ෂයෙන් සුරූපිනියක් ඉදිරිපත් වීම හේතුවෙන්.\n35 හැවිරිදි සේනියා සොබ්චැක් නමැති ඇයට ලබන වසරේ පැවැත්වෙන ජනාධිපති ධුර අපේක්ෂකත්වය වෙනුවෙන් ඉදිරිපත්කළ අයදුම්පතට ක්‍රෙම්ලීනයේ පුර්ව අනුමැතිය හිමිව තිබෙනවා.\nරුසියාවේ ප්‍රධාන විපක්ෂ දේශපාලන කණ්ඩායමවන ප්‍රගතිශීලී පක්ෂය නියෝජනය කරමින් ජනාධිපතිවරණයට ඉදිරිපත්වීමට නියමිත සේනියා සොබ්චැක් මාධ්‍යවේදිනියක්.\nඇය රූපවාහිනී නිවේදිකාවක්ද මෙන්ම නිළියක්  ද වනවා.\nසෝනියා මේවනවිට දින 20 ක සිරදඬුවමක්ද ලබනවා.\nඒ රුසියානු ජනාධිපති පුටින්ගේ අකටයුතුකම් විවේචනය කරමින් විපක්ෂයේ ක්‍රියාකාරීන් සමග එක්ව සංවිධානය කළ විරෝධතාවන්වලට චෝදනා ලබමින්.\nසේනියා සොබ්චැක් පිටර්බර්ග් නුවර පුරපති ලෙස කටයුතු කළ අභාවප්‍රාප්ත අනටෝලි සොබ්චැක්ගේ දියණියයි.\nඅනටෝලි සොබ්චැක් 1990 දශකයේ රුසියානු කේ.ජී.බී රහස් ඔත්තු සේවයේ දක්ෂ නිලධාරියෙකුට සිය පරිපාලනයේ රැකියාවක් ලබා දී තිබෙනවා.\nඒ ව්ලැදිමීර් පුටින් බවයි විදෙස් මාධ්‍ය සඳහන් කරන්නේ.\nව්ලැදිමීර් පුටින් ගුරුහරුකම් ලබා දී තිබෙන්නේ අනටෝලි සොබ්චැක් විසින්.\nසේනියා සොබ්චැක් මේවන විට රුසියාවේ ජනප්‍රිය චරිතයක් වී ඇති බවයි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/173969/රුසියානු-ජනාධිපති-පුටින්ට-සුරූපිනියකගෙන්-අභියෝගයක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=430"
}