{
       "Source": "hirunews",
       "Timestamp": "Sunday, 08 September 2013 - 8:24",
       "Headline": "මාලදිවයින් ජනපතිවරණයේ දෙවැනි වටය සැප්තැම්බර් 28 වැනිදා.",
       "News Content": "ඊයේ පැවති මාලදිවයින් ජනාධිපතිවරණයේදී හිටපු ජනපති මොහොමඞ් නෂීඩ් සියයට 45 ක ඡන්ද ප්‍රතිශතයක් හිමිකරගත්තා. ඔහුගේ ආසන්නතම ප්‍රතිවාදියා වූ අබ්දුල් යමීන් ට හිමිවූයේ සියයට 25 ක ඡන්ද ප්‍රතිශතයක්. යමීන් මාලදිවයින 30 වසරක් පාලනය කළ අබ්දුල් ගයුම්ගේ අර්ධ සොහොයුරෙක්. කෙසේ නමුත් සියයට 50 කට වැඩි ඡන්ද ප්‍රතිශතයක් හිමිකරගැනීමට අපොහොසත්වීම නිසා නෂීඩ්ට ලබන 28 වැනිදා ජනපතිවරණයේ දෙවන වටයට මුහුණදීමට සිදුවනවා. 2008 වසරේ මාලදිවයිනේ පැවති ප්‍රථම නිදහස් මැතිවරණයෙන් මොහොමඞ් නෂීඩ්ගේ රජය මීට වසර එකහමාරකට පෙර පෙරළා දමනු ලැබුවා. එහිදී ජනපති ධුරයට පත් මොහොමඩ් වහීඞ්ට ඊයේ පැවති ජනපතිවරණයේදී හිමිව ඇත්තේ සිව්වන ස්ථානයයි.",
       "URL": "https://www.hirunews.lk/66752/මාලදිවයින්-ජනපතිවරණයේ-දෙවැනි-වටය-සැප්තැම්බර්-28-වැනිදා",
       "Category": "International News",
       "Parent URL": "https://www.hirunews.lk/international-news.php?pageID=806"
}