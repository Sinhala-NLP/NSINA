{
       "Source": "hirunews",
       "Timestamp": "Sunday, 15 November 2020 - 17:14",
       "Headline": "ස්පේස් එක්ස් යානයෙන් ගගනගාමීන් 4 දෙනෙකු උඩුගුවනට",
       "News Content": "ඇමෙරිකාවේ මීළඟ අභ්‍යවකාශ යානය වන ස්පේස් එක්ස් - කෲ ඩ්‍රැගන් යානයෙන් ගගනගාමීන් 04 දෙනෙකු උඩුගුවනට පිවිසෙනවා.\nඇමෙරිකානුවන් තිදෙනෙකු සහ ජපාන ගගනගාමී සොයිචි නොගුචි රැගත් මෙම යානය ඇමෙරිකානු වේලාවෙන් අද රාත්‍රී 7.27ට ෆ්ලොරිඩාවේ කෙනඩි අභ්‍යවකාශ මධ්‍යස්ථානයෙන් නික්මීමට නියමිතයි.\nඔවුන් අන්තර්ජාතික ගගන මධ්‍යස්ථානයට රැගෙන යාම කෲ ඩ්‍රැගන් මෙහෙයුමයි.\nඅන්තර්ජාතික ගගන මධ්‍යස්ථානය වෙත ගගනගාමියෙකු යවා නැවත රැගෙන ඒමේ හැකියාව ස්පේස් එක්ස් ගගන යානය නිදර්ශනය කළේ පසුගිය මැයි මාසයේදීයි.\nස්පේස් ෂටල වැඩසටහන විශ්‍රාම ගැන්වීමෙන් අනතුරුව, පසුගිය දශකය තුල අන්තර්ජාතික ගගන මධ්‍යස්ථානය සහ පෘථිවිය අතර, සම්බන්ධය පැවතුනේ රුසියානු සෝයුස් යානා මගින්.",
       "URL": "https://www.hirunews.lk/254779/ස්පේස්-එක්ස්-යානයෙන්-ගගනගාමීන්-4-දෙනෙකු-උඩුගුවනට",
       "Category": "International News",
       "Parent URL": "https://www.hirunews.lk/international-news.php?pageID=153"
}