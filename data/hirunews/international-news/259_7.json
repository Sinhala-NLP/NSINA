{
       "Source": "hirunews",
       "Timestamp": "Sunday, 09 June 2019 - 15:00",
       "Headline": "චීනයට පිටුවහල් කිරිමට එරෙහිව හොංකො නුවර විරෝධතා",
       "News Content": "අපරාධ සම්බන්ධයෙන් චෝදනා එල්ලවන පුද්ගලයන් චීන මව් දේශයට පිටුවහල් කිරීමට එරෙහිව හොංකොං දිවයිනේ විරෝධතා රැල්ලක් ආරම්භ වී තිබෙනවා.\nදස දහස් සංඛ්‍යාත හොංකොං වාසීන් වීථිවලට රොක්වී එම විරෝධතාවල නිරතවන්නේ නව නීතිය තුළින් දේශපාලන ප්‍රතිවාදීන් චීනයට පිටුවහල් කිරීමේ අවදානමක් පවතින බව පවසමින්.\nබ්‍රිතාන්‍ය වෙත 99 අවුරුදු බද්දකට ලබාදී තිබූ හොංකොං දිවයින 1997 වසරේදි යළි චීනයට පැවරුණා.\nඑහෙත් එක් රටක් - පද්ධති දෙකක් යන තේමාව යටතේ හොංකොං හි පාලනය ස්වාධීනව පවත්වාගැනීමට චීනය එහිදී එකඟ වුණා.\nකෙසේ නමුත් හොංකොං වාසීන් පවසන්නේ චීනයේ නඩු විභාගවලට තම පුරවැසියන් යොමු කිරීමෙන් හොංකොං දිවයිනේ අධිකරණ ස්වාධීනත්වයටද තර්ජනයක් එල්ල වන බවයි.",
       "URL": "https://www.hirunews.lk/218034/චීනයට-පිටුවහල්-කිරිමට-එරෙහිව-හොංකො-නුවර-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=259"
}