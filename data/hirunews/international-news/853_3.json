{
       "Source": "hirunews",
       "Timestamp": "Thursday, 28 March 2013 - 8:08",
       "Headline": "අපට උදව් කරන්න. සිරියානු ජනපති ජාත්‍යන්තරයට කියයි.",
       "News Content": "සිරියාව මුහුණ පා තිබෙන අර්බුදකාරී තත්ත්වයෙන් ගොඩගැනීමට ජාත්‍යන්තරය කඩිනමින් ආධාර උපකාර කළ යුතු බව එරට ජනාධිපති බෂර් අල් අසාද් පවසනවා. සිරියාවේ විපක්ෂ ක්‍රියාකාරීන් රට තුළ නිර්මාණය කළ කුමන්ත්‍රණකාරී ව්‍යාපාර හේතුවෙන් රට අගාධයට වැටී ඇති බවයි එරට රාජ්‍ය රූපවාහිනිය ඔස්සේ ප්‍රකාශයක් සිදුකරමින් ඔහු මේ බව ප්‍රකාශ කර ඇත්තේ. 2011 සිට මේ වනවිට සිරියාවේ 70 000 කට ආසන්න පිරිසක් ගැටුම් හේතුවෙන් මියගොස් ඇති බවත් ලක්ෂ 40 කට ආසන්න පිරිසක් සිය මව්බිම අතහැර විදෙස් ගතව ඇති බවයි ජනාධිපති බෂාර් අල් අසාද් එහිදී පෙන්වා දී ඇත්තේ. මේ හේතුවෙන් සිරියාව යලි ගොඩනැංවීමට ජාත්‍යන්තර ප්‍රජාවෙන් ආධාර උපකාර ඉල්ලා තමන් දෑත් දිගු කරන බව ඔහු එහිදී වැඩිදුරටත් පවසා තිබෙනවා.",
       "URL": "https://www.hirunews.lk/56101/අපට-උදව්-කරන්න-සිරියානු-ජනපති-ජාත්‍යන්තරයට-කියයි",
       "Category": "International News",
       "Parent URL": "https://www.hirunews.lk/international-news.php?pageID=853"
}