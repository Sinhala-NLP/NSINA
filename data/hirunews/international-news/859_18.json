{
       "Source": "hirunews",
       "Timestamp": "Friday, 01 March 2013 - 19:24",
       "Headline": "උතුරු කොරියාව යළිත් ඇමරිකාවට අනතුරු අඟවයි.",
       "News Content": "උතුරු කොරියාවේ න්‍යෂ්ටික අත්හදා බැලීම්වල උණුසුම පහව යාමටත් පෙර දකුණු කොරියාව සහ ඇමරිකාව අද (01) ඒකාබද්ධ යුද අභ්‍යාසයක් ආරම්භ කළා. ඒ සඳහා ඇමරිකානු සෙබලූන් දසදහසකට වැඩි පිරිසක් එක්ව සිටින අතර, සමස්ත මෙහෙයුම සඳහා දකුණු කොරියානු සෙබලූන් දෙලක්ෂයක් එක්වන බව විදෙස් වාර්තා සඳහන් කරනවා. කෙසේ වෙතත්, අඛණ්ඩව මෙවැනි යුද අභ්‍යාස සිදුකළහොත් ඇමරිකාවට සහ දකුණු කොරියාවට දරුණු ප්‍රතිවිපාක විදීමට සිදුවනු ඇතැයි උතුරු කොරියාව ප්‍රකාශ කළා.",
       "URL": "https://www.hirunews.lk/54379/උතුරු-කොරියාව-යළිත්-ඇමරිකාවට-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=859"
}