{
       "Source": "hirunews",
       "Timestamp": "Sunday, 07 January 2018 - 8:20",
       "Headline": "අභ්‍යවකාශයේ 6 වරක් සැරිසැරූ ගගනගාමියා මිහිපිටින් සමුගනී",
       "News Content": "1972 වසරේ ඇපලෝ 16 සඳ ගමනේදී සඳ මත ඇවිද ගිය, එම චාරිකාව ඇතුලූ 6 වරක් උඩුගුවනේ සැරිසැරූ ඇමරිකානු ගගනගාමී ජෝන් යං වයස අවුරුදු 87ක්ව සිටියදී ඊයේ මියගියා.\nනාසා අභ්‍යවකාශ වැඩසටහන් 3 කට සහභාගි වූ ප්‍රථම ගගනගාමියා මෙන්ම උඩුගුවනට තමා ප්‍රිය කරන සැන්ඩ්විච් එකක් රහසිගතව ගෙන ගිය ජෝන් යං සඳ මත පා තැබූ 9 වන මිනිසායි.\nනාසා ජෙමිනි වැඩසටහන යටතේ දෙවරක් උඩු ගුවනට ගිය ජෝන් යං ඇපලෝ ලූනා වැඩසටහන යටතේ මෙන්ම අභ්‍යවකාශ ෂටල වැඩසටහන මගින්ද අභ්‍යවකාශයට ගොස් තිබෙනවා.\nනාසා ආයතනය සමග වසර 42 ක් එක්ව කටයුතු කිරීමෙන් පසු ජෝන් යං 2004 වසරේදී විශ්‍රාම ගනු ලැබුවා.",
       "URL": "https://www.hirunews.lk/180382/අභ්‍යවකාශයේ-6-වරක්-සැරිසැරූ-ගගනගාමියා-මිහිපිටින්-සමුගනී",
       "Category": "International News",
       "Parent URL": "https://www.hirunews.lk/international-news.php?pageID=407"
}