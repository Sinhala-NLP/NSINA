{
       "Source": "hirunews",
       "Timestamp": "Sunday, 21 May 2017 - 10:01",
       "Headline": "උත්තර ධ‍්‍රැවයේ ලෝක ධාන්‍ය සංචිතයටත් කාලගුණ වෙනසින් බලපෑම්",
       "News Content": "උත්තර ධ‍්‍රැවයේ ආක්ටික් දිවයින් පෙළේ ස්වල්බාද් හි හිම කන්දක් තුළ පිහිටි ලෝක ධාන්‍ය සංරක්ෂිතයට කාලගුණ වෙනසින් ඇතිවන බලපෑම් අවම කිරීම සඳහා නෝර්වේ රාජ්‍ය පියවර ගනිමින් සිටිනවා.\nමෙහි ලෝකයේ සියලූම වර්ගයේ ධාන්‍ය අධිශීත කොට සංරක්ෂිත කර ඇත්තේ කිසියම් දිනක නැවත බෝ කිරීමට අවශ්‍ය වුවහොත් යොදාගැනීම සඳහායි.\nඑහි ධාන්‍ය වර්ග 5 000 ක් පමණ සංරක්ෂණය කර ඇති අතර එය ගෝලීය බීජ සේප්පුව ලෙසද හැඳින්වෙනවා.\nකෙසේ නමුත් එහි බොහෝදුරට ජලය කාන්දුවීමක් පසුගිය වසරේදී වාර්තාවූයේ ලෝක කාලගුණ වෙනසේ බලපෑම හේතුවෙන්.\nනෝර්වේ විද්‍යාඥයන් දැන් එහි උමං පද්ධතියට ජලය කාන්දුවීම වැළැක්වීම සඳහා නව ආරක්ෂක බැමි සහ අතුරණ යොදමින් සිටින බව විදෙස් වාර්තා සඳහන් කළා.",
       "URL": "https://www.hirunews.lk/161801/උත්තර-ධ‍්‍රැවයේ-ලෝක-ධාන්‍ය-සංචිතයටත්-කාලගුණ-වෙනසින්-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=477"
}