{
       "Source": "hirunews",
       "Timestamp": "Friday, 04 November 2022 - 13:08",
       "Headline": "කෙන්යාවේ ගුවන් නියමුවන් හෙට වර්ජනයක",
       "News Content": "කෙන්යා ගුවන් සමාගමේ නියමුවන් හෙට (05) දිනයේ වැඩවර්ජනයක් ආරම්භ කරන බව ප්‍රකාශ කර තිබෙනවා.\nඒ, පාලනාධිකාරිය විසින් ගුවන් නියමුවන්ගේ විශ්‍රාම වැටුප් දායක මුදල් සහ හිඟ වැටුප් පියවීම පිළිබඳව වන ගැටළුවලට ප්‍රතිචාරයක් නොදැක්වීම හේතුවෙන්.\nගුවන් නියමුවන් 400කට වැඩි සංඛ්‍යාවක් නියෝජනය කරන කෙන්යාවේ ගුවන් නියමුවන්ගේ සංගමය මෙම වැඩවර්ජනය ප්‍රකාශයට පත් කර ඇති අතර, වර්ජනය හේතුවෙන් එම කලාපයේ ගුවන් ගමන් රැසක් අවලංගු වනු ඇති බවයි විදෙස් මාධ්‍ය වාර්තා කළේ.\nමේ හේතුවෙන් ඇමරිකානු ඩොලර් මිලියන 2.4 ක පාඩුවක් සිදුවනු ඇති බවට ද මේ වනවිට ඇස්තමේන්තු කර තිබෙනවා.",
       "URL": "https://www.hirunews.lk/319599/කෙන්යාවේ-ගුවන්-නියමුවන්-හෙට-වර්ජනයක",
       "Category": "International News",
       "Parent URL": "https://www.hirunews.lk/international-news.php?pageID=24"
}