{
       "Source": "hirunews",
       "Timestamp": "Thursday, 02 May 2013 - 12:55",
       "Headline": "බංග්ලාදේශයේ වහල් සේවය පාප් වහන්සේ හෙළා දකී.",
       "News Content": "බංග්ලාදේශයේ පවතින වහල් සේවය පාප් වහන්සේ හෙළා දැක තිබෙනවා. වතිකානුවේ පැවති දේව මෙහෙයකට එක්වෙමින් පළවෙනි ෆ්‍රැන්සිස් පාප් වහන්සේ සඳහන් කර ඇත්තේ බංග්ලාදේශ රජය සේවකයන්ට අඩු පඩියක් ලබාදෙමින් වැඩි සේවයක් ලබාගන්නා බවයි. බංග්ලාදේශයේ  ඩකා නුවර පිහිටි ඇඟළුම් කර්මාන්තශාලා ගොඩනැගිල්ල පසුගියදා කඩාවැටීමෙන් පුද්ගලයින් 500 කට ආසන්න සංඛ්‍යාවක් ජීවිතක්ෂයට පත්වුණා. නිසි ආරක්ෂාවක් එහි සිටි සේවකයින්ට ලබා දී තිබුණේ නම් ජීවිත හානි අවම කරගැනීමට හැකිව තිබූ බවයි ෆ්‍රැන්සිස් පාප් වහන්සේ වැඩිදුරටත් සඳහන් කළේ.",
       "URL": "https://www.hirunews.lk/58189/බංග්ලාදේශයේ-වහල්-සේවය-පාප්-වහන්සේ-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=843"
}