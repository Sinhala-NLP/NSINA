{
       "Source": "hirunews",
       "Timestamp": "Thursday, 25 February 2016 - 9:34",
       "Headline": "කඩාවැටුණු නේපාල යානයේ සිටි 19 කගේ සිරුරු හමුවේ",
       "News Content": "නේපාල කඳුකර ප්‍රදේශයකට කඩාවැටුණු  ගුවන් යානයේ ගමන් ගත් මගීන් 19 දෙනෙකුගේ මළ සිරුරු හමුවී තිබෙනවා.\nවිදෙස් මාධ්‍ය වාර්තාකළේ කුඩා දරුවන් දෙදෙනෙකු ඇතුලූ සිව්දෙනෙකු තවදුරටත් අතුරුදන් බවයි. නේපාලයේ පොක්කාරා සිට ජොම්සන් දක්වා ගමන් ගත් අභ්‍යන්තර මගී ගුවන් යානයක් 23 දෙනෙකු සමඟ ඊයේ අතුරුදන් වුණා.\nපසුව වාර්තා වූයේ මෙම යානය නේපාල කඳුකර ප්‍රදේශයකට කඩාවැටී ඇති බවටයි.\nසෝදිසි මෙහෙයුම්වලදී මෙලෙස මළ සිරුරු 19 ක් සොයාගෙන ඇති අතර, අධික මීදුම හේතුවෙන් සෝදිසි මෙහෙයුම් කටයුතුවලට බාධා එල්ලවී තිබෙනවා.\nයානය කඩාවැටීමට හේතුව තාක්ෂනික දෝෂයක් බවටයි නේපාල බලධාරීන් අනුමාන කර ඇත්තේ.",
       "URL": "https://www.hirunews.lk/127107/කඩාවැටුණු-නේපාල-යානයේ-සිටි-19-කගේ-සිරුරු-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=662"
}