{
       "Source": "hirunews",
       "Timestamp": "Monday, 22 April 2013 - 16:31",
       "Headline": "ඇෆ්ගනිස්ථානයේ විදේශිකයන් පිරිසක් තලෙයිබාන් ග්‍රහණයට.",
       "News Content": "නැගෙනහිර ඇෆ්ගනිස්ථානයේ අස්රා ප්‍රදේශයේ දී හෙලිකොප්ටරයක් ඊයේ (21) රාත්‍රියේ හදිසියේ කඩා වැටීමෙන් එහි ගමන් ගත් පුද්ගලයන් 9 දෙනෙකු තලෙයිබාන් සටන්කාමීන්ගේ ග්‍රහණයට හසු වී තිබෙනවා. තුර්කි ජාතිකයන් 7 දෙනෙකු, රුසියානුවන් දෙදෙනෙකු සහ ඇෆ්ගන් ජාතිකයෙකු මෙම හෙලිකොප්ටරයේ ගමන් ගෙන ඇති අතර එය කඩා වැටුණු විගස තලෙයිබාන්වරුන් විසින් ඔවුන් රදවාගෙන ඇති බව සඳහන්. මොවුන් ඇෆ්ගනිස්ථානයේ සේවය කරන කොන්ත්‍රාත් සේවකයන් බව විදෙස් වාර්තා සදහන් කළා. දුෂ්කර ගමන් මාර්ග හේතුවෙන් ඇෆ්ගනිස්තානයේ අභ්‍යන්තර ගුවන් ගමන් රැසක් ක්‍රියාත්මකයි.",
       "URL": "https://www.hirunews.lk/57622/ඇෆ්ගනිස්ථානයේ-විදේශිකයන්-පිරිසක්-තලෙයිබාන්-ග්‍රහණයට",
       "Category": "International News",
       "Parent URL": "https://www.hirunews.lk/international-news.php?pageID=846"
}