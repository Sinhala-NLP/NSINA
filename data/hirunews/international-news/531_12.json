{
       "Source": "hirunews",
       "Timestamp": "Friday, 13 January 2017 - 8:33",
       "Headline": "බ්‍රිතාන්‍යයට හිමි කුණාටුවක්",
       "News Content": "බ්‍රිතාන්‍ය පුරා පවතින හිමි කුණාටු තත්ත්වයක් හේතුවෙන් ලන්ඩනයේ හීත්‍රෝ ගුවන්තොටුපලේ ගුවන් ගමන් 80 ක් පමණ ඊයේ අවලංගු කෙරුණා.\nලන්ඩනයේ ගැට්වික් ගුවන්තොටුපලේ ගුවන් ගමන් 4 ක් ද මෙලෙස අවලංගු කරන බවයි බ්‍රිතාන්‍ය වාර්තා සදහන් කළේ.\nඑංගලන්තයේ, ස්කොට්ලන්තයේ, උතුරු අයර්ලන්තයේ සහ වේල්සයේ බොහෝ ප්‍රදේශ මේ වනවිට හිමෙන් වැසී ඇති අතර, උෂ්ණත්වය සෙන්ටිගේ‍්‍රඩ්  අංශක ඍණ 10 ටත් වඩා අඩු බවයි වාර්තා වන්නේ.\nයුරෝපය පුරා පැතිර පවතින අධික ශීතල හේතුවෙන් මේ වනවිට ජීවිත හානි 60 ක් පමණ වාර්තා වී තිබෙනවා.\nරුසියාවේ එක් ප්‍රදේශයක උෂ්ණත්වය සෙන්ටිගේ‍්‍රඩ් අංශක ඍණ 71 දක්වා පහත බැස ඇති බව සදහන්.",
       "URL": "https://www.hirunews.lk/151944/බ්‍රිතාන්‍යයට-හිමි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=531"
}