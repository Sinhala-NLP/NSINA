{
       "Source": "hirunews",
       "Timestamp": "Thursday, 30 December 2021 - 10:28",
       "Headline": "එංගලන්තයේ දිනක වැඩි ම කොරෝනා ආසාදිතයින් ඊයේ දිනයේ",
       "News Content": "එංගන්තය තුළ නැවත වරක් වැඩි ම කොරෝනා ආසාදිතයින් සංඛ්‍යාවක් ඊයේ වාර්තා වුණා.\nඔමික්‍රොන් කොරෝනා වෛරස් ප්‍රභේදය එරට තුළ ඉහළ යාමත් සමඟයි මෙලෙස වැඩිම ආසාදිතයින් සංඛ්‍යාවක් වාර්තා වී ඇත්තේ.\nඒ අනුව 183,370ක් ඊයේ දිනයේ දී නව ආසාදිතයින් ලෙස හඳුනාගෙන තිබෙනවා.\nඑය ඊට පෙර දිනට සාපේක්ෂ ව 53,000කින් ඉහළ යාමක්.\nකෙසේ වෙතත්, බි්‍රතාන්‍ය අගමැති බොරිස් ජොන්සන් ප්‍රකාශ කර ඇත්තේ, නව අවුරුදු උදාවත් සමග රට තුළ සංචරණ සීමා පැනවීමට අපේක්ෂා නො කරන බවයි.\nඩෙල්ටා සහ ඔමික්‍රොන් ප්‍රභේද ලොව පුරා පැතිර යාමේ ශීඝ්‍රතාව සලකා බැලීමේ දී එය කොවිඩ් සුනාමියක් බවට පත්විය හැකි බව ලෝක සෞඛ්‍ය සංවිධානය යළි අනතුරු ඇඟවීමක් සිදු කර තිබෙනවා.",
       "URL": "https://www.hirunews.lk/292543/එංගලන්තයේ-දිනක-වැඩි-ම-කොරෝනා-ආසාදිතයින්-ඊයේ-දිනයේ",
       "Category": "International News",
       "Parent URL": "https://www.hirunews.lk/international-news.php?pageID=70"
}