{
       "Source": "hirunews",
       "Timestamp": "Sunday, 08 December 2013 - 8:14",
       "Headline": "අප්‍රිකානු සාමසාධක හමුදා විශේෂ මෙහෙයුමක.",
       "News Content": "දින 3 ක් තිස්සේ පැවති වර්ගවාදී සහ ආගම්වාදී ගැටුම්වලින් පුද්ගලයන් 400 කට ආසන්න පිරිසක් ජීවිතක්ෂයට පත්වී ඇති මධ්‍යම අප්‍රිකානු ජනරජයේ බැන්ගුයි නුවරට අප්‍රිකානු සාමසාධක හමුදා වැඩි වශයෙන් යැවීමට තීරණය කර තිබෙනවා. දැනටමත් එහි 2 500 ක අප්‍රිකානු සාමසාධක භට පිරිසක් සිටින අතර ප්‍රංශ සාමසාධක භටයින් 600 ක්ද යොදවා තිබෙනවා. අප්‍රිකානු සාමසාධක භට සංඛ්‍යාව 6 000 දක්වා ඉහළ නැංවීමටයි තීරණය කර ඇත්තේ. සිය පැරණි යටත් විජිතයක් වූ මධ්‍යම අප්‍රිකානු ජනරජය සඳහා යොදවන සාමසාධක භට සංඛ්‍යාව 1 600 දක්වා ඉහළ නැංවීමට ප්‍රංශය අපේක්ෂා කරනවා. මෙහි මුස්ලිම් සහ ක්‍රිස්තියානි ජන කොටස් අතර පවතින ගැටුම් වැළැක්වීම මෙම සාමසාධක මෙහෙයුම්වල අරමුණයි.",
       "URL": "https://www.hirunews.lk/72978/අප්‍රිකානු-සාමසාධක-හමුදා-විශේෂ-මෙහෙයුමක",
       "Category": "International News",
       "Parent URL": "https://www.hirunews.lk/international-news.php?pageID=779"
}