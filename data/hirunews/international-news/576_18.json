{
       "Source": "hirunews",
       "Timestamp": "Thursday, 06 October 2016 - 12:31",
       "Headline": "මැතිව්, හයිටි ජනාධිපතිවරණයත් කල් දමයි",
       "News Content": "හයිටි දුපත් වලට දැඩි බලපෑම් එල්ලකළ මැතිව් සුළි කුණාටුව හේතුවෙන් එහි පැවැත්වීමට නියමිතව තිබූ ජනාධිපතිවරණයද කල් දමා තිබෙනවා.\nහයිටි ජනාධිපතිවරණය මේ සතියේ පැවැත්වීමටයි කටයුතු යොදා තිබුණේ.\nසුළි කුණාටුවෙන් විපතට පත් ජනතාව බේරා ගැනීම සහ සහන කණ්ඩායම්වලට එම ප්‍රදේශවලට ලඟාවිය නොහැකි තත්ත්වයක් මතුව ඇති බව විදෙස් වාර්තා සඳහන් කළා.\nමැතිව් සුළි කුණාටුව හේතුවෙන් පුද්ගලයන් 10 දෙනෙකු මියගොස් තවත් දහස් ගණනක් අවතැන්ව තිබෙනවා.\nතවදුරටත් හයිටි හි ජන ජීවිතය සම්පූර්ණයෙන් අඩාල වී ඇති බවයි විදෙස් වාර්තා තවදුරටත් සඳහන් කළේ.\nමේ අතර මැතිව් සුළි කුණාටුව මේ වනවිට ඇමරිකාවේ ෆ්ලොරීඩා සහ දකුණු කැරොලයිනා ප්‍රාන්ත වෙත ලඟා වෙමින් පවතිනවා.",
       "URL": "https://www.hirunews.lk/144576/මැතිව්-හයිටි-ජනාධිපතිවරණයත්-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=576"
}