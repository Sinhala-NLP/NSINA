{
       "Source": "hirunews",
       "Timestamp": "Saturday, 20 August 2016 - 17:14",
       "Headline": "උසේන් බෝල්ට් සගවාගෙ සිටි රහසක් හෙළිවෙයි (ඡායාරූප)",
       "News Content": "සුපිරි කෙටි දුර ධාවන ශූර උසේන් බෝල්ට් මෙතෙක් කලක් රහසිගතව තබාගෙන සිටි කරුණක් හෙළිවී තිබෙනවා.\nඒ ඔහුගේ පෙම්වතිය පිළිබඳවයි.\nඇය ජැමෙයිකා තරුණියක් බවයි විදෙස් පුවත් සේවාවල දැක්වෙන්නේ.\nඋසේන් බෝල්ට් සහ අදාළ තරුණිය සිටින ඡායාරූප කිහිපයක් ද විදෙස් මාධ්‍යවල පළවී තිබෙනවා.\nපසුගිය ජනවාරි මාසයේ උසේන් බෝල්ට් ප්‍රකාශකර තිබුනේ තමා තරුණියක් සමග ආදර සම්බන්ධතාවක් පැවැත්වීමට සුදානම් බවයි.\nඒ අනුව උසේන් බෝල්ට්ගේ පෙම්වතිය වී ඇති Kasi Bennett  නම් තරුණිය ජැමෙයිකාවේ නිරූපණ ක්ෂේත්‍රයේ කටයුතු කරන අයෙක් බව ද සඳහන්.\nඇය සිය ට්විටර් ගිණුම ඔස්සේ ද ඔලිම්පික් තරගාවලියට සහභාගී වන උසේන් බෝල්ට්ට සුබ පැතුම් රැසක් එක්කර තිබෙනවා.\nඑමෙන්ම ඔහු තම ජීවිතයේ සුවිශේෂී පුද්ගලයකු බවටයි ඇය සඳහන් කර ඇත්තේ.\nරියෝ ඔලිම්පික් තරගාවලියේ බෝල්ට් පෙනී සිටි සෑම ඉසව්වකදීම Kasi Bennett  ඔහුට සුභ පැතුම් පළකර තිබෙනවා.\nමේ අතර මෙවර රියෝ ඔලිම්පික් තරගාවලියට පෙර සුපිරි කෙටි දුර ධාවකයාගේ මව ප්‍රකාශකර තිබුනේ පුත්‍රයා කඩිනමින් පිළිවෙලක් වනු ඇතැයි තමා බලාපොරොත්තුවෙන් පසුවන බවයි.",
       "URL": "https://www.hirunews.lk/141074/උසේන්-බෝල්ට්-සගවාගෙ-සිටි-රහසක්-හෙළිවෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=596"
}