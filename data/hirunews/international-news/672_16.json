{
       "Source": "hirunews",
       "Timestamp": "Friday, 15 January 2016 - 8:12",
       "Headline": "ජාකර්තා ප්‍රහාරයෙන් පසු ඉන්දුනීසියාවේ ආරක්ෂාව තර කෙරේ",
       "News Content": "පුද්ගලයන් 6 දෙනෙකුට මරු කැදවමින් ඉන්දුනීසියාවේ - ජාකර්තා නුවර සාප්පු සංකීර්ණයක් අසලදී එල්ල වූ ප්‍රහාරයෙන් අනතුරුව එරට ආරක්ෂාව තර කිරීමට පියවර ගෙන තිබෙනවා.\nඒ අනුව විදේශීය තානාපති කාර්යාල, රෝහල් සහ පොලිසිවල ආරක්ෂාවට වැඩි වශයෙන් ආරක්ෂක භටයින් යොදා ඇති බව සදහන්.\nඊයේ එල්ල වූ ප්‍රහාරය ජගත් ආරක්ෂක මණ්ඩලය හෙළා දැක තිබෙනවා.\nමේ අතර, මෙරට විදේශ කටයුතු අමාත්‍යාංශය ද නිවේදනයක් නිකුත් කරමින් ජාකර්තා ප්‍රහාරය හෙළා දැක තිබෙනවා..\nඉන්දුනීසියාවට සියලූ ආකාරයේ ත්‍රස්ත ප්‍රහාර පිටුදැකීම සදහා ජාත්‍යන්තර ප්‍රජාව සමග එක්ව කටයුතු කිරීමට ශ්‍රී ලංකාව සූදානම් බවයි විදේශ කටයුතු අමාත්‍යාංශය සදහන් කළේ.",
       "URL": "https://www.hirunews.lk/124060/ජාකර්තා-ප්‍රහාරයෙන්-පසු-ඉන්දුනීසියාවේ-ආරක්ෂාව-තර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=672"
}