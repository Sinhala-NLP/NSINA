{
       "Source": "hirunews",
       "Timestamp": "Friday, 31 May 2019 - 13:26",
       "Headline": "අසාර්ථක සමුළුවෙන් පසු ඇමරිකාවේ උතුරු කොරියානු තානාපති ඝාතනය කළ බවට තොරතුරු",
       "News Content": "වියට්නාමයේ පැවති ට්‍රම්ප් - කිම් ජොන් අන් සමුළුව අසාර්ථකවීමෙන් පසු ඇමරිකාවේ උතුරු කොරියානු නියෝජිතයා වූ කිම් හයොක් චොල් ඇතුළු ඉහළ පෙළේ නිලධාරීන් 5 දෙනෙකුට මරණ දඬුවම පමුණුවා ඇති බව දකුණු කොරියානු පුවත්පතක් වාර්තා කළා.\nවියට්නාම සමුළුව සඳහා මූලික කටයුතු සකස් කළ කිම් හයොක් චොල් උතුරු කොරියානු නායක කිම් ජොන් අන් සමඟ හැනොයි සමුළුව සඳහා දුම්රියෙන් ගිය ගමනට ද එක්වුණා.\nකෙසේ නමුත්, සාකච්ඡාවලදී සිය උත්තරීතර නායකයා පාවා දුන් බවට චෝදනා කරමිනුයි ඔහුට වෙඩි තබා මරණ දඬුවම පැනවීමට නියම කර ඇත්තේ.\nඑලෙස මරණ දඬුවම ක්‍රියාත්මක කළ අනෙක් උතුරු කොරියානු නිලධාරීන් හෙළිදරව් කර නොමැති බව සඳහන්.",
       "URL": "https://www.hirunews.lk/217456/අසාර්ථක-සමුළුවෙන්-පසු-ඇමරිකාවේ-උතුරු-කොරියානු-තානාපති-ඝාතනය-කළ-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=261"
}