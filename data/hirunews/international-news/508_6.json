{
       "Source": "hirunews",
       "Timestamp": "Thursday, 09 March 2017 - 10:30",
       "Headline": "මෙක්සිකෝවේ සිට ඇමරිකාවට පැමිණෙන සංක්‍රමණිකයන්ගේ අඩුවක්",
       "News Content": "මෙක්සිකෝවේ සිට ඇමරිකාවට පැමිණෙන නීතිවිරෝධී සංක්‍රමණිකයන්ගේ සංඛ්‍යාව පසුගිය මාසයේ සියයට 40 කින් පමණ අඩුවී තිබෙනවා.\nඑරට අභ්‍යන්තර ආරක්ෂක කටයුතු භාර ලේකම් ජෝන් කෙලී පවසන්නේ වත්මන් ඇමරිකානු රාජ්‍ය ප්‍රතිපත්තිය හේතුවෙන් මෙම අඩුවීම සිදුවී ඇති බවයි.\nජනාධිපතිවරණ අපේක්ෂකයෙකු ලෙස ඩොනල්ඩ් ට්‍රම්ප් තරඟ කළ අවදියේ සිටම ඇමරිකාවේ සිටින නීතිවිරෝධී සංක්‍රමණිකයන් සම්බන්ධයෙන් දැඩි පිළිවෙතක් අනුගමනය කරන බව ප්‍රකාශයට පත් කළා.\nපසුගිය ජනවාරි 20 වනදා ධුරයේ දිවුරුම් දීමෙන් පසු ඩොනල්ඩ් ට්‍රම්ප් සඳහන් කළේ ඇමරිකාව තුළ රැඳී සිටින නීතිවිරෝධී සංක්‍රමණිකයන් මිලියන 11 ක් යළි පිටුවහල් කරන බවයි.\nමෙම ප්‍රතිපත්තිය හේතුවෙන් මෙලෙස ඇමරිකාවට පැමිණෙන නීතිවිරෝධී සංක්‍රමණිකයින්ගේ සංඛ්‍යාව අවම වී ඇති බව විදෙස් මාධ්‍ය වැඩිදුරටත් වාර්තා කළා.",
       "URL": "https://www.hirunews.lk/156433/මෙක්සිකෝවේ-සිට-ඇමරිකාවට-පැමිණෙන-සංක්‍රමණිකයන්ගේ-අඩුවක්",
       "Category": "International News",
       "Parent URL": "https://www.hirunews.lk/international-news.php?pageID=508"
}