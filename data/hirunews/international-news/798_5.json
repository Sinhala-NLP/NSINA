{
       "Source": "hirunews",
       "Timestamp": "Thursday, 03 October 2013 - 16:32",
       "Headline": "වීඩියෝ : නයිජීරියාවේ මගී ගුවන් යානයක් කඩා වැටේ.",
       "News Content": "නයිජීරියාවේ ලාගෝස් ගුවන් තොටුපලින් අද (03) පස්වරුවේ ගුවන්ගත වූ මගී ගුවන් යානයක් අනතුරට ලක්ව තිබෙනවා. යානය ගුවන්ගත වී සුළු මොහොතකට පසු එහි එක් එන්ජිමක් ක්‍රියා විරහිතවීම හේතුවෙන් මෙම අනතුර සිදුව ඇති බව විදෙස් මාධ්‍ය වාර්තා කළා. අනතුර සිදුවනවිට යානයේ මගීන් 30 දෙනෙකු ගමන්කර ඇති අතර, ඔවුන් සියළු දෙනා අනතුරින් ජීවිතක්ෂයට පත්වන්නට ඇතැයි එරට බලධාරීන් පවසනවා. යානය කඩා වැටීමෙන් පසු පිපිරීම් කිහිපයක් ඇසී ඇති අතර, පසුව යානය ගිනිබත්ව තිබෙනවා.",
       "URL": "https://www.hirunews.lk/68559/වීඩියෝ-නයිජීරියාවේ-මගී-ගුවන්-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=798"
}