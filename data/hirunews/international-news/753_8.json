{
       "Source": "hirunews",
       "Timestamp": "Thursday, 05 March 2015 - 15:30",
       "Headline": "ඉරානය සමග න්‍යෂ්ටික සාකච්ඡාවලට බියවෙන්න එපා - ජෝන් කෙරී",
       "News Content": "ඉරානය සමඟ පැවැත්වෙන න්‍යෂ්ටික සාකච්ඡාවලින් ගල්ෆ් කලාපීය රටවලට බලපෑමක් සිදු නොවන බව ඇමරිකානු රාජ්‍ය ලේකම් ජෝන් කෙරී පවසනවා. සෞදි අරාබියේ රියාද් අගනුවර දී ගල්ෆ් කලාපීය රටවල විදේශ අමාත්‍යවරුන් අද හමුවීමෙන් අනතුරුවයි ඔහු මේ බව සඳහන් කළේ. ඉරානය සමග පැවැත්වෙන සාකච්ඡා පිළිබඳව අනවශ්‍ය සැකයක් ඇති කර නොගතයුතු බවයි ඔහු එහිදී අවධාරණය කළේ.  මෙම සාකච්ඡාවල අරමුණ යහපත් න්‍යෂ්ටික වැඩපිළිවෙලක් ගොඩනැගීම බවයි ඇමරිකානු රාජ්‍ය ලේකම්වරයා වැඩිදුරටත් කියා සිටියේ.",
       "URL": "https://www.hirunews.lk/104829/ඉරානය-සමග-න්‍යෂ්ටික-සාකච්ඡාවලට-බියවෙන්න-එපා-ජෝන්-කෙරී",
       "Category": "International News",
       "Parent URL": "https://www.hirunews.lk/international-news.php?pageID=753"
}