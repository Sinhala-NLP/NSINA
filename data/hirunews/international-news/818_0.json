{
       "Source": "hirunews",
       "Timestamp": "Monday, 29 July 2013 - 16:09",
       "Headline": "හිරුගේ සිදුරක්.",
       "News Content": "සූර්යයාගේ දැවැන්ත සිදුරක් තුළින් සූර්ය සංඝටක සහ වායූන් අභ්‍යාවකාශයට මුදා හරින ආකාරය අභ්‍යාවකාශ ගවේෂණ යානයක් මගින් ඡායාරූප ගත කර තිබෙනවා. අභ්‍යාවකාශයේ කාලගුණ මධ්‍යස්ථානයක් ලෙස ක්‍රියා කරන නාසා ආයතනයේ සෝහෝ අභ්‍යාවකාශ යානය මගින් පසුගිය ජුලි 13 වන දා සිට 18 වනදා අතර කාලය තුළයි මෙම දර්ශනය ග්‍රහණය කරගෙන ඇත්තේ. සූර්යාගේ අඳුරු සහ ඝනත්වයෙන් අඩු පිටත පෘෂ්ටයේ පවතින මෙම සිදුර සූර්යාගේ මතුපිටින් හතරෙන් එකකට ආසන්න ප්‍රදේශයක් ආවරණය කරන බව නාසා විද්‍යාඥයන්ගේ අදහසයි. හිරුගෙන් මෙලෙස අභ්‍යාවකාශයට වායූන් මුක්ත වන දර්ශනය ඇතුළත් වීඩියෝපටය ද නාසා ආයතනය මගින් අන්තර් ජාලයට එක් කර තිබෙනවා.",
       "URL": "https://www.hirunews.lk/64009/හිරුගේ-සිදුරක්",
       "Category": "International News",
       "Parent URL": "https://www.hirunews.lk/international-news.php?pageID=818"
}