{
       "Source": "hirunews",
       "Timestamp": "Sunday, 25 November 2018 - 18:26",
       "Headline": "වික්ටෝරියා විලේ බෝට්ටුවක් පෙරළී 29 දෙනෙකු මරුට",
       "News Content": "අප්‍රිකාවේ විශාලතම විල වන වික්ටෝරියා විලේ ගිලුණු යාත්‍රාවක සිටි පුද්ගලයන් 29 දෙනෙකු ජීවිතක්ෂයට පත්වී තිබෙනවා.\nඋගන්ඩා ඉවුරෙන් විලට පිවිසි යාත්‍රාවේ සිටි තවත් 60 දෙනෙකු පමණ දියේ ගිලී ඇති අතර, ඔවුන් මුදා ගැනීම සඳහා මෙහෙයුමක් ක්‍රියාත්මක බවයි උගන්ඩා පොලීසිය ප්‍රකාශ කළේ.\nවිනෝද සංචාරයක් සඳහා වික්ටෝරියා විලට පිවිස ඇති අතර, යාත්‍රාවේ ධාරිතාව ඉක්මවා මගීන් පටවා ඇති බවට ද තොරතුරු වාර්තා වනවා.\nයාත්‍රාව ගිලී ඇත්තේ විල ආශ්‍රිතව අයහපත් කාලගුණයක් පවතිද්දීයි.\nවික්ටෝරියා විලේ යාත්‍රා ගිලීමේ සිද්ධීන් රැසක් වාර්තා වී ඇති අතර, 1996දී එවැනි යාත්‍රාවක් විලේ ගිලීමෙන් පුද්ගලයන් දහසකට අධික පිරිසක් ජීවිතක්ෂයට පත්වුණා.",
       "URL": "https://www.hirunews.lk/204900/වික්ටෝරියා-විලේ-බෝට්ටුවක්-පෙරළී-29-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=314"
}