{
       "Source": "hirunews",
       "Timestamp": "Monday, 12 April 2021 - 9:08",
       "Headline": "ඇමරිකාව චීනයට යළි අනතුරු අගවයි",
       "News Content": "බටහිර පැසිෆික් සාගර කලාපයේ ආරක්ෂාවට තර්ජනාත්මක වන අයුරින් චීනය කටයුතු කරන්නේ නම් ඊට එරෙහිව ක්‍රියාමාර්ග ගන්නා බවට ඇමරිකාව අනතුරු අගවා තිබෙනවා.\nඇමරිකානු රාජ්‍ය ලේකම් ඇන්තනි බ්ලින්කන් ප්‍රකාශ කළේ චීනය, තායිවානයට සිදුකරන බලපෑම් සම්බන්ධයෙන් ඇමරිකාව දැඩි විමසිල්ලෙන් පසුවන බවයි.\nතායිවානයට ආසන්නයේ ඇමරිකානු යුද නෞකාවක් පසුගිය දා නතර කර තිබූ බවට වාර්තා පළ වීමත් සමඟ චීනය චෝදනා කර සිටියේ ඇමරිකාව එසේ කටයුතු කරමින් තමන්ට අසත්‍ය චෝදනා එල්ල කරන බවයි.\nමෙවැනි මතභේදාත්මක තත්ත්වයක් හමුවේ චීනය සහ තායිවානය ඩොන් - ෂා දූපතෙහි යුද අභ්‍යාසයක් පැවැත්වීමට ද සැලසුම් කර තිබෙනවා.\nඅප්‍රේල් 25 වන දා සිට මැයි 5 වන දා දක්වා එම යුද අභ්‍යාසය පැවැත්වීමටයි සැලසුම් කර ඇත්තේ.\nඑම කාලසීමාව තුළ ධීවරයින්ට සහ ගුවන් යානාවලට අදාළ යුද අභ්‍යාසය පැවැත්වෙන කලාපයට ඇතුළුවීමේදී විමසිලිමත් වන ලෙස තායිවාන වෙරළාරක්ෂක බලකාය දැනුම්දීමක් සිදුකර තිබෙනවා.",
       "URL": "https://www.hirunews.lk/268217/ඇමරිකාව-චීනයට-යළි-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=123"
}