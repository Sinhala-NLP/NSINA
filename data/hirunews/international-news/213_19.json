{
       "Source": "hirunews",
       "Timestamp": "Saturday, 21 December 2019 - 9:43",
       "Headline": "ට්‍රම්ප් සහ ෂී - ජින්පින් දුරකථන සංවාදයක",
       "News Content": "වෙළඳ යුද්ධයට පාර්ශවීය විසදුමක් ගෙන ඒම පිළිබදව චීන ජනාධිපති ෂී - ජින්පින් සමඟ ඵලදායී දුරකථන සංවාදයක නිරත වූ බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nට්විටර් පණිවුඩයක් නිකුත් කරමින් ජනපති ට්‍රම්ප් වැඩිදුරටත් සඳහන් කළේ ගිවිසුමට අදාළව ඇමරිකානු භාණ්ඩ මහා පරිමාණ ලෙස ආනයනය කිරීම චීනය විසින් දැනටමත් ආරම්භ කර ඇති බවයි.\nකෙසේ නමුත්, අදාළ පාර්ශවීය ගිවිසුමට නිළ වශයෙන් අත්සන් තබන දිනය ඔහු හෙළිදරව් කළේ නැහැ.\nමේ අතර ජනපති ට්‍රම්ප්ට ලබන පෙබරවාරි 04 වනදා ජාතිය අමතා සිදුකරන සිය වාර්ෂික දේශනය පවත්වන ලෙස ඩිමොක්‍රටික් පාලනය සහිත කොංග්‍රස් මණ්ඩලයේ කථානායිකා නැන්සි පෙලෝසි ආරාධනා කර තිබෙනවා.\nඒ වන විට ජනපති ට්‍රම්ප්ට එරෙහි දෝෂාභියෝගය සෙනෙට් සභාව වෙත යොමු කර අවසන් වනු ඇති.\nරිපබ්ලිකන් බලය සහිත සෙනෙට් සභාව විසින් ජනපති ට්‍රම්ප් දෝෂාභියෝග චෝදනා වලින් නිදහස් කරනු ඇති බවටයි විශ්වාස කෙරෙන්නේ.",
       "URL": "https://www.hirunews.lk/230650/ට්‍රම්ප්-සහ-ෂී-ජින්පින්-දුරකථන-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=213"
}