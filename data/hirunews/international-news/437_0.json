{
       "Source": "hirunews",
       "Timestamp": "Friday, 22 September 2017 - 14:50",
       "Headline": "එච්.අයි.වී සියයට 99 ක් විනාශ කළ හැකි ප්‍රතිදේහයක් නිපදවයි",
       "News Content": "ඒඩ්ස් රෝගයට හේතුවන එච්.අයි.වී වෛරස් ප්‍රභේදයන් සියයට 99 ක් විනාශ කළ හැකි ප්‍රතිදේහයක් ඇමරිකානු ජාතික සෞඛ්‍ය ආයතනයේ විද්‍යාඥයන් විසින් පර්යේෂණාගාරය තුළ නිපදවා තිබෙනවා.\nවෛරසයේ ප්‍රධානතම කොටස් 03 කට පහර දෙන මෙම ප්‍රතිදේහයට ඔරොත්තු දීමට ඒඩ්ස් වෛරසයට හැකියාවක් නොමැති බවයි එම විද්‍යාඥයන් පෙන්වා දෙන්නේ.\nකෙසේ නමුත්, වදුරන් තුළ සාර්ථකව අත්හදා බැලූණු ප්‍රතිදේහය මිනිස් පර්යේෂණ සදහා යොදා ගනු ඇත්තේ ලබන වසරේ සිටයි.\nඑමගින් ඒඩ්ස් රෝගයට ස්ථිර ප්‍රතිකාරයක් බිහි කිරීමට මෙන්ම, එච්.අයි.වී ආසාදනය වැළැක්වීමේ එන්නතක් නිපදවිය හැකිදැයි තීරණය කෙරෙනු ඇති.",
       "URL": "https://www.hirunews.lk/171559/එච්-අයි-වී-සියයට-99-ක්-විනාශ-කළ-හැකි-ප්‍රතිදේහයක්-නිපදවයි",
       "Category": "International News",
       "Parent URL": "https://www.hirunews.lk/international-news.php?pageID=437"
}