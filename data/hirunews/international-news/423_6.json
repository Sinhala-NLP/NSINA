{
       "Source": "hirunews",
       "Timestamp": "Saturday, 11 November 2017 - 11:12",
       "Headline": "යුරෝපයේ සීමාවන් නිසා සංක්‍රමණිකයන් 33,000ක් මරුට",
       "News Content": "යුද ගැටුම් සහ දුර්භික්ෂයෙන් මිදී යුරෝපා ක්ෂේම භූමියේ රැකවරණ පැතූ සරණාගතයන් සහ සංක්‍රමණිකයන් 33,293 දෙනෙකු එම රටවල පවතින සීමාවන් හේතුවෙන් මිය ගොස් ඇති බව වාර්තාවකින් හෙළිවනවා.\nඉන් වැඩි දෙනෙකු මිය ගොස් ඇත්තේ අනාරක්ෂිත මුහුදු ගමන්වලදී යාත්‍රා මුහුදුබත්වීම හේතුවෙන්.\nඑවැනි දරුණුතම සිද්ධිය 2016 වසරේ මැයි මාසයේ වාර්තා වූ අතර, එහිදී ලිබියාවට ඔබ්බෙන් වූ මුහුදේ දී ධීවර යාත්‍රා දෙකක් අනතුරට ලක්වී ඒවායේ සිටි 550 දෙනෙකු ජීවිතක්ෂයට පත්වුණා.\nයුරෝපය වෙත ළඟාවීමට උත්සාහ කිරීමේදී මිය ගිය වැඩි දෙනා සිරියාව, ඇෆ්ගනිස්ථානය, ඉරාකය, එරිත්‍රියාව සහ බටහිර අප්‍රිකාවෙන් පැමිණි අයයි.",
       "URL": "https://www.hirunews.lk/175774/යුරෝපයේ-සීමාවන්-නිසා-සංක්‍රමණිකයන්-33000ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=423"
}