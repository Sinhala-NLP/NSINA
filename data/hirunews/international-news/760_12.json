{
       "Source": "hirunews",
       "Timestamp": "Tuesday, 10 February 2015 - 9:22",
       "Headline": "බොකෝහරාම්වරුන් බස් මගීන් පැහැර ගනී",
       "News Content": "නයිජීරියාවේ අන්තවාදී ඉස්ලාමීය බොකෝහරාම් කල්ලිය කැමරුන් රාජ්‍යයේ උතුරුදිග ප්‍රදේශයේ බස් මගීන් 20 දෙනෙකු පැහැරගෙන ගොස් තිබෙනවා. වෙළඳපොළ වෙත යමින් සිටි පුද්ගලයන් රැගත් මෙම බස් රථය බොකෝහරාම් කල්ලිය නයිජීරියානු දේශසීමාව වෙත රැගෙන ගිය බවයි විදෙස් වාර්තා සඳහන් කළේ. නයිජීරියාවේ ප්‍රහාර උත්සන්න කළ බොකෝහරාම් කල්ලිය යාබද නයිජර් සහ කැමරුන් රාජ්‍යවල ද ප්‍රහාර දියත් කරනවා. නයිජීරියානු ජනාධිපතිවරණය පසුගිය දා කල් දමනු ලැබූයේ ද ඔවුන්ගෙන් එල්ල වන තර්ජන හේතුවෙන්.",
       "URL": "https://www.hirunews.lk/103044/බොකෝහරාම්වරුන්-බස්-මගීන්-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=760"
}