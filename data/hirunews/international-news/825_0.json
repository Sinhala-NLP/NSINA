{
       "Source": "hirunews",
       "Timestamp": "Saturday, 06 July 2013 - 14:25",
       "Headline": "මාෆියා නායකයා කොලොම්බියාවේදී කොටුවෙයි.",
       "News Content": "යුරෝපයේ ප්‍රධානතම මත්ද්‍රව්‍ය ජාවාරම්කරු ලෙස සැලකෙන රොබර්ටෝ පන්නූසි ලතින් ඇමරිකානු කොලොම්බියා රාජ්‍යයේදී අත්අඩංගුවට ගෙන තිබෙනවා.  ඔහු විසින් යුරෝපයට මසක් පාසා ටොන් දෙකක කොකේන් ආනයනය කරන බව සඳහන්. සුප්‍රකට කැලබ්‍රියන් මාෆියා කල්ලියේ නායකයා වන්නේ ද මොහුයි. ඉතාලි මාෆියා නායකයා අත්අඩංගුවට ගැනීම සඳහා කොලොම්බියානු ආරක්ෂක අංශවලට ඇමරිකානු මත්ද්‍රව්‍ය නාශක අංශවල සහය ලැබී තිබෙනවා. ඔහු අත්අඩංගුවට ගනු ලැබූ කොලොම්බියාව දකුණු ඇමරිකාවේ මත්ද්‍රව්‍ය ජාවාරම සුලභව සිදුවන රටක්.",
       "URL": "https://www.hirunews.lk/62482/මාෆියා-නායකයා-කොලොම්බියාවේදී-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=825"
}