{
       "Source": "hirunews",
       "Timestamp": "Tuesday, 14 April 2015 - 11:59",
       "Headline": "රාහුල් ගාන්ධිගේ ආගමනය පමාවෙයි",
       "News Content": "ඉන්දීය පාර්ලිමේන්තුවේ අයවැය සැසිය ඇතුලූව පසුගිය සති 7 තුළ නිවාඩු ලබා සිටි කොංග්‍රස් පක්ෂ උප සභාපති රාහුල් ගාන්ධි නැවත නවදිල්ලියට පැමිණීම තවදුරටත් පමාවනු ඇතැයි ඉන්දීය මාධ්‍ය වාර්තා කළා. ඔහු අද දිනයේ සිය ක්‍රියාකාරී දේශපාලන කටයුතු සඳහා එක්වන බවයි කලින් ප්‍රකාශ කළේ. එහෙත් අවම වශයෙන් ඉදිරි සතිය වනතුරු ඔහු දේශපාලන කටයුතුවලින් ඉවත්ව සිටින බව ගාන්ධි පවුලේ ආරංචි මාර්ග සඳහන් කළා. කෙසේ නමුත් නරේන්ද්‍ර මෝදි රජය මගින් ඉදිරිපත් කර ඇති නව ඉඩම් පනතට එරෙහි විරෝධතා සහ රාහුල් ගාන්ධි එක්වනු ඇතැයි විශ්වාස කෙරෙනවා. නව පනත මගින් ගොවි ඉඩම් කර්මාන්ත කටයුතු සඳහා යටිතල ව්‍යාපෘති සඳහා පහසුවෙන් පවරාගැනීමට හැකියාව ලැබෙන බව සඳහන්. ගාන්ධි පරපුරේ නව දේශපාලන නායකයා වන 44 හැවිරිදි රාහුල් ගාන්ධි දේශපාලන කටයුතුවලින් විරාමයක් ලැබීම ඔහුගේ මව වන කොංග්‍රස් නායිකා සෝනියා ගාන්ධි ද අනුමත කළා.",
       "URL": "https://www.hirunews.lk/107513/රාහුල්-ගාන්ධිගේ-ආගමනය-පමාවෙයි",
       "Category": "International News",
       "Parent URL": "https://www.hirunews.lk/international-news.php?pageID=743"
}