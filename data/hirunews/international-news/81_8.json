{
       "Source": "hirunews",
       "Timestamp": "Saturday, 13 November 2021 - 10:20",
       "Headline": "ඇමෙරිකාවේ සත්වෝද්‍යානයක සිංහයින්, දිවියන් සහ කොටින් 8කට කොරෝනා",
       "News Content": "ඇමෙරිකා එක්සත් ජනපදයේ මිසූරි ප්‍රාන්තයේ සෙන්ට් ලුවිස් නුවර සත්වෝද්‍යානයේ අප්‍රිකානු සිංහයන්, දෙදෙනෙකු ඇතුළු බිළාල වර්ගයේ සත්ත්වයන් 8 දෙනෙකුට කොරෝනා වෛරසය ආසාදනය වී තිබෙනවා.\nහිම දිවියන් දෙදෙනෙකු, අමූර් කොටියෙකු, පූමා සත්ත්වයෙකු සහ ජගුවර් සත්ත්වයන් දෙදෙනෙකුට ද මෙලෙස කොරෝනා ආසාදනය වී ඇති බවයි සත්වෝද්‍යානයේ බලධාරින් ප්‍රකාශ කළේ.\nකෙසේ නමුත්, විවිධ වර්ගයේ වන සතුන් 12,000ක් පමණ සිටින සෙන්ට් ලුවිස් සත්වෝද්‍යානයේ වෙනත් සත්ත්වයන්ට කොරෝනා ආසාදනය සිදුවී නොමැති බව සඳහන්.\nඑමෙන්ම, මෙම සත්වෝද්‍යානයේ සත්ත්වයන් කොරෝනා වෛරසයට එරෙහිව එන්නත්කරණය කිරීමට ද පියවර ගෙන තිබීම ද විශේෂත්වයක්.",
       "URL": "https://www.hirunews.lk/287872/ඇමෙරිකාවේ-සත්වෝද්‍යානයක-සිංහයින්-දිවියන්-සහ-කොටින්-8කට-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=81"
}