{
       "Source": "hirunews",
       "Timestamp": "Saturday, 13 January 2018 - 12:21",
       "Headline": "නේපාලය චීනය හා එක්වෙයි",
       "News Content": "නේපාලය සිය අන්තර්ජාල සේවාවන් පවත්වාගෙන යාම සඳහා ඉන්දීය ඒකාධිකාරය අවසන් කරමින් චීනය සමඟ ගිවිසුම්ගත වී තිබෙනවා.\nදශකයක් තිස්සේ නේපාලයේ අන්තර්ජාල සේවාවන් පවත්වාගෙන ගියේ ඉන්දීය සන්නිවේදන සමාගම් දෙකක් විසින්.\nඑහෙත් ෆයිබර් ඔප්ටික් රැහැන් ජාල ඇතුළු නවීන සන්නිවේදන පද්ධතීන් ක්‍රියාත්මක කරලීම සඳහා නේපාල ටෙලිකොම් ආයතනය චයිනා ටෙලිකොම් ග්ලෝබල් ආයතනය සමඟ ගිවිසුමකට එළඹුණු බවයි එරට මාධ්‍ය සඳහන් කළේ.\nඒ අනුව අන්තර්ජාල සබඳතා සඳහා ඉන්දියාව මත යැපීම අවසන් වනු ඇති බව නේපාල ටෙලිකොම් ප්‍රකාශකයෙකු කියා සිටියා.\nආසියාකරය, යුරෝපය, මැදපෙරදිග සහ අප්‍රිකාව එක් කරන චීනයේ නව සේද මාර්ග ව්‍යාපෘතියට නේපාලය පසුගිය වසරේදී එක්වුණා.",
       "URL": "https://www.hirunews.lk/180951/නේපාලය-චීනය-හා-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=405"
}