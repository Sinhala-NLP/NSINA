{
       "Source": "hirunews",
       "Timestamp": "Saturday, 07 February 2015 - 13:31",
       "Headline": "මෝදි රජයේ ජනප්‍රියත්වය උරගා බැලෙන දිල්ලි ප්‍රාන්ත මැතිවරණය අද",
       "News Content": "ඉන්දියාවේ දිල්ලි ප්‍රාන්තයේ මැතිවරණය අද (07) පැවැත්වෙනවා. පසුගිය වසරේ පැවැති ඉන්දීය මහමැතිවරණයෙන් දැවැන්ත ජයග්‍රහණයක් ලැබූ නරේන්ද්‍ර මෝදිගේ භාරතීය ජනතා පක්ෂයට මෙහිදී අරවින්ද් කෙජ්රිවාල්ගේ ආම් ආද්මි පක්ෂයෙන් එල්ල වන්නේ ප්‍රබල තර්ජනයක්. එමෙන්ම දිල්ලි ප්‍රාන්ත මැතිවරණය නරේන්ද්‍ර මෝදි රජයේ ජනප්‍රියත්වය උරගා බැලෙන ජනමත විචාරණයක් ලෙසයි සැලකෙන්නේ.\nකෙසේ නමුත්, එය ජනමත විචාරණයකට සම කළ නොහැකි බව පවසන භාරතීය ජනතා පක්ෂය අන්නා හසාරේගේ දූෂණ විරෝධී සංවිධානයේ ක්‍රියාකාරිකයෙකු වූ කිරාන් බෙඩි මහඇමති අපේක්ෂකයා ලෙස ඉදිරිපත් කර තිබෙනවා. ඔහු තරඟ වදින්නේ දූෂණය පිටුදැකීම පෙරටුකර ගත් ආම් ආද්මි පක්ෂ නායක අරවින්ද් කෙජ්රිවාල් සමඟයි.\nදිල්ලි ප්‍රාන්ත මැතිවරණයේ ප්‍රතිඵල ලබන අඟහරුවාදා ප්‍රකාශයට පත් කරනු ඇති. දිල්ලි ප්‍රාන්ත මැතිවරණය සඳහා ඡන්දය ප්‍රකාශ කිරීමට වරම් ලබා සිටින එක්කෝටි තිස්ලක්ෂයක් වන ඡන්දදායකයන් අතුරින් විසි දෙලක්ෂයක් යෞවන යෞවනියන් වන අතර ඡන්ද දායකයන් 300කට වැඩි පිරිසක් වයස අවුරුදු 100 ඉක්ම වූවන් වීම විශේෂත්වයක්.",
       "URL": "https://www.hirunews.lk/102876/මෝදි-රජයේ-ජනප්‍රියත්වය-උරගා-බැලෙන-දිල්ලි-ප්‍රාන්ත-මැතිවරණය-අද",
       "Category": "International News",
       "Parent URL": "https://www.hirunews.lk/international-news.php?pageID=761"
}