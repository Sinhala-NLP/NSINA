{
       "Source": "hirunews",
       "Timestamp": "Friday, 19 June 2015 - 10:56",
       "Headline": "තායිලන්තයටත් මර්ස් වෛරසය",
       "News Content": "මැදපෙරදිග ශ්වසන ආබාධ සින්ඩරෝමය හෙවත් මර්ස් වෛරසය ආසාදනය වූ පුද්ගලයෙකු ප්‍රථම වරට තායිලන්තයෙන් හමුවී තිබෙනවා. 75 හැවිරිදි මොහු  ඕමානයේ සිට හදවත් රෝගයකට ප්‍රතිකාර ලබා ගැනීම සඳහා බැංකොක් නුවරට පැමිණි පුද්ගලයෙක්. ඔහු බැංකොක් නුවර තදාසන්නයේ රෝහලක වෙන් කර ප්‍රතිකාර කරන බවයි විදෙස් වාර්තා සඳහන් කළේ. මර්ස් වෛරසය ආසාදනය වීමෙන් දකුණු කොරියාවේ පුද්ගලයන් 24 දෙනෙකු ජීවිතක්ෂයට පත්වුණා. මර්ස් වෛරසය වාර්තාවීමත් සමඟ මැදපෙරදිග සහ දකුණු කොරියාවේ සිට පැමිණෙන සංචාරකයන් අතර රෝගීන් සිටිත්දැයි තායිලන්තය සොයා බලනවා.",
       "URL": "https://www.hirunews.lk/111697/තායිලන්තයටත්-මර්ස්-වෛරසය",
       "Category": "International News",
       "Parent URL": "https://www.hirunews.lk/international-news.php?pageID=725"
}