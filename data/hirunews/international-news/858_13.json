{
       "Source": "hirunews",
       "Timestamp": "Wednesday, 06 March 2013 - 13:11",
       "Headline": "චාර්වෙස්ගෙන් පසු වෙනිසියුලාවේ නායකත්ව අර්බුදයක්.",
       "News Content": "හියුගෝ චාර්වේස් අභාවප්‍රාප්ත වීමත් සමඟ වෙනිසියුලාවේ නායකත්වය සම්බන්ධයෙන් අර්බුදයක් මතුව තිබෙනවා. දැනට වෙනිසියුලාවේ උප ජනාධිපතිවරයා වශයෙන් කටයුතු කරන නිකොලොස් මදුරේ පවසා ඇත්තේ අද සිට දින 30 ක් ගත වූ පසු වෙනිසියුලාවේ ජනාධිපතිවරණයක් පවත්වන බවයි. එමෙන්ම, ඒ වනතුරු වෙනිසියුලාවේ අන්තර්වාර ජනාධිපතිවරයා වශයෙන් තමන් කටයුතු කරන බව ද, නිකොලොස් මදුරේ සඳහන් කර තිබෙනවා. කෙසේ වුවත්, එරට විදේශ අමාත්‍යවරයා පවසා ඇත්තේ, තව දින 30 කින් පසු මැතිවරණයක් පැවැත්වීමට වෙනිසියුලානු ව්‍යවස්ථාව අනුව හැකියාවක් නොමැති බවයි. එමෙන්ම, අන්තර්වාර ජනාධිපතිවරයා ලෙස වත්මන් උප ජනාධිපති නිකොලොස් මදුරේ ට කටයුතු කිරීමේ බලයක් නොමැති බව ද ඔහු පවසා තිබෙනවා. මීට අමතරව, වෙනිසියුලානු රජයේ ඉහළ පෙලේ නිලධාරින් ඉදිරි නායකත්වය සම්බන්ධයෙන් මත කිහිපයක් ඉදිරිපත් කර ඇති බව විදෙස් වාර්තාවල සඳහන්. වසර 14 ක් පුරා වෙනිසියුලාව පාලනය කළ හියුගෝ චාර්වේස් ඊයේ රාත්‍රියේ අභාවප්‍රාප්ත වුණා. ඒ වසරකට වැඩි කාලයක් ජනාධිපතිවරයා පීඩාවිඳි පෙනහලූ පිළිකා රෝගය හේතුවෙන්. මියයන විට හියුගෝ චාර්වේස් 58 වනවියේ පසුවුණා.",
       "URL": "https://www.hirunews.lk/54669/චාර්වෙස්ගෙන්-පසු-වෙනිසියුලාවේ-නායකත්ව-අර්බුදයක්",
       "Category": "International News",
       "Parent URL": "https://www.hirunews.lk/international-news.php?pageID=858"
}