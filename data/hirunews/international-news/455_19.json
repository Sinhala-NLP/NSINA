{
       "Source": "hirunews",
       "Timestamp": "Saturday, 29 July 2017 - 16:00",
       "Headline": "දරුවන් දෙදෙනා රවටාගෙන 47 හැවිරිදි ස්වාමියා දික්කසාද බිරිඳට කළ දේ (ඡායාරූප)",
       "News Content": "තම දික්කසාද බිරිඳගේ නිදන කාමරය තුල රහසි ගතව කැමරා උපකරණ සහ හඬ පටිගත කිරීමේ උපකරණ සවිකර ඇය පිළිබදව ඔත්තු බැලූ පුද්ගලයෙකු අත්අඩංගුවට ගෙන තිබෙනවා.\nඑංගලන්තයේ ජීවත්වන රොබට් පෙරී නමැති 47 හැවිරිදි මෙම පුද්ගලයා සිය බිරිඳ සමඟ වසර 24ක එකට ජීවත්ව ඇති බවයි විදෙස් මාධ්‍ය වාර්තා කරන්නේ.\nඅදාල සැකකරු සහ ඔහුගේ බිරිඳට දරුවන් දෙදෙනෙකු සිටින අතර සකකරු විසින් තම දස හැවිරිදි සහ 12 හැවිරිදි දරුවන් දෙදෙනා යොදාගෙන බිරිඳගේ නිදන කාමරය තුල අදාල උපකරණ සවිකර ඇති බව පරීක්ෂණ වලදී අනාවරණය වී ඇති බව සදහන්.\nඔහු විසින් තම දික්කසාද බිරිඳට අපහාසවන අන්දමට අසභ්‍ය ආකාරයේ කෙටි පණිවුඩ ද ඇයවෙත යවා ඇති බවට කරුණු අනාවරණය වී තිබෙනවා.\nතම දික්කසාද බිරිඳට වෙනත් පුද්ගලයෙකු සමඟ රහස් සම්බන්ධතාවයක් ඇති බවට සැකයක් පැන නැගීම හේතුවෙන් ඔහු විසින් මෙලෙස කටයුතු කර ඇති බවයි අත්අඩංගුවට ගත් අවස්ථාවේදී සැකකරු පවසා ඇත්තේ.\nඅත්අඩංගුවට පත් 47 හැවිරිදි මෙම පුද්ගලයා රක්ෂිත බන්ධනාගාර ගත කිරීමට අධිකරණය නියම කර තිබෙනවා.\nසැකකාර ස්වාමිපුරුෂයා",
       "URL": "https://www.hirunews.lk/167084/දරුවන්-දෙදෙනා-රවටාගෙන-47-හැවිරිදි-ස්වාමියා-දික්කසාද-බිරිඳට-කළ-දේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=455"
}