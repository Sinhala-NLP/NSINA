{
       "Source": "hirunews",
       "Timestamp": "Sunday, 02 July 2017 - 8:12",
       "Headline": "සංක්‍රමණික අර්බුදයේදී ඉතාලියට සහයවන්න - ජගත් සංවිධානය ජාත්‍යන්තර ප්‍රජාවෙන් ඉල්ලයි",
       "News Content": "උතුරු අප්‍රිකාවේ සිට මධ්‍යධරණී මුහුද තරණය කොට ඉතාලියට මුහුදු මාර්ගයෙන් පැමිණෙන නීතිවිරෝධී සංක්‍රමණිකයන් සංඛ්‍යාව සීග්‍ර ලෙස ඉහළ යාම අර්බුදයක් බවට පත්ව ඇතැයි ජගත් සංවිධානය පවසනවා.\nඑක්සත් ජාතීන්ගේ සරණාගත කොමිසමේ ප්‍රධානී පිලිප්ෆෝ ග්‍රාන්ඩේ කියා සිටියේ එය අප ඇස් ඉදිරිපිට දිස්වන ඛේදවාචකයක් බවයි.\nකෙසේ නමුත් එය ඉතාලියේ අර්බුදයක් ලෙස සැළකිය යුතු නැතැයි ඔහු කියා සිටියා.\nමේ වසරේ මේ දක්වා නීතිවිරෝධී සංක්‍රමණිකයන් 83 650 ක් මුහුදු මාර්ගයෙන් ඉතාලියට පැමිණ ඇති අතර, පසුගිය සති අන්තයේ පමණක් එලෙස පැමිණි සංඛ්‍යාව 12 600 කට අධිකයි.",
       "URL": "https://www.hirunews.lk/164882/සංක්‍රමණික-අර්බුදයේදී-ඉතාලියට-සහයවන්න-ජගත්-සංවිධානය-ජාත්‍යන්තර-ප්‍රජාවෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=464"
}