{
       "Source": "hirunews",
       "Timestamp": "Saturday, 12 November 2016 - 14:54",
       "Headline": "ඉන්දියාවේ ලූණු මිල අසාමාන්‍ය ලෙස ඉහළ යයි",
       "News Content": "රට පුරා ලූණු හිඟයක් ඇති වන බවට පැතිරුණු රාවයක් නිසා උතුරු ඉන්දියාවේ ප්‍රදේශ රැසක ලූණු මිල සීග්‍රයෙන් ඉහළ ගොස් තිබෙනවා.\nනවදිල්ලියේ  නොයිඩා, ලක්ෂ්මි නගර් වැනි ප්‍රදේශවල ලූණු කිලෝග්‍රෑමයක මිල ඉන්දීය රුපියල් 250ත්, 400ත් අතර වන බවයි ඉන්දීය මාධ්‍ය සඳහන් කළේ.\nලූණු හිඟය අසත්‍ය ප්‍රචාරයක් බව ඒත්තු ගැන්වීම සඳහා දිල්ලි මහඇමති කෙජ්රිවාල් දැරූ උත්සාහය ද සාර්ථක වී නැහැ.\nමේ නිසා අසත්‍ය ප්‍රචාර පතුරුවන පුද්ගලයන් සොයා ඉන්දීය පොලීසිය මෙහෙයුම් ආරම්භ කර තිබෙනවා.",
       "URL": "https://www.hirunews.lk/147406/ඉන්දියාවේ-ලූණු-මිල-අසාමාන්‍ය-ලෙස-ඉහළ-යයි",
       "Category": "International News",
       "Parent URL": "https://www.hirunews.lk/international-news.php?pageID=560"
}