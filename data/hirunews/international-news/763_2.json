{
       "Source": "hirunews",
       "Timestamp": "Sunday, 01 February 2015 - 13:46",
       "Headline": "හොංකොං විරෝධතා නැවතත්",
       "News Content": "හොංකොං දේශයේ ප්‍රජාතන්ත්‍රවාදී ප්‍රතිසංස්කරණ පොරොන්දු වූ පරිදි සිදුකරන ලෙස චීන බලධාරින්ගෙන් ඉල්ලා එහි විරෝධතා රැල්ලක් යළි ආරම්භ වී තිබෙනවා. අද (01) හොංකොං පුරයේ පැවැත්වෙන විරෝධතා රැළිය සඳහා 50 000 කට අධික පිරිසක් සහභාගිවනු ඇතැයි අපේක්ෂිතයි. පසුගිය වසරේදීද මේ ආකාරයේ ප්‍රජාතන්ත්‍රවාදී උද්ඝෝෂන හොංකොං හි පැවති අතර ඒ හේතුවෙන් එහි එදිනෙදා කටයුතු දිගුකලක් තිස්සේ අඩාල වුණා. කෙසේ නමුත් මෙවර උද්ඝෝෂණවලදී නගරය තුළ දිගටම රැඳී සිටීමට විරෝධතාකරුවන් බලාපොරොත්තුවන්නේ නැහැ. ඍජු ප්‍රජාතන්ත්‍රවාදී මැතිවරණ 2017 වසරේදී පැවැත්වීමටයි චීනය මීට පෙර එකඟ වූයේ.",
       "URL": "https://www.hirunews.lk/102468/හොංකොං-විරෝධතා-නැවතත්",
       "Category": "International News",
       "Parent URL": "https://www.hirunews.lk/international-news.php?pageID=763"
}