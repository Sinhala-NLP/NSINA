{
       "Source": "hirunews",
       "Timestamp": "Friday, 01 September 2023 - 13:28",
       "Headline": "බෙන්නු ග්‍රාහකයා වෙත ගිය ඔසිරිස් රෙක්ස් යානය ලබන 24 වනදා පෘථිවියට",
       "News Content": "නාසා ආයතතනයේ ඔසිරිස් රෙක්ස් අභ්‍යවකාශ යානය බෙන්නු ග්‍රාහකයෙන් ලබාගත් සාම්පල සමඟ ලබන 24 වනදා පෘථිවියට ළගා වීමට නියමිතයි.\nබෙන්නු ග්‍රාහකයා 1999 සැප්තැම්බර් මාසයේ සොයා ගන්නා ලද ඇපලෝ කාණ්ඩයේ කාබන් සහිත ග්‍රාහකයෙක් වෙනවා.\nමෙම ග්‍රාහකයා අවදානම් වගු ලැයිස්තුගත කිරිම්වල ඉහළම සමුච්චිත ශ්‍රේණිගත කිරීම්වල අනතුරුදායක වස්තුවක් ලෙස නම් කර තිබෙනවා.\nඑය පෘථිවියට කඩා වැටීමට ඉඩකඩ ඇති බවයි විද්‍යාඥයින් මත පළ කරන්නේ.\nඒ අනුව අවුරුදු 2178 සහ 2290 අතර කාල පරාසය තුළදී මෙහි බලපෑමක් සිදුවිය හැකි බවයි වාර්තා වෙන්නේ.\nවිද්‍යාඥයින් මත පළ කරන ආකාරයට අවුරුදු 2182 සැප්තැම්බර් 24 වන දින බෙන්නු ග්‍රහයා පෘථිවියට කඩා වැටීමට ඇති ඉඩ ප්‍රස්තාව  වැඩි බව සඳහන් වන්නේ.\nමෙම ග්‍රාහකයාට නම් තබා ඇත්තේ සුර්යයා මැවීම සම්බන්ධ පැරණි ඊජිප්තු මිථ්‍යා පක්ෂියා වන බෙනු නමින් බවයි වාර්තා වන්නේ.\nඔසිරිස් රෙක්ස් අභ්‍යවකාශ යානය අදාළ ග්‍රාහකයා වෙත දියත් කරනු ලැබුවේ 2016 වසරේදී.\nනාසා ආයතනය සඳහන් කළේ එහිදී ඔසිරිස් රෙක්ස් ග්‍රෑම් 60ක පමණ සාම්පල ප්‍රමාණයක් රැස් කර ඇති බවයි.\nමෙම යානය සාර්ථකව පෘථිවියට ළගා වුවහොත් ග්‍රාහකයා වෙත ගොස් සාම්පල රැගෙන පැමිණි ප්‍රථම අමෙරිකානු අභ්‍යවකාශ යානය බවට මෙය පත්වනු ලැබෙනවා.\nමීට පෙර ඉටොකාවා සහ රිගූ නම් ග්‍රාහකයන් වෙතින් ජපානයේ හයබූසා එක සහ හයබූසා දෙක අභ්‍යවකාශ යානා යුගල සාම්පල රැගෙන විත් තිබෙනවා.",
       "URL": "https://www.hirunews.lk/346798/බෙන්නු-ග්‍රාහකයා-වෙත-ගිය-ඔසිරිස්-රෙක්ස්-යානය-ලබන-24-වනදා-පෘථිවියට",
       "Category": "International News",
       "Parent URL": "https://www.hirunews.lk/international-news.php?pageID=9"
}