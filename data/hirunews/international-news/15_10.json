{
       "Source": "hirunews",
       "Timestamp": "Saturday, 12 August 2023 - 10:04",
       "Headline": "සුඩානයේ මිලියන 20 කට ආහාර හිඟවේ",
       "News Content": "සුඩානයේ පවතින ගැටුම් හේතුවෙන් මිලියන 20.3 ජනතාවක් ආහාර හිඟයකට මුහුණ පා ඇති බව එක්සත් ජාතීන්ගේ ආහාර වැඩසටහන පවසනවා.\nඑම සංඛ්‍යාවෙන් මිලියන 6.3 ක් අතිශයින්ම පීඩාවට පත්ව ඇති බවයි එම සංවිධානය ප්‍රකාශ කළේ.\nලෝක ආහාර වැඩසටහන විසින් සිදුකරන ආධාර ලබාදීමේ වැඩසටහන්වලටද නිලධාරීවාදය සහ කොල්ලකෑම් හේතුවෙන් බාධාවී තිබෙන බවද එම සංවිධානය කියා සිටියා.\nආහාර බෙදීමට ගිය සහන සේවකයින් 18 දෙනෙකුද මියගොස් ඇති බවටද වාර්තාවී තිබෙනවා.\nකෙසේ වෙතත් බාධක මධ්‍යයේ බටහිර ඩාර්පූර් වෙත ආහාර ද්‍රව්‍ය ටොන් 125 ක් ආධාර පුද්ගලයින් 15,400 අතර බෙදාදීමට සමත්වූ බවයි එම සංවිධානය වැඩිදුරටත් පවසා සිටියේ.",
       "URL": "https://www.hirunews.lk/344543/සුඩානයේ-මිලියන-20-කට-ආහාර-හිඟවේ",
       "Category": "International News",
       "Parent URL": "https://www.hirunews.lk/international-news.php?pageID=15"
}