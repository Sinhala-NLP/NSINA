{
       "Source": "hirunews",
       "Timestamp": "Tuesday, 28 June 2022 - 16:02",
       "Headline": "සිරියාවේ ගැටුම්වලින් වසර 11 කදී සිවිල් වැසියන් තුන් ලක්ෂයකට වැඩි පිරිසක් මරුට",
       "News Content": "2011 වසරේ මාර්තු මාසයේ සිට මේ දක්වා සිරියාවේ ඇතිවූ ගැටුම්වලින් සිවිල් වැසියන් තුන්ලක්ෂ 6,887 දෙනෙකු ජීවිතක්ෂයට පත්ව ඇති බව එක්සත් ජාතීන්ගේ මානව හිමිකම් කවුන්සිලය පවසනවා.\nසිරියානු ජනාධිපති බෂාර් අල් අසාද්ගේ පාලනයට එරෙහිව දියත් කෙරුණු විරෝධතාවලදී මෙම පිරිස ජීවිතක්ෂයට පත්ව ඇති බව මානව හිමිකම් කවුන්සිලය පෙන්වා දෙනවා.\nජගත් මානව හිමිකම් කොමසාරිස් මිෂෙල් බැචලෙට් ප්‍රකාශ කළේ මියගිය මෙම පිරිස ආරක්ෂක අංශ සමඟ ඇතිවූ ගැටුම්වලදී ඍජුවම මියගොස් ඇති සංඛ්‍යාව බවයි.",
       "URL": "https://www.hirunews.lk/308417/සිරියාවේ-ගැටුම්වලින්-වසර-11-කදී-සිවිල්-වැසියන්-තුන්-ලක්ෂයකට-වැඩි-පිරිසක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=42"
}