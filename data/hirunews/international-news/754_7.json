{
       "Source": "hirunews",
       "Timestamp": "Monday, 02 March 2015 - 8:27",
       "Headline": "කිතුණුවන් 19ක් නිදහස්",
       "News Content": "අයි. එස්. සටන්කාමීන් සිරියාවේදී පැහැරගත් කිතුණුවන් 220 න් 19 ක් නිදහස් කර ඇති බව විදෙස් මාධ්‍ය වාර්තා කළා. පසුගිය 23 වැනිදා සිරියාවේ ගම්මාන 12 කට කඩා වැදුනු අයි.එස්. සටන්කාමීන් මෙලෙස කිතුණුවන් 220 දෙනෙකු පැහැරගෙන ගොස් තිබුණා. කෙසේ වෙතත් ඊයේ පැහැරගත් පිරිසෙන් 19 දෙනෙකු නිදහස් කර ඇති බවයි වාර්තාවන්නේ. මෙම පිරිස නිදහස් කිරීමට නිශ්චිත හේතුවක් අනාවරණ වී නොමැති අතර නිදහස ලැබූ සියලූදෙනා වයස අවුරුදු 50 ඉක්මවා ඇති හෙයින් වයස් සීමාව පිළිබඳ සැළකිල්ලට ගෙන ඔවුන් නිදහස් කරන්නට ඇති බවටයි අනුමාන කෙරෙන්නේ.",
       "URL": "https://www.hirunews.lk/104571/අයි-එස්-පැහැරගත්-කිතුණුවන්-220-කගෙන්-19-දෙනෙකු-නිදහස්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=754"
}