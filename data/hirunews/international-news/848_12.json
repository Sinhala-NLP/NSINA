{
       "Source": "hirunews",
       "Timestamp": "Sunday, 14 April 2013 - 19:22",
       "Headline": "ඇමෙරිකානු රාජ්‍යලේකම්වරයා චීනයෙන්, ජපානයට.",
       "News Content": "සිය ආසියානු සංචාරයේ අවසන් අදියර ලෙස ඇමරිකානු රාජ්‍ය ලේකම් ජෝන් කෙරී අද ජපානයට පැමිණියා. ජපාන බලධාරීන් සමග ඔහු පවත්වන සාකච්ජාවලදී මූලික වශයෙන් අවධානය යොමුවනු ඇත්තේ කොරියානු අර්ධද්වීපයේ යුද උණුසුම සමනය කිරීම පිළිබඳවයි. ඇමරිකානු රාජ්‍ය ලේකම්වරයා ජපානයට පැමිණීමට පෙර චීන නායකයන් හමුවූ අතර, උතුරු කොරියානු අර්බුදය විසඳීම සඳහා මැදිහත් වන ලෙස ඔවුන්ගෙන් ඉල්ලීමක් කළා. ඇමරිකානු රාජ්‍ය ලේකම් ජෝන් කෙරී කියා සිටියේ ඒ සඳහා චීනය සිය කැපවීම පැහැදිලිව ප්‍රකාශ කළ බවයි.",
       "URL": "https://www.hirunews.lk/57171/ඇමෙරිකානු-රාජ්‍යලේකම්වරයා-චීනයෙන්-ජපානයට",
       "Category": "International News",
       "Parent URL": "https://www.hirunews.lk/international-news.php?pageID=848"
}