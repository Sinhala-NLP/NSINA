{
       "Source": "hirunews",
       "Timestamp": "Wednesday, 14 July 2021 - 11:15",
       "Headline": "එන්නත් මිශ්‍ර කිරීම ප්‍රායෝගිකයි - තායිලන්තයෙන් ප්‍රකාශයක්",
       "News Content": "චීන සිනොවැක් එන්නත පළමු මාත්‍රාව ලෙසත් ඔක්ස්ෆර්ඩ් ඇස්ට්‍රාසෙනෙකා එන්නත දෙවන මාත්‍රාව ලෙසත් ලබාදීමේ තම තීරණය තායිලන්තය සාධාරණීකරණය කරනවා.\nඑරට ප්‍රධාන වසංගත රෝග විද්‍යාඥ යොන්ග් පූවොරවාන් කියා සිටියේ අක්‍රිය කරන ලද වෛරසයක් යොදා ගන්නා සිනොවැක් එන්නත සහ ඇස්ට්‍රාසෙනෙකා වැනි වෛරස් වාහක එන්නතක් මිශ්‍ර කිරීම ප්‍රායෝගික කරුණක් බවයි.\nඑමගින් සති 6 ක කාලයක් තුල කොරෝනා වෛරසයට එරෙහි ප්‍රතිශක්තී වර්ධකයක් ලැබෙන බව ඔහුගේ අදහසයි.\nවෙනස් නිෂ්පාදකයන් දෙදෙනෙකුගේ එන්නත් මිශ්‍ර කිරීම අනතුරුදායක විය හැකි බවට ලෝක සෞඛ්‍ය සංවිධානයේ ප්‍රධාන විද්‍යාඥවරිය සෞම්‍යා ස්වාමිනාදන් සිදුකළ ප්‍රකාශයටයි තායිලන්තය මෙලෙස පිළිතුරු ලබාදී ඇත්තේ.",
       "URL": "https://www.hirunews.lk/276933/එන්නත්-මිශ්‍ර-කිරීම-ප්‍රායෝගිකයි-තායිලන්තයෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=106"
}