{
       "Source": "hirunews",
       "Timestamp": "Saturday, 18 May 2019 - 12:54",
       "Headline": "ජපානයේ විදුලි දුම්රිය තවත් වේගවත් වෙයි",
       "News Content": "ජපානයේ සුප්‍රකට බුලට් විදුලි දුම්රිය මීළඟ පරම්පරාවේ දුම්රිය අත්හදා බලා ඇති අතර, එහි වේග සීමාව නව වාර්තාවක් පිහිටුවා ඇති බව ටෝකියෝ වාර්තා සඳහන් කළා.\nඉදිරියේදී මගීන් රැගෙන යාමට යොදවන එම දුම්රිය අත්හදා බැලීමේ ගමනේදී පැයට කිලෝමීටර් 320ක වේගයක් වාර්තා කර ඇති බව සඳහන්.\nඉදිරි දශකය තුළ එම දුම්රිය කිලෝමීටර් 360ක වේග සීමාව අභිබවා යනු ඇති බවයි ජපාන දුම්රිය සේවාව සඳහන් කළේ.\nඇල්ෆා - එක්ස් ලෙස නම් කර ඇති මෙම දුම්රිය ඒකකයක් තැනීමට යෙන් බිලියන 10ක් වැය වන අතර, එවැනි දුම්රිය 10ක් 2030 වසරේ සිට ෂින්කන්සෙන් විදුලි දුම්රිය සේවාවට එක් කිරීමටයි ජපානය අපේක්ෂා කරන්නේ.",
       "URL": "https://www.hirunews.lk/216603/ජපානයේ-විදුලි-දුම්රිය-තවත්-වේගවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=266"
}