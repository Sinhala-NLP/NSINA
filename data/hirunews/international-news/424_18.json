{
       "Source": "hirunews",
       "Timestamp": "Saturday, 04 November 2017 - 13:06",
       "Headline": "මියන්මාරයට සම්බාධක යළි පැනවීමේ සූදානමක්",
       "News Content": "රොහින්ග්‍යා මුස්ලිම් සරණාගත ගැටළුව මුල් කරගෙන මියන්මාරයට එරෙහිව යළි සම්බාධක පනවන්නැයි ඇමරිකානු මන්ත්‍රී කණ්ඩායමක් ඉල්ලා සිටිනවා.\nඑක්සත් ජනපද කොංග්‍රස් මණ්ඩලයේ රිපබ්ලිකන් සහ ඩිමොක්‍රටික් මන්ත්‍රීවරුන් යෝජනාවක් සම්මත කර ගනිමින් ප්‍රකාශ කළේ විශේෂයෙන් මියන්මාර හමුදා නිලධාරීන් ඉලක්ක කරගෙන අදාළ සම්බාධක පැනවිය යුතු බවයි.\nඇමරිකානු සෙනෙට් මණ්ඩලය මගින් ද අදාළ යෝජනාව අනුමත කර ඇති බව සඳහන්.\nඑහිදී මියන්මාරයේ මැණික් ආනයනය සඳහා ද සම්බාධක පැනවිය යුතු බවට යෝජනා වී තිබෙනවා.",
       "URL": "https://www.hirunews.lk/175252/මියන්මාරයට-සම්බාධක-යළි-පැනවීමේ-සූදානමක්",
       "Category": "International News",
       "Parent URL": "https://www.hirunews.lk/international-news.php?pageID=424"
}