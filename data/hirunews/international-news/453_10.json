{
       "Source": "hirunews",
       "Timestamp": "Saturday, 05 August 2017 - 10:43",
       "Headline": "උතුරු කොරියාව පිළිබඳව අද ජගත් ආරක්ෂක මණ්ඩලයේ ඡන්ද විමසීමක්",
       "News Content": "උතුරු කොරියාව විසින් අන්තර් මහද්වීපික බැලිස්ටික් මිසයිල දෙකක් අත්හදා බැලීම හේතුවෙන් ඊට එරෙහිව දැඩි සම්බාධක පැනවීම පිළිබදව එක්සත් ජාතීන්ගේ ආරක්ෂක මණ්ඩලයේ දී අද ඡන්ද විමසීමක් සිදුකෙරෙනවා.\nඇමරිකාව මුල් වී ඒ සඳහා සකසන ලද යෝජනාව මගින් උතුරු කොරියාවේ අපනයනයන් ඉලක්ක කරගෙන ඇති බව සදහන්.\nඋතුරු කොරියාවේ වාර්ෂික අපනයන ආදායම ඇමරිකානු ඩොලර් බිලියන 03කට ආසන්නයි.\nගල් අඟුරු, යකඩ, ඊයම් සහ මුහුදු ආහාර එරට ප්‍රධාන අපනයනයන් වනවා.\nඑම අපනයනයන් මෙන්ම උතුරු කොරියානු කම්කරුවන් විදෙස් රටවල් මගින් යොදා ගැනීම ද තහනම් කිරීමට නව යෝජනා මගින් අපේක්ෂා කෙරෙන බව විදෙස් වාර්තා සඳහන් කළා.",
       "URL": "https://www.hirunews.lk/167676/උතුරු-කොරියාව-පිළිබඳව-අද-ජගත්-ආරක්ෂක-මණ්ඩලයේ-ඡන්ද-විමසීමක්",
       "Category": "International News",
       "Parent URL": "https://www.hirunews.lk/international-news.php?pageID=453"
}