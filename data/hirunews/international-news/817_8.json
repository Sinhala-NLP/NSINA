{
       "Source": "hirunews",
       "Timestamp": "Thursday, 01 August 2013 - 13:16",
       "Headline": "සිරියාවෙන් ජගත් සංවිධාන පරීක්ෂණයකට අවසර.",
       "News Content": "තම රට තුළ ජගත් සංවිධාන පරීක්ෂණයකට සිරියාව ඉඩලබාදී තිබෙනවා. සිරියාව රසායනික අවි භාවිතා කරන බවට පසුගිය කාලයේ දිගින් දිගටම චෝදනා එල්ල වුණා. එම චෝදනාවලට පිළිතුරු දීමක් ලෙසයි සිරියාව සිය රසායනික බලාගාර 3 ක් පරීක්ෂා කිරීමට ජගත් සංවිධාන නිරීක්ෂකයින් අවසර ලබාදී ඇත්තේ. මේ වසරේදී සිරියාව තුළ රසායනික අවි ප්‍රහාරවලින් පුද්ගලයින් 27 දෙනෙකු මියගිය බවට වාර්තා පළ වුණා. එම සිද්ධියත් සමගයි සිරියාව තුළ රසායනික අවි නිෂ්පාදනය කරන්නේ ද යන්න පිළිබඳව ජගත් සංවිධානය පරීක්ෂා කිරීමට සූදානම් වූයේ.",
       "URL": "https://www.hirunews.lk/64199/සිරියාවෙන්-ජගත්-සංවිධාන-පරීක්ෂණයකට-අවසර",
       "Category": "International News",
       "Parent URL": "https://www.hirunews.lk/international-news.php?pageID=817"
}