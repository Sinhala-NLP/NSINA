{
       "Source": "hirunews",
       "Timestamp": "Sunday, 05 May 2019 - 15:44",
       "Headline": "ගාසා තීරයේ ගැටුම් උග්‍ර අතට",
       "News Content": "ඊශ්‍රායලය සහ ගාසා තීරයේ පලස්තීන සන්නද්ධ සටන්කාමීන් අතර ගැටුම් මේ වන විට උත්සන්න වී ඇති බව විදෙස් වාර්තා සඳහන් කළා.\nපලස්තීන සන්නද්ධ කණ්ඩායම් ගාසා තීරයේ සිට ඊශ්‍රායලය දෙසට පසුගිය පැය 24ක කාලය තුළ රොකට් ප්‍රහාර 430කට වැඩි සංඛ්‍යාවක් එල්ල කර තිබෙනවා.\nඊශ්‍රායල ආරක්ෂක හමුදා ප්‍රකාශ කළේ ඔවුන් සති අන්තය තුළ ගාසා තීරයේ ඉලක්ක 200කට පමණ ප්‍රහාර එල්ල කළ බවයි.\nඑම ප්‍රහාරවලින් මවක් සහ ඇගේ මාස 14ක් වයසැති ළදරිය ඇතුළු 04 දෙනෙකු මිය ගිය බව පලස්තීනුවන් ප්‍රකාශ කළා.\nඊශ්‍රායලය සහ පලස්තීනුවන් අතර මෙම ගැටුම් ඇති වී ඇත්තේ දෙපාර්ශවය පසුගිය මාසයේ සටන් විරාමයකට එකඟව සිටියදියි.",
       "URL": "https://www.hirunews.lk/215795/ගාසා-තීරයේ-ගැටුම්-උග්‍ර-අතට",
       "Category": "International News",
       "Parent URL": "https://www.hirunews.lk/international-news.php?pageID=269"
}