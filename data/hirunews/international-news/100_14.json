{
       "Source": "hirunews",
       "Timestamp": "Saturday, 14 August 2021 - 10:18",
       "Headline": "ඇෆ්ගන් සරණාගතයන් විසි දහසකට කැනඩාවේ පදිංචිය",
       "News Content": "තලෙයිබාන් සංවිධානය ඇෆ්ගනිස්තානයේ බලය තහවුරු කර ගනිමින් ඉදිරියට ඇදෙද්දී එරටින් පළා ගිය සරණාගතයන් විසි දහසක් කැනඩාවේ පදිංචි කරලීමට ටෘඩෝ රජය කැමැත්ත පල කර තිබෙනවා.\nවිශේෂයෙන් තලෙයිබාන් වරුන් අතින් පීඩාවට ලක්වීමේ අවදානමක් ඇති කාන්තා නායිකාවන්, මානව හිමිකම් ක්‍රියාකාරීන්, මාධ්‍යවේදීන්, සුලු ජාතීන් සහ ප්‍රජාවන්ට එහිදී ප්‍රමුඛත්වයක් හිමිවනු ඇති.\nඑක්සත් ජාතීන්ගේ සරණගාත කොමිසම හරහා මෙලෙස ඇෆ්ගන් සරණාගතයන් විසි දහසක් සඳහා රැකවරණ ලබා දීමට කැනඩාව කටයුතු කරන බවයි එරට විදේශ කටයුතු, ආරක්ෂක සහ කාන්තා කටයුතු අමාත්‍යවරුන්ගේ ප්‍රධානත්වයෙන් ඔටාවා නුවර ඊයේ පැවති මාධ්‍ය හමුවකදී ප්‍රකාශ කෙරුණේ.",
       "URL": "https://www.hirunews.lk/279666/ඇෆ්ගන්-සරණාගතයන්-විසි-දහසකට-කැනඩාවේ-පදිංචිය",
       "Category": "International News",
       "Parent URL": "https://www.hirunews.lk/international-news.php?pageID=100"
}