{
       "Source": "hirunews",
       "Timestamp": "Sunday, 01 November 2015 - 12:06",
       "Headline": "ජනපති ඝාතන කුමන්ත්‍රණයට 7ක් අල්ලයි- මුහුදේ සැඟවූ ආයුධත් හමුවේ",
       "News Content": "මාලදිවයින් ජනාධිපති අබ්දුල්ලා යමීන් සෞදි අරාබියේ සිට පැමිණෙන විට ඔහුගේ අධිවේගී බෝට්ටුව පුපුරුවා හැර ඝාතනය කිරීමට කුමන්ත්‍රණය කළ බවට පුද්ගලයන් හත්දෙනෙකු අත්අඩංගුවට ගැනුනු බව මාලදිවයින් පොලීසිය ප්‍රකාශ කළා.\nඑමෙන්ම මුහුදු පත්ලේ සඟවා තිබූ අවි තොගයක්ද හමුවූ බවයි එමඟින් කියා සිටියේ. ඝාතන කුමන්ත්‍රණයට සම්බන්ධ බවට මාලදිවයිනේ උප ජනාධිපති අහමඩ්  අදීබ් පසුගිය සතියේ අත්අඩංගුවට ගැනුනු අතර, සිද්ධියට සම්බන්ධ සැකකරුවෙකු මලයාසියාවෙන් මාලදිවයින වෙත පිටුවහල් කෙරුණා.\nපසුගිය සැප්තැම්බර් 28 වනදා සෞදි අරාබියේ සිට ගුවනින් පැමිණ යාබද දිවයිනක සිට මාලේ අගනුවර වෙත පැමිණි අධිවේගී බෝට්ටුව හදිසියේ පුපුරා ගිය අතර, ජනාධිපතිවරයාට ඉන් හානියක් සිදුවූයේ නැහැ.",
       "URL": "https://www.hirunews.lk/119454/ජනපති-ඝාතන-කුමන්ත්‍රණයට-7ක්-අල්ලයි-මුහුදේ-සැඟවූ-ආයුධත්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=693"
}