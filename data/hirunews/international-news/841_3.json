{
       "Source": "hirunews",
       "Timestamp": "Monday, 13 May 2013 - 14:12",
       "Headline": "බංග්ලාදේශයේ රාජ්‍ය පෞද්ගලික සේවකයන්ගේ අවම වැටුප ඉහළට.",
       "News Content": "බංග්ලාදේශ රජය විසින් එරට රාජ්‍ය හා පෞද්ගලික අංශයේ සේවකයන්ගේ අවම වැටුප වැඩිකිරීමට තීරණය කර තිබෙනවා. පසුගියදා ඩකා නුවර ඇඟළුම් කර්මාන්ත ශාලාවක් පිහිටි ගොඩනැගිල්ලක් කඩාවැටීමේ සිද්ධියෙන් අනතුරුව රටේ වැඩකරන ජනතාවගේ සුභසාධන දීමනා සහ වැටුප සම්බන්ධයෙන් බංග්ලාදේශය තුළ විශාල කථාබහක් ඇතිව තිබුණා. එම තත්ත්වය සැළකිල්ලට ගැනීමෙන් අනතුරුව රාජ්‍ය හා පෞද්ගලික සේවකයන්ගේ අවම වැටුප වැඩි කිරීමට බංග්ලාදේශ රජය ප්‍රතිපත්තිමය තීන්දුවකට පැමිණ ඇති බවයි විදෙස් මාධ්‍ය වාර්තා කළේ. දැනට බංග්ලාදේශයේ ශ්‍රමිකයෙකුගේ මාසික වැටුප ශ්‍රී ලංකාවේ මුදලින් රුපියල් හාරදහස් පන්සීයක් පමණ වනවා. නව සංශෝධනය අනුව, මෙම වැටුප සියයට 80කින් පමණ වැඩිවනු ඇති.",
       "URL": "https://www.hirunews.lk/58890/බංග්ලාදේශයේ-රාජ්‍ය-පෞද්ගලික-සේවකයන්ගේ-අවම-වැටුප-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=841"
}