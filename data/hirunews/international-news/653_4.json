{
       "Source": "hirunews",
       "Timestamp": "Thursday, 24 March 2016 - 14:37",
       "Headline": "පතලක් කඩා වැටී 19 ක් මරුට",
       "News Content": "චීනයේ ෂැන්සි ප්‍රදේශයේ ගල් අගුරු පතලක සිදුවු අනතුරකින් කම්කරුවන් 19 දෙනෙකු මියගොස් තිබෙනවා.\nඊයේ රාත්‍රි මෙම අනතුර සිදුව ඇති බවයි විදෙස් පුවත් සේවාවල දැක්වෙන්නේ.\nපතලේ මෙම අනතුර සිදුවන විට එහි කම්කරුවන් 129 දෙනෙකු පමණ සේවයේ නිරත වී තිබෙනවා.\nඉන් 110 දෙනෙකු දිවි බේරාගෙන ඇතැයි සඳහන්. අනතුරට හේතුවක් මෙතෙක් අනාවරණ වී නැහැ.\nගින්නක් හෝ ගෑස් කාන්දුවක් හේතුවෙන් අනතුර සිදුවන්නට ඇතැයි සැක කෙරෙනවා.\nලොව පතල් අනතුරුවලින් වැඩිම ප්‍රමාණයක් සිදුවන රට ලෙසට සැලකෙන්නේ චීනයයි.\nඅනතුරු වැලැක්වීම වෙනුවෙන් ආරක්ෂිත පියවර අනුගමනය කිරීමට බලධාරීන් පියවර ගත්ත ද මෙතෙක් එය සාර්ථක වී නැහැ.\nපතල් හිමිකරුවන් වංචනික බලපත්‍ර ලබා ගනිමින් නීති විරෝධීව පතල් පවත්වාගෙන යාම ද ඊට එක් හේතුවක් වී තිබෙනවා.\nමීට සති දෙකකට පමණ පෙර ද චීනයේ ගල් අගුරු පතලක ගෑස් කාන්දුවක් හේතුවෙන් සිදුවු අනතුරකින් පුද්ගලයන් 12 දෙනෙකු ජීවිතක්ෂයට පත්වුනා.",
       "URL": "https://www.hirunews.lk/129279/පතලක්-කඩා-වැටී-19-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=653"
}