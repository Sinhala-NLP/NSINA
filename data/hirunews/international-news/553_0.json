{
       "Source": "hirunews",
       "Timestamp": "Tuesday, 29 November 2016 - 17:27",
       "Headline": "ලෝකයම හඩවා අවසන් ගමන් ගිය දැරිය (ඡායාරූප)",
       "News Content": "පිළිකා රෝගයකින් පීඩා විඳිමින් සිටියදී ලෝකයේම අවධානයට ලක්වු 5 හැවිරිදි බ්‍රිතාන්‍ය දැරියක් මරණයට පත්වී තිබෙනවා.\nෆේස් බුක් ඔස්සේ ප්‍රසිද්ධියට පත්වු මෙම දැරියගේ අවමංගල්‍ය උත්සවයට ද විශාල පිරිසක් සහභාගී වී සිටි බවයි විදෙස් පුවත් සේවා සඳහන් කලේ.\nJessica Whelan නම් මෙම දැරිය පිළිකා රෝගයෙන් පීඩා විඳිමින් රෝහල්ගතව සිටියදී ඇයගේ පියා විසින් දැරියගේ ඡායාරූප අන්තර්ජාලය ඔස්සේ ප්‍රසිද්ධියට පත් කිරීමත් සමගයි ලක්ෂ සංඛ්‍යාත පිරිසකගේ අවධානයට යොමුවුනේ.\nඇයගේ කථාව පසුව විශාල පිරිසක් විසින් කථා බහට ලක්කල කරුණක් බවට ද පත්වුනා.\nකෙසේවෙතත් වසරකට වැඩි කාලයක් අවාසනාවන්ත ලෙස පිළිකාවකින් පීඩා විඳි මෙම දැරිය පසුගිය 20 වනදා ජීවිත ගමනින් සමුගෙන ගියා.\nඇයගේ අවමංගල්‍ය උත්සවයට දහස් සංඛ්‍යාත පිරිස් එක්ව සිටි බවයි විදෙස් පුවත් සේවා පෙන්වා දුන්නේ.\nරෝස පැහැයෙන් සකස් කල කුඩා පෙට්ටියක දැරියගේ දේහය තැන්පත් කර තිබුනා.\nඑමෙන්ම Jessica Whelan දැරිය කැමතිම දේවල් වලින් ඇයගේ අවමංගල අත්සවය හැඩවී තිබු බව ද සඳහන්.\nඇය පිළිකාව හේතුවෙන් පීඩාවට පත්ව සිටි  අවස්ථාවකදී ගත් ඡායාරූප කිහිපයක් ලෝකයම කම්පා කිරීමට සමත්වුණා.\nඑම ඡායාරූප පහතින්....",
       "URL": "https://www.hirunews.lk/148601/ලෝකයම-හඩවා-අවසන්-ගමන්-ගිය-දැරිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=553"
}