{
       "Source": "hirunews",
       "Timestamp": "Monday, 13 December 2021 - 8:25",
       "Headline": "බ්‍රිතාන්‍ය කොරෝනා අවදානම් මට්ටම ඉහළ දමයි",
       "News Content": "ඔමික්‍රොන් සීඝ්‍ර ව්‍යාප්තියත් සමඟ බ්‍රිතාන්‍යය රජය එරට වැසියන්ට දැඩි අවදානම් තත්ත්වයක් ප්‍රකාශයට පත් කර තිබෙනවා.\nමේ වනවිටත් වෛරස ව්‍යාප්තිය වේගවත් වී ඇතැයි බ්‍රිතාන්‍යය සෞඛ්‍ය අංශ අනතුරු අඟවා ඇති බවයි විදෙස් වාර්තා සඳහන් කළේ.\nඇතැම් පාර්ශ්ව සෞඛ්‍ය නීතිරීති අනවශ්‍ය ලෙස ලිහිල් කළ බවට රජයට ද චෝදනා එල්ල කර තිබෙනවා.\nමෙවැනි පසුබිමක් යටතේ අද (13) රාත්‍රියේ දී බ්‍රිතාන්‍යය අග්‍රාමාත්‍ය බොරිස් ජොන්සන් ප්‍රකාශයක් ද නිකුත් කිරීමට නියමිතයි.\nමේ අතර ලොව පුරා කොරෝනා ආසාදිතයන් විසි හත්කෝටි හාරලක්ෂ 12,809 ක් ලෙස සටහන් වන අතර, මරණ සංඛ්‍යාව දැක්වෙන්නේ පනස් තුන්ලක්ෂ 21,729 ක් ලෙසයි.",
       "URL": "https://www.hirunews.lk/290833/බ්‍රිතාන්‍ය-කොරෝනා-අවදානම්-මට්ටම-ඉහළ-දමයි",
       "Category": "International News",
       "Parent URL": "https://www.hirunews.lk/international-news.php?pageID=74"
}