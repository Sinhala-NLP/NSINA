{
       "Source": "hirunews",
       "Timestamp": "Friday, 11 August 2017 - 10:41",
       "Headline": "ඌරන්ගේ අවයව මිනිසුන්ට බද්ධ කිරීමේ ඉදිරි පියවරක්",
       "News Content": "ජාන තාක්ෂණය මගින් සෞඛ්‍යාරක්ෂිතව නිර්මාණය කළ ඌරන්ගේ අවයව මිනිසුන්ට බද්ධ කිරීමේ තවත් ඉදිරි පියවරක් ඇමරිකානු විද්‍යාඥයින් පිරිසක් විසින් අත්කරගෙන තිබෙනවා.\nඒ එම ඌරන්ගේ ජානවලින් මිනිසාට සංසරණය විය හැකි වෛරස ඉන් ඉවත් කිරීමෙන්.\nඒ සදහා යොදා ගෙන ඇත්තේ ජාන සංස්කරණ තාක්ෂණයයි.\nමේ අනුව, එම වෛරසවලින් තොර ඌරන් 37 දෙනෙකු නිර්මාණය කිරීමට හැකිවූ බවයි පරීක්ෂණය සිදුකළ ඇමරිකානු හාවඩ් විශ්වවිද්‍යාල විද්‍යාඥයන් පිරිස පෙන්වා දෙන්නේ.\nකෙසේ නමුත්, ඌරන්ගේ අවයව මිනිස් ශරීරය වෙතින් ප්‍රතික්ෂේප කිරීම වැළැක්වීම තවදුරටත් අභියෝගයක් බව එම විද්‍යාඥයන් වැඩිදුරටත් සදහන් කළා.",
       "URL": "https://www.hirunews.lk/168161/ඌරන්ගේ-අවයව-මිනිසුන්ට-බද්ධ-කිරීමේ-ඉදිරි-පියවරක්",
       "Category": "International News",
       "Parent URL": "https://www.hirunews.lk/international-news.php?pageID=451"
}