{
       "Source": "hirunews",
       "Timestamp": "Saturday, 12 March 2022 - 19:57",
       "Headline": "රුසියාවෙන් ඉන්දියාවට ඉල්ලීමක්",
       "News Content": "යුක්රේන ආක්‍රමණය හේතුවෙන් බටහිර රටවල සම්බාධකවලට මුහුණදී සිටින රුසියාව තම ඛනිජ තෙල් සහ ගෑස් ක්ෂේත්‍රයේ ආයෝජන ඉහළ නංවන ලෙස ඉන්දියාවෙන් ඉල්ලීමක් කර තිබෙනවා.\nඉන්දියාව වෙත රුසියානු තෙල් සහ පෙට්‍රෝලියම් නිෂ්පාදන අපනයනය ඩොලර් බිලියනය කරා ළගා වී ඇති අතර එය තවදුරටත් ඉහළ නැංවිය හැකි බවයි රුසියානු නියෝජ්‍ය අග්‍රාමාත්‍ය ඇලෙක්සැන්ඩර් නොවැක් සඳහන් කර ඇත්තේ.\nඉන්දියන් සමාගම් වලට රුසියානු ඛනිජ තෙල් නිෂ්පාදන සමාගම්වල ආයෝජන ඉහළ නැංවිය හැකි බවත්, ඉන්දියාවේ රුසියානු ඉන්ධන බෙදා හැරීමේ ජාලය පුළුල් කළ හැකි බවත් ඔහු ඉන්දීය ඛනිජ තෙල් අමාත්‍යවරයා වෙත පවසා තිබෙනවා.",
       "URL": "https://www.hirunews.lk/299331/රුසියාවෙන්-ඉන්දියාවට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=57"
}