{
       "Source": "hirunews",
       "Timestamp": "Thursday, 24 March 2016 - 16:45",
       "Headline": "පැරිස් ප්‍රහාරයේ ප්‍රධාන විත්තිකරු ප්‍රංශයට",
       "News Content": "ප්‍රංශ පැරිස් ප්‍රහාරයේ ප්‍රධාන විත්තිකරුවෙකු වන සලා ඇබ්ඩෙස්ලාම් බෙල්ජියමේ සිට ප්‍රංශයට යාම සඳහා කැමැත්ත පළ කර ඇති බව විදෙස් වාර්තා පවසනවා.\nඔහුගේ නීතිඥවරයා උපුටා දක්වමින් විදෙස් මාධ්‍ය වාර්තා කරන්නේ පැරිස් ප්‍රහාරය සම්බන්ධයෙන් පවත්වන නඩු විභාගයට පෙනී සිටීම සඳහා ප්‍රධාන විත්තිකරු වන සලා ඇබ්ඩෙස්ලාම් ඉදිරි දින කිහිපය තුළදී පැරීසිය බලා පිටත්ව යනු ඇති බවයි.\nපසුගිය නොවැම්බර් මාසයේ 130 දෙනෙකුට මරු කැඳවමින් පැරිස් නගරයට එල්ල වූ ත්‍රස්ත ප්‍රහාරයේ ප්‍රධාන විත්තිකරුවෙකු වන සලා ඇබ්ඩෙස්ලාම් පසුගිය සිකුරාදා බෙල්ජියමේදී අත්අඩංගුවට ගත්තා.\nඊට ප්‍රතිචාර දක්වමින් අයි.එස්. සටන්කාමීන් පසුගියදා බෙල්ජියමේ බ්‍රසල්ස් නුවරට එල්ල කළ ත්‍රස්ත ප්‍රහාරයෙන් පුද්ගලයන් 30 කට වැඩි සංඛ්‍යාවක් මියගොස් 170 කට වැඩි පිරිසක් තුවාල ලැබුවා.",
       "URL": "https://www.hirunews.lk/129288/පැරිස්-ප්‍රහාරයේ-ප්‍රධාන-විත්තිකරු-ප්‍රංශයට",
       "Category": "International News",
       "Parent URL": "https://www.hirunews.lk/international-news.php?pageID=653"
}