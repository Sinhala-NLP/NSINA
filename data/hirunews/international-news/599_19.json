{
       "Source": "hirunews",
       "Timestamp": "Saturday, 13 August 2016 - 9:17",
       "Headline": "පාකිස්තානයේ ළදරුවන් විකිණීමේ ජාවාරමක් හෙළිවේ",
       "News Content": "පාකිස්තානයේ - පේශාවර් නුවර රෝහලක් කේන්ද්‍ර කොටගෙන සිදුවූ අලූත උපන් ළදරුවන් විකිණීමේ ජාවාරමක් එරට පොලීසිය මගින් හෙළිදරව් කරගෙන තිබෙනවා.\nනීරෝගී ළදරුවන්, මළ දරුවන් සමඟ හුවමාරු කොට එම ළදරුවන් දරුවන් නොමැති පවුල් වෙත විකිණීම, එම ජාවාරමයි.\nමේ සම්බන්ධයෙන් හෙදියක් සහ රෝහල් සේවකයන් දෙදෙනෙකු ඇතුළු පුද්ගලයන් 7 දෙනෙකු අත්අඩංගුවට ගැනුණා.\nමොවුන් මෙලෙස හුවමාරු කළ ළදරියක ද සොයා ගැනීමට හැකි වී තිබෙනවා.\nජාවාරම්කරුවන් මීට පෙර ළදරුවන් 9 දෙනෙකු විකුණා ඇති බවයි හෙළිදරව් වී ඇත්තේ.",
       "URL": "https://www.hirunews.lk/140514/පාකිස්තානයේ-ළදරුවන්-විකිණීමේ-ජාවාරමක්-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=599"
}