{
       "Source": "hirunews",
       "Timestamp": "Sunday, 02 July 2017 - 11:12",
       "Headline": "ඇමරිකාවේ රාත්‍රී සමාජශාලාවක වෙඩි තැබීමක් - 28 කට තුවාල",
       "News Content": "ඇමරිකාවේ ආකන්සස් - ලිට්ල් රොක් ප්‍රදේශයේ පිහිටි රාත්‍රී සමාජශාලාවකට එල්ලවූ වෙඩි ප්‍රහාරයකින් පුද්ගලයන් 25 දෙනෙකු පමණ තුවාල ලබා තිබෙනවා.\nජනයාගෙන් පිරී පැවති සමාජශාලාවේ වෙඩි තැබීමත් සමග ඉන් ඉවත්වීමට උත්සහ කිරීමේදී ඇතිවූ තෙරපීමෙන් තවත් තුන්දෙනෙකු තුවාල ලැබුවා.\nමෙම වෙඩි හුවමාරුව ඊයේ අලූයම 2.30 ට පමණ සිදුවී ඇත්තේ එහි ප්‍රසංගයක් පැවැත්වෙන අතරතුරයි.\nමෙය කල්ලි දෙකක් අතර මතබේදයක් උත්සන්න වීම නිසා ඇතිවූ ගැටුමක් වන අතර, ඊට ත්‍රස්තවාදී සම්බන්ධයක් නොමැති බව පොලීසිය සඳහන් කළා.",
       "URL": "https://www.hirunews.lk/164894/ඇමරිකාවේ-රාත්‍රී-සමාජශාලාවක-වෙඩි-තැබීමක්-28-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=464"
}