{
       "Source": "hirunews",
       "Timestamp": "Friday, 12 July 2013 - 13:13",
       "Headline": "මලාලා අද ජගත් සංවිධානය අමතයි.",
       "News Content": "පාකිස්ථානයේ ගැහුණු දරුවන්ට අධ්‍යාපනය සඳහා පවතින අයිතිය වෙනුවෙන් සටන් කිරීම නිසා තලෙයිබාන්වරුන්ගේ වෙඩි පහරට ලක් වූ මලාලා යුසුෆායි අද ජගත් සංවිධාන මහා මණ්ඩලය අමතනවා. ඒ ඇගේ 16 වන උපන් දිනයේදීයි. මීට මාස 9 කට පෙර පාකිස්ථානයේ ස්වොට් නිම්නයේදී තලෙයිබාන් වෙඩි පහරට ලක්ව දැඩි ලෙස තුවාල ලැබූ මලාලාට ප්‍රතිකාර ලබාදීම සඳහා බ්‍රිතාන්‍ය ඉදිරිපත් වුණා. ඒ අනුව දැන් සුව ලබා සිටින ඇය බ්‍රිතාන්‍ය පාසලක ඉගෙනුම ලබනවා. මලාලාගේ සිද්ධියෙන් පාකිස්ථානය තුළ කාන්තා අධ්‍යාපනය පිළිබඳව උද්යෝගයක් ඇති වී තිබෙනවා.",
       "URL": "https://www.hirunews.lk/62870/මලාලා-අද-ජගත්-සංවිධානය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=823"
}