{
       "Source": "hirunews",
       "Timestamp": "Saturday, 27 November 2021 - 17:15",
       "Headline": "දකුණු අප්‍රිකාවේ සිට පැමිණි ගුවන් යානා දෙකක කොරෝනා ආසාදිතයින් 61 දෙනෙක්",
       "News Content": "දකුණු අප්‍රිකාවේ සිට නෙදර්ලන්තයේ ඇම්ස්ටර්ඩෑම් නුවර ගුවන්තොටුපල වෙත ඊයේ පැමිණි ගුවන් යානා දෙකක සිටි 600 ක් පමණ වන පිරිස අතුරින් 61 දෙනෙකුට කොරෝනා ආසාදනය වී ඇති බව තහවුරු වී තිබෙනවා.\nඔවුන්ට ආසාදනය වී ඇත්තේ ඔමික්‍රොන් ලෙස හැඳින්වෙන නව කොරෝනා ප්‍රභේදය ද යන්න පිළිබඳව තවදුරටත් පරීක්ෂණ පැවැත්වෙන බවයි විදෙස් වාර්තා සඳහන් කළේ.\nමේ වනවිට ඔවුන් ගුවන්තොටුපල ආසන්නයේ හෝටලයක හුදකලා කර සිටින බව සඳහන්.\nමේ අතර, දකුණු අප්‍රිකාවේ සිට ඉන්දියාවේ මුබ්මායි ගුවන්තොටුපල වෙත පැමිණි ගුවන් මගීන්ට ඔමික්‍රොන් නව කොරෝනා ප්‍රභේදය ආසාදනය වී ඇත්ද යන්න පිළිබඳ පරීක්ෂණ පැවැත්වෙන බව ඉන්දීය මාධ්‍ය වාර්තා කළා.\nඑහිදී කොරෝනා ආසාදනය වී ඇති පුද්ගලයන්ට ප්‍රභේදය හඳුනා ගැනීමේ පරීක්ෂාවක් ද සිදුකිරීමට නියමිතයි.",
       "URL": "https://www.hirunews.lk/289360/දකුණු-අප්‍රිකාවේ-සිට-පැමිණි-ගුවන්-යානා-දෙකක-කොරෝනා-ආසාදිතයින්-61-දෙනෙක්",
       "Category": "International News",
       "Parent URL": "https://www.hirunews.lk/international-news.php?pageID=77"
}