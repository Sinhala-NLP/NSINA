{
       "Source": "hirunews",
       "Timestamp": "Sunday, 18 October 2020 - 11:19",
       "Headline": "වියට්නාමයේ නායයෑමකින් සොල්දාදුවන් විසි දෙදෙනෙකු අතුරුදන්",
       "News Content": "මධ්‍යම වියට්නාමයේ ක්වැන්-ටි්‍ර ප්‍රදේශයේ සිදුවූ නායයෑමකින් සොල්දාදුවන් විසි දෙදෙනෙකු අතුරුදන් වී තිබෙනවා.\nවිදෙස් වාර්තා සඳහන් කළේ එම ප්‍රදේශය දැඩි වර්ෂාපතනයට සහ ජල ගැලීම්වලට මුහුණ දෙන බවයි.\nමේ මාසය තුළ එහි සිදුවූ ආපදාවලින් මියගිය සංඛ්‍යාව 64ක්.\nඉදිරි දින කිහිපය තුළද දැඩි වර්ෂාපතනයක් ඇතිවන බවටයි අනාවැකි පළ වන්නේ.\nනායයෑමට හසුව ඇත්තේ වියට්නාම හමුදා බැරැක්ක පෙලක් බව සඳහන්.\nමෙලෙස සොල්දාදුවන් විසි දෙදෙනෙකු අතුරුදන්වීමට පෙර දිනයේදීද යාබද ප්‍රාන්තයේ තවත් නායයෑමකින් පුද්ගලයින් 13 දෙනෙකු ජීවිතක්ෂයට පත්වුණා.\nඉන් වැඩි පිරිසක් හමුදා සොල්දාදුවන්.",
       "URL": "https://www.hirunews.lk/252776/වියට්නාමයේ-නායයෑමකින්-සොල්දාදුවන්-විසි-දෙදෙනෙකු-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=159"
}