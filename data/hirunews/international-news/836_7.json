{
       "Source": "hirunews",
       "Timestamp": "Tuesday, 28 May 2013 - 17:16",
       "Headline": "දකුණු කොරියාවටත් විදුලි ගැටළුවක් වන ලකුණු.",
       "News Content": "දකුණු කොරියාව එරට පිහිටි න්‍යෂ්ටික බලාගාර දෙකක මෙහෙයුම් කටයුතු නතර කර තිබෙනවා. එමෙන්ම මෙහෙයුම් කටයුතු ආරම්භ කිරීමට නියමිතව තිබූ තවත් න්‍යෂ්ටික බලාගාර දෙකකද වැඩකටයුතු ප්‍රමාද කිරීමට එරට බලධාරීන් තීරණය කර ඇති බවයි විදෙස් වාර්තා සඳහන් කළේ. ඊට හේතුවී ඇත්තේ එම බලාගාර සඳහා යොදාගත් උපකරණවල ආරක්ෂාව සම්බන්ධයෙන් නිකුත් කළ වාර්තා අසත්‍ය බව හෙළිවීමයි. සිද්ධියට සම්බන්ධ න්‍යෂ්ටික ඉංජිනේරුවන් හයදෙනෙකු සහ සැපයුම්කරුවන් හයදෙනෙකු පසුගියදා එරට බලධාරින් විසින් අත්අඩංගුවට ගත්තා. දකුණු කොරියාව සතුව න්‍යෂ්ටික බලාගාර 23 ක් පවතින අතර ඒවායින් තුනෙන් එකක් යොදාගනු ලබන්නේ විදුලිය නිෂ්පාදනය කිරීම සඳහායි. මෙලෙස බලාගාරවල කටයුතු අඩාල වීමත් සමග එරට විදුලි නිෂ්පාදනයට බලපෑම් එල්ලවනු ඇති බවයි විදෙස් වාර්තා ප්‍රකාශ කළේ.",
       "URL": "https://www.hirunews.lk/59852/දකුණු-කොරියාවටත්-විදුලි-ගැටළුවක්-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=836"
}