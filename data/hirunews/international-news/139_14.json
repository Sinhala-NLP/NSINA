{
       "Source": "hirunews",
       "Timestamp": "Monday, 25 January 2021 - 13:17",
       "Headline": "මාස දෙකකට පසු නවසීලන්තයෙන් සමාජ ආශ්‍රිත කොරෝනා ආශ්‍රිතයෙකු හමුවෙයි",
       "News Content": "මාස දෙකකට වැඩි කාලයකින් පසු නවසීලන්තයෙන් සමාජ ආශ්‍රිත කොරෝනා ආශ්‍රිතයෙකු හමුවී තිබෙනවා.\nපසුගිය දෙසැම්බර් 30 වනදා නවසීලන්තයට පැමිණි 56 හැවිරිදි කාන්තාවට මෙලෙස ආසාදනය වී ඇත්තේ දකුණු අප්‍රිකාවෙන් සොයා ගැණුනු කොරෝනා වෛරස් ප්‍රභේදයයි.\nකෙසේ නමුත්, දින 14 ක නිරෝධායන කාලයෙන් අනතුරුව ද ඇයට වෛරසය ආසාදනය වී නොතිබූ බව සඳහන්.\nමේ අනුව, එම කාන්තාව සමඟ පැමිණි ආශ්‍රිතයෙකුගෙන් වෛරසය ආසාදනය වන්නට ඇතැයි සැලකෙනවා.\nඑම ආශ්‍රිතයාට මෙතෙක් වෛරසය ආසාදනය වී නොතිබීම විශේෂත්වයක්.\nමේ නිසා නිරෝධායන මධ්‍යස්ථානයේ වායුසමීකරණ පද්ධතිය හරහා ඇයට වෛරසය ආසාදනය වී ඇත්දැයි යන්න නවසීලන්ත සෞඛ්‍ය බලධාරින්ගේ අවධානයට යොමුවූ කරුණක්.",
       "URL": "https://www.hirunews.lk/260659/මාස-දෙකකට-පසු-නවසීලන්තයෙන්-සමාජ-ආශ්‍රිත-කොරෝනා-ආශ්‍රිතයෙකු-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=139"
}