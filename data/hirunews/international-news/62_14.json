{
       "Source": "hirunews",
       "Timestamp": "Wednesday, 09 February 2022 - 13:50",
       "Headline": "අර්බුද මැද රුසියාව යුද අභ්‍යාසයකට සැරසේ",
       "News Content": "යුක්රේනය සමග අර්බුදයක් හටගෙන ඇති මොහොතක රුසියාව යුද අභ්‍යාසයකට සූදානම් වනවා.\nඒ අනුව යුක්රේන දේශසීමා ආසන්නයේ සිට රුසියානු යුද නෞකා 6ක් කළු මුහුද දෙසට යාත්‍රා කරමින් සිටින බවයි විදෙස් මාධ්‍ය වාර්තා කළේ.\nසිය රටෙහි යුද බලය ප්‍රදර්ශනය කිරීම සඳහා රුසියාව මෙය සිදු කරන අතර පෙරේදා (08) ප්‍රංශ ජනාධිපති එම්මානුවෙල් මැක්‍රොන් සමග පැවති සාකච්ඡාවේදී රුසියානු ජනාධිපති ව්ලැදිමීර් පුටින් ප්‍රකාශ කර තිබුණේ යුක්රේනයට ප්‍රහාරයක් එල්ල කිරීමට තම රටෙහි සූදානමක් නොමැති බවයි.\nකෙසේ වෙතත්, යුක්රේන දේශසීමාවේ තවදුරටත් රුසියානු හමුදා භටයන් ලක්ෂයක් පමණ රඳවා සිටින බව විදෙස් මාධ්‍ය වාර්තා කළා.",
       "URL": "https://www.hirunews.lk/296567/අර්බුද-මැද-රුසියාව-යුද-අභ්‍යාසයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=62"
}