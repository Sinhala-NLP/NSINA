{
       "Source": "hirunews",
       "Timestamp": "Saturday, 31 October 2015 - 10:09",
       "Headline": "රුමේනියාවේ රාත්‍රී සමාජශාලාවක ගින්නකින් 27 දෙනෙකු මරුට",
       "News Content": "රුමේනියාවේ බුකාරෙස්ට් අගනුවර රාත්‍රී සමාජ ශාලාවක ඊයේ ඇති වූ ගින්නකින් පුද්ගලයන් 27 දෙනෙකු ජීවිතක්ෂයට පත්වී තිබෙනවා. රාත්‍රී සමාජ ශාලාවේ ගිනිකෙළි භාණ්ඩ ශාලාව තුළ පුපුරා යාමෙන් මෙම අනතුර සිදුව ඇති බව සදහන්. පැරණි කර්මාන්ත ශාලාවක්, රාත්‍රී සමාජ ශාලාවක් ලෙස පරිවර්තනය කර තිබූ මෙහි වේදිකාවට මුලින්ම ගිනි ඇවිලී ඇති අතර පසුව විශාල පිපිරීමක් ඇති වී තිබෙනවා. දුම් ආඝ්‍රහණය කිරීමෙන් අපහසුතාවට පත්වූ සහ පිළිස්සුම් තුවාල ලැබූ පුද්ගලයන් 155 දෙනෙකු මේ වන විට රෝහල්ගතව ප්‍රතිකාර ලබන බව විදෙස් වාර්තා වැඩිදුරටත් සදහන් කළා.",
       "URL": "https://www.hirunews.lk/119399/රුමේනියාවේ-රාත්‍රී-සමාජශාලාවක-ගින්නකින්-27-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=693"
}