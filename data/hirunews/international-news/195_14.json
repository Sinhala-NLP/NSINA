{
       "Source": "hirunews",
       "Timestamp": "Tuesday, 25 February 2020 - 12:01",
       "Headline": "කොරෝනා වෛරසයේ බලපෑමෙන් ආසියාකරයේ කොටස් වෙළඳපොළ කඩා වැටීමක්",
       "News Content": "කොවිඩ් නයිටීන් හෙවත් කොරෝනා වෛරසයේ ආර්ථිකමය බලපෑම හේතුවෙන් ආසියාකරයේ කොටස් වෙළඳපොළ අද දිනයේ විශාල වශයෙන් අපගමනය වූ අතර, ජපානයේ නිකේ කොටස් දර්ශකය සියයට 4.5කින් පමණ පහත වැටී තිබෙනවා.\nවිශේෂයෙන් එරට මෝටර් රථ නිෂ්පාදන සමාගම්වල කොටස් මෙලෙස පහත වැටී ඇති බවයි වාර්තා වන්නේ.\nඒවා චීනයේ කර්මාන්තශාලාවල සැපයුම් මත රදා පැවතීම මෙලෙස කොටස් මිල පහත වැටීමට හේතුවයි.\nආසියාකරයේ අනෙකුත් කොටස් දර්ශක ද අද දිනයේ පහත වැටුණු අතර හොංකොං හි හැන්සෙන් කොටස් දර්ශකය මෙන්ම දකුණු කොරියානු කොස්පි කොටස් දර්ශක ද පහත වැටී තිබෙනවා.\nකොරෝනා වෛරසයේ බලපෑමට ප්‍රතිචාර දක්වමින් ඇමරිකානු වෝල් - ස්ට්‍රීට් කොටස් දර්ශකය ද ඊයේ 2018න් පසු වැඩිම දෛනික විචලනය ද වාර්තා කළා.",
       "URL": "https://www.hirunews.lk/235179/කොරෝනා-වෛරසයේ-බලපෑමෙන්-ආසියාකරයේ-කොටස්-වෙළඳපොළ-කඩා-වැටීමක්",
       "Category": "International News",
       "Parent URL": "https://www.hirunews.lk/international-news.php?pageID=195"
}