{
       "Source": "hirunews",
       "Timestamp": "Tuesday, 19 September 2023 - 16:32",
       "Headline": "සෝමාලියාවට ආධාර සැපයීම යුරෝපා සංගමය විසින් තාවකාලිකව අත්හිටුවයි",
       "News Content": "ලෝක ආහාර වැඩසටහන යටතේ සෝමාලියාවට ආධාර සැපයීම යුරෝපා සංගමය විසින් තාවකාලිකව අත්හිටුවා ඇති බවට තොරතුරු වාර්තා වෙනවා.\nයුරෝපා සංගමය විසින් පසුගිය වසරේ ලෝක ආහාර වැඩසටහන යටතේ සෝමාලියාවට ඩොලර් මිලියන 7කට වඩා ආධාර ලබා දී ඇතැයි විදෙස් මාධ්‍ය වාර්තා කර සිටියා.\nපළාත් පාලන ආයතන හිමිකරුවන්, ආරක්ෂක අංශ සාමාජිකයින් දුප්පත් පුද්ගලයින් සඳහා ලැබිය යුතු ආධාර සොරකම් කිරීමට සම්බන්ධ වී ඇති බවට විමර්ශනයකින් අනාවරණය වීමත් සමඟ මෙම තීරණය ගෙන ඇති බවයි වැඩිදුරටත් වාර්තා වූයේ.",
       "URL": "https://www.hirunews.lk/348770/සෝමාලියාවට-ආධාර-සැපයීම-යුරෝපා-සංගමය-විසින්-තාවකාලිකව-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=3"
}