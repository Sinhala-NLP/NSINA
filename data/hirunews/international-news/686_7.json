{
       "Source": "hirunews",
       "Timestamp": "Thursday, 26 November 2015 - 15:30",
       "Headline": "දකුණු සහ උතුරු කොරියානු සාකච්ඡා යළිත් වතාවක්",
       "News Content": "දකුණු කොරියාව සහ උතුරු කොරියාව අතර යළිත් වතාවක් රාජ්‍ය තාන්ත්‍රික සාකච්ඡා ආරම්භ කිරීමට තීරණය කර තිබෙනවා.\nඑම සාකච්ඡා උතුරු කොරියාවේ කඳුකර ගම්මානයක් වන කුම්ගන්ග් හිදී පැවැත්වීමට නියමිතයි. මීට පෙර පසුගිය ඔක්තෝම්බර් මාසයේද දෙරටේ නිලධාරීන් අතර සාකච්ඡා වටයක් පැවැත්වුණා.\nඑහිදී කොරියානු යුද්ධයෙන් වෙන් වූ පවුල් එක්කිරීමට දෙපාර්ශවය තීරණය කළා. කෙසේ වෙතත්, මෙවර පැවැත්වෙන සාකච්ඡාවේදී දෙපාර්ශවයේ අවධානය යොමුවන කරුණු සම්බන්ධයෙන් මෙතෙක් හෙළිකර නැහැ.",
       "URL": "https://www.hirunews.lk/120885/දකුණු-සහ-උතුරු-කොරියානු-සාකච්ඡා-යළිත්-වතාවක්",
       "Category": "International News",
       "Parent URL": "https://www.hirunews.lk/international-news.php?pageID=686"
}