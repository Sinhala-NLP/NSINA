{
       "Source": "hirunews",
       "Timestamp": "Saturday, 12 October 2013 - 8:24",
       "Headline": "මාලදිවයින් ජනපති, ජනාධිපතිවරණ සටනෙන් ඉවත් වෙයි.",
       "News Content": "ඔක්තෝම්බර් 19 වන දා පැවැත්වෙන නව මාලදිවයින් ජනාධිපතිවරණයට තමා ඉදිරිපත් නොවන බව මාලදිවයින් ජනාධිපති මොහොමඞ් වහීඞ් හසන් මනික් ප්‍රකාශ කර තිබෙනවා. පසුගිය සැප්තැම්බර් 7 වන දා පැවැති මාලදිවයින් ජනපතිවරණයේ දී ජනාධිපති වහීඞ්ට හිමි වූයේ සියයට 5ක ඡුන්ද ප්‍රතිශතයක් පමණයි. එහිදී ඔහුට සිව් වන ස්ථානය හිමි වූ අතර ජයග්‍රාහකයා වූ හිටපු ජනපති මොහොමඞ් නෂීඞ්ට සියයට 45ක ඡුන්ද ප්‍රතිශතයක් හිමි වුණා. එහෙත් සියයට 50ක ඡුන්ද ප්‍රතිශතයක් නොමැතිවීම හේතුවෙන් ජනාධිපතිවරණයේ දෙවන වටය සැලසුම් කර තිබියදී මාලදිවයින් ශ්‍රේෂ්ඨාධිකරණය එහි පළමු වටය ද අවලංගු කරනු ලැබුවා. ඒ අනුවයි ඔක්තෝම්බර් 19 වන දා මාලදිවයිනේ නව ජනාධිපතිවරණයක් පැවැත්වෙන්නේ.",
       "URL": "https://www.hirunews.lk/69139/මාලදිවයින්-ජනපති-ජනාධිපතිවරණ-සටනෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=796"
}