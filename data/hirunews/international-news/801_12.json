{
       "Source": "hirunews",
       "Timestamp": "Sunday, 22 September 2013 - 16:59",
       "Headline": "ඉන්දියාවෙන් අඟහරුට යානයක්.",
       "News Content": "ඉන්දියානු අභ්‍යාවකාශ වැඩසටහන යටතේ අඟහරු ග්‍රහයා වෙත ගවේෂණ යානයක් යැවීම ලබන 28 වැනිදා සිදුවනවා. මංගල්යාන් ලෙස නම් කර ඇති මෙම ගවේෂණ යානය ආන්ද්‍ර ප්‍රදේශ් හි ගගන මධ්‍යස්ථානයෙන් උඩු ගුවනට යැවෙන්නේ දේශීය රොකට් යානයක් උපයෝගී කරගනිමින්. මිලියන 400 ක් දුර ගෙවා අඟහරු වෙත යාමට ඉන්දීය මංගල්යාන් අභ්‍යාවකාශ යානයට මාස 10 ක කාලයක් ගතවනු ඇති. මෙමඟින් අඟහරු නොහොත් රතු ග්‍රහයාගේ වායු ස්ථරය ගවේෂණය කිරීමේ උපකරණ 5 ක්ද උඩු ගුවනට රැගෙන යාමට නියමිතයි. මංගල්යාන් අඟහරු කක්ෂයට ඇතුලූවී චන්ද්‍රිකාවක් ලෙස ක්‍රියා කරමින් පෘථිවියට ගවේෂණ දත්ත ලබාදෙනු ඇති බව ඉන්දීය අභ්‍යාවකාශ මධ්‍යස්ථානය සඳහන් කළා. 2008 වසරේදී ඉන්දියාව විසින් චන්ද්‍රයාන් 1 නැමති යානය සඳ වෙත යවා මේ  ආකාරයෙන් තොරතුරු ලබාගැනීම ආරම්භ කළා. සඳ මත ජලය පැවති බව සනාථ වූයේ එමගින් ලද තොරතුරුවලින්.\n[JPG]s67777[/JPG]",
       "URL": "https://www.hirunews.lk/67777/ඉන්දියාවෙන්-අඟහරුට-යානයක්",
       "Category": "International News",
       "Parent URL": "https://www.hirunews.lk/international-news.php?pageID=801"
}