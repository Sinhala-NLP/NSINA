{
       "Source": "hirunews",
       "Timestamp": "Saturday, 16 April 2022 - 16:22",
       "Headline": "බ්‍රිතාන්‍ය අගමැතිට රුසියාව තහනම්",
       "News Content": "බ්‍රිතාන්‍ය අග්‍රාමාත්‍ය බොරිස් ජොන්සන්ට රුසියාවට ඇතුළු වීම තහනම් වන බව මොස්කව් පරිපාලනය අද (16) ප්‍රකාශ කළා.\nඒ යුක්රේන යුද්ධය සම්බන්ධයෙන් බ්‍රිතාන්‍ය රුසියාවට එරෙහිව අනුගමනය කරන ස්ථාවරය හේතුවෙන්.\nරුසියානු විදේශ අමාත්‍යාංශය ප්‍රකාශ කර ඇත්තේ බ්‍රිතාන්‍ය ආරක්ෂක ලේකම්වරයා විදේශ ලේකම්වරයා ඇතුළු දස දෙනෙකුට සහ දේශපාලන නායකයන්ට ද රුසියාවට ඇතුළු වීම තහනම් වන බවයි.\nමේ අතර යුක්රේනයට අවි ආයුධ සැපයීම සම්බන්ධනේ රුසියාවල ඇමෙරිකාව ඇතුළු බටහිර සන්ධානයේ රටවලට නිල අනතුරු ඇගවීමක් ද සිදුකර තිබෙනවාග රාජ්‍ය තාන්ත්‍රික සිහි කැඳවීමක් ලෙස නිකුත් කර ඇති එම ලිපිය ඇමෙරිකානු රාජ්‍ය දෙපාර්තමේන්තුව වෙත ද යොමුකර ඇති අතර විදෙස් මාධ්‍ය මගින් ඒ පිළිබඳ අනාවරණ කළා.\nඑහි දැක්වෙන්නේ යුක්රේන යුද්ධය අවුලුවාලීම සඳහා ඇමෙරිකාව සහ නේටෝ සංවිධානය අවි සැපයුම අඛන්ඩව සිදුකළහොත් අනපේක්ෂිත ප්‍රතිවිපාකවලට මුහුණදීමට සිදුවනු ඇති බවයි.\nරුසියානු යුධ ශක්තියට සම කිරීම සඳහා දිගු දුර කාලතුවක්කු අවි ඇතුළු තවත් ඩොලර් මිලියන 800 ක යුධ ආධාර සපයන බව ජනපති ජෝ බයිඩ්න් පසුගිය සතියේ ප්‍රකාශ කළාග යුද්ධය ආරම්භ වූ දා පටන් ඇමෙරිකා එක්සත් ජනපදය විසින් යුක්රේනයට ලබාදී ඇති යුධ ආධාරවල වටිනාකම ඩොලර් බිලියන 3කට අධිකයි.",
       "URL": "https://www.hirunews.lk/302077/බ්‍රිතාන්‍ය-අගමැතිට-රුසියාව-තහනම්",
       "Category": "International News",
       "Parent URL": "https://www.hirunews.lk/international-news.php?pageID=53"
}