{
       "Source": "hirunews",
       "Timestamp": "Tuesday, 27 October 2015 - 9:30",
       "Headline": "පාලමකින් පැන මැරෙන්න ගිය තරුණියක් බේරා ගත් රියදුරු",
       "News Content": "නැගෙහිර චීනයේ ජැන්ග්සිව් පළාතේ නංජින්ග් නගරයේ යැංසි ගංඟාවේ පාලමක් මතින් ගඟට පැන සියදිවි හානි කර ගැනීමට උත්සාහ කළ තරුණියක් බස් රථ රියැදුරෙකු විසින් බේරා ගැනීමට සමත් වී තිබෙනවා.\nමෙම රියදුරු බස් රථය ධාවනය කරමින් සිටියදී  පාලම උඩ සිටි තරුණිය දැක එකවරම බස් රථය නවතා ඉතා ඉක්මනින් බසයෙන් බැස ඇයව බේරා ගෙන තිබේ.\nදැඩි වෙහෙසක් දරා පාලම මතින් ඉවතට ඇද ගන්නා තරුණිය බස් රියැදුරු බලහත්කාරයෙන් මෙන් ඇය බස් රථයට ඇතුළු කර ගනී.\nචීන පොලීසිය පවසා ඇත්තේ, පෞද්ගලික හේතුවක් මහත ඇය මෙලෙස සියදිවි නසා ගැනීමට උත්සාහ දරා ඇති බවයි.\nකෙසේ වෙතත් මෙම බස් රථ රියදුරු විසින් එම තරුණිය බේරා ගන්නා අවස්ථාව අඩංගු CCTV දර්ශන පෙළක් විදෙස් මාධ්‍ය ඔස්සේ පළ කර තිබෙනවා.",
       "URL": "https://www.hirunews.lk/119158/පාලමකින්-පැන-මැරෙන්න-ගිය-තරුණියක්-බේරා-ගත්-රියදුරු",
       "Category": "International News",
       "Parent URL": "https://www.hirunews.lk/international-news.php?pageID=694"
}