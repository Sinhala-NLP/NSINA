{
       "Source": "hirunews",
       "Timestamp": "Saturday, 24 June 2017 - 10:13",
       "Headline": "ඉන්දීය අගමැති මෝදි ඇමරිකාව බලා නික්මෙයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදි ඇමරිකානු ජනාධිපති ඩොනල්ඩ් ට්‍රම්ප් සමඟ ප්‍රථම ද්වි පාර්ශවික සාකච්ඡා සඳහා ඇමරිකාව බලා නික්මී තිබෙනවා.\nඔහු පෘතුගාලයේ සහ නෙදර්ලන්තයේ ද සංචාරය කරන අතර, වොෂින්ටන් නුවරට ළඟා වන්නේ එරට වේලාවෙන් හෙට උදෑසන 6ට පමණ බව ඉන්දීය මාධ්‍ය වාර්තා කළා.\nඇමරිකානු ජනාධිපති ඩොනල්ඩ් ට්‍රම්ප් විදේශීය ආරාධිතයෙකු සමඟ සිය ප්‍රථම නිළ රාත්‍රී භෝජනය පවත්වන්නේ ද නරේන්ද්‍ර මෝදි සමඟ වීම විශේෂත්වයක්.\nකලාපීය සහ ගෝලීය ආරක්ෂාව, ත්‍රස්තවාදය ඇතුළු කරුණු පිළිබදව සඳුදා පැවැත්වෙන නිළ සාකච්ඡාවලදී අවධානය යොමු වනු ඇතැයි ඉන්දීය මාධ්‍ය වැඩිදුරටත් සදහන් කළා.",
       "URL": "https://www.hirunews.lk/164303/ඉන්දීය-අගමැති-මෝදි-ඇමරිකාව-බලා-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=467"
}