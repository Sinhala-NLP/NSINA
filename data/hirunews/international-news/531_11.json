{
       "Source": "hirunews",
       "Timestamp": "Friday, 13 January 2017 - 9:03",
       "Headline": "ආබාධිත කාන්තාවක් දුම්රිය මගට තල්ලු කල පුද්ගලයකු අත්අඩංගුවට",
       "News Content": "ආබාධිත කාන්තාවක් දුම්රිය මාර්ගයට තල්ලු කල පුද්ගලයකු පෝලන්ත ආරක්ෂක අංශ විසින් අත්අඩංගුවට ගෙන තිබෙනවා.\nරෝද පුටුවක සිටි 72 හැවිරිදි මෙම කාන්තාව දුම්රියක් පැමිණි විට ඊට ඇතුලුවීමට උදව් කරන ලෙසට අදාළ පුද්ගලයාගෙන් ඉල්ලා ඇති බවයි වාර්තා වන්නේ.\nපසුව සැකකරු රෝද පුටුවේ සිටි කාන්තාව දුම්රිය මාර්ගයට තල්ලු කර දමා තිබෙනවා.\nදුම්රිය මාර්ගයට ඇද වැටීමෙන් අනතුරුව ද ඇයගේ හිසට සැකකරු විසින් ගලකින් පහරදෙන ආකාරය අසල සවිකර තිබු සී සී ටී වී කැමරාවල පටිගත වී තිබෙනවා.\nකෙසේවෙතත් අවට සිටි පිරිස් කාන්තාව බේරාගෙන ඇති බව සඳහන්.\nවයස්ගත කාන්තාව රෝහලට යාම සඳහා දුම්රියක් අපේක්ෂාවෙන් සිටි බවයි අනාවරණ වී ඇත්තේ.",
       "URL": "https://www.hirunews.lk/151945/ආබාධිත-කාන්තාවක්-දුම්රිය-මගට-තල්ලු-කල-පුද්ගලයකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=531"
}