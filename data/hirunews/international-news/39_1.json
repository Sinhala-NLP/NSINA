{
       "Source": "hirunews",
       "Timestamp": "Thursday, 21 July 2022 - 23:28",
       "Headline": "ඇමරිකාව චීන දුරකථන සම්ප්‍රේෂන උපකරණ පිළිබඳ විමසිල්ලෙන්",
       "News Content": "ජෝ බයිඩන් පරිපාලනය විසින් චීන හුවාවෙයි ටෙලිකොම් උපකරණ නිෂ්පාදන විමර්ශනය කරමින් සිටින බව වාර්තා වනවා.\nඒ එම ආම්පන්න සවි කර ඇති එක්සත් ජනපද ජංගම දුරකථන කුළුණු හරහා එරට මිලිටරි කඳවුරු සහ මිසයිල ස්ථාන ගත කර ඇති ස්ථාන පිළිබඳ සංවේදී තොරතුරු ග්‍රහණය කර ගත හැකි බවට වන කනස්සල්ල නිසාවෙන්.\nමෙලෙස ග්‍රහනය කර ගන්නා තොරතුරු අදාළ සමාගමට චීනයට සම්ප්‍රේෂණය කළ හැකි බවටත් තොරතුරු ලැබී ඇති බවයි රොයිටර් පුවත් සේවය වාර්තා කරන්නේ.\nමෙලෙස හුවාවේ උපකරණ වලින් ඇමරිකානු හමුදා අභ්‍යාස පිළිබඳ සංවේදී දත්ත, කඳවුරු සහ පිරිස්වල සූදානම පිළිබඳ සංවේදී දත්ත ලබා ගත හැකි බව ට ඇමරිකානු ආරක්ෂක බලධාරීන් කනස්සල්ලට පත්ව සිටිනවා.\nකෙසේ වෙතත් මේ පිළිබඳ පරීක්ෂණ අතිශයින් රහසිගත බැවින් සහ ජාතික ආරක්ෂාව ට සම්බන්ධ සංවේදී තොරතුරු බැවින් ඒ පිළිබඳ වැඩි මනත් හෙලි කිරීමක් සිදුව නැහැ.\nපසුගිය වසරේ මුල් භාගයේ ජනාධිපති ජෝ බයිඩන් බලයට පත් වූ වහාම ඇමරිකානු වාණිජ දෙපාර්තමේන්තුව විසින් කලින් වාර්තා නොකළ අදාළ පරීක්ෂණය විවෘත කරන ලද බවයි ආරංචි මාර්ග පවසන්නේ.\nරොයිටර් විසින් දැක ඇති පිටු 10ක ලේඛනයට අනුව, ඇමරිකානු වානිජ දෙපාර්තමේන්තුව හුවාවෙයි සමාගමේ ජංගම දුරකථන වලින් සහ අනෙකුත් සන්නිවේදන උපකරණ වලින් ග්‍රහණය කර ගත හැකි පණිවිඩ සහ භූ ස්ථානීය දත්ත ඇතුළුව විදේශීය පාර්ශවයන් සමඟ දත්ත බෙදාගැනීම පිළිබඳ සමාගමේ ප්‍රතිපත්ති 2021 අප්‍රේල් මාසයේදී ගැඹුරින් විමර්ශනය කර තිබෙනවා",
       "URL": "https://www.hirunews.lk/310612/ඇමරිකාව-චීන-දුරකථන-සම්ප්‍රේෂන-උපකරණ-පිළිබඳ-විමසිල්ලෙන්",
       "Category": "International News",
       "Parent URL": "https://www.hirunews.lk/international-news.php?pageID=39"
}