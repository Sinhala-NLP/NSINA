{
       "Source": "hirunews",
       "Timestamp": "Thursday, 08 June 2017 - 16:58",
       "Headline": "කටාර් අර්බුදය විසදන්න කුවේටය සුබවාදී බලාපොරොත්තුවක",
       "News Content": "කටාර් රාජ්‍යයේ මේ වනවිට ඇති වී තිබෙන අර්බුදය කඩිනමින් විසදීමට කටයුතු කරන බව කුවේටය පවසනවා.\nකුවේට්  එමීර්වරයා එහි සංචාරයක ද නිරත වූ අතර, තත්ත්වය සමනය කිරීම සදහා වන සාකච්ඡා කිහිපයකට ද එක්වුණා.\nමේ අතර, විදෙස් වාර්තා ප්‍රකාශ කළේ පවතින අර්බුදය නිසා දෝහා වෙත සිදුකෙරෙන ගුවන් ගමන් තවදුරටත් සීමා වී ඇති බවයි.\nමේ අතර, උතුරු කොරියාව තවත් මිසයිල අත්හදා බැලීමක් සිදුකර තිබෙනවා.\nඑරට නැගෙනහිර වෙරළේ සිට මෙම මිසයිල අත්හදා බැලීම සිදුකර ඇති බවයි දකුණු කොරියාව ප්‍රකාශ කර ඇත්තේ.\nමුහුදේ යාත්‍රා කරන නැව් කේන්ද්‍ර කර ගනිමින් මෙම මිසයිල අත්හදා බැලීම සිදුකර ඇති අතර, එක්සත් ජාතීන්ගේ ආරක්ෂක මණ්ඩලය උතුරු කොරියාවට සම්බාධක පනවා සතියක කාලයක් ගතවීමට පෙර මෙම නව අත්හදා බැලීම සිදුකර තිබීම ද විශේෂත්වයක්.",
       "URL": "https://www.hirunews.lk/163128/කටාර්-අර්බුදය-විසදන්න-කුවේටය-සුබවාදී-බලාපොරොත්තුවක",
       "Category": "International News",
       "Parent URL": "https://www.hirunews.lk/international-news.php?pageID=472"
}