{
       "Source": "hirunews",
       "Timestamp": "Saturday, 17 August 2013 - 11:16",
       "Headline": "සුනඛයෙකු, සිංහයෙක් කළ චීන සත්තු වත්ත වසයි.",
       "News Content": "ශරීරය පුරා ලෝම වැවුණු මස්ටිෆ් වර්ගයේ ටිබෙට සුනඛයෙකු අප්‍රිකානු සිංහයෙකු ලෙස හඳුන්වා මහජන ප්‍රදර්ශනයට තැබූ චීනයේ හෙනාන් ප්‍රාන්තයේ සත්වෝද්‍යානය බලධාරීන් විසින් වසා දමා තිබෙනවා. මෙම සුනඛයා නරඹන්නන් රැවටීමට බොහෝ කලක් යොදාගෙන ඇතත්, හදිසියේම ඒ බව හෙළිදරව් වී ඇත්තේ සුනඛයා සිය සුපුරුදු හඩින් බිරීම හේතුවෙන්. බීජිං යූත් ඬේලි පුවත්පත මගින් මෙම සිද්ධිය අනාවරණය කිරීමෙන් පසුවයි සත්වෝද්‍යානය වසා දමා ඇත්තේ. එහි තවත් සත්ත්ව විශේෂ වැරදි කුටිවල රදවා ඇති අතර, සුදු නරියෙකු ව්‍යාඝ්‍ර කූඩුව තුළත්, තවත් සුනඛයෙකු වෘකයන්ගේ කුටිය තුළත් රදවා සිටි අයුරු පසුව සොයා ගැනුණා.",
       "URL": "https://www.hirunews.lk/65253/සුනඛයෙකු-සිංහයෙක්-කළ-චීන-සත්තු-වත්ත-වසයි",
       "Category": "International News",
       "Parent URL": "https://www.hirunews.lk/international-news.php?pageID=812"
}