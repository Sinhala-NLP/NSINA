{
       "Source": "hirunews",
       "Timestamp": "Saturday, 29 January 2022 - 10:20",
       "Headline": "ඉන්දියාවෙන් තවත් කොරෝනා ආසාදිතයන්  235,000ක්",
       "News Content": "ඔමික්‍රොන් ප්‍රභේදය හේතුවෙන් තුන්වන කොරෝනා රැල්ලක් පැන නැගුණු ඉන්දියාවෙන් තවත් කොරෝනා ආසාදිතයන් දෙලක්ෂ 35,000 ක් ගත වූ පැය 24 තුළ වාර්තා වී තිබෙනවා.\nකෙසේ නමුත්, එය පෙරදිනයට සාපේක්ෂව සියයට 6 ක පහත වැටීමක් බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑමෙන්ම, ගත වූ පැය 24 තුළ ඉන්දියාවෙන් කොරෝනා මරණ 871 ක් ද වාර්තා වුණා.\nමේ වනවිට ඉන්දියාවේ සමස්ත කොරෝනා මරණ සංඛ්‍යාව හාරලක්ෂ 93,000 කට අධිකයි.\nඑන්නත්කරණ වැඩසටහන යටතේ ඉන්දියාව මේ වනවිට ලබාදී ඇති කොරෝනා එන්නත් මාත්‍රා සංඛ්‍යාව කෝටි 164 ඉක්මවනවා.",
       "URL": "https://www.hirunews.lk/295541/ඉන්දියාවෙන්-තවත්-කොරෝනා-ආසාදිතයන්-235000ක්",
       "Category": "International News",
       "Parent URL": "https://www.hirunews.lk/international-news.php?pageID=64"
}