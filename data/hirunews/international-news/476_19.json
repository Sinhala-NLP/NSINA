{
       "Source": "hirunews",
       "Timestamp": "Tuesday, 23 May 2017 - 15:42",
       "Headline": "බ්‍රිතාන්‍යයට එල්ල වූයේ මරාගෙන මැරෙන ප්‍රහාරයක් බවට තොරතුරු",
       "News Content": "බ්‍රිතාන්‍යයේ මැන්චෙස්ටර් නුවර පොප් සංගීත ප්‍රසංගයකට එල්ල වූ ත්‍රස්ත ප්‍රහාරය මරාගෙන මැරෙන බෝම්බ ප්‍රහාරයක් බවට තොරතුරු ලැබී තිබෙනවා.\nබ්‍රිතාන්‍ය පොලීසිය සඳහන් කළේ  මරාගෙන මැරෙන තරුණ බෝම්බකරුවෙකු මෙම ප්‍රහාරය එල්ල කර ඇති බවයි.\nතවත් පුද්ගලයන් විසි දෙදෙනෙකු ප්‍රහාරයෙන් ජීවිතක්ෂයට පත්වී ඇති අතර, 59 දෙනෙකු තුවාල ලැබුවා. 2005 වසරෙන් පසු බ්‍රිතාන්‍යයට එල්ල වූ දරුණුතම ත්‍රස්ත ප්‍රහාරය වන මැන්චෙස්ටර් ප්‍රහාරයේ වගකීම මෙතෙක් කිසිවෙකු භාරගෙන නැහැ.\nඑහෙත් එය සමරමින් අයි.එස්. අනුගාමිකයන් රැසක් අන්තර් ජාලය වෙත පණිවුඩ නිකුත් කර තිබෙනවා.",
       "URL": "https://www.hirunews.lk/161970/බ්‍රිතාන්‍යයට-එල්ල-වූයේ-මරාගෙන-මැරෙන-ප්‍රහාරයක්-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=476"
}