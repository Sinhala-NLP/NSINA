{
       "Source": "hirunews",
       "Timestamp": "Friday, 17 November 2017 - 21:45",
       "Headline": "හෙලිකොප්ටරයක් සහ ගුවන්යානයක් ගැටී 3 ක් මරුට",
       "News Content": "එංගලන්තයේ බකින්හැම්ෂයර් ප්‍රදේශයේදී සිදුවු ගුවන් අනතුරකින් පුද්ගලයන් 3 දෙනෙකු මියගොස් තිබෙනවා.\nගුවන්යානයක් සහ හෙලිකොප්ටරයක් ගැටීමෙනුයි අනතුර සිදුවී ඇත්තේ.\nඅද දහවල් සිදුවු අනතුරින් පසු යානා දෙකෙහිම කැබලි අනතුර සිදුවු ස්ථානයේ සිට සැතපුමක් පමණ දුරකින් පතිත වී ඇතැයි විදෙස් පුවත් සේවාවල සඳහන්.\nඅනතුරට ලක්වී ඇත්තේ සැහැල්ලු ගුවන්යානයක් වන අතර එහි ගමන් කර ඇත්තේ නියමුවා පමණයි.\nහෙලිකොප්ටර් යානය පුද්ගලයන් දෙදෙනෙකු සමග පියාසර කරමින් තිබී ඇතැයි අනාවරණ වී තිබෙනවා.\nමෙම අනතුරින් වෙනත් කිසිවෙකුටත් හානියක් සිදුවී ඇත්ද යන්න මෙතෙක් හෙළිවී නැහැ.\nමේවන විට ප්‍රදේශයට ගිනි නිවීම් රථ කිහිපයක් ද පිටත්කර යවා ඇතැයි සඳහන්. අනතුර සම්බන්ධයෙන් විශේෂ විමර්ශණයක් ද ආරම්භ වී තිබෙනවා.",
       "URL": "https://www.hirunews.lk/176304/හෙලිකොප්ටරයක්-සහ-ගුවන්යානයක්-ගැටී-3-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=421"
}