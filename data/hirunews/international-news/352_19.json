{
       "Source": "hirunews",
       "Timestamp": "Wednesday, 11 July 2018 - 19:16",
       "Headline": "ජර්මනිය රුසියාවේ පාලනයට නතුව ඇති බව ට්‍රම්ප් කියයි",
       "News Content": "ජර්මනියට අවශ්‍ය ස්වභාවික ගෑස් ඇතුලූ බලශක්ති ප්‍රභව සියයට 70 ක් පමණ රුසියාවෙන් ආනයනය කරන බැවින් මේ වනවිට ජර්මනිය රුසියාවේ පාලනයට නතුව ඇතැයි ඇමරිකානු ජනාධිපති ඩොනල්ඩ් ට්‍රම්ප් චෝදනා කරනවා.\nබෙල්ජියමේ බ්‍රසල්ස් නුවරදී නේටෝ ප්‍රධානී ජේම්ස් ස්ටෝල් ටෙන්බර්ග් අද මුණගැසුණු අවස්ථාවේදී ට්‍රම්ප් කියා සිටියේ මෙය නේටෝ සංවිධානයට සුබවාදී තත්ත්වයක් නොවන බවයි.\nනේටෝ මෙහෙයුම් සඳහා ප්‍රමාණවත් මුදලක් ගෙවීම පැහැර හැරීම පිළිබඳවද ඇමරිකා ජනාධිපතිවරයා යුරෝපා රටවලට මෙහිදී චෝදනා කළා.",
       "URL": "https://www.hirunews.lk/194991/ජර්මනිය-රුසියාවේ-පාලනයට-නතුව-ඇති-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=352"
}