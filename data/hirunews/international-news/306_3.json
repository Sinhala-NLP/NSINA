{
       "Source": "hirunews",
       "Timestamp": "Saturday, 22 December 2018 - 13:37",
       "Headline": "ඒඩ්ස් සටන ජය ගැනීමේ, පෙර නිමිති",
       "News Content": "ඒඩ්ස් රෝගයට හේතු වන, එච්.අයි.වී. හෙවත් මානව ප්‍රතිශක්ති ඌනතා වෛරසය මුළුමනින්ම විනාශ කළ හැකි ක්‍රමවේදයක් සොයාගත් බව ප්‍රංශයේ පැස්ටර් වෛද්‍ය පර්යේෂණ ආයතනය පවසනවා.\nඑමඟින් පෙන්වා දෙන්නේ මෙතෙක් ඖෂධ සංයෝගයකින් විනාශ කළ නොහැකිව තිබූ එච්.අයි.වී. තුරන් කිරීමට හැකිවීම වෛද්‍ය විද්‍යාවේ ජයග්‍රහණයක් බවයි.\nවෛරස්නාශක ඖෂධ සංයෝග මගින් ආසාදිත සෛල පාලනය කළ හැකිවුවත් ඒවා මුළුමනින්ම ඉවත් කිරීමට හැකියාවක් පැවතුණේ නැහැ.\nඑහෙත් මානව ප්‍රතිශක්ති ඌනතා වෛරසයේ ප්‍රධාන ඉලක්කය වන සෛල සංචිත නව ප්‍රතිකර්මය මගින් විනාශ කළ හැකි බවයි පැස්ටර් ආයතනයේ වෛද්‍ය විද්‍යාඥයන් පෙන්වාදී ඇත්තේ.\nසෛල පරිවෘත්තිය ක්‍රියා පිළිබඳ ඔවුන්ගේ සොයාගැනීම ප්‍රංශ වෛද්‍ය විද්‍යා සඟරාවක් මගින් ඊයේ ප්‍රකාශයට පත් කර තිබෙනවා.\nඔවුන්ගේ ප්‍රතිකර්මය පුළුල් ලෙස භාවිතයට ගත හැකි සැළසුම් මෙතෙක් අනාවරණ කර නැහැ.",
       "URL": "https://www.hirunews.lk/206596/ඒඩ්ස්-සටන-ජය-ගැනීමේ-පෙර-නිමිති",
       "Category": "International News",
       "Parent URL": "https://www.hirunews.lk/international-news.php?pageID=306"
}