{
       "Source": "hirunews",
       "Timestamp": "Saturday, 13 June 2015 - 11:19",
       "Headline": "පාප් වහන්සේ අප්‍රිකාවට",
       "News Content": "මේ වසරේ නොවැම්බරයේදී සිය ප්‍රථම අප්‍රිකානු චාරිකාවේ නිරත වන බව ශුද්ධෝත්තම ෆ්‍රැන්සිස් පාප් වහන්සේ ප්‍රකාශ කළා. මධ්‍යම අප්‍රිකානු ජනරජයේ සහ උගන්ඩාවේ චාරිකා කිරීමට සැලසුම් කර ඇති පාප් වහන්සේ කෙන්යාවේ ද සංචාරය කිරීමට අදහස් කරන බව වතිකානුව සඳහන් කරනවා. කෙසේ නමුත්, කෙන්යාවේ චාරිකාව පිළිබඳව පාප් වහන්සේ වැඩිදුර තොරතුරු ප්‍රකාශ කර නැහැ. ඉස්ලාමීය අන්තවාදී අල්ෂබාබ් ප්‍රහාර රැසක් පසුගිය කාලය තුළ කෙන්යාවෙන් වාර්තා වුණා. මේ වසරේ ජුලි මාසයේදී පාප් වහන්සේ කියුබාව ඇතුළු ලතින් ඇමරිකානු රටවල් 4ක සංචාරය කිරීමට නියමිතයි.",
       "URL": "https://www.hirunews.lk/111303/පාප්-වහන්සේ-අප්‍රිකාවට",
       "Category": "International News",
       "Parent URL": "https://www.hirunews.lk/international-news.php?pageID=727"
}