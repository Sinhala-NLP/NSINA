{
       "Source": "hirunews",
       "Timestamp": "Friday, 27 August 2021 - 9:51",
       "Headline": "කාබුල් ගුවන් තොටුපොළ තවදුරටත් අවදානම්",
       "News Content": "අයි.එස්. මරාගෙන මැරෙන ප්‍රහාරයක් එල්ල වූ කාබුල් ගුවන් තොටුපොළට තවත් එවැනි ප්‍රහාර එල්ල විය හැකි බව ඇමරිකානු හමුදා මධ්‍යම විධානයේ ප්‍රධානී ජෙනරාල් ෆ්‍රෑන්ක් මැකෙන්සි පවසනවා.\nඔහු කියා සිටියේ ඇතැම් විට රොකට් ප්‍රහාර හෝ වාහන බෝම්බ කාබුල් ගුවන් තොටුපොළ ඉලක්ක කරගත හැකි බවයි.\nඑවැනි ඕනෑ ම ප්‍රහාරයකට මුහුණ දිම සඳහා සුදානම් විමට කළ හැකි සෑ ම දෙයක් ම  සිදු කරන බවත් ඔහු අවධාරණය කළා.\nකාබුල් ගුවන් තොටුපොළ වෙත අයි. එස්. ප්‍රහාරය එල්ල වූයේ ඇමරිකානු හමුදා අගෝස්තු 31 වනදා වනවිට ඉවත් කර ගැනිමේ මෙහෙයුම් ක්‍රියාත්මක වද්දි යි.\nඑහි දී ඇමරිකානු සෙබළුන් 13 දෙනෙකු සහ ඇෆ්ඝන් සිවිල් වැසියන් 60 දෙනෙකු පමණ ජිවිතක්ෂයට පත් වූ අතර, තවත් 150කට වැඩි පිරිසක් තුවාල ලැබුවා.\nනවත ම වාර්තා අනුව ප්‍රහාරයෙන් මිය ගිය සංඛ්‍යාව 90 දක්වා ඉහළ ගොස් තිබෙනවා.\nතලෙයිබාන් පාලනය හමුවේ ඇෆ්ඝනිස්ථානයෙන් නික්මීමට තීරණය කළ ඇෆ්ඝන් වැසියන් ඇතුළු ලක්ෂයකට අධික පිරිසක් පසුගිය 15 වනදා සිට කාබුල් ගුවන් තොටුපොළ හරහා ඉවත් කර ගැනුණා.",
       "URL": "https://www.hirunews.lk/280703/කාබුල්-ගුවන්-තොටුපොළ-තවදුරටත්-අවදානම්",
       "Category": "International News",
       "Parent URL": "https://www.hirunews.lk/international-news.php?pageID=98"
}