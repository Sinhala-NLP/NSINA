{
       "Source": "hirunews",
       "Timestamp": "Monday, 27 December 2021 - 14:26",
       "Headline": "අරාබි රටවල තරුණයන් හෙරොයින් සහ කොකේන් වෙනුවට ඖෂධයකට ඇබ්බැහි වෙයි",
       "News Content": "හෙරොයින් සහ කොකේන් මත්ද්‍රව්‍යවලට විකල්පයක් ලෙස සෞදි අරාබිය, කුවේට්, සිරියාව සහ ඉරානය වැනි අරාබි රටවල තරුණ ප්‍රජාව මානසික රෝග තත්වයන්ට ප්‍රතිකාර සඳහා ජර්මනියේදී නිපදවූ ඖෂධයක් භාවිත කිරීමට දැඩි ලෙස ඇබ්බැහිවී තිබෙනවා.\nඖෂධීය ගුණයට වඩා ඇබ්බැහිවීම අධික බැවින් එය 1980 වසරේදී වෛද්‍යවරුන් විසින් තහනම් ඖෂධයක් ලෙස ප්‍රකාශයට පත් කර ඇති බවයි, විදෙස් වාර්තා සඳහන් කළේ.\nහෙරොයින් සහ කොකේන් මත්ද්‍රව්‍යවලට වඩා පහසුවෙන් එම ඖෂධය සපයාගැනීමේ ඇති හැකියාව සහ ලාභදායී වීම මෙය ප්‍රචලිත වීමට හේතුවී තිබෙනවා.\nඇමරිකානු ඩොලර් විස්සකට වැඩි මුදලකට අලෙවි වන එම ඖෂධය නිපදවීමට වැයවන්නේ ඉතා කුඩා මුදලක් වන අතර, ජාවාරම්කරුවන් ඉන් බිලියන ගණනක් වසරකට උපයන බවයි, විදෙස් වාර්තා පෙන්වා දෙන්නේ.",
       "URL": "https://www.hirunews.lk/292273/අරාබි-රටවල-තරුණයන්-හෙරොයින්-සහ-කොකේන්-වෙනුවට-ඖෂධයකට-ඇබ්බැහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=71"
}