{
       "Source": "hirunews",
       "Timestamp": "Friday, 19 June 2015 - 14:01",
       "Headline": "රාහුල් ගාන්ධිට, නරේන්ද්‍ර මෝදිගෙන් සුබ පැතුම්",
       "News Content": "අද 45 වන වියට පා තබන ඉන්දීය කොංග්‍රස් පක්ෂ උප සභාපති රාහුල් ගාන්ධිට අග්‍රාමාත්‍ය නරේන්ද්‍ර මෝදි සුබ පැතුම් එක් කර තිබෙනවා. ට්විටර් පණිවුඩයක් මගින් අග්‍රාමාත්‍ය මෝදි රාහුල්ට යහපත් සෞඛ්‍යය සහ දීර්ඝායුෂ පැතූ බවයි ඉන්දීය මාධ්‍ය සඳහන් කළේ. පසුගිය වසර කිහිපය තුළම රාහුල් ගාන්ධි සිය උපන්දිනයේදී නවදිල්ලි නුවර රැදී සිටියේ නැහැ. මෙවර ඔහු නවදිල්ලියට පැමිණ සිටින අතර, කොංග්‍රස් පක්ෂ ක්‍රියාකාරීන් සමඟ උපන්දිනය සමරනු ඇතැයි ඉන්දීය මාධ්‍ය සඳහන් කළා.",
       "URL": "https://www.hirunews.lk/111717/රාහුල්-ගාන්ධිට-නරේන්ද්‍ර-මෝදිගෙන්-සුබ-පැතුම්",
       "Category": "International News",
       "Parent URL": "https://www.hirunews.lk/international-news.php?pageID=725"
}