{
       "Source": "hirunews",
       "Timestamp": "Wednesday, 06 May 2015 - 8:49",
       "Headline": "ඇමරිකාවට ප්‍රහාරයක්",
       "News Content": "ඇමරිකාවේ ටෙක්සාස් ප්‍රාන්තයේ පැවැති කාටූන් චිත්‍ර ප්‍රදර්ශනයකට එල්ල වූ ප්‍රහාරයේ වගකීම අයි.එස්. සටන්කාමීන් භාරගෙන තිබෙනවා. අන්තර්ජාලය වෙත නිවේදනයක් නිකුත් කරමින් ඔවුන් කියා සිටියේ මෙම කාටූන් ප්‍රදර්ශනයේදී මහම්මද්තුමාට නිගා වන ආකාරයේ කාටූන් ඇද තිබීම ප්‍රහාරයට හේතු වූ බවයි. ටෙක්සාස් ප්‍රාන්තයේ මෙම කාටූන් ප්‍රදර්ශනය පැවැත්වුණේ පසුගිය ඉරිදායි. සටන්කාමීන් දෙදෙනෙකු ප්‍රදර්ශනයට අනවසරයෙන් පැමිණ එහි සිටි පුද්ගලයින්ට වෙඩි තැබීමට පටන්ගෙන ඇති අතර පසුව ආරක්ෂක අංශ ප්‍රහාරවලින් මොවුන් දෙදෙනා ජීවිතක්ෂයට පත්වුණා. අයි.එස්. සටන්කාමීන් ඇමරිකාව තුළ සිදුකළ පළමු ප්‍රහාරය මෙය බවයි විදෙස් වාර්තා සදහන් කළේ.",
       "URL": "https://www.hirunews.lk/108905/ඇමරිකාවට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=736"
}