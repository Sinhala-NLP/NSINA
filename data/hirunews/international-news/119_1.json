{
       "Source": "hirunews",
       "Timestamp": "Monday, 03 May 2021 - 16:28",
       "Headline": "ඕස්ට්‍රේලියාවේ සංචාරක තහනම ජාත්‍යන්තරයේ විවේචනයට",
       "News Content": "ඉන්දියාවේ සිට පැමිණෙන තම පුරවැසියන්ට ඕස්ට්‍රේලියානු  රජය පැනවූ සංචාරක තහනමට අදාළ නීතිමය පියවර ජාත්‍යන්තර මාධ්‍ය තුළ දැඩි ලෙස විවේචනයට ලක්ව තිබෙනවා.\nඊයේ සිට බලපැවැත්වෙන පරිදි ඉන්දියාවේ සිට පැමිණෙන ඕස්ට්‍රේලියානු  පුරවැසියෙකුට වසර පහක සිර දඬුවම් සහ ඇමරිකානු ඩොලර් 66,000 ක දඩ මුදලක් නියම කිරීමටයි එරට රජය පියවර ගත්තේ.\nඒ අනුව ඉන්දියාවේ සිටින ඕස්ට්‍රේලියානුවන් 9,000 ක පමණ පිරිසක් මේ හේතුවෙන් දුෂ්කරතාවට පත්ව සිටින බව විදෙස් වාර්තා පෙන්වා දෙනවා.\nඕස්ට්‍රේලියානු රජය ගත් මෙම තීරණය මානව හිමිකම් උල්ලංඝනය කරන්නක් බව විදෙස් විචාරකයන්ගේ මතයයි.",
       "URL": "https://www.hirunews.lk/270313/ඕස්ට්‍රේලියාවේ-සංචාරක-තහනම-ජාත්‍යන්තරයේ-විවේචනයට",
       "Category": "International News",
       "Parent URL": "https://www.hirunews.lk/international-news.php?pageID=119"
}