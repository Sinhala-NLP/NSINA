{
       "Source": "hirunews",
       "Timestamp": "Sunday, 18 December 2016 - 10:59",
       "Headline": "පාකිස්ථානයේ බොලිවුඩ් චිත්‍රපට තහනම ඉවතට",
       "News Content": "ඉන්දියාවේ නිෂ්පාදිත චිත්‍රපට ප්‍රදර්ශනය සඳහා පනවා තිබූ තහනම ඉවත් කිරීමට පාකිස්ථානය තීරණය කර තිබෙනවා.\nපාකිස්ථාන රජය එම තහනම පැනවූයේ ඉන්දියාව සමඟ සබඳතා පසුගිය සැප්තැම්බරයේදී අතිශය අභියෝගකාරී තත්ත්වයකට පත්වූ අවස්ථාවේදියි.\nකාශ්මීරය සම්බන්ධයෙන් රාජතාන්ත්‍රික අර්බුදය උණුසුම්ව පැවති ඒ සමයේදී පාකිස්ථාන නළු නිළියන් බොලිවුඞ් චිත්‍රපට කර්මාන්තයේ කටයුතු කිරීම වළක්වාලීමට ඉන්දීය රජය පියවර ගත්තා.\nපාකිස්ථානය නැවතත් බොලිවුඞ් චිත්‍රපට ප්‍රදර්ශනය කිරීමට තීරණය කර ඇත්තේ ඔවුන්ගේ සිනමා ශාලාවල ආදායම අඩුවීමත් සමඟයි.\nබොලිවුඩ් චිත්‍රපට පාකිස්ථානය තුළ අතිශය ජනප්‍රිය බව නොරහසක්.\n1965 ඉන්දු - පාකිස්ථාන යුද්ධයේදී ද පාකිස්ථානය බොලිවුඞ් චිත්‍රපට තහනමක් පැනවූ අතර, පසුව එය ඉවත් කරනු ලැබුවේ 2008 වසරේදියි.",
       "URL": "https://www.hirunews.lk/149982/පාකිස්ථානයේ-බොලිවුඩ්-චිත්‍රපට-තහනම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=545"
}