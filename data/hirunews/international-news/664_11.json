{
       "Source": "hirunews",
       "Timestamp": "Tuesday, 16 February 2016 - 15:23",
       "Headline": "චීනයේ ගොඩබිම් සේද මාර්ගය විවෘත වෙයි",
       "News Content": "පෙරදිග සහ අපරදිග යා කළ ඓතිහාසික සේද මාර්ගය යලි ඵල ගන්වමින් චීනයේ සිට ඉරානය දක්වා තැනූ දුම්රිය මාර්ගය ඔස්සේ ප්‍රථම දුම්රිය ඊයේ ටෙහෙරාන් නුවරට ළඟා වුණා.\nබහාලූම් 32ක් රැගත් මෙම දුම්රිය චීනයේ ෂෙජියෑං ප්‍රාන්තයේ සිට කසක්ස්ථානය, තුර්ක්මෙනිස්ථානය හරහා කිලෝමීටර් 9500ක් දුර ගෙවා ඉරානය දක්වා පැමිණීමට ගත කර ඇත්තේ දින 14ක කාලයක්.\nඑය ෂැංහයි නුවර සිට මුහුදු මාර්ගයෙන් ඉරාන වරායකට පැමිණීමට වඩා දින 30කින් වේගවත් බවයි ඉරාන දුම්රිය සේවාවේ ප්‍රධානියා සදහන් කළේ.\nමෙම දුම්රිය මාර්ගය ඉරානයෙන් නතර නොකොට චීනයේ සිට යුරෝපය දක්වා භාණ්ඩ ප්‍රවාහනය සඳහා යොදා ගැනීමටයි චීනය සැලසුම් කර ඇත්තේ.",
       "URL": "https://www.hirunews.lk/126414/චීනයේ-ගොඩබිම්-සේද-මාර්ගය-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=664"
}