{
       "Source": "hirunews",
       "Timestamp": "Tuesday, 07 July 2015 - 9:32",
       "Headline": "සිතිජය, ප්ලූටෝ වෙත ළං වෙයි",
       "News Content": "ඇමරිකානු නාසා ආයතනය උඩු ගුවනට යැවූ නිව් හොරයිසන් හෙවත් නව සිතිජ අභ්‍යාවකාශ ගවේෂණ යානය දැන් ප්ලූටෝ ග්‍රහයා සමීපයට පැමිණ තිබෙනවා. සූර්යග්‍රහ මණ්ඩලයේ ඈතින්ම පිහිටි ප්ලූටෝ ග්‍රහයා සහ එහි චන්ද්‍රයන්ට කිලෝමීටර් 14ක් ආසන්නයට ඇමරිකානු ගවේෂණ යානය පැමිණ ඇත්තේ වසර 9ක චාරිකාවකින් අනතුරුවයි. ජුලි 14 වන දා එය ප්ලූටෝ වෙත සමීපතම ස්ථානයකට පැමිණෙන බවයි නාසා ආයතනය ප්‍රකාශ කළේ. එහිදී ලබා ගන්නා තොරතුරු පෘථිවිය වෙත පැමිණෙන්නේ පැය හතර හමාරක පමණ ප්‍රමාදයක් සහිතවයි. පෘථිවියේ සිට කිලෝමීටර් බිලියන 4.7ක් ඈතින් පිහිටි ප්ලූටෝ ග්‍රහයාගේ අඳුරු ධ්‍රැව ප්‍රදේශ සහ හඳුනා නොගත් ලප පිළිබඳවයි මෙම ගවේෂණයේදී වැඩි වශයෙන් අවධානය යොමු කෙරෙන්නේ.",
       "URL": "https://www.hirunews.lk/112754/සිතිජය-ප්ලූටෝ-වෙත-ළං-වෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}