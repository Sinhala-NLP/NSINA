{
       "Source": "hirunews",
       "Timestamp": "Monday, 04 September 2023 - 9:11",
       "Headline": "යුක්රේන ආරක්ෂක අමාත්‍යවරයා ධුරයෙන් නෙරපයි",
       "News Content": "යුක්රේන ආරක්ෂක අමාත්‍ය ඔලෙක්සි රෙස්නිකොව් සිය ධුරයෙන් නෙරපා හැරීමට ජනාධිපති වොලඩිමියර් සෙලෙන්ස්කි කටයුතු කර තිබෙනවා.\nඑරට රාජ්‍ය රූපවාහිනි නාලිකාව හරහා ජනතාව අමතමින් යුක්රේන ජනාධිපති වොලඩිමියර් සෙලෙන්ස්කි ප්‍රකාශ කර ඇත්තේ ආරක්ෂක අමාත්‍යාංශයේ නව ප්‍රවේශයක් සඳහා කාලය එළඹ ඇති බවයි.\nඒ හේතුවෙන් ඔලෙක්සි රෙස්නිකොව් වෙනුවට රාජ්‍ය දේපළ අරමුදලේ ප්‍රධානී රස්ටම් උමෙරොව් පත් කිරීමට තමන් තීරණය කළ බවට ඔහු ප්‍රකාශ කර තිබෙනවා.\n2022 වසරේ පෙබරවාරියේදී රුසියානු ආක්‍රමණයට පෙර සිටම ආරක්ෂක අමාත්‍ය ධුරයේ කටයුතු කරනු ලැබුවේ ඔලෙක්සි රෙස්නිකොව්.",
       "URL": "https://www.hirunews.lk/347080/යුක්රේන-ආරක්ෂක-අමාත්‍යවරයා-ධුරයෙන්-නෙරපයි",
       "Category": "International News",
       "Parent URL": "https://www.hirunews.lk/international-news.php?pageID=9"
}