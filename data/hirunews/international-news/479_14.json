{
       "Source": "hirunews",
       "Timestamp": "Monday, 15 May 2017 - 12:29",
       "Headline": "කිම් ජොන් අන්ට අනතුරු ඇඟවීමක්",
       "News Content": "වොෂින්ටනය සමඟ සාකච්ඡා සඳහා අවතීර්ණ වීමට ඇති මාවත මිසයිල් නොවන බව ඇමරිකාව උතුරු කොරියාවට අනතුරු ඇඟවීමක් කරනවා.\nඑක්සත් ජාතීන්ගේ සංවිධානය තුළ ඇමෙරිකා එක්සත් ජනපදය නියෝජනය කරන නිකී හේලේ (Nikki Haley) ප්‍රකාශයක් කරමින් පවසා ඇත්තේ උතුරු කොරියානු නායක කිම් ජොන් අන් \"පීඩනෝන්මාදයෙන්\" පෙළෙන්නකු ලෙසයි.\nඋතුරු කොරියාව විසින් අලුතින්ම අත්හදා බලන ලද බැලස්ටික් මිසයිල ප්‍රහාරයෙන් පසුව නිකී හේලේ එම ප්‍රකාශය සිදුකිරීම විශේෂත්වයක්.\nමෙම තත්වය යටතේ වොෂින්ටනය උතුරු කොරියානු පාලනයට එරෙහිව ගෙන යමින් පවතින පීඩනය දැඩි කරන බවට ඇය අනතුරු ඇඟවීමක්ද කරනවා.\nකිලෝමීටර් 2000කට අධික දුරක් ගමන්ගත් උතුරු කොරියානු නව මිසයිලය ඔවුන් මින්පෙර අත්හදා බලන ලද මිසයිල වලට වඩා සහමුලින්ම වෙනස්  මිසයිලයක් විය හැකිබව ජපානය පවසනවා.\nදකුණු කොරියාවේ නව ජනාධිපතිවරයා බලයට පත්වීමෙන් දවස් කීපයකට පසුව උතුරු කොරියාව විසින් සිදු කරන ලද නව මිසයිල අත්හදා බැලීම නව ජනාධිපතිවරයාට දුන් පණිවුඩයක් ලෙසයි සැලකෙන්නේ.",
       "URL": "https://www.hirunews.lk/161379/කිම්-ජොන්-අන්ට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=479"
}