{
       "Source": "hirunews",
       "Timestamp": "Friday, 08 October 2021 - 7:46",
       "Headline": "ඉන්දියාව බලශක්ති අර්බුදයක් අභියස",
       "News Content": "සිය බලශක්තිය සඳහා 70%ක් ගල් අඟුරු බලාගාර මත යැපෙන ඉන්දියාව බලශක්ති අර්බුදයකට මුහුණ දී සිටිනවා.\nඒ, එරට ගල් අඟුරු බලාගාර 135න් අඩකටම ප්‍රමාණවත් ගල් අඟුරු සැපයීමක් සිදුනොවීම හේතුවෙන්.\nකොරෝනා වසංගතය පාලනය වද්දී ආර්ථික ක්‍රියාකාරකම් ඉහළ යෑම හේතුවෙන් විදුලිබලය සඳහා පවතින ඉල්ලුමද ඉහළ ගොස් තිබෙනවා.\nඑමෙන්ම, ලෝක වෙළඳපොලේ ගල් අඟුරු මිලද 40% කින් ඉහළ ගොස් ඇති බව සඳහන්.\nමේ නිසා ඉන්දියාවේ ගල් අඟුරු ආනයනයද වසර දෙකකින් අවම අගයට පත්ව තිබෙනවා.\nලොව 04 වන විශාලතම ගල් අඟුරු සංචිතය පැවතුණද ඉන්දියාවේ බලාගාර රඳා පවතින්නේ ආනයනික ගල් අඟුරු මතයි.\nකෙසේ නමුත්, අර්බුදය අවසන්වීමට පෙර විකල්ප බලශක්තිවලට යොමුවීමට ඉන්දියාවට ප්‍රමාණවත් කාලයක් නොමැති බවයි විශ්ලේෂකයින් පෙන්වා දෙන්නේ.\nමේ නිසා ඔවුන් බලශක්ති අර්බුදයකට ලක්වීම වැළැක්වීම දුෂ්කර බව සඳහන්.",
       "URL": "https://www.hirunews.lk/284397/ඉන්දියාව-බලශක්ති-අර්බුදයක්-අභියස",
       "Category": "International News",
       "Parent URL": "https://www.hirunews.lk/international-news.php?pageID=90"
}