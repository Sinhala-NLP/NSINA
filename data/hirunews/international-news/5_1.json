{
       "Source": "hirunews",
       "Timestamp": "Friday, 15 September 2023 - 11:16",
       "Headline": "ලිබියාවේ ආපදාවට ලක්වූවන් සොයා පස්වන දිනටත් මෙහෙයුම්",
       "News Content": "නැගෙනහිර ලිබියාවේ ඇති වූ දරුණු ගංවතුර තත්ත්වයෙන් ආපදාවට ලක්වූවන් සහ මියගිය පිරිස් සොයා සිදුකරන මෙහෙයුම් පස්වන දිනටත් අද(15) ක්‍රියාත්මකයි.\nඩැනියෙල් සුළි කුණාටුව කඩා වැදීමත් සමඟ පසුගිය ඉරිදා ඩර්නාහි වේලි දෙකක් සහ පාලම් හතරක් විනාශ වූ අතර ඒ හේතුවෙන් නගරයේ ප්‍රදේශ රැසක් ජලයෙන් යට වී තිබෙනවා.\nමේ හේතුවෙන් මියගිය සංඛ්‍යාව 6000 - 11,000 ත් අතර විය හැකි බවයි විදෙස් වාර්තා ප්‍රකාශ කළේ.\nදස දහසකට අධික පිරිසක් මේ වනවිටත් අතුරුදන්ව සිටින අතර, ඩර්නාහි නගරාධිපතිවරයා පවසන්නේ මුළු සංඛ්‍යාව 20,000 දක්වා ඉහළ යා හැකි බවයි.",
       "URL": "https://www.hirunews.lk/348342/ලිබියාවේ-ආපදාවට-ලක්වූවන්-සොයා-පස්වන-දිනටත්-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=5"
}