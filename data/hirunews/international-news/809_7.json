{
       "Source": "hirunews",
       "Timestamp": "Thursday, 29 August 2013 - 8:40",
       "Headline": "පොළවට ජීවය පැමිණියේ අඟහරුගෙන්. නව මතයක් පළවෙයි.",
       "News Content": "රතු ග්‍රහයා නොහොත් අඟහරු මත ජීවය මුලින් බිහිවී පසුව එය උල්කාපාත මගින් මහ පොළවට පැමිණි බවට නව මතයක් පළවී තිබෙනවා. ඉතාලියේ ෆ්ලෝරන්ස් හි පැවැත්වෙන ප්‍රධාන පෙළේ විද්‍යාත්මක සමුළුවකදී මෙම මතය ඉදිරිපත් කළේ ඇමරිකානු රසායන විද්‍යා මහාචාර්ය ස්ටීවන් බෙනර් විසින්. ඔහු කියා සිටියේ මීට වසර බිලියන 3 කට පෙර ජීවය බිහිවන විට ඒ සඳහා පෘථවියට වඩා අඟහරු මත හිතකර තත්ත්වයක් පැවති බවයි. මේ අනුව තර්කානුකූලව සැලකූ විට අඟහරු අපගේ මව් ග්‍රහයා ලෙස සැලකිය හැකි බවත් මහාචාර්ය බෙනර් පෙන්වා දෙනවා.",
       "URL": "https://www.hirunews.lk/66066/පොළවට-ජීවය-පැමිණියේ-අඟහරුගෙන්-නව-මතයක්-පළවෙයි",
       "Category": "International News",
       "Parent URL": "https://www.hirunews.lk/international-news.php?pageID=809"
}