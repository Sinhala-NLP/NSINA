{
       "Source": "hirunews",
       "Timestamp": "Thursday, 06 June 2013 - 19:16",
       "Headline": "උතුරු කොරියාවෙන් දකුණු කොරියාවට ආරාධනයක්.",
       "News Content": "කේසෝං ආර්ථික කලාපය යලි ආරම්භ කිරීම කෙරෙහි උතුරු කොරියාවේ සහ දකුණු කොරියාවේ අවධානය යොමුව තිබෙනවා. විදෙස් වාර්තා සඳහන් කළේ ඒ සඳහා සාකච්ඡාවකට උතුරු කොරියාව, දකුණු කොරියාවට ආරාධනා කර ඇති බවයි. මෙය සාධනීය තත්ත්වයක් බව එහිදී දකුණු කොරියාව ප්‍රකාශ කර තිබෙනවා. කේසෝං ආර්ථික කලාපය යනු උතුරු කොරියාවේ සහ දකුණු කොරියාවේ කර්මාන්තශාලා පිහිටි ඒකාබද්ධ කලාපයක්. දෙරට අතර මතභේද උග්‍රවීමත් සමඟ පසුගියදා කේසෝං ආර්ථික කලාපය වසා දමනු ලැබුවා. මෙහිදී උතුරු කොරියානු ශ්‍රමිකයන් 53,000 කට රැකියා ද අහිමි වුණා.",
       "URL": "https://www.hirunews.lk/60455/උතුරු-කොරියාවෙන්-දකුණු-කොරියාවට-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=834"
}