{
       "Source": "hirunews",
       "Timestamp": "Friday, 21 January 2022 - 13:34",
       "Headline": "නරේන්ද්‍ර මෝදි ලොව ජනප්‍රියතම නායකයා වෙයි",
       "News Content": "ලොව ජනප්‍රියතම නායකයන් අතර ඉන්දීය අග්‍රාමාත්‍ය නරේන්ද්‍ර මෝදිට ප්‍රමුඛස්ථානය හිමිවී තිබෙනවා.\nඒ, ඔහු අනුමත කිරීමේ සියයට 71 ක ප්‍රතිශතයක් හිමිකරගනිමින්.\nලොව නායකයන් 13 දෙනෙකු අතරින් ඇමරිකානු ජනාධිපති ජෝ බයිඩ්න්ට හිමිව ඇත්තේ හයවන ස්ථානයයි.\nඒ සඳහා ඔහුට සියයට 43 ක අනුමත ප්‍රතිශතයක් හිමිවී ඇති අතර, කැනේඩියානු අග්‍රාමාත්‍ය ජස්ටින් ටෲඩෝට ද හිමිව ඇත්තේ ඊට සමාන ප්‍රතිශතයක්.\nඕස්ටේ්‍රලියානු අග්‍රාමාත්‍ය ස්කොට් මොරිසන්ට සියයට 41 ක ජනප්‍රියත්වයක් හිමිව තිබෙනවා.\nමෝනිං කන්සල්ට් දේශපාලන බුද්ධි ඒකකය මගින් මෙලෙස ලෝක නායකයින්ගේ ජනප්‍රියත්වය ඇගයීමට ලක් කරන අතර, ඉන්දීය අග්‍රාමාත්‍යවරයාට පසු සියයට 66 ක වැඩි ජනප්‍රියත්වයක් හිමිකරගෙන සිටින්නේ මෙක්සිකෝ ජනාධිපති අන්ද්‍රෙස් මැනුවෙල් ලෝපෙස් ඔබ්‍රැඩෝ.",
       "URL": "https://www.hirunews.lk/294681/නරේන්ද්‍ර-මෝදි-ලොව-ජනප්‍රියතම-නායකයා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=66"
}