{
       "Source": "hirunews",
       "Timestamp": "Tuesday, 04 October 2022 - 15:03",
       "Headline": "ඔක්තෝම්බර් 9 වනදා සිට පාකිස්ථානයේ විරෝධතා මාලාවක්",
       "News Content": "ඔක්තෝම්බර් 9 වනදා සිට පාකිස්ථානය තුල ආණ්ඩුවට එරෙහි විරෝධතා මාලාවක් ආරම්භ කරන බව එරට හිටපු අග්‍රාමාත්‍ය ඉම්රාන් ඛාන් පවසනවා.\nතෙහෙරික් ඊ ඉන්සාෆ් පක්ෂයේ මන්ත්‍රීවරුන් ඇතුළු හිටපු අග්‍රාමාත්‍ය ඉම්රාන් ඛාන් සඳහන් කර ඇත්තේ පාකිස්ථානයේ නව පාලන බලය තහවුරු කර ගැනීම සඳහා ඡන්ද විමසීමක් පැවැත්විය යුතු බවයි.\nපසුගිය අප්‍රේල් මාසයේ පාකිස්ථාන විපක්ෂ සන්ධානය මගින් හිටපු අග්‍රාමාත්‍ය ඉම්රාන් ඛාන් විශ්වාසභංගයකින් පරාජයට පත් කරනු ලැබුවා.\nඉන් අනතුරුව ෂෙබාස් ෂරිෆ් පාකිස්ථානයේ නව අගමැති ලෙස තේරී පත් වුණා.",
       "URL": "https://www.hirunews.lk/317025/ඔක්තෝම්බර්-9-වනදා-සිට-පාකිස්ථානයේ-විරෝධතා-මාලාවක්",
       "Category": "International News",
       "Parent URL": "https://www.hirunews.lk/international-news.php?pageID=29"
}