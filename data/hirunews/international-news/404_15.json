{
       "Source": "hirunews",
       "Timestamp": "Sunday, 14 January 2018 - 8:31",
       "Headline": "ඉන්දියාවට සහ චීනයට ජගත් මහ ලේකම්වරයාගෙන් පැසසුම්",
       "News Content": "අනෙකුත් රටවල් අසමත් වද්දී ඉන්දියාව සහ චීනය ලෝක කාලගුණ වෙනසට එරෙහිව සටන් කිරීම සඳහා ශක්තිමත් කැපවීමක් පෙන්නුම් කරන බව ජගත් මහ ලේකම් අන්තෝනියෝ ගුටේරස් පවසනවා.\n77 කණ්ඩායමේ සාමාජික රටවල් අමතමින් ජගත් මහ  ලේකම්වරයා ඊයේ වැඩිදුරටත් ප්‍රකාශ කළේ කාලගුණ වෙනස සම්බන්ධයෙන් කටයුතු කිරීමට ජගත් සංවිධානය දැඩි සේ කැපවී සිටින බවයි.\n77 කණ්ඩායමේ සභාපති ධුරය ඊජිප්තුවට හිමිවීම නිමිත්තෙන් ඊයේ මෙම උත්සවය පැවති අතර, එහිදී ජගත් මහ ලේකම් ගුටේරස් පවසා ඇත්තේ කාලගුණ වෙනසට මිනිස් සංහතිය යටකළ නොහැකි බවයි.\nට්‍රම්ප් පරිපාලනය යටතේ ඇමරිකාව, පැරිස් කාලගුණ සම්මුතියෙන් ඉවත්වීම ජගත් සංවිධානය නුරුස්සන කරුණක්.",
       "URL": "https://www.hirunews.lk/181005/ඉන්දියාවට-සහ-චීනයට-ජගත්-මහ-ලේකම්වරයාගෙන්-පැසසුම්",
       "Category": "International News",
       "Parent URL": "https://www.hirunews.lk/international-news.php?pageID=404"
}