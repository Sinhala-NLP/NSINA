{
       "Source": "hirunews",
       "Timestamp": "Thursday, 26 December 2013 - 19:46",
       "Headline": "පෙබරවාරියේ මැතිවරණ එපා. තායිලන්ත බලධාරීන්ට උපදෙස්.",
       "News Content": "ලබන පෙබරවාරියේ පැවැත්වීමට නියමිත තායිලන්ත මහ මැතිවරණය එම කාලයේදී පැවැත්වීම සුදුසු නොවන බව එරට මැතිවරණ කොමිසම ප්‍රකාශ කර තිබෙනවා. විදෙස් වාර්තා සඳහන් කළේ මැතිවරණය කල් දමන ලෙස ඔවුන් එරට බලධාරීන්ගෙන් ඉල්ලා ඇති බවයි. අපේක්ෂකයින්ට එරෙහිව ප්‍රචන්ඩකාරී ක්‍රියා ඇතිවීමේ අවදානමක් පැවතිම ඊට හේතුවයි.  මැතිවරණය සඳහා දේශපාලන පක්ෂ ලියාපදිංචි කිරීමේ අවස්ථාවට විපක්ෂ ක්‍රියාකාරීන් බාධා කිරීමත් සමඟ බැංකොක් අගනුවර අද ඇති වූයේ ගැටුම්කාරී තත්ත්වයක්. එහිදී පොලිස් නිලධාරියෙකු ජීවිතක්ෂයට පත්වුණා.",
       "URL": "https://www.hirunews.lk/74206/පෙබරවාරියේ-මැතිවරණ-එපා-තායිලන්ත-බලධාරීන්ට-උපදෙස්",
       "Category": "International News",
       "Parent URL": "https://www.hirunews.lk/international-news.php?pageID=774"
}