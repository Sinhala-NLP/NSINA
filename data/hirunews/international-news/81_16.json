{
       "Source": "hirunews",
       "Timestamp": "Thursday, 11 November 2021 - 16:29",
       "Headline": "ඉන්දියාව, චීනය ඇතුළු රටවල් කිහිපයකට ඊ - වීසා නිකුත් කිරීම අත්හිටුවයි",
       "News Content": "ඉන්දියාව චීන ජාතිකයින්ට ඊ - වීසා හෙවත් ඉලෙක්ට්‍රොනික සංචාරක වීසා නිකුත් කිරීම අත්හිටුවා තිබෙනවා.\nචීන ජාතිකයන්ට අමතරව එහි විශේෂ පරිපාලන කලාප වන හොංකොං සහ මැකාවු වැසියන්ට ද ඊ - වීසා නිකුත් කිරීම අත්හිටුවා ඇති බවයි විදෙස් වාර්තා සදහන් කළේ.\nමීට පෙර ඉන්දියාව රටවල් 171ක ගුවන් බලපත් හිමියන්ට ඊ වීසා නිකුත් කිරීම සිදු කළා.\nකෙසේ වෙතත්, ඉන්දියාව තුළ ඊ - වීසා නිකුත් කිරීමට අදාළව ලබන සඳුදා සිට නව ලැයිස්තුවක් ක්‍රියාත්මක වන අතර ඊට ඇතුළත් කර ඇත්තේ රටවල් 152ක් පමණයි.\nඒ අනුව මීට පෙර ලැයිස්තුවට ඇතුළත් වූ චීනය, කැනඩාව, එක්සත් රාජධානිය, ඉරානය, මැලේසියාව, සෞදි අරාබිය සහ ඉන්දුනීසියාව ඇතුළු රටවල් නව ලැයිස්තුවට එක් කර නොමැති අතර, ශ්‍රී ලංකාව, තායිවානය, වියට්නාමය, සිංගප්පූරුව සහ ඇමරිකාව ඇතුළු රටවල් 152ක් නව ලැයිස්තුවට ඇතුළත්.\nවිදෙස් විචාරකයින් පෙන්වා දෙන්නේ චීනය සහ ඉන්දියාව අතර පවතින දේශසීමා ගැටළු මුල් කර ගනිමින් ඉන්දියාව මෙම නව ලැයිස්තුවෙන් චීනය ඉවත් කර ඇති බවටයි.",
       "URL": "https://www.hirunews.lk/287717/ඉන්දියාව-චීනය-ඇතුළු-රටවල්-කිහිපයකට-ඊ-වීසා-නිකුත්-කිරීම-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=81"
}