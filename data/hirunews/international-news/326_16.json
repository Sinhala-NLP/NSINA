{
       "Source": "hirunews",
       "Timestamp": "Tuesday, 09 October 2018 - 9:23",
       "Headline": "සෞදි මාධ්‍යවේදියා අතුරුදන්වීම ගැන තුර්කිය ප්‍රශ්න කරයි",
       "News Content": "ඇමරිකාවේ වොෂින්ටන් පෝස්ට් පුවත්පතේ මාධ්‍යවේදියෙකු වන සෞදි අරාබි ජාතික ජමාල් කශෝගි, තුර්කියේ ඉස්තාන්බුල් නුවර සෞදි කොන්සල් කාර්යාලයෙන් නික්මුණු බව තහවුරු කරන්නැයි තුර්කි ජනාධිපති රෙසෙප් තායිබ් අර්ඩවාන් සෞදි අරාබියෙන් ඉල්ලා සිටිනවා.\nසිය සෞදි බිරිඳගෙන් දික්කසාදවීමේ ලියකියවිලි ලබා ගැනීම සඳහා ඔහු පසුගිය සතියේ ඊට ඇතුළු වූයේ තමා විවාහවීමට සිටින තුර්කි පෙම්වතිය කොන්සල් කාර්යාලය ඉදිරිපිට සිටියදියි.\nඔහු නැවත නොපැමිණීම නිසා ඇය තුර්කි බලධාරීන්ට ඒ පිළිබදව දැනුම් දී තිබෙනවා.\nසෞදියේ කිරුළ හිමි මොහොමඩ් බින් සල්මාන් කුමරුගේ දැඩි ලෙස විවේචනය කරන කශෝගි පැහැරගෙන ඝාතනය කර ඇති බවයි තුර්කියේ විශ්වාසය වී ඇත්තේ.\nකශෝගි ඉස්තාන්බුල් සෞදි කොන්සල් කාර්යාලයට පැමිණීමට පෙර 15 දෙනෙකුගෙන් යුත් සෞදි ආරක්ෂක කණ්ඩායමක් එහි පැමිණි බවට ද වාර්තා වනවා.",
       "URL": "https://www.hirunews.lk/201726/සෞදි-මාධ්‍යවේදියා-අතුරුදන්වීම-ගැන-තුර්කිය-ප්‍රශ්න-කරයි",
       "Category": "International News",
       "Parent URL": "https://www.hirunews.lk/international-news.php?pageID=326"
}