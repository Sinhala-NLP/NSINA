{
       "Source": "hirunews",
       "Timestamp": "Sunday, 07 June 2020 - 13:13",
       "Headline": "කොවිඩ් 19 ගැන චීනයෙන් ධවල පත්‍රිකාවක්",
       "News Content": "කොවිඩ් 19 ගෝලීය වසංගතයට එරෙහිව තම රට ක්‍රියාත්මක කළ සටන සම්බන්ධයෙන් චීනය,  ධවල පත්‍රිකාවක් ප්‍රකාශයට පත්කර තිබෙනවා.\nකොවිඩ් 19 සමඟ සටන සහ චීනයේ ක්‍රියාමාර්ග යන තේමාව යතේ සැකසුණු එම ධවල පත්‍රිකාව චීන රජයේ තොරතුරු කාර්යාංශය මගින් නිකුත් කරනු ලැබුවේ බීජිං නුවර අද පැවති මාධ්‍ය හමුවකදියි.\nකොවිඩ් 19 ගෝලීය වසංගතය පසුගිය වසරේ දෙසැම්බර් මාසයේ ආරම්භ වූයේ චීනයේ හුබෙයි ප්‍රාන්තයේ වූහාන් නගරයෙන්.\nකෙසේ නමුත් චීනය මේ වනවිට වෛරස් ව්‍යාප්තිය පාලනය කොට ඇති අතර, එරට ජනජීවිතය යථා තත්ත්වයට පත් කරමින් සිටිනවා.\nඅද නිකුත් කෙරුණු ධවල පත්‍රිකාව මගින් චීනය කොවිඞ් 19 වෛරසය හඳුන්වා ඇත්තේ නොහඳුනන, අනපේක්ෂිත විනාශකාරී වසංගතයක් ලෙසයි.\nජනතා සෞඛ්‍යයට ප්‍රමුඛත්වය ලබාදෙමින් එය පාලනය කිරීමට ගනු ලැබූ පියවර දැන් සාර්ථක වී ඇති බවයි එහි දැක්වෙන්නේ.",
       "URL": "https://www.hirunews.lk/242491/කොවිඩ්-19-ගැන-චීනයෙන්-ධවල-පත්‍රිකාවක්",
       "Category": "International News",
       "Parent URL": "https://www.hirunews.lk/international-news.php?pageID=179"
}