{
       "Source": "hirunews",
       "Timestamp": "Saturday, 18 January 2020 - 11:10",
       "Headline": "ඉරාන ආධ්‍යාත්මික නායකයා ජාතිය අමතයි",
       "News Content": "ඉරාන ආධ්‍යාත්මික නායක අයතුල්ලා සෙයිඩ් අලි කමේනි ඊයේ වසර 8කට පසු ප්‍රථම වරට ටෙහෙරාන් අගනුවර දී සිකුරාදා යාඥා මෙහෙයට එක්වෙමින් ඇමරිකාව ඇතුළු බටහිර රටවල් දැඩි දෝෂ දර්ශනයට ලක් කළා.\nඉරානය බටහිර රටවල් සමඟ ඇති කර ගත් න්‍යෂ්ටික ගිවිසුමෙන් ඉවත් වීමෙන් පසු ඇමරිකාව තවදුරටත් විශ්වාසවන්තයෙකු නොවන බවයි ඔහු සඳහන් කළේ.\nඇමරිකානු බලධාරීන් විහිළුකාරයන් බවට පත්ව ඇති අතර, ජර්මනිය, ප්‍රංශය සහ එක්සත් රාජධානිය ඔවුන්ගේ ප්‍රකාශකයන් බවට පත්ව ඇති බවයි ඉරාන ආධ්‍යාත්මික නායකයා කියා සිටියේ.\nඔහු මෙලෙස යාඥා මෙහෙයට එක්වූයේ ඉරාන සන්නද්ධ හමුදා නායකයා ඇමරිකානු ඩ්‍රෝන් ප්‍රහාරයකින් මිය යාම සහ පුද්ගලයින් 176 දෙනෙකු රැගත් යුක්රේන මගී ගුවන් යානයක් ඉරාන මිසයිල ප්‍රහාරයකින් විනාශයට පත්වීමේ සිද්ධියෙන් අනතුරුවයි.",
       "URL": "https://www.hirunews.lk/232501/ඉරාන-ආධ්‍යාත්මික-නායකයා-ජාතිය-අමතයි",
       "Category": "International News",
       "Parent URL": "https://www.hirunews.lk/international-news.php?pageID=206"
}