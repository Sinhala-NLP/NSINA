{
       "Source": "hirunews",
       "Timestamp": "Monday, 08 May 2017 - 12:27",
       "Headline": "ඉන්දියාවෙන් පැමිණ බ්‍රිතාන්‍යයේ ආධිපත්‍ය පතුරවන ඉන්දියානු සහෝදරයෝ",
       "News Content": "බ්‍රිතාන්‍යයේ වැඩිම ආදායමක් ලබන පුද්ගලයින්ගේ ලැයිස්තුව පසුගියදා ප්‍රකාශයට පත්කරනු ලැබුවා.\nඑම ලැයිස්තුවේ පළමු තැන බ්‍රිතාන්‍යය ජාතිකයින්ට හිමි නොවීම මෙහි ඇති විශේෂත්වයක්.\nඒ අනුව එහි ප්‍රමුඛ තැන ඉන්දීය ජාතික සහෝදරයින් දෙදෙනෙකු වන ශ්‍රී සහ ගෝපි හින්දුජා යන පුද්ගලයින් දෙදෙනා හිමිකරගෙන තිබෙනවා.\nඔවුන්ගේ වත්කම ඇමරිකානු ඩොලර් බිලියන 15.4 ක් බවයි වාර්තා වන්නේ.\nදේපල වෙළදාම, සෞඛ්‍ය, තෙල් සහ ගෑස් යන ව්‍යාපාර  ඔවුන් සතුව පවතින බවටයි විදෙස් මාධ්‍ය වාර්තා කරන්නේ.\nඑම ලැයිස්තුවේ දෙවන තැන David and Simon Reuben යන දෙදෙනා හිමිකර ගෙන තිබෙනවා.\nබ්‍රිතාන්‍යයේ බිලියනපතියන්ගේ ලැයිස්තුවට පුද්ගලයින් 134 දෙනෙකු ඇතුළත්.",
       "URL": "https://www.hirunews.lk/160859/ඉන්දියාවෙන්-පැමිණ-බ්‍රිතාන්‍යයේ-ආධිපත්‍ය-පතුරවන-ඉන්දියානු-සහෝදරයෝ",
       "Category": "International News",
       "Parent URL": "https://www.hirunews.lk/international-news.php?pageID=482"
}