{
       "Source": "hirunews",
       "Timestamp": "Saturday, 04 February 2017 - 16:08",
       "Headline": "කැනඩාවේ චිත්‍රපට නිෂ්පාදකයෙකුගේ මළ සිරුරක් ෆ්ලොරිඩාවෙන් හමුවේ",
       "News Content": "අතුරුදන්ව සිටි කැනේඩියානු චිත්‍රපට නිෂ්පාදකවරයෙකුගේ මළ සිරුරක් ඇමරිකාවේ ෆ්ලොරිඩා මුහුදු පතුලේ තිබී සොයා ගෙන තිබෙනවා.\nපසුගිය මස 31 වනදා මොහු ෆ්ලොරිඩා මුහුදු තීරයේ කිමිදෙමින් සිටින අතරතුර, අතුරුදන්ව ඇති බවයි විදෙස් මාධ්‍ය වාර්තා කළේ.\nඔහුගේ සිරුර සොයා වෙරළාරක්ෂක බලකායේ නිලධාරින් මෙහෙයුම් දියත් කර තිබූ අතර, අද දිනයේදී ඔහුගේ මළ සිරුර ෆ්ලොරීඩා මුහුදු පතුලේ අඩි 220ක් ගැඹුරේ තිබී සොයා ගෙන තිබෙනවා.\n37 හැවිරිදි රොබ් ස්ටුවට් නමැති මෙම චිත්‍රපට නිෂ්පාදකවරයා කැනඩාවේ ටොරන්ටෝ නුවර පදිංචිකරුවෙක්.",
       "URL": "https://www.hirunews.lk/153668/කැනඩාවේ-චිත්‍රපට-නිෂ්පාදකයෙකුගේ-මළ-සිරුරක්-ෆ්ලොරිඩාවෙන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=522"
}