{
       "Source": "hirunews",
       "Timestamp": "Thursday, 23 December 2021 - 13:52",
       "Headline": "සිනහව තහනම්",
       "News Content": "උතුරු කොරියාව පුරා ලබන 28 වැනිදා දක්වා සිනහව තහනම් කර තිබෙනවා.\nඒ උතුරු කොරියාවේ හිටපු නායක කිම් ජොන් ඉල් ගේ අභාවයේ දසවැනි සංවත්සරය නිමිත්තෙන්.\nහෘදයාබාධයක් හේතුවෙන් ඔහු මියගියේ 2011 වසරේ දෙසැම්බර් 17 වැනිදායි.\nඉන් පසු බලයට පත් වූ ඔහුගේ පුත්‍රයාවන වත්මන් කොරියානු පාලක කිම්ජොන් උන් සෑම වසරකම දින 10ක ශෝක කාලයක් දෙසැම්බර් 17 වැනිදා සිට ප්‍රකාශයට පත් කළා.\nනමුත් මේ වසරේ එය දින 11ක් බවට පත්කර ඇත්තේ හිටපු කොරියානු පාලකයාගේ අභාවයෙන් දශකයක් ගතවීම හේතුවෙන්.\nමෙම ශෝක කාලය තුළ මත්පැන් පානය, විවේක ක්‍රියාකාරකම්වල නිරතවීම, අවමංගල සේවා හෝ උපන්දින සැමරීම් සියල්ල මෙන්ම සිනහවීමද තහනම් කර තිබෙනවා.\nමෙම කාලසීමාවේ පවුලේ සාමාජිකයෙකු මිය ගියද කෑ ගසා ඇඬීමටත් අවසර හිමි නොවන බවයි ජාත්‍යන්තර මාධ්‍ය වාර්තා කළේ.\nඑමෙන්ම මීට පෙර එම නීති කඩ කළ පුද්ගලයන් අත්අඩංගුවට ගෙන දඬුවම් පමුණුවා ඇති බවත් සඳහන්.",
       "URL": "https://www.hirunews.lk/291919/සිනහව-තහනම්",
       "Category": "International News",
       "Parent URL": "https://www.hirunews.lk/international-news.php?pageID=72"
}