{
       "Source": "hirunews",
       "Timestamp": "Friday, 21 June 2019 - 10:07",
       "Headline": "රුසියානු ජනපති පුටින්ගෙන් ඇමරිකාවට අනතුරු ඇගවීමක්",
       "News Content": "ඉරානයට එරෙහිව ඇමරිකාව විසින් ප්‍රහාරයක් එල්ල කිරීම කලාපයට විනාශකාරී ප්‍රතිඵල ගෙන දෙනු ඇති බවට රුසියානු ජනාධිපති ව්ලැදිමීර් පුටින් අනතුරු අගවනවා.\nඔහු මේ බව ප්‍රකාශ කළේ ඇමරිකාව සහ ඉරානය අතර උණුසුම් වාතාවරණයක් පැන නැගී තිබියදියි.\nරුසියානු රූපවාහිනිය  ඔස්සේ සිය පුරවැසියන්ගේ ප්‍රශ්නවලට පිළිතුරු සපයමින් ජනාධිපති පුටින් වැඩිදුරටත් සඳහන් කළේ ඉරානය සහ ඇමරිකාව අතර යුද ගැටුමක් තුළින් කලාපය තුළම ප්‍රචණ්ඩත්වය පැතිරෙනු ඇති බවයි.\nඑමෙන්ම, එමගින් මැදපෙරදිග සරණාගත සංඛ්‍යාව ද ඉහළ යනු ඇති බව ඔහු සඳහන් කළා.\nඉරානය සමඟ යුද්ධයකට යාම තම අපේක්ෂාව නොවන බව ඇමරිකානු ජනාධිපති ඩොනල්ඩ් ට්‍රම්ප් පුන පුනා ප්‍රකාශ කරනවා.\nකෙසේ නමුත් ඔහුගේ ප්‍රතිවාදීන් පවසන්නේ ඉරාන න්‍යෂ්ටික ගිවිසුමෙන් ඉවත් වී, එරටට එරෙහිව දැඩි සම්බාධක පනවා, කලාපයට අමතර හමුදා යවමින් ජනපති ට්‍රම්ප් යුද්ධයකට අත වනන බවයි.",
       "URL": "https://www.hirunews.lk/218817/රුසියානු-ජනපති-පුටින්ගෙන්-ඇමරිකාවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=256"
}