{
       "Source": "hirunews",
       "Timestamp": "Tuesday, 30 January 2018 - 12:30",
       "Headline": "ඇමරිකානු ඔත්තු යානයක් පසුපස, රුසියානු ප්‍රහාරක යානයක්",
       "News Content": "කළු මුහුද ඉහළින් වූ ජාත්‍යන්තර ගුවන් තලයේදී රුසියානු එස්.යූ. 27 ප්‍රහාරක යානයක්, තම ඔත්තු සේවා ගුවන් යානයක් පැය දෙකයි විනාඩි 40ක් ලුහුබැඳ පැමිණි බව ඇමරිකාව පවසනවා.\nඇමරිකානු ඊ.පී. 03 ඔත්තු සේවා යානයට අඩි 05ක් තරම් සමීපයට රුසියානු ජෙට් යානය පැමිණි බවයි ඇමරිකානු නාවික හමුදාව නිවේදනයක් නිකුත් කරමින් ප්‍රකාශ කළේ.\nඑය ඇමරිකානු යානයේ ආරක්ෂාවට තර්ජනය කිරීමක් ලෙසත් එමගින් හැඳින්වූවා.\nකළු මුහුදට ඉහළින් වූ ජාත්‍යන්තර ගුවන් තලයේ නේටෝ සහ රුසියානු යානා තරඟකාරී ලෙස සැරිසරනවා.\nකලාපයේ එම ක්‍රියාකාරකම් උත්සන්න වූයේ 2014 වසරේදී රුසියාව විසින් යුක්රේනයට අයත්ව තිබූ ක්‍රයිමියාව සිය රටට ඈදා ගැනීමෙන් අනතුරුවයි.",
       "URL": "https://www.hirunews.lk/182402/ඇමරිකානු-ඔත්තු-යානයක්-පසුපස-රුසියානු-ප්‍රහාරක",
       "Category": "International News",
       "Parent URL": "https://www.hirunews.lk/international-news.php?pageID=399"
}