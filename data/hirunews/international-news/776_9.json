{
       "Source": "hirunews",
       "Timestamp": "Friday, 20 December 2013 - 11:03",
       "Headline": "ජාත්‍යන්තර අධිකරණය කෙන්යානු ජනපතිගේ පරීක්ෂණ නතර කරන ලකුණු.",
       "News Content": "කෙන්යානු ජනාධිපති උහුරු කෙන්යාටාට එරෙහිව අන්තර්ජාතික අපරාධ අධිකරණයේ ගොනුකර ඇති චෝදනා නුදුරේදීම ඉවත් කරගනු ඇතැයි අපේක්ෂා කෙරෙනවා. එහි නීතිපතිවරයා ඊයේ ප්‍රකාශ කළේ කෙන්යානු ජනාධිපතිවරයාට එරෙහිව නඩු විභාගය ඉදිරියට ගෙන යාමට තරම් ප්‍රමාණවත් සාක්ෂි නොමැති බවයි. දැනට ලැබී ඇති සාක්ෂිවල ප්‍රමිතිය පිළිබඳව තෘප්තිමත් විය නොහැකි බවද ඔහු සඳහන් කළා. 2007 වසරේ කෙන්යානු මැතිවරණයේදී ඇතිවු ගැටුම්වලින් පුද්ගලයන් 1200 කට වැඩි පිරිසක් මියගිය අතර, අන්තර්ජාතික අපරාධ අධිකරණයේ චෝදනා ගොනුකර තිබුණේ ජනාධිපති කෙන්යාටාට එරෙහිව ඒ පිළිබඳ වගකීම පවරමින්.",
       "URL": "https://www.hirunews.lk/73777/ජාත්‍යන්තර-අධිකරණය-කෙන්යානු-ජනපතිගේ-පරීක්ෂණ-නතර-කරන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=776"
}