{
       "Source": "hirunews",
       "Timestamp": "Friday, 06 July 2018 - 8:12",
       "Headline": "ජපාන කල්ලි නායක අසහාරාට මරණ දඩුවම",
       "News Content": "ලෝක විනාශය නුදුරේදීම සිදුවන බවට විශ්වාස කරමින් ජපානයේ - ටෝකියෝ නුවර උමං දුම්රිය ස්ථානවලට විෂ වායු ප්‍රහාරයක් එල්ල කළ අවුම් ෂින්රික්යෝ කල්ලියේ නායක ෂෝකෝ අසහාරා ට ජපානය විසින් අද මරණ දඩුවම ක්‍රියාත්මක කළා.\n1995 වසරේ ඔහුගේ කල්ලිය එල්ල කළ ප්‍රහාරයෙන් පුද්ගලයන් 13 දෙනෙකු ජීවිතක්ෂයට පත්වූ අතර තවත් දහස් ගණනක් තුවාල ලැබුවා.\nඅසහාරාගේ කල්ලියේ තවත් සාමාජිකයන් 6 දෙනෙකුට ඉදිරියේදී මරණ දඩුවම ක්‍රියාත්මක කිරීමට නියමිතයි.\nෂෝකෝ අසහාරා ට එරෙහිව අද උදෑසන මරණ දඩුවම ක්‍රියාත්මක කිරීම ජපාන අමාත්‍ය මණ්ඩල ලේකම්වරයා විසින් සහතික කළා.",
       "URL": "https://www.hirunews.lk/194617/ජපාන-කල්ලි-නායක-අසහාරාට-මරණ-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=354"
}