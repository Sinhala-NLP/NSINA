{
       "Source": "hirunews",
       "Timestamp": "Monday, 30 March 2015 - 15:36",
       "Headline": "පැපුවානිව්ගිනියාව හෙල්ලෙයි",
       "News Content": "දකුණු පැසිෆික් සාගරයේ පිහිටි පැපුවානිව්ගිනියා රාජ්‍යයේ අද ප්‍රබල භූ කම්පනයක් සිදුවුණා. රික්ටර් පරිමාණයේ 7.7ක ප්‍රබලතාවකින් යුත් එම භූ කම්පනය හේතුවෙන් සුනාමි අවදානමක් ද ප්‍රකාශයට පත් කෙරුනු අතර පසුව එය ඉවත් කර ගැනුණා. භූ කම්පනයේ කේන්ද්‍රය ආසන්නයේ පිහිටි රබාවුල් වරාය ආසන්නයේ සාගර ජලය ඉහළ යාමක් වාර්තා වුවද විශාල හානියක් සිදුව නැහැ. විනාඩි 5ක පමණ කාලයක් පැවැති භූ කම්පනය නිසා එහි ගොඩනැගිලි සසල වූ අතර සංචාරක හෝටල්වලින් පිරිස් ඉවත් කර ගැනුණු බවයි විදෙස් වාර්තා සඳහන් කළේ.",
       "URL": "https://www.hirunews.lk/106555/පැපුවානිව්ගිනියාව-හෙල්ලෙයි",
       "Category": "International News",
       "Parent URL": "https://www.hirunews.lk/international-news.php?pageID=747"
}