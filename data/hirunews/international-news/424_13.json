{
       "Source": "hirunews",
       "Timestamp": "Sunday, 05 November 2017 - 13:54",
       "Headline": "සෞදි කුමාරවරු 11 ක් අත්අඩංගුවට",
       "News Content": "සෞදි අරාබියේ කුමාරවරුන් 11 දෙනෙකු සහ රජයේ අමාත්‍යවරුන් හතරදෙනෙකු අත්අඩංගුවට ගෙන තිබෙනවා.\nඒ, ඔවුන් මූල්‍ය වංචා සහ දුෂණ සිද්ධීන්වලට සම්බන්ධ බවට අනාවරණ වීමත් සමගයි.\nමේ සම්බන්ධයෙන් සොයා බැලීමට සෞදි රජු විසින් එරට ඔටුන්න හිමි කුමරු වන මොහොමඩ් බින් සල්මාන්ගේ ප්‍රධානත්වයෙන් කමිටුවක් පත් කළ අතර, එමඟින් හෙළිකරගත් තොරතුරුවලට අනුව මෙම අත්අඩංගුවට ගැනීම් සිදුකර තිබෙනවා.\n2009 වසරේ ජෙඩා නුවරට බලපෑ ගං වතුර තත්වයට සහ 2012 සෞදි අරාබියේ පැතිර ගිය මර්ස් වෛරසයට මුහුණදීම සඳහා වෙන් කෙරුණු මුදල් වංචා කළ බවට මොවුන්ට චෝදනා එල්ලවුණා.",
       "URL": "https://www.hirunews.lk/175306/සෞදි-කුමාරවරු-11-ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=424"
}