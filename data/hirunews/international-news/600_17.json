{
       "Source": "hirunews",
       "Timestamp": "Wednesday, 10 August 2016 - 15:32",
       "Headline": "විදුලි කාන්දුවකින් බැග්ඩෑඩ් නුවර රෝහලක සිදුවු ඛේදවාචකය",
       "News Content": "ඉරාකයේ බැග්ඩෑඩ් නුවර ශික්ෂණ රෝහලක ඇතිවු හදිසි ගින්නකින් කුඩා බිළිඳුන් 11 දෙනෙකු ජීවිතක්ෂයට පත්ව තිබෙනවා.\nනොමේරු ළදරු ඒකකයේ ප්‍රතිකාර ලබමින් සිටි බිළිඳුන් පිරිසක් මෙම ඛේදවාචකයට ගොදුරුවී ඇති බවයි විදෙස් පුවත් සේවාවල දැක්වෙන්නේ.\nනිවේදනයක් නිකුත් කරමින් ඉරාක සෞඛ්‍ය අමාත්‍යංශය ප්‍රකාශකර ඇත්තේ මාතෘ ඒකකයේ ඇතිවු ගින්නක් පැතිර ගොස් මෙම අනතුර සිදුව ඇති බවයි.\nතවත් කුඩා ළමුන් 7 දෙනෙකු සහ මව්වරුන් 29 දෙනෙකු මෙම අනතුරත් සමග වෙනත් රෝහල් වෙත මාරුකර යවා තිබෙනවා.\nතවත් 19 දෙනෙකු දුම ආශ්වාස වීමෙන් සහ තුවාල සඳහා ප්‍රතිකාර ලබන බව සඳහන්.\nමෙම ගින්න බොහෝ දුරට විදුලි කාන්දුවක් හේතුවෙන් සිදුවුවක් බවට ද ඉරාක සෞඛ්‍ය අමාත්‍යංශය ප්‍රකාශකර තිබෙනවා.\nමෙම අනතුර සම්බන්ධයෙන් මෙතෙක් වැඩිදුර තොරතුරු අනාවරණ වී නැහැ.\nකෙසේවෙතත් විදෙස් පුවත් සේවා පෙන්වා දෙන්නේ මෑතකාලීනව ඉරාකයේ වෙළඳසැල් මෙන්ම ආයතන රැසක විදුලි කාන්දුවීම් හේතුවෙන් අනතුරු රැසක් සිදුවු බවයි.",
       "URL": "https://www.hirunews.lk/140298/විදුලි-කාන්දුවකින්-බැග්ඩෑඩ්-නුවර-රෝහලක-සිදුවු-ඛේදවාචකය",
       "Category": "International News",
       "Parent URL": "https://www.hirunews.lk/international-news.php?pageID=600"
}