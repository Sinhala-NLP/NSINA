{
       "Source": "hirunews",
       "Timestamp": "Saturday, 21 February 2015 - 14:05",
       "Headline": "තායි කතුන්ගේ දරු ගැබ විදේශිකයන්ට විකිණීම තහනම් වෙයි",
       "News Content": "විදේශිකයන්ගේ ළදරු කළල දැරීමට තායි කාන්තාවන්ට පැවැති අවස්ථාව තහනම් කිරීමට එරට රජය තීරණය කර තිබෙනවා. දරුවන් නොමැති විදේශිකයන් බොහෝ විට තායිලන්තය තෝරාගෙන තිබුණේ ඒ සඳහා පවතින නිදහස හේතුවෙන්. එහෙත් එය තහනම් කිරීම සඳහා හේතු වූ සිද්ධීන් කිහිපයක් පසුගිය වසරේ වාර්තා වුණා. විදේශික යුවළකගේ බීජානුවලින් නිවුන් දරුවන් බිහි වූ විට ඉන් නිරෝගී දරුවා පමණක් ඔවුන් භාර ගැනීම එවැනි එක් සිද්ධියක්. නව නීති යටතේ තායි කාන්තාවකට එලෙස දැරිය හැකි වන්නේ තායිලන්ත ජාතිකයන්ගේ බීජානුවලින් බිහි වූ කළල පමණක් වන අතර ඔවුන් ද වසර 3ක කාලයක් අවම වශයෙන් විවාහ වී සිටිය යුතුයි.",
       "URL": "https://www.hirunews.lk/103970/තායි-කතුන්ගේ-දරු-ගැබ-විදේශිකයන්ට-විකිණීම-තහනම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=757"
}