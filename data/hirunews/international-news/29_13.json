{
       "Source": "hirunews",
       "Timestamp": "Tuesday, 04 October 2022 - 9:38",
       "Headline": "තුර්කියේ උද්ධමනය සියයට 83 දක්වා ඉහළට",
       "News Content": "තුර්කියේ උද්ධමනය සියයට 83 දක්වා ඉහළ ගොස් තිබෙනවා.\nවිදෙස් මාධ්‍ය වාර්තා සඳහන් කළේ, තුර්කියේ උද්ධමනය මෙලෙස ඉහළ ගොස් ඇත්තෙ වසර 24කට පසුව බවයි.\nප්‍රවාහනය, ආහාර ඇතුළු තවත් ක්ෂේත්‍ර රැසක මිල ගණන් ඉහළ යාම හේතුවෙන් ජනතාව පිඩාවට පත්ව ඇති බවට එම වාර්තා වැඩිදුරටත් පවසනවා.\nකෙසේ වෙතත් තුර්කියේ ස්වාධීන විශේෂඥයින් පිරිසක් එරට උද්ධමනය සම්බන්ධයෙන් සමීක්ෂණයක් සිදු කර ඇති අතර, එහි දී ඔවුන් ප්‍රකාශ කර ඇත්තේ උද්ධමනය සියයට 186 දක්වා ඉහළ ගොස් ඇති බවයි.",
       "URL": "https://www.hirunews.lk/316998/තුර්කියේ-උද්ධමනය-සියයට-83-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=29"
}