{
       "Source": "hirunews",
       "Timestamp": "Sunday, 29 September 2013 - 15:05",
       "Headline": "ඉරාන ජනාධිපති රව්හානිට සපත්තු පහරක්.",
       "News Content": "වසර 30 කට පසු ඇමෙරිකානු නායකයෙකු සමග ඍජු දුරකථන සංවාදයක නිරත වූ ප්‍රථම ඉරාන ජනාධිපතිවරයා වන හසාන් රව්හානි නැවත සියරට පැමිණී මොහොතේ මුහුණදුන්නේ මිශ්‍ර ප්‍රතිචාරයකටයි. ඔහු පිළිගැනීම සඳහා ආධාරකරුවන් රැසක් ටෙහෙරානයේ - මෙහෙරාබාද් ගුවන්තොටුපලට පැමිණ සිටි අතර තවත් පිරිසක් ඔහුට විරෝධය පල කිරීම සඳහා එහි රොක්ව සිටියා. ඇමෙරිකාවට මරණය යනුවෙන් හඩ නැගූ ඔවුන් අතරින් එක් අයෙකු ජනාධිපති රව්හානි රැගත් මෝටර් රථ පෙළට සපත්තු පහරක් එල්ල කර තිබෙනවා. 1979 ඉස්ලාමීය විප්ලවයෙන් පසු ඉරානය සහ ඇමෙරිකාව අතර රාජ්‍ය තාන්ත්‍රික සබඳතා පැවතුනේ දුර්වල තත්ත්වයකයි.",
       "URL": "https://www.hirunews.lk/68249/ඉරාන-ජනාධිපති-රව්හානිට-සපත්තු-පහරක්",
       "Category": "International News",
       "Parent URL": "https://www.hirunews.lk/international-news.php?pageID=799"
}