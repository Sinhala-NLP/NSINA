{
       "Source": "hirunews",
       "Timestamp": "Sunday, 17 July 2016 - 13:11",
       "Headline": "පාකිස්ථාන සමාජ ජාල වෙබ් රැජිනගේ ඝාතකයා අත්අඩංගුවට",
       "News Content": "පාකිස්ථානයේ සාම්ප්‍රදායක කාන්තා ප්‍රතිරූපයට නව අරුතක් එක් කිරීමට උත්සාහ කළ කන්ඞීල් බලොච් නැමති 26 හැවිරිදි තරුණිය, ඝාතනය කළ  ඇගේ සොහොයුරා පාකිස්ථාන පොලිසිය විසින් අත්අඩංගුවට ගෙන තිබෙනවා.\n25 හැවිරිදි වසීම් බලොච් මෙලෙස අත්අඩංගුවට ගෙන ඇත්තේ මධ්‍යම පාකිස්ථානයේ දේරා- ගාසි - ඛාන් ප්‍රදේශයේදීයි.\nවිප්ලවකාරී සෙල්ෆි ඡායාරූප හේතුවෙන් සාමාජජාල වෙබ් අඩවිවල ජනප්‍රිය වූ ඇය සිය පවුලට අගෞරවයක් කර ඇති බව පවසමින් සහෝදරයා මෙම ඝාතනය සිදුකර ඇති බව සඳහන්.\nඇය මුස්ලිම් පූජකවරයෙකු සමග ගනු ලැබූ සෙල්ෆි ඡායාරූපය ද ඉමහත් ආන්දෝලනයකට ලක්වූවක්.\nතමා සෙහොයුරිය ඝාතනය කරන බව ඇය නොදැන සිටි බවත්, ඇය වෙත පෙත්තක් ලබාදී පසුව ගෙළ සිරකර ඝාතනය කළ බවත්, වසීම් බලොච් පාපොච්චාරණය කර තිබෙනවා.",
       "URL": "https://www.hirunews.lk/138237/පාකිස්ථාන-සමාජ-ජාල-වෙබ්-රැජිනගේ-ඝාතකයා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=611"
}