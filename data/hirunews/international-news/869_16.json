{
       "Source": "hirunews",
       "Timestamp": "Monday, 21 January 2013 - 15:30",
       "Headline": "අමානාත්ගේ ඝාතකයන් අධිවේගී අධිකරණයකට.",
       "News Content": "දිල්ලි නුවර බස් රථයකදී අමානුෂික ලෙස ඳුෂණයට ලක්වී සිංගප්පූරුවේ ප්‍රතිකාර ලබද්දී මිය ගිය ඉන්දීය වෛද්‍ය ශිෂ්‍යාවගේ ඳුෂණ සහ ඝාතන නඩුවේ සැකකරුවන් දිල්ලි නුවර අධිවේගී අධිකරණයක් වෙත අද (21) යොමු කෙරෙනවා. සාමාන්‍ය අධිකරණ ක්‍රියාමාර්ග සෙමෙන් සිදුවන බැවින් විශේෂ නඩු විභාගවලදී කඩිනමින් යුක්තිය පසිදලීම සඳහා මෙවැනි අධිවේගී අධිකරණ ඉන්දියාවේ ක්‍රියාත්මකයි. විත්තිකරුවන් 5 දෙනෙකු දිල්ලියේ මෙම අධිවේගී අධිකරණයට ඉදිරිපත් කෙරෙන අතර 17 හැවිරිදි අනෙක් සැකකරු ඉදිරිපත් කෙරෙන්නේ බාල වයස්කාර අධිකරණයකටයි. මේ අතර සැකකරුවන් වෙනුවෙන් පෙනී සිටින නීතිඥයන් නඩු විභාගය දිල්ලියෙන් පිටත පවත්වන ලෙසට ඉන්දීය ශ්‍රේෂ්ඨාධිකරණය වෙත පෙත්සමක් ඉදිරිපත් කිරීමට සැරසෙනවා.",
       "URL": "https://www.hirunews.lk/51841/අමානාත්ගේ-ඝාතකයන්-අධිවේගී-අධිකරණයකට",
       "Category": "International News",
       "Parent URL": "https://www.hirunews.lk/international-news.php?pageID=869"
}