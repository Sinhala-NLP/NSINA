{
       "Source": "hirunews",
       "Timestamp": "Thursday, 21 November 2013 - 11:13",
       "Headline": "ඇමරිකානු ඩ්‍රෝන් ප්‍රහාරයකින් පාකිස්ථානයේ 5 ක් මරුට.",
       "News Content": "වයඹදිග පාකිස්ථානයේ ඇෆ්ගන් දේශසීමාව ආසන්නයේ කඳුකර ගෝත්‍රික ප්‍රදේශයකට එල්ලවූ ඇමරිකානු ඩ්‍රෝන් ප්‍රහාරයකින් පුද්ගලයන් 5 දෙනෙකු ජීවිතක්ෂයට පත්වී තිබෙනවා. ඉස්ලාමීය ආගමික අධ්‍යාපන ආයතනයකට එම ප්‍රහාරය එල්ලවූ බවයි පාකිස්ථාන වාර්තා සඳහන් කළේ. කෙසේ නමුත් ඉස්ලාමීය සන්නද්ධ සාමාජිකයන් දෙදෙනෙකු ප්‍රහාරයෙන් මියගිය බව බලධාරින් ප්‍රකාශ කළා. පාකිස්ථාන තලෙයිබාන් නායක හකිමුල්ලා මෙෂූඞ් මීට සති 3 කට පෙර ඩ්‍රෝන් ප්‍රහාරයකින් මියගිය පසු ඇමරිකාව පාකිස්ථානයේ දියත් කළ පළමු ඩ්‍රෝන් ප්‍රහාරය මෙයයි.",
       "URL": "https://www.hirunews.lk/71807/ඇමරිකානු-ඩ්‍රෝන්-ප්‍රහාරයකින්-පාකිස්ථානයේ-5-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=784"
}