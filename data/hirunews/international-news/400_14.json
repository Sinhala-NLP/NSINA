{
       "Source": "hirunews",
       "Timestamp": "Saturday, 27 January 2018 - 10:51",
       "Headline": "ඉන්දියාවේ බස් රථයක් ගංඟාවකට පෙරළී 13 දෙනෙකු මරුට",
       "News Content": "බටහිර ඉන්දියාවේ මහාරාෂ්ට්‍ර ප්‍රාන්තයේ මහා මාර්ගයක ගමන් ගත් බස් රථයක් පාලමක් මතින් පන්ච්ගංඟා, ගංඟාවට පෙරළී සිදුවූ අනතුරකින් එහි ගමන් ගත් 13 දෙනෙකු ජීවිතක්ෂයට පත්වී තිබෙනවා.\nමුම්බායි නුවර සිට කිලෝමීටර් 300ක් පමණ ඈතින් වූ කොලාපූර් ප්‍රදේශයේ ෂිවාජි පාලම මත දී බස් රථය අනතුරට ලක්වී ඇත්තේ ඊයේ (26)මැදියම් රැය ආසන්නයේදියි.\nබස් රථයේ 16 දෙනෙකු ගමන් කර ඇති අතර, ඉන් 11 දෙනෙකු එම ස්ථානයේදීම මිය ගොස් ඇති බව සඳහන්.\nතුවාල  ලැබූ 3 දෙනෙකු රෝහල් ගත කර ඇති අතර ඉන් එක් අයෙකු පසුව ජීවිතක්ෂයට පත්වුණා.\nමිය ගිය කුඩා දරුවෙකුගේ සිරුරක් ද පසුව හමුවී තිබෙනවා.",
       "URL": "https://www.hirunews.lk/182169/ඉන්දියාවේ-බස්-රථයක්-ගංඟාවකට-පෙරළී-13-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=400"
}