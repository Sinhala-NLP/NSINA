{
       "Source": "hirunews",
       "Timestamp": "Sunday, 08 November 2015 - 10:35",
       "Headline": "මෝදිගේ සංචාරයෙන් පසු කාෂ්මීරයේ විරෝධතා",
       "News Content": "අග්‍රාමාත්‍ය නරේන්ද්‍ර මෝදි කාෂ්මීරයේ සංචාරයක නිරතවීමෙන් පසු එහි පැවති විරෝධතාවක් අතරතුර පොලිස් වෙඩි පහරින් විරෝධතාකරුවෙකු ජීවිතක්ෂයට පත්වුණා. ඉන්දියාවේ මුස්ලිම් බහුතරයක් වෙසෙන එකම ප්‍රාන්තය වන කාෂ්මීරයේ අයිතිය සම්බන්ධයෙන් ඉන්දියාව සහ පාකිස්ථානය අතර දශක 6 කට ආසන්න කාලයක් මතබේදයක් පවතිනවා. ඉන්දීය අග්‍රාමාත්‍යවරයා කාෂ්මීරයේ යෙදුණු සංචාරයේ දී සිදුකළ ප්‍රකාශ ප්‍රාන්ත මහ ඇමති  ඕමාර් අබ්දුල්ලාද හෙළා දුටුවා. ඉන්දීය අග්‍රාමාත්‍ය මෝදි කාෂ්මීර සංචාරයේදී කියා සිටියේ ප්‍රාන්තය සඳහා ඩොලර් බිලියන 12 ක මූල්‍යාධාර වෙන් කරන බවයි. එහෙත් කාෂ්මීර ගැටළුව මුදලින් තක්සේරු කළ නොහැකි බව ප්‍රාන්ත මහ ඇමති  ඕමාර් අබ්දුල්ලා ප්‍රකාශ කළා.",
       "URL": "https://www.hirunews.lk/119868/මෝදිගේ-සංචාරයෙන්-පසු-කාෂ්මීරයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=691"
}