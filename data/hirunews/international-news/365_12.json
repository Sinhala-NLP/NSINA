{
       "Source": "hirunews",
       "Timestamp": "Wednesday, 23 May 2018 - 9:14",
       "Headline": "උතුරු කොරියාව සමඟ සාකච්ඡා කල් දමන බව ට්‍රම්ප් කියයි",
       "News Content": "උතුරු කොරියානු නායක කිම් ජොං අන් සමඟ පැවැත්වීමට නියමිතව තිබූ සාකච්ඡා කල් දැමීමට සිදුවන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.\nඒ, ඊට අදාළ කොන්දේසිවලට උතුරු කොරියාව එකඟතාව පළ නොකිරීම හේතුවෙන්.\nඔහු මේ බව ප්‍රකාශ කර ඇත්තේ දකුණු කොරියානු ජනාධිපති මූන් ජේ. ඉන් ඊයේ ඇමරිකාවේදී හමුවූ අවස්ථාවේදියි.\nඋතුරු කොරියානු නායක කිම් ජොං අන් සහ ඇමරිකානු ජනාධිපති ඩොනල්ඩ් ට්‍රම්ප් අතර සාකච්ඡා ජුනි 12 වන දා පැවැත්වීමටයි නියමිතව තිබුණේ.",
       "URL": "https://www.hirunews.lk/191360/උතුරු-කොරියාව-සමඟ-සාකච්ඡා-කල්-දමන-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=365"
}