{
       "Source": "hirunews",
       "Timestamp": "Monday, 04 January 2016 - 14:18",
       "Headline": "ගෙදර යන්න කුලී රථයට නැග්ග කාන්තාව මහ මග දුෂණය වෙයි",
       "News Content": "ඉන්දියාවේ මධ්‍ය ප්‍රදේශ් ප්‍රාන්තයේදී කුලී රථයක ගමන් ගත් කාන්තාවක් දුෂණය කිරීමේ චෝදනා මත එම රථයේ රියදුරා අත්අඩංගුවට ගෙන තිබෙනවා.\nපසුගිය 29 වනදා ඇය දුෂණයට ලක්ව ඇති බවයි වාර්තා වන්නේ.\nකෙසේවෙතත් 28 හැවිරිදි මෙම විවාහක කාන්තාව තමාට සිදුවු අතවරය සම්බන්ධයෙන් පොලිසියට පැමිණිලි කර ඇත්තේ පසුගිය සිකුරාදායි.\nඊට හේතුව වී ඇත්තේ මෙම සිද්ධිය පිළිබඳ කිසිවකුට හෙළි නොකරන ලෙසට සැකකාර කුලී රථ රියදුරා අදාළ කාන්තාවට තර්ජනය කර තිබීමයි.\nරෝහලක සේවය කරන මෙම කාන්තාව පසුගිය 29 වනදා රාත්‍රී කුලී රථයකින් ගමන් කරන අතරවාරයේ ගාන්ධි නගර් ආසන්න පාලු ස්ථානයකදී දුෂණයට ලක්ව තිබෙනවා.\nසිද්ධිය පිළිබඳ කිසිවකුට හෝ අනාවරණ කලහොත් මරා දමන බවටයි සැකකාර කුලී රථ රියදුරා කාන්තාවට තර්ජනය කර ඇත්තේ.\nදින කිහිපයකට පසු එම කාන්තාව සිද්ධිය පිළිබඳ තම සැමියාට හෙළි කිරීමෙන් අනතුරුවයි ඔවුන් දෙදෙනා පොලිසියට පැමිණිලි කර ඇත්තේ.\nසැකකාර කුලී රථ රියදුරා ද ද මෙම කාන්තාවගේ නිවස ආසන්නයේම පදිංචිකරුවෙකු බව ද සඳහන්.\nකාන්තාව දුෂණයට ලක්වු කුලී රථය ද පොලිස් භාරයට ගෙන තිබෙනවා.\nඅදාළ කුලී රථ සමාගම ද සැකකාර රියදුරාට චෝදනාවක් එල්ලකර තිබෙනවා. ඒ ඔහු අදාළ ගමන පිළිබඳ සමාගම ද දැනුවත් කර නොමැති බවයි.\nඑමෙන්ම සැකකරු වහාම ක්‍රියාත්මක වන පරිදි සේවයෙන් පහකර ඇති අතර සිද්ධිය පිළිබඳ විමර්ශණයට ඔ්නෑම සහයක් ලබාදෙන බව ද ඔවුන් ප්‍රකාශකර තිබෙනවා.",
       "URL": "https://www.hirunews.lk/123364/ගෙදර-යන්න-කුලී-රථයට-නැග්ග-කාන්තාව-මහ-මග-දුෂණය-වෙයි",
       "Category": "International News",
       "Parent URL": "https://www.hirunews.lk/international-news.php?pageID=675"
}