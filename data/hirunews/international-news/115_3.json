{
       "Source": "hirunews",
       "Timestamp": "Sunday, 23 May 2021 - 9:12",
       "Headline": "ඔක්ස්ෆර්ඩ්, ෆයිසර් කොරෝනා එන්නත්වලින් ඉන්දියානු කොරෝනා ප්‍රභේදයට එරෙහිව 80%ක ශක්‍යතාවක්",
       "News Content": "ඔක්ස්ෆර්ඩ් ඇස්ට්‍රාසෙනෙකා හෝ ෆයිසර් බයෝඑන්ටෙක් කොරෝනා එන්නත් මගින් ඉන්දියානු කොරෝනා විකෘති ප්‍රභේදයට එරෙහිව 80% ක ශක්‍යතාවක් පෙන්නුම් කරන බව බ්‍රිතාන්‍ය රජයේ සෞඛ්‍ය අංශ සිදුකළ අධ්‍යයනයකින් හෙළි වී තිබෙනවා.\nරජය මගින් පත්කළ වෛරස් ප්‍රතිචාර උපදේශක කණ්ඩායම මෙම සොයා ගැනීම සිදුකර ඇති බවයි ලන්ඩන් වාර්තා සඳහන් කළේ.\nB16172  ලෙස නම් කෙරුණු ඉන්දියානු විකෘති ප්‍රභේදය මේ වනවිට ඉන්දියාවේ මෙන්ම ලොව පුරා කොරෝනා ව්‍යාප්තිය වේගවත් කිරීමට හේතු වී තිබෙනවා.\nබ්‍රිතාන්‍ය අධ්‍යයන කණ්ඩායම වැඩිදුරටත් ප්‍රකාශ කළේ ඇස්ට්‍රාසෙනෙකා හෝ ෆයිසර් එන්නත් මාත්‍රා දෙකම ලබාගැනීමෙන් කෙන්ට් කොරෝනා ප්‍රභේදයට එරෙහිව 87% ක රැකවරණයක් සලසන බවයි.",
       "URL": "https://www.hirunews.lk/272181/ඔක්ස්ෆර්ඩ්-ෆයිසර්-කොරෝනා-එන්නත්වලින්-ඉන්දියානු-කොරෝනා-ප්‍රභේදයට-එරෙහිව-80ක-ශක්‍යතාවක්",
       "Category": "International News",
       "Parent URL": "https://www.hirunews.lk/international-news.php?pageID=115"
}