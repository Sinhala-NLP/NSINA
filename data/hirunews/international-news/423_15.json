{
       "Source": "hirunews",
       "Timestamp": "Wednesday, 08 November 2017 - 14:52",
       "Headline": "ට්‍රම්ප් උතුරු කොරියාවට යලි අනතුරු ඇඟවයි",
       "News Content": "තම රටේ ශක්තිය සම්බන්ධයෙන් අඩු තක්සේරුවක් නොකරන ලෙසට ඇමරිකානු ජනපති ඩොනල්ඩ් ට්‍රම්ප් උතුරු කොරියාවට අනතුරු අඟවනවා.\nමේ දිනවල ආසියානු කලාපයේ සංචාරයක නිරත ට්‍රම්ප් දකුණු කොරියාවට පැමිණීමෙන් අනතුරුව එරට පාර්ලිමේන්තුව අද අමතමිනුයි මේ බව ප්‍රකාශ කර ඇත්තේ.\nඋතුරු කොරියානු නායක කිම් ජොන් අන්ගේ යුධමය ජයග්‍රහණ සම්බන්ධයෙන් ඇති අදුරු උන්මාදය හෙලා දකින බවද ඔහු පාර්ලිමේන්තුව හමුවේ කියා සිටියා.\nන්‍යෂ්ටික අත්හදා බැලිම් සහ අධි බලැති යුධ උපකරණ ඉදිරියේදි උතුරු කොරියාවටම දැඩි අනතුරක් ගෙන එන බවයි ට්‍රම්ප්ගේ මතය වී ඇත්තේ.\nකෙසේ වෙතත්, න්‍යෂ්ටික වැඩපිලවෙල සම්බන්ධයෙන් ගිවිසුමකට එන ලෙසටද ඇමරිකානු ජනපතිවරයා මීට පෙර දකුණු කොරියාවේදීම උතුරු කොරියානු නායකයාට යෝජනා කර තිබුණා.",
       "URL": "https://www.hirunews.lk/175567/ට්‍රම්ප්-උතුරු-කොරියාවට-යලි-අනතුරු-ඇඟවයි",
       "Category": "International News",
       "Parent URL": "https://www.hirunews.lk/international-news.php?pageID=423"
}