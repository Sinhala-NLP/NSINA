{
       "Source": "hirunews",
       "Timestamp": "Thursday, 23 June 2022 - 21:26",
       "Headline": "සෞදි අරාබියේ ඔටුන්න හිමි මොහොමඩ් බින් සල්මාන් කුමරු තුර්කියේ සංචාරයක",
       "News Content": "සෞදි මාධ්‍යවේදී ජමාල් කෂෝගී අභිරහස් අන්දමින් තුර්කියේ ඉස්තාන්බුල් නුවර සෞදි කොන්සාල් ජනරාල් කාර්යාලය තුළ දී ඝාතනය වීමේ සිද්ධියෙන් පසු පළමු වරට සෞදි අරාබියේ ඔටුන්න හිමි මොහොමඩ් බින් සල්මාන් කුමරු තුර්කියේ සංචාරයක නිරත වී තිබෙනවා.\nඒ, තුර්කි ජනාධිපති තායිප් ඉඩොගන් සමඟ දෙරටේ සහයෝගිතාව වැඩිදියුණු කර ගැනීම උදෙසා වූ ඉහළපෙළේ සාකච්ඡා සඳහායි.\nඔටුන්න හිමි මොහොමඩ් බින් සාල්මාන් කුමරු මෙලෙස සංචාරයකට එක්වුණේ තුර්කි ජනාධිපතිවරයා ඉකුත් අප්‍රේල් මාසයේදී සෞදි අරාබියේ සංචාරය කරමින් දීර්ඝ කාලයක් පුරා දුරස් වී තිබූ දෙරටේ සහයෝගිතාව නැවත ස්ථාපනය කිරීමේ ප්‍රතිඵලයක් ලෙසයි.",
       "URL": "https://www.hirunews.lk/308012/සෞදි-අරාබියේ-ඔටුන්න-හිමි-මොහොමඩ්-බින්-සල්මාන්-කුමරු-තුර්කියේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=43"
}