{
       "Source": "hirunews",
       "Timestamp": "Monday, 05 January 2015 - 14:33",
       "Headline": "ඕස්ට්‍රේලියාවේ ලැව් ගිනි පැතිරේ.",
       "News Content": "දකුණුදිග  ඕස්ට්‍රේලියාවේ පැතිර යන ලැව් ගිනි මැඩලීම සඳහා එරට ගිනි නිවන භටයන්ට දැඩි වෙහෙසක් දැරීමට සිදුව තිබෙනවා. ඇඩිලේඞ් නගරය පිටුපස වූ කඳු යායේ මෙම ලැව් ගිනි පැතිර යන අතර දැනටමත් නිවාස 30කට පමණ හානි සිදුව තිබෙනවා. පසුගිය සිකුරාදා සිට ඇවිලෙන ලැව්ගිනි නිවාලීම සඳහා යොදා ඇති ගිනි නිවන භටයන්ගේ සංඛ්‍යාව 500කට අධිකයි.  ඕස්ට්‍රේලියානු බලධාරීන් ප්‍රකාශ කළේ දැන් එහි පැතිරෙන්නේ 1983 වසරේ අළු බදාදා හට ගත් ලැව් ගිනිවලින් අනතුරුව ඇති වූ දරුණුතම ලැව් ගින්න බවයි. එවර ලැව් ගින්නෙන් පුද්ගලයන් 75 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/100671/ඕස්ට්‍රේලියාවේ-ලැව්-ගිනි-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=771"
}