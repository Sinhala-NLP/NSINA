{
       "Source": "hirunews",
       "Timestamp": "Sunday, 07 May 2017 - 8:43",
       "Headline": "නයිජීරියාවේ චිබොක් දැරියන් 82 කට නිදහස",
       "News Content": "නයිජීරියාවේ බොකෝහරාම් සන්නද්ධ කල්ලිය විසින් 2014 වසරේදී පැහැරගත් චිබොක් පාසල් දැරියන් 276 දෙනා අතුරෙන් තවත් අසූ දෙදෙනෙකු නිදහස් කර ඇති බව වාර්තාවනවා.\nඒ, නයිජීරියානු රජය බොකෝහරාම් සංවිධානය සමග පැවැත්වූ සාකච්ඡාවලින් අනතුරුවයි.\nනයිජීරියාවේ කැමරූන් දේශසීමාව ආසන්නයේ සිට ගුවන් මගින් රැගෙන එන චිබොක් පාසල් දැරියන් ජනාධිපති මුහම්මදු බුහාරි විසින් පිළිගැනීමට නියමිතයි.\n2014 වසරේ අප්‍රේල් මාසයේදී මෙම පාසල් දැරියන් පැහැරගැනුනු අතර, එම අවස්ථාවේදීම දැරියන් 50 දෙනෙකු පමණ පළා ඒමට සමත්වුණා.\nතවත් විසි දෙනෙකු පමණ පසුව නිදහස් කරනු ලැබූ අතර, 100 කට අධික දැරියන් පිරිසක් තවමත් සිටින්නේ බොකෝහරාම්වරුන්ගේ ග්‍රහණය යටතේයි.\nබටහිර අධ්‍යාපනය පාපයක් ලෙස හඳුන්වන බොකෝහරාම් සංවිධානය පැහැරගත් මෙම දැරියන් නිදහස් කරගැනීම සඳහා ජාත්‍යන්තර වශයෙන් දැවැන්ත ව්‍යාපාරයක් දියත් කෙරුණා.\nඊට හිටපු ඇමරිකානු ජනපති බැරැක් ඔබාමාගේ බිරිඳ මිෂෙල් ඔබාමා මෙන්ම හොලිවුඞ් නළු නිළියන්ද එක්වුණා.",
       "URL": "https://www.hirunews.lk/160772/නයිජීරියාවේ-චිබොක්-දැරියන්-82-කට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=483"
}