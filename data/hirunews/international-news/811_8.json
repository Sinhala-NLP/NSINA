{
       "Source": "hirunews",
       "Timestamp": "Wednesday, 21 August 2013 - 12:48",
       "Headline": "හොස්නි මුබාරක් නිදහස් කිරීම පිළිබඳ අවධානය.",
       "News Content": "ඊජිප්තුවේ බලයෙන් පහ කළ හිටපු ජනාධිපති හොස්නි මුබාරක් නිදහස් කිරීම සම්බන්ධයෙන් එරට අධිකරණය විසින් ඉදිරියේදී සලකා බැලීමට නියමිතයි. හොස්නි මුබාරක් නිදහස් කරන ලෙස ඉල්ලා අධිකරණයට පෙත්සමක් ද ඉදිරිපත් කර තිබෙනවා. 2011 වසරේදී රාජ්‍ය විරෝධී උද්ඝෝෂකයින් ඝාතනය කිරීමට කුමන්ත්‍රණය කිරීම ඇතුළු තවත් චෝදනා කිහිපයක් හිටපු ජනාධිපති හොස්නි මුබාරක්ට එරෙහිව අපරාධ අධිකරණයේ විභාග වෙමින් පවතිනවා. කෙසේ වෙතත්, හොස්නි මුබාරක්ගේ නීතීඥයින් සඳහන් කළේ ඔහු මෙම චෝදනාවලින් ඉක්මනින් නිදහස් වනු ඇති බවයි. 2012 වසරේදී අත්අඩංගුවට ගැණුනු හොස්නි මුබාරක් මේ වනවිට 85 වන වියේ පසුවනවා.",
       "URL": "https://www.hirunews.lk/65500/හොස්නි-මුබාරක්-නිදහස්-කිරීම-පිළිබඳ-අවධානය",
       "Category": "International News",
       "Parent URL": "https://www.hirunews.lk/international-news.php?pageID=811"
}