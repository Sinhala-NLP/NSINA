{
       "Source": "hirunews",
       "Timestamp": "Saturday, 18 May 2013 - 9:16",
       "Headline": "සිරියාවේ සරණාගතයන් මිලියන 1.5 ක්.",
       "News Content": "සිරියානු අර්බුදයේ සරණාගත ජනගහනය මේ වන විට පහලොස් ලක්ෂය ඉක්මවා ඇති බව ජගත් සංවිධානය පවසනවා. ගැටුම් නිසා සිරියාව හැර පළා ගිය ඔවුන් වැඩි පිරිසක් ජෝර්දානයේ සහ ලෙබනනයේ රැදී සිටින බව සදහන්. ඔවුන් සියලූ දෙනා මෙතෙක් ලියාපදිංචි කර නොමැති නිසා සරණාගතයන්ගේ සංඛ්‍යාව මීටත් වඩා වැඩි අගයක් විය හැකි බවයි දේශපාලන විචාරකයන් පෙන්වා දෙන්නේ. සිරියානු අර්බුදය පසුගිය මාස 4ක කාලය තුළ උත්සන්න වූ අතර, ජනාධිපති බෂාර් අල් අසාද්ට එරෙහිව ගැටුම්වලින් මිය ගිය සංඛ්‍යාව 80,000කට අධිකයි. රට තුළ අවතැන් වූ සංඛ්‍යාව මිලියන 4යි දශම 5කට ආසන්නයි.",
       "URL": "https://www.hirunews.lk/59193/සිරියාවේ-සරණාගතයන්-මිලියන-1-5-ක්",
       "Category": "International News",
       "Parent URL": "https://www.hirunews.lk/international-news.php?pageID=839"
}