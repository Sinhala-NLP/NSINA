{
       "Source": "hirunews",
       "Timestamp": "Monday, 19 August 2013 - 14:17",
       "Headline": "වෙඩි තැබීමකින් ඊජිප්තුවේ රැඳවියන් 36 ක් මරුට.",
       "News Content": "ඊජිප්තුවේ කයිරෝ නුවර පිහිටි බන්ධනාගාරයක සිටි රැඳවියන් පිරිසක් වෙනත් බන්ධනාගාරයකට මාරු කිරීමට උත්සාහ කළ අවස්ථාවේදී එල්ලවූ වෙඩි ප්‍රහාරයකින් රැඳවියන් 36 දෙනෙකු මියගොස් තිබෙනවා. කයිරෝ නුවර මේ වනවිට දරුණු ගැටුම් පවතින අතර ඒ හේතුවෙනුයි බන්ධනාගාර රැඳවියන් වෙනත් ප්‍රදේශයක බන්ධනාගාරයකට මාරු කිරීමට උත්සාහ කර ඇත්තේ. ඊජිප්තු රජය ප්‍රකාශ කළේ නාඳුනන පිරිසක් මෙම ප්‍රහාරය එල්ල කළ බවයි. එහෙත් මෙම වෙඩි තැබීම ඊජිප්තු රජයේ හමුදා සිදුකළ බවට මුස්ලිම් සහෝදරත්ව සංවිධානය චෝදනා කරනවා. පසුගිය බදාදා සිට හිටපු ජනාධිපති මොහොමඞ් මොර්සිගේ ආධාරකරුවන් සහ හමුදා අතර ඇතිවූ ගැටුම්වලින් පුද්ගලයින් 830 ක් මියගොස් තිබෙනවා.\nකෙසේ වෙතත් ඊජිප්තු රජයේ හමුදා ප්‍රධානියා කියා සිටියේ කිසිවෙකු ගැටුම් ඇතිකරගැනීමට අවශ්‍ය නොවන බවයි. සියළුදෙනාටම රට තුළ සාමයෙන් ජීවත්වීමට ඉඩ පවතින බවද ඔහු ප්‍රකාශ කළා.",
       "URL": "https://www.hirunews.lk/65388/වෙඩි-තැබීමකින්-ඊජිප්තුවේ-රැඳවියන්-36-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=812"
}