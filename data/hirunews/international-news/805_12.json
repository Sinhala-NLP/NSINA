{
       "Source": "hirunews",
       "Timestamp": "Monday, 09 September 2013 - 15:13",
       "Headline": "සිරියාව ගැන බ්‍රිතාන්‍ය - ඇමරිකානු ඒකාබද්ධ ප්‍රකාශයක්.",
       "News Content": "රසායනික අවි භාවිත කළ බවට චෝදනා ලැබ සිටින ජනාධිපති අසාද්ගේ සිරියානු රජයට එරෙහිව යුධමය ක්‍රියාමාර්ගයක් ගැනීම සම්බන්ධයෙන් බ්‍රිතාන්‍යය සහ ඇමරිකාව ඒකාබද්ධ ප්‍රකාශයක් කිරීමට නියමිතයි. ලන්ඩනයේ දැන් පැවැත්වෙන ඒකාබද්ධ මාධ්‍ය හමුවකදී එක්සත් ජනපද රාජ්‍ය ලේකම් ජෝන් කෙරී සහ බ්‍රිතාන්‍ය විදේශ ලේකම් විලියම් හේග් අදහස් දක්වනවා. එහිදී ඇමරිකානු රාජ්‍ය ලේකම්වරයා කියා සිටියේ සිරියාවට එරෙහිව ක්‍රියාමාර්ගයක් නොගැනීමේ අවදානම, ඊට එරෙහිව ක්‍රියාමාර්ගයකට එළඹීමේ අවදානමට වඩා වැඩි බවයි. සිය ක්‍රියාමාර්ගවලදී බ්‍රිතාන්‍යයට වඩා හොඳ සහකරුවෙකු නොමැති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/66848/සිරියාව-ගැන-බ්‍රිතාන්‍ය-ඇමරිකානු-ඒකාබද්ධ-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=805"
}