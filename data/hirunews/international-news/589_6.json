{
       "Source": "hirunews",
       "Timestamp": "Tuesday, 06 September 2016 - 13:14",
       "Headline": "දිගටම න්‍යෂ්ටික අවි තනන බව උතුරු කොරියාව කියයි",
       "News Content": "තම රටේ න්‍යෂ්ටික අවි ශක්තිය ඉහළ නැංවීම අවශ්‍යතාවක් බව උතුරු කොරියානු නායක කිම් ජොං අං ප්‍රකාශ කර තිබෙනවා.\nනව බැලිස්ටික් මිසයිල 3ක් අත්හදා බැලීමෙන් පසු ඔහු සිය හමුදාවන්ට උපදෙස් දී ඇත්තේ න්‍යෂ්ටික බලකාය මේ වසර තුළ තවත් ඉදිරියට යා යුතු බවයි.\nඋතුරු කොරියාව අත්හදා බැලූ නවතම මිසයිල පෙළ කිලෝමීටර් දහසක් පමණ දුරට එල්ල කිරීමේ හැකියාවක් සහිත ඒවා බවයි විශ්වාස කෙරෙන්නේ.\nඉන් සිය රටට සහ ජපානයට ප්‍රබල තර්ජනයක් එල්ල වන බව දකුණු කොරියාව ප්‍රකාශ කළා.\nඋතුරු කොරියාව මෙම මිසයිල අත්හදා බැලීම සිදුකර ඇත්තේ ජී - 20 සමුළුවට සහභාගිවීම සඳහා ලෝක නායකයන් චීනයට රැස්වී සිටින අවස්ථාවකයි.\nමේ අතර, උතුරු කොරියාවේ මිසයිල අත්හදා බැලීම් පිළිබදව ඇගයීමක් සිදුකිරීමට එක්සත් ජාතීන්ගේ ආරක්ෂක මණ්ඩලය නිව්යෝක් නුවර දී අද රැස්වනවා.",
       "URL": "https://www.hirunews.lk/142372/දිගටම-න්‍යෂ්ටික-අවි-තනන-බව-උතුරු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=589"
}