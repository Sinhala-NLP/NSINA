{
       "Source": "hirunews",
       "Timestamp": "Friday, 10 March 2017 - 9:57",
       "Headline": "ජනපති ට්‍රම්ප්ගේ සංචාර තහනමට ප්‍රාන්ත රැසක් අභියෝග කරයි",
       "News Content": "මුස්ලිම් බහුතරයක් වෙසෙන රටවල් 6 කින් ඇමරිකාවට සිදුකෙරෙන සංචාර දින 90 කට අත්හිටුවමින් ජනපති ඩොනල්ඩ් ට්‍රම්ප් නිකුත් කළ නියෝගය ඇමරිකා එක්සත් ජනපදයේ ප්‍රාන්ත 3 ක් අභියෝගයට ලක් කරනවා.\nඒ සදහා අලූතෙන්ම එක්ව සිටින්නේ හිටපු ජනාධිපති බැරැක් ඔබාමා උපන් හවායි ප්‍රාන්තයයි.\nඔරිගන්, වොෂින්ටන්, නිව්යෝක්, මැසචුසෙට් යන ප්‍රාන්ත ද ජනාධිපති ට්‍රම්ප්ගේ සංචාර තහනම හානිකර බව ප්‍රකාශ කළා.\nසෝමාලියාව, ඉරානය, සිරියාව, සුඩානය, ලිබියාව සහ යේමනය යන රටවලින් පැමිණෙන පුද්ගලයන්ට අලූතෙන් වීසා බලපත් නිකුත් කිරීම ජනපති ට්‍රම්ප්ගේ නියෝගයෙන් නතර කෙරුණු අතර, එම රටවලින් පැමිණෙන සරණාගතයන්ට ද තහංචියක් පනවා තිබෙනවා.",
       "URL": "https://www.hirunews.lk/156511/ජනපති-ට්‍රම්ප්ගේ-සංචාර-තහනමට-ප්‍රාන්ත-රැසක්-අභියෝග-කරයි",
       "Category": "International News",
       "Parent URL": "https://www.hirunews.lk/international-news.php?pageID=508"
}