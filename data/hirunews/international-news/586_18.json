{
       "Source": "hirunews",
       "Timestamp": "Monday, 12 September 2016 - 17:25",
       "Headline": "මියන්මාරය ජල විදුලියට හැරේ",
       "News Content": "දශක 5කට ආසන්න කාලයක් හමුදා පාලනය යටතේ පැවති මියන්මාරය ප්‍රජාතන්ත්‍රවාදී ප්‍රවාහයට පිවිසීමත් සමඟ එරට ජල විදුලි ජනනය ඉහළ නැංවීම පිළිබදව අවධානය යොමු වී තිබෙනවා.\n2011 වසරේ සිට ක්‍රියාත්මක වන දේශපාලන ප්‍රතිසංස්කරණ සමඟ නිදහස්වාදී නායිකා අවුන්සාන් සුකීගේ රජයක් දැන් බිහි වී තිබෙනවා.\nඔවුන් සැලසුම් කරන්නේ වසර 2030 වන විට ජල විදුලි උත්පාදනය සියයට 50ත්, 55ත් අතර ප්‍රතිශතයක් දක්වා ඉහළ නැංවීමටයි.\nමියන්මාරයේ බලශක්ති උත්පාදනය වැඩි වශයෙන් සිදුකෙරෙන්නේ ගල් අඟුරු තාප විදුලි බලාගාරවලින්.\nපරිසර හිතකාමී බලශක්ති ප්‍රභේදයක් ලෙස ජල විදුලිය ප්‍රවර්ධනය කිරීමටයි මියන්මාරය දැන් සැලසුම් කර ඇත්තේ.",
       "URL": "https://www.hirunews.lk/142809/මියන්මාරය-ජල-විදුලියට-හැරේ",
       "Category": "International News",
       "Parent URL": "https://www.hirunews.lk/international-news.php?pageID=586"
}