{
       "Source": "hirunews",
       "Timestamp": "Tuesday, 03 February 2015 - 11:10",
       "Headline": "බ්‍රිතාන්‍යය මව්පිය තුන්දෙනෙකුගේ දරුවන් බිහි කිරීමට සැරසේ",
       "News Content": "පුද්ගලයන් 3 දෙනෙකුගේ ජාන සංයෝගයෙන් දරුවන් බිහි කිරීම සඳහා ඉඩ දිය යුතු ද යන්න පිළිබඳ පාර්ලිමේන්තු ඡන්ද විමසීමක් බ්‍රිතාන්‍යයේ අද (03) පැවැත්වෙනවා. මවගෙන් දරුවාට ප්‍රවේණිගත විය හැකි දරුණු රෝග වළක්වාලීම සඳහා මෙලෙස පියාට අමතරව තවත් අයෙකුගේ ජාන සංයෝග කිරීමේ තාක්ෂණය දැනටමත් සංවර්ධනය කර අවසන්. එය නීත්‍යානුකූල ද යන්නයි බ්‍රිතාන්‍යය පාර්ලිමේන්තු මන්ත්‍රීවරුන් අද තීරණය කරනු ඇත්තේ. එසේ වුවහොත් බ්‍රිතාන්‍යය පුද්ගලයන් තුන්දෙනෙකුගේ දරුවන් නීත්‍යානුකූල බවට පත් කරන ප්‍රථම රට බවට පත් වනු ඇති. මෙම තාක්ෂණය වසරකට බ්‍රිතාන්‍යයේ පමණක් යුවළ 150කට පමණ ප්‍රයෝජනවත් වනු ඇතැයි විශ්වාස කෙරෙනවා. කෙසේ නමුත් මෙම පියවරට කතෝලික පල්ලියෙන් විරෝධය පළ වී ඇති බව සදහන්.",
       "URL": "https://www.hirunews.lk/102586/බ්‍රිතාන්‍යය-මව්පිය-තුන්දෙනෙකුගේ-දරුවන්-බිහි-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=762"
}