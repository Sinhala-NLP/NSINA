{
       "Source": "hirunews",
       "Timestamp": "Wednesday, 25 March 2015 - 13:22",
       "Headline": "අන්තවාදීන් තවත් ළමයින් 500 ක් පැහැර ගනී",
       "News Content": "නයිජීරියාව තුල ක්‍රියාත්මක බොකෝහරාම් අන්තවාදීන් ඩමසක් නගරයේ ළමයින් 500 දෙනෙකු පැහැර ගෙන ගොස් තිබෙනවා. විදෙස් වාර්තා සඳහන් කළේ අන්තවාදීන් ග්‍රහණයේ පැවති මෙම නගරය මාසයකට ආසන්න කාලයක් පැවති දරුණු ගැටුම්වලින් පසුව යලිත් නයිජීරියානු හමුදා අත්පත් කරගෙන ඇති බවයි. බොකෝහරාම් අන්තවාදීන්ගේ ග්‍රහණයෙන් නගරයේ බලය ගිලිහෙන අවස්ථාවේදී ඔවුන් එම නගරයේ ජීවත් වූ ළමයින් ද පැහැරගෙන ගොස් ඇති බව සඳහන්. දැනට ලැබී ඇති වාර්තාවලට අනුව, පැහැර ගැනීමට ලක්ව ඇත්තේ වයස අවුරුදු 11 හෝ ඊට පහල වයස්වල පසුවන ළමයින්. මීට පෙර ද බොකෝහරාම් අන්තවාදීන් ගැහැණු ළමයින් 200 දෙනෙකු පැහැර ගත් අතර, ඒ පිළිබඳව සමස්ත ලෝකයේම අවධානය යොමුවුණා.",
       "URL": "https://www.hirunews.lk/106247/අන්තවාදීන්-තවත්-ළමයින්-500-ක්-පැහැර-ගනී",
       "Category": "International News",
       "Parent URL": "https://www.hirunews.lk/international-news.php?pageID=748"
}