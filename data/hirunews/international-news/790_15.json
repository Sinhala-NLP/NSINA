{
       "Source": "hirunews",
       "Timestamp": "Wednesday, 30 October 2013 - 7:29",
       "Headline": "තවත් පලස්තීන සිරකරුවන් පිරිසක් නිදහස්.",
       "News Content": "ඊශ්‍රායලය විසින් තවත් පලස්තීන සිරකරුවන් 26 දෙනෙකු නිදහස් කිරීමට පියවර ගෙන තිබෙනවා. දෙරට අතර පවතින සාම සාකච්ඡා වැඩපිළිවෙල සාර්ථක කර ගැනීමේ අරමුණින් මෙම පියවර ගත් බවයි ඊශ්‍රායල් බලධාරීන් පවසන්නේ. නිදහස ලැබූ පලස්තීනුවන් 26 දෙනා මිනී මැරුම් චෝදනා යටතේ අවුරුදු 20කට වැඩි කාලයක් ඊශ්‍රායලයේ සිරගතව සිටි අයයි. මීට පෙර අවස්ථා දෙකක දී ද ඊශ්‍රායලය විසින් පලස්තීන සිරකරුවන් නිදහස් කරනු ලැබුවා. වසර තුනකට පසු පසුගිය අගෝස්තු මාසයේ දී ඊශ්‍රායල - පලස්තීන සාම සාකච්ඡා ඇරඹූ අතර එහි තවත් වටයක් එළඹෙන නත්තල් සමයේදී පැවැත්වෙන බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/70304/තවත්-පලස්තීන-සිරකරුවන්-පිරිසක්-නිදහස්",
       "Category": "International News",
       "Parent URL": "https://www.hirunews.lk/international-news.php?pageID=790"
}