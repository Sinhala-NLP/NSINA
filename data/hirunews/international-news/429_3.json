{
       "Source": "hirunews",
       "Timestamp": "Sunday, 22 October 2017 - 15:26",
       "Headline": "ඕස්ට්‍රේලියාවේ ගුවන්තොටුපල ආරක්ෂාව තර කෙරේ",
       "News Content": "සිඩ්නි නුවර සිට ගමන් ඇරඹීමට සූදානම් වූ එමිරේට්ස් ගුවන් යානයක් අයි.එස්.අනුගාමිකයන් විසින් පුපුරුවා හැරීමට උත්සාහ කිරීමේ සිද්ධියෙන් පසු  ඕස්ට්‍රේලියාව සිය ගුවන්තොටුපල ආරක්ෂාව තර කර තිබෙනවා.\nමෙම සිද්ධිය සදහා යොදා ගැනීමට නියමිතව තිබූ පුපුරණ ද්‍රව්‍ය ගමන් බඩු සමඟ ගුවන් යානයට ඇතුළු කිරීම ප්‍රතික්ෂේප කෙරුණේ එහි බර සීමාව ඉක්මවීම හේතුවෙන්.\nසිද්ධියට සම්බන්ධ පුද්ගලයන් 4 දෙනෙකු පසුව අත්අඩංගුවට ගැණුනා.\nමෙම සිද්ධියෙන් පසු සිය ගුවන්තොටුපලවලට ත්‍රස්ත ප්‍රහාර එල්ල වීම වැළැක්වීම සදහා  ඕස්ට්‍රේලියානු රජය නව පියවර රැසක් ගෙන තිබෙනවා.\nඒ යටතේ ගුවන්තොටුපල සේවකයන් ද දැඩි පරීක්ෂාවට ලක් කෙරෙන බවයි විදෙස් වාර්තා සදහන් කළේ.",
       "URL": "https://www.hirunews.lk/174134/ඕස්ට්‍රේලියාවේ-ගුවන්තොටුපල-ආරක්ෂාව-තර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=429"
}