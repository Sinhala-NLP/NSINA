{
       "Source": "hirunews",
       "Timestamp": "Friday, 18 January 2013 - 10:00",
       "Headline": "මුම්බායි ප්‍රහාරයට අනුබල දුන් ව්‍යාපාරිකයෙකුට ඇමරිකාවෙන් සිර දඩුවම්.",
       "News Content": "2008 වසරේ නොවැම්බර් 26 වැනිදා මුම්බායි නගරයට එල්ල වූ ත්‍රස්ත ප්‍රහාරයට අනුබල දුන් බවට චෝදනා ලැබූ ඇමරිකාවේ - චිකාගෝ නුවර ව්‍යාපාරිකයෙකුට වසර 14 ක සිර දඩුවම් නියමවී තිබෙනවා. චිකාගෝ නුවර සංක්‍රමණික උපදේශකයෙකු වන ඔහු තහවූර් රානා නැමති පාකිස්ථාන සම්භවයක් සහිත ව්‍යාපාරිකයෙක්. ලෂ්කාර් ඊ ටයිබා නැමති පාකිස්ථානය කේන්ද්‍ර කොටගත් ත්‍රස්ත කණ්ඩායමට මුල්‍ය සහ ද්‍රව්‍යමය සහය ලබාදීම පිළිබඳව 2011 වසරේදී මොහුට එරෙහිව චෝදනා එල්ලවුණා. ඒ මහම්මද්තුමා කාටූනයකට නැගූ ඩෙන්මාර්ක පුවත්පතකට ප්‍රහාරයක් එල්ල කිරීමේ සිද්ධිය පිළිබඳ සොයාබලන විටයි. පසුව හෙළිදරව් වූයේ මොහු මුම්බායි ප්‍රහාරයට පෙර පාකිස්ථාන ත්‍රස්ත කල්ලිය සමග සබඳතා පවත්වා ඇති බවයි.",
       "URL": "https://www.hirunews.lk/51644/මුම්බායි-ප්‍රහාරයට-අනුබල-දුන්-ව්‍යාපාරිකයෙකුට-ඇමරිකාවෙන්-සිර-දඩුවම්",
       "Category": "International News",
       "Parent URL": "https://www.hirunews.lk/international-news.php?pageID=870"
}