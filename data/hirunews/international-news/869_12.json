{
       "Source": "hirunews",
       "Timestamp": "Tuesday, 22 January 2013 - 9:59",
       "Headline": "අවස්ථාවෙන් ප්‍රයෝජන ගන්න. - ඔබාමා ඇමරිකානුවන්ට කියයි.",
       "News Content": "යුද්ධයේ  දශකය අවසන් වී ඇති අතර ආර්ථිකය ගොඩනැගීමේ කාලය දැන් උදාවී ඇති බව ඊයේ (21)  දෙවන වරටත් ජනාධිපති ධුරයේ දිවුරුම් දුන් බැරක් ඔබාමා පවසනවා. 51 හැවිරිදි  ඔබාමා ඇමරිකානු අගවිනිසුරු ජෝන් රොබට්ස් ඉදිරියේ ඊයේ දිවුරුම් දුන්නේ එරට  44 වන ජනාධිපතිවරයා ලෙසයි. බිල් ක්ලින්ටන් සහ ජිමී කාටර් යන හිටපු  ජනාධිපතිවරුන් ඇතුළු ඇමරිකානු දේශපාලනඥයන් රැසක් එම අවස්ථාවට එක්ව සිටියා.  සිය ආරම්භක දේශනයේ දී ඇමරිකාවේ ඉදිරි සියවස සඳහා සැලසුම් ඉදිරිපත් කරමින්  ජනාධිපති ඔබාමා සදහන් කළේ ඇමරිකාවේ ගමන් මඟ මෙතෙක් සම්පූර්ණ වී නොමැති  බවයි. වොෂින්ටනයේ ජාතික ශාලාවේ පැවැති දිවුරුම් දීමේ උත්සවය නැරඹීම සඳහා  ලක්ෂ සංඛ්‍යාත ඇමරිකානුවන් එක්ව සිටියා.",
       "URL": "https://www.hirunews.lk/51884/අවස්ථාවෙන්-ප්‍රයෝජන-ගන්න-ඔබාමා-ඇමරිකානුවන්ට-කියයි",
       "Category": "International News",
       "Parent URL": "https://www.hirunews.lk/international-news.php?pageID=869"
}