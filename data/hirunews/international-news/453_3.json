{
       "Source": "hirunews",
       "Timestamp": "Sunday, 06 August 2017 - 9:31",
       "Headline": "ඉරාන ජනාධිපති රව්හානි දෙවැනි නිල කාලය අරඹයි",
       "News Content": "යළි තේරී පත්වූ ඉරාන ජනාධිපති හසාන් රව්හානි ඊයේ සිය දෙවැනි නිල කාලය ආරම්භ කළා.\nඉරාන පාර්ලිමේන්තුව අමතමින් ඔහු චෝදනා කළේ ඇමරිකාව, ඉරානය සහ ලෝක බලවතුන් අතර, ඇතිකරගත් න්‍යෂ්ටික එකඟතා ගිවිසුම පසෙක ලා ඇති බවයි.\nඑමෙන්ම ඇමරිකාවේ ට්‍රම්ප් පරිපාලනය සමග එක් නොවන ලෙස ඔහු යුරෝපා රටවල නායකයන්ගෙන් ඉල්ලා සිටියා.\nන්‍යෂ්ටික එකඟතා ගිවිසුමට අනුව සිය කැපවීම් මග හරින ඇමරිකා එක්සත් ජනපදය තම රටට එරෙහිව අසාධාරණ ලෙස නව සම්බාධක පනවා ඇති බවයි ඉරාන ජනාධිපති රව්හානි වැඩිදුරටත් සඳහන් කළේ.",
       "URL": "https://www.hirunews.lk/167740/ඉරාන-ජනාධිපති-රව්හානි-දෙවැනි-නිල-කාලය-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=453"
}