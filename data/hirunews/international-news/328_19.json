{
       "Source": "hirunews",
       "Timestamp": "Monday, 01 October 2018 - 9:58",
       "Headline": "ප්‍රභල දේශපාලන සාමාජිකයෙක් කාන්තාවකට කළ අමානුෂික පහරදීමක් CCTV කැමරාවේ සටහන් වෙයි",
       "News Content": "ඉන්දියානු දේශපාලන පක්ෂයක් වන DMK පක්ෂයේ හිටපු සාමාජිකයෙකු කාන්තාවකට එල්ලකළ අමානුෂික පහරදීමක් පිළිබඳව ඉන්දියානු මාධ්‍ය වාර්තාකරනවා.\nඔහු මෙම පහරදීම සිදුකරන්නේ තමිල්නාඩුවේ රූපලාවන්‍යාගාරයකදීයි.\nමෙම අමානුෂික පහරදීම පසුගියදා සිදුවන අතර මේ සම්බන්දයෙන් සෙල්වකුමාර නමැති පුද්ගලයා එරට පොලිසිය මගින් අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\nමෙම පහරදීම රූපලාවන්‍යාගාරයේ සවිකර තිබූ CCTV කැමරාවක සටහන් ව ඇති අතර ඒ පිළිබඳ කළ පරීක්ෂන ඔස්සේ ඔහුව අත්අඩංගුවට ගෙන තිබුණා.\nඅදාළ වීඩියෝවේ දැක්වෙන පරිදි ඔහු කාන්තාවට අතින් පයින් පහරදෙන අයුරු පැහැදිලිව සටහන් වී තිබෙනවා.\nකෙසේ වෙතත් මෙම පහරදීම සිදුවන අවස්ථාවේ තවත් කාන්තාවන් තිදෙනෙකු ඇයව ඔහුගෙන් ගලවාගන්නට වෙර දරන අයුරුද මෙම වීඩියෝවේ දැක්වෙනවා.\nඅදාළ වීඩියෝව පහතින් බලන්න.",
       "URL": "https://www.hirunews.lk/201124/ප්‍රභල-දේශපාලන-සාමාජිකයෙක්-කාන්තාවකට-කළ-අමානුෂික-පහරදීමක්-cctv-කැමරාවේ-සටහන්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=328"
}