{
       "Source": "hirunews",
       "Timestamp": "Friday, 11 March 2016 - 19:30",
       "Headline": "ගෘහ සේවිකාව නිවෙස් හිමිකාරිය සහ දියණිය ඝාතනය කරයි",
       "News Content": "සෞදි අරාබියේදී කාන්තාවක් සහ ඇයගේ දියණිය ඝාතනය කිරීමට සම්බන්ධ ගෘහ සේවිකාවක් අත්අඩංගුවට ගෙන තිබෙනවා.\nමෙම සැකකාරිය මොරොක්කෝ ජාතික කාන්තාවක් බවයි අනාවරණ වී ඇත්තේ.\nඇය සේවය කල නිවසේ හිමිකාරිය සහ ඇයගේ 30 හැවිරිදි දියණිය මෙලෙස ඝාතනය කර ඇත්තේ තියුණු ආයුධයකින් පහරදීමෙන්.\nඔවුන් දෙදෙනා නින්දට ගිය අවස්ථාවේදී මෙම ඝාතනයන් සිදුකර ඇතැයි ද අනාවරණ වී තිබෙනවා.\nසැකකාරිය විසින් නිවෙස් හිමිකාරිය සහ ඇයගේ දියණිය ඝාතනය කර සිරුරු කැබලිවලට කපා කසල රැගෙන යන වාහනයට දැමීමට සැලසුම් කර තිබෙනවා.\nකෙසේවෙතත් ඊට පෙර ඇය අත්අඩංගුවට පත්ව ඇතැයි සඳහන්.\nමෙම ඝාතනය සම්බන්ධයෙන් රියාද් නුවර බලධාරීන් විශේෂ විමර්ශණයක් ආරම්භ කර තිබෙනවා.",
       "URL": "https://www.hirunews.lk/128291/ගෘහ-සේවිකාව-නිවෙස්-හිමිකාරිය-සහ-දියණිය-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=656"
}