{
       "Source": "hirunews",
       "Timestamp": "Saturday, 27 November 2021 - 14:18",
       "Headline": "ඔමික්‍රොන් නාමය පිළිබඳ ඉන්දියාවට ගැටලුවක්",
       "News Content": "දකුණු අප්‍රිකාවෙන් මතුවූ විකෘතිතා 50 කට අධික සංඛ්‍යාවක් සහිත ඩෙල්ටා ප්‍රභේදයට වඩා ප්‍රබල නව කොරෝනා ප්‍රභේදය ඔමික්‍රොන් ලෙස නම් කිරිම පිළිබඳ ඉන්දියාව ලෝක සෞඛ්‍ය සංවිධානයෙන් විමසීමක් කර ඇති බව ඉන්දියා ඩුටේ පුවත්පත වාර්තා කළා.\nග්‍රීක හෝඩියේ 15 වන අක්ෂරය වන ඔමික්‍රොන් තාරකා විද්‍යාවේදී තරු මඩලේ 15 වන තාරකාවද වනවා.\nකොරෝනා වෛරස් නාමකරණයේදි බී - 1 -1 - 529 ලෙස හඳුනා ගැණුනු නව ප්‍රභේදය නම් කිරීම සඳහා මීළගට තෝරා ගත යුතු අක්ෂරය වූයේ නු යන්නයි.\nනව යන අරුත් ඇති නු අක්ෂරය ග්‍රීක බසින් ශබ්ද නගන්නේ නි ලෙසයි.\nඑය නව වෛරසය නම් කිරීමට නොගැලපෙන බව ලෝක සෞඛ්‍ය සංවිධානයේ විද්වත් මඩුල්ල තීරණය කිරීමෙන් පසු ඊළගට නියමිත අක්ෂරය වූයේ ෂි යන්නයි.\nඑහෙත් එමගින් චීන ජනාධිපති ෂී ජින්පින් සිහිපත් වීම හේතුවෙන් එය මඟ හැර ඔමික්‍රොන් නව වෛරස් ප්‍රභේදය හැඳින්වීමට තෝරා ගෙන ඇති බව සඳහන්.\nඉන්දියාව ලෝක සෞඛ්‍ය සංවිධානයෙන් විමසා ඇත්තේ එලෙස සිතා මතාම ෂි අක්ෂරය ඉවත දැමුවේ ද යන්න පිළිබඳවයි.",
       "URL": "https://www.hirunews.lk/289345/ඔමික්‍රොන්-නාමය-පිළිබඳ-ඉන්දියාවට-ගැටලුවක්",
       "Category": "International News",
       "Parent URL": "https://www.hirunews.lk/international-news.php?pageID=77"
}