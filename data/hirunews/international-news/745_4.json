{
       "Source": "hirunews",
       "Timestamp": "Tuesday, 07 April 2015 - 8:36",
       "Headline": "චීනයේ දැවැන්ත පිපිරීමක්",
       "News Content": "ගිනිකොණදිග චීනයේ ෆූජියාන් ප්‍රාන්තයේ රසායනික කම්හලක ඊයේ (06) සන්ධ්‍යාවේ දැවැන්ත පිපිරීමක් සමඟ ගින්නක් හටගෙන තිබෙනවා. පොලියෙස්ටර් සහ ප්ලාස්ටික් නිෂ්පාදනය සඳහා යොදා ගැනෙන රසායනික නිපදවන මෙම කම්හල මතභේදයට ලක්වූවක් වන අතර, ඊට එරෙහිව ජනතා උද්ඝෝෂණ ද පැවැත්වුණා. ඒ, එමගින් දැඩි පරිසර දූෂණයක් ඇති වන බව පවසමින්. කම්හල පවත්වාගෙන යන්නේ චීනයේ දෙවන විශාලතම ප්ලාස්ටික් සමාගමයි. ඊයේ මෙම කම්හලේ ඇති වූ ගින්න හේතුවෙන් ගුවනට ගිනි දළු විහිදෙන අයුරු චීන ජාතික රූපවාහිනිය විකාශය කළා. ගිනි නිවන භටයන් 400කට අධික පිරිසක් එය මැඬ පැවැත්වීම සඳහා කටයුතු කරමින් සිටිනවා.",
       "URL": "https://www.hirunews.lk/107041/චීනයේ-දැවැන්ත-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=745"
}