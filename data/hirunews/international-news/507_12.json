{
       "Source": "hirunews",
       "Timestamp": "Saturday, 11 March 2017 - 14:35",
       "Headline": "නිරුවත් ඡායාරූප හුවමාරු කර ගත් ඇමරිකානු මැරීන් භටයන් ගැන පෙන්ටගනයෙන් පරීක්ෂණයක්",
       "News Content": "ඇමරිකානු ආරක්ෂක හමුදා සාමාජිකයන් සිය බල ඇණිවල සිටින සෙබලියන්ගේ නිරුවත් ඡායාරූප හුවමාරු කර ගැනීමේ ජාවාරමක් පිළිබඳව පෙන්ටගනය පරීක්ෂණ ආරම්භ කර තිබෙනවා.\nෆේස්බුක් සමාජජාල වෙබ් අඩවි හරහා කණ්ඩායමක් ලෙස එක්ව සිටින ඇමරිකානු මැරීන් භටයන් මෙලෙස නිරුවත් ඡායාරූප හුවමාරු කර ගැනීමේ සිද්ධීන් රැසක් පසුගිය දා අනාවරණ වුණා.\nඒ පිළිබද තොරතුරු ලබාදීමට කාන්තා මැරීන් භටයන් දස දෙනෙකු ද ඉදිරිපත්ව සිටින බවයි වාර්තා වන්නේ.\nතමන් පිළිබද තොරතුරු අනාවරණ වීමෙන් ඇමරිකානු ආරක්ෂක හමුදා සාමාජිකයන්ගේ මෙම රහසිගත සමාජජාල වෙබ් පිටුව වසා දමා ඇති අතර, ඊට පෙර එහි සාමාජිකයන් 30,000ක් පමණ සිටින බව විශ්වාස කෙරෙනවා.",
       "URL": "https://www.hirunews.lk/156609/නිරුවත්-ඡායාරූප-හුවමාරු-කර-ගත්-ඇමරිකානු-මැරීන්-භටයන්-ගැන-පෙන්ටගනයෙන්-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=507"
}