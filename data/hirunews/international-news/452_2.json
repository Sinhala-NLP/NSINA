{
       "Source": "hirunews",
       "Timestamp": "Wednesday, 09 August 2017 - 16:36",
       "Headline": "ප්‍රංශ හමුදා සාමාජිකයින්ගේ ගැටුණු මෝටර් රථයක් සොයා මෙහෙයුමක්",
       "News Content": "ප්‍රංශයේ පැරිස් නුවරදී හමුදා සාමාජිකයින් පිරිසකගේ් ගැටීමට සලස්වා පළාගිය මෝටර් රථයක් සොයා එරට ආරක්ෂක අංශ විශේෂ මෙහෙයුමක් ආරම්භ කර තිබෙනවා.\nසිද්ධියෙන් හමුදා සාමාජිකයින් හය දෙනෙකු තුවාල ලබා ඇති අතර, ඉන් දෙදෙනෙකුගේ තත්ත්වය බරපතල බවයි විදෙස් මාධ්‍ය වාර්තා කළේ.\nමෙය ත්‍රස්ත ක්‍රියාවක්ද යන්න ප්‍රංශ ආරක්ෂක අංශ මෙතෙක් තහවුරු කර නැහැ.\nඑහෙත් පැරීසියේ නගරාධිපතිවරයා සඳහන් කර ඇත්තේ මෙය අනතුරක් නොව සිතාමතා සිදුකළ ක්‍රියාවක් බවයි.",
       "URL": "https://www.hirunews.lk/168021/ප්‍රංශ-හමුදා-සාමාජිකයින්ගේ-ගැටුණු-මෝටර්-රථයක්-සොයා-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=452"
}