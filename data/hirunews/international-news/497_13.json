{
       "Source": "hirunews",
       "Timestamp": "Monday, 03 April 2017 - 8:16",
       "Headline": "ඉන්දියාවේ පොලිසියේ 200ක් රෝහලේ",
       "News Content": "දකුණු ඉන්දියාවේ පොලිස් නිලධාරීන් 200කට අසන්න පිරිසක් අහාර විෂවීම හේතුවෙන් රෝහල්ගත කර ඇති බව වර්තාවනවා.\nකේරල ප්‍රාන්තයේ පොලිස් පුහුණු කඳවුරක නිලධාරීන් පිරිසක් මෙම සිදුවීමට මුහුණ පා ඇති බව සදහන්.\nරෝහල්ගත කොට ඇති පොලිස් නිලධාරීන් සංඛ්‍යාව මීට වඩා ඉහළ අගයක් ගත හැකි බව ඇතැම් වාර්තා සඳහන් කරනවා.\nමධ්‍යම අතිරේක පොලිස් බල ඇණියට අයත් ආධුනික භටයන් සහ අශ්වාරෝහක පොලිස් නිලධාරීන් පිරිසක් මේලෙස රෝගාතුර වී ඇත්තේ පසුගියදා (01) රාත්‍රි අහාරය සඳහා කඳවුරේ දී පිළිගැන්වූ මාළු ව්‍යාංජනයක් සහ බත් ආහාරයට ගැනීමෙන් අනතුරුවයි.\nවමනය සහ පාචන තත්වයක් ඇතිවීම හේතුවෙන් පොලිස් භටයන් පසුදා උදෑසන වන විට මෙලෙස රෝහල් ගත කර තිබෙනවා.",
       "URL": "https://www.hirunews.lk/158363/ඉන්දියාවේ-පොලිසියේ-200ක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=497"
}