{
       "Source": "hirunews",
       "Timestamp": "Tuesday, 25 April 2017 - 13:38",
       "Headline": "තමිල්නාඩු විපක්ෂ නායකයා අත්අඩංගුවට",
       "News Content": "ඉන්දියාවේ තමිල්නාඩු ප්‍රාන්තයේ විපක්ෂ නායකයා වන මුත්තුවෙල් කරුණානාධි ස්ටාලින් අද අත්අඩංගුවට ගනු ලැබුවා.\nඒ, තමිල්නාඩුවේ දේශපාලන පක්ෂ විසින් ආරම්භ කර ඇති විරෝධතාවක් හේතුවෙන්.\nවසර 140කින් දරුණුතම නියඟයට මුහුණ දෙන තමිල්නාඩුවේ ගොවීන් පසුගිය දා දිල්ලි අගනුවර ද විරෝධතාවක නිරත වුණා.\nඔවුන්ට සහය පළ කිරීම සඳහායි අද තමිල්නාඩුවේ වර්ජනයක් කැදවා ඇත්තේ.\nවිරෝධතාවට එක්වූ එම්.කේ. ස්ටාලින් තිරුවාරුර් ප්‍රදේශයේදී තමිල්නාඩු පොලීසිය අත්අඩංගුවට ගෙන තිබෙනවා.\nතමිල්නාඩුව පුරා වෙළඳසැල් දාහතර ලක්ෂයකට අධික සංඛ්‍යාවක් අද වසා ඇති බව සදහන්.",
       "URL": "https://www.hirunews.lk/159947/තමිල්නාඩු-විපක්ෂ-නායකයා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=487"
}