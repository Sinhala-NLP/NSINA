{
       "Source": "hirunews",
       "Timestamp": "Wednesday, 05 April 2017 - 12:48",
       "Headline": "ජගත් ආරක්ෂක මණ්ඩලය හදිසියේ රැස්වෙයි",
       "News Content": "සිරියාවේ ඉඩ්ලිබ් ප්‍රදේශයේ සිටින කැරලිකරුවන් ඉලක්ක කරගනිමින් එරට හමුදා එල්ල කළ විෂ වායු ප්‍රහාරයෙන් සිවිල් වැසියන් මියයාමේ සිද්ධිය පිළිබඳව සාකච්ජා කිරීමට ආරක්ෂක මණ්ඩලය රැස්වීමට නියමිතයි.\nමෙම ප්‍රහාරයේදී ළමයින් ඇතුළු පුද්ගලයන් 58 දෙනෙකු මියගිය අතර තවත් විශාල පිරිසක් තුවාල ලැබුවා.\nසිරියානු රජයේ මෙම ප්‍රහාරය ජගත් සංවිධානය, ඇමරිකාව, බ්‍රිතාන්‍ය සහ ප්‍රංශය ඇතුළු ලෝක බලවතුන් රැසක් හෙලා දැක තිබෙනවා.\nකෙසේ වෙතත් මෙම සිද්ධියෙන් අසරණභාවයට පත්ව සිටින ජනතාව සඳහා හදිසි මානුෂීය ආධාර යැවීමටටද ජගත් සංවිධානය සැලසුම් කර තිබෙනවා.\nමේ අතර සිරියානු රජයේ හමුදා සහ කැරලිකරුවන් අතර පවතින ගැටුම්වලින් මේ වනවිට පුද්ගලයන් දෙලක්ෂ පනස්දහසක් මියගොස් ඇති අතර මිලියන 06ක් අවතැන්ව සිටිනවා.",
       "URL": "https://www.hirunews.lk/158545/ජගත්-ආරක්ෂක-මණ්ඩලය-හදිසියේ-රැස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=496"
}