{
       "Source": "hirunews",
       "Timestamp": "Tuesday, 29 November 2016 - 14:20",
       "Headline": "වසරේ පුද්ගලයා තේරීමේ තරඟයේදී මෝදි ඉදිරියෙන්",
       "News Content": "සුප්‍රකට ටයිම් සඟරාව මගින් 2016 වසරේ පුද්ගලයා තේරීමේ ජනමත විමසුමේදී ඉන්දීය අග්‍රාමාත්‍ය නරේන්ද්‍ර මෝදි මේ වන විට පෙරමුණේ සිටින බව වාර්තා වනවා.\nවිකිලීක්ස් නිර්මාතෘ ජුලියන් අසාන්ජ් දෙවන ස්ථානයට පත්ව සිටින්නේ ඇමරිකානු ජනාධිපතිවරණයේ ජයග්‍රාහකයා වූ ඩොනල්ඩ් ට්‍රම්ප් අභිබවමින්.\nඑහි අනෙකුත් මුල් පෙළ නාම යෝජනා අතර වත්මන් ඇමරිකානු ජනපති බැරක් ඔබාමා සහ රුසියානු ජනාධිපති ව්ලැදිමීර් පුටින් ද සිටින බව සදහන්.\nනරේන්ද්‍ර මෝදි 2014 වසරේදී ද ටයිම් සඟරාව මගින් වසරේ පුද්ගලයා ලෙස නම් කළා.\nමෙවර අන්තර්ජාලය ඔස්සේ ජනතා කැමැත්ත විමසීම දෙසැම්බර් 4 වන දා අවසන්වීමට නියමිතයි.",
       "URL": "https://www.hirunews.lk/148590/වසරේ-පුද්ගලයා-තේරීමේ-තරඟයේදී-මෝදි-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=553"
}