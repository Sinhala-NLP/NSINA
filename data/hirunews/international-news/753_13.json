{
       "Source": "hirunews",
       "Timestamp": "Thursday, 05 March 2015 - 9:09",
       "Headline": "පාකිස්ථාන ජාතිකයෙකු ත්‍රස්ත ප්‍රහාරවලට ඇමෙරිකාවේදී වරදකරු වෙයි",
       "News Content": "බ්‍රිතාන්‍යයේ සිට ඇමෙරිකාව වෙත පිටුවහල් කෙරුණු පාකිස්ථාන ජාතිකයෙකු ලොව රටවල් රැසක ත්‍රස්ත ප්‍රහාර සැලසුම් කළ බවට ඇමෙරිකානු අධිකරණයකදී හෙළි වී තිබෙනවා. අබිද් නසීර් නමැති 28 හැවිරිදි මොහු අල්කයිඩා සංවිධානය සමඟ සම්බන්ධව මෙම ප්‍රහාර සැලසුම් කර ඇති බවටයි නිව්යෝක් නුවර අධිකරණ ජූරි සභාව ඊයේ තීන්දු කළේ. බින්ලාඩන්ගේ පාකිස්ථාන නිවහනෙන් සොයා ගත් ලේඛණයක් ද නසීර්ට එරෙහි නඩු විභාගයේදී සාක්ෂියක් ලෙස ඉදිරිපත් කෙරුණා. අබිද් නසීර් බ්‍රිතාන්‍යයේ මැන්චෙස්ටර් සාප්පු සංකීර්ණයට සහ නිව්යෝක් නුවර උමං දුම්රිය පද්ධතියට ද ප්‍රහාර එල්ල කිරීමට සැලසුම් කර තිබූ බව අධිකරණයේදී හෙළි වුණා.",
       "URL": "https://www.hirunews.lk/104796/පාකිස්ථාන-ජාතිකයෙකු-ත්‍රස්ත-ප්‍රහාරවලට-ඇමෙරිකාවේදී-වරදකරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=753"
}