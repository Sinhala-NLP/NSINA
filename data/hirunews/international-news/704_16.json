{
       "Source": "hirunews",
       "Timestamp": "Tuesday, 15 September 2015 - 10:03",
       "Headline": "ලැව් ගිනි දුමාරය මලයාසියාවේ පාසල් වසයි",
       "News Content": "ඉන්දුනීසියාවේ සුමාත්‍රා දිවයිනේ පැතිරෙන ලැව්ගිනි දුමාරය මලයාසියාවේ ද ප්‍රාන්ත කිහිපයකට බලපා තිබෙනවා. මේ හේතුවෙන් ක්වාලාලාම්පූර් අගනුවර ඇතුළු ප්‍රදේශ රැසක පාසල් අද දිනයේ වසා දැමීමට සිදුවූ බවයි මලයාසියානු බලධාරීන් ප්‍රකාශ කළේ. මේ අතර, සුමාත්‍රා සහ කලිමන්තාන් ප්‍රදේශවල ලැව් ගිනි මැඩලීම සඳහා පොලීසිය සහ හමුදා යෙදවීමට ඉන්දුනීසියානු ජනාධිපති ජෝකෝ විඩෝඩෝ උපදෙස් දී තිබෙනවා. සුමාත්‍රාවේ ලැව් ගිනි දහසක් පමණ ඇවිලෙන ප්‍රදේශයේ හදිසි තත්ත්වයක් ද ප්‍රකාශයට පත් කෙරුණා.",
       "URL": "https://www.hirunews.lk/116599/ලැව්-ගිනි-දුමාරය-මලයාසියාවේ-පාසල්-වසයි",
       "Category": "International News",
       "Parent URL": "https://www.hirunews.lk/international-news.php?pageID=704"
}