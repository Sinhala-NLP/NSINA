{
       "Source": "hirunews",
       "Timestamp": "Friday, 29 September 2017 - 9:06",
       "Headline": "පැසිෆික් දිවයිනකින් යෝධ මීයෙකු හමුවෙයි (ඡායාරූප)",
       "News Content": "ගෘහස්ථ මීයෙකුගෙන් හතර ගුණයක් පමණ විශාල යෝධ මී විශේෂයක් පැසිෆික් සාගරයේ පිහිටි සොලමන් දිවයින් වලින් සොයා ගෙන තිබෙනවා.\nගස් ආශ්‍රිතව ජීවත් වන මෙම මීයා අගල් 19 ක් පමණ දිගැති වන අතර, වසර 80 කින් සොලමන් දිවයින්වලින් සොයා ගැණුනු ප්‍රථම නව මී විශේෂය මෙයයි.\nඕස්ට්‍රේලියානු වෙරළේ සිට කිලෝමීටර් 1800 ක් පමණ ඈතින් පිහිටි සොලමන් දිවයින් ජෛව විද්‍යාත්මකව හුදකලා දිවයින් පෙළක් ලෙසයි සැලකෙන්නේ.\nඑහි දක්නට ලැබෙන බොහෝ ක්ෂීරපායි විශේෂ ලොව වෙනත් කිසිදු ප්‍රදේශයක දක්නට ලැබෙන්නේ නැහැ.\nනව යෝධ මී විශේෂය නම් කර ඇත්තේ සොලමන් දිවයින් වාසීන්ගේ ජනවහර ආශ්‍රිත උරොමයිස් විකා ලෙසයි.",
       "URL": "https://www.hirunews.lk/172120/පැසිෆික්-දිවයිනකින්-යෝධ-මීයෙකු-හමුවෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=435"
}