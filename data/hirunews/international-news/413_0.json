{
       "Source": "hirunews",
       "Timestamp": "Monday, 18 December 2017 - 10:15",
       "Headline": "කාර්ය බහුල ම ගුවන් තොටුපළේ විසන්ධි වූ විදුලිය",
       "News Content": "ලොව කාර්යබහුලම ගුවන් තොටුපල ලෙස සැළකෙන ඇමරිකාවේ ජෝර්ජියා ප්‍රාන්තයේ ඇට්ලන්ටා හි පිහිටි හාට්ස් ෆීල්ඞ් ජැක්සන් ජාත්‍යන්තර ගුවන් තොටුපලේ හදිසි විදුලිය විසන්ධිවීමක් සිදුව තිබෙනවා.\nදිනකට ගුවන්යානා ගමන්වාර 2500 ක් සිදු කෙරෙන මෙම ගුවන් තොටුපලේ මෙම සිද්ධියත් සමඟ ගමන් වාර 1000 කට වඩා අවලංගු වී ඇති බවයි විදෙස් මාධ්‍ය වාර්තා කළේ.\nමෙම විදුලිය විසන්ධිවීම හේතුවෙන් මගීන් විශාල පිරිසක් අපහසුතාවට පත්ව ඇති අතර, ඔවුන්ගෙන් පිරිසක් මගී පර්යන්තයේ සහ ගුවන්යානා වල සිරව සිටින බවද සඳහන්.\nගුවන් තොටුපලට විදුලිය සැපයෙන ප්‍රධාන බලාගාරයේ සිදුවූ ගිනිගැනීමක් හේතුවෙන් මෙම විදුලිය විසන්ධිවීම සිදුව ඇති අතර එය යථා තත්ත්වයට පත් කිරීමට පැය 11 කට අධික කාලයක් ගතවනු ඇති.",
       "URL": "https://www.hirunews.lk/178660/කාර්ය-බහුල-ම-ගුවන්-තොටුපළේ-විසන්ධි-වූ-විදුලිය",
       "Category": "International News",
       "Parent URL": "https://www.hirunews.lk/international-news.php?pageID=413"
}