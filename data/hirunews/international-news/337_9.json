{
       "Source": "hirunews",
       "Timestamp": "Sunday, 02 September 2018 - 9:11",
       "Headline": "ඉරානය යුද ශක්තිය තර කිරීමට සැරසේ",
       "News Content": "නව ප්‍රහාරක ජෙට් යානා සහ සබ්මැරීන ඇතුලූ නවීන යුද උපකරණවලින් සිය හමුදා ශක්තිමත් කිරීමට ඉරානය සැළසුම් කරනවා.\nඑරට ජාත්‍යන්තර කටයුතු පිළිබඳ නියෝජ්‍ය ආරක්ෂක අමාත්‍ය මොහොමඩ් අහදි මේ බව ඊයේ ප්‍රකාශ කළා.\nඑමෙන්ම සිය බැලස්ටික් සහ කෲස් මිසයිලවල ප්‍රහාරක හැකියාව වැඩිදියුණු කිරීමටද පියවර ගන්නා බවයි ඔහු සඳහන් කළේ.\nඉරානය මෙම පියවරට එළඹී ඇත්තේ එරටට එරෙහිව ඇමරිකානු සම්බාධක දැඩි කිරීමට පියවර ගෙන තිබියදියි.\nතම රටට එරෙහිව නව සම්බාධක පැනවීම සම්බන්ධයෙන් ඉරානය ජාත්‍යන්තර අධිකරණය ඉදිරියේ නඩුවක්ද ගොනු කළා.",
       "URL": "https://www.hirunews.lk/198963/ඉරානය-යුද-ශක්තිය-තර-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=337"
}