{
       "Source": "hirunews",
       "Timestamp": "Wednesday, 12 June 2013 - 8:03",
       "Headline": "අද්වානි ඉල්ලා අස්වීම අස් කර ගනී.",
       "News Content": "ඉන්දීය භාරතීය ජනතා පක්ෂයේ ජ්‍යෙෂ්ඨ නායක එල්.කේ. අද්වානි පසුගිය දා සිදුකළ සිය ඉල්ලා අස්වීම පැය 24කට පසු ඉවත් කරගෙන තිබෙනවා. ඊයේ (11) පස්වරුවේ භාරතීය ජනතා පක්ෂයේ නායකයින් පිරිසක් සමග පැවැති සාකච්ඡාවකින් අනතුරුව මෙම තීරණය ගත් බවයි ඉන්දීය මාධ්‍ය වාර්තා කළේ. ගුජරාට් ප්‍රාන්ත ප්‍රධාන අමාත්‍ය නරේන්ද්‍ර මෝඩි බී.ජේ.පී. පක්ෂයේ මැතිවරණ ප්‍රචාරක කමිටුවේ ප්‍රධානියා ලෙස පත් කිරීමත් සමගයි එල්.කේ. අද්වානි සිය තනතුරුවලින් ඉල්ලා අස්වුණේ. මේ අතර, බී.ජේ.පී. පක්ෂයේ නව තේමා පාඨය නරේන්ද්‍ර මෝඩි විසින් ඊයේ ප්‍රකාශයට පත් කළා. ඒක් භාරත් ශාරත් භාරත් නම් එහි සිංහල අරුත වන්නේ එක් ඉන්දියාවක්, හොදම ඉන්දියාවක් යන්නයි.",
       "URL": "https://www.hirunews.lk/60807/අද්වානි-ඉල්ලා-අස්වීම-අස්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=832"
}