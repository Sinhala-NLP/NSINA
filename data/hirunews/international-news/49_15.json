{
       "Source": "hirunews",
       "Timestamp": "Sunday, 15 May 2022 - 10:37",
       "Headline": "උතුරු කොරියාවේ කොරෝනා ව්‍යාප්තිය උත්සන්න වේ",
       "News Content": "දින තුනක් තුළ උතුරු කොරියාවෙන් නව කොරෝනා ආසාදිතයින් අට ලක්ෂ විසිදහස් හයසිය විස්සක් සහා මරණ 42ක් වාර්තා වී ඇති බව එරට රාජ්‍ය ප්‍රවෘත්ති සේවාව සඳහන් කළා.\nමේ නිසා රට පුරා දැඩි නිරෝධායන සීමාවන් පැනවීමට එරට නායක කිම් ජොං අන් නියෝග කර තිබෙනවා.\nපියොංයැං අගනුවර ඇතුළු උතුරු කොරියාවේ නගර ආශ්‍රිතව පැතිරී යන්නේ සීඝ්‍ර ව්‍යාප්තියක් සහිත ඔමික්‍රෝන් කොරෝනා ප්‍රභේදයයි.\nමේ අතර, බොලිවුඩ් සිනමා නළු ආක්ශේ කුමාර්ට කොරෝනා ආසාදනය වී ඇති බවට වාර්තා වෙනවා.\nමේ නිසා ඔහු ප්‍රංශයේ කෑන්ස් සිනමා සම්මාන උළෙලට සහභාගී නොවනු ඇති බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/304393/උතුරු-කොරියාවේ-කොරෝනා-ව්‍යාප්තිය-උත්සන්න-වේ",
       "Category": "International News",
       "Parent URL": "https://www.hirunews.lk/international-news.php?pageID=49"
}