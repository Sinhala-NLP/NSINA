{
       "Source": "hirunews",
       "Timestamp": "Sunday, 19 May 2013 - 11:28",
       "Headline": "සෝමාලි මුහුදු කොල්ලකරුවන් පාරාදීසයේ බන්ධනාගාරවල.",
       "News Content": "සෝමාලි මුහුදු කොල්ලකරුවන් විශාල පිරිසක් ඉන්දීය සාගරයේ පාරාදීසයක් ලෙස සැළකෙන සී ෂෙල්ස් හි රඳවා සිටින බව බී බී සී වාර්තාවක් හෙළිදරව් කළා. ලොව පුරා බන්ධනාගාර ගතව සිටින සෝමාලි මුහුදු කොල්ලකරුවන්ගේ සංඛ්‍යාව දහසකට අධිකයි. ඔවුන් රඳවා තැබීමේ බන්ධනාගාර පවත්වාගෙන යාම සඳහා ජගත් සංවිධානය මූල්‍යාධාර සපයනවා. සී ෂෙල්ස් දිවයිනේ සිට වාර්තාවක් ඉදිරිපත් කරන බ්‍රිතාන්‍ය ගුවන් විදුලිය සඳහන් කළේ සෝමාලි මුහුදු කොල්ලකරුවන් 66 දෙනෙකු මේ වනවිට සී ෂෙල්ස් දිවයිනේ අධිකරණ විභාගය සඳහා යොමු කර ඇති බවයි. වරදකරුවන් වුවහොත් ඔවුන් සෝමාලියාවට පිටුවහල් කර එහිදී සිර ද`ඩුවම් පැමිණවීම ජගත් සංවිධාන සම්බන්ධීකරණයෙන් සිදුකෙරෙනවා.",
       "URL": "https://www.hirunews.lk/59251/සෝමාලි-මුහුදු-කොල්ලකරුවන්-පාරාදීසයේ-බන්ධනාගාරවල",
       "Category": "International News",
       "Parent URL": "https://www.hirunews.lk/international-news.php?pageID=839"
}