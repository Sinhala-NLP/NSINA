{
       "Source": "hirunews",
       "Timestamp": "Tuesday, 19 October 2021 - 15:44",
       "Headline": "ඩෙල්ටා ව්‍යාප්තිය සමඟ නවසීලන්තයේ කොරෝනා ආසාදනය ඉහළට",
       "News Content": "ගෝලීය වසංගතය ආරම්භ වූ දා පටන් නවසීලන්තයේ වැඩිම දෛනික කොරෝනා ආසාදිතයින් සංඛ්‍යාව ගත වූ පැය 24 තුළ වාර්තා වී තිබෙනවා.\nනව ආසාදිතයින් 94 දෙනෙකු එලෙස හඳුනාගෙන ඇති අතර, ඉන් 87 දෙනෙකුම ඕක්ලන්ඩ් නගරවාසීන්.\nඒ සමගම නවසීලන්තයේ නව කොරෝනා පොකුර 2099 දක්වා ඉහළ යනවා.\nමෙම කාලය තුළ කොරෝනා මරණ 28ක් නවසීලන්තයෙන් වාර්තා වී ඇති අතර, රෝහල්ගත කළ සංඛ්‍යාව 38ක්.\nකොරෝනා ව්‍යාප්තිය සාර්ථක ලෙස මැඩපැවැත්වූ රටක් ලෙස ප්‍රකට නවසීලන්තයේ කොරෝනා ව්‍යාප්තියට හේතු වී ඇත්තේ, ඩෙල්ටා කොරෝනා ප්‍රභේදයයි.\nකෙසේ නමුත්, නව කොරෝනා කේන්ද්‍රය වූ මිලියන 1.7ක ජනගහනයක් සහිත ඕක්ලන්ඩ් නුවර දැඩි සීමාවන් තවදුරටත් ක්‍රියාත්මකයි.\nසෞඛ්‍ය බලධාරීන් ප්‍රකාශ කළේ, එම සීමාවන් උල්ලංඝනය කරන්නන් සහ එන්නත්කරණයට නොලැබූ පුද්ගලයින් හේතුවෙන් මෙලෙස ආසාදිත සංඛ්‍යාව ඉහළ ගොස් ඇති බවයි.",
       "URL": "https://www.hirunews.lk/285450/ඩෙල්ටා-ව්‍යාප්තිය-සමඟ-නවසීලන්තයේ-කොරෝනා-ආසාදනය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=87"
}