{
       "Source": "hirunews",
       "Timestamp": "Tuesday, 15 February 2022 - 9:10",
       "Headline": "එන්නත් විරෝධීන්ට එරෙහිව හදිසි නීතිය",
       "News Content": "කොරෝනා එන්නත්කරණය සහ නිරෝධායන සීමාවන්ට එරෙහිව ඇමරිකානු දේශසීමාව ආසන්නයේ සිදුකෙරෙන විරෝධතා මැඩ පැවැත්වීම සඳහා හදිසි නීතිය බල ගැන්වීමට කැනේඩියානු අග්‍රාමාත්‍ය ජස්ටින් ටෲඩෝ ඊයේ පියවර ගත්තා.\nකෙසේ නමුත් කැනඩාවේ විරල සිද්ධියක් ලෙස සැලකෙන මෙම හදිසි නීති බල ගැන්වීම සීමිත කාලයක් සඳහා සාධාරණ හා ප්‍රමාණාත්මක ලෙස යොදා ගන්නා බවයි ඔහු සදහන් කළේ.\nහදිසි නීතිය යටතේ මෙම විරෝධතාවල නියුතු වූවන්ගේ බැංකු ගිණුම් පවා අධිකරණ නියෝගයකින් තොරව අත්හිටුවිය හැකියි.\nකැනඩාව සහ ඇමරිකා එක්සත් ජනපදය අතර ප්‍රධාන ගොඩබිම් වෙළද මාර්ගයේ පිහිටි වින්ඩ්සර් හි ඇම්බැසිඩර් පාලම අවහිර කරමින් විරෝධතා පැවැත්වෙන්නේ සතියක පමණ කාලයක සිටයි.\nඔටාවා අගනුවර නගර මධ්‍යයේ පැවැත්වෙන ට්‍රක් රථ විරෝධතාවට වාහන 500ක් පමණ යොදාගෙන ඇති අතර දින 18ක් තිස්සේ ඔවුන් මෙහි රැදී සිටිනවා.",
       "URL": "https://www.hirunews.lk/297060/එන්නත්-විරෝධීන්ට-එරෙහිව-හදිසි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=61"
}