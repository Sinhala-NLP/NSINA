{
       "Source": "hirunews",
       "Timestamp": "Friday, 25 October 2013 - 16:20",
       "Headline": "කෙන්යාවේ උප ජනාධිපති ජාත්‍යන්තර අපරාධ අධිකරණය හමුවට.",
       "News Content": "කෙන්යාවේ උප ජනාධිපති විලියම් රූටෝ හට ජාත්‍යන්තර අපරාධ අධිකරණය හමුවේ පෙනී සිටින ලෙස නියෝග කර තිබෙනවා. මානව හිමිකම් කඩවීම් සම්බන්ධයෙන් වන අපරාධ චෝදනා කිහිපයකටයි මෙලෙස ඔහුට අධිකරණය හමුවේ පෙනී සිටින ලෙස නියෝග කර ඇත්තේ. 2007 - 2008 වසරවල පැවැති මැතිවරණවලදී පුද්ගලයින් 1200ක් ඝාතනය කිරීම සහ තවත් පුද්ගලයින් ලක්ෂ 6කට උන්හිටිතැන් අහිමි කිරීම ඔහුට එරෙහිව නැගී ඇති ප්‍රධාන චෝදනා වනවා. කෙසේ වුවත් උප ජනාධිපති විලියම් රූටෝගේ නීතිඥයන් පෙන්වා දෙන්නේ දැනට තම රට තුළ මතුවී ඇති වාතාවරණය හේතුවෙන් ජාත්‍යන්තර අධිකරණය හමුවේ පෙනී සිටීමට සිය සේවාදායකයාට නොහැකි බවයි.",
       "URL": "https://www.hirunews.lk/70015/කෙන්යාවේ-උප-ජනාධිපති-ජාත්‍යන්තර-අපරාධ-අධිකරණය-හමුවට",
       "Category": "International News",
       "Parent URL": "https://www.hirunews.lk/international-news.php?pageID=792"
}