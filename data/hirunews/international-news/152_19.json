{
       "Source": "hirunews",
       "Timestamp": "Wednesday, 18 November 2020 - 10:18",
       "Headline": "ජනපති ට්‍රම්ප් ඇමරිකානු මැතිවරණ සයිබර් ආරක්ෂණ ප්‍රධානියා ඉවත් කරයි",
       "News Content": "ඩිමොක්‍රටික් අපේක්ෂක ජෝ බයිඩ්න් අතින් තමා පරාජයට පත්වූයේ දැවැන්ත මැතිවරණ වංචාවක් නිසා බව පිළිගැනීම ප්‍රතික්ෂේප කිරීම නිසා ඇමරිකානු ජනාධිපති ඩොනල්ඩ් ට්‍රම්ප් විසින් එරට ප්‍රධාන මැතිවරණ පරිගණක ආරක්ෂක නිලධාරීයා සේවයෙන් පහ කර තිබෙනවා.\nඇමරිකානු ස්වදේශ ආරක්ෂක දෙපාර්තමේන්තුවට අනුබද්ධ සයිබර් ආරක්ෂණ සහ යටිතල පහසුකම් ආරක්ෂක ඒජන්සියේ ප්‍රධානී ක්‍රිස් කර්බ්ස්, මෙලෙස ජනපති ට්‍රම්ප් විසින් ඉවත් කර ඇත්තේ ට්වීටර් පණිවුඩයක් නිකුත් කරමින්.\nමෙවර ඇමරිකානු ජනාධිපතිවරණයේදී ඩිමොක්‍රටික් අපේක්ෂක ජෝ බයිඞ්න් කොට්ඨාශ නියෝජිත ඡන්ද 306 ක් ලබාගනිමින් එම ඡන්ද 232 ක් ලබා සිටින ජනපති ට්‍රම්ප්ට එරෙහිව පැහැදිලි ජයග්‍රහණයක් ලබා සිටිනවා.\nඑහෙත් කොවිඞ් වසංගතය හේතුවෙන් තැපැල් ඡන්ද නීතිවිරෝධි ලෙස හඳුන්වන අතර, පරිගණක පද්ධතිය ඔස්සේ වංචාවක් සිදුවී ඇති බව පවසමින් ජනපති ට්‍රම්ප් මෙතෙක් පරාජය පිළිගෙන නැහැ.\nකෙසේ නමුත්, ඉවත් කරන ලද සයිබර් ආරක්ෂක ප්‍රධානියා පසුගියදා ප්‍රකාශ කළේ මෙවර ඇමරිකානු ජනාධිපතිවරණය ඉතිහාසයේ සුරක්ෂිතම ජනාධිපතිවරණය බවයි.",
       "URL": "https://www.hirunews.lk/254999/ජනපති-ට්‍රම්ප්-ඇමරිකානු-මැතිවරණ-සයිබර්-ආරක්ෂණ-ප්‍රධානියා-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=152"
}