{
       "Source": "hirunews",
       "Timestamp": "Sunday, 22 January 2017 - 8:51",
       "Headline": "ඉන්දියාවේ දුම්රිය අනතුරකින් 23 දෙනෙකු මරුට",
       "News Content": "ඉන්දියාවේ ආන්ද්‍ර ප්‍රදේශ් ප්‍රාන්තයේ විසිනගරම් ප්‍රදේශයේ ඊයේ සන්ධ්‍යාවේ සිදුවූ දුම්රිය අනතුරකින් පුද්ගලයන් 23 දෙනෙකු ජීවිතක්ෂයට පත්වුණා.\nජග්දල්පූර් සිට ඔඩීෂා ප්‍රාන්තයේ අගනුවර වූ බූබනේෂ්වර් වෙත ගමන් ගත් දුම්රියේ එන්ජිම සහ මැදිරි හතක් මෙහිදී පෙරළී තිබෙනවා.\nපෙරළුනු දුම්රිය මැදිරි තුළ සිරවූ පුද්ගලයන් බේරාගැනීම අද උදෑසන තෙක් සිදුව ඇති අතර, තුවාල ලැබූ විශාල පිරිසක් රෝහල් ගතකර තිබෙනවා.\nදුම්රිය පීලිපැනීමට හේතුව මෙතෙක් අනාවරණ වී නැහැ.\nදුම්රිය අනතුරු ඉන්දියාවේ නිරන්තරයෙන් වාර්තාවන අතර පසුගිය නොවැම්බරයේ උතුරු ඉන්දියාවේ උත්තර් ප්‍රදේශ් ප්‍රාන්තයේ සිදුවූ දුම්රිය අනතුරකින් පුද්ගලයන් 140 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/152594/ඉන්දියාවේ-දුම්රිය-අනතුරකින්-23-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=527"
}