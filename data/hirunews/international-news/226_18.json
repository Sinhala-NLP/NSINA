{
       "Source": "hirunews",
       "Timestamp": "Saturday, 02 November 2019 - 9:06",
       "Headline": "ලන්ඩනයේ ට්‍රක් රථයක මිය ගිය සංක්‍රමණිකයන් සියළු දෙනා වියට්නාම ජාතිකයින් බවට තොරතුරු",
       "News Content": "ලන්ඩන් නුවර ආසන්නයේ දී ට්‍රක් රථයකින් සිරුරු හමුවූ නීතිවිරෝධී සංක්‍රමණිකයන් 39 දෙනාම වියට්නාම ජාතිකයින් බවට දැන් සැක කෙරෙනවා.\nඔවුන් සියළු දෙනා චීන ජාතිකයන් ලෙසයි මුලින් විශ්වාස කෙරුණේ. එහෙත් බෙල්ජියම හරහා ට්‍රක් රථයකින් එංගලන්තයට යාමට උත්සාහ කිරීමේදී අතුරුදන් වූ වියට්නාම ජාතිකයින් දෙදෙනෙකු පිළිබඳ තොරතුරු විමර්ශනයේදී හෙළි වී ඇත්තේ ඔවුන් සියළු දෙනාම වියට්නාම ජාතිකයින් විය හැකි බවයි.\nඔවුන්ගේ සිරුරු පසුගිය 23 වන දා හමුවූ අතර, එහි රියදුරු උතුරු අයර්ලන්ත ජාතික 25 හැවිරිදි මොරිස් රොබින්සන්ට එරෙහිව මනුෂ්‍ය ඝාතන චෝදනා එල්ල වනවා.\nසිද්ධිය සම්බන්ධයෙන් උතුරු අයර්ලන්තයේ තවත් පුද්ගලයෙකු අත්අඩංගුවට ගෙන ඇති අතර, වියට්නාම පොලීසිය සදහන් කළේ මෙම මිනිස් ජාවාරමට සම්බන්ධ දෙදෙනෙකු එරටින් ද අත්අඩංගුවට ගත් බවයි.",
       "URL": "https://www.hirunews.lk/227455/ලන්ඩනයේ-ට්‍රක්-රථයක-මිය-ගිය-සංක්‍රමණිකයන්-සියළු-දෙනා-වියට්නාම-ජාතිකයින්-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=226"
}