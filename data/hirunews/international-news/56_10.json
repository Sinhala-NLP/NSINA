{
       "Source": "hirunews",
       "Timestamp": "Tuesday, 22 March 2022 - 8:21",
       "Headline": "ගුවන් අනතුරෙන් පසු චීනය බෝයිං යානා බිම්ගත කරයි",
       "News Content": "පුද්ගලයන් 132 නෙකු සමග චයිනා ඊස්ටන් එයාර් ලයින් බෝයිං 737 - 800 වර්ගයේ ගුවන් යානයක් ඊයේ අනතුරට ලක්වීමේ සිද්ධියෙන් පසු එම ගුවන් සේවය තමන් සතු එම වර්ගයේ සියළුම බෝයිං යානා බිම්ගත කර තිබෙනවා.\nයානය කඩා වැටුණු ගුවන්ෂි කලාපයේ කඳුකර ප්‍රදේශයේ ගින්නක් ද හටගත් අතර යානයේ කැබලි සී සී කඩ විසිරී තිබෙන අයුරු මාධ්‍ය මගින් ප්‍රදර්ශනය කළා.\nඅනතුරට හේතුව මෙතෙක් අනාවරණ වී නොමැති අතර ඉන් කිසිවෙකු දිවි ගලවා ගත් බවක් අනාවරණ වී නැහැ.\nමේ අතර චීන ගුවන් අනතුරෙන් පසු ඉන්දියාව ද එරට ගුවන් සේවා මගින් යොදා ගනු ලබන බෝයිං 737වර්ගයේ ගුවන් යානා දැඩි පරීක්ෂාවට ලක් කරන ලෙස දැනුම් දී තිබෙනවා.\nස්පයිස් ජෙට්, විස්තාරා සහ එයාර් ඉන්දියා එක්ප්‍රස් යන ඉන්දීය ගුවන් සේවා මගින් බෝයිං 737 වර්ගයේ ගුවන් යානා යොදා ගනු ලබනවා.",
       "URL": "https://www.hirunews.lk/300058/ගුවන්-අනතුරෙන්-පසු-චීනය-බෝයිං-යානා-බිම්ගත-කරයි",
       "Category": "International News",
       "Parent URL": "https://www.hirunews.lk/international-news.php?pageID=56"
}