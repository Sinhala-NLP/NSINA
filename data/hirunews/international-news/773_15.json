{
       "Source": "hirunews",
       "Timestamp": "Saturday, 28 December 2013 - 15:19",
       "Headline": "ඇමෙරිකාවට එරෙහිව ඉන්දියාව.",
       "News Content": "නිව්යෝක් නුවර ඉන්දියානු නියෝජ්‍ය කොන්සල්වරිය වන දිව්‍යානි කොබ්රගේඞ් වීසා වංචාවක් සම්බන්ධයෙන් අත්අඩංගුවට ගැනීමේ සිද්ධියට විරෝධය පළ කරමින් ඉන්දියාව තවත් ප්‍රතිචාර රැසක් ප්‍රකාශයට පත් කර තිබෙනවා. සිය මෙහෙකාරියගේ වැටුප සම්බන්ධයෙන් ව්‍යාජ තොරතුරු ඉදිරිපත් කළ බවට චෝදනා කරමින් අත්අඩංගුවට ගැනුණු ඇය මේ වනවිට ඇප මත මුදා හැර තිබෙනවා. කෙසේ නමුත්, රාජ්‍ය තාන්ත්‍රික වරප්‍රසාද යටතේ ඇයට එරෙහිව චෝදනා ඉවත් කර ගැනීමට ඇමෙරිකාව සූදානම් නැහැ. මේ අතර, ඉන්දීය රජය අද ප්‍රකාශ කළේ සිය රට තුළ සිට ඇමෙරිකානු රාජ්‍ය තාන්ත්‍රිකයන්ගේ බිරින්ඳෑවරුන් සහ ළමයින්ට ලබාදී ඇති බදු සහන ඇතුළු වරප්‍රසාද ද ඉවත් කර ගැනෙන බවයි.",
       "URL": "https://www.hirunews.lk/74322/ඇමෙරිකාවට-එරෙහිව-ඉන්දියාව",
       "Category": "International News",
       "Parent URL": "https://www.hirunews.lk/international-news.php?pageID=773"
}