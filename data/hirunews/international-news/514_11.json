{
       "Source": "hirunews",
       "Timestamp": "Tuesday, 21 February 2017 - 17:12",
       "Headline": "මෙලනියා ට්‍රම්ප් ධවල මන්දිරයට නොයන හේතුව හෙළි වෙයි",
       "News Content": "තම බිරිඳ වන මෙලනියා ට්‍රම්ප් මෙතෙක් ධවල මන්දිරයේ පදිංචියට නොපැමිණීම පිළිබඳ අමරිකා නව ජනාධිපති ඩොනල්ඩ් ට්‍රම්ප් පැහැදිළි කිරීමක් සිදුකර තිබෙනවා.\nඔහු විදෙස් මාධ්‍ය වෙත ප්‍රකාශකර ඇත්තේ ඇය ඉදිරි සති කිහිපය තුල ධවල මන්දිරයට පැමිණෙනු ඇති බවයි.\nඊයේ ධවල මන්දිරයේ පැවති මාධ්‍ය හමුවකට එක්වෙමින් ජනාධිපතිවරයා සඳහන් කලේ මේවන විට නිව්යෝර්ක් නුවර සිටින සිය බිරිඳ ඉදිරි සති කිහිපයේ ධවල මන්දිරයට පැමිණෙන බවයි.\nසිය පුත්‍රයාගේ අධ්‍යාපන කටයුතු හේතුවෙන් ඇය නිව්යෝර්ක් නුවර පදිංචිව සිටින අතර එම අධ්‍යයන කටයුතු අවසන් වු වහාම ඇය පැමිණෙනු ඇතැයි ඩොනල්ඩ් ට්‍රම්ප් ප්‍රකාශකර තිබෙනවා.\nඇය අධිනීතිඥවරියක් වීමට ඉගෙනුම ලබමින් සිටින අතර සිය දියණිය සමග ඉදිරියේදී කටයුතු කරනු ඇති බවයි අමරිකා ජනාධිපතිවරයා මාධ්‍යවේදීන් හමුවේ හෙළිකර ඇත්තේ.\nවිදෙස් මාධ්‍ය පෙන්වා දෙන්නේ මෙලනියා ට්‍රම්ප් මෙතෙක් ධවල මන්දිරයට පැමිණ ඇත්තේ අවස්ථා දෙකකදී පමණක් බවයි.",
       "URL": "https://www.hirunews.lk/155079/මෙලනියා-ට්‍රම්ප්-ධවල-මන්දිරයට-නොයන-හේතුව-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=514"
}