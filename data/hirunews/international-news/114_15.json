{
       "Source": "hirunews",
       "Timestamp": "Monday, 24 May 2021 - 15:38",
       "Headline": "අවුන්සාන් සුකී අධිකරණයේ පෙනී සිටී",
       "News Content": "මියන්මාර හමුදාව විසින් බලය පැහැර ගත් පසු ප්‍රථම වතාවට එරට ප්‍රජාතන්ත්‍රවාදී ජාතික ලීගයේ නායිකා අවුන්සාන් සුකී අද අධිකරණයේ පෙනී සිටියා.\nහමුදා රජය විසින් රඳවාගෙන සිටින ඇයට එහිදී ප්‍රථම වරට සිය නීතිඥයන් හමුවීමට අවස්ථාවක් ලැබී තිබෙනවා.\nඇය එහිදී ප්‍රකාශ කර ඇත්තේ ජනතාව වෙනුවෙන් බිහිකළ සිය පක්ෂය මියන්මාර ජනතාව සිටිනතුරු පවතිනු ඇති බවයි.\nපසුගිය මැතිවරණයෙන් දැවැන්ත ජයග්‍රහණයක් ලැබූ අවුන්සාන් සුකීගේ පක්ෂය විසුරුවා හරින බව මිලිටරි ජුන්ටාව විසින් ප්‍රකාශ කළේ එය ඡන්ද දූෂණවල නිරත වූ බවට අභූත චෝදනා නගමින්.\nනොබෙල් සාම ත්‍යාග ලාභී 75 හැවිරිදි අවුන්සාන් සුකී ඇතුළු දේශපාලන සිරකරුවන් 4000 ක් පමණ මේ වනවිට හමුදා රජය විසින් රඳවාගෙන සිටිනවා.\nඅධිරාජ්‍යවාදී යුගයේ නීති උපයෝගි කර ගනිමින් ඇයට සිරදඩුවම් ලබාදීමටයි මිලිටරි ජුන්ටාව සැරසෙන්නේ.\nකෙසේ නමුත්, දිනපතා සිදුකෙරෙන ජනතා විරෝධතා, වර්ජන සහ කැරලිකරුවන්ගේ නැගී සිටීම හේතුවෙන් හමුදාවට මේ වනවිට මියන්මාරයේ බලය තහවුරු කර ගැනීමට හැකියාවක් ලැබී නැහැ.",
       "URL": "https://www.hirunews.lk/272313/අවුන්සාන්-සුකී-අධිකරණයේ-පෙනී-සිටී",
       "Category": "International News",
       "Parent URL": "https://www.hirunews.lk/international-news.php?pageID=114"
}