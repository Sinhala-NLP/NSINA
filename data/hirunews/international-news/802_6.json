{
       "Source": "hirunews",
       "Timestamp": "Friday, 20 September 2013 - 11:03",
       "Headline": "ග්‍රීන් - පීස් නෞකාව රුසියාව භාරයට.",
       "News Content": "ආක්ටික් මුහුදේ රුසියානු තෙල් අටොල්ලක් ආසන්නයට පැමිණි පරිසර සංරක්ෂණ ග්‍රීන් - පීස් සංවිධානයට අයත් නෞකාවක් රුසියානු වෙරළාරක්ෂකයන් විසින් රඳවාගෙන ඇතැයි වාර්තා වනවා. කෙසේ නමුත්, ග්‍රීන් - පීස් සංවිධානය පවසන්නේ ආක්ටික් සන්රයිස් නමැති සිය නෞකාව ජාත්‍යන්තර මුහුදේදී මෙලෙස රුසියානුවන්නේ ග්‍රහණයට ලක්වූ බවයි. හෙලිකොප්ටර් මගින් පැමිණි සන්නද්ධ රුසියානු වෙරළාරක්ෂකයන් කඹවල ආධාරයෙන් නෞකාවට කඩා වැදුණු බවයි වාර්තා වන්නේ. ඔවුන් නෞකාවේ කාර්ය මණ්ඩලය රඳවා ගෙන ඇති බව සඳහන්. ආක්ටික් ප්‍රදේශයේ තෙල් කැණීමෙන් පරිසරයට විශාල හානියක් සිදුවන බව ග්‍රීන් - පීස් ඇතුලූ පාරිසරික සංවිධානවල අදහසයි.",
       "URL": "https://www.hirunews.lk/67603/ග්‍රීන්-පීස්-නෞකාව-රුසියාව-භාරයට",
       "Category": "International News",
       "Parent URL": "https://www.hirunews.lk/international-news.php?pageID=802"
}