{
       "Source": "hirunews",
       "Timestamp": "Thursday, 12 January 2017 - 11:22",
       "Headline": "රුසියාවට සම්බාධක පැනවීමේ ඉඩකඩක් - ඇමරිකානු නව රාජ්‍ය ලේකම් කියයි",
       "News Content": "ඉදිරියේදී රුසියාවට සම්බාධක පැනවීම කෙරෙහි අවධානය යොමුවී ඇති බව ඇමරිකානු නව රාජ්‍ය ලේකම්වරයා ලෙස පත්වන රෙක්ස් ටිලර්සන් පවසනවා.\nඔහු සඳහන් කර ඇත්තේ රුසියාව කිසිසේත්ම ඇමරිකාවේ සමීපතම මිතුරෙකු ලෙස නොසලකන බවයි.\nඑමෙන්ම, රුසියාව ජාත්‍යන්තරයට තර්ජනයක් බව ද නව රාජ්‍ය ලේකම්වරයා ප්‍රකාශ කර තිබෙනවා.\nමේ අතර, ඔබාමාගේ පාලනයට වඩා ශක්තිමත් විදේශ ප්‍රතිපත්තියක් අනුගමනය කිරීමට ට්‍රම්ප්ගේ පාලනය පියවර ගනු ඇති බව ද නව රාජ්‍ය ලේකම්වරයා ලෙස පත්වීමට නියමිත රෙක්ස් ටිලර්සන් වැඩිදුරටත් ප්‍රකාශ කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/151887/රුසියාවට-සම්බාධක-පැනවීමේ-ඉඩකඩක්-ඇමරිකානු-නව-රාජ්‍ය-ලේකම්-කියයි",
       "Category": "International News",
       "Parent URL": "https://www.hirunews.lk/international-news.php?pageID=531"
}