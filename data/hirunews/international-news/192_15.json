{
       "Source": "hirunews",
       "Timestamp": "Saturday, 07 March 2020 - 16:59",
       "Headline": "බ්‍රසීලයේ හිටපු පාපන්දු තරුව පැරගුවේදී අත්අඩංගුවට",
       "News Content": "බ්‍රසීලයේ හිටපු පාපන්දු තරුවක් වන රොනාල්ඩිනෝ පැරගුවේ රාජ්‍යයේදී අත්අඩංගුවට ගෙන තිබෙනවා.\nව්‍යාජ ගමන් බලපත්‍රයක් භාවිත කරමින් එම රට තුළට ඇතුළු වීමට උත්සහ කිරීමේදීයි ඔහු මෙලෙස අත්අඩංගුවට පත්ව ඇත්තේ.\nඔහු සමඟ ඔහුගේ සොහොයුරා වන රොබටෝ ඇසිස් ද අත්අඩංගුවට ගෙන ඇති බවයි විදෙස් මාධ්‍ය වාර්තා කරන්නේ.\nවිදෙස් වාර්තා වල වැඩිදුරටත් දැක්වෙන්නේ පැරගුවේ බලධාරීන් විසින් රොනාල්ඩිනෝ සහ ඔහුගේ සොහොයුරා රඳවා තබාගෙන ප්‍රශ්න කරන බවයි.\nඔවුන් දෙදෙනා විසින් ගුවන් තොටුපළේදී ඉදිරිපත් කළ සියලු ලේඛන ව්‍යාජ ඒවා බවට හඳුනා ගැනීමෙන් පසු මෙලෙස ඔවුන් දෙදෙනා අත්අඩංගුවට ගෙන තිබෙනවා.",
       "URL": "https://www.hirunews.lk/236019/බ්‍රසීලයේ-හිටපු-පාපන්දු-තරුව-පැරගුවේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=192"
}