{
       "Source": "hirunews",
       "Timestamp": "Saturday, 11 January 2020 - 15:13",
       "Headline": "ඕමානයට නව සුල්තාන්වරයෙක්",
       "News Content": "ඕමානයේ නව සුල්තාන්වරයා ලෙස හයිතම් බින් ටාරීක් අල් සායිඞ් දිවුරුම් දී තිබෙනවා.\nඒ, අරාබිකරයේ දීර්ඝ කාලයක් රටක් පාලනය කළ නායකයා ලෙස සැලකෙන ඕමාන සුල්තාන් කාබෝස් බින් සායිඞ් අල් සායිඩි ඊයේ අභාවප්‍රාප්ත වීමෙන් අනතුරුවයි.\nකලක සිට පිළිකා රෝගයක් හේතුවෙන් ප්‍රතිකාර ලබමින් සිටි ඔහු මිය යන විට 79 හැවිරිදි වියේ පසුවුණා.\nසුල්තාන් කාබෝස් බින් සායිඩි අල් සායිඞ් 1970 වසරේදී සිය පියාට එරෙහිව බ්‍රිතාන්‍යයේ සහයෙන් සිදුකළ හමුදා කුමන්ත්‍රණයකින් ඕමානයේ බලය අත්පත් කර ගත්තා.\nඅවිවාහකයෙකු වන ඔහු සිය අභාවයට පෙර අනුප්‍රාප්තිකයෙකු හෝ අනාගත නායකයෙකු නම් කර තිබුණේ නැහැ.\nමේ හේතුවෙන් රාජකීය කවුන්සිලයයි නව සුල්තාන්වරයෙකු තෝරාපත් කරගෙන ඇත්තේ.",
       "URL": "https://www.hirunews.lk/232069/ඕමානයට-නව-සුල්තාන්වරයෙක්",
       "Category": "International News",
       "Parent URL": "https://www.hirunews.lk/international-news.php?pageID=208"
}