{
       "Source": "hirunews",
       "Timestamp": "Monday, 04 October 2021 - 15:38",
       "Headline": "රුසියාව ප්‍රථම වරට හයිපර්සොනික් මිසයිලයක් සබ්මැරීනයක සිට අත්හදා බලයි",
       "News Content": "සර්කෝන් වර්ගයේ හයිපර්සොනික් කෲස් මිසයිලයක් ප්‍රථම වරට සබ්මැරීනයක සිට සාර්ථක ලෙස අත්හදා බැලූ බව රුසියාව ප්‍රකාශ කළා. එය රුසියානු යුද අවි නවීකරණය කිරීමේ ජනපති පුටින්ගේ වැඩපිළිවෙලේ අගයක් ලෙසයි සැලකෙන්නේ.\nආක්ටික් සාගරයේ පිහිටි බැරෙන්ට්ස් මුහුදේ ස්ථානගත සබ්මැරීනයක සිට මෙම මිසයිලය ඊයේ රාත්‍රියේ ඉලක්කය වෙත සාර්ථකව යොමුකළ බව රුසියානු ආරක්ෂක අමාත්‍යාංශය කියා සිටියා. එහි වීඩියෝ පටයක් ද එමගින් නිකුත් කර තිබෙනවා.\nශබ්දයේ වේගය පස් ගුණයක වේගයක් එනම්, තත්ත්පරයකට සැතපුමක පමණ වේගයක් සහිත මිසයිල හයිපර්සොනික් මිසයිල ලෙස හැඳින්වෙනවා.\nඑවැනි මිසයිලයක් රුසියාව පසුගිය ජූලි මාසයේ යුද නෞකාවක සිට අත්හදා බලනු ලැබුවා.",
       "URL": "https://www.hirunews.lk/284043/රුසියාව-ප්‍රථම-වරට-හයිපර්සොනික්-මිසයිලයක්-සබ්මැරීනයක-සිට-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=90"
}