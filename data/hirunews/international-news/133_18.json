{
       "Source": "hirunews",
       "Timestamp": "Friday, 26 February 2021 - 15:18",
       "Headline": "බ්‍රසීලය, ඉන්දියාවෙන් කොරෝනා එන්නත් මිලියන 20 ක් මිලදී ගැනීමට සැරසේ",
       "News Content": "ඉන්දියාවේ නිෂ්පාදිත භාරත් බයෝටෙක් කොරෝනා එන්නත් මාත්‍රා මිලියන 20 ක් මිලදී ගැනීම සඳහා බ්‍රසීලය ගිවිසුමකට එළඹ තිබෙනවා.\nඑරට සෞඛ්‍ය අමාත්‍යාංශය සඳහන් කළේ ඒ සඳහා ඇමෙරිකානු ඩොලර් දෙලක්ෂ 90,000 ක් වැය කරන අතර, පළමු එන්නත් මාත්‍රා මිලියන 8 ලබන මාසයේ බ්‍රසීලයට රැගෙන ඒමට නියමිත බවයි.\nලොව දෙවනුව වැඩිම කොරෝනා මරණ වාර්තා වන බ්‍රසීලයේ කොරෝනා ආසාදනයෙන් මියගිය සංඛ්‍යාව මේ වනවිට දෙලක්ෂ 51,000 ඉක්මවා තිබෙනවා.\nඑරට මුළු ආසාදිත සංඛ්‍යාව මේ වනවිට එක්කෝටි තුන්ලක්ෂ 94,000 කට ආසන්නයි.",
       "URL": "https://www.hirunews.lk/263744/බ්‍රසීලය-ඉන්දියාවෙන්-කොරෝනා-එන්නත්-මිලියන-20-ක්-මිලදී-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=133"
}