{
       "Source": "hirunews",
       "Timestamp": "Tuesday, 12 May 2015 - 9:08",
       "Headline": "චිත්‍රයකට ලෝක වාර්තාගත මිලක්",
       "News Content": "ලොව මෙතෙක් චිත්‍රයක් සඳහා හිමි වූ වැඩිම මිල නිව්යෝක් නුවර ක්‍රිස්ටීස් වෙන්දේසියේදී ඊයේ නියම වුණා. සුප්‍රකට ස්පාඤ්ඤ චිත්‍ර ශිල්පී පැබ්ලෝ පිකාසෝ නිර්මාණය කළ ඇල්ජියර්ස් නුවර ළඳුන් සිතුවමට එහිදී නියම වූ මිල ඩොලර් මිලියන 179.3ක්. වෙන්දේසියට පෙර විශ්වාස කෙරුණේ එය ඩොලර් මිලියන 140ක උපරිම මිලකට අලෙවි වනු ඇති බවටයි. එය නිර්මාණය කර ඇත්තේ 1954 - 55 කාලවකවානුවේදියි. මීට පෙර ලොව චිත්‍රයක් සඳහා වැඩිම මිලක් නියම වී ඇත්තේ බ්‍රිතාන්‍ය චිත්‍ර ශිල්පී ෆ්‍රෑන්සිස් බේකන්ගේ චිත්‍රයකටයි. ඒ සඳහා හිමි වූ මුදල ඩොලර් මිලියන 142.4ක්.",
       "URL": "https://www.hirunews.lk/109295/චිත්‍රයකට-ලෝක-වාර්තාගත-මිලක්",
       "Category": "International News",
       "Parent URL": "https://www.hirunews.lk/international-news.php?pageID=735"
}