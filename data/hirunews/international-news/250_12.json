{
       "Source": "hirunews",
       "Timestamp": "Thursday, 18 July 2019 - 13:15",
       "Headline": "ට්‍රම්ප් - සෞදි අරාබිය සමඟ ඇ.ඩො. බිලියන 8.1 ගිවිසුමකට ?",
       "News Content": "නිෂේධ බලය යොදාගනිමින් ඇමරිකානු ජනාධිපති ඩොනල්ඩ් ට්‍රම්ප් සෞදි අරාබිය සමඟ ඇමරිකානු ඩොලර් බිලියන 8.1 ක අවි ගණුදෙනුවක් සිදුකිරීමට නියමිත බව විදෙස් වාර්තා පවසනවා.\nඅදාළ අවි ගණුදෙනුව ඇමරිකානු සෙනෙට් මණ්ඩලය සහ පහළ මන්ත්‍රී මණ්ඩලය ප්‍රතික්ෂේප කර තිබියදි ජනපති ට්‍රම්ප් මෙය සිදුකරන බවටයි වාර්තාවන්නේ.\nඇමරිකානු පහළ මන්ත්‍රී මණ්ඩලය තුළ ඊයේ මීට අදාළ ඡන්ද විමසීමක් පැවති අතර, එහිදි බහුතරය අදාළ අවි ගණුදෙනුව ප්‍රතික්ෂේප කර තිබෙනවා.\nමෙම අවි ගණුදෙනුව තුළින් යේමනයේ සහ ඉරානයේ පවතින යුදමය තත්ත්වයන් තවදුරටත් වර්ධනය වනු ඇති බවටයි සෙනෙට් මණ්ඩලයේ සහ පහළ මන්ත්‍රී මණ්ඩලයේ අදහස වී ඇත්තේ.",
       "URL": "https://www.hirunews.lk/220551/ට්‍රම්ප්-සෞදි-අරාබිය-සමඟ-ඇ-ඩො-බිලියන-8-1-ගිවිසුමකට",
       "Category": "International News",
       "Parent URL": "https://www.hirunews.lk/international-news.php?pageID=250"
}