{
       "Source": "hirunews",
       "Timestamp": "Wednesday, 09 August 2017 - 15:14",
       "Headline": "සත්ව සන්නිවේදනයේ නව පිටුවක් පෙරලු සත්වයාට සිදුවු දේ",
       "News Content": "සත්ව සන්නිවේදන ඉතිහාසයේ නව පිටුවක් පෙරලු ඔරන් ඔටන් සත්වයා මියගොස් තිබෙනවා.\nඒ වයස අවුරුදු 39 ක්ව තිබියදීයි.\nජෝර්ජියාවේ ඇට්ලන්ටා නුවර සත්වෝද්‍යානයක සත්වවේදීන්ගේ දැඩි අවධානයක් ලබා ගනිමින් හැදී වැඩුනු මෙම ඔරන් ඔටන් හැඳින්වුයේ චන්ටෙක් නමින්.\nපසුගිය වසර 9 ක කාලය තුල තම කාමරය තනිව පිරිසිදු කර ගැනීමට / විවිධ උපකරණ භාවිතයට මෙන්ම කඩිනමින් ආහාර ලබාගැනීමට හැකි ආපන ශාලා සොයාගෙන යාමට ද මෙම සත්වයා දැක්වුයේ ඉහළ දක්ෂතාවක්.\nකෙසේවෙතත් පසුගිය වසරක පමණ කාලයක සිට චන්ටෙක් හෘද රෝගී තත්වයකින් පසුවු බවටයි එම සත්වයා රැක බලාගත් සත්වවේදීන් සඳහන් කළේ.\nමෙම ඔරන් ඔටන් සත්වයා තමන් සමග ඉතා සමීපව සිටි අතර ඔහුගේ වෙන්වී යාම දැඩි වේදනාවක් බව ද ඔවුන් ප්‍රකාශකර තිබෙනවා.\nහෘද රෝගී තත්වකින් පසුවුව ද මෙම සත්වයාගේ මරණයට නිශ්චිත හේතුවක් මෙතෙක් අනාවරණ කරගෙන නැහැ.\nසංඥා මාර්ගයෙන් අදහස් හුවමාරු කරගත් වානර සත්වයන් කිහිප දෙනා අතුරින් චන්ටෙක්ට හිමිවුයේ ප්‍රමුඛ ස්ථානයක්.",
       "URL": "https://www.hirunews.lk/168011/සත්ව-සන්නිවේදනයේ-නව-පිටුවක්-පෙරලු-සත්වයාට-සිදුවු-දේ",
       "Category": "International News",
       "Parent URL": "https://www.hirunews.lk/international-news.php?pageID=452"
}