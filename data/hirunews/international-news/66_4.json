{
       "Source": "hirunews",
       "Timestamp": "Friday, 21 January 2022 - 8:05",
       "Headline": "ඔස්ට්‍රියාව කොරෝනා එන්නත්කරණය අනිවාර්ය කරයි",
       "News Content": "ඔස්ටි්‍රයාව, කොරෝනා එන්නත්කරණය අනිවාර්ය කිරීම නීතිගත කළ ප්‍රථම යුරෝපීය රට බවට ඊයේ පත්වුණා.\nඒ, එරට පාර්ලිමේන්තුව විසින් එය, ඡන්දයකින් අනුමත කිරීමත් සමඟයි.\nඒ අනුව නව නීතිය ලබන පෙබරවාරි 1 වනදා සිට ක්‍රියාත්මක වනු ඇති.\nඑමෙන්ම මාර්තු මාසයේ මැද භාගයේ සිට පූර්ණ කොරෝනා එන්නත්කරණය නොලැබූවන්ට යුරෝ 3,600 ක දඩයක්ද පැනවෙනවා.\nමේ වනවිට ඔස්ටි්‍රයාවේ ජනගහණයෙන් 72%ක් පූර්ණ එන්නත්කරණය ලබා සිටිනවා.\nඔස්ටි්‍රයාවේ කොරෝනා එන්නත්කරණය අනිවාර්ය කිරීමේ නීතිය අවම වශයෙන් 2024 වසරේ ජනවාරි දක්වා ක්‍රියාත්මක වනු ඇති.\nමේ අතර ලොව අංක එකේ ටෙනිස් ක්‍රීඩක නොවැක් ජොකොවිච් ට ඕස්ටේ්‍රලියානු විවෘත ටෙනිස් තරගාවලියට සහභාගිවීමට නොහැකිවීමේ හේතුව අනාවරණ වී තිබෙනවා.\nඔහුගේ වීසා බලපත්‍රය දෙවන වරට ද අවලංගු කළ ඕස්ටේ්‍රලියානු සංක්‍රමණික අමාත්‍යවරයා ජොකොවිච්, පිටුවහල් කිරීමට පියවර ගත්තා.\nඊට එරෙහිව ඔහු අධිකරණයට සිදු කළ අභියාචනය ප්‍රතික්ෂේප කෙරුණා.\nඑලෙස අධිකරණය විසින් නොවැක් ජොකොවිච්ගේ වීසා බලපත්‍රය අවලංගු කිරීමේ තීරණය තහවුරු කිරීමට හේතුවට දැන් අනාවරණ වී තිබෙනවා.\nඒ, ඔහු ඕස්ටේ්‍රලියාවේ එන්නත්කරණයට එරෙහි කණ්ඩායම්වලට පූර්වාදර්ශයක් වනු ඇතැයි අධිකරණය විසින් තීරණය කිරීම හේතුවෙන්.",
       "URL": "https://www.hirunews.lk/294646/ඔස්ට්‍රියාව-කොරෝනා-එන්නත්කරණය-අනිවාර්ය-කරයි",
       "Category": "International News",
       "Parent URL": "https://www.hirunews.lk/international-news.php?pageID=66"
}