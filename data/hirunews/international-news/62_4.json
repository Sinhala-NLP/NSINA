{
       "Source": "hirunews",
       "Timestamp": "Friday, 11 February 2022 - 10:59",
       "Headline": "ගුවන් තොටුපොළක් අසල දී හවුති ඩ්‍රෝන ප්‍රහාරයක් ව්‍යර්ථ කෙරේ",
       "News Content": "සෞදි අරාබියේ දකුණු දිග යේමන දේශසීමාව ආසන්නයේ පිහිටි අභා ගුවන් තොටුපල අසල දී හවුති ඩ්‍රෝන ප්‍රහාරයක් වැළැක්වීමට සෞදි ගුවන් ආරක්ෂණ පද්ධතිය සමත් වී තිබෙනවා.\nකෙසේ නමුත් විනාශ වූ ඩ්‍රෝන සහ මිසයිල කොටස් කඩාවැටී ඇත්තේ ගුවන් තොටුපල ආසන්නයටයි.\nඑහිදී පුද්ගලයන් 12 දෙනෙකු තුවාල ලබා ඇති අතර, ඔවුන් විවිධ ජාතීන්ට අයත් වන බවයි සෞදි මාධ්‍ය සඳහන් කළේ.\nසෞදි ජාතිකයන් මෙන්ම බංග්ලාදේශ, නේපාල, ඉන්දීය, පිලිපීන ජාතිකයන් මෙන්ම ශ්‍රී ලාංකිකයෙකු ද ඒ අතර වන බව සඳහන්.\nමෙය ත්‍රස්ත ප්‍රහාරයක් ලෙස ඇමරිකානු ජාතික ආරක්ෂක උපදේශක ජේක් සුලෙයිවන් හෙළා දුටුවා.",
       "URL": "https://www.hirunews.lk/296726/ගුවන්-තොටුපොළක්-අසල-දී-හවුති-ඩ්‍රෝන-ප්‍රහාරයක්-ව්‍යර්ථ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=62"
}