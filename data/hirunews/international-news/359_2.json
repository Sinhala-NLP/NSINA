{
       "Source": "hirunews",
       "Timestamp": "Sunday, 17 June 2018 - 10:23",
       "Headline": "රාමසාන් සමරද්දී ඇෆ්ගනිස්ථානයේ මරාගෙන මැරෙන ප්‍රහාරයක්",
       "News Content": "ඇෆ්ගනිස්ථාන රජයේ හමුදා සහ තලේබාන් සංවිධානය අතර සටන් විරාමයක් ක්‍රියාත්මක වද්දී නැගෙනහිර ඇෆ්ගනිස්ථානයේ නන්ගර්හාර් නුවර ඊයේ සිදුවූ මෝටර් රථ බෝම්බ ප්‍රහාරයකින් පුද්ගලයන් 26 දෙනෙකු ජීවිතක්ෂයට පත්වුණා.\nකෙසේ නමුත් ඇෆ්ගනිස්ථානයේ අනෙකුත් ප්‍රදේශ සියල්ලේම පාහේ ඇෆ්ගන් හමුදා සහ තලේබාන්වරුන් එක්ව රාමසාන් සැමරූ බවයි වාර්තාවන්නේ.\nඑමෙන්ම ඊයේ සිදුවූ මරාගෙන මැරෙන ප්‍රහාරය තමන් විසින් එල්ල නොකළ බව තලේබාන් සංවිධානය අවධාරණය කළා.\nකෙසේ නමුත් සටන් විරාමයට එක් නොවූ අයි.එස්. අනුගාමිකයන් සහ හක්කානි ජාලයේ සන්නද්ධ පිරිස් තවදුරටත් ක්‍රියාත්මකයි.\nරාමසාන් සමයට පෙර ඇෆ්ගන් රජය ඒකපාර්ශවික සටන් විරාමයක් ප්‍රකාශයට පත් කළ අතර තලේබාන් සංවිධානයද දින 3 ක සටන් විරාමයකට එකඟ වුණා. දැන් එම එකඟතාව දීර්ඝ කර තිබෙනවා.",
       "URL": "https://www.hirunews.lk/193270/රාමසාන්-සමරද්දී-ඇෆ්ගනිස්ථානයේ-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=359"
}