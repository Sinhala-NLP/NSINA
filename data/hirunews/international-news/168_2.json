{
       "Source": "hirunews",
       "Timestamp": "Sunday, 23 August 2020 - 20:00",
       "Headline": "ජනපති ට්‍රම්ප් කැලිෆෝනියාවට ජාතික ආපදා තත්ත්වයක් ප්‍රකාශයට පත් කරයි",
       "News Content": "ඇමරිකාවේ කැලිෆෝනියා ප්‍රාන්තයේ ඇවිලෙමින් පවතින ලැව් ගිනි හේතුවෙන් ජනපති ට්‍රම්ප් විසින් එහි ජාතික ආපදා තත්ත්වයක් ප්‍රකාශයට පත් කර තිබෙනවා.\n585ක් පමණ වන ලැව් ගිනි නිවීමට ගිනි නිවන භටයන් 14,000ක් එක්ව සිටින අතර මේ වන විට අක්කර මිලියනයක් පමණ ලැව් ගින්නෙන් විනාශ වී අවසන්.\nකඳුකර සහ ග්‍රාමීය වනාන්තර ප්‍රදේශවල ලැව් ගිනි විශේෂයෙන් පැතිර යන අතර, ජීවිත හානි 6ක් ද වාර්තා වී තිබෙනවා.\nමෙය කැලිෆෝනියාවේ මෙතෙක් වාර්තා වූ තුන්වන විශාලතම ලැව් ගින්න ලෙසයි සැලකෙන්නේ.\nමේ වන විට පුද්ගලයන් දහස් ගණනක් ආරක්ෂිත ස්ථාන කරා ඉවත් කරගෙන තිබෙනවා.\nමෙම ලැව් ගිනි වාර්තා වන කැලිෆෝනියා ප්‍රාන්තයේ ඇමරිකාවේ වැඩිම කොරෝනා ආසාදිතයින් සංඛ්‍යාවක් එනම් හයලක්ෂ 50,000ක් පමණ වාර්තා වනවා.",
       "URL": "https://www.hirunews.lk/248474/ජනපති-ට්‍රම්ප්-කැලිෆෝනියාවට-ජාතික-ආපදා-තත්ත්වයක්-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=168"
}