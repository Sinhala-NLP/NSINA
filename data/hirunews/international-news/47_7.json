{
       "Source": "hirunews",
       "Timestamp": "Friday, 03 June 2022 - 9:22",
       "Headline": "නීතිවිරෝධී මත්ද්‍රව්‍ය සමග දෙදෙනකු එස්.ටී.එෆ්. අත්අඩංගුවට",
       "News Content": "විශේෂ කාර්ය බලකායේ ත්‍රිකුණාමලය කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී බලපත්‍ර රහිත හා වෛද්‍ය නිර්දේශයකින් තොර මත්පෙති තොගයක් සමග පුද්ගලයෙකු අත්අඩංගුවට ගෙන තිබෙනවා.\nඒ චීන වරාය පොලිස් වසමේ ධාන්‍යගම ප්‍රදේශයේ ඊයේ රාත්‍රියේ දි යි.\nමෙලෙඅ අත් අඩංගුවට ගත් සැකකරු සන්තකයේ තිබී ට්‍රැමුඩූල් වර්ගයේ මත්පෙති 450ක් සහ යතුරුපැදියක් සොයා ගැනුණා.\nසැකකරු 35 හැවිරිදි වියෙහු පසුවන චීන වරාය ප්‍රදේශයේ ම පදිංචිකරුවෙක්.\nමේ අතර, ඊයේ දිනයේ දී පන්නල පොලිස් වසමේ වැටකෙයියාවල ප්‍රදේශයේ දී ද විශේෂ කාර් ය බලකා නිලධාරින් විසින් වැටලීමක් සිදු කරනු ලැබුවා.\nඑහිදී කේරළ ගංජා සන්තකයේ තබාගෙන යතුරු පැදියකින් ප්‍රවාහනය කරමින් සිටි පුද්ගලයෙකු අත් අඩංගුවට ගැනුණා.\nමෙලෙස අත් අඩංගුවට ගත් සැකකරු 36 හැවිරිදි වියෙහි පසුවන අතර, ඔහු ප්‍රවාහනය කරමින් තිබු කේරළ ගංජා ප්‍රමාණය කිලෝග්‍රෑම් 12 ග්‍රෑම් 645ක්.\nඔහු සතුව තිබී මුදලින් රුපියල් 16,370ක් හා යතුරුපැදිය ද පොලිස් භාරයට ගෙන තිබෙනවා.",
       "URL": "https://www.hirunews.lk/306085/නීතිවිරෝධී-මත්ද්‍රව්‍ය-සමග-දෙදෙනකු-එස්-ටී-එෆ්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=47"
}