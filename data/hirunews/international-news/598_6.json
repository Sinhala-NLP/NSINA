{
       "Source": "hirunews",
       "Timestamp": "Tuesday, 16 August 2016 - 8:22",
       "Headline": "මියන්මාරයේ ජල ගැල්මෙන් හාර ලක්ෂයකට පීඩා",
       "News Content": "මියන්මාරය පුරා ඇති වී තිබෙන ජල ගැලීම් හේතුවෙන් හාර ලක්ෂයකට අධික පිරිසක් පීඩාවට ලක්වී ඇති බව වාර්තා වනවා.\nජීවිත හානි 8ක් මේ වන විට වාර්තා වී ඇති අතර, ධාරාණිපාත වර්ෂාව හේතුවෙන් කුඹුරු අක්කර හාරලක්ෂයක් පමණ ජලයෙන් යටවී ඇති බවයි විදෙස් වාර්තා සදහන් කළේ.\nමෝසම් වැසි සමඟ ඇති වී තිබෙන මෙම ආපදා තත්ත්වයට මුහුණ දිය යුතු ආකාරය පිළිබදව අවුන්සාන් සුකීගේ රජය අවදානයෙන් සිටින බව සදහන්.\nපසුගිය වසරේ මියන්මාරයේ ජල ගැලීම් හේතුවෙන් පුද්ගලයන් 174 දෙනෙකු මිය ගොස් 16 ලක්ෂයක් පීඩාවට ලක්වුණා.",
       "URL": "https://www.hirunews.lk/140729/මියන්මාරයේ-ජල-ගැල්මෙන්-හාර-ලක්ෂයකට-පීඩා",
       "Category": "International News",
       "Parent URL": "https://www.hirunews.lk/international-news.php?pageID=598"
}