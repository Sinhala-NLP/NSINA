{
       "Source": "hirunews",
       "Timestamp": "Tuesday, 18 December 2018 - 12:49",
       "Headline": "තෙරේසා මේට යළි විශ්වාසභංගයක්",
       "News Content": "බ්‍රිතාන්‍ය අගමැතිනි තෙරේසා මේ,ට එරෙහිව තවත් විශ්වාසභංග යෝජනාවක් ඉදිරිපත් කර තිබෙනවා.\nඒ, එරට විපක්ෂ නායකයා මෙන්ම කම්කරු පක්ෂයේ නායක ජෙරම් කෝබින් විසින්.\nයුරෝපා සංගමයෙන් වෙන්වීමේ බ්‍රෙක්සිට් ගිවිසුම සම්බන්ධයෙන් ඡන්ද විමසීම ලබන වසරේ ජනවාරි මස 14 වන දා දක්වා කල් තැබීමට එරෙහිව මෙම විශ්වාසභංග යෝජනාව ඉදිරිපත් කර ඇති බවයි විදෙස් වාර්තාවල දැක්වෙන්නේ.\nබ්‍රිතාන්‍ය අගමැතිනී තෙරේසා මේ, ගේ පක්ෂ නායකත්වය අභියෝගයට ලක් කරමින් පසුගියදා පාර්ලිමේන්තුවට යෝජනාවක් ඉදිරිපත් වූ අතර එය වැඩි ඡන්දයෙන් තෙරේසා මේ ජයග්‍රහණය කරනු ලැබුවා.\nඒ අනුව තවත් වසරක් ගතවනතුරු තෙරේසා මේගේ පක්ෂ සාමාජිකත්වය අභියෝගයට ලක් කිරීමේ හැකියාවක් ලැබෙන්නේ නැහැ.",
       "URL": "https://www.hirunews.lk/206366/තෙරේසා-මේට-යළි-විශ්වාසභංගයක්",
       "Category": "International News",
       "Parent URL": "https://www.hirunews.lk/international-news.php?pageID=307"
}