{
       "Source": "hirunews",
       "Timestamp": "Wednesday, 04 December 2013 - 8:22",
       "Headline": "අර්ෆත්ගේ මරණය ස්වභාවිකලූ.",
       "News Content": "හිටපු පලස්තීන නායක යසර් අර්ෆත්ගේ මරණය වසදීමකින් සිදුවූවක් නොව ස්වභාවික මරණයක් බවට ප්‍රංශ විශේෂඥ කණ්ඩායමක් අනාවරණය කර තිබෙනවා. මීට පෙර ඔහුගේ මරණය වසදීමකින් සිදුවූවක් බවට ස්විස්ටර්ලන්ත වෛද්‍ය කණ්ඩායමක් විසින් ප්‍රකාශ කළා. ඒ සම්බන්ධයෙන් ප්‍රතිචාර දක්වමිනුයි ප්‍රංශ විශේෂඥ කණ්ඩායම මෙම අනාවරණය සිදුකර ඇත්තේ. 2004 වසරේ නොවැම්බර් මාසයේදී ප්‍රංශයේ පැරිස් නගරයට ආසන්නයේ පිහිටි හමුදා රෝහලකදී යසර් අර්ෆත් ජීවිතක්ෂයට පත්වුණා. කෙසේ වෙතත් යසර් අර්ෆත්ගේ මරණය සම්බන්ධයෙන් පශ්චාත් මරණ පරීක්ෂණයක් පවත්වා නැහැ. ඒ ඔහුගේ බිරිඳගේ ඉල්ලීම මතයි.",
       "URL": "https://www.hirunews.lk/72701/අර්ෆත්ගේ-මරණය-ස්වභාවිකලූ",
       "Category": "International News",
       "Parent URL": "https://www.hirunews.lk/international-news.php?pageID=780"
}