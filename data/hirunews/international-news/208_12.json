{
       "Source": "hirunews",
       "Timestamp": "Thursday, 09 January 2020 - 13:05",
       "Headline": "යානාව කඩා වැටීම ගැන ඉරානයේ යුක්රේන තානාපති කාර්යාලය තැබූ සටහන ඉවත් කර ගනී",
       "News Content": "පුද්ගලයින් 176 දෙනෙකුට මරු කැඳවමින් ඊයේ සිදුවූ ගුවන් අනතුර සම්බන්ධයෙන් ඉරානයේ පිහිටි යුක්රේන තානාපති කාර්යාලය ඔවුන්ගේ වෙබ් අඩවියේ තැබූ සටහන මේ වනවිට ඉවත් කරගෙන තිබෙනවා.\nඒ, යුක්රේන ජනාධිපති වොලඩිමියර් සෙලෙනෙස්කි මෙම සිදුවීම සම්බන්ධයෙන් ප්‍රකාශයක් තම ෆේස් බුක් ගිණුමේ තැබීමත් සමඟයි.\nඉරානයේදී මෙම යානය කඩාවැටීමෙන් පසු ඉරානයේ පිහිටි යුක්රේන තානාපති කාර්යාලය සඳහන් කළේ මෙය ත්‍රස්තවාදී ක්‍රියාවක් නොව යානයේ එන්ජිමේ ඇතිවූ දෝෂයක් නිසා සිදුවූ අනතුරක් බවයි.\nකෙසේ වෙතත් මිසයිල ප්‍රහාරයකින් මෙම අනතුර සිදුවූ බවට පවතින මත බැහැර කළ නොහැකි බවට යුක්රේන ජනාධිපතිවරයා ෆේස්බුක් සටහනක් තබමින් පසුව සඳහන් කළා.\nමේ අතර බ්‍රිතාන්‍යයේ ඩේලිමේල් පුවත්පත වාර්තා කළේ ගුවන් යානය කඩාවැටුණු ස්ථානය අසළ ගෙවත්තකින් මිසයිලයක කොටසක් හමුවී ඇති බවයි.\nගෙවත්තේ හිමිකරු විසින් තැබූ ට්විටර් සටහනක් උපුටා දක්වමින් ඔවුන් මෙම වාර්තාව පළ කර තිබුණා.",
       "URL": "https://www.hirunews.lk/231897/යානාව-කඩා-වැටීම-ගැන-ඉරානයේ-යුක්රේන-තානාපති-කාර්යාලය-තැබූ-සටහන-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=208"
}