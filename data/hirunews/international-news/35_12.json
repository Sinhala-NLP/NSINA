{
       "Source": "hirunews",
       "Timestamp": "Sunday, 21 August 2022 - 7:59",
       "Headline": "තුර්කියේ අනතුරු දෙකකින් පුද්ගලයින් 32ක් මරුට",
       "News Content": "තුර්කියේ සිදු වූ අනතුරු දෙකකින් පුද්ගලයින් තිස් දෙදෙනෙකු මියගොස් 51 දෙනෙකු තුවාල ලබා ඇති බව විදෙස් මාධ්‍ය වාර්තා කරනවා.\nගැසියන්ටැප් නගරයේ සිදු වූ බස් රථ අනතුරකින් 16 දෙනෙකු මියගොස් 21 දෙනෙකු තුවාල ලැබුවා.\nඊට පැය කිහිපයකට පසු තුර්කියේ මාල්ඩින් ප්‍රදේශයේ දී ට්‍රක් රථයක් පාලනය කරගත නො හැකිව පිරිසක් අතරට කඩාවැදීමෙන් 16 දෙනෙකු මියගොස් ඇති බවයි විදෙස් මාධ්‍ය වාර්තා සඳහන් කළේ.\nඑහි දී 29 දෙනෙකු තුවාල ලබා ඇති අතර, ඉන් 8 දෙනෙකුගේ තත්වය බරපතල බව සඳහන්.\nට්‍රක් රථයේ තිරිංග ක්‍රියාවිරහිත වීම හේතුවෙන් මෙම අනතුර සිදුව ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/313326/තුර්කියේ-අනතුරු-දෙකකින්-පුද්ගලයින්-32ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=35"
}