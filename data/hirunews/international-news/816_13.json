{
       "Source": "hirunews",
       "Timestamp": "Sunday, 04 August 2013 - 8:09",
       "Headline": "යේමනයේ බටහිර තානාපති කාර්යාල අද වැසේ.",
       "News Content": "අල්කයිඩා සංවිධානය විසින් ප්‍රහාරයක් එල්ල කරන බවට ලැබුණු තොරතුරු මත යේමනයේ පිහිටි බටහිර තානාපති කාර්යාල රැසක් අද සහ හෙට වසා දැමීමට තීරණය කර තිබෙනවා. ඇමරිකාව විසින් නිකුත් කළ ත්‍රස්ත අවදානම් නියෝගයේ දැක්වෙන්නේ බොහෝවිට අද දිනය තුළ යේමනයේ බටහිර තානාපති කාර්යාල ප්‍රහාරයකට ලක්විය හැකි බවයි. මේ නිසා බ්‍රිතාන්‍යය, ප්‍රංශය සහ ජර්මනිය යන රටවල යේමන තානාපති කාර්යාලද අද සහ හෙට වසා තැබෙනු ඇති. මේ අතර අල්කයිඩා මෙහෙයුම්වලින් බන්ධනාගාර බිඳ සිරකරුවන් මුදාගැනීමේ සිද්ධීන් ඇතිවිය හැකි බවට ජාත්‍යන්තර පොලීසිය රටවල් 9 කට අනතුරු අඟවා තිබෙනවා.",
       "URL": "https://www.hirunews.lk/64379/යේමනයේ-බටහිර-තානාපති-කාර්යාල-අද-වැසේ",
       "Category": "International News",
       "Parent URL": "https://www.hirunews.lk/international-news.php?pageID=816"
}