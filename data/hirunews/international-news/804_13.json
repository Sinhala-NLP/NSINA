{
       "Source": "hirunews",
       "Timestamp": "Friday, 13 September 2013 - 7:53",
       "Headline": "සිරියාව රසායනික අවි සම්මුතියට.",
       "News Content": "රසායනික අවි භාවිතයෙන් ඉවත්වීමේ ජගත් සම්මුතියට එක්වීම සඳහා සිරියාව අයදුම්පතක් යොමුකර ඇති බව එක්සත් ජාතීන්ගේ සංවිධානය ප්‍රකාශ කළා. සිරියාව ඒ සඳහා එක්වන්නේ අර්බුදය විසඳීම සඳහා රුසියාව ඉදිරිපත් කර ඇති යෝජනාවට අනුවයි. සිරියානු ජනාධිපති බෂාර් අල් අසාද් රුසියානු රූපවාහිනියට ප්‍රකාශ කළේ ගිවිසුම අත්සන් කර මසක් ඇතුළත සිය රසායනික අවි ජාත්‍යන්තරය භාරයට පත් කිරීමට සූදානම් බවයි. පසුගිය අගෝස්තු 21 වැනිදා දමස්කස් නුවරදී එල්ල වූ රසායනික අවි ප්‍රහාරය මුල් කර ගෙන සිරියාවට එරෙහිව ප්‍රහාරයක් දියත් කිරීමට ඇමෙරිකාව, ප්‍රංශය ඇතුළු රටවල් රැසක් සැලසුම් කළා.",
       "URL": "https://www.hirunews.lk/67088/සිරියාව-රසායනික-අවි-සම්මුතියට",
       "Category": "International News",
       "Parent URL": "https://www.hirunews.lk/international-news.php?pageID=804"
}