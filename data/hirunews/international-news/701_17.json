{
       "Source": "hirunews",
       "Timestamp": "Monday, 28 September 2015 - 16:31",
       "Headline": "මාධ්‍යවේදියෙකුගේ කැමරාවක් කුඩු කරයි",
       "News Content": "ගාසා තීරයේදී ප්‍රංශ පුවත් සේවයේ ජනමාධ්‍යවේදියෙකුට බාධා කළ ඊශ්‍රායල් හමුදා කණ්ඩායමේ ප්‍රධානියාගේ සේවය අත්හිටුවීමට එරට බලධාරීන් පියවර ගෙන තිබෙනවා.\nප්‍රංශ පුවත් සේවයේ ජනමාධ්‍යවේදියා ගාසා තීරයේ නබුල්ස් වෙත පැමිණ ඇත්තේ ඊශ්‍රායල හමුදා සහ පලස්තීන තරුණයන් අතර හටගත් ගැටුමක් රූගත කිරීමටයි.  එම ගැටුම රූගත කරමින් සිටින අතරතුර පැමිණි ඊශ්‍රායල හමුදා භටයින් පිරිසක් ඔහුට බාධා කරමින් ජනමාධ්‍යවේදියා සමග වචන හුවමාරුවක නිරත වුණා.\nඑක් වරම එම ස්ථානයට කඩා වදින තවත් සෙබලෙක් ප්‍රංශ පුවත් ජනමාධ්‍යවේදියාගේ කැමරාව උදුරාගෙන එය විනාශ කර දැමූවේ මේ ආකාරයෙන්.\nඑම දර්ශනය සියල්ල පලස්තීන රූපවාහිනී නාලිකාවක් විකාශය කිරීමට පියවර ගත්තා.\nප්‍රංශ පුවත් සේවයේ බලධාරීන් ද ඒ පිළිබද ඊශ්‍රායල හමුදා බලධාරීන්ට පැමිණිලි කර තිබෙනවා.\nඅදාළ හමුදා කණ්ඩායමට අණ දුන් නිලධාරියාගේ සේවය අත්හිටුවීමට බලධාරීන් පියවර ගත්තේ ඒ අනුවයි.",
       "URL": "https://www.hirunews.lk/117431/මාධ්‍යවේදියෙකුගේ-කැමරාවක්-කුඩු-කරයි",
       "Category": "International News",
       "Parent URL": "https://www.hirunews.lk/international-news.php?pageID=701"
}