{
       "Source": "hirunews",
       "Timestamp": "Sunday, 29 March 2015 - 15:36",
       "Headline": "ඉන්දියාව ගුවන් ආරක්ෂාව තර කරයි",
       "News Content": "පිටතින් එල්ලවිය හැකි මිසයිල ප්‍රහාරයක් හෝ ගුවන් ප්‍රහාරයක් වැලැක්වීම සඳහා සිය රේඩාර් පද්ධතිය නවීකරණය කිරීමට ඉන්දියාව තීරණය කර තිබෙනවා. ඒ අනුව රේඩාර් උපකරණ රැඳවිය හැකි නව ගුවන් යානා දෙකක් මිලදී ගැනීම සඳහා ඉන්දීය රජය මුදල් වෙන් කර ඇති බව සඳහන්. ඒ 330 වර්ගයේ එයාර් බස් යානා දෙකක් මේ සඳහා විශේෂයෙන් සකස් කිරීමට නියමිතයි. මේවායේ රඳවන රේඩාර් උපකරණ ඉන්දීය ආරක්ෂක පර්යේණ සංවිධානය මගින් නිපදවූ ඒවායි. මෙම රේඩාර් උපකරණ මගින් විශාල ගුවන් කලාපයක් ආවරණය කළ හැකි අතර සතුරු භූමිවල තොරතුරු සොයාබැලීමටද හැකි බව ඉන්දීය මාධ්‍ය සඳහන් කළා. විශේෂයෙන් ඉන්දියානු ගුවන් කලාපයට ඇතුල්වන ගුවන් යානයක් හෝ මිසයිලයක් හඳුනාගැනීම මෙහි අරමුණයි.",
       "URL": "https://www.hirunews.lk/sports/106493/ඉන්දියාව-ගුවන්-ආරක්ෂාව-තර-කරයි",
       "Category": "International News",
       "Parent URL": "https://www.hirunews.lk/international-news.php?pageID=747"
}