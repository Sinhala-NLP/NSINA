{
       "Source": "hirunews",
       "Timestamp": "Tuesday, 19 July 2016 - 13:34",
       "Headline": "බස් රථයක් ගිනිගෙන සංචාරකයන් 26 දෙනෙකු මරුට",
       "News Content": "තායිවානයේ ටා ඕයුවාන් නගරයේදී සංචාරක බස් රථයක් ගිනි ගැනීමට ලක්වීමෙන් චීන සංචාරකයන් 24 දෙනෙකු ජීවිතක්ෂයට පත්වී තිබෙනවා.\nබස් රථයේ රියදුරා සහ මඟ පෙන්වන්නා ද මෙහිදී මිය ගොස් ඇති අතර කිසිවෙකුට දිවි ගලවා ගැනීමට නොහැකි වී ඇති බව විදෙස් වාර්තා සදහන් කළා.\nඊසානදිග චීනයේ ඩාලියෑන් ප්‍රදේශයෙන් පැමිණි මෙම චීන සංචාරකයින් පිරිස නැවත සිය ගම්බිම්  බලා යාම සඳහා ගුවන් තොටුපළ වෙත පැමිණෙන විටයි බස් රථය ගිනි ගැනීමට ලක්වී ඇත්තේ.\nබස් රථය ගිනි ගැනීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/138420/බස්-රථයක්-ගිනිගෙන-සංචාරකයන්-26-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=611"
}