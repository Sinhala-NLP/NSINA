{
       "Source": "hirunews",
       "Timestamp": "Wednesday, 09 September 2015 - 13:14",
       "Headline": "හංගේරියාව සරණාගතයින් බෙදා ගැනීම ප්‍රතික්ෂේප කරයි",
       "News Content": "යුරෝපා රටවලට පැමිණෙන සංක්‍රමණිකයන් බෙදා ගන්නා ලෙසට යුරෝපා සංගමය කර ඇති ඉල්ලීම හංගේරියානු අගමැති වික්ටර්  ඕබන් ප්‍රතික්ෂේප කරනවා. ඔහු කියා සිටියේ තම රටවලට සංක්‍රමණිකයන් පැමිණීම වැළැක්වීම සඳහා යුරෝපා රටවල් තමන්ගේ දේශසීමා රැකවල් තර කළ යුතු බවයි. සංක්‍රමණිකයන් පැමිණීම නතර කිරීම සඳහා යුරෝපා සංගමයට අයත් නොවන රටවල සහභාගිත්වයෙන් අරමුදලක් පිහිටවිය යුතු බව ද හංගේරියානු අගමැති පවසනවා. මැදපෙරදිග, අප්‍රිකානු සහ ආසියානු රටවලින් යුරෝපා රටවල් කරා පැමිණෙන සංක්‍රමණිකයන්ගේ පැමිණීම මේ වනවිට වැඩිවෙමින් පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/116267/හංගේරියාව-සරණාගතයින්-බෙදා-ගැනීම-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=706"
}