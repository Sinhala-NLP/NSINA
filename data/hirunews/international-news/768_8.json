{
       "Source": "hirunews",
       "Timestamp": "Thursday, 15 January 2015 - 13:19",
       "Headline": "ජාත්‍යන්තර ගගන මධ්‍යස්ථානයෙන් හදිසි ඇමතුමක්.",
       "News Content": "උඩුගුවනේ රඳවා ඇති අන්තර්ජාතික ගගන මධ්‍යස්ථානයේ හදිසි තත්ත්වයක් ඇතිවී තිබෙන බවට ලැබුණු සංඥාවක් හේතුවෙන් ඒ පිළිබඳ ඇමරිකානු සහ රුසියානු ගගන විද්‍යාඥයන් පරීක්ෂණ ආරම්භ කර තිබෙනවා. ජාත්‍යන්තර ගගන මධ්‍යස්ථානයේ ඇමරිකානු ගඟනගාමීන් රැඳී සිටින කුටීරයේ ඇමෝනියා කාන්දුවක් ඇතිවී තිබෙන බවටයි එම සංඥාව ලැබී ඇත්තේ. එහිදී ඇමරිකානු ගගනගාමීන් රුසියානු කුටීරය වෙත මාරු කර තිබෙනවා. එහෙත් ඇමෝනියා කාන්දුව පිළිබඳ සංඥාව වැරදි බව හෙළිවීමෙන් පසු ගගනගාමීන් නැවතත් ඇමරිකානු කුටීරය වෙත පැමිණ ඇති බව සඳහන්. ජාත්‍යන්තර අභ්‍යාවකාශ මධ්‍යස්ථානයේ මේ වනවිට ඇමරිකානුවන් දෙදෙනෙකු, ඉතාලි ජාතිකයෙකු සහ රුසියානුවන් තුන්දෙනෙකු රැඳී සිටිනවා.",
       "URL": "https://www.hirunews.lk/101281/ජාත්‍යන්තර-ගගන-මධ්‍යස්ථානයෙන්-හදිසි-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=768"
}