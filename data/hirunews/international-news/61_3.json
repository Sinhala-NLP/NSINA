{
       "Source": "hirunews",
       "Timestamp": "Wednesday, 16 February 2022 - 20:39",
       "Headline": "ඇන්ඩෘ කුමරුට එරෙහි බාලවයස්කාර දැරියක අපයෝජනය කිරීමේ චෝදනාව සමථයකට",
       "News Content": "බ්‍රිතාන්‍ය දෙවැනි එළිසබෙත් මහ රැජිනගේ පුත් ඇන්ඩෘ කුමරුට එරෙහි බාලවයස්කාර දැරියක අපයෝජනය කිරීමේ චෝදනාවට අදාළ නඩුව සමථයකට පත් කිරීමේ එකඟතාවකට පැමිණ තිබෙනවා.\nඒ ඔහු අදාළ වින්දිත පාර්ශ්වයට බ්‍රිතාන්‍ය පවුල් මිලියන 12ක වන්දියක් ලබාදීමට එකඟවීමත් සමඟයි.\nබ්‍රිතාන්‍යයේ යෝර්ක් හි ආදිපාද දෙවැනි එළිසබෙත් මහ රැජිනගේ තෙවැනි දරුවා වන ඇන්ඩෘ කුමරු වයස අවුරුදු 17ක දැරියක් 2001 වසරේ දී අපයෝජනයට ලක් කිරීමේ සිද්ධියට අදාළව අමෙරිකානු අධිකරණයක මෙම සිවිල් නඩුව විභාග\nවෙමින් පවතිනවා.\nමීට වසර 21කට පෙර අපයෝජනයට ලක්වූ වර්ජිනියා ජුෆ්රි නම් කාන්තාව මෙලෙස ඇන්ඩෘ කුමරුවන්ට අපයෝජනය සඳහා රවටා ලබා දී තිබෙන්නේ අමෙරිකානු කෝටිපති ව්‍යාපාරිකයෙකු වන ජෙෆ්රි එප්ස්ටීන් විසින්.\nමෙම නඩුව සඳහා බ්‍රිතාන්‍යය රාජකීයන් හෝ බකිම්හැම් මාළිගාව කිසිඳු අයුරකින් මැදිහත්වීමක් සිදු නොකරන අතර, සිවිල් පුරවැසියෙකු ලෙස ඇන්ඩෘ කුමරු ඊට තනිව මුහුණදීමටයි තීරණය කර ඇත්තේ.\nමේ හේතුවෙන් ඔහු සියලු රාජකීය නම්බු නාම හා වරප්‍රසාද හැර දැමූ බව ඉකුත් ජනවාරි මාසයේදී බකිම්හැම් මාළිගය නිවේදනය කළා.\nදීර්ඝ කාලයක පටන් විභාග වන මෙම නඩුව සමථයකට පත්කර ගැනීම සඳහා මේ වනවිට 38 වියේ පසුවන වර්ජිනියා ජුෆ්රේ නම් කාන්තාවට සහ ඇගේ පුන්‍යායතනයට බ්‍රිතාන්‍ය පවුම් මිලියන 12කට අධික වන්දි මුදලක් ලබාදීමට ඇන්ඩෘ\nකුමරු එකඟ වී තිබෙනවා.\nඒ සඳහා බ්‍රිතාන්‍යයේ දෙවැනි එළිසබත් මහ රැජින ද ප්‍රතිපාදන ලබාදෙන බවටයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/297206/ඇන්ඩෘ-කුමරුට-එරෙහි-බාලවයස්කාර-දැරියක-අපයෝජනය-කිරීමේ-චෝදනාව-සමථයකට",
       "Category": "International News",
       "Parent URL": "https://www.hirunews.lk/international-news.php?pageID=61"
}