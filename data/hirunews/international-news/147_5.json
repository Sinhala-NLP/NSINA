{
       "Source": "hirunews",
       "Timestamp": "Saturday, 19 December 2020 - 10:20",
       "Headline": "ගෝලීය කොරෝනා එන්නත් වැඩසටහනට එන්තත් මාත්‍රා බිලියන 2 ක්",
       "News Content": "ලෝක සෞඛ්‍ය සංවිධානයේ සම්බන්ධීකරණයෙන් ක්‍රියාත්මක කෙරෙන කොරෝනා වෛරස් එන්නත් කරන ගෝලීය වැඩසටහන හෙවත් කොවැක්ස් සන්ධානය මගින් දුප්පත් සහ මැදි ආදායම් රටවලට ලබාදීම සඳහා මේ වනවිට එන්නත් මාත්‍රා බිලියන 2 ක් ඇණවුම් කර තිබෙනවා.\nඅදාළ ගිවිසුම් වලට අනුව අපේක්ෂිත එන්නත්කරණ ඉලක්කය දෙගුණ වී ඇති බවයි විදෙස් වාර්තා සඳහන් කළේ.\nලෝක සෞඛ්‍ය සංවිධානයේ එන්නත්කරණ වැඩසටහන ලබන වසර මුලදී ආරම්භ කිරීමට නියමිතයි.\nඑහිදී ලබන වසර තුළ පමණක් ලොව පුරා අඩු සහ මැදි ආදායම්ලාභී රටවල් 92 ක් සඳහා කොරෝනා එන්නත් මාත්‍රා බිලියන 1 යි දශම 3 ක් බෙදා හැරීමට අපේක්ෂා කෙරෙනවා.\nමෙම වැඩසටහන යටතේ ශ්‍රී ලංකාවට ද ලබන වසරේ පෙබරවාරි මාසය මැද භාගයේ කොරෝනා එන්නත් ලැබීමට නියමිත බවයි විෂය භාර රාජ්‍ය අමාත්‍ය චන්න ජයසුමන ප්‍රකාශ කළේ.",
       "URL": "https://www.hirunews.lk/257377/ගෝලීය-කොරෝනා-එන්නත්-වැඩසටහනට-එන්තත්-මාත්‍රා-බිලියන-2-ක්",
       "Category": "International News",
       "Parent URL": "https://www.hirunews.lk/international-news.php?pageID=147"
}