{
       "Source": "hirunews",
       "Timestamp": "Wednesday, 23 October 2013 - 16:14",
       "Headline": "ඉන්දියාව සහ චීනය දේශසීමා ගිවිසුමකට එළඹේ.",
       "News Content": "ඉන්දියාව සහ චීනය දේශීය සීමා ගිවිසුමකට අද එළඹ තිබෙනවා. ඉන්දීය අග්‍රාමාත්‍ය මන්මෝහන් සිං සහ චීන අග්‍රාමාත්‍ය ලී කෙකියෑන් අතර බීජි නුවරදියි මෙම ගිවිසුමට එළඹ ඇත්තේ. මෙහි මූලික අරමුණ වන්නේ දෙරටේ හමුදා අතර මනා සන්නිවේදනයක් ගොඩනැගීමයි. 1962 න් පසු ඉන්දියාව සහ චීන දේශ සීමා ආසන්නයේ ගැටුම්කාරී තත්ත්වයන්ද වාර්තාවී තිබෙනවා. එම තත්ත්වයන් මෙම ගිවිසුමත් සමග අඩුවනු ඇති බවයි දෙරටේ නායකයින් පවසන්නේ.",
       "URL": "https://www.hirunews.lk/69863/ඉන්දියාව-සහ-චීනය-දේශසීමා-ගිවිසුමකට-එළඹේ",
       "Category": "International News",
       "Parent URL": "https://www.hirunews.lk/international-news.php?pageID=792"
}