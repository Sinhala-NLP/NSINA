{
       "Source": "hirunews",
       "Timestamp": "Friday, 29 April 2016 - 12:27",
       "Headline": "ස්ත්‍රී දූෂකයින් - ළමා අපයෝජකයින්ගේ නම්  ප්‍රසිද්ධ කෙරේ",
       "News Content": "ස්ත්‍රී දූෂණ චෝදනාවන්ට ලක්වූවන්ගේ නාමලේඛනයක් ප්‍රසිද්ධියට පත්කිරීමට ඉන්දීය රජය සැලසුම් සකස් කරමින් පවතිනවා.\nඉන්දියාවේ අභ්‍යන්තර කටයුතු පිළිබඳ කණිෂ්ඨ අමාත්‍යවරයෙකු  ප්‍රකාශ කර ඇත්තේ විවිධ අමාත්‍යාංශ යටතේ උපදෙස් ලබාගනිමින් මේ සඳහා අවශ්‍ය නිර්දේශ සකස් කරමින් සිටින බවයි.\nමිට වසර තුනකට පෙර දිල්ලි නගරයේදී වෛද්‍ය සිසුවියක සමූහ දූෂණයට ලක්වූ සිදුවීමේ සිට ඉන්දියාව තුළ සිදුවූ ස්ත්‍රී දූෂණ හා කාන්තා හිංසනයන් සම්බන්ධයෙන් දැඩි දඬුවම් පමුණුවන ලෙසයි එරට සමාජය ඉල්ලී ඉදිරිපත් කර තිබුණේ.\nමේ තත්ත්වය තුළ රජය විසින් ගෙන ඒමට උත්සාහ කරන මෙම නාමලේඛනයේ ස්ත්‍රී දූෂණ චෝදනාවන්ට ලක්වූවන්ගේ නම් ලිපින හා වත්මන් දුරකථන අංකයන්ද ප්‍රසිද්ධියට පත්කිරීමට නියමිතයි.\nපීඩා කිරීමල දූෂණයට තැත්කිරීම සහ බරපතල දූෂණය යන අපරාධ යටතේ මොවුන් වර්ග කිරීමටද මෙම නාමලේඛනය යොදා ගන්නා බවත්ල එහි ළමා අපයෝජනයන්ට යොමු වූවන්ගේ තොරතුරුද ඇතුළත් කිරීමට නියමිත බවච සදහන්.\nමෙවැනි නාම ලේඛනයක් ප්‍රසිද්ධ කිරීම තුළින් ස්ත්‍රී දූෂණයන්ට යොමුවන්නන් හා එවැනි අපරාධයකට මුල් වරට යොමුවන්නන්ගේ සිත් තුළ එවැනි ක්‍රියාවකට යොමු වීම සඳහා බියක් හා චකිතයක් සිත් තුළ ඇති වන බවත් සාමාන්‍ය සමාජයටද එම නාමලේඛනය හරහා පහසුවෙන් මෙවැනි පුද්ගලයන්ගේ තොරතුරු සොයාගත හැකි බව ඉන්දීය රජය පවසනවා.",
       "URL": "https://www.hirunews.lk/132003/ස්ත්‍රී-දූෂකයින්-ළමා-අපයෝජකයින්ගේ-නම්-ප්‍රසිද්ධ-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=640"
}