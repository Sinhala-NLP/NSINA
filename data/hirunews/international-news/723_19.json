{
       "Source": "hirunews",
       "Timestamp": "Thursday, 25 June 2015 - 14:58",
       "Headline": "චීනයේ අන්තර්ජාල කටයුතු පිළිබඳ ඇමෙරිකාවේ දැඩි අවධානය",
       "News Content": "පරිගණක අන්තර්ජාල කටයුතු සම්බන්ධයෙන් චීන රජයේ මැදිහත්වීම පිළිබඳව දැඩි අවධානයක් යොමුකිරීමට ඇමෙරිකා එක්සත් ජනපදය තීරණය කර තිබෙනවා. චීන බුද්ධි අංශ සහ චීන රජයට සම්බන්ධ ඇතැම් පාර්ශවයන් එක්සත් ජනපදයට අයත් පරිගණක සඳහා අනවසර පිවිසීම් සිදුකිරීම සමගයි මෙම තීරණය ගෙන ඇත්තේ. මේ මස මුල් සතියේදී ඇමෙරිකාවේ රජයේ සේවකයන් මිලියන 4 කට ආසන්න පිරිසකගේ දත්ත චීන බුද්ධි අංශ විසින් අනවසර පිවිසීමකින් ලබාගෙන ඇති බවට තොරතුරු වාර්තා වුණා. ඒ පිළිබඳව ධවල මන්දිරයේ පැවති සාකච්ඡාවකින් අනතුරුවයි චීනයේ අන්තර්ජාල කටයුතු සඳහා සිදුකෙරෙන මැදිහත්වීම සම්බන්ධයෙන් දැඩි අවධානය යොමුකිරීමට තීරණය කළේ. ඇමෙරිකානු රාජ්‍ය ලේකම් ජෝන් කෙරී නිවේදනයක් නිකුත් කරමින් පවසන්නේ අන්තර්ජාල කටයුතු සම්බන්ධයෙන් ආචාර ධර්ම පද්ධතියක් සකස් කිරීමට ද තම රජය බලාපොරොත්තු වන බවයි.",
       "URL": "https://www.hirunews.lk/112095/චීනයේ-අන්තර්ජාල-කටයුතු-පිළිබඳ-ඇමෙරිකාවේ-දැඩි-අවධානය",
       "Category": "International News",
       "Parent URL": "https://www.hirunews.lk/international-news.php?pageID=723"
}