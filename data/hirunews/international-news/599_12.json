{
       "Source": "hirunews",
       "Timestamp": "Sunday, 14 August 2016 - 8:06",
       "Headline": "ඉන්දීය ට්‍රෝලර් යාත්‍රාවක් බෙංගාල බොක්කේ ගිලී 17 ක් අතුරුදන්",
       "News Content": "ඉන්දියානු ට්‍රෝලර් යාත්‍රාවක් බෙංගාල බොක්කේ බංග්ලාදේශයට ඔබ්බෙන් වූ මුහුදේ ගිලී යාමෙන් එහි සිටි ධීවරයන් 17 දෙනෙකු අතුරුදන්වී ඇති බව වාර්තාවනවා.\nමහාගෞරි නැමති මෙම ට්‍රෝලර් යාත්‍රාව ආධාර ඉල්ලා පණිවුඩ නිකුත් කර ඇති අතර, ඒ අනුව බංග්ලාදේශ නෞකා දෙකක් සහ ගුවන් යානයක් ඒ පිළිබඳ පරීක්ෂාවන් ආරම්භ කර ඇති බව සඳහන්.\nකෙසේ නමුත් බංග්ලාදේශයේ සුන්දර්බාන් සිට නාවික සැතපුම් 40 ක් පමණ ඔබ්බෙන් ට්‍රෝලර් යාත්‍රාව ගිලී ඇති අතර, එම අවස්ථාවේ මුහුද ප්‍රචන්ඩව පැවති බවයි විදෙස් වාර්තා සඳහන් කළේ.\nසුන්දර්බාන් ඉන්දු - බංග්ලාදේශ, දේශසීමා ප්‍රදේශයේ පිහිටි ලොව විශාලතම කඩොලාන වනාන්තරය වන අතර, එය මුහුණ ලා ඇති බෙංගාල බොක්ක ලොව විශාලතම සාගර බොක්ක ලෙසයි සැළකෙන්නේ.",
       "URL": "https://www.hirunews.lk/140570/ඉන්දීය-ට්‍රෝලර්-යාත්‍රාවක්-බෙංගාල-බොක්කේ-ගිලී-17-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=599"
}