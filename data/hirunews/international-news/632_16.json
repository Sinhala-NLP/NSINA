{
       "Source": "hirunews",
       "Timestamp": "Sunday, 22 May 2016 - 9:25",
       "Headline": "ඉන්දියාවේ අභ්‍යාවකාශ ෂටලය හෙට අත්හදා බලයි",
       "News Content": "අභ්‍යාවකාශයට මිනිසුන් ගෙන යා හැකි සහ නැවත නැවත භාවිත කළ හැකි අභ්‍යාවකාශ බස්රියක් ඉන්දියාව විසින් නිෂ්පාදනය කර තිබෙනවා.\nවසර 5 ක් තිස්සේ විද්‍යාඥයන් 600කට අධික පිරිසක් තැනූ මෙම ඉන්දීය අභ්‍යවකාශ ෂටලය සඳහා වැයකර ඇති මුදල ඉන්දීය රුපියල් කෝටි 95 කට ආසන්නයි.\nමීටර් 6.5 ක් දිගැති ඉන්දීය අභ්‍යවකාශ ෂටලයේ අවසන් මාදිලියයි හෙට අත්හදා බැලෙන්නේ.\nකෙසේ නමුත් එය වානිජ වශයෙන් භාවිත කිරීමට සැළසුම් කර ඇත්තේ 2030 වසරේදියි. ඊට පෙර අත්හදාබැලීමේ මාදිලි දෙකක් අභ්‍යවකාශ ගත කිරීමට නියමිතව ඇති අතර, අවසන් මාදිලිය මීටර 40 ක් පමණ දිගකින් යුක්තවනු ඇති.\nනැවත භාවිත කළ හැකි අභ්‍යවකාශ යානා තාක්ෂණය මෙතෙක් සතුවූයේ ඇමරිකාව සහ රුසියාවට පමණයි.",
       "URL": "https://www.hirunews.lk/133742/ඉන්දියාවේ-අභ්‍යාවකාශ-ෂටලය-හෙට-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=632"
}