{
       "Source": "hirunews",
       "Timestamp": "Thursday, 14 November 2013 - 15:09",
       "Headline": "වීඩියෝ: මොළය අකර්මණ්‍ය වූ හංගේරියාවේ කාන්තාවක් දරුවෙකු බිහි කරයි.",
       "News Content": "මොළය අකර්මණ්‍ය තත්ත්වයට පත්වු නැගෙනහිර හංගේරියාවේ කාන්තාවක් නොමේරු ළදරුවෙකු බිහිකර තිබෙනවා. විදෙස් වාර්තා සඳහන් කළේ 31 හැවිරිදි මෙම කාන්තාවගේ දරු ගැබට මාස 04 ක් ගතවූ පසුව ඇය මෙම රෝගී තත්ත්වයට ගොදුරු වී ඇති බවයි. ඉන් අනතුරුව ඇය ශ්වසන යන්ත්‍රයක ආධාරයෙන් ජීවත්ව ඇති අතර, දරු ගැබට මාස 07 ක් ගතවීමෙන් අනතුරුවයි දරුවා පිටතට ගෙන ඇත්තේ. කෙසේ වෙතත්, උපත ලබන විට දරුවා කිලෝග්‍රෑම් 01 යි ග්‍රෑම් 400 ක බරකින් යුක්තව සිට ඇති බවද සඳහන්. මේ වනවිට දරුවා යහපත් සෞඛ්‍ය තත්ත්වයෙන් පසුවන බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/71373/වීඩියෝ-මොළය-අකර්මණ්‍ය-වූ-හංගේරියාවේ-කාන්තාවක්-දරුවෙකු-බිහි-කරයි",
       "Category": "International News",
       "Parent URL": "https://www.hirunews.lk/international-news.php?pageID=786"
}