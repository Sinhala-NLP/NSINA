{
       "Source": "hirunews",
       "Timestamp": "Sunday, 13 September 2015 - 14:25",
       "Headline": "ඉන්දියාවේ ඩෙංගු රෝගීන් වසර 5 කින් ඉහළම අගයට",
       "News Content": "ඩෙංගු රෝගයට ගොදුරු වූ ඉන්දියානුවන්ගේ සංඛ්‍යාව මේ වසරේදී 20,000 දක්වා ඉහළ ගොස් ඇති අතර, එය වසර 5 කින් වාර්තා වූ ඉහළම අගය බවයි එරට සෞඛ්‍ය බලධාරින් ප්‍රකාශ කළේ. වාර්ෂික මෝසම් වැසි සමඟ මෙලෙස ඩෙංගු රෝගය පැතිරීම ඉහළ ගොස් ඇති අතර රෝගීන්ගේ සංඛ්‍යාව ඉදිරියේදී තවදුරටත් ඉහළ යා හැකි බව ඉන්දීය වෛද්‍ය සම්මේලනය පෙන්වා දෙනවා. දැනට වාර්තා වී ඇති රෝගීන්ගේ සංඛ්‍යාව මෙන් දස ගුණයකට වැඩි ඩෙංගු රෝගීන් සිටිය හැකි බවයි එහි සභාපති වෛද්‍ය කේ.කේ. අග්‍රවාල් ප්‍රකාශ කළේ. ලොව ඩෙංගු රෝගීන්ගෙන් සියයට 70 ක්ම වාර්තා වන්නේ ආසියාකරයෙන්. ඉන් සියයට 34 ක්ම ඉන්දියානුවන්.",
       "URL": "https://www.hirunews.lk/116507/ඉන්දියාවේ-ඩෙංගු-රෝගීන්-වසර-5-කින්-ඉහළම-අගයට",
       "Category": "International News",
       "Parent URL": "https://www.hirunews.lk/international-news.php?pageID=705"
}