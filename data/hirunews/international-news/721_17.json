{
       "Source": "hirunews",
       "Timestamp": "Saturday, 04 July 2015 - 10:45",
       "Headline": "බළලූන්, මීයන් පාලනය කරන හැටි හෙළි වෙයි",
       "News Content": "බළලූන්ගේ මුත්‍රාවල පවතින රසායනිකයක් මගින් මීයන්, බළලූන්ට ප්‍රතිචාර දක්වන ආකාරය පාලනය වන බව විද්‍යාත්මක පරීක්ෂණයකින් හෙළි වී තිබෙනවා. රුසියාවේ මොස්කව් නුවර පරිසර සහ පරිණාම විද්‍යා ආයතනයේ විද්‍යාඥ ඒ.එන්. සෙවටොව් මෙම රසායනිකය ෆෙලිනීන් ලෙස හඳුනාගෙන ඇති බව සදහන්. ඊට නිරාවරණය වන මී පැටවුන් පසු කාලීනව බළලූන්ගේ ඉවෙන් ගැලවී යාමට උත්සාහ නොකරන බව මෙම විද්‍යාඥයා සොයාගෙන තිබෙනවා. මෙම රසායනික ප්‍රතික්‍රියාව බළලූන් සහ මීයන් අතර වසර දහස් ගණනක් තිස්සේ පැවැති බව එහිදී හෙළිදරව් වී ඇති කරුණක්.",
       "URL": "https://www.hirunews.lk/112604/බළලූන්-මීයන්-පාලනය-කරන-හැටි-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}