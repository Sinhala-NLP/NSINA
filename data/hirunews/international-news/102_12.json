{
       "Source": "hirunews",
       "Timestamp": "Monday, 02 August 2021 - 9:20",
       "Headline": "පැය විසි හතරක් තුළ ග්‍රීසියේ කැලෑ ගිනිගැනීම් 60 ක්",
       "News Content": "පැය 24 ක් තුළ ග්‍රීසියේ කැලෑ ගිනිගැනීම් 60 ක් වාර්තාවී තිබෙනවා.\nපුද්ගලයින් අටදෙනෙකු තුවාල ලබා ඇති අතර, නිවාස සහ ගොවිපලවල් රැසක් එම ගිනිගැනීම්වලින් විනාශ වී ඇති බවයි විදෙස් වාර්තා සඳහන් කළේ.\nගිනි නිවන භටයන් 300 කට ආසන්න පිරිසක් යොදවා ලැව්ගිනි නිවා දැමීමට පියවර ගෙන ඇති බව ග්‍රීසියේ සිවිල් ආරක්ෂක අමාත්‍ය මිචෙල්ස් ක්‍රිසෝකොයිඩිස් ප්‍රකාශ කළා.\nමේ අතර තුර්කියේ මධ්‍යධරණී මුහුද ආසන්නයේ පිහිටි නගර ගම්දනව් සිසාරා පැතිරෙන මහා ලැව්ගිනි හේතුවෙන් සිදුව ඇති ජිවිත හානි සංඛ්‍යාව 8 දක්වා ඉහළ ගොස් තිබෙනවා.\nතවත් 1,500 කට අධික පිරිසක් එම ගිනිගැනීම් හේතුවෙන් අවතැන් වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/278629/පැය-විසි-හතරක්-තුළ-ග්‍රීසියේ-කැලෑ-ගිනිගැනීම්-60-ක්",
       "Category": "International News",
       "Parent URL": "https://www.hirunews.lk/international-news.php?pageID=102"
}