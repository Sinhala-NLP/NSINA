{
       "Source": "hirunews",
       "Timestamp": "Saturday, 23 October 2021 - 8:26",
       "Headline": "අල්කයිඩා නායකයෙකු ඇමරිකානු ඩ්‍රෝන් ප්‍රහාරයකින් මරුට",
       "News Content": "අල්කයිඩා සංවිධානයේ සන්නද්ධ නායකයෙකු සිරියාවේ ඇමරිකානු ඩ්‍රෝන ප්‍රහාරයකින් ජීවිතක්ෂයට පත් වූ බව පෙන්ටගනය ප්‍රකාශ කළා.\nඅයි.එස්. සංවිධානයට එරෙහිව ඇමරිකාව ප්‍රමුඛ සන්ධානය ක්‍රියාත්මක වන දකුණු දිග සිරියාවේ කඳවුරක සිටයි මෙම ප්‍රහාරය දියත් කර ඇත්තේ.\nවයඹ දිග සිරියාවේ සිදු කළ මෙම ඩ්‍රෝන් ප්‍රහාරයෙන් මියගොස් ඇත්තේ, අල්කයිඩා සංවිධානයේ ජ්‍යේෂ්ඨ නායකයෙකු වන අබ්දුල් හමීඩ් අල් මටාර්.\nඇමරිකානු පෙන්ටගනයේ ප්‍රකාශකයෙකු සඳහන් කළේ, ප්‍රහාරයෙන් වෙනත් කිසිවෙකුට හානියක් සිදු ව නොමැති බවයි.\nඔහුගේ මරණයෙන් අල්කයිඩා සංවිධානයට තවදුරටත් ගෝලීය ප්‍රහාර සැළසුම් කිරීමේ හැකියාව දුර්වල වනු ඇති බවද ඔහු කියා සිටියා.\nපසුගිය සැප්තැම්බර් මාසය අවසානයේද සිරියාවේ ඉඩ්ලිබ් ප්‍රදේශයේදී ඇමරිකානු ගුවන් ප්‍රහාරයකින් ජ්‍යේෂ්ඨ අල්කයිඩා නායකයෙකු වන සලිඩ් අබු අහමඩ් ඝාතනය කෙරුණා.",
       "URL": "https://www.hirunews.lk/285807/අල්කයිඩා-නායකයෙකු-ඇමරිකානු-ඩ්‍රෝන්-ප්‍රහාරයකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=86"
}