{
       "Source": "hirunews",
       "Timestamp": "Saturday, 25 December 2021 - 9:51",
       "Headline": "බ්‍රිතාන්‍යයේ කොරෝනා ආසාදනය වාර්තාගත ලෙස ඉහළට",
       "News Content": "බ්‍රිතාන්‍යයේ දෛනික නව කොරෝනා ආසාදිතයන් සංඛ්‍යාව එක්ලක්ෂ 22,186 ක් ලෙස වාර්තාගත අන්දමින් ඉහළ ගොස් තිබෙනවා.\nමෙලෙස ලක්ෂය ඉක්මවා එරට කොරෝනා ආසාදනය ඉහළ ගොස් ඇත්තේ අඛන්ඩ තුන්වන දිනටයි.\nපසුගිය සතිය තුළ බ්‍රිතාන්‍යයේ නව කොරොනා ආසාදිතයන් සියයට 48 කින් ඉහළ ගොස් ඇති අතර, රෝහල්ගත කිරීම සහ මරණ ඉහළ ගොස් ඇත්තේ ඊට වඩා අඩු ප්‍රතිශතයකින්.\nබ්‍රිතාන්‍යයේ සෞඛ්‍ය ආරක්ෂණ ආයතනය සඳහන් කළේ ඩෙල්ටා ප්‍රභේදයට වඩා ඔමික්‍රොන් ආසාදනයෙන් රෝහල්ගත කිරීම සියයට 70 කින් පමණ අඩු මට්ටමක පවතින බවයි.\nකෙසේ නමුත්, ඔමික්‍රොන් ව්‍යාප්තිය හේතුවෙන් මේ වනවිට සෑම ලන්ඩන් වාසීන් දස දෙනෙකුගෙන් එක් අයෙකුම කොරෝනා ආසාදිතයෙකු බවට පත්ව තිබෙනවා.\nමේ නිසා බ්‍රිතාන්‍යයේ කොරෝනා බූස්ටර් එන්නත් වැඩසටහන අද (25) නත්තල් දිනයේ ද ක්‍රියාත්මකයි.",
       "URL": "https://www.hirunews.lk/292077/බ්‍රිතාන්‍යයේ-කොරෝනා-ආසාදනය-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=71"
}