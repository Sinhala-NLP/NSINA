{
       "Source": "hirunews",
       "Timestamp": "Monday, 25 September 2023 - 11:14",
       "Headline": "හොලිවුඩ් තිර රචකයින්ගේ වර්ජනය අවසන්",
       "News Content": "මාස පහක් පුරා පැවති හොලිවුඩ් තිර රචකයින්ගේ වර්ජනය අවසන් කර තිබෙනවා.\nචිත්‍රාගාර ප්‍රධානීන් සමඟ තාවකාලික ගිවිසුමකට එළැඹීමෙන් පසු ඔවුන් මෙම තීරණය ගෙන ඇති බවයි විදෙස් වාර්තා සඳහන් කළේ.\nදශක ගණනාවකට පසු හොලිවුඩයේ පැවති දීර්ඝතම වැඩ වර්ජනය මෙය වන අතර, ඒ හේතුවෙන් බොහෝ චිත්‍රපට සහ රූපවාහිනී නිෂ්පාදන කටයුතු අතරමඟ ඇනහිට තිබුණා.\nසාධාරණ ගෙවීමක් සහ රැකියා සුරක්ෂිත කර දෙන ලෙස ඉල්ලමින් පසුගිය මැයි දෙවන දා මෙම වර්ජනය අරඹින් සිදුකළ පා ගමන නිසා කැලිෆෝනියාවේ ආර්ථිකයට ඩොලර් බිලියන ගණනක පාඩුවක් සිදුව තිබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/349320/හොලිවුඩ්-තිර-රචකයින්ගේ-වර්ජනය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=2"
}