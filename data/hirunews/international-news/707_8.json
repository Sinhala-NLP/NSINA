{
       "Source": "hirunews",
       "Timestamp": "Thursday, 03 September 2015 - 12:52",
       "Headline": "මිලියන 13ක ළමයින්ට පාසල් අහිමිවෙයි",
       "News Content": "මැදපෙරදිග සහ උතුරු අප්‍රිකාවේ යුද ගැටුම් හේතුවෙන් මිලියන 13 ඉක්මවූ ළමයින් පිරිසකට පාසල් අධ්‍යාපනය අහිමිවී ඇති බව යුනිසෙෆ් සංවිධානය පවසනවා. එමගින් පෙන්වා දෙන්නේ සිරියාව, ඉරාකය, යේමනය සහ ලිබියාවේ  පාසල් 9 000ක් පමණ යුද ගැටුම්  හේතුවෙන් වසා දමා ඇති බවයි.\nඑම රටවල්  සහ සුඩානය එක්ව ගත්කළ පාසල් අධ්‍යාපනය අහිමිව ඇති ළමයින් සංඛ්‍යාව මිලියන 13.7ක්. එය එම රටවල පාසල් යන වයසේ ළමයින් සංඛ්‍යාවෙන් සියයට 40ක්.\nඑම ප්‍රතිශතය ඉදිරි මාස කිහිපය තුළ සියයට 50 දක්වා ඉහළ යනු ඇති බවට යුනිසෙෆ් සංවිධානය අනතුරු ඇඟවීමක් කළා.",
       "URL": "https://www.hirunews.lk/115924/මිලියන-13ක-ළමයින්ට-පාසල්-අහිමිවෙයි",
       "Category": "International News",
       "Parent URL": "https://www.hirunews.lk/international-news.php?pageID=707"
}