{
       "Source": "hirunews",
       "Timestamp": "Sunday, 13 February 2022 - 8:41",
       "Headline": "යේමනයේ ජගත් සංවිධාන කාර්ය මණ්ඩල සාමාජිකයන් පස්දෙනෙකු පැහැරගැනේ",
       "News Content": "දකුණු දිග යේමනයේ මෙහෙයුම්වල නිරත එක්සත් ජාතීන්ගේ සංවිධාන කාර්ය මණ්ඩල සාමාජිකයන් පස්දෙනෙකු පැහැරගෙන ගොස් තිබෙනවා.\nඔවුන් නිරුපද්‍රිතව මුදාගැනීම සඳහා යේමන බලධාරීන් සමඟ සාකච්ඡා කරමින් සිටින බවයි ජගත් සංවිධාන ප්‍රකාශකයෙකු සඳහන් කළේ.\nයේමනයේ පාලන බලය හිමිකරගෙන සිටින හවුති සංවිධානයට එරෙහිව සෞදි අරාබිය ප්‍රමුඛ සන්ධානය විසින් ප්‍රහාර එල්ල කරනු ලබන්නේ 2015 වසරේ සිටයි.\nඑරට සිවිල් යුද්ධයෙන් මේ වනවිට දස දහස් සංඛ්‍යාත පිරිසක් මියගොස් ඇති අතර, මිලියන සංඛ්‍යාත පිරිසක් අවතැන් වී සිටිනවා.",
       "URL": "https://www.hirunews.lk/296875/යේමනයේ-ජගත්-සංවිධාන-කාර්ය-මණ්ඩල-සාමාජිකයන්-පස්දෙනෙකු-පැහැරගැනේ",
       "Category": "International News",
       "Parent URL": "https://www.hirunews.lk/international-news.php?pageID=61"
}