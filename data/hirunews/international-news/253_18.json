{
       "Source": "hirunews",
       "Timestamp": "Monday, 01 July 2019 - 19:36",
       "Headline": "කාර්තිපූර් වෙළඳ සහ මගී ගමන් මඟ පිළිබද සාකච්ඡා",
       "News Content": "ඉන්දියාව සහ පාකිස්තානය අතර ගොඩනැගීමට නියමිත කාර්තිපූර් වෙළඳ සහ මගී ගමන් මාර්ගය පිළිබඳ යළි සාකච්ඡා කිරීමට සූදානම් බව ඉන්දියාව, පාකිස්තානය වෙත දැනුම් දී තිබෙනවා.\nපාකිස්තානයේ ලාහෝරයට ඊසාන දෙසින් ඉදිකෙරෙන මෙම ගමන් මාර්ගයේ විශේෂත්වය වන්නේ දෙරටේ පුරවැසියන්ට වීසා නොමැතිව ගමන් කිරීමට හැකි වීමයි.\nඉන්දු - පාකිස්තාන දේශසීමා හරහා මෙම මාර්ගය ඉදිකිරීමට දැනටමත් දෙරටම විසින් මුල් ගල් තබා ඇති නමුත්, පසුගිය මාර්තු මස 29 වන දා මීට අදාළ සාකච්ඡාවලින් ඉන්දියාව ඉවත් වූයේ මාර්ගයේ ඉදිකිරීම් සම්බන්ධයෙන් තවදුරටත් සිතා බැලිය යුතු බව පවසමින්.",
       "URL": "https://www.hirunews.lk/219472/කාර්තිපූර්-වෙළඳ-සහ-මගී-ගමන්-මඟ-පිළිබද-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=253"
}