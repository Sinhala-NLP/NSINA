{
       "Source": "hirunews",
       "Timestamp": "Thursday, 06 April 2017 - 17:08",
       "Headline": "තායි රජු තීරණාත්මක අත්සනක් තබයි",
       "News Content": "තායිලන්තයේ හමුදා පාලනය නිමා කරමින් මැතිවරණ පැවැත්වීම සදහා බලය ලබාදෙන නව ව්‍යවස්ථාවට එරට රජු වන මහා වජිරලොන්කෝන් අද අත්සන් තබා තිබෙනවා.\nඒ අනුව, තායිලන්තයේ මහමැතිවරණය ලබන වසරේ පැවැත්වීමට නියමිත බවයි විදෙස් මාධ්‍ය වාර්තා කළේ.\n2014 වසරේදී එවකට අග්‍රාමාත්‍යවරිය ලෙස කටයුතු කළ යින්ලූක් ශිනවත්‍රා අත්අඩංගුවට ගැනීමෙන් අනතුරුව එරට බලය හමුදාව අතට පත් වුණා.\nපසුව, මේ දක්වා තායිලන්තයේ කිසිදු මැතිවරණයක් පවත්වා නැහැ.\nකෙසේ වෙතත්, දේශපාලන විචාරකයින් පවසන්නේ තායිලන්තයේ රජු නව ව්‍යවස්ථාවට අත්සන් තැබුව ද එමගින් රජයට බලපෑම් කිරීම සදහා එරට හමුදා නායකයින්ට බලය ලබාදී ඇති බවයි.",
       "URL": "https://www.hirunews.lk/158650/තායි-රජු-තීරණාත්මක-අත්සනක්-තබයි",
       "Category": "International News",
       "Parent URL": "https://www.hirunews.lk/international-news.php?pageID=496"
}