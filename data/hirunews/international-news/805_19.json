{
       "Source": "hirunews",
       "Timestamp": "Sunday, 08 September 2013 - 11:36",
       "Headline": "ඕස්ට්‍රේලියාවේ නව අගමැතිගෙන් සංක්‍රමණිකයන්ට එරෙහි දැඩි ප්‍රතිපත්තියක්.",
       "News Content": "ඊයේ පැවති  ඕස්ට්‍රේලියානු මහමැතිවරණයෙන් එරට නව අග්‍රාමාත්‍යවරයා ලෙස තේරී පත් වූ ටෝනි ඇබට් බෝට්ටු මාර්ගයෙන් නීතිවිරෝධී ලෙස එරටට පැමිණෙන සංක්‍රමණිකයන්ට එරෙහිව දැඩි ප්‍රතිපත්තියක් ක්‍රියාත්මක කරන බව ප්‍රකාශ කළා. ඔහු කියා සිටියේ  ඕස්ට්‍රේලියානු දේශසීමා ආරක්ෂා කිරීමේ මෙහෙයුමක් ලෙස එය ක්‍රියාත්මක කරන බවයි. නීතිවිරෝධී ලෙස සංක්‍රමණිකයන් සමඟ පැමිණෙන බෝට්ටු ආපසු හරවා යැවීම මෙම වැඩපිළිවෙලේ අරමුණයි. විපක්ෂ ලිබරල් ජාතික සන්ධානය නියෝජනය කරමින් ටෝනි ඇබට් ඊයේ ලද ජයග්‍රහණයෙන්  ඕස්ට්‍රේලියාවේ සය වසරක කම්කරු පක්ෂ පාලනය අවසන් කෙරුණා.",
       "URL": "https://www.hirunews.lk/66761/ඕස්ට්‍රේලියාවේ-නව-අගමැතිගෙන්-සංක්‍රමණිකයන්ට-එරෙහි-දැඩි-ප්‍රතිපත්තියක්",
       "Category": "International News",
       "Parent URL": "https://www.hirunews.lk/international-news.php?pageID=805"
}