{
       "Source": "hirunews",
       "Timestamp": "Monday, 05 February 2018 - 8:44",
       "Headline": "මාලදිවයින් රජයෙන් ආරක්ෂක අංශවලට නියෝග",
       "News Content": "මාලදිවයින් ජනාධිපතිවරයා අත්අඩංගුවට ගැනීම හෝ දෝෂාභියෝගය ක්‍රියාත්මක කිරීම වළක්වන ලෙස එරට රජය ආරක්ෂක අංශ වෙත නියෝග කර තිබෙනවා.\nපසුගියදා මාලදිවයින් ශ්‍රේෂ්ඨාධිකරණය නියෝග කළේ මාලදිවයින් ජනාධිපති අබ්දුල්ලා යමීන්ට එල්ලවී ඇති වංචා සහ දූෂණ චෝදනා මත ඔහුට එරෙහිව දෝෂාභියෝගයක් ක්‍රියාත්මක කිරීමට හෝ අත්අඩංගුවට ගැනීමටයි.\nමේ අතර ආරක්ෂක අංශ මාලදිවයින් පාර්ලිමේන්තුව වටලා ඊයේ විපක්ෂ මන්ත්‍රීවරුන් දෙදෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/182907/මාලදිවයින්-රජයෙන්-ආරක්ෂක-අංශවලට-නියෝග",
       "Category": "International News",
       "Parent URL": "https://www.hirunews.lk/international-news.php?pageID=397"
}