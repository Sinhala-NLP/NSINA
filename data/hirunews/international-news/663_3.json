{
       "Source": "hirunews",
       "Timestamp": "Sunday, 21 February 2016 - 15:44",
       "Headline": "දිල්ලි අගනුවරට ජල සැපයුම නතරවීමේ අවදානමක්",
       "News Content": "නවදිල්ලියට යාබද හර්යානා ප්‍රාන්තයේ කුල ගැටුමක් හේතුවෙන් ඉන්දියාවේ දිල්ලි අගනුවරට පානීය ජල සැපයුම නතරවීමේ අවදානමක් මතුව තිබෙනවා.\nඋසස් යැයි සම්මත ජැට් ජන ප්‍රජාව හර්යානා ප්‍රාන්තයේ මෙම විරෝධතාව ආරම්භ කළේ කුලහීන ජන කොටස්වලට වෙන් කළ රජයේ රැකියා ප්‍රතිශතය තමන්ටද ලබාදෙන ලෙස ඉල්ලමින්.\nඔවුන් දිල්ලි නගරයට ජල සැපයුම් සිදුකරන මුනාක් ඇළ මාර්ගයට හානි සිදුකර ඇති බව සඳහන්.\nඊයේ සිට පවතින ගැටුම් හේතුවෙන් මෙහි පුද්ගලයන් 9 දෙනෙකු ජීවිතක්ෂයට පත්වුණා.\nහර්යානා ප්‍රාන්තයේ රෝතක් නුවර ඇඳිරිනීතිය පනවා ඇතත් විරෝධතාවන් මෙතෙක් අවසන් වී නොමැති බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/126802/දිල්ලි-අගනුවරට-ජල-සැපයුම-නතරවීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=663"
}