{
       "Source": "hirunews",
       "Timestamp": "Friday, 21 April 2017 - 11:04",
       "Headline": "ඇමෙරිකානු - රුසියානු ගගනගාමීන් දෙදෙනෙකු අන්තර්ජාතික ගගන මධ්‍යස්ථානයට",
       "News Content": "ඇමරිකානු සහ රුසියානු ගගන ගාමීන් දෙදෙනෙකු රුසියානු සෝයුස් රොකට්ටුවකින් අන්තර්ජාතික ගගන මධ්‍යස්ථානයට ඊයේ ළගා වුණා.\nමෙලෙස ජාත්‍යන්තර ගගන මධ්‍යස්ථානයට ගගනගාමීන් දෙදෙනෙකු පැමිණ ඇත්තේ දශකයකට පමණ පසු ප්‍රථම වතාවටයි.\nරුසියානු ගගනගාමී ෆයොඩෝර් යුරිචිකින් සහ ඇමරිකානු නාසා ආයතනයේ ජැක් ෆිෂර් ඊයේ සන්ධ්‍යාවේ මෙලෙස ජාත්‍යන්තර මධ්‍යස්ථානය වෙත ළගා වූ බව රුසියානු රොස්කොස්මොස් අභ්‍යවකාශ ආයතනය නිවේදනය කළා.\nරුසියානු ගගනගාමීයා මීට පෙර දින 537 ක් අභ්‍යවකාශයේ ගත කර ඇති නමුත්, ජාත්‍යන්තර මධ්‍යස්ථානයේ දීර්ඝතම කාලයක් එනම් දින 879 ක් ගත කර ඇත්තේ ගෙනාඩි පඩල්කා නමැති තවත් රුසියානුවෙක්.",
       "URL": "https://www.hirunews.lk/159645/ඇමෙරිකානු-රුසියානු-ගගනගාමීන්-දෙදෙනෙකු-අන්තර්ජාතික-ගගන-මධ්‍යස්ථානයට",
       "Category": "International News",
       "Parent URL": "https://www.hirunews.lk/international-news.php?pageID=490"
}