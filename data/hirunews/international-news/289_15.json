{
       "Source": "hirunews",
       "Timestamp": "Saturday, 16 February 2019 - 15:10",
       "Headline": "ඉරානයත් පාකිස්ථානයට අනතුරු අගවයි",
       "News Content": "ඉරානයේ හමුදා සෙබළුන් 27 දෙනෙකුට මරු කැඳවමින් පසුගියදා එල්ල වූ සටන්කාමීන්ගේ ප්‍රහාරය පිළිබඳව දැඩි පියවර ගන්නා ලෙසට ඉරාන රජය පාකිස්තානයට ප්‍රකාශ කර තිබෙනවා.\nපාකිස්තානය විසින් එම සටන්කාමීන් පිළිබඳව දැඩි පියවරක් නොගතහොත් ඉරානය විසින් යුදමය ක්‍රියාමාර්ග ගැනීමටද තීරණය කර ඇති බවයි විදෙස් මාධ්‍ය වාර්තා සඳහන් කළේ.\nපසුගියදා ඉරාන සෙබළුන් 27 දෙනෙකුට මරු කැඳවමින් ප්‍රහාරයක් එල්ල වූයේ ඉරාන සහ පාකිස්තාන දේශසීමා ආසන්නයේදීයි.\nමෙම සටන්කාමීන් පාකිස්තානය තුළ සිට ක්‍රියාත්මක වන බවයි විදෙස් මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/210537/ඉරානයත්-පාකිස්ථානයට-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=289"
}