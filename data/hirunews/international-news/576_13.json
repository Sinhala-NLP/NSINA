{
       "Source": "hirunews",
       "Timestamp": "Thursday, 06 October 2016 - 15:27",
       "Headline": "මූල්‍ය වංචාවක නිරත වූ ඉන්දියාවේ ඇමතුම් මධ්‍යස්ථානයක සිටි පුද්ගලයින් 750 ක් අත්අඩංගුවට",
       "News Content": "බටහිර ඉන්දියාවේ - තේන් නගරයේ දුරකථන ඇමතුම් මධ්‍යස්ථානයක සිටි පුද්ගලයින් 750 දෙනෙකු ඉන්දීය පොලිසිය විසින් අත්අඩංගුවට ගෙන තිබෙනවා.\nඒ අන්තර්ජාලය හරහා ලබා ගන්නා ඇමතුම් මගින් සිදුකළ මූල්‍ය වංචාවක් සම්බන්ධයෙන්.\nබදු නොගෙවූ ඇමරිකානු ජාතිකයින්ට දුරකථනයෙන් අමතා බැංකු දත්ත ලබාගෙන ඒ හරහා එම බැංකු ගිණුම් වෙත පිවිස මුදල් සොරා ගත් බවට මෙම ඇමතුම් මධ්‍යස්ථානයට චෝදනා එල්ල වී තිබෙනවා.\nදිනකට ඇමරිකානු ඩොලර් එක්ලක්ෂ 50,000 ක පමණ මුදලක් වංචා කර ඇති අතර එය මෙතෙක් ඉන්දියානු ඉතිහාසයේ සිදුවූ විශාලතම මූල්‍ය වංචාවක් ලෙසයි සැලකෙන්නේ.\nඇමරිකාවේ එෆ් බී අයි ආයතනයෙන් ලැබුණු තොරතුරක් මත ඉන්දීය පොලිසිය විසින් අදාළ වැටලීම සිදුකර තිබෙනවා.",
       "URL": "https://www.hirunews.lk/144595/මූල්‍ය-වංචාවක-නිරත-වූ-ඉන්දියාවේ-ඇමතුම්-මධ්‍යස්ථානයක-සිටි-පුද්ගලයින්-750-ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=576"
}