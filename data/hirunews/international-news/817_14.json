{
       "Source": "hirunews",
       "Timestamp": "Tuesday, 30 July 2013 - 19:34",
       "Headline": "පාකිස්තාන සිර කඳවුරකට තලෙයිබාන් ප්‍රහාරයක්.",
       "News Content": "තලෙයිබාන් සටන්කාමීන් විසින් පාකිස්තානයේ සිර කඳවුරකට පහර දී එහි සිටි තලෙයිබාන් රැදවියන් 243 දෙනෙකු මුදාගෙන තිබෙනවා. විදෙස් වාර්තා සඳහන් කළේ පාකිස්තානයේ ලාහෝර් නගරයට සැතපුම් 200ක් බටහිර දෙසින් පිහිටි දෝරා ස්මයිල්ඛාන් නගරයේ පිහිටි මෙම සිර කඳවුරේ පිපිරීම් ඇති කිරීමෙන් පසුව සටන්කාමීන් මෙම පිරිස මුදාගෙන ඇති බවයි. 70 දෙනෙකුගෙන් සමන්විත සටන්කාමීන් පිරිසක් මෙම ප්‍රහාරය සඳහා පොලිස් ඇදුම්වලින් සැරසී පැමිණ තිබෙනවා. සටන්කාමීන් සහ ආරක්ෂක අංශ අතර ගැටුම්වලදී 12 දෙනෙකු මිය ගොස් ඇති අතර ඔවුන්ගෙන් 6 දෙනෙකු පොලිස් නිලධාරීන්.",
       "URL": "https://www.hirunews.lk/64084/පාකිස්තාන-සිර-කඳවුරකට-තලෙයිබාන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=817"
}