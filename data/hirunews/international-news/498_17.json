{
       "Source": "hirunews",
       "Timestamp": "Saturday, 01 April 2017 - 9:53",
       "Headline": "ඉන්දියාවේ පෙට්‍රල්, ඩීසල් මිල අඩුවෙයි",
       "News Content": "ඉන්දියාව, ඊයේ මධ්‍යම රාත්‍රියේ සිට ක්‍රියාත්මක වන පරිදි පෙට්‍රල් සහ ඩීසල් මිල අඩු කර තිබෙනවා.\nඑහිදී පෙට්‍රල් ලීටරයක මිල ඉන්දීය රුපියල් 3යි 77කින් අඩු කර ඇති අතර, නව මිල වන්නේ රුපියල් 67යි 37ක්.\nලීටරයක් රුපියල් 2යි 91කින් අඩු කළ ඩීසල් ලීටරයක නව මිල රුපියල් 56යි 11ක් වන බවයි ඉන්දීය තෙල් සංස්ථාව නිවේදනය කළේ.\nඉන්දියාව මෙලෙස ඉන්ධන මිල සංශෝධනය කර ඇත්තේ පසුගිය ජනවාරි 16 වන දායින් පසු ප්‍රථම වරටයි.\nවත්මන් ජාත්‍යන්තර තෙල් මිල සහ ඩොලරයට සාපේක්ෂව ඉන්දීය රුපියලේ අනුපාතය සැලකිල්ලට ගෙන මෙලෙස පෙට්‍රල් සහ ඩීසල් මිල අඩු කළ බව ඉන්දීය තෙල් සංස්ථාව වැඩිදුරටත් ප්‍රකාශ කළා.",
       "URL": "https://www.hirunews.lk/158246/ඉන්දියාවේ-පෙට්‍රල්-ඩීසල්-මිල-අඩුවෙයි",
       "Category": "International News",
       "Parent URL": "https://www.hirunews.lk/international-news.php?pageID=498"
}