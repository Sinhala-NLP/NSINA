{
       "Source": "hirunews",
       "Timestamp": "Tuesday, 20 September 2016 - 17:09",
       "Headline": "සිය කැමැත්තෙන් දිවියට සමුදුන් දරුවා",
       "News Content": "බෙල්ජියමේ කුඩා දරුවකු සිය කැමැත්තෙන් මරණයට පත්වීමේ සිදුවීමක් විදෙස් මාධ්‍ය අනාවරණ කර තිබෙනවා.\nබෙල්ජියම තුල ස්ව කැමැත්තෙන් මරණයට පත්වීමට අදාළ නීති සම්මත වී වසර දෙකකින් අනතුරුවයි මෙම මරණය වාර්තාවී ඇත්තේ.\nඑය බෙල්ජියමේ ස්ව කැමැත්තෙන් සිදුකරගත් පළමු මරණය ලෙසට ද ඉතිහාසයට එක්වනු ඇති.\nකිසියම් දරුණු රෝගයකින් පෙළෙන අයෙකුට සිය කැමැත්තෙන් මෙලෙස මරණයට පත්වීමට හැකියාව පවතිනවා.\nඑම නීති සම්පාදනය වී තිබුන ද ඊට බෙල්ජියමේ අවස්ථාව හිමිවුයේ මීට වසර දෙකකට පෙරයි.\nමෙලෙස සිය කැමැත්තෙන් මරණයට පත්වු දරුවා ඉතා අසාධ්‍ය රෝගී තත්වයකින් පෙලුනු අයෙක් බව සඳහන්.\nකෙසේවෙතත් ඔහුගේ වයස හෝ අනන්‍යතාව මෙතෙක් හෙළිකර නැහැ.\nබෙල්ජියමේ නීතිවේදීන් පෙන්වා දෙන්නේ රජය ගෙන ඇති මෙම තීරණය වැදගත් එකක් බවයි.\nමේ අනුව අසාධ්‍ය තත්වයේ පසුවන ඔ්නෑම ළමයෙකුට සිය කැමැත්තෙන් මරණයට පත්වීමේ අවස්ථාව හිමිවන එකම රට වන්නේ ද බෙල්ජියමයි.\nනෙදර්ලන්තය ද සිය කැමැත්තෙන් සිදු කෙරෙන ළමා මරණවලට අනුමැතිය ලබාදී තිබුන ද ඒ වයස අවුරුදු 12 හෝ ඊට ඉහළ පසුවන ළමුන් සඳහා පමණයි.\nසිය කැමැත්තෙන් මරණයට පත්වීම සඳහා අනුමැතිය ලබාදුන් ලොව පළමු රට වන්නේ ද නෙදර්ලන්තයයි.\nබෙල්ජියමේ නීතිය අනුව කිසියම් වෛද්‍යවරයකුගේ හෝ වෛද්‍ය කණ්ඩායමක අනුදැනුම මත අදාළ පුද්ගලයා මරණයට පත්කිරීම සිදුවනවා.\nකෙසේවෙතත් එය ඉතා පහසුවෙන් සිදුකල හැකි කටයුත්තක් නොවන අතර ඊට පාර්ශව කිහිපයක අනුමැතිය ද ලබාගත යුතු වනවා.\nඑමෙන්ම මරණයට පත්වන්නේ කුඩා දරුවකු නම් ඔහු මෙම මරණය පිළිබඳ අවබෝධයක් ලබාගත හැකි මට්ටමේ ද පසුවිය යුතු බවටයි බෙල්ජියමේ නීති සම්පාදනය වී ඇත්තේ.\nඑමෙන්ම මරණයට පත්වන්නා ඉතා අසාධ්‍ය මෙන්ම බරපතල තත්වයෙන් පසුවිය යුතු අයෙක් ද විය යුතුයි.\nකෙසේවෙතත් ළමා මරණ සම්බන්ධයෙන් ඉදිරියේදී නව  නීති සකස්වනු ඇති බව ද බෙල්ජියම් බලධාරීන් ප්‍රකාශකර තිබෙනවා.",
       "URL": "https://www.hirunews.lk/143414/සිය-කැමැත්තෙන්-දිවියට-සමුදුන්-දරුවා",
       "Category": "International News",
       "Parent URL": "https://www.hirunews.lk/international-news.php?pageID=583"
}