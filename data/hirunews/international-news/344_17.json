{
       "Source": "hirunews",
       "Timestamp": "Thursday, 09 August 2018 - 13:53",
       "Headline": "ඉන්දුනීසියාව යලි සෙලවෙයි",
       "News Content": "ඉන්දුනීසියාවේ ලොම්බොක් දිවයිනේ යළිත් භූ කම්පනයක් සිදුව තිබෙනවා.\nරික්ටර් මාපකයේ 6.2 ක අගයක් ගත් මෙම භූ කම්පනයේ බලපෑම අසවැසි බාලි දිවයිනට ද දැනී ඇති බවයි විදෙස් වාර්තා සඳහන් කළේ. භූ කම්පනය හේතුවෙන් සිදුවූ හානිය මෙතෙක් වාර්තාවී නොමැති අතර, පසුගිය ඉරිදාද රික්ටර් මාපක 7 ක අගය ගත් භූ කම්පනයක් ඉන්දුනීසියාවේ සිදුවුණා.\nමේ හේතුවෙන් පුද්ගලයින් 300 දෙනෙකු පමණ මියගියා.\nභූ කම්පනයෙන් අතුරුදන්වූ පුද්ගලයින් සෙවීමේ මෙහෙයුම් තවදුරටත් ක්‍රියාත්මක අතර මෙම භූ කම්පනයට සතියකට පෙර ද එහි තවත් කම්පනයක් ඇති වුණා.\nඉන් පුද්ගලයන් 16 දෙනෙකු මියගිය බවයි විදෙස් වාර්තා සඳහන් කළේ.",
       "URL": "https://www.hirunews.lk/197139/ඉන්දුනීසියාව-යලි-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=344"
}