{
       "Source": "hirunews",
       "Timestamp": "Sunday, 06 December 2020 - 9:35",
       "Headline": "නත්තල වෙනුවෙන් පෘතුගාලය කොරෝනා සීමාවන් ලිහිල් කරයි",
       "News Content": "කොරෝනා ව්‍යාප්තිය පාලනය සඳහා පෘතුගාලය තුළ පනවා ඇති නීති ලිහිල් කිරීමට එරට රජය තීරණය කර තිබෙනවා.\nඑළඹෙන නත්තල් උත්සව සමය සැළකිල්ලට ගෙන එම තීරණය ගෙන ඇති බවයි විදෙස් වාර්තා සඳහන් කළේ.\nපනවා ඇති කොරෝනා නීති ලිහිල් කළද මේ මස 23 වනදා සිට 26 වනදා දක්වා කාලය තුළ මුව ආවරණ පැළඳීමකින් තොරව සමූහ ලෙස එක්රැස්වීම් සිදු නොකරන ලෙස එරට අග්‍රාමාත්‍ය ඇන්ටෝනියෝ කොස්තා ජනතාවගෙන් ඉල්ලීමක් කර තිබෙනවා.\nකෙසේ වෙතත් නත්තල් සමය අවසාන වීමත් සමඟ එළඹෙන නව වසරේ සැමරුම් සඳහා මෙම ලිහිල් කිරීම් බල නොපැවැත්වෙන බවයි පෘතුගාල රජය දැනුම්දී ඇත්තේ.",
       "URL": "https://www.hirunews.lk/256402/නත්තල-වෙනුවෙන්-පෘතුගාලය-කොරෝනා-සීමාවන්-ලිහිල්-කරයි",
       "Category": "International News",
       "Parent URL": "https://www.hirunews.lk/international-news.php?pageID=149"
}