{
       "Source": "hirunews",
       "Timestamp": "Friday, 15 March 2013 - 13:25",
       "Headline": "ඉරානයෙන් වසරකින් න්‍යෂ්ටික අවියක්. - ඔබාමා.",
       "News Content": "තවත් වසරක කාලයක් තුළ ඉරානය විසින් න්‍යෂ්ටික අවියක් නිෂ්පාදනය කරනු ඇතැයි ඇමෙරිකානු ජනාධිපති බැරැක් ඔබාමා පවසනවා. ඊශ්‍රායල රූපවාහිනි සේවාවක් සමඟ සාකච්ඡාවකට එක්වෙමින් ඔහු කියා සිටියේ එතෙක් ඇමෙරිකාව ඉවසා නොසිටින බවයි. ඉරානය න්‍යෂ්ටික අවියක් අත්පත් කර ගැනීම වැළැක්වීම සඳහා හමුදා ක්‍රියාමාර්ගයකට වුව ද, එළඹිය හැකි බවටයි ජනාධිපති ඔබාමා ඉඟි කළේ. කෙසේ නමුත්, ආර්ථික සම්බාධක ක්‍රියාත්මක වීම තුළින් රාජ්‍ය තාන්ත්‍රික විසඳුමකට තවදුරටත් කාලය ඇති බව ඇමෙරිකානු නායකයා සඳහන් කළා. ඉරානයේ න්‍යෂ්ටික බලාගාර වෙත ප්‍රහාරයක් එල්ල කිරීමට සූදානම් බව ඊශ්‍රායලය කිහිපවිටක්ම ප්‍රකාශ කර තිබෙනවා. ජනාධිපති බැරැක් ඔබාමා මේ මස අවසානයේ ඊශ්‍රායලයේ සංචාරයක නිරත වන අතර එහිදී ඉරානය පිළිබඳව පුළුල් සංවාදයක නිරත වනු ඇති.",
       "URL": "https://www.hirunews.lk/55257/ඉරානයෙන්-වසරකින්-න්‍යෂ්ටික-අවියක්-ඔබාමා",
       "Category": "International News",
       "Parent URL": "https://www.hirunews.lk/international-news.php?pageID=856"
}