{
       "Source": "hirunews",
       "Timestamp": "Sunday, 01 October 2017 - 11:06",
       "Headline": "520 ක් රැගත් ප්‍රංශ ගුවන් යානයක් හදිසියේ කැනඩාවට ගොඩබස්වයි",
       "News Content": "පැරිස් නුවර සිට ඇමරිකාවේ ලොස් ඇන්ජලිස් දක්වා ගමන් ගනිමින් තිබූ එයාර් ෆ‍්‍රාන්ස් ගුවන්සේවයට අයත් ඒ 380 වර්ගයේ එයාර් බස් යානයක් හදිසියේ කැනඩාවේ කුඩා ගුවන් තොටුපලකට ගොඩබස්සවා තිබෙනවා.\nඒ, මගීන් 496 දෙනෙකු සහ කාර්ය මණ්ඩලයේ 24 දෙනෙකු රැගත් මෙම ගුවන් යානයේ එන්ජිමක් ගුවනේදී හදිසියේ අක්‍රියවීම හේතුවෙන්.\nකෙසේ නමුත් නියමුවන් අදාළ එන්ජිමේ සම්බන්ධය විසන්ධි කොට එය සුරක්ෂිතව ගොඩබැස්සවීමට සමත්ව තිබෙනවා.\nකෙසේ නමුත් නැගෙනහිර කැනඩාවේ ලැබඩෝර් හි මෙම ගුවන් තොටුපලේ ඒ 380 වර්ගයේ දැවැන්ත ගුවන් යානයක් හැසිරවීමට පහසුකම් නොමැතිවීම නිසා ගුවන් මගීන්ට බොහෝ වේලාවක් එය තුළ රැඳී සිටීමට සිදුවූ බව සඳහන්.\nවෙනත් ගුවන් යානා දෙකකින් ඔවුන් ගමනාන්තය වෙත රැගෙන යාමට ප්‍රංශ ගුවන් සේවය කටයුතු යොදා තිබුණා.",
       "URL": "https://www.hirunews.lk/172280/520-ක්-රැගත්-ප්‍රංශ-ගුවන්-යානයක්-හදිසියේ-කැනඩාවට-ගොඩබස්වයි",
       "Category": "International News",
       "Parent URL": "https://www.hirunews.lk/international-news.php?pageID=434"
}