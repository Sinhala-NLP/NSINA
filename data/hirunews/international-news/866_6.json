{
       "Source": "hirunews",
       "Timestamp": "Sunday, 03 February 2013 - 13:32",
       "Headline": "උතුරු කොරියාවේ න්‍යෂ්ටික පිපුරුමක් අත ළඟ.",
       "News Content": "උතුරු කොරියානු නායක කිම් ජොං අන් සිය හමුදා ප්‍රධානීන් සමඟ විශේෂ සාකච්ඡාවක නිරත වී තිබෙනවා. උතුරු කොරියානු හමුදා ශක්තියේ දැවැන්ත වෙනසක් පිළිබඳව එහිදී සාකච්ඡා කළ බවයි එරට රාජ්‍ය මාධ්‍ය සඳහන් කළේ. උතුරු කොරියානු මධ්‍යම හමුදා කොමිසම අමතමින් කිම් ජොං අන් ඓතිහාසික කථාවක් පැවැත්වූ බව එම වාර්තාවල දැක්වෙනවා. උතුරු කොරියානු නායකයාගේ මෙම පියවර එරට න්‍යෂ්ටික පිපුරුමක් ආසන්න වී ඇති බවට සලකුණක් යැයි විදෙස් විචාරකයන් පෙන්වා දෙනවා. උතුරු කොරියාව මීට පෙර න්‍යෂ්ටික අත්හදා බැලීමේ පිපුරුම් දෙකක් සිදුකර තිබෙනවා. තුන්වැනි පිපුරුමක් තමන් සිදුකරන බව උතුරු කොරියාව ප්‍රකාශ කළේ ජගත් සංවිධාන සම්බාධකවලට විරෝධය පළ කරමින්. එම අත්හදා බැලීමේ පිපුරුම නව ලූනා වසර ආරම්භ වන පෙබරවාරි 10 වැනිදට පෙර සිදුවනු ඇති බව දකුණු කොරියාවේ අදහසයි.",
       "URL": "https://www.hirunews.lk/52659/උතුරු-කොරියාවේ-න්‍යෂ්ටික-පිපුරුමක්-අත-ළඟ",
       "Category": "International News",
       "Parent URL": "https://www.hirunews.lk/international-news.php?pageID=866"
}