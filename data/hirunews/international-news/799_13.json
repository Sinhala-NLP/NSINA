{
       "Source": "hirunews",
       "Timestamp": "Sunday, 29 September 2013 - 9:29",
       "Headline": "නයිජීරියාවේ බෝට්ටුවක් පෙරලී 42 ක් මරුට - 100 ක් අතුරුදන්.",
       "News Content": "මධ්‍යම නයිජීරියාවේ නයිජර් ගංඟාවේ මගී යාත්‍රාවක් පෙරලීමෙන් පුද්ගලයන් හතලිස් දෙදෙනෙකු ජීවිතක්ෂයට පත්වුණා. ඊයේ සන්ධ්‍යාවේ සිදුවු මෙම අනතුරේදී තවත් සිය දෙනෙකු පමණ අතුරුදන්ව සිටින බවයි විදෙස් වාර්තා සඳහන් කළේ. නයිජර් ගංඟාව අසබඩ පිහිටි මලිල්ලි නගරය වෙත භාණ්ඩ රැගෙන ගමන්ගත් වෙළඳුන් පිරිසක් මෙම අනතුරට මුහුණ දී තිබෙනවා. යාත්‍රාවේ ගමන්ගත හැකි පිරිස මෙන් දෙගුණයක් මගීන් සහ වෙළඳ භාණ්ඩ රැගත් මෙම යාත්‍රාව දෙකඩ වී දියේ ගිලූණු බවයි නයිජර් හදිසි ආපදා කළමනාකරණ ඒකකය ප්‍රකාශ කළේ.",
       "URL": "https://www.hirunews.lk/68229/නයිජීරියාවේ-බෝට්ටුවක්-පෙරලී-42-ක්-මරුට-100-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=799"
}