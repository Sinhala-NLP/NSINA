{
       "Source": "hirunews",
       "Timestamp": "Thursday, 15 July 2021 - 13:03",
       "Headline": "දේශසීමා අර්බුදය විසඳා ගන්න ඉන්දු - චීන එකඟතාවක්",
       "News Content": "දේශසීමා අර්බුදය ප්‍රමුඛත්වයක් ලබාදී විසඳා ගැනීමට ඉන්දියාව සහ චීනය අතර එකඟත්වයක් ඇති වී තිබෙනවා. ඒ ඉන්දීය විදේශ අමාත්‍ය එස්. ජායිශංකර් සහ චීන විදේශ අමාත්‍ය යෑන් - යි අතර තජිකිස්ථානයේ පැවති හමුවකදීයි.\nරටවල් 8 කින් සමන්විත ෂැංහයි සහයෝගිතා සංවිධානයේ සමුළුවකට සහභාගි වීම සඳහායි ඉන්දු - චීන විදේශ අමාත්‍යවරුන් එහි ගොස් ඇත්තේ.\nඔවුන් අතර ඊයේ පැවති හමුවේදී තීරණය වී ඇති තවත් කරුණක් වන්නේ දෙපාර්ශවයේ ජ්‍යෙෂ්ඨ හමුදා අණදෙන නිලධාරින්ගේ සාකච්ඡාවක් ද යළි සංවිධාන කළ යුතු බවයි.\nදේශසීමාවේ අර්බුදය උත්සන්න වීම දෙපාර්ශවයේම අපේක්ෂාව නොවන බව ඉන්දු - චීන විදේශ අමාත්‍ය හමුවේදී අවධාරණය කෙරුණු බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/277024/දේශසීමා-අර්බුදය-විසඳා-ගන්න-ඉන්දු-චීන-එකඟතාවක්",
       "Category": "International News",
       "Parent URL": "https://www.hirunews.lk/international-news.php?pageID=105"
}