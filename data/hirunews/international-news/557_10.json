{
       "Source": "hirunews",
       "Timestamp": "Saturday, 19 November 2016 - 16:15",
       "Headline": "ඇමරිකාවේ - නෙවාඩා ප්‍රාන්තයට කුඩා ගුවන් යානයක් කඩා වැටී සිදුවූ අනතුරෙන් පිරිසක් රෝහල් ගත කෙරේ",
       "News Content": "ඇමරිකාවේ - නෙවාඩා ප්‍රාන්තයේ රථ ගාලක් ආසන්නයේදී කුඩා ගුවන් යානයක් අනතුරට ලක්වීමෙන් මියගිය පිරිස් සම්බන්ධයෙන් මෙතෙක් වාර්තා නොවන බව විදෙස් මාධ්‍ය පවසනවා.\nකෙසේ වෙතත්, සිද්ධියෙන් තුවාල ලැබූ පිරිස් රෝහල් ගත කර ඇති බව සදහන්. අදාළ ගුවන් යානය ගිනිගෙන නෙවාඩාහි ඉල්කෝ නගරයේ රථගාලකට කඩා වැටී තිබුණා.\nපසුව, ඒ අවට ප්‍රදේශයේ නවතා තිබූ වාහන සහ ගොඩනැගිලිවලට හානි සිදුකරමින් ගින්න පැතිර ගොස් ඇති බවයි විදෙස් මාධ්‍ය වාර්තා සදහන් කළේ.\nගිනි නිවීමේ අංශවලට ගින්න මැඩපැවැත්වීම සදහා දැඩි පරිශ්‍රමයක් දැරීමට සිදුවුණා.\nමෙලෙස අනතුරට පත්වුණේ ඇමරිකාවේ - ඉල්කෝ ප්‍රාදේශීය ගුවන්තොටුපලෙන් ගමන් ඇරඹි පී.ඒ 31 දරණ කුඩා ගුවන් යානයක්.",
       "URL": "https://www.hirunews.lk/147885/ඇමරිකාවේ-නෙවාඩා-ප්‍රාන්තයට-කුඩා-ගුවන්-යානයක්-කඩා-වැටී-සිදුවූ-අනතුරෙන්-පිරිසක්-රෝහල්-ගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=557"
}