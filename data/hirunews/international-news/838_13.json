{
       "Source": "hirunews",
       "Timestamp": "Monday, 20 May 2013 - 17:06",
       "Headline": "බංග්ලාදේශයේ ඇගලූම් කම්හල් උද්ඝෝෂණයකට කඳුළුගෑස් ප්‍රහාර.",
       "News Content": "වැඩි වැටුප් ඉල්ලා බංග්ලාදේශ ඇගලූම් සේවක සේවිකාවන් අද (20) දියත් කළ විරෝධතාවකදී පොලීසිය විසින් ඔවුන්ට කඳුළු ගෑස් සහ රබර් උණ්ඩ ප්‍රහාරයක් එල්ල කර තිබෙනවා. ඩකා අගනුවරින් පිටත පැවති මෙම විරෝධතාවයේ දී ඇගලූම් සේවක සේවිකාවන් කර්මාන්තපුරයට දිවෙන ප්‍රධාන මාර්ගය ද අවහිර කළා. මෙහි කම්හල් පසුගිය සතියේ යළි විවෘත කෙරුණේ පුද්ගලයන් 1100ක් මරණයට පත් කරමින් ඩකා නුවර රානා ප්ලාසා ඇගලූම් කම්හල් ගොඩනැගිල්ල කඩා වැටීමෙන් පසු ප්‍රථම වතාවටයි. අද පැවැති විරෝධතාවට බංග්ලාදේශ ඇගලූම් සේවක සේවිකාවන් 20,000ක් පමණ සහභාගි වී ඇති බව සදහන්.",
       "URL": "https://www.hirunews.lk/59342/බංග්ලාදේශයේ-ඇගලූම්-කම්හල්-උද්ඝෝෂණයකට-කඳුළුගෑස්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=838"
}