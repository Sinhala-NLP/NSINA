{
       "Source": "hirunews",
       "Timestamp": "Tuesday, 30 May 2017 - 13:53",
       "Headline": "ඉන්දුනීසියාවට ප්‍රබල භූ කම්පනයක්",
       "News Content": "ඉන්දුනීසියාවේ සුලවේසි දිවයිනේ ඊයේ ප්‍රබල භූ කම්පනයක් සිදුවුණා.\nරික්ටර් පරිමාණයේ 6.6ක ප්‍රබලතාවයකින් යුත් එම භූ කම්පනය හේතුවෙන් එහි ජනයා දැඩි කලබලයට පත්වූ අතර නිවෙස්වලින් ඉවත් වී තිබෙනවා.\nවිදෙස් පුවත් සේවා සඳහන් කළේ මෙම භූ කම්පනය හමුවේ පුද්ගලයන් 3 දෙනෙකු තුවාල ලබා ඇති බවයි.\nගොඩනැගිලි රැසකට ද හානි සිදුව තිබෙනවා.\nතුවාල ලැබුවන් රෝහල් ගතකර ඇති අතර ඔවුන්ගේ හිසෙහි තුවාල පවතින බවයි විදෙස් පුවත් සේවා කියාසිටියේ.\nමෙම භූ කම්පනයෙන් අනතුරුව පසු කම්පන 14 ක් ද වාර්තා වු බව ඉන්දුනීසියා භූ විද්‍යා සමීක්ෂණ ආයතනය ප්‍රකාශ කළා.",
       "URL": "https://www.hirunews.lk/162454/ඉන්දුනීසියාවට-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=475"
}