{
       "Source": "hirunews",
       "Timestamp": "Monday, 26 April 2021 - 18:04",
       "Headline": "ඉන්දීය කොරෝනා ප්‍රභේදයෙන් නේපාලයේ ආසාදිතයින් සංඛ්‍යාවත් ඉහළට",
       "News Content": "ඉන්දියාව සමඟ කිලෝමීටර් 1751ක දේශසීමාවක් පවතින නේපාල හිමාල රාජ්‍යයේ කොරෝනා ආසාදිතයින් සංඛ්‍යාව ද කැපී පෙනෙන ලෙස ඉහළ ගොස් තිබෙනවා.\nඊයේ දිනයේ පමණක් එරටින් නව ආසාදිතයින් 3032ක් වාර්තා වූයේ සමස්ත ආසාදිතයින් සංඛ්‍යාව තුන්ලක්ෂ 119 දක්වා ඉහළ නංවමින්.\nඑමෙන්ම, නේපාලයේ කොරෝනා මරණ සංඛ්‍යාව ද 3164 දක්වා ඉහළ ගොස් තිබෙනවා.\nනේපාල වසංගත රෝග පාලන අංශයේ ප්‍රධානී ක්‍රිෂ්ණ ප්‍රසාද් පෝදෙල් සදහන් කළේ බ්‍රිතානයේ කොරෝනා ප්‍රභේදය මෙන්ම ඉන්දියාවේ ද්විත්ව විකෘති කොරෝනා ප්‍රභේදය ද මේ වන විට තම රටේ පැතිර යමින් පවතින බවයි.\nමේ අතර, කොරෝනා ව්‍යාප්තිය ඉහළ නැංවූ මළ ගමක් හේතුවෙන් පැසිෆික් සාගරයේ ෆීජි දිවයිනේ සුවා අගනුවර ද දින 14කට වසා දැමීමට එරට බලධාරීන් තීරණය කළා.\nනිරෝධායන මධ්‍යස්ථානයකදී කොරෝනා ආසාදනය වූ සොල්දාදුවෙකුගෙන් වෛරසය ගෘහ සේවිකාවකට ආසාදනය වී ඇති අතර, අවමංල්‍ය උත්සවයකදී ඇය පුද්ගලයන් 500කට වැඩි සංඛ්‍යාවකට නිරාවරණය වී ඇති බව සදහන්.",
       "URL": "https://www.hirunews.lk/269594/ඉන්දීය-කොරෝනා-ප්‍රභේදයෙන්-නේපාලයේ-ආසාදිතයින්-සංඛ්‍යාවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=120"
}