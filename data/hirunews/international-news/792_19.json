{
       "Source": "hirunews",
       "Timestamp": "Tuesday, 22 October 2013 - 20:08",
       "Headline": "සිරියාවට ප්‍රබල විපක්ෂයක් ඉල්ලයි.",
       "News Content": "සිරියාවේ අන්තවාදී පාලකයන් පළවා හැරීමට නම් ශක්තිමත් විපක්ෂයක් අවශ්‍ය බව බ්‍රිතාන්‍ය විදේශ ලේකම් විලියම් හේග් ප්‍රකාශ කළා. ඒ, ලෝක බලවතුන්, අරාබි රටවල නියෝජිතයන් සහ සිරියානු විපක්ෂය සමග ලන්ඩනයේ පැවති සාකච්ඡාවකදියි. සිරියානු අර්බුදය සම්බන්ධයෙන් මෙම සාකච්ඡාව පැවති අතර එහිදී ලබන මාසයේ ජිනීවා නුවරදී සිරියානු රජය සහ විපක්ෂය අතර සාම සාකච්ඡා ආරම්භ කිරීම කෙරෙහි වැඩි අවධානයක් යොමුවුණා. කෙසේ වෙතත් ලන්ඩනයේ පැවති සාකච්ඡාවට සහභාගි වූ අරාබි සහ බටහිර නායකයන් ප්‍රකාශ කර ඇත්තේ ශක්තිමත් විපක්ෂයක් නොමැතිවීම නිසා සිරියාව අරාජික තත්ත්වයකට පත්ව ඇති බවයි.",
       "URL": "https://www.hirunews.lk/69801/සිරියාවට-ප්‍රබල-විපක්ෂයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=792"
}