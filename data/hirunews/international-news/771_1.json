{
       "Source": "hirunews",
       "Timestamp": "Monday, 05 January 2015 - 15:47",
       "Headline": "ගුවන් යානයක් පැහැර ගැනීමේ අවදානම නිසා ඉන්දීයාව කැළඹේ.",
       "News Content": "ඉන්දීය ගුවන් සේවයට අයත් ගුවන් යානයක් පැහැරගෙන ඇෆ්ගනිස්ථානයේ කාබුල් නුවර වෙත රැගෙන යාමේ උත්සාහයක් පවතින බවට ඉන්දීය ඔත්තු සේවාවලට තොරතුරු ලැබී තිබෙනවා. මේ නිසා එරට ගුවන් තොටුපළවල ආරක්ෂාව තර කර ඇති බවයි ඉන්දීය මාධ්‍ය සදහන් කළේ. මේ හේතුවෙන් නවදිල්ලියේ ඉන්දිරා ගාන්ධි ජාත්‍යන්තර ගුවන් තොටුපළ ඇතුළු ප්‍රධාන ගුවන් තොටුපළවල මගීන් පරීක්ෂාව ද දැඩි කොට ඇතැයි සදහන්. විශේෂයෙන් ඇෆ්ගනිස්ථානය බලා යන ගුවන් යානා කෙරෙහි මෙහිදී දැඩි අවධානයක් යොමු කරන බව ආරක්ෂක ආරංචි මාර්ග උපුටා දක්වමින් එන්.ඞී.ටී.වී. ප්‍රවෘත්ති සේවය අවධාරණය කළා.",
       "URL": "https://www.hirunews.lk/100674/ගුවන්-යානයක්-පැහැර-ගැනීමේ-අවදානම-නිසා-ඉන්දීයාව-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=771"
}