{
       "Source": "hirunews",
       "Timestamp": "Wednesday, 10 August 2016 - 9:58",
       "Headline": "පාකිස්ථානයේ නීතීඥවරුන් වර්ජනයක",
       "News Content": "නිරිත දිග පාකිස්ථානයේ - කුවෙටා නගරයේ රෝහලකට එල්ල වූ මරාගෙන මැරෙන බෝම්බ ප්‍රහාරයට එරෙහිව එරට නීතීඥයන් වැඩවර්ජනයක් ආරම්භ කර තිබෙනවා.\nමෙම බෝම්බ ප්‍රහාරයෙන් පුද්ගලයන් 70 කට අධික පිරිසක් ජීවිතක්ෂයට පත්වූ අතර, ඉන් වැඩි පිරිසක් නීතීඥයන් බවයි විදෙස් වාර්තා අනාවරණ කළේ.\nවෙඩි ප්‍රහාරයකින් අනතුරුව මියගිය ප්‍රකට නීතීඥවරයෙකු වන බිලාල් අන්වර් කාසිගේ දේහය රෝහල වෙත රැගෙන එමින් සිටින විට මෙම පිපිරීම සිදුවුණා.\nප්‍රහාරයේ වගකීම පාකිස්ථානයේ ක්‍රියාත්මක වන ජමාට් උල් අහ්රාර් නමැති ත්‍රස්ත කණ්ඩායම සහ අයි එස් කැරලිකරුවන් විසින් භාර ගෙන තිබෙනවා.",
       "URL": "https://www.hirunews.lk/140260/පාකිස්ථානයේ-නීතීඥවරුන්-වර්ජනයක",
       "Category": "International News",
       "Parent URL": "https://www.hirunews.lk/international-news.php?pageID=601"
}