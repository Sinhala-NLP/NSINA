{
       "Source": "hirunews",
       "Timestamp": "Saturday, 26 December 2015 - 19:09",
       "Headline": "නත්තල් සැමරුම අතරතුර  ඕස්ට්‍රේලියාවට ලැව් ගිනි",
       "News Content": "ඕස්ට්‍රේලියාවේ - වික්ටෝරියා ප්‍රාන්තයේ ඊයේ (25) නත්තල් දිනය දා පැතිරුණු ලැව් ගිනිවලින් නිවාස 100 කට වැඩි සංඛ්‍යාවක් විනාශ වී තිබෙනවා.\nවෙරළාසන්න ප්‍රදේශ දක්වා ගින්න පැතිර ගිය අතර, එහි සිටි සංචාරකයන් ද ඉවත් කර ගැනීමට සිදුවූ බව සඳහන්.\nගින්න නිවීම සඳහා ගිනි නිවන භටයින් 500ක්, ජල බවුසර් 60ක් සහ ගුවන් යානා 18ක් ද යොදා ගැනීමට සිදුවූ බවයි  ඕස්ට්‍රේලියානු බලධාරීන් ප්‍රකාශ කළේ.\nකෙසේ නමුත් මෙහි ලැව් ගිනි මුළුමනින්ම මැඩලීමට තවත් සතියක පමණ කාලයක් ගත වනු ඇති.\nපසුගිය දෙසැම්බර් 19 වන දා ලැව් ගින්න ආරම්භ වී ඇත්තේ අකුණු සැරයකින්.\nඋණුසුම් කාලගුණය සහ දැඩි සුළං හේතුවෙන් පැතිරුණු ලැව් ගිනි නිසා හෙක්ටයාර 2200ක් පමණ මේ වන විට විනාශ වී තිබෙනවා.",
       "URL": "https://www.hirunews.lk/122849/නත්තල්-සැමරුම-අතරතුර-ඕස්ට්‍රේලියාවට-ලැව්-ගිනි",
       "Category": "International News",
       "Parent URL": "https://www.hirunews.lk/international-news.php?pageID=677"
}