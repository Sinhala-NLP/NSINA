{
       "Source": "hirunews",
       "Timestamp": "Saturday, 19 May 2018 - 9:13",
       "Headline": "ඇමරිකාවේ පාසලක වෙඩි තැබීමකින් දස දෙනෙකු මරුට",
       "News Content": "ඇමරිකාවේ ටෙක්සාස් නුවර සැන්ටා - ෆේ උසස් පාසලේ සිසුන් ඇතුළු දස දෙනෙකු ජීවිතක්ෂයට පත් කරමින් තවත් දස දෙනෙකුට තුවාල සිදුකරමින් වෙඩි තැබූ 17 හැවිරිදි සිසුවා අත්අඩංගුවට ගෙන තිබෙනවා.\nපාසලේ කලා පන්තියට පැමිණ ඊයේ (18)  ඔහු මෙම වෙඩි තැබීම සිදුකර ඇත්තේ සිය පියා නීත්‍යානුකූලව ලබා ගත් ගිනි අවි දෙකක් උපයෝගී කර ගනිමින්.\nමෙම වෙඩි තැබීම ඔහු සැලසුම් කළ ආකාරය සිසුවාගේ පරිඝනකයේ, දිනපොතේ සහ ජංගම දුරකථනවල සටහන්ව තිබූ බවයි පොලීසිය සඳහන් කළේ.\nඔහු සැලසුම් කර ඇත්තේ මෙම වෙඩි තැබීමෙන් අනතුරුව තමා ද වෙඩි තබාගෙන දිවි හානි කර ගැනීමටයි.\nකෙසේ නමුත්, දිවි නසා ගැනීමට මානසික ශක්තියක් නොවූ බැවින් ඔහු පොලීසියට භාර වූ බව ටෙක්සාස් ආණ්ඩුකාරවරයා සඳහන් කළා.\nඅදාල සිදුවීම විදෙස් මාධ්‍ය වාර්තාකර තිබූ අයුරු පහතින්.",
       "URL": "https://www.hirunews.lk/191078/ඇමරිකාවේ-පාසලක-වෙඩි-තැබීමකින්-දස-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=366"
}