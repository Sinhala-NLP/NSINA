{
       "Source": "hirunews",
       "Timestamp": "Friday, 28 June 2013 - 10:24",
       "Headline": "නව සංක්‍රමණ නීතියට ඇමරිකානු සෙනෙට් සභාවේ අනුමැතිය.",
       "News Content": "නිසි ලිඛිත සාක්ෂි නොමැතිව ඇමරිකාවේ රැඳී සිටින මිලියන 11 ක් පමණ වන නීතිවිරෝධී සංක්‍රමණිකයන්ට එරට පුරවැසිභාවය ලබා ගැනීමට හේතු විය හැකි නව සංක්‍රමණික නීතියට ඇමරිකානු සෙනෙට් සභාවේ අනුමැතිය හිමිවුණා. සෙනෙට් සභාවේ ඊයේ (27) පැවති ඡන්ද විමසීමේදී ඊට පක්ෂව ඡන්ද 68 ක් හිමිවූ අතර, ඊට විරුද්ධ වූයේ තිස් දෙදෙනෙකු පමණයි. නව සංක්‍රමණික කෙටුම්පතට අනුමැතිය හිමිවීමෙන් පසු ජනාධිපති බැරක් ඔබාමා ප්‍රකාශ කළේ ඇමරිකානු සංක්‍රමණික නීති පද්ධතිය තිරසාර ලෙස සකස් කිරීමට එමඟින් හැකියාවක් ලැබෙන බවයි. කෙසේ නමුත් මේ සඳහා ඇමරිකානු මහජන නියෝජිත සභාවේ අනුමැතියද හිමිවිය යුතුයි.",
       "URL": "https://www.hirunews.lk/61916/නව-සංක්‍රමණ-නීතියට-ඇමරිකානු-සෙනෙට්-සභාවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=827"
}