{
       "Source": "hirunews",
       "Timestamp": "Wednesday, 23 March 2016 - 16:00",
       "Headline": "බෙල්ජියම කැළඹු ප්‍රහාරකයා කොටුවෙයි",
       "News Content": "බෙල්ජියමේ බ්‍රසල්ස් නුවරට එල්ලවු ත්‍රස්ත ප්‍රහාරයට සම්බන්ධ ප්‍රධාන සැකකරු අත්අඩංගුවට ගෙන තිබෙනවා.\nබෙල්ජියම් බලධාරීන් මෙම තොරතුරු තහවුරු කර ඇති බවයි විදෙස් පුවත් සේවාවල දැක්වෙන්නේ.\nබ්‍රසල්ස් නුවරට ඊයේ එල්ලවු ත්‍රස්ත ප්‍රහාරය පිළිබඳ නවතම තොරතුරු කිහිපයක් ද මේවන විට අනාවරණ වී තිබෙනවා.\nඒ මෙම ප්‍රහාරයට සම්බන්ධවුවන් අතර සොහොයුරන් දෙදෙනෙකු ද වන බවයි.\nඔවුන් දෙදෙනාගේ නම් ද බෙල්ජියම් බලධාරීන් විසින් ප්‍රසිද්ධියට පත්කර ඇති බවයි විදෙස් පුවත් සේවාවල දැක්වෙන්නේ.\nඉන් එක් අයෙකු ගුවන්තොටුපලේ සිදුවු මරාගෙන මැරෙන ප්‍රහාරය සිදුකර ඇති අතර අනෙක් පුද්ගලයා දුම්රිය ස්ථානයට මරාගෙන මැරෙන ප්‍රහාරයක් එල්ලකර ඇතැයි අනාවරණ කරගෙන තිබෙනවා.\nමෙම ත්‍රස්ත ප්‍රහාරය හමුවේ මේවන විට බෙල්ජියමේ දින 3 ක ශෝක කාලයක් ද ක්‍රියාත්මකයි.\nඅයි එස් සංවිධානය බ්‍රසල්ස් නුවරට එල්ලවු ත්‍රස්ත ප්‍රහාරයේ වගකීම භාරගෙන ඇති අතර තවත් මෙවැනි ප්‍රහාර සිදුකරන බවට ද ඔවුන් අනතුරු අගවා තිබෙනවා.",
       "URL": "https://www.hirunews.lk/129195/බෙල්ජියම-කැළඹු-ප්‍රහාරකයා-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=653"
}