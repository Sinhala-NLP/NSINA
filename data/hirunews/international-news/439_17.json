{
       "Source": "hirunews",
       "Timestamp": "Thursday, 14 September 2017 - 7:42",
       "Headline": "‘‘හොසේ’’ තවත් පැය 48 කින් ඇමරිකාවට",
       "News Content": "පැයට කිලෝමීටර 120 ක වේගයකින්  හමන ‘‘හොසේ’’ සුළි කුණාටුව ඉදිරි පැය 48 තුළ ඇමරිකාවට සහ බහමාස් දුපත් වෙත ළඟාවීමට නියමිත බව කාලගුණ අංශ පෙන්වා දෙනවා.\nමෙම සුළි කුණාටුව මේ වන විට කිලෝමීටර 820 ක දුරින්  අත්ලාන්තික් සාගරයේ පවතින බව සදහන්.\nහාවි සහ අර්මා සුළි කුණාටුවලින් දැනටමත් ඇමරිකාවට සහ කැරිබියන් දූපත්වලට දැඩි බලපෑම් එල්ලවී තිබෙනවා.\nෆ්ලොරිඩා ප්‍රාන්තයට බලපෑ අර්මා සුළි කුණාටුවත් සමග විදුලිය විසන්ධිවීමක් හේතුවෙන් රෝහලක සිටි රෝගීන් 8 දෙනෙකු මියයෑමේ පුවතක්ද ඊයේ වාර්තාවුණා.\nදැනටමත් ෆ්ලොරිඩා ප්‍රාන්තයේ මිලියන 10 කට අධික ජනතාවට විදුලිය නොමැති බවයි විදෙස් වාර්තා සඳහන් කළේ.",
       "URL": "https://www.hirunews.lk/170873/හොසේ-තවත්-පැය-48-කින්-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=439"
}