{
       "Source": "hirunews",
       "Timestamp": "Sunday, 15 September 2019 - 14:13",
       "Headline": "හොංකොං විරෝධතාකරුවන් බ්‍රිතාන්‍ය ජාතික ගීය ගයයි",
       "News Content": "15 වන වරටත් සති අන්ත විරෝධතාවන්ට එක්වූ හොංකොං ප්‍රජාතන්ත්‍රවාදී උද්ඝෝෂකයන් අද බ්‍රිතාන්‍ය කොන්සල් කාර්යාලය ඉදිරිපිට එක්රැස්වී බ්‍රිතාන්‍ය ජාතික ගීය ගායනා කළ බව විදෙස් වාර්තා සඳහන් කළා.\nඔවුන් බ්‍රිතාන්‍ය ධජ ලෙළවමින් හොංකොං හි ස්වාධීනත්වය රැකීමට චීනයට බල කරන ලෙස ඉල්ලා සිටි බව සඳහන්.\nපසුව හොංකොං හි වීථි වලට රැස්වූ විරෝධතාකරුවන්ට පොලීසිය කඳුළු ගෑස් සහ ජල ප්‍රහාරයක් එල්ල කළ අතර, ඔවුන් ගල් - මුල් සහ පෙට්‍රල් බෝම්බ වලින් පහර දී තිබෙනවා.\n1 වන අබිං යුද්ධය අවසානයේ 1898 වසරේ බ්‍රිතාන්‍යයට 99 වසරක බද්දට ලබාදුන් හොංකොං දිවයින 1997 වසරේ නැවතත් චීනයට හිමිවූ අතර, කොමියුනිස්ට් බලධාරීන් පොරොන්දු වූයේ එරට පාලනය ඒ ආකාරයෙන්ම පවත්වාගෙන යාමටයි.\nකෙසේ නමුත් චීනය එම ප්‍රතිඥාව උල්ලංඝනය කර ඇති බවට විරෝධතාකරුවන් චෝදනා කරනවා.\nමේ අතර මේ වනවිට ඇමරිකා එක්සත් ජනපදයේ සංචාරයක නිරතවන චීන යොවුන් ක්‍රියාකාරිකයෙකු වන ජොෂුවා වොං, හොංකොං දිවයිනේ ස්වාධීනත්වය උදෙසා සහය වන්නැයි ජනාධිපති ඩොනල්ඩ් ට්‍රම්ප් සහ ඇමරිකානු කොංග්‍රසයෙන් ඉල්ලා සිටියා.",
       "URL": "https://www.hirunews.lk/224325/හොංකොං-විරෝධතාකරුවන්-බ්‍රිතාන්‍ය-ජාතික-ගීය-ගයයි",
       "Category": "International News",
       "Parent URL": "https://www.hirunews.lk/international-news.php?pageID=237"
}