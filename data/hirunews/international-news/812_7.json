{
       "Source": "hirunews",
       "Timestamp": "Saturday, 17 August 2013 - 19:40",
       "Headline": "ඊජිප්තුවේ අධ්‍යාත්මික නායකයාගේ පුත්‍රයෙකුත් මියයයි.",
       "News Content": "ඊජිප්තුවේ රජයේ හමුදා සහ බලයෙන් පලවා හරින ලද හිටපු ඊජිප්තු ජනාධිපති මොහොමඞ් මොර්සිගේ ආධාකරුවන් අතර ඇතිවු ගැටුම්වලින් එරට මුස්ලිම් සහෝදරත්වයේ අධ්‍යාත්මික නායක මොහොමඞ් බඬේගේ පුත්‍රයෙක් මියගොස් තිබෙනවා. විදෙස් වාර්තා සඳහන් කළේ එරට අල් - ෆටා ප්‍රදේශයේ මුස්ලිම් පල්ලියක දහස් ගණනින් විරෝධතාකරුවන් මේ වනවිටත් එක්රැස්ව ඇති බවයි. පල්ලිය තුළද මේ වනවිට වෙඩි තැබීම් වාර්තා වන බවයි විදෙස් මාධ්‍ය  තවදුරටත් සඳහන් කළේ. මේ වනවිට ආරක්ෂක අංශ සහ විරෝධතාකරුවන් අතර ඇතිවු ගැටුම්වලින් මියගිය පුද්ගලයන් සංඛ්‍යාව 800 ඉක්මවා තිබෙනවා.",
       "URL": "https://www.hirunews.lk/65286/ඊජිප්තුවේ-අධ්‍යාත්මික-නායකයාගේ-පුත්‍රයෙකුත්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=812"
}