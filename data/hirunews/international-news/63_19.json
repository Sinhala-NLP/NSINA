{
       "Source": "hirunews",
       "Timestamp": "Monday, 31 January 2022 - 15:17",
       "Headline": "රූ  රැජිනක් 9වන මහලෙන් පැන දිවි නසාගනී",
       "News Content": "අමෙරිකාවේ නිව්යෝර්ක් නුවර රූ රැජිනක් සුඛෝපභෝගී නිවාස සංකීර්ණයක ඉහළ මහළින් පැන දිවි නසාගෙන ඇති බව වාර්තා වනවා.\n30 හැවිරිදි චෙස්ලී ක්‍රිස්ට් නමැති ඇය මහල් 60 ක් ඇති එම නිවාස සංකීරණයේ 9 වැනි මහලේ ජීවත් වී තිබෙනවා.\nඇය 2002 වසරේ මිසිස් නෝර්ත් කැරොලයිනා සුරූපිනිය ලෙස කිරුළු පැලඳ තිබෙනවා.\nඑමෙන්ම ඇය වෘත්තිය නීතිඥවරියක්.\nක්‍ර්‍රිිස්ට් ගේ සිරුර උදෑසන 7.15 ට පමණ නිවාස සංකීරණය අසල පිහිටි මං තීරුවක තිබියදී හමුවී ඇති අතර ඊට පෙර ඇය එම ගොඩනැගිල්ලේ 29වැනි මහලේ සිටින අයුරු සමහරු දැක තිබෙනවා.\nඇයගේ මරණය සම්බන්ධයෙන් නිව්යෝර්ක් පොලිස් දෙපාර්තමේන්තුව නිවේදනය කර ඇත්තේ එය දිවි නසාගැනීමක් බවයි.\nක්‍රිස්ට් සිය දේපල මවට පවරමින් ලිපියක් ලියා තබා දිවිනසාගෙන ඇති අතර, එම ලිපියේ මෙසේ සියදිවි නසා ගැනීමට හේතුවක් සදහන් කර නොමැති බව විදෙස් මාධ්‍ය වාර්තා සඳහන් කළා.\n”අද දින ඔබට සාමය සහ නිදහස ගෙනෙනු ඇත,” යනුවෙන් ඇය විසින් සිය ඉන්ස්ටග්‍රෑම් පිටුවෙහි සඳහන් කර ඇත්තේ මියයෑමට සුළු මොහොතකට පෙරයි.",
       "URL": "https://www.hirunews.lk/295787/රූ-රැජිනක්-9වන-මහලෙන්-පැන-දිවි-නසාගනී",
       "Category": "International News",
       "Parent URL": "https://www.hirunews.lk/international-news.php?pageID=63"
}