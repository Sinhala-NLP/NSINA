{
       "Source": "hirunews",
       "Timestamp": "Sunday, 05 January 2020 - 8:58",
       "Headline": "ලිබියාවේ හමුදා පාසලකට එල්ල වූ ගුවන් ප්‍රහාරයකින් 28 දෙනෙකු ජීවිතක්ෂයට",
       "News Content": "ලිබියාවේ - ටි‍්‍රපොලි අගනුවර හමුදා පුහුණු පාසලකට ඊයේ එල්ල වූ ගුවන් ප්‍රහාරයකින් පුද්ගලයින් 28 දෙනෙකු ජීවිතක්ෂයට පත්වූ අතර, තවත් පිරිසක් එහිදී තුවාල ලැබුවා.\nජී.එන්.ඒ. හෙවත් ලිබියානු ජාතික එකඟතා රජයේ ප්‍රකාශකයෙකු සඳහන් කළේ ප්‍රහාරය එල්ලවන අවස්ථාවේ හමුදා කැඩෙට් භටයන් නිවස්නයට නික්ම යෑමේ පෙළපාලියට එක්ව සිටි බවයි.\nලිබියානු අගනුවර ජනාකීර්ණ ප්‍රදේශයක මෙම හමුදා පුහුණු පාසල පිහිටා ඇති අතර, ප්‍රහාරය කලීෆා හෆ්ටාර්ගේ සන්නද්ධ කණ්ඩායම විසින් එල්ල කරන්නට ඇතැයි සැලකෙනවා.\n2011 වසරේ ඇමරිකාව ප්‍රමුඛ නේටෝ බලපෑමෙන් ගඩාෆි පාලනය පෙරලා දැමීමෙන් පසු ලිබියාවේ පාලනය උදෙසා පවතින්නේ බල අරගලයක්.",
       "URL": "https://www.hirunews.lk/231611/ලිබියාවේ-හමුදා-පාසලකට-එල්ල-වූ-ගුවන්-ප්‍රහාරයකින්-28-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=209"
}