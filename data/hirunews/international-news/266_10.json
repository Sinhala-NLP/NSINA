{
       "Source": "hirunews",
       "Timestamp": "Thursday, 16 May 2019 - 17:43",
       "Headline": "පුල්වාමා ප්‍රදේශයේ ගැටුමකින් තුන්දෙනෙකු මරුට",
       "News Content": "ජම්මු කාශ්මීරයේ - පුල්වාමා ප්‍රදේශයේ ඇති වූ ගැටුමකින් ත්‍රස්තවාදීන් දෙදෙනෙකු සහ හමුදා සෙබලෙකු මියගොස් තිබෙනවා.\nහමුදා කණ්ඩායමක් අද අලූයම එම ප්‍රදේශයේ සිදුකළ සෝදිසි මෙහෙයුමක් අතරතුරදී ඔවුන් ඉලක්ක කර ගනිමින් මෙලෙස වෙඩි ප්‍රහාර එල්ල වී තිබුණා.\nගැටුමෙන් සිවිල් වැසියන් කිහිපදෙනෙකුට ද තුවාල සිදුවී ඇති බවයි විදෙස් වාර්තා සදහන් කළේ.\n40 දෙනෙකුට අධික පිරිසක් ජිවිතක්ෂයට පත් කරමින් පසුගියදා හමුදා බස් රථයක් ඉලක්ක කර ගෙන කාර් බෝම්බ ප්‍රහාරයක් එල්ල වූයේ ද මෙම ප්‍රදේශයටයි.",
       "URL": "https://www.hirunews.lk/216498/පුල්වාමා-ප්‍රදේශයේ-ගැටුමකින්-තුන්දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=266"
}