{
       "Source": "hirunews",
       "Timestamp": "Saturday, 11 May 2013 - 14:11",
       "Headline": "මුල්තැන හමුදාවට නොව සිවිල් බලයටයි. - නවාස් ෂරීෆ්.",
       "News Content": "පාකිස්ථානයේ නායකත්වය හිමිවන්නේ අගමැතිවරයාට මිස හමුදා ප්‍රධානියාට නොවන බව එරට හිටපු අගමැති නවාස් ෂරීෆ් පවසනවා. මෙවර පාකිස්ථාන මැතිවරණයෙන් ජයග්‍රහණය කරනු ඇතැයි අපේක්ෂිත ඔහු පාකිස්ථානු මුස්ලිම් ලීගයේ නායකයායි. ඉන්දියානු එන්.ඩී.ටී.වී රූපවාහිනි සේවය සමඟ සාකච්ඡාවට එක්වෙමින් ඔහු සඳහන් කළේ හමුදා බලයට ඉදිරියෙන් සිවිල් ජනබලය පැවතීම අවශ්‍යතාවක් බවයි. පාකිස්ථාන පාලන ක්‍රමය තුළ අගමැතිවරයාගේ මූලිකත්වය ව්‍යවස්ථාව තුළින්ම තහවුරු කර ඇති බවත්, නවාස් ෂරීෆ් කියා සිටියා. කෙසේ නමුත්, පාකිස්ථානු ඉතිහාසයේ අඩකට වැඩි කාලයක් පාලන බලය හොබවා ඇත්තේ හමුදා රජයන්.",
       "URL": "https://www.hirunews.lk/58783/මුල්තැන-හමුදාවට-නොව-සිවිල්-බලයටයි-නවාස්-ෂරීෆ්",
       "Category": "International News",
       "Parent URL": "https://www.hirunews.lk/international-news.php?pageID=841"
}