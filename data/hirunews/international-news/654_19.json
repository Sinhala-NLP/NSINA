{
       "Source": "hirunews",
       "Timestamp": "Saturday, 19 March 2016 - 7:38",
       "Headline": "පැරිස් ප්‍රහාරකයා බෙල්ජියමේදී කොටුවෙයි",
       "News Content": "පසුගිය වසරේ නොවැම්බර් 13 වන දා ප්‍රංශයේ පැරිස් පුරවරයට එල්ල වූ ත්‍රස්ත ප්‍රහාරයේ ප්‍රධාන සැකකරුවෙකු වන සලා අබ්දෙස්ලාම් බෙල්ජියමේ සිදුකළ මෙහෙයුමකදී ඊයේ අත්අඩංගුවට ගැනුණා.\nයුරෝපයට අත්‍යවශ්‍යවම සිටි මෙම සැකකරු බෙල්ජියමේ මොලෙන්බීක් ප්‍රදේශයේ මෙහෙයුමකදී අත්අඩංගුවට ගැනුණේ අවි ගැටුමකින් ද අනතුරුවයි.\nඑහිදී අබ්දෙස්ලාම්ට තුවාල සිදුවූ අතර, තවත් සැකකරුවෙකු වෙඩි පහරින් ජීවිතක්ෂයට පත්වී තිබෙනවා.\nමාස ගණනක් තිස්සේ සිදුකළ මෙහෙයුම්වලින් අනතුරුව බෙල්ජියමේ පරීක්ෂණ කටයුතු ප්‍රගතියක් අත් කර ගත්තේ අබ්දෙස්ලාම්ගේ ඇගිලි සලකුණු බ්‍රසල්ස් අගනුවරට තදාසන්න ප්‍රදේශයක මහල් නිවාසයකින් සොයා ගැනීමත් සමඟයි.\nමෙහෙයුමේදී තවත් සැකකරුවන් දෙදෙනෙකු හෝ පලා යන්නට ඇතැයි සැලකෙනවා.\nඅයි එස් සංවිධානයට සම්බන්ධ අබ්දෙස්ලාම් ඇතුළු ත්‍රස්තවාදීන් එල්ල කළ ප්‍රහාරයෙන් පුද්ගලයන් 130 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/128849/පැරිස්-ප්‍රහාරකයා-බෙල්ජියමේදී-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=654"
}