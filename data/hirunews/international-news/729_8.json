{
       "Source": "hirunews",
       "Timestamp": "Friday, 05 June 2015 - 8:32",
       "Headline": "ඇමෙරිකානු රාජ්‍ය සේවක වෙබ් අඩවියට සයිබර් ප්‍රහාරයක්",
       "News Content": "මිලියන 4 ක් පමණ වන ඇමෙරිකානු රාජ්‍ය සේවකයන්ගේ පෞද්ගලික තොරතුරු ඇතුළත් වෙබ් අඩවියට ඊයේ (04) සයිබර් ප්‍රහාරයක් එල්ල වී තිබෙනවා. ඇමෙරිකානු සෙනෙට් මණ්ඩලයේ රහස් තොරතුරු කමිටුවේ සූසන් කොලින්ස් කියා සිටියේ එය චීනයේ සිට ක්‍රියාත්මක වූ ප්‍රහාරයක් ලෙස සැලකිය හැකි බවයි. ඇමෙරිකානු රාජ්‍ය සේවකයන්ගේ රාජකාරි, ක්‍රියාකාරිත්ව ඇගයීම්, පුහුණුව ඇතුළු තොරතුරු රැසක් මෙම වෙබ් අඩවියේ ඇතුළත් කර තිබෙනවා. ඊට අනවසර ලෙස පිවිසි කණ්ඩායමට එම තොරතුරු අයථා ලෙස යොදා ගත හැකි බවයි විශ්වාස කෙරෙන්නේ. කෙසේ නමුත්, ආරක්ෂාවට අදාළ රාජ්‍ය සේවකයන්ගේ පොලිස් වාර්තාවලට ඔවුන් පිවිසී නොමැති බව සඳහන්.",
       "URL": "https://www.hirunews.lk/110776/ඇමෙරිකානු-රාජ්‍ය-සේවක-වෙබ්-අඩවියට-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=729"
}