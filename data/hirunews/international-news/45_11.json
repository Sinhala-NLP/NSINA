{
       "Source": "hirunews",
       "Timestamp": "Sunday, 12 June 2022 - 15:57",
       "Headline": "චීන - තායිවාන සබඳතා ගැන තායිවාන අගමැතිගෙන් ප්‍රකාශයක්",
       "News Content": "චීනයට තායිවානයේ දොර වැසීමට අවශ්‍යතාවක් නොමැති බව තායිවාන අග්‍රාමාත්‍ය සූ සෙන් චෑන් පවසනවා.\nඔහු පෙන්වා දෙන්නේ චීනය සමඟ සමානාත්මතාවයේ පදනම මත දේශපාලන පූර්ව කොන්දේසිවලින් තොරව හොඳ සම්බන්ධතාවක් පවත්වාගැනීමට තායිවානය කැමැත්තෙන් පසුවන බවයි.\nසිංගප්පූරුවේ පැවති ආරක්ෂක සමුළුවකදී චීන ආරක්ෂක අමාත්‍යවරයා සඳහන් කළේ චීන රජය තායිවානය සමඟ යළි සාමකාමී එක්වීමක් අපේක්ෂා කරන බවයි.\nචීන රජය, තායිවානය ස්වාධීන රාජ්‍යයක් ලෙස පිළිනොගන්නා අතර, ඔවුන් සළකනු ලබන්නේ තායිවානය සිය කොළනියක් ලෙසටයි.\nඑම තත්වය හමුවේ දශක ගණනාවක සිට චීන - තායිවාන සබඳතා දැඩි මතභේදාත්මක තත්වයකයි පවතින්නේ.",
       "URL": "https://www.hirunews.lk/306940/චීන-තායිවාන-සබඳතා-ගැන-තායිවාන-අගමැතිගෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=45"
}