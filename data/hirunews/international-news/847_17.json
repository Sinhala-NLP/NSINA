{
       "Source": "hirunews",
       "Timestamp": "Wednesday, 17 April 2013 - 10:28",
       "Headline": "ලන්ඩන් මැරතන් ධාවනයට දැඩි ආරක්ෂාව.",
       "News Content": "ඇමෙරිකාවේ - බොස්ටන් මැරතන් ධාවනයට බෝම්බ ප්‍රහාරයක් එල්ලවීම හේතුවෙන් මෙම සති අන්තයේ පැවැත්වීමට නියමිත ලන්ඩන් මැරතන් ධාවනය සඳහා විශේෂ ආරක්ෂාවක් යෙදවීමට බ්‍රිතාන්‍ය බලධාරින් කටයුතු කර තිබෙනවා. වාර්ෂිකව පැවැත්වෙන ලන්ඩන් මැරතන් ධාවනය සඳහා 35,000 ක් පමණ සහභාගිවීමට නියමිතයි. බොස්ටන් මැරතන් ධාවනයට ප්‍රහාරයක් එල්ල වුව ද ලන්ඩන් මැරතන් සැණකෙළිය අවලංගු කිරීමේ අදහසක් නොමැති බවයි එහි සංවිධායකයන් ප්‍රකාශ කළේ. ලොවපුරා පැවැත්වෙන ප්‍රධාන පෙලේ මැරතන් ධාවන තරග 6 ක් අතුරින් පළමු වැන්න බොස්ටන් මැරතන් ධාවනය වන අතර දෙවැන්න ලන්ඩන් මැරතන් ධාවනයයි.",
       "URL": "https://www.hirunews.lk/57296/ලන්ඩන්-මැරතන්-ධාවනයට-දැඩි-ආරක්ෂාව",
       "Category": "International News",
       "Parent URL": "https://www.hirunews.lk/international-news.php?pageID=847"
}