{
       "Source": "hirunews",
       "Timestamp": "Saturday, 07 December 2013 - 9:10",
       "Headline": "අප්‍රිකානු ගැටුම්වලින් 300ක් මරුට.",
       "News Content": "සුඩානය, කොංගෝව, කැමරූන් සහ චෑඞ් දේශයන්ට මායිම් වූ සයුරක් අහිමි අප්‍රිකානු රටක් වන මධ්‍යම අප්‍රිකානු ජනරජයේ පසුගිය දින දෙක තුළ පැවැති ගෝත්‍රික ගැටුම්වලින් පුද්ගලයන් 300 දෙනෙකු පමණ ජීවිතක්ෂයට පත්වී තිබෙනවා. එහි අගනුවර වන බෙන්ගුයි හි මළ සිරුරු එක්රැස් කිරීම තවදුරටත් සිදුවන බවයි ජාත්‍යන්තර රතු කුරුස සංවිධානය සඳහන් කළේ. එරට නීතිය හා සාමය ස්ථාපිත කිරීම සඳහා ජාත්‍යන්තර හමුදා යෙදවීමට ජගත් ආරක්ෂක මණ්ඩලය අනුමැතිය ලබා දුන්නා. ඒ අනුව ප්‍රංශ හමුදා සෙබලූන් දහසක් පමණ එහි සිටින අප්‍රිකානු සාම සාධක භටයන් සමඟ එක්වනු ඇති. මෙහි ගැටුම් ආරම්භ වී ඇත්තේ බලයෙන් පහ කෙරුණු ජනාධිපති බොසීසේගේ අනුගාමික සන්නද්ධ කල්ලි විසින්.",
       "URL": "https://www.hirunews.lk/72919/අප්‍රිකානු-ගැටුම්වලින්-300ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=780"
}