{
       "Source": "hirunews",
       "Timestamp": "Friday, 13 August 2021 - 20:11",
       "Headline": "දේශසීමා විවෘත කරන්නැයි ඇෆ්ගනිස්ථානයේ අසල්වැසි රටවලට ඉල්ලීමක්",
       "News Content": "තලේබාන් ප්‍රහාර හමුවේ පලා යන සිවිල් වැසියන් සංඛ්‍යාව සීඝ්‍රයෙන් ඉහළ යමින් පවතින බැවින් සිය දේශසීමා විවෘතව තබන ලෙස ඇෆ්ගනිස්ථානය අවට රටවලින් එක්සත් ජාතීන්ගේ සංවිධානය ඉල්ලීමක් කරනවා.\nඇෆ්ගනිස්ථානය තුල ආහාර හිඟය ද ඉහළ යමින් පවතින බවයි ලෝක ආහාර සංවිධානය ප්‍රකාශ කළේ.\nඇෆ්ගනිස්ථානයේ දෙවන විශාලතම නගරය වන කන්දහාරය තලෙයිබාන් සංවිධානය විසින් ඊයේ අත්පත් කර ගත්තා.\nමේ වනවිටත් ඇෆ්ගනිස්ථානයේ ප්‍රාදේශීය අගනගර රැසක් අත්පත් කරගෙන සිටින තලෙයිබාන්වරුන් කන්දහාර් නුවරට ආසන්නව පිහිටි ලෂ්කාර් - ඝා නගරයේ පාලනය ද සියතට ගෙන තිබෙනවා.\nමේ අතර, තලෙයිබාන්වරුන් තමන් අත්පත් කර ගන්නා ප්‍රදේශවල සිටින අවිවාහක කාන්තාවන් තම සන්නද්ධ සාමාජිකයන්ගේ බිරින්දෑවරුන් ලෙස භාර දෙන ලෙසට බලපෑම් කරන බව ද  වාර්තා වුණා.",
       "URL": "https://www.hirunews.lk/279630/දේශසීමා-විවෘත-කරන්නැයි-ඇෆ්ගනිස්ථානයේ-අසල්වැසි-රටවලට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=100"
}