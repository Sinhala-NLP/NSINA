{
       "Source": "hirunews",
       "Timestamp": "Sunday, 03 November 2013 - 14:25",
       "Headline": "ඇමෙරිකාව ඔත්තු බැලීම පිළිබඳව මලයාසියාව කරුණු විමසයි.",
       "News Content": "ඇමෙරිකාව විසින් ඔත්තු බැලීමේ සිද්ධිය සම්බන්ධයෙන් මලයාසියාවේ පිහිටි ඇමෙරිකානු සහ  ඕස්ට්‍රේලියානු තානාපති කාර්යාලවල නිලධාරින් ගෙන්වා කරුණු විමසා තිබෙනවා. විදෙස් වාර්තා සඳහන් කළේ මේ සම්බන්ධයෙන් සිය රටේ විරෝධය ප්‍රකාශ කිරීමේ ලිපියක් ද තානාපති නිලධාරින්ට මලයාසියානු බලධාරින් විසින් භාර දී ඇති බවයි. ඇමෙරිකාව සිය ඔත්තු බැලීමේ කාර්ය සඳහා  ඕස්ට්‍රේලියාව යොදා ගෙන ඇති බවට ද වාර්තා පළ වුණා. මීට අමතරව, ඇමෙරිකානු ඔත්තු බැලීමේ සිද්ධිය සම්බන්ධයෙන් චීනය සහ ඉන්දුනීසියාව ද මේ වනවිට විරෝධය පළ කර තිබෙනවා.",
       "URL": "https://www.hirunews.lk/70629/ඇමෙරිකාව-ඔත්තු-බැලීම-පිළිබඳව-මලයාසියාව-කරුණු-විමසයි",
       "Category": "International News",
       "Parent URL": "https://www.hirunews.lk/international-news.php?pageID=789"
}