{
       "Source": "hirunews",
       "Timestamp": "Saturday, 10 December 2016 - 17:29",
       "Headline": "නෝට්ටු හිඟයෙන් ඉන්දියාව නැවතත් භාණ්ඩ හුවමාරු ක්‍රමයට",
       "News Content": "රුපියල් 500 සහ දහසේ නෝට්ටු අවලංගු කිරීමට ඉන්දීය රජය ගත් හදිසි තීරණයත් සමඟ  එරට ග්‍රාමීය ජනතාව නැවතත් පැරණි භාණ්ඩ හුවමාරු ක්‍රමයට අවතීර්ණ වී තිබෙනවා.\nඒ, වලංගු මුදල් නෝට්ටු වෙනුවට රජය විසින් හඳුන්වා දුන් නව නෝට්ටු අවශ්‍ය තරම් ඉන්දීය මූල්‍ය වෙළඳපොලට නිකුත් කිරීමට රජය අපොහොසත්වීමත් සමඟයි.\nඑදිනෙදා අවශ්‍යතා සපුරාගැනීම සඳහා පැරණි භාණ්ඩ හුවමාරු ක්‍රමය හෙවත් බාටාර් ක්‍රමයට නැවත පණ ලැබී ඇති බවයි ඉන්දීය වාර්තා සඳහන් කළේ.\nඅවශ්‍ය තරම් මුදල් කඩිනමින් නොලැබුණහොත් ඉදිරියේදී ග්‍රාමීය ආර්ථිකය සම්පූර්ණයෙන්ම බිඳ වැටීමේ අවදානමක්ද පවතින බවයි ඉන්දීය වාර්තා වැඩිදුරටත් පෙන්වා දෙන්නේ",
       "URL": "https://www.hirunews.lk/149396/නෝට්ටු-හිඟයෙන්-ඉන්දියාව-නැවතත්-භාණ්ඩ-හුවමාරු-ක්‍රමයට",
       "Category": "International News",
       "Parent URL": "https://www.hirunews.lk/international-news.php?pageID=548"
}