{
       "Source": "hirunews",
       "Timestamp": "Wednesday, 07 August 2013 - 13:51",
       "Headline": "ඉන්දු - පාකිස්ථාන නායකයන් සැප්තැම්බරයේ හමුවෙයි.",
       "News Content": "ජම්මු කාශ්මීර දේශසීමා ප්‍රදේශයේදී පාකිස්ථානු හමුදා ප්‍රහාරයකින් ඉන්දීය සෙබලූන් 5 දෙනෙකු මියයෑමේ සිද්ධිය පිළිබඳව සාකච්ඡා කිරීම සඳහා භාරතීය ජනතා පක්ෂයේ නායකයින් ඉන්දීය අග්‍රාමාත්‍ය මන්මෝහන් සිං හමුවී තිබෙනවා. ඔවුන් එහිදී පෙන්වා දී ඇත්තේ මෙම සිද්ධිය පිළිබඳව ඉන්දීය මධ්‍යම රජයේ දැඩි අප්‍රසාදය පාකිස්ථානු රජයට පළකරමින් ඒ පිළිබඳ ක්‍රියාමාර්ග ගත යුතු බවයි. කෙසේ වෙතත්, ඉන්දු - පාකිස්ථාන අග්‍රාමාත්‍යවරුන් එළඹෙන සැප්තැම්බර් මාසයේදී හමුවීමට නියමිතව ඇති අතර ජගත් සංවිධාන සැසිවාරයක් අතරතුර ඇමෙරිකාවේ - නිව්යෝක් නුවරදී එම හමුව සිදුවන බව විදෙස් වාර්තා ප්‍රකාශ කළා.",
       "URL": "https://www.hirunews.lk/64600/ඉන්දු-පාකිස්ථාන-නායකයන්-සැප්තැම්බරයේ-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=815"
}