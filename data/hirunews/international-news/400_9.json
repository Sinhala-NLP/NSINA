{
       "Source": "hirunews",
       "Timestamp": "Saturday, 27 January 2018 - 20:18",
       "Headline": "කාබුල් නුවර පිපිරීමෙන් 95 දෙනෙකු මියයයි",
       "News Content": "ඇෆ්ගනිස්ථානයේ කාබුල් නුවර ගිලන් රථයක් උපයෝගී කරගෙන සිදුකළ මරාගෙන  මැරෙන බෝම්බ ප්‍රහාරයකින් පුද්ගලයින් 95 දෙනෙකු ජීවිතක්ෂයට පත්වුණා.\nවිදෙස් මාධ්‍ය වාර්තා කළේ ප්‍රහාරයෙන් තවත් පුද්ගලයින් 158 දෙනෙකු පමණ තුවාල ලබා ඇති බවයි.\nඇෆ්ගන් අභ්‍යන්තර කටයුතු අමාත්‍යාංශය ඇතුලූ රජයේ ප්‍රධාන කාර්යාල, යුරෝපා සංගම් තානාපති කාර්යාලය සහ ඇෆ්ගන් පොලිස් මූලස්ථානයද මෙම පිපිරීම සිදුවූ ස්ථානය අවට පිහිටා තිබෙන අතර, ප්‍රහාරයේ වගකීම තලේබාන් සංවිධානය භාරගෙන තිබුණා.",
       "URL": "https://www.hirunews.lk/182214/කාබුල්-නුවර-පිපිරීමෙන්-95-දෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=400"
}