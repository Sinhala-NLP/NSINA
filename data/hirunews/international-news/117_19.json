{
       "Source": "hirunews",
       "Timestamp": "Sunday, 09 May 2021 - 8:50",
       "Headline": "ඇෆ්ගනිස්ථානයේ පාසලකට බෝම්බ ප්‍රහාරයක් - දැරියන් ඇතුළු 30ක් මරුට",
       "News Content": "ඇෆ්ගනිස්ථානයේ කාබුල් නගරය තදාසන්නයේ ද්විතීයික පාසලකට එල්ල වූ බෝම්බ ප්‍රහාරයකින් පුද්ගලයින් තිස් දෙනෙකු පමණ ජීවිතක්ෂයට පත්ව තිබෙනවා.\nඑහිදී අනතුරට ලක්වූ වැඩි දෙනා එම පාසලේ සිසුවියන් බවයි ඇෆ්ගනිස්ථාන අධ්‍යාපන අමාත්‍යාංශ ප්‍රකාශිකාවක සඳහන් කළේ.\nසිසුවියන් පාසලෙන් නික්මෙන මොහොතේ මෙම ප්‍රහාරය එල්ල වී ඇති අතර, ඔවුන්ගේ පාසල් බෑග් ඇතුළු අනෙකුත් දෑ මාර්ගයේ විසිරී තිබූ බව සඳහන්.\nප්‍රහාරය සම්බන්ධයෙන් තලේබාන් සංවිධානය ඇතුළු කිසිවෙකු මෙතෙක් වගකීම භාරගෙන නොමැති අතර, එය සුන්නි මුස්ලිම් අන්තවාදී කණ්ඩායමක ප්‍රහාරයක් ලෙස සැලකෙනවා.\nප්‍රහාරයට ගොදුරු වූ ළමයින් බහුතරයක් හසාරා සුළු ජනකොටසට අයත් වන අතර, ඔවුන් ෂියා මුස්ලිම්වරුන් බවයි විදෙස් වාර්තා සඳහන් කළේ.",
       "URL": "https://www.hirunews.lk/270836/ඇෆ්ගනිස්ථානයේ-පාසලකට-බෝම්බ-ප්‍රහාරයක්-දැරියන්-ඇතුළු-30ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=117"
}