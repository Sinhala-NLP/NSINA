{
       "Source": "hirunews",
       "Timestamp": "Sunday, 26 May 2019 - 7:48",
       "Headline": "ට්‍රම්ප් පැමිණීමට පෙර ටෝකියෝව සෙළවේ",
       "News Content": "ඇමරිකානු ජනාධිපති ඩොනල්ඩ් ට්‍රම්ප් ජපානයේ සංචාරයක් සඳහා පැමිණීමට පෙර ටෝකියෝ නුවරද කම්පා කරමින් භූ කම්පනයක් සිදුව තිබෙනවා.\nභූ කම්පනයේ කේන්ද්‍රය ටෝකියෝ නුවර සිට සැතපුම් 48 ක් දකුණු දෙසින් වූ චිබා නගරයේ පිහිටි බවයි එරට කාලගුණ විද්‍යා ආයතනය ප්‍රකාශ කළේ.\nඒ, ජනපති ට්‍රම්ප් සහ ජපාන අග්‍රාමාත්‍ය ෂින්සෝ අබේ අද දිනයේ ගොල්ෆ් ක්‍රීඩාවේ නිරතවීමට නියමිත නගරයට යාබද නගරයයි. ඇමරිකානු භූ විද්‍යා සමීක්ෂණ ආයතනය ප්‍රකාශ කළ පරිදි ඊයේ ජපානයේ සිදුව ඇත්තේ රික්ටර් පරිමාණයේ 5 ක ප්‍රබලතාවකින් යුත් භූ කම්පනයක්.\nඑමඟින් ටෝකියෝ නුවරද ගොඩනැගිලි සසළ වී ඇති නමුදු සුනාමි අවදානමක් හටගෙන නැහැ. ඇමරිකානු ජනාධිපති ඩොනල්ඩ් ට්‍රම්ප්, ජපානයේ හිටපු අධිරාජයා වන අකිහිතෝ සිය පුත් නරුහිතෝ කුමරුට කිරුළ භාරදීමෙන් පසු ජපානයට පැමිණි ප්‍රථම රාජ්‍ය නායකයායි.",
       "URL": "https://www.hirunews.lk/217093/ට්‍රම්ප්-පැමිණීමට-පෙර-ටෝකියෝව-සෙළවේ",
       "Category": "International News",
       "Parent URL": "https://www.hirunews.lk/international-news.php?pageID=263"
}