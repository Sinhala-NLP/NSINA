{
       "Source": "hirunews",
       "Timestamp": "Saturday, 30 January 2021 - 9:24",
       "Headline": "යුරෝපාකරයේ කොරෝනා එන්නත් හිඟය තවත් උත්සන්න වන ලකුණු",
       "News Content": "යුරෝපය වෙත සිදුකෙරෙන සිය කොරෝනා එන්නත් අපනයනයන් සීමා කිරීමට සිදුව ඇති බව අමෙරිකානු මොඩර්නා සමාගම ප්‍රකාශයට පත් කිරීමත් සමඟ යුරෝපාකරයේ කොරෝනා එන්නත් හිඟය තවදුරටත් උත්සන්න විය හැකි බව වාර්තා වනවා.\nමොඩර්නා සමාගම ප්‍රකාශ කළේ සිය එන්නත් නිෂ්පාදන අමුද්‍රව්‍ය සැපයුම්කරුවන්ට ප්‍රමාණවත් ඉල්ලුමක් සපුරාලිය නොහැකි වී ඇති බවයි.\nසාමාන්‍ය තත්ත්වයන් යටතේ එන්නතක් පුළුල් භාවිතයට නිකුත් කිරීම සඳහා වසර 03 ක් හෝ 04 ක් ගතවනවා.\nඑහෙත් කඩිනමින් ඒවා නිෂ්පාදනය කිරීමේදී මෙවැනි හිඟයක් මතුවිය හැකියි. මොඩර්නා සමාගම සිදුකළ දැනුම්දීමකට අනුව ඉතාලිය, ප්‍රංශය සහ ස්විට්සර්ලන්තය තමන්ට ලැබෙන එන්නත් ප්‍රමාණය 20% කින් පමණ අඩුවන බව ප්‍රකාශ කළා.",
       "URL": "https://www.hirunews.lk/261115/යුරෝපාකරයේ-කොරෝනා-එන්නත්-හිඟය-තවත්-උත්සන්න-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=138"
}