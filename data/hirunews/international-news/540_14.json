{
       "Source": "hirunews",
       "Timestamp": "Sunday, 25 December 2016 - 16:46",
       "Headline": "කඩා වැටුණු රුසියානු ගුවන් යානයෙන් සොයාගත් දේ",
       "News Content": "කළු මුහුදට කඩාවැටුණු රුසියානු ආරක්ෂක අමාත්‍යාංශයට අයත් ටී.යූ.154 වර්ගයේ යානයේ සිටි පුද්ගලයින් 91 දෙනාගෙන් එක් අයෙකුගේ සිරුරක් මේ වන විට හමුවී තිබෙනවා.\nවිදෙස් වාර්තා සඳහන් කළේ සෝචි අසළ කළු මුහුදේ සිදුකළ සෝදිසි මෙහෙයුම්වලදී ගුවන් යානයේ බඳ කොටසට අයත් කැබලි කිහිපයක්ද සොයාගෙන ඇති බවයි.\nයානය මෙලෙස අනතුරට පත්වී ඇත්තේ ගුවන් ගත කර විනාඩි දෙකකට පසුව බව ද වාර්තා වනවා.\nකළු මුහුද ආශ්‍රිත සෝචි ප්‍රදේශයෙන් ගුවන් ගතවීමේදී රේඩාර් තීරයෙන් යානය අතුරුදන් වූ අතර එය සිවිල් ගුවන් යානයක් නොවන බවයි රුසියානු මාධ්‍ය සඳහන් කළේ.\nඑහි සිටි පිරිස සිරියාවේ ලටාකියා ප්‍රදේශය වෙත ගමන්ගනිමින් සිටි බව සඳහන්.",
       "URL": "https://www.hirunews.lk/150558/කඩා-වැටුණු-රුසියානු-ගුවන්-යානයෙන්-සොයාගත්-දේ",
       "Category": "International News",
       "Parent URL": "https://www.hirunews.lk/international-news.php?pageID=540"
}