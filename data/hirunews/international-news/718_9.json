{
       "Source": "hirunews",
       "Timestamp": "Friday, 17 July 2015 - 19:46",
       "Headline": "ගිනි කඳු දෙකක් ගුවන් තොටුපළ 5ක් වසයි",
       "News Content": "ඉන්දුනීසියාවේ - රන්ග් සහ ගමලාමා ගිනි කඳු නැවතත් පිපිරීමට ලක්වීම නිසා එරට ප්‍රධාන ගුවන්තොටුපල 5 ක් අද (17) වසා දැමුණා. මේ නිසා සංචාරකයන් අතර ප්‍රචලිත බාලි දිවයින සහ පිටත ලෝකය අතර සම්බන්ධය තාවකාලිකව නතර වූ බවයි විදෙස් වාර්තා සඳහන් කළේ. ඉන්දුනීසියාවේ දෙවන විශාලතම නගරය වන සුරබායා හි ද දහස් ගණන් ගුවන් මගින් අතරමංවී සිටින බව සඳහන්. ඉන්දුනීසියාවේ ගිනිකඳු පිපිරීම් වාර්තා වන්නේ එරට එරට වැසියන් රාමසාන් උත්සවය සැමරීමට සූදානම්ව සිටින මොහොතකයි. ලොව වැඩිම මුස්ලිම් ජනගහනයක් වෙසෙන රට වන්නේ ද ඉන්දුනීසියාවයි.",
       "URL": "https://www.hirunews.lk/113353/ගිනි-කඳු-දෙකක්-ගුවන්-තොටුපළ-5ක්-වසයි",
       "Category": "International News",
       "Parent URL": "https://www.hirunews.lk/international-news.php?pageID=718"
}