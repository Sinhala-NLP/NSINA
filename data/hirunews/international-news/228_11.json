{
       "Source": "hirunews",
       "Timestamp": "Sunday, 27 October 2019 - 9:14",
       "Headline": "ඉන්දියාව දීපාවලී උත්සව සමයේ ආරම්භක දිනයේ රත්‍රං ටොන් 30 ක් විකුණයි",
       "News Content": "ඉන්දියාවේ හින්දු බැතිමතුන් දීපවාලි උත්සව සමයේ ආරම්භක දිනය ලෙස සළකන ධන්තේරා දින උත්සවයට සමගාමීව රත්‍රං ටොන් 30 ක් අලෙවි කර ඇති බව අනාවරණ වනවා.\nකෙසේ නමුත් ඉන්දීය රත්‍රං සහ ස්වර්ණාභරණ ජාතික සම්මේලනයේ ලේකම් සුරේන්ද්‍ර මේතා ප්‍රකාශ කළේ එය පසුගිය වසරට සාපේක්ෂව අඩු අගයක් බවයි.\nලෝක වෙළඳපොලේ රත්‍රං මිල ඉහළ යාම සහ ඉන්දියාව රන් ආනයනයට බදු පැනවීම ඊට හේතුව ලෙස ඔහු සඳහන් කළා.\nපසුගිය වසර කිහිපය තුළම ධන්තේරා උත්සවයේදී ඉන්දියාව රත්‍රං ටොන් 40 ක් පමණ අලෙවි කර තිබෙනවා.\nඉන්දීය රජය රත්‍රං ආනයනය සඳහා වන තීරු බදු පසුගියදා සියයට 12.5 දක්වා ඉහළ නංවනු ලැබුවා.",
       "URL": "https://www.hirunews.lk/227068/ඉන්දියාව-දීපාවලී-උත්සව-සමයේ-ආරම්භක-දිනයේ-රත්‍රං-ටොන්-30-ක්-විකුණයි",
       "Category": "International News",
       "Parent URL": "https://www.hirunews.lk/international-news.php?pageID=228"
}