{
       "Source": "hirunews",
       "Timestamp": "Saturday, 17 January 2015 - 8:51",
       "Headline": "ගෙවී ගිය 2014 ලොව උෂ්ණාධිකම වසරයි.",
       "News Content": "2014 වර්ෂය ලෝක ඉතිහාසයේ උණුසුම්ම වර්ෂය ලෙස ඇමරිකානු විද්‍යාඥයින් පිරිසක් පෙන්වා දෙනවා. ඒ අනුව සමස්තයක් ලෙස ලෝකයේ සාමාන්‍ය උෂ්ණත්වය සෙල්සියස් අංශක 0.68කින් ඉහළ ගොස් තිබෙනවා. මුහුදු ප්‍රදේශවල ඉහළතම උෂ්ණත්වයක් පසුගිය වසරේ වාර්තා වුවද ගොඩබිම් ප්‍රදේශවල උපරිම උෂ්ණත්වයක් වාර්තා වුණේ නැහැ. කෙසේ වෙතත් ඒ දෙකෙහිම එකතුව ගත් කළ ලෝක ඉතිහාසයේ උණුසුම්ම වසර ලෙස ගෙවී ගිය පසුගිය වසර හැදින්වෙන බවයි නාසා ආයතනයේ විද්‍යාඥයින් වැඩිදුරටත් පෙන්වා දෙන්නේ. පසුගිය වසරේ වැඩිම උෂ්ණත්වයක් වාර්තා වූණේ  ඕස්ට්‍රේලියාවෙන්.",
       "URL": "https://www.hirunews.lk/101399/2014-ඉතිහාසයේ-උණුසුම්ම-වසරයි-ඇමරිකාව",
       "Category": "International News",
       "Parent URL": "https://www.hirunews.lk/international-news.php?pageID=767"
}