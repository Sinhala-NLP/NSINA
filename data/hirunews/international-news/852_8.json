{
       "Source": "hirunews",
       "Timestamp": "Saturday, 30 March 2013 - 16:37",
       "Headline": "ටැන්සානියාවේ ගොඩනැගිල්ලක් කඩා වැටී 17 දෙනෙකු ජීවිතක්ෂයට.",
       "News Content": "ටැන්සානියාවේ - ඩාර්ස්සලාම් අගනුවර වෙළඳ ගොඩනැගිල්ලක් කඩා වැටීම හේතුවෙන් පුද්ගලයින් 17 දෙනෙකු මියගොස් තිබෙනවා. විදෙස් වාර්තා සඳහන් කළේ අද දහවල් සිදුවූ මෙම සිද්ධියෙන් තවදුරටත් සුන්බුන් අතර සිරවී සිටින පුද්ගලයින් බේරා ගැනීම සඳහා එරට ආරක්ෂක අංශ පියවර ගනිමින් සිටින බවයි. එමෙන්ම, මෙම සිද්ධිය සම්බන්ධයෙන් අදාළ ගොඩනැගිල්ල ඉදිකළ, ඉදිකිරීම් සමාගමෙන් බලධාරින් ප්‍රශ්න කරන බව ද විදෙස් වාර්තා සඳහන් කළා.",
       "URL": "https://www.hirunews.lk/56245/ටැන්සානියාවේ-ගොඩනැගිල්ලක්-කඩා-වැටී-17-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=852"
}