{
       "Source": "hirunews",
       "Timestamp": "Friday, 09 October 2015 - 10:29",
       "Headline": "දුම්පානය චීනයේ වසංගතයක් වෙයි",
       "News Content": "චීනයේ වයස අවුරුදු 20 ට අඩු තරුණ ජනගහනයෙන් තුනෙන් එකක් දුම්පානය නිසා අඩු වයසින් මියයාමේ අවදානමක් පවතින බව නව අධ්‍යයනයකින් හෙළි වී තිබෙනවා. සුප්‍රකට ලැන්සෙට් වෛද්‍ය සඟරාවේ සඳහන් වන පරිදි චීනයේ දුම්පානය කරන පිරිමි පුද්ගලයන්ගෙන් තුනෙන් දෙකක් ඒ සඳහා මුල් පියවර තබන්නේ වයස අවුරුදු 20 ක් සපිරීමට පෙරයි. චීනයේ දුම්පානය පිළිබඳ චර්යාවන් සම්බන්ධයෙන් මෙම සමීක්ෂණය වසර 15 ක් තිස්සේ සිදුකර ඇති අතර ඒ සඳහා දස දහස් ගණනක් යොදා ගෙන ඇති බව සඳහන්. වසර 2030 වනවිට චීනයේ වසරකට දුම්පානයෙන් මියයන පුද්ගලයන්ගේ සංඛ්‍යාව විසි ලක්ෂය දක්වා ඉහළ යනු ඇති බවයි මෙම අධ්‍යයනය මගින් පෙන්වා දෙන්නේ.",
       "URL": "https://www.hirunews.lk/118125/දුම්පානය-චීනයේ-වසංගතයක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=699"
}