{
       "Source": "hirunews",
       "Timestamp": "Sunday, 16 August 2020 - 13:32",
       "Headline": "මොරිෂස් දිවයින අසළ ගිළුණු තෙල් නෞකාව දෙකඩ වෙයි",
       "News Content": "ඉන්දීය සාගරයේ මොරිෂස් දිවයින අසළ පසුගිය ජුලි 25 වන දා සිට ගිලෙමින් පැවති ජපාන තෙල් නෞකාව මේ වනවිට මුළුමනින්ම දෙකඩ වී ඇති බව වාර්තාවනවා.\nතෙල් ටොන් 4000ක් රැගත් වකෂියෝ නැමති මෙම තෙල් නෞකාවෙන් ඉන්ධන ඉවත් කර ගැනීමට මොරිෂස් බලධාරීන් කටයුතු කළ කළ අතර, තෙල් ටොන් 3,000ක් පමණ ඉවත් කරගැනීමට හැකිවූ බවයි එරට අග්‍රාමාත්‍ය ප්‍රවින්ද් ජග්නාත් ප්‍රකාශ කළේ.\nකෙසේ නමුත් නෞකාවෙන් තෙල් ටොන් දහසකට වැඩි ප්‍රමාණයක් මුහුදට එක්වී ඇති අතර, දෙකඩ වනවිටද නෞකාවේ තවත් තෙල් ඉතිරිව තිබූ බව සඳහන්.\nඑම තෙල් ඉන්දීය සාගරයට එක්වීමෙන් දහස් සංඛ්‍යාත සමුද්‍ර ජීව විශේෂ අවදානමට ලක්වන බව ග්‍රීන්පීස් අප්‍රිකානු මෙහෙයුම ප්‍රකාශ කළා.\nඑය, සංචාරක කර්මාන්තය මත ආර්ථිකය රැඳී ඇති මොරිෂස් දිවයින් වාසීන්ගේ ආහාර සුරක්ෂිතතාවටද බලපාන බවයි එමඟින් කියා සිටියේ.",
       "URL": "https://www.hirunews.lk/247950/මොරිෂස්-දිවයින-අසළ-ගිළුණු-තෙල්-නෞකාව-දෙකඩ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=169"
}