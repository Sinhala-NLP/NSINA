{
       "Source": "hirunews",
       "Timestamp": "Saturday, 14 November 2015 - 6:57",
       "Headline": "පැරිස් ප්‍රහාර මාලාව: -153ක් මරුට",
       "News Content": "ප්‍රංශයේ පැරිස් නුවරට එල්ල වූ ත්‍රස්ත ප්‍රහාරයෙන් මිය ගිය සංඛ්‍යාව 153 දක්වා ඉහළ ගොස් ඇති අතර, ප්‍රහාරකයන් රැසක් තවමත් නිදැල්ලේ සිටින බව වාර්තා වනවා. ඉන් 112 දෙනෙකු මිය ගොස් ඇත්තේ පැරීසියේ රඟහලකට එල්ල වූ බෝම්බ ප්‍රහාරයෙන්.\nනගරයේ ස්ථාන 5කට ත්‍රස්තවාදීන් ප්‍රහාර එල්ල කළ අතර, ප්‍රංශය සහ ජර්මනිය අතර පැවැති පාපන්දු තරඟය ද ඉන් එක් ඉලක්කයක්.\nඅයි.එස්. සංවිධානය දැනටමත් පැරිස් ප්‍රහාරය සමරමින් සිටින බව වාර්තා වනවා.\nUpdate: Saturday, 14 November 2015 - 07:26\n------------------------------------------------------------\nප්‍රංශයේ  පැරිස් අගනුවරට ත්‍රස්තවාදී ප්‍රහාරයක්   එල්ල වෙයි. වෙඩි ප්‍රහාර මාලාවකින් සහ Stade de France ප්‍රදේශයේ පිපිරීම් කිහිපයක් සිදුව ඇති අතර ඉන් පුද්ගලයින්  40ක්  ජීවිතක්ෂයට පත්ව තිබේ.\nබත්කලාන් රඟහල  අසලදී 15ක් පමණ ඝාතනයට ලක්ව ඇත.  100කට ආසන්න පිරිසක් ප්‍රාණ ඇපකරුවන් ලෙසින් රඳවාගෙන සිටින බවද සඳහන්. බත්කලාන් මධ්‍යස්ථානයේ  විශාල පිරිසක් සිට ඇති අතර, පිරිසක් තුවක්කුකරුවන්ගෙන්  මිදී ගොස් ඇත.\nඅගනුවර Stade de France ප්‍රදේශයේ අවන්හලක් අවට පිපිරීම් කිහිපයක් වාර්තා විය.\nමේ අතර  භෝජන ශාලාවකට තුවක්කුකරුවකු එල්ල කල වෙඩි ප්‍රහාරවලින් කිහිප දෙනකු තුවාල ලැබුවා.\nත්‍රස්තවාදී ප්‍රහාරයන් සමග රටේ සියලුම දේශසීමා වසා දමන ලෙස ජනාධිපතිවරයා නියෝග කළා. නිවෙස් තුල රැඳී සිටින ලෙස ජනතාවට දැනුම් දී ඇති අතර ජනාධිපති ප්‍රන්ශුවා ඔලෝන්ද් රටේ හදිසි තත්වයක් ප්‍රකාශයට පත් කර ඇත.",
       "URL": "https://www.hirunews.lk/120193/පැරිස්-ප්‍රහාර-මාලාව-153ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=689"
}