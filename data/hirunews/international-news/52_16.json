{
       "Source": "hirunews",
       "Timestamp": "Tuesday, 19 April 2022 - 13:00",
       "Headline": "ඊශ්‍රායලයෙන් ගාසා තීරයට ගුවන් ප්‍රහාර",
       "News Content": "හමාස් සංවිධානය විසින් එල්ල කල රොකට් ප්‍රහාරයට ප්‍රතිචාර දක්වමින් ඊශ්‍රායලය අද (19) අළුයම් කාලයේ පලස්තීන ගාසා තීරයට ගුවන් ප්‍රහාරයක් එල්ල කළා.\nකෙසේ නමුත් දකුණු දිග ගාසා තීරයට බෝම්බ ප්‍රහාර එල්ල කළ ඊශ්‍රායල ගුවන් යානාවලට ප්‍රතිප්‍රහාර එල්ල කළ බවයි හමාස් සංවිධානයේ ප්‍රකාශකයා කියා සිටියේ.\nඑමෙන්ම ඊශ්‍රායල භූමියට එල්ල කළ පලස්තීන හමාස් සංවිධානයේ රොකට් ප්‍රහාරය ද සිය “අයන් ඩෝම්” ගුවන් ආරක්ෂක පද්ධතිය මඟින් වැළැක්වූ බව ඊශ්‍රායල හමුදා ප්‍රකාශ කළා.\nමෙම සිද්ධීන් වාර්තා වන්නේ පලස්තීන ජෙරුසෙලම් පුරවරයේ අල් - අක්සා දේවස්ථානයේ පසුගිය සති අන්තයේ ඇති වූ ප්‍රචණ්ඩ ගැටුම්වලින් අතුරුවයි.\nඑහිදී පලස්තීන විරෝධතාකරුවන් 170 දෙනෙකු තුවාල ලැබුවා.",
       "URL": "https://www.hirunews.lk/302283/ඊශ්‍රායලයෙන්-ගාසා-තීරයට-ගුවන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=52"
}