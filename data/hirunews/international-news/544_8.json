{
       "Source": "hirunews",
       "Timestamp": "Monday, 19 December 2016 - 14:00",
       "Headline": "රුසියානු ගුවන් අනතුරෙන් ජීවිත හානි නැහැ",
       "News Content": "සයිබීරියාවේ - යකුෂියා ප්‍රදේශයට කඩා වැටුණු සිය ආරක්ෂක අමාත්‍යාංශයට අයත් ගුවන් යානයේ සිටි කිසිවෙකු ජීවිතක්ෂයට පත් නොවූ බව රුසියාව ප්‍රකාශ කළා.\nඑහෙත් එහි ගමන් ගත් 16 දෙනෙකු බරපතල තුවාල ලැබූ බවයි රුසියානු ආරක්ෂක අමාත්‍යාංශය කියා සිටියේ.\nකෙසේ නමුත්, මෙහි ගමන් ගත් 27 දෙනෙකු මිය ගිය බව රුසියානු වාර්තා උපුටා දක්වමින් විදෙස් ප්‍රවෘත්ති සේවා මීට පෙර සදහන් කළා.\nරුසියානු ආරක්ෂක අමාත්‍යාංශය සඳහන් කළේ මෙම යානයේ මගීන් 32 සහ කාර්ය මණ්ඩලයේ 8 දෙනෙකු ගමන් ගත් අතර, අයහපත් කාලගුණය අනතුරට හේතුව විය හැකි බවයි.\nබරපතල තුවාල ලැබූ 16 දෙනාට අමතරව තවත් 7 දෙනෙකුට රෝහල්ගතව ප්‍රතිකාර ලැබීමට සිදුව තිබෙනවා.",
       "URL": "https://www.hirunews.lk/150076/රුසියානු-ගුවන්-අනතුරෙන්-ජීවිත-හානි-නැහැ",
       "Category": "International News",
       "Parent URL": "https://www.hirunews.lk/international-news.php?pageID=544"
}