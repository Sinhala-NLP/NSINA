{
       "Source": "hirunews",
       "Timestamp": "Sunday, 17 April 2016 - 15:07",
       "Headline": "ටොංගා හි භූ කම්පනයක්",
       "News Content": "පැසිෆික් කලාපයේ තවත් භූ කම්පනයක් අද සිදුවුණා.\nඒ, ටොංගා දිවයිනට ආසන්න මුහුදේදීයි.\nරික්ටර් මාපකයේ 6.1ක් ලෙස සටහන් වූ මෙම භූ කම්පනයෙන් ජීවිත හෝ දේපළ හානි පිළිබදව මෙතෙක් තොරතුරු වාර්තා වී නැහැ.\nලතින් ඇමරිකානු රාජ්‍යයක් වන ඉක්වදෝරයට ඊයේ රාත්‍රියේ බලපෑ භූ කම්පනයෙන් මිය ගිය සංඛ්‍යාව 77 දක්වා ඉහළ ගොස් තිබෙනවා.\nභූ කම්පනයෙන් තවත් 588 දෙනෙකු තුවාල ලැබුවා. මෙම භූ කම්පනයෙන් පසු ඉක්වදෝරයේ පළාත් 6ක හදිසි තත්ත්වයක් ප්‍රකාශයට පත් කෙරුණා.\nඑමෙන්ම ජපානයේ කුමමෝටෝ සහ කියුෂි ප්‍රදේශවල ද පසුගිය දා භූ කම්පන දෙකක් වාර්තා වුණා.\nඉන් 41 දෙනෙකු මිය ගිය අතර තුවාල ලැබූ සංඛ්‍යාව 1500ක්.\nඊට අමතරව ඇෆ්ගනිස්ථානයේ සහ මියන්මාරයේ ද පසුගිය දා භූ කම්පන සිදුවුණා.",
       "URL": "https://www.hirunews.lk/131053/ටොංගා-හි-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=645"
}