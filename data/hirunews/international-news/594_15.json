{
       "Source": "hirunews",
       "Timestamp": "Thursday, 25 August 2016 - 7:38",
       "Headline": "ඉතාලි භූ කම්පනයෙන් මියගිය සංඛ්‍යාව 159 දක්වා ඉහළට",
       "News Content": "මධ්‍යම ඉතාලියේ ඊයේ සිදුවූ භූ කම්පනයෙන් මියගිය සංඛ්‍යාව 159 දක්වා ඉහළ ගොස් තිබෙනවා.\nතවත් 368 දෙනෙකු තුවාල ලබා ඇති බවයි විදෙස් වාර්තා සඳහන් කළේ.\nරික්ටර් පරිමාණයේ 6.2 ක අගයක් ගත් මෙම භූ කම්පනයෙන් වැඩිම හානි සිදුව තිබුණේ ඇමටි‍්‍රස් නගරයටයි.\nඑම නගරයේ හතරෙන් තුනක කොටසක් විනාශ වී ඇති බවයි විදෙස් වාර්තා සඳහන් කළේ.\nභූ කම්පනයත් සමඟ කඩාවැටුණු ගොඩනැගිලි අතර, සිරවී සිටින පුද්ගලයින් සෙවීම සඳහා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/141417/ඉතාලි-භූ-කම්පනයෙන්-මියගිය-සංඛ්‍යාව-159-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=594"
}