{
       "Source": "hirunews",
       "Timestamp": "Friday, 11 November 2016 - 10:01",
       "Headline": "ඇෆ්ගනිස්ථානයේ ජර්මන් කොන්සල් කාර්යාලයට බෝම්බ ප්‍රහාරයක්",
       "News Content": "ඇෆ්ගනිස්ථානයේ - මසාර් ඊ ශරීෆ් නගරයේ පිහිටි ජර්මන් කොන්සල් කාර්යාලයට ඊයේ දැවැන්ත ප්‍රහාරයක් එල්ල වී තිබෙනවා.\nමරාගෙන මැරෙන බෝම්බ ප්‍රහාරයක් සහ ගිනි අවි ප්‍රහාරයක් ඊයේ රාත්‍රියේ මෙලෙස එල්ල වී ඇති බව සදහන්.\nඑහිදී අවම වශයෙන් පුද්ගලයන් දෙදෙනෙකු ජීවිතක්ෂයට පත්වී 80 කට වැඩි පිරිසක් තුවාල ලබා තිබෙනවා.\nතලෙයිබාන් සංවිධානය මෙම ප්‍රහාරය එල්ල කරන්නට ඇති බවයි සැලකෙන්නේ.\nජර්මනිය, ඇෆ්ගනිස්ථානයේ, නේටෝ හමුදා සදහා දායකත්වය දක්වන අතර, එහි මෙහෙයුම් වල නිරත ජර්මන් භටයන්ගේ සංඛ්‍යාව දහසකට ආසන්නයි.",
       "URL": "https://www.hirunews.lk/147305/ඇෆ්ගනිස්ථානයේ-ජර්මන්-කොන්සල්-කාර්යාලයට-බෝම්බ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=561"
}