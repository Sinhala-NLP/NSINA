{
       "Source": "hirunews",
       "Timestamp": "Friday, 25 March 2022 - 8:50",
       "Headline": "නේටෝව කවරදාටත් වඩා එක්සත් - ජෝ බයිඩ්න්",
       "News Content": "යුක්රේනයේ තත්වය සම්බන්ධයෙන් සාකච්ඡා කිරීමට ඇමරිකානු ජනාධිපති ජෝ බයිඩ්න් ඊයේ යුරෝපා රටවල නායකයන් හා එක්වුණා.\nබ්‍රසල්ස් නුවර පැවති එම හමුවේදී ජනපති බයිඩ්න් කියා සිටියේ නේටෝ සංවිධානයේ එක්සත්භාවය අන් කවරදාකටත් වඩා දැන් ශක්තිමත් වී ඇති බවයි.\nමේ අතර රුසියාව විසින් අත්පත් කරගනු ලැබූ දකුණු දිග බර්ඩ්යාන්ස්ක් වරායේ නතර කර තිබූ රුසියානු යුද නෞකාවක් විනාශ කළ බව යුක්රේනය ප්‍රකාශ කළා.\nරුසියාව විසින් මීට පෙර අත්පත් කරගත් ක්‍රිමියාව ආසන්නයේ පිහිටි මෙම වරායට යුද නෞකාව පැමිණ ඇත්තේ යුධෝපකරණ සහ භට පිරිස් රැගෙනයි.\nඑමඟින් යුද ටැංකි ඇතුලු බර අවි ගොඩබාන අයුරු මීට පෙර රුසියානු මාධ්‍ය මගින් ප්‍රදර්ශනය කළා.",
       "URL": "https://www.hirunews.lk/300334/නේටෝව-කවරදාටත්-වඩා-එක්සත්-ජෝ-බයිඩ්න්",
       "Category": "International News",
       "Parent URL": "https://www.hirunews.lk/international-news.php?pageID=56"
}