{
       "Source": "hirunews",
       "Timestamp": "Friday, 01 April 2022 - 13:02",
       "Headline": "ඇෆ්ගනිස්ථානයේ මිලියන 9ක් සාගතයක් අභියස",
       "News Content": "ඇෆ්ගනිස්ථානයේ මිලියන 9කට අධික ජනතාව සාගතයකට ගොදුරුවීමේ අවදානමක් පවතින බව එක්සත් ජාතින්ගේ මහ ලේකම් අන්තෝනියෝ ගුටේරස් පවසනවා.\nඔහු සඳහන් කළේ එරට ආර්ථිකය මේ වනවිට මුළුමනින්ම පාහේ කඩාවැටී ඇති අතර, ජගත් සංවිධානය සහ එහි පාර්ශවකරුවන් ජීවිත රැකගැනීමේ සහන ලබාදීමට පියවර ගත යුතු බවයි.\nගතවූ මාස කිහිපය තුළ ඇෆ්ගනිස්ථානයේ මානුෂිය වාතාවරණය කැපී පෙනෙන ලෙස පිරිහී තිබෙනවා.\nපසුගිය වසරේ අගෝස්තු මාසයේ තලේබාන්වරුන් යළි බලයට පැමිණීමෙන් පසු එරට විදේශ වත්කම් තහනම් කිරීමට ඇමරිකා එක්සත් ජනපදය ඇතුළු බටහිර රටවල් පියවර ගත්තා.",
       "URL": "https://www.hirunews.lk/300924/ඇෆ්ගනිස්ථානයේ-මිලියන-9ක්-සාගතයක්-අභියස",
       "Category": "International News",
       "Parent URL": "https://www.hirunews.lk/international-news.php?pageID=55"
}