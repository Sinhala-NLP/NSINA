{
       "Source": "hirunews",
       "Timestamp": "Tuesday, 12 December 2017 - 7:45",
       "Headline": "නිව්යෝක් ප්‍රහාරයේ සැකකරු ආවේ බංග්ලාදේශයෙන්",
       "News Content": "ඇමරිකාවේ නිව්යෝක් නුවර මැන් - හැට්න් හි ප්‍රධාන බස් රථ අංගනය අසළ ඊයේ උදෑසන කාර්ය බහුල වේලාවේ බෝම්බයක් පිපිර වූ ත්‍රස්තවාදී සැකකරු බංග්ලාදේශ සංක්‍රමණිකයෙකු බව හෙළි වී තිබෙනවා.\nපිපිරීමෙන් බෝම්බකරු ඇතුළු පුද්ගලයන් 04 දෙනෙකු තුවාල ලැබූ අතර, නිව්යෝක් නුවර දැඩි කලබලකාරී තත්ත්වයක් හට ගත්තා.\nබෝම්බයක් බැදගෙන සිටි 27 හැවිරිදි බංග්ලාදේශ සංක්‍රමණිකයා ප්‍රහාරය සඳහා යොදාගෙන ඇත්තේ දුර්වල තාක්ෂණයක් නිසා පිපිරීමේ හානිය අවම වී ඇති බව සඳහන්.\nධවල මන්දිර ප්‍රකාශකයෙකු සඳහන් කළේ මෙවැනි සිද්ධිවලින් ජනපති ට්‍රම්ප්ගේ සංක්‍රමණික පාලනයේ වැදගත්කම පැහැදිලි වන බවයි.",
       "URL": "https://www.hirunews.lk/178163/නිව්යෝක්-ප්‍රහාරයේ-සැකකරු-ආවේ-බංග්ලාදේශයෙන්",
       "Category": "International News",
       "Parent URL": "https://www.hirunews.lk/international-news.php?pageID=414"
}