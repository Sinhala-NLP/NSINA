{
       "Source": "hirunews",
       "Timestamp": "Wednesday, 25 December 2013 - 10:24",
       "Headline": "ලිංගික සෙවීම් අතින් ලොව මුල්තැන යළි ශ්‍රී ලංකාවට.",
       "News Content": "අන්තර්ජාලයේ ගූගල් සෙවිල්ල හරහා 2013 වසර තුළ ලිංගික කරුණු සෙවූ ලෝකවාසීන් අතුරෙන් ශ්‍රී ලංකාවට මුල්තැන හිමිවී තිබෙනවා. ශ්‍රී ලංකාව එලෙස ලිංගික කරුණු සෙවීම අතින් මුල්තැන ගෙන ඇත්තේ පිට පිට තුන්වන වසරටයි. එහිදී ලබාගත් තොරතුරු අනුව නුගේගොඩ, හෝමාගම සහ කොළඹ වැසියන් එලෙස ලිංගික කරුණු පිළිබඳව වැඩි කුතුහලයක් පළ කර ඇති බව සඳහන්. ශ්‍රී ලාංකිකයන් වැඩිවශයෙන්ම එම කරුණු සොයා ඇත්තේ මේ වසරේ අප්‍රේල් 14 වැනිදා සිට 20 වැනිදා දක්වා සතිය තුළයි. අන්තර්ජාලයේ ගූගල් සෙවුම් හරහා ලිංගික කරුණු සෙවූ අනෙකුත් රටවල් අතුරෙන් ඉන්දියාව, ටිමෝරය, ඉතියෝපියාව සහ බංග්ලාදේශයටද ඉහළ ස්ථාන හිමිවී තිබෙනවා.",
       "URL": "https://www.hirunews.lk/74102/ලිංගික-සෙවීම්-අතින්-ලොව-මුල්තැන-යළි-ශ්‍රී-ලංකාවට",
       "Category": "International News",
       "Parent URL": "https://www.hirunews.lk/international-news.php?pageID=775"
}