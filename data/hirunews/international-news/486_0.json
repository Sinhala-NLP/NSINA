{
       "Source": "hirunews",
       "Timestamp": "Saturday, 29 April 2017 - 16:11",
       "Headline": "ජනප්‍රිය ඉන්දීය රංගන ශිල්පිනියක් ජිවිතක්ෂයට (ඡායාරූප)",
       "News Content": "ඉන්දියාවේ ජනප්‍රිය රංගන ශිල්පිනියක් සහ මෝස්‌තර නිරුපිකාවක් වන සෝනිකා සිං ජිවිතක්ෂයට පත්ව තිබෙනවා.\nඅද උදෑසන කොල්කටා නුවරදී සිදුවූ මෝටර් රථ අනතුකින් ඇය ජිවිතක්ෂයට පත්ව ඇතැයි වාර්තා වන්නේ.\nඅනතුර සිදුවන අවස්ථාවේ ඉන්දීය රංගන ශිල්පියෙක් වන වික්‍රම් චාටර්ජී ද මෝටර් රථයේ සිට ඇති බව ඉන්දීය මාධ්‍ය වාර්තා කරනවා.\nඅනතුර සිදුවූ ස්ථානයේදීම සෝනිකා මියගොස් ඇති අතර බරපතල තුවාල ලැබූ වික්‍රම් රෝහල් ගතකර ඇති බවයි වාර්තා වන්නේ.\nඅධික වේගය නිසා මෙම අනතුර සිදුව ඇති අතර සෝනිකා සිං මිය යනවිට 28 වන වියේ පසුවූ බව සදහන්.\nඇයගේ මෘත ශරීරය පශ්චාත් මරණ පරීක්ෂණ කටයුතු සදහා යොමුකර ඇති බවයි වාර්තා වන්නේ.",
       "URL": "https://www.hirunews.lk/160266/ජනප්‍රිය-ඉන්දීය-රංගන-ශිල්පිනියක්-ජිවිතක්ෂයට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=486"
}