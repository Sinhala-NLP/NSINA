{
       "Source": "hirunews",
       "Timestamp": "Sunday, 05 April 2020 - 14:10",
       "Headline": "ඇෆ්ගනිස්ථානයේ අයි.එස්. නායකයා අත්අඩංගුවට",
       "News Content": "අයි.එස්. සංවිධානයේ ඇෆ්ගනිස්ථාන නායකයා ලෙස සැලකෙන අබ්දුල්ලා ඔරොක්සායි ඇෆ්ගන් ආරක්ෂක අංශ විසින් අත්අඩංගුවට ගෙන තිබෙනවා.\nඅස්ලාම් ෆරූකි ලෙස ද හඳුන්වන ඔහු සමග තවත් සන්නද්ධ සාමාජිකයන් 19 දෙනෙකු ද, සිය භාරයට ගනු ලැබූ බවයි ඇෆ්ගනිස්ථාන ජාතික බුද්ධි සේවාව නිවේදනය කළේ.\nමොහු අත්අඩංගුවට ගැනීම සිදුව ඇත්තේ පසුගිය බදාදා කාබුල් නුවර පැවති සීක ආගමික උත්සවයකට සන්නද්ධ ප්‍රහාරයක් එල්ල වීමෙන් අනතුරුවයි.\nපුද්ගලයන් 25 දෙනෙකු ජිවිතක්ෂයට පත්වූ එම ප්‍රහාරයේ වගකීම ඇෆ්ගනිස්ථානයේ අයි.එස්. සංවිධානය විසින් භාර ගනු ලැබුවා.",
       "URL": "https://www.hirunews.lk/237972/ඇෆ්ගනිස්ථානයේ-අයි-එස්-නායකයා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=186"
}