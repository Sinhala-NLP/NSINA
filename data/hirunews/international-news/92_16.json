{
       "Source": "hirunews",
       "Timestamp": "Saturday, 25 September 2021 - 14:02",
       "Headline": "දකුණු කොරියාවේ කොරෝනා ආසාදනය යළි ඉහළට",
       "News Content": "දකුණු කොරියාවෙන් ප්‍රථම වරට දෛනික කොරෝනා ආසාදිත සංඛ්‍යාව 3000 ඉක්මවා තිබෙනවා.\nදින 3ක නිවාඩු සමයකින් පසු එලෙස ආසාදිත සංඛ්‍යාව ඉහළ ගොස් ඇති අතර, අද උදෑසනින් අවසන් වූ පැය 24 තුළ වාර්තා වූ ආසාදිත සංඛ්‍යාව 3273ක්.\nඒ අනුව, දකුණු කොරියාවේ සමස්ත ආසාදිත සංඛ්‍යාව 298,402 දක්වා ඉහළ යන අතර, එරටින් වාර්තා වන මුළු මරණ සංඛ්‍යාව 2441ක්.\nනව ආසාදිතයින් අතරින් 77%ක් පමණ වාර්තා වන්නේ සෝල් අගනුවර සහ ඒ අවට ප්‍රදේශවලින්.\nනිවාඩු සමයේ පුද්ගල සංචරණය සහ සම්බන්ධතා ඉහළ යාම මෙලෙස දකුණු කොරියාවේ කොරෝනා ආසාදනය ඉහළ යාමට හේතු වී ඇති බව එරට රෝග පාලන සහ වැළැක්වීමේ ආයතනය ප්‍රකාශ කළා.",
       "URL": "https://www.hirunews.lk/283204/දකුණු-කොරියාවේ-කොරෝනා-ආසාදනය-යළි-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=92"
}