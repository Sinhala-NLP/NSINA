{
       "Source": "hirunews",
       "Timestamp": "Monday, 03 June 2013 - 15:13",
       "Headline": "තායිවානයේ හිටපු ජනපති දිවි නසා ගැනීමට තැත් කරයි.",
       "News Content": "දුෂණ චෝදනා සම්බන්ධයෙන් බන්ධනාගාරගත කර සිටින තායිවානයේ හිටපු ජනාධිපති චෙන් ෂුයි බියන් දිවි නසා ගැනීමට දැරූ ප්‍රයත්නයක් බන්ධනාගාර නිලධාරීන් වැළැක්වූ බව එරට අධිකරණ අමාත්‍යාංශය ප්‍රකාශ කළා. බන්ධනාගාරයේ නාන කාමරය තුළදී තුවාය උපයෝගී කර ගනිමින් ඔහු ගෙල වැළලා ගැනීමට උත්සාහ කර ඇති බවයි වාර්තා වන්නේ. කෙසේ නමුත් ඔහු දැන් ප්‍රකෘතිමත් තත්ත්වයෙන් පසුවන බව තායිවාන බලධාරීන් පවසනවා. 2000 වසරේ සිට 2008 වසර දක්වා තායිවානයේ ජනාධිපති ධුරය දැරූ චෙන් ෂුයි බියන් දැන් 62 හැවිරිදි වන අතර හදවත් රෝගයකින් ද පෙළෙන බව සඳහන්.",
       "URL": "https://www.hirunews.lk/60218/තායිවානයේ-හිටපු-ජනපති-දිවි-නසා-ගැනීමට-තැත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=834"
}