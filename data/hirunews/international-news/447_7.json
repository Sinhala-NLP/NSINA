{
       "Source": "hirunews",
       "Timestamp": "Tuesday, 22 August 2017 - 18:18",
       "Headline": "අමරිකා ජනපති සුර්යග්‍රහණය නැරඹු හැටි (ඡායාරූප)",
       "News Content": "අමරිකාවේ ප්‍රදේශ රැසකට ඊයේ දිස්වු පුර්ණ චන්ද්‍රග්‍රහණය එරට ජනතාව නැරඹූ ආකාරය මේවන විට විදෙස් මාධ්‍ය මගින් හෙළිකර තිබෙනවා.\nජනතාවට උපදෙස් ලබාදී තිබුනේ සුර්යග්‍රහණය සිදුවන අවස්ථාවේදී ඒ දෙස ඍජුව නොබලන ලෙසටයි.\nබොහෝ පිරිසක් එම උපදෙස් අනුගමනය කරමින් එය නැරඹූ ආකාරය දැක ගැනීමට හැකියාව ලැබුනා.\nවසර 100 කින් පමණ පසු අමරිකාවට දර්ශණය වු පළමු පුර්ණ සුර්යග්‍රහණය මෙය ලෙසටයි සැලකෙන්නේ.\nපෘතුවිය මත සිට පිරිසක් සුර්යග්‍රහණය නැරඹු අතර පුද්ගලයන් 6 දෙනෙකු පමණක් මෙන්ම පෘතුවි ගෝලයෙන් පිට ඉතා සමීපව එය නැරඹීමට වාසනාව ලැබුවා.\nඒ ජාත්‍යන්තර අභ්‍යවකාශ මධ්‍යස්ථානයේ සිටි ගගනගාමීන් 6 දෙනෙක්.\nඔවුන් සුර්යග්‍රහණය සිදුවන අවස්ථාවේදී චන්ද්‍රයා සහ පෘථිවිය අතරින් අවස්ථා 3 කදී එහා මෙහා ගිය බවයි විදෙස් පුවත් සේවා සඳහන් කළේ.\nඑමෙන්ම ගුවන්යානයක ගමන් කරමින් සුර්යග්‍රහණය නරඹා එය ඡායාරූපගත කිරීමට බී බී සී ආයතනයේ මාධ්‍යවේදියකු සමත්වී තිබෙනවා.\nඒ පෘතුවියේ සිට අඩි 40000 ක් ඉහළ අහසේ සිටයි.\nමේ අතර සුර්යග්‍රහණයට පැය කිහිපයකට පෙර ඉපදුනු බිළිඳෙකගේ නමට ඉක්ලිප්ස් (Eclipse) යන කොටස ඇතුලත් කිරීමට ග්‍රීන්විල් ප්‍රාන්ත මව්පිය යුවළක් තීරණය කර තිබෙනවා.\nඒ වසර 100 ක පමණ කාලයකින් පසු පැමිණි පුර්ණ සුර්යග්‍රහණය සැමරීම වෙනුවෙන්.  Eclipse Alizabeth Eubanks නම් බිළිඳා යහපත් සෞඛ්‍ය තත්වයෙන් පසුවන බව ග්‍රීන්විල් මෙමෝරියල් රෝහලේ වෛද්‍යවරුන් ප්‍රකාශකර තිබෙනවා.\nවිශාල පිරිසකගේ අවධානයට ලක්වු මෙම සුර්යග්‍රහණය නැරඹීමට පාසල් ළමුන් / සංචාරකයන් මෙන්ම අමරිකා ජනාධිපති ඩොනල්ඩ් ට්‍රම්ප් ද එක්ව සිටියා.\nඅමරිකා ජනාධිපතිවරයා ආර්යාව සමගින් එක්ව සුර්යග්‍රහණය නරඹන ආකාරය විදෙස් මාධ්‍ය වාර්තාකර තිබෙනවා.",
       "URL": "https://www.hirunews.lk/169092/අමරිකා-ජනපති-සුර්යග්‍රහණය-නැරඹු-හැටි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=447"
}