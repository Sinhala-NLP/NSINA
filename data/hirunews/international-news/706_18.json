{
       "Source": "hirunews",
       "Timestamp": "Saturday, 05 September 2015 - 15:43",
       "Headline": "ගුවන්තොටුපළේ බෝම්බ බියක්",
       "News Content": "ගුවන් යානා කිහිපයක බෝම්බ අටවා ඇති බවට ලැබුණු දුරකථන ඇමතුම් නිසා ඉන්දියාවේ - නවදිල්ලි නුවර ඉන්දිරා ගාන්ධි ජාත්‍යන්තර ගුවන්තොටුපළේ ගුවන් ගමන් ප්‍රමාදයක් වාර්තා වනවා.\nගුවන්තොටුපලට ඊයේ (04) රාත්‍රියේ සහ අද අලූයම ලද දුරකථන ඇමතුම් දෙකකින් ගුවන්තොටුපළේ  ස්විස්ටර්ලන්ත ගුවන් යානයක ඉන්දීය ගුවන් යානයක සහ හොංකොං ගුවන් යානා දෙකක, බෝම්බ සවි කර ඇති බවටයි තොරතුරු වාර්තා වී තිබුණේ.\nඒ අනුව, අදාළ ගුවන් යානාවල ගුවන් මගීන් සහ ගමන් භාණ්ඩ වහා ඉවත්කොට පරීක්ෂාවට ලක් කර ඇති අතර, බෝම්බයක් හෝ කිසිදු සැකකටයුතු ද්‍රව්‍යයක් හමුවී නැහැ. සිද්ධිය අතරතුර ගුවන්තොටුපල ඉතා උණුසුම් මුහුණුවරක් ගත් අතර, ගුවන්තොටුපලේ ගුවන් ගමන්වාර කිහිපයක් ප්‍රමාද වූ බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/116047/ගුවන්තොටුපළේ-බෝම්බ-බියක්",
       "Category": "International News",
       "Parent URL": "https://www.hirunews.lk/international-news.php?pageID=706"
}