{
       "Source": "hirunews",
       "Timestamp": "Monday, 01 April 2019 - 15:15",
       "Headline": "තුර්කි පළාත් පාලන මැතිවරණයෙන් ජනපති අර්ඩවාන්ගේ පක්ෂයට පසුබෑමක්",
       "News Content": "තුර්කියේ පළාත් පාලන මැතිවරණයේ ප්‍රතිඵල දැන් නිකුත් වී ඇති අතර, ඒ අනුව ජනාධිපති තායිප් අර්ඩවාන්ගේ පක්ෂයට අන්කාරා අගනුවර බලය අහිමි වී තිබෙනවා.\nඑමෙන්ම තුර්කියේ විශාලතම නගරය වන ඉස්තාන්බුල් හි බලය හිමි වී ඇත්තේ ද විපක්ෂ සන්ධානයටයි.\nඒ අනුව අන්කාරා සහ ඉස්තාන්බුල් නගරාධිපතිවරුන් පත්වනු ඇත්තේ විපක්ෂයෙන්.\nකෙසේ නමුත්, සමස්තයක් ලෙස අර්ඩවාන්ගේ ඒ.කේ.පී. සන්ධානයට සියයට 51ක ඡන්ද ප්‍රතිශතයක් හිමි වී තිබෙනවා.\nඑහෙත් මෙම මැතිවරණය ජනපති අර්ඩවාන්ගේ 16 වසරක පාලනයට එල්ල වූ ප්‍රබල අභියෝගයක් ලෙසයි සැලකෙන්නේ.",
       "URL": "https://www.hirunews.lk/213606/තුර්කි-පළාත්-පාලන-මැතිවරණයෙන්-ජනපති-අර්ඩවාන්ගේ-පක්ෂයට-පසුබෑමක්",
       "Category": "International News",
       "Parent URL": "https://www.hirunews.lk/international-news.php?pageID=277"
}