{
       "Source": "hirunews",
       "Timestamp": "Wednesday, 24 June 2015 - 13:26",
       "Headline": "බ්‍රිතාන්‍ය මහරැජිනට බකිංහැම් මාලිගයෙන් තාවකාලික විරාමයක්",
       "News Content": "බ්‍රිතාන්‍ය මහරැජිනට තාවකාලිකව බකිංහැම් මාලිගය අත්හැර යෑමට සිදුවනු ඇතැයි විදෙස් මාධ්‍ය අද (24) වාර්තා කළා. මාලිගයේ සිදුකළ යුතු අත්‍යාවශ්‍ය ප්‍රතිසංස්කරණ කටයුතු ඊට හේතුවයි. 1952 වසරට පසු බකිංහැම් මාලිගයේ කිසිදු ප්‍රතිසංස්කරණ කටයුත්තක් සිදුකර නැහැ. එහි විදුලි පද්ධතිය මෙන්ම, ජලනල පද්ධතිය ද දැඩිව අබලන්ව පවතින බව සඳහන්. එම නිසා තාවකාලිකව මහරැජින වෙනත් මාලිගයක රඳවා බකිංහැම් මාලිගය ප්‍රතිසංස්කරණය කිරීමටයි බ්‍රිතාන්‍ය බලධාරින් සූදානම් වන්නේ.",
       "URL": "https://www.hirunews.lk/112018/බ්‍රිතාන්‍ය-මහරැජිනට-බකිංහැම්-මාලිගයෙන්-තාවකාලික-විරාමයක්",
       "Category": "International News",
       "Parent URL": "https://www.hirunews.lk/international-news.php?pageID=724"
}