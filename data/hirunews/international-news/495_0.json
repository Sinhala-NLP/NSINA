{
       "Source": "hirunews",
       "Timestamp": "Sunday, 09 April 2017 - 19:33",
       "Headline": "ඊජිප්තුවේ පල්ලියක සිදුවූ පිපිරීමෙන් මිය ගිය සංඛ්‍යාව 21 දක්වා ඉහළට",
       "News Content": "උතුරු ඊජිප්තුවේ කයිරෝ නගරයට නුදුරෙන් පිහිටි ටැන්ටා නගරයේ පල්ලියක් තුළ සිදුවූ පිපිරීමෙන් මිය ගිය සංඛ්‍යාව 21 දක්වා ඉහළ ගොස් තිබෙනවා.\nතුවාල ලැබූ සංඛ්‍යාව ද 50ක් දක්වා ඉහළ ගොස් ඇති බවයි විදෙස් වාර්තා සදහන් කළේ.\nමෙම පිපිරීමට හේතුව මෙතෙක් අනාවරණ වී නොමැති නමුත්, මෙය බෝම්බ පිපිරීමක් විය හැකි බවට එරට ආරක්ෂක අංශ සැක පළ කරනවා.\nකෙසේ නමුත් ප්‍රහාරයේ වගකීම මෙතෙක් කිසිවෙකුත් භාරගෙන නැහැ.\nඑමෙන්ම ඊජිප්තුවේ ඇලෙක්සැන්ඩර් නගරයේ පල්ලිය ද පිපිරීමක් සිදුව ඇති අතර, ඉන් දෙදෙනෙකු මිය ගොස් තිබෙනවා.",
       "URL": "https://www.hirunews.lk/158861/ඊජිප්තුවේ-පල්ලියක-සිදුවූ-පිපිරීමෙන්-මිය-ගිය-සංඛ්‍යාව-21-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=495"
}