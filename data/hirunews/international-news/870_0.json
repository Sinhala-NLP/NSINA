{
       "Source": "hirunews",
       "Timestamp": "Monday, 21 January 2013 - 8:21",
       "Headline": "ඇෆ්ගන් සිරකරුවන්ට වද.  - UN",
       "News Content": "ඇෆ්ගනිස්ථානයේ බන්ධනාගාරවල සිටින සිරකරුවන් වද හිංසාවලට ලක්වන බව එක්සත් ජාතීන්ගේ සංවිධානය නිකුත් කළ නවතම වාර්තාවක සඳහන් වනවා. එම වාර්තාවෙන් වැඩිදුරටත් පෙන්වා දෙන්නේ අහඹු ලෙස තෝරාගත් සිරකරුවන් 605 දෙනෙකුගෙන් ලබාගත් තොරතුරු අනුව මෙම වාර්තාව සකස් කර ඇති බවයි. තමන්  දැඩි වද හිංසාවලට මෙන්ම නොසලකා හැරීම්වලට ලක්වන බව එම සිරකරුවන් එහිදී ජගත් සංවිධානයේ පරීක්ෂකවරුන් වෙත සඳහන් කර තිබෙනවා. කෙසේ වෙතත් ඇෆ්ගනිස්ථාන රජය සඳහන් කරන්නේ සිරකරුවන් ජගත් සංවිධානයේ පරීක්ෂකවරුන් හට ලබාදී ඇති ප්‍රකාශවල ඇතැම් කරුණු සාවද්‍ය බවයි.",
       "URL": "https://www.hirunews.lk/51807/ඇෆ්ගන්-සිරකරුවන්ට-වද-un",
       "Category": "International News",
       "Parent URL": "https://www.hirunews.lk/international-news.php?pageID=870"
}