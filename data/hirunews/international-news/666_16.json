{
       "Source": "hirunews",
       "Timestamp": "Sunday, 07 February 2016 - 14:15",
       "Headline": "මුස්ලිම් විරෝධී රැලි යුරෝපයේ",
       "News Content": "ජර්මනියේ ඉස්ලාමීය විරෝධී පෙගිඩා සංවිධානය නැගෙනහිර ජර්මනියේ - ඩෙ‍්‍රස්ඩන් හිදී ඊයේ දැවැන්ත විරෝධතාවලියක් පවත්වනු ලැබුවා.\nඊට සහය පළ කරමින් යුරෝපය පුරා නගර රැසක මුස්ලිම් විරෝධී රැලි පැවැත්වුණු බවයි විදෙස් මාධ්‍ය සඳහන් කළේ.\nසිරියාව ඇතුළු මැදපෙරදිග රටවලින් මිලියනය ඉක්මවූ සංක්‍රමණිකයන් පසුගිය කාලය තුළ යුරෝපයට පැමිණි අතර එය දැන් එහි දේශපාලනික සහ සමාජ අර්බුදයක් බවට පත්ව තිබෙනවා.\nවිරෝධතාකරුවන් සිය උද්ඝෝෂණය පැවැත්වූයේ යුරෝපය රැක ගනිමු යන තේමාව යටතේයි.\nජර්මනියේ විරෝධතාවට සමගාමීව නෙදර්ලන්තය, ප්‍රංශය, අයර්ලන්තය ආදී යුරෝපා රටවල් රැසක විරෝධතා රැළි පවත්වා තිබෙනවා.",
       "URL": "https://www.hirunews.lk/125667/මුස්ලිම්-විරෝධී-රැලි-යුරෝපයේ",
       "Category": "International News",
       "Parent URL": "https://www.hirunews.lk/international-news.php?pageID=666"
}