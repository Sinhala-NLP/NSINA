{
       "Source": "hirunews",
       "Timestamp": "Friday, 27 April 2018 - 16:59",
       "Headline": "සැමියාගේ වරදින් මියගිය නාගයෙකු දෂ්ඨ කළ බිරිඳ (ඡායාරූප)",
       "News Content": "නාගයෙකු දෂ්ඨ කළ කාන්තාවක් ඇයගේ සැමියාගෙන් නොසැලිකිලිමත්කම හේතුවෙන් මියගිය පුවතක් ඉන්දියාවෙන් වර්තා වනවා.\nවිදෙස් මාධ්‍ය වර්තා කරන්නේ ඉන්දියාවේ උත්තර් ප්‍රදේශ්හි බූලන්ද්ෂාර් ප්‍රදේශයේ මෙම සිදුවීම සිදුව ඇති බවයි.\n35 හැවිරිදි අදාල කාන්තාව දර කැඩීමට ගොස් ඇති අවස්ථාවක අැයට නාගයා දෂ්ඨකර ඇති බවයි වාර්තා වන්නේ.\nසිය බිරිඳට නාගයෙකු දෂ්ඨකර ඇති බව දැනගත් සැමියා ඇයව ප්‍රතිකාර සඳහා රෝහල වෙත රැගෙන නොගොස් ඇයට ප්‍රතිකාර කිරීමට සර්ප වෛද්‍යවරයෙකුගේ උපදෙස් පතා තිබෙනවා.\nඑහිදී අදාල සර්ප වෛද්‍යවරයා පවසා ඇත්තේ රෝගියාගේ ශරීරය සම්පුර්ණයෙන්ම ගොම වලින් ආවරණය කරන ලෙසයි.\nසර්ප වෛද්‍යවරයාගේ උපදෙස් මත සැමියා විසින් සිය බිරිඳගේ ශරීරය සම්පුර්ණයෙන්ම ගොම වලින් ආවරණය කර තිබෙනවා.\nකෙසේ වෙතත් ඉන් මඳ වේලාවකට පසු අදාල කාන්තාව ජීවිතක්ෂයට පත්ව ඇති බවයි වාර්තා වන්නේ.\nප්‍රදේශවාසීන් පවසන්නේ කාන්තාව ප්‍රතිකාර සඳහා රෝහලකට රැගෙන ගොස් තිබුනා නම් අැයගේ ජීවිතය බේරාගැනීමට හැකියාව තිබූ බවයි.",
       "URL": "https://www.hirunews.lk/189409/සැමියාගේ-වරදින්-මියගිය-නාගයෙකු-දෂ්ඨ-කළ-බිරිඳ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=372"
}