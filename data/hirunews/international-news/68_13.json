{
       "Source": "hirunews",
       "Timestamp": "Sunday, 09 January 2022 - 9:48",
       "Headline": "රුසියාව සමග විවෘත සංවාදයකට ඇමරිකාව සූදානම්",
       "News Content": "යුක්රේනය සහ කලාපයේ මිසයිල ස්ථාපිත කිරීම් මෙන්ම දෙපාර්ශවයේ හමුදා අභ්‍යාස සම්බන්ධයෙන් රුසියාව සමඟ සාකච්ඡා කිරීමට ඇමරිකා එක්සත් ජනපදය ඇතුලු බටහිර සන්ධානයේ රටවල් සූදානම් බව බයිඩ්න් පරිපාලනය පවසනවා.\nඑහි ජ්‍යෙෂ්ඨ ප්‍රකාශකයෙකු සඳහන් කර ඇත්තේ කෙසේ නමුත් කලාපයේ නේටෝ සංවිධානයට අයත් රටවල ඇමරිකානු හමුදා සීමා කිරීම සම්බන්ධයෙන් මෙම අවස්ථාවේ සාකච්ඡා කළ නොහැකි බවයි.\nරුසියාව සහ බටහිර හිතවාදී යුක්රේනය අතර මේ වනවිට යුද උණුසුමක් පැන නැගී ඇති අතර, ජනපති ජෝ බයිඩ්න් අනතුරු ඇඟවූයේ රුසියානු ආක්‍රමණයකදී බරපතල ආර්ථික ප්‍රතිවිපාකවලට මුහුණදීමට සිදුවනු ඇති බවයි.\nදෙපාර්ශ්වය අතර සාකච්ඡාවක් හෙට (10) ජිනීවා නුවරදී ආරම්භවීමට නියමිතයි.",
       "URL": "https://www.hirunews.lk/293432/රුසියාව-සමග-විවෘත-සංවාදයකට-ඇමරිකාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=68"
}