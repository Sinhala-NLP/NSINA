{
       "Source": "hirunews",
       "Timestamp": "Sunday, 01 December 2019 - 13:03",
       "Headline": "වසරක් කල් තබාගත හැකි නව ඇපල් ප්‍රභේදයක්",
       "News Content": "ශීතකරණයක තබා වසරකට වැඩි කාලයක් අනුභව කළ හැකි නව ඇපල් ප්‍රභේදයක් ඇමරිකා එක්සත් ජනපදයේ වෙළඳපොලට අද හඳුන්වාදෙනු ලැබුවා.\nකොස්මික් ක්‍රිස්ප් ලෙස නම් කෙරුණු මෙම දෙමුහුන් ඇපල් ප්‍රභේදය 1997 වසරේ වොෂින්ටන් සරසවියේ මුලින්ම වගා කෙරුණු අතර, එය සංවර්ධනය කිරීමට දශක දෙකකට වැඩි කාලයක් ගතවුණා. ඒ සඳහා වැය කර ඇති මුදල ඇමරිකානු ඩොලර් මිලියන 10 ක් පමණ වන බවයි විදෙස් වාර්තා සඳහන් කළේ.\nරස, මෘදු බව සහ යුෂයෙන් සාරවත් මෙම ඇපල් ප්‍රභේදය විශේෂයෙන් වගා කිරිමට අවසර හිමිව ඇත්තේ වොෂින්ටනයේ ඇපල් ගොවීන්ටයි.\nඑය ශීතකරණයක් තුළ පහසුවෙන්ම මාස 12 ක පමණ කාලයක් අනුභව කිරීමේ තත්ත්වයෙන් පැවතීම විශේෂත්වයක්.\nවොෂින්ටනය ඇමරිකාවේ විශාලතම ඇපල් වගාකරන ප්‍රාන්තය වන අතර, කෙසෙල්වලට පසු එරට වැඩියෙන්ම අලෙවිවන පළතුර වන්නේද ඇපල් බව සඳහන්.",
       "URL": "https://www.hirunews.lk/229341/වසරක්-කල්-තබාගත-හැකි-නව-ඇපල්-ප්‍රභේදයක්",
       "Category": "International News",
       "Parent URL": "https://www.hirunews.lk/international-news.php?pageID=219"
}