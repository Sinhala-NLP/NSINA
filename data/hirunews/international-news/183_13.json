{
       "Source": "hirunews",
       "Timestamp": "Tuesday, 28 April 2020 - 14:26",
       "Headline": "ලොව පුරා අභ්‍යන්තර අවතැන් වූවන් මිලියන 50.8ක්",
       "News Content": "ගැටුම් හෝ ආපදා හේතුවෙන් ලොව පුරා පුද්ගලයන් මිලියන 50.8ක් සිය රටවල් තුළම අවතැන් වී සිටින බව නව වාර්තාවකින් හෙළි වී තිබෙනවා.\nඅභ්‍යන්තර අවතැන් වීම් පිළිබඳ අධීක්ෂණ මධ්‍යස්ථානය සිය වාර්ෂික වාර්තාව ඉදිරිපත් කරමින් ප්‍රකාශ කළේ කොවිඞ් නයින්ටීන් ගෝලීය වසංගතය එම තත්ත්වය තවදුරටත් උත්සන්න කර ඇති බවයි.\nමිලියන 45ක් ලෝකවාසීන්ට යුද ගැටුම් සහ ප්‍රචණ්ඩත්වය හේතුවෙන් සිය නිවෙස් අතහැර යාමට සිදුව තිබෙනවා.\nතවත් මිලියන 5ක් අවතැන් වී ඇත්තේ භූමි කම්පා, ජල ගැලීම් වැනි ස්වභාවික ආපදා හේතුවෙන්. පසුගිය 2019 වසර තුළ අභ්‍යන්තර අවතැන් වූවන් මිලියන 33.4ක් එක්වී ඇති අතර, එය 2012 වසරෙන් පසු වාර්තා වන ඉහළම අවතැන් වූවන් සංඛ්‍යාවයි.",
       "URL": "https://www.hirunews.lk/239615/ලොව-පුරා-අභ්‍යන්තර-අවතැන්-වූවන්-මිලියන-50-8ක්",
       "Category": "International News",
       "Parent URL": "https://www.hirunews.lk/international-news.php?pageID=183"
}