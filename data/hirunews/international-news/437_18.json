{
       "Source": "hirunews",
       "Timestamp": "Tuesday, 19 September 2017 - 14:40",
       "Headline": "ජාත්‍යන්තරයේ චෝදනාවලට බිය නොවන බව, අවුන්සාන් සුකී කියයි",
       "News Content": "රොහින්ග්‍යා මුස්ලිම්වරුන් රට හැර පළා යාම සම්බන්ධයෙන් ජාත්‍යන්තරයෙන් එල්ල වන චෝදනාවලට තමන් බිය නොවන බව මියන්මාර නායිකා අවුන්සාන් සුකී පවසනවා.\nරඛීනේ ප්‍රාන්තයේ රොහින්ග්‍යා මුස්ලිම්වරුන් හාර ලක්ෂයකට අධික පිරිසක් මේ වන විට බංග්ලාදේශයට පළා ගොස් ඇති බව සඳහන්.\nඅර්බුදය පිළිබඳව ප්‍රථමවරට අදහස් පළ කරමින් මියන්මාර නායිකාව කියා සිටියේ රටේ සෑම කොටසකම සාමය, ස්ථාවරභාවය සහ නීතියේ ආධිපත්‍ය ක්‍රියාත්මක කිරීම තම අරමුණ බවයි.\nරොහින්ග්‍යාවරුන්ට එරෙහි ප්‍රහාර සම්බන්ධයෙන් මියන්මාර හමුදාවලට එල්ල වන චෝදනා සාක්ෂි සහිතව තහවුරු කළ යුතු බවයි ජාතිය අමතමින් ඇය කියා සිටියේ.",
       "URL": "https://www.hirunews.lk/171304/ජාත්‍යන්තරයේ-චෝදනාවලට-බිය-නොවන-බව-අවුන්සාන්-සුකී-කියයි",
       "Category": "International News",
       "Parent URL": "https://www.hirunews.lk/international-news.php?pageID=437"
}