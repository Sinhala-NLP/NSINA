{
       "Source": "hirunews",
       "Timestamp": "Saturday, 24 February 2018 - 17:05",
       "Headline": "අනතුරකින් ඉන්දියාවේ පාසල් සිසුන් 9 දෙනෙකු මරුට",
       "News Content": "නැගෙනහිර ඉන්දියාවේ - බිහාර් ප්‍රාන්තයේ පාසලක් ඉදිරිපිට රැදී සිටි සිසුන් 9 දෙනෙකු වෑන් රථයකට යටවී ජීවිතක්ෂයට පත්වී තිබෙනවා.\nඉන්දීය මාධ්‍ය වාර්තා කළේ එම සිසුන් අද පාසල නිමවීමෙන් අනතුරුව, පාසලේ ඉදිරිපිට රැදී සිටියදී අධික වේගයෙන් පැමිණි වෑන් රථයකට යටවී ඇති බවයි.\nඑහිදී තුවාල ලැබූ තවත් 10 දෙනෙකු රෝහල් ගත කර ඇති අතර, අනතුර සම්බන්ධයෙන් වෑන් රථයේ රියදුරා පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/184436/අනතුරකින්-ඉන්දියාවේ-පාසල්-සිසුන්-9-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=391"
}