{
       "Source": "hirunews",
       "Timestamp": "Saturday, 30 July 2016 - 17:42",
       "Headline": "ආදීවාසී සම්භවයක් සහිත දරුවන් වෙනුවෙන් ඕස්ට්‍රේලියාවේ විරෝධතා",
       "News Content": "ඕස්ට්‍රේලියාවේ ආදිවාසී සම්භවයක් සහිත බාලවයස්කාර දරුවන්ට සිදුවන හිරිහැරවලට විරෝධය පළ කරමින් එරට සිඩ්නි, මෙල්බර්න් සහ බ්‍රිස්බේන් යන නගරවල අද විරෝධතා පැවැත්වුණා.\nබාල වයස්කාර  රැඳවුම් කඳවුරුවලදී මෙම හිරිහැර සිදුවන බවට පසුගියදා අනාවරණ වුණා.\nඑහිදී ඇතැම් බාල වයස්කාර දරුවන්ට කඳුළු ගෑස් යොදාගනිමින් හිංසා කරන අයුරු දැක්වෙන වීඩියෝ පටයක්ද නිකුත්ව තිබුණා.\nමේ සම්බන්ධයෙන්  ඕස්ට්‍රේලියානු අග්‍රාමාත්‍ය මැල්කම් ටර්න්බුල් ප්‍රකාශ කර ඇත්තේ අදාළ වීඩියෝ පටය පිළිබඳව පරීක්ෂණයක් ආරම්භ කරන බවයි.\nකෙසේ වෙතත් එය ජාතික මට්ටමේ ගැටළුවක් නොවන බවද  ඕස්ට්‍රේලියානු අග්‍රාමාත්‍යවරයා අවධාරණය කර තිබෙනවා.",
       "URL": "https://www.hirunews.lk/139405/ආදීවාසී-සම්භවයක්-සහිත-දරුවන්-වෙනුවෙන්-ඕස්ට්‍රේලියාවේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=606"
}