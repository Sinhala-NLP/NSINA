{
       "Source": "hirunews",
       "Timestamp": "Thursday, 18 June 2015 - 15:36",
       "Headline": "චීන මැතිවරණ ක්‍රමයට හොංකොං නීතිවේදීන්ගේ විරෝධය",
       "News Content": "හොංකොං රාජ්‍යයේ ඉදිරි මැතිවරණ කටයුතු සඳහා චීනයේ බීජිං පරිපාලනය විසින් ඉදිරිපත් කළ මැතිවරණ ක්‍රමය හොංකොං නීති සභාවේදී ප්‍රතික්ෂේප වී තිබෙනවා. මෙම මැතිවරණ ක්‍රමය අනුමත කිරීම සඳහා හොංකොං නීති සභාවේ ඡන්ද 47 ක් ලබාගත යුතුව තිබුණද ඊට හිමිව ඇත්තේ ඡන්ද 37 ක් පමණයි.\nකෙසේ වෙතත්, නීති සභාව නියෝජනය කරන හොංකොං නීතිවේදීන් 28 දෙනෙකු මෙම මැතිවරණ ක්‍රමයට විරෝධය පළ කරමින් සභාවෙන් ඉවත්ව ගොස් තිබෙනවා. හොංකොං රාජ්‍යය බ්‍රිතාන්‍ය අධිරාජ්‍යය යටතේ තිබී 1997 වසරේ සිට චීන සමූහාණ්ඩුව යටතේ පරිපාලනය වන නිදහස් රාජ්‍යයක්.",
       "URL": "https://www.hirunews.lk/111664/චීන-මැතිවරණ-ක්‍රමයට-හොංකොං-නීතිවේදීන්ගේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=726"
}