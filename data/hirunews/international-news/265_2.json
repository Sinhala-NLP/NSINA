{
       "Source": "hirunews",
       "Timestamp": "Monday, 20 May 2019 - 11:07",
       "Headline": "ගිනි අවි නීති දැඩි කිරීමට ස්විට්සර්ලන්ත ජනතාවගේ සහය",
       "News Content": "යුරෝපා සංගමයේ නියමයන්ට අනුකූලව ගිනි අවි සඳහා පවත්නා නීති දැඩි කිරීමට ස්විට්සර්ලන්ත රජය ගත් තීරණයට එරට ජනතාවගේ සහය හිමිව තිබෙනවා.\nස්වයංක්‍රිය සහ අර්ධ ස්වයංක්‍රිය ගිනි අවි සඳහා දැඩි සීමාවන් පැනවීමට අදාළව ඊයේ එරට ජන මත විචාරණයක් පැවැත්වුණා.\nඑහිදී ජනතාවගෙන් සියයට 64 ක ප්‍රතිශතයක් මෙම තීරණයට සහය පළ කර තිබෙනවා.\nනිවෙස්වලින් සියයට 48 ක ගිනි අවියක් පවතින අතර, යුරෝපයේ පෞද්ගලික ගිනි අවි පරිහරණය වැඩිම රට ලෙස සැලකෙන්නේ ස්විට්සර්ලන්තයයි.\nස්විට්ර්සර්ලන්තය යුරෝපා සංගමයේ සාමාජිකයෙකු නොවන අතර, 2015 පැරිස් ත්‍රස්ත ප්‍රහාරයෙන් පසු අවිආයුධ සඳහා පවතින නීති දැඩි කරන ලෙස යුරෝපා සංගමය ඉල්ලීමක් කර තිබුණා.",
       "URL": "https://www.hirunews.lk/216727/ගිනි-අවි-නීති-දැඩි-කිරීමට-ස්විට්සර්ලන්ත-ජනතාවගේ-සහය",
       "Category": "International News",
       "Parent URL": "https://www.hirunews.lk/international-news.php?pageID=265"
}