{
       "Source": "hirunews",
       "Timestamp": "Sunday, 23 October 2022 - 15:00",
       "Headline": "දිල්ලි නගරයේ වායු දූෂණය ඉහළට",
       "News Content": "දීපවාලි උත්සවය සැමරීමට දිනක් තිබියදී ඉන්දියාවේ දිල්ලි නගරය ඝන දූලි මීදුම් දුමාරයකින් වැසී ගොස් ඇති බව එරට මාධ්‍ය පවසනවා.\nඑහි වායු දූෂණය අනතුරුදායක මට්ටමකට පැමිණ ඇති බවට බලධාරීන් ප්‍රකාශ කර ඇති බවයි ඉන්දීය මාධ්‍ය වාර්තාකළේ.\nනගර බලධාරීන් දීපවාලි සමයේ රතිඤ්ඤා නිෂ්පාදනය, ගබඩා කිරීම, විකිණීම සහ පිපිරවීමද තහනම් කර ඇත්තේ වායු දූෂණය අඩු කිරීමේ අරමුණින්.\nලොව වායු දූෂණය ඉහළම නගරයක් වන දිල්ලියේ වායු දූෂණය මැඩලීම සඳහා ඉන්දීය රජය හඳුන්වාදුන් ක්‍රියාකාරී සැළැස්මට අනුවයි අදාළ තහනම පනවා ඇත්තේ.\nඑම නීති උල්ලංඝනය කරන්නන්ට බන්ධනාගාර ගත කිරීමට සහ දඩ නියම කිරීමටද කටයුතු කර තිබෙනවා.",
       "URL": "https://www.hirunews.lk/318624/දිල්ලි-නගරයේ-වායු-දූෂණය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=26"
}