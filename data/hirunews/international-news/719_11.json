{
       "Source": "hirunews",
       "Timestamp": "Tuesday, 14 July 2015 - 8:40",
       "Headline": "නයිජීරියාවේ ජනාධිපතිවරයා ත්‍රිවිධ හමුදාපතිවරුන් නෙරපයි",
       "News Content": "නයිජීරියානු ජනාධිපති මුහම්මදු බුහාරි එරට යුද, නාවික සහ ගුවන් හමුදාපතිවරුන් වහාම ක්‍රියාත්මක වන පරිදි තනතුරුවලින් ඉවත් කර තිබෙනවා. එම තනතුරුවලට ඒ සමඟම නව පුද්ගලයන් පත් කිරීමටයි නයිජීරියානු ජනාධිපතිවරයා පියවර ගත්තේ. බොකෝහරාම් ඉස්ලාමීය අන්තවාදී සංවිධානය මැඬලීමට නයිජීරියානු ආරක්ෂක අංශ අපොහොසත්වීම හමුදා නායකයන් මෙලෙස තනතුරු වලින් ඉවත් කිරීමට හේතුවයි. පසුගිය දිනවලදී බොකෝහරාම්වරුන් එල්ල කළ ත්‍රස්ත ප්‍රහාරවලින් පුද්ගලයන් 250කට වැඩි සංඛ්‍යාවක් ජීවිතක්ෂයට පත්වුණා. 2009 වසරේ සිට නයිජීරියාවේ අන්තවාදී කණ්ඩායම්වල ප්‍රහාරවලින් මිය ගිය සංඛ්‍යාව දස දහසකට අධිකයි. පසුගිය මාර්තු මාසයේ බලයට පත්වූ නයිජීරියාවේ නව ජනාධිපතිවරයා ලබාදුන් එක් ප්‍රතිඥාවක් වූයේ බොකෝහරාම් අන්තවාදී ප්‍රහාර මැඬලීමයි.",
       "URL": "https://www.hirunews.lk/113140/නයිජීරියාවේ-ජනාධිපතිවරයා-ත්‍රිවිධ-හමුදාපතිවරුන්-නෙරපයි",
       "Category": "International News",
       "Parent URL": "https://www.hirunews.lk/international-news.php?pageID=719"
}