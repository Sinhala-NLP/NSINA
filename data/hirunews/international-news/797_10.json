{
       "Source": "hirunews",
       "Timestamp": "Sunday, 06 October 2013 - 10:37",
       "Headline": "ඉරාකයේ බැග්ඩෑඞ් නුවර බෝම්බ ප්‍රහාරවලින් ජීවිත හානි රැසක්.",
       "News Content": "ඉරාකයේ බැග්ඩෑඞ් අගනුවර ෂියා ආගමික පූජ්‍යස්ථානයක් වෙත ගමන් කරමින් සිටි බැතිමතුන් 51 දෙනෙකු ඊයේ එල්ලවූ සන්නද්ධ ප්‍රහාරවලින් ජීවිතක්ෂයට පත්වුණා. බැග්ඩෑඩයේ අදමියා ප්‍රදේශයේදී මෙම ප්‍රහාරය එල්ලවූ අතර එහිදී තවත් සියයකට වැඩි පිරිසක් තුවාල ලැබුවා. මීට අමතරව ෂියා නගරයක් වන බලාද් හි මරාගෙන මැරෙන බෝම්බ ප්‍රහාරයකින් පුද්ගලයන් 12 දෙනෙකු මියගිය අතර මොසුල් නගරයේදී මාධ්‍යවේදීන් දෙදෙනෙකු වෙඩි පහරින් ජිවිතක්ෂයට පත්වුණා. පසුගිය කාලය තුළ ඉරාකයේ වර්ගවාදි ගැටුම් උත්සන්න වූ අතර ඊයේ එල්ලවූ ප්‍රහාර අල්කයිඩා ප්‍රහාරයට සම්බන්ධ සුන්නි මුස්ලිම් සංවිධානයක ක්‍රියාවක් බවයි විශ්වාස කෙරෙන්නේ.",
       "URL": "https://www.hirunews.lk/68741/ඉරාකයේ-බැග්ඩෑඞ්-නුවර-බෝම්බ-ප්‍රහාරවලින්-ජීවිත-හානි-රැසක්",
       "Category": "International News",
       "Parent URL": "https://www.hirunews.lk/international-news.php?pageID=797"
}