{
       "Source": "hirunews",
       "Timestamp": "Sunday, 12 July 2020 - 14:02",
       "Headline": "චීන කොරෝනා එන්නතේ තුන්වන අදියරේ මානව පරීක්ෂා විදෙස් රටවලදී",
       "News Content": "කොවිඩ් 19 වෛරස් ආසාදනයට එරෙහිව චීන කැන්ෂිනෝ ජීව විද්‍යා නිෂ්පාදන සමාගම විසින් නිපදවනු ලැබූ එන්නතේ තුන්වන අදියරේ මානව පරීක්ෂාවන් විදේශ රටවලදී සිදුකිරීමට සැළසුම් කෙරෙනවා.\nඑම ආයතනය සඳහන් කළේ ඒ සඳහා රුසියාව, බ්‍රසීලය, චීලී සහ සෞදි අරාබිය යන රටවල් සමඟ සාකච්ඡා පවත්වමින් සිටින බවයි.\nඑලෙස විදෙස් රටවල පරීක්ෂාවන් නුදුරේදීම ආරම්භ කිරීමට හැකිවනු ඇති බවත් ඒ සඳහා 40,000 ක් පමණ සහභාගි කරගැනීමට අපේක්ෂා කරන බවත් කැන්ෂිනෝ විධායක අධ්‍යක්‍ෂ කියු ඩොන්ෂු ප්‍රකාශ කළා.\nකොරෝනා වෛරසයට එරෙහි එන්නතක් නිෂ්පාදනය කිරීම සඳහා ලොව පුරා රටවල් රැසක විද්‍යාඥයන් උත්සාහ කළද මෙතෙක් ඒ සඳහා නිල එන්නතක් අනුමත කර නැහැ.",
       "URL": "https://www.hirunews.lk/245302/චීන-කොරෝනා-එන්නතේ-තුන්වන-අදියරේ-මානව-පරීක්ෂා-විදෙස්-රටවලදී",
       "Category": "International News",
       "Parent URL": "https://www.hirunews.lk/international-news.php?pageID=174"
}