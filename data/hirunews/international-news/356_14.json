{
       "Source": "hirunews",
       "Timestamp": "Tuesday, 26 June 2018 - 13:58",
       "Headline": "පුහුණුකරු සමඟ ලෙන් සංකීර්ණයකට ඇතුල් වූ පාපන්දු කණ්ඩායම එක්වරම අතුරුදන් වෙයි",
       "News Content": "තායිලන්ත ලෙන් සංකීර්ණයක අතරමංවූ පාපන්දු කණ්ඩායම සොයා අදත් මෙහෙයුම්\nඋතුරුදිග තායිලන්තයේ චියං රායි ප්‍රාන්තයේ වනගතව පිහිටි ලෙන් සංකීර්ණයක සිරවූ ළමා පාපන්දු කණ්ඩායමක් සහ ඔවුන්ගේ පුහුණුකරු සොයා අදත් මෙහෙයුම් ක්‍රියාත්මකයි.\nවයස අවුරුදු 11 ත් 16 ත් අතර ළමයින් 12 දෙනෙකු සහ ඔවුන්ගේ 25 හැවිරිදි පුහුණුකරුයි මෙලෙස කිලෝමීටර 10 ක් පමණ දිගැති මෙම ලෙන් සංකීර්ණයේ අතරමංවී ඇත්තේ.\nවර්ෂාව ඇද හැලීම නිසා ජල ගැලීමට ලක්වීමෙන් ඔවුන් එහි සිරවී ඇතැයි විශ්වාස කෙරෙනවා.\nකෙසේ නමුත් එහි ඔක්සිජන් ප්‍රමාණය ඉතා සීමිත බව සඳහන්. මෙම ලෙන් සංකීර්ණයේ මීටර 700 කින් ඔබ්බට ගමන් කිරීමට සංචාරකයන්ට අවසර නොමැති වුවත් මෙම ළමා පාපන්දු කණ්ඩායම එය අභිබවා ගොස් ඇති බවයි ලෙන් සංකීර්ණය පිහිටි වනෝද්‍යානයේ භාරකරු සඳහන් කළේ.",
       "URL": "https://www.hirunews.lk/193948/පුහුණුකරු-සමඟ-ලෙන්-සංකීර්ණයකට-ඇතුල්-වූ-පාපන්දු-කණ්ඩායම-එක්වරම-අතුරුදන්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=356"
}