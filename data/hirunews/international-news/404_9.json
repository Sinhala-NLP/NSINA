{
       "Source": "hirunews",
       "Timestamp": "Monday, 15 January 2018 - 8:18",
       "Headline": "පලස්තීන ජනපතිගෙන් ට්‍රම්ප්ට දොස්",
       "News Content": "ජෙරුසලම, ඊශ්‍රායලයේ අගනුවර ලෙස නම් කිරීම මේ සියවසේ මැද පෙරදිග සාමයට එල්ල කළ විශාලතම ප්‍රහාරය බව පලස්තීන ජනාධිපති මහමුද් අබ්බාස් පවසනවා.\nඑරට රජයේ ප්‍රධානීන් සමග පැවති සාකච්ඡාවකදී පලස්තීන ජනාධිපතිවරයා වැඩිදුරටත් පවසා ඇත්තේ මින් ඉදිරියට සාමය වෙනුවෙන් ඇමරිකානු ජනාධිපති ඩොනල්ඩ් ට්‍රම්ප් ඉදිරිපත් කරන කිසිදු යෝජනාවක් පිළිගැනීමට සූදානම් නොමැති බවයි.\nමේ අතර සාම ක්‍රියාවලිය සම්බන්ධයෙන් ඊශ්‍රායලයේ කැපවීම ප්‍රමාණවත් නොවන බවටද පලස්තීන ජනාධිපතිවරයා මෙහිදී චෝදනා කළා.",
       "URL": "https://www.hirunews.lk/181059/පලස්තීන-ජනපතිගෙන්-ට්‍රම්ප්ට-දොස්",
       "Category": "International News",
       "Parent URL": "https://www.hirunews.lk/international-news.php?pageID=404"
}