{
       "Source": "hirunews",
       "Timestamp": "Saturday, 04 March 2017 - 14:58",
       "Headline": "තවත් ඉන්දියානුවෙකු ඇමරිකාවේදී වෙඩි පහරින් මිය යයි",
       "News Content": "ඇමරිකා එක්සත් ජනපදයේ දකුණු කැරොලයිනා ප්‍රදේශයේදී ඉන්දියානු සම්භවයක් සහිත ව්‍යාපාරිකයෙකු වෙඩි පහරින් ජීවිතක්ෂයට පත්වී තිබෙනවා.\nබ්‍රහස්පතින්දා මධ්‍යම රාත්‍රියට ආසන්නයේදී ඔහු සිය වෙළඳසැල වසා නිවස බලා ගොස් ඇති අතර, වෙඩි පහරට ලක්වී ඇත්තේ නිවස ඉදිරිපිට දියි.\nකැන්සාස් ප්‍රාන්තයේ අවන්හලකදී පසුගිය බදාදා තිස් දෙහැවිරිදි ඉන්දියානු පරිගණක ඉංජිනේරුවෙකු වෙඩි පහරට ලක්වී මිය ගිය අතර, තවත් ඉන්දියානුවෙකු එහිදී තුවාල ලැබුවා.\nඑම වෙඩි තැබීම සිදුකිරීම සම්බන්ධයෙන් සුදු ජාතික පැරණි නාවික හමුදා සීල් භටයෙකු අත්අඩංගුවට ගෙන ඇති අතර ඔහු වෙඩි තබා ඇත්තේ තම රටෙන් නික්මෙන ලෙස ඉන්දියානුවන්ට අනතුරු අගවමින්.",
       "URL": "https://www.hirunews.lk/156049/තවත්-ඉන්දියානුවෙකු-ඇමරිකාවේදී-වෙඩි-පහරින්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=510"
}