{
       "Source": "hirunews",
       "Timestamp": "Saturday, 07 March 2020 - 15:24",
       "Headline": "රන් ත්‍රිකෝණයෙන් ඇල්ලූ ඩොලර් මිලියන 100 ඉක්මවූ මත්ද්‍රව්‍ය තොගය",
       "News Content": "මියන්මාර ආරක්ෂක අංශ සිය දේශසීමා ප්‍රදේශයේ සිදුකළ වැටලීමකදී මෙතෆෙටමින් මත්පෙති මිලියන 43 ක් ඇතුළු මත්ද්‍රව්‍ය විශාල තොගයක් සිය භාරයට ගෙන තිබෙනවා.\nමියන්මාරය, ලා ඕසය, චීනය සහ තායිලන්තය අතර පිහිටි පාලනයකින් තොර රන් ත්‍රිකෝණය ලෙස නම් කළ ප්‍රදේශයේ මෙම මෙහෙයුම දියත් කෙරුණු බව සදහන්.\nඑහිදී හමුවී ඇත්තේ මියන්මාරයෙන් මෙතෙක් සොයා ගැණුනු විශාලතම මත්ද්‍රව්‍ය තොගයක් බව එරට ආරක්ෂක හමුදා ප්‍රකාශක මේජර් ජනරාල් තුන් තුන් නුයි ප්‍රකාශ කළා.\nහෙරොයින් සහ අයිස් මත්පෙති ඇතුළු මෙම මත්ද්‍රව්‍ය තොගයේ වටිනාකම ඇමරිකානු ඩොලර් මිලියන 100 ඉක්මවන බව සදහන්.\nඑය ශ්‍රී ලංකා මුදලින් රුපියල් කෝටි 1800 ඉක්මවූ මුදලක්.\nදේශසීමාව හරහා එම මත්ද්‍රව්‍ය තායිලන්තය හෝ ඕස්ට්‍රේලියාව වෙත රැගෙනගිය විට ඒවායේ වටිනාකම තුන් ගුණයක් පමණ වන බවයි මියන්මාර හමුදා ප්‍රකාශකයා සදහන් කළේ.",
       "URL": "https://www.hirunews.lk/236015/රන්-ත්‍රිකෝණයෙන්-ඇල්ලූ-ඩොලර්-මිලියන-100-ඉක්මවූ-මත්ද්‍රව්‍ය-තොගය",
       "Category": "International News",
       "Parent URL": "https://www.hirunews.lk/international-news.php?pageID=192"
}