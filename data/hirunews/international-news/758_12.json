{
       "Source": "hirunews",
       "Timestamp": "Monday, 16 February 2015 - 20:08",
       "Headline": "ඊජිප්තුවෙන් අයි.එස්. කැරළිකරුවන්ට ගුවන් ප්‍රහාර",
       "News Content": "ඊජිප්තුවේ කිතුනුවන් 21 දෙනෙකු අයි.එස්. ඉස්ලාමීය අන්තවාදීන් ගෙල සිඳ ඝාතනය කිරීමේ වීඩියෝපටය නිකුත් වී පැය කිහිපයකට පසු ඊජිප්තුව ඊට ප්‍රතිචාර දක්වා තිබෙනවා. ඒ, ලිබියාවේ පිහිටි අයි.එස්. කැරළිකරුවන්ගේ පුහුණු කඳවුරුවලට ගුවන් ප්‍රහාර එල්ල කිරීමෙන්. ලිබියාවේ දෙර්නා වරාය ආසන්නයේ පිහිටි අයි.එස්. ඉලක්ක වෙතයි ඊජිප්තු ගුවන් හමුදාව මෙලෙස ප්‍රහාර එල්ල කර ඇත්තේ. ගඩාෆි රජය බිඳ දැමීමෙන් පසු අරාජික තත්ත්වයට පත්ව ඇති ලිබියාව අයි.එස්. සටන්කාමීන්ට ක්ෂේම භූමියක් ලෙසයි සැලකෙන්නේ.",
       "URL": "https://www.hirunews.lk/103590/ඊජිප්තුවෙන්-අයි-එස්-කැරළිකරුවන්ට-ගුවන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=758"
}