{
       "Source": "hirunews",
       "Timestamp": "Saturday, 06 July 2019 - 12:50",
       "Headline": "බැබිලෝනියා නගරය ලෝක උරුමයක් වෙයි",
       "News Content": "මෙසපොතේනියානු ශිෂ්ඨාචාරයේ තෝතැන්න ලෙස සැලකෙන බැබිලෝනියා නගරය යුනෙස්කෝ සංවිධානය විසින් ලෝක උරුමයක් ලෙස නම් කර තිබෙනවා.\nවසර 4000කට අධික ඉතිහාසයක් ඇති මෙම නගරය ලෝක උරුම ලැයිස්තුවට ඇතුළත් කරන ලෙස ඉරාකය ඉල්ලා සිටින්නේ 1983 වසරේ සිටයි.\nඓතිහාසික ලෝකයේ පුදුම හතට අයත් සුප්‍රකට එල්ලෙන උයන පිහිටියේ ද මෙම නගරයේයි.\nකෙසේ නමුත්, ඉරාකයේ හිටපු නායක සදාම් හුසේන්ගේ මාළිගාව තැනීමේදී විවිධ හානිවලට ලක්වූ බැබිලෝනියා නගරය පසුව ඇමරිකානු හමුදා විසින් කදවුරක් ලෙස භාවිත කරනු ලැබුවා.\nඅසර්බයිජානයේදී රැස්වූ එක්සත් ජාතීන්ගේ ලෝක උරුම කමිටුව තීරණය කර ඇත්තේ සමස්ත මානව ශිෂ්ඨාචාරයටම වැදගත් බැබිලෝනියා නගරය ජාත්‍යන්තර සම්මුතීන් මගින් ආරක්ෂා කළ යුතු බවයි.",
       "URL": "https://www.hirunews.lk/219765/බැබිලෝනියා-නගරය-ලෝක-උරුමයක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=252"
}