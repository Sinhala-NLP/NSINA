{
       "Source": "hirunews",
       "Timestamp": "Saturday, 27 February 2021 - 9:03",
       "Headline": "නයිජීරියාවේ පාසල් දැරියන් 300 ක් පැහැර ගැනේ",
       "News Content": "වයඹ දිග නයිජීරියාවේ සම්ෆාරා ප්‍රාන්තයේ නේවාසික පාසලකට කඩා වැදුණු සන්නද්ධ කණ්ඩායමක් එහි සිටි පාසල් දැරියන් 300 කට වැඩි සංඛ්‍යාවක් පැහැරගෙන ගොස් තිබෙනවා.\nඊයේ අලුයම් කාලයේ කැබ් රථ සහ යතුරුපැදිවලින් පැමිණි සන්නද්ධ කණ්ඩායම් දැරියන් පැහැරගෙන ගොස් ඇත්තේ ඔවුන් හඬා වැටෙද්දීයි.\nඇසින් දුටුවන් පවසා ඇත්තේ සන්නද්ධ කල්ලියේ සියයකට වැඩි පිරිසක් පාසලේ නේවාකාගාරයට කඩා වැදුණු බවයි.\nපැහැරගත් තම දියණියන් සොයා ඇතැම් දෙමව්පියන් යාබද වනාන්තර ප්‍රදේශවලට පිවිසි අතර, නයිජීරියානු ආරක්ෂක අංශ මගින් මෙහෙයුමක් ආරම්භ කර තිබෙනවා.\nමීට පෙර 2014 වසරේ ඊසාන දිග නයිජීරියාවේ චිබොක් නගරයේ පාසලකින් දැරියන් 276 දෙනෙකු බොකෝහරාම් ඉස්ලාමීය අන්තවාදීන් විසින් පැහැරගනු ලැබූ අතර, ඒ පිළිබඳව ලොව පුරා ඇතිවූයේ මහත් ආන්දෝලනයක්.\nකෙසේ නමුත්, වත්මන් පැහැර ගැනීම නයිජීරියාවේ කප්පම් ලබාගන්නා අපරාධ කල්ලිවල ක්‍රියාවක්ද යන්න බලධාරීන්ගේ අවධානයට යොමුව ඇති කරුණක්.",
       "URL": "https://www.hirunews.lk/263798/නයිජීරියාවේ-පාසල්-දැරියන්-300-ක්-පැහැර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=133"
}