{
       "Source": "hirunews",
       "Timestamp": "Sunday, 09 May 2021 - 13:15",
       "Headline": "ජෙරුසෙලමේ යළිත් ගැටුම්",
       "News Content": "ජෙරුසෙලම් පුරවරයේ ඊශ්‍රායල පොලීසිය සහ පලස්තීනුවන් අතර ඊයේ යළිත් ගැටුම් හට ගත්තා.\nඒ එහි අල් - අක්සා දේවස්ථානයේ යාච්ඤා මෙහෙය සඳහා පැමිණි දහස් සංඛ්‍යාත පිරිස් ඊශ්‍රායල පොලීසිය විසින් නතර කිරීමත් සමඟයි.\nසිකුරාදා දිනයේදී ද මෙලෙස ගැටුම් හට ගත් අතර, එහිදී පලස්තීනුවන් 200 කට අධික පිරිසක් සහ ඊශ්‍රායල පොලිස් භටයන් 17 දෙනෙකු තුවාල ලැබුවා.\nජෙරුසෙලම් අල් - අක්සා දේවස්ථානය මුස්ලිම්වරුන්ගේ වැදගත් පූජ්‍යස්ථානයක් ලෙසයි සැලකෙන්නේ.\nඊශ්‍රායලය, පලස්තීනුවන් සිය අනාගත දේශයේ අගනුවර ලෙස සලකන නැගෙනහිර ජෙරුසෙලමෙන් පලවා හැරීම ද මෙම ගැටුම්වලට එක් හේතුවක්.",
       "URL": "https://www.hirunews.lk/270867/ජෙරුසෙලමේ-යළිත්-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=117"
}