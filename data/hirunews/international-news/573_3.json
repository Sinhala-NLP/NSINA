{
       "Source": "hirunews",
       "Timestamp": "Thursday, 13 October 2016 - 15:19",
       "Headline": "සිරියාවේ ත්‍රස්තවාදය තුරන් කළ යුතුයි - ඇමරිකානු රාජ්‍ය ලේකම් කියයි",
       "News Content": "2017 වසර අවසන් වනවිට සිරියාවෙන් ත්‍රස්තවාදය තුරන් කිරීමට පියවර ගත යුතු බව ඇමරිකානු රාජ්‍ය ලේකම් ජෝන් කෙරී පවසනවා.\nපෙන්ටගනයේ පැවති මාධ්‍ය සාකච්ඡාවකට සහභාගි වෙමින් ඔහු සදහන් කර ඇත්තේ ඒ සදහා ත්‍රස්තවාදයට එරෙහි ලොව සියලු පාර්ශවයන් එක්විය යුතු බවයි.\nමේ අතර, ඇෆ්ගනිස්ථානය සිදුකරන මෙහෙයුම් මගින් දැනට එක්සත් ජනපදය ප්‍රමුඛ ජගත් සාමසාධක හමුදා සාර්ථක ප්‍රතිඵල ලබාගෙන ඇති බව ඔහු එම මාධ්‍ය හමුවේදී පෙන්වා දී තිබෙනවා.\nඒ අනුව, ඇෆ්ගනිස්ථානයෙන් ද ත්‍රස්තවාදය තුරන් කිරීම සම්බන්ධයෙන් සුබවාදී බලාපොරොත්තුවක් තිබිය හැකි බව ඇමරිකානු රාජ්‍ය ලේකම් ජෝන් කෙරී වැඩිදුරටත් ප්‍රකාශ කළ බව සදහන්.",
       "URL": "https://www.hirunews.lk/145130/සිරියාවේ-ත්‍රස්තවාදය-තුරන්-කළ-යුතුයි-ඇමරිකානු-රාජ්‍ය-ලේකම්-කියයි",
       "Category": "International News",
       "Parent URL": "https://www.hirunews.lk/international-news.php?pageID=573"
}