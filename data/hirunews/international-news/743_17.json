{
       "Source": "hirunews",
       "Timestamp": "Saturday, 11 April 2015 - 18:23",
       "Headline": "රජයට විරුද්ධව වූවාට 14කට මරණ දඬුවම",
       "News Content": "ඊජිප්තුවේ මුස්ලිම් සහෝදරත්වයේ ප්‍රධානියා ලෙස සැලකෙන මොහොමඞ් බේඩි සහ තවත් 13 දෙනෙකුට මරණ දඬුවම ක්‍රියාත්මක කිරීම එරට අධිකරණය මගින් අද (11) තහවුරු කර තිබෙනවා. විදෙස් වාර්තා ප්‍රකාශ කළේ ඊට අමතරව තවත් පුද්ගලයින් 36 දෙනෙකුට ජීවිතාන්තය දක්වා සිරදඬුවම්ද නියම කර ඇති බවයි. 2013 වසරේදී රජයට විරුද්ධව ගෙන ගිය විරෝධතාවලදී සිදුවු මිනිස් ඝාතන ඇතුළු සිද්ධීන් ගණනාවක් සම්බන්ධයෙන් ඔවුන්ට චෝදනා එල්ල වුණා. මීට අදාළ නඩු විභාගය සජීවිව රූපවාහිණිය ඔස්සේ විකාශය කිරීමටද ඊජිප්තු බලධාරීන් කටයුතු කර තිබීම විශේෂත්වයක්.",
       "URL": "https://www.hirunews.lk/107382/රජයට-විරුද්ධව-වූවාට-14කට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=743"
}