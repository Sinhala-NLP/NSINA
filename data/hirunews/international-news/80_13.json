{
       "Source": "hirunews",
       "Timestamp": "Tuesday, 16 November 2021 - 8:20",
       "Headline": "බ්‍රිතාන්‍යයේ ත්‍රස්ත අවදානම ඉහළ නංවයි",
       "News Content": "ලිවර්පූල් නගරයේ රෝහලක් අසල බෝම්බ පිපිරීමේ සිද්ධියක් වාර්තා වීමෙන් පසු බ්‍රිතාන්‍යය එරට ත්‍රස්ත අවදානම් මට්ටම ඉහළ නංවා තිබෙනවා.\nදේශීය වශයෙන් නිෂ්පාදිත බෝම්බයක් උපයෝගී කර ගනිමින් සිදු කෙරුණු එම පිපිරීමෙන් විශාල හානියක් සිදු නො වූයේ කුලී රථ රියදුරෙකුගේ කඩිනම් ක්‍රියාමාර්ග හේතුවෙන්.\nකෙසේ නමුත් මෙම සිද්ධියෙන් අනතුරුව බ්‍රිතාන්‍යයේ ත්‍රස්ත අවදානම් මට්ටම සැලකිය යුතු ප්‍රමාණයක සිට දැඩි මට්ටමට ඉහළ නංවන බව එරට අභ්‍යන්තර කටයුතු අමාත්‍ය ප්‍රීටි පටෙල් ප්‍රකාශ කළා.\nඑය බ්‍රිතාන්‍යයේ ත්‍රස්ත අවදානම් දර්ශකයේ දෙවන ඉහළම මට්ටමයි.",
       "URL": "https://www.hirunews.lk/288141/බ්‍රිතාන්‍යයේ-ත්‍රස්ත-අවදානම-ඉහළ-නංවයි",
       "Category": "International News",
       "Parent URL": "https://www.hirunews.lk/international-news.php?pageID=80"
}