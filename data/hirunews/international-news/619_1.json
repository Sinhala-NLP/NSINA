{
       "Source": "hirunews",
       "Timestamp": "Monday, 27 June 2016 - 17:11",
       "Headline": "ඊශ්‍රායලය සහ තුර්කිය සබඳතා යළි ඇති කර ගනී",
       "News Content": "ගාසා තීරය බලා ගමන් ගත් තුර්කි ක්‍රියාකාරීන් 10 දෙනෙකු ඊශ්‍රායල ආරක්ෂක අංශ මගින් වෙඩි තබා ඝාතනය කිරීමේ සිද්ධියෙන් අනතුරුව මීට 6 වසරකට පෙර බිද වැටුණු තුර්කි ඊශ්‍රායල සබදතා යථා තත්ත්වයට පත් කිරීමට දෙරට එකඟ වී තිබෙනවා.\nඑය සිය රටේ ආර්ථිකයේ ඉදිරි ගමනට වැදගත් පියවරක් ලෙස ඊශ්‍රායල අග්‍රාමාත්‍ය බෙන්ජමින් නෙතන්යාහු ප්‍රකාශ කළා. තුර්කි ජනාධිපති ටායිප් අර්ඩවාන් ප්‍රකාශ කළේ ගාසා තීරයේ මානුෂීය මෙහෙයුම් වැඩි දියුණු කිරීමට මෙම පියවර ඉවහල් වනු ඇති බවයි.\nමිය ගිය තුර්කි ක්‍රියාකාරීන්ගේ පවුල්වලට ඇමරිකානු ඩොලර් මිලියන 20ක වන්දි මුදලක් ලබාදීමට ද ඊශ්‍රායලය එකඟ වී තිබෙනවා.",
       "URL": "https://www.hirunews.lk/136600/ඊශ්‍රායලය-සහ-තුර්කිය-සබඳතා-යළි-ඇති-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=619"
}