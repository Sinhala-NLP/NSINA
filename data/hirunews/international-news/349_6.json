{
       "Source": "hirunews",
       "Timestamp": "Tuesday, 24 July 2018 - 13:52",
       "Headline": "ගී‍්‍රසියේ ලැව් ගිනි වලින් මිය ගිය සංඛ්‍යාව 50 දක්වා ඉහළට",
       "News Content": "ගී‍්‍රසියේ ඇතෑන්ස් නුවර ආසන්නයේ පැතිරෙන ලැව් ගිනි හේතුවෙන් මිය ගිය සංඛ්‍යාව 50 ඉක්ම වන බව එරට බලධාරීන් ප්‍රකාශ කළා.\nතවත් 104 දෙනෙකු තුවාල ලබා ඇති අතර 11 දෙනෙකුගේ තත්ත්වය බරපතල බව සඳහන්.\nවැඩිම පිරිසක් ලැව් ගිනි වලට ගොදුරු වී ඇති බව වාර්තා වන්නේ ඇතෑන්ස් අගනුවරට කිලෝමීටර් 40 ක් ඊසාන දෙසින් පිහිටි මාටි මුහුදුබඩ නිකේතන ප්‍රදේශයෙන්.\nබොහෝ දෙනා සිය නිවෙස් වල හෝ මෝටර් රථ වල සිටියදී මෙලෙස ලැව් ගින්නට ගොදුරු වී ඇති බව විදෙස් වාර්තා සඳහන් කළා.\nකලින් වාර්තා වූ මරණ සංඛ්‍යාව 24ක් වන අතර, මාටි ප්‍රදේශයේ දැවුණු නිකේතනයක තිබී තවත් මළ සිරුරු 26ක් සොයා ගැනීමෙන් පසුවයි මරණ සංඛ්‍යාව 50 ඉක්මවා ඇත්තේ.",
       "URL": "https://www.hirunews.lk/195949/ගී‍්‍රසියේ-ලැව්-ගිනි-වලින්-මිය-ගිය-සංඛ්‍යාව-50-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=349"
}