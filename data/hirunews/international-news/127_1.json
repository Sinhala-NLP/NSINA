{
       "Source": "hirunews",
       "Timestamp": "Saturday, 27 March 2021 - 18:02",
       "Headline": "භූතානයේ කොරෝනා එන්තත්කරණ වැඩසටහන ඇරඹේ",
       "News Content": "ඉන්දියාවෙන් ලබා දුන් ඇස්ට්‍රාසෙනෙකා කොරෝනා එන්නත් භාවිතයෙන් භූතානයේ කොරෝනා එන්නත්කරණ වැඩසටහන අද ආරම්භ වුණා.\nඒ සඳහා දහස් සංඛ්‍යාත භූතාන ජාතිකයන් ඔවුන්ට නියමිත පාසල් සහ රජයේ ගොඩනැගිලි වෙත පැමිණි බවයි විදෙස් වාර්තා සඳහන් කළේ.\nතිම්පු අගනුවරදී 30 හැවිරිදි කාන්තාවකට පළමු එන්නත ලබාදීම එරට රූපවාහිනියෙන් සජීවිත ලෙස විකාශය කෙරුණු අතර එම අවස්ථාවට බෞද්ධ භික්ෂුන් පිරිත් සජ්ඡායනා කරමින් ආශීර්වාද පළ කළා.\nඅට ලක්ෂයක් පමණ වන භූතාන වැසියන්ට ඉන්දියාවෙන් කොරෝනා එන්නත් මාත්‍රා එක්ලක්ෂ 50,000 ක් පරිත්‍යාග ලෙස ලැබී තිබෙනවා.\nඊට අමතරව, භූතාන රජය තවත් එන්නත් මාත්‍රා හාර ලක්ෂයක් ඇණවම් කර ඇති බව සඳහන්.\nභූතානයේ කොරෝනා ආසාදිත සංඛ්‍යාව 870 ක් ලෙස සටහන් වන අතර, එරටින් එක් කොරෝනා මරණයක් ද වාර්තා වී තිබෙනවා.",
       "URL": "https://www.hirunews.lk/266726/භූතානයේ-කොරෝනා-එන්තත්කරණ-වැඩසටහන-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=127"
}