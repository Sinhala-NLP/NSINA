{
       "Source": "hirunews",
       "Timestamp": "Thursday, 26 November 2015 - 12:35",
       "Headline": "ඇන්ජලා මර්කල්ගෙන් අයි.එස්. ත්‍රස්තයින්ට ප්‍රහාර",
       "News Content": "අයි.එස්. සංවිධානය නැතිකිරීම සඳහා තම රට තවදුරටත් කටයුතු කරන බව ජර්මන් චාන්සලර් ඇන්ජලා මර්කල් පවසනවා. ඇය කියා සිටියේ අයි.එස්. සටන්කාමීන් තවදුරටත් ශක්තිමත්වීමට පෙර ඔවුන් විනාශ කිරීම තම රටේ වගකීම බවයි.\nපැරිස් නුවරට පසුගියදා එල්ලවූ ත්‍රස්ත ප්‍රහාරයෙන් පසුව මාධ්‍ය වෙත අදහස් දක්වමින් ඇය කියා සිටියේ යුරෝපා සංගමයට අයත් සියලූ රටවල් අයි.එස්. සටන්කාමීන්ට එරෙහිව යුද වැදීම සඳහා එක්විය යුතු බවයි.\nඅයි.එස්. සටන්කාමීන් සාකච්ඡාවෙන් මර්දනය කළ නොහැකි බවත්, ඔවුන්ට පිළිතුරු ලබාදිය යුත්තේ යුදමය ක්‍රියාමාර්ගවලින් බවත් ඇන්ජලා මර්කල් ප්‍රකාශ කර තිබෙනවා.",
       "URL": "https://www.hirunews.lk/120867/ඇන්ජලා-මර්කල්ගෙන්-අයි-එස්-ත්‍රස්තයින්ට-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=686"
}