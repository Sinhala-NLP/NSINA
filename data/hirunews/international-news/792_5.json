{
       "Source": "hirunews",
       "Timestamp": "Saturday, 26 October 2013 - 7:11",
       "Headline": "සිරියානු අල්කයිඩා නායකයා මරුට.",
       "News Content": "සිරියානු ජනාධිපති බෂාර් අල් අසාද්ගේ රජයට එරෙහිව සටන් වදින කැරළිකාර කණ්ඩායම් අතුරින් අල්කයිඩා සම්බන්ධය සහිත නුස්රා පෙරමුණේ නායකයා ජීවිතක්ෂයට පත්වූ බව සිරියානු රජය ප්‍රකාශ කළා. අබු මොහොමඞ් අල් ජොලානි නැමැති මොහු වෙරළාසන්න ලටාකියා ප්‍රදේශයේ ගැටුම්වලදී මිය ගිය බවයි සිරියානු රාජ්‍ය රූපවාහිනිය සඳහන් කළේ. මෙම ප්‍රදේශයට සිරියානු රජයේ හමුදා විසින් ඊයේ (25) සිට දරුණු ප්‍රහාරයක් එල්ල කරනු ලබනවා. කෙසේ නමුත් සිරියානු කැරළි කණ්ඩායම පවසන්නේ අල්කයිඩා සංවිධානයට සම්බන්ධ නුස්රා පෙරමුණේ නායකයා මිය ගිය පුවත තමන් විශ්වාස නොකරන බවයි. නුස්රා පෙරමුණ 2011 වසරේ සිරියානු රජයට එරෙහිව පැන නැගුණු කැරැල්ලේ දී මතු වූ  ප්‍රබලතම සන්නද්ධ කණ්ඩායමයක්.",
       "URL": "https://www.hirunews.lk/70035/සිරියානු-අල්කයිඩා-නායකයා-මරුට",
       "Category": "International News",
       "Parent URL": "https://www.hirunews.lk/international-news.php?pageID=792"
}