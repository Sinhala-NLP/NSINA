{
       "Source": "hirunews",
       "Timestamp": "Tuesday, 19 September 2017 - 11:03",
       "Headline": "සම්බාධකවලින් තමන් නතර කළ නොහැකි බව උතුරු කොරියාව කියයි",
       "News Content": "සදාචාරාත්මක නොවන අමානුෂික සම්බාධක හේතුවෙන් තම න්‍යෂ්ටික වැඩසටහන අත්නොහරින බව උතුරු කොරියාව පවසනවා.\nඑරට විදේශ අමාත්‍යාංශය නිවේදනයක් නිකුත් කරමින් ප්‍රකාශ කළේ ඇමරිකානු හමුදාවලින් ආරක්ෂාවීම සඳහා තම රටට න්‍යෂ්ටික අවි අවශ්‍ය වන බවයි.\nඇමරිකාවේ හදවතට න්‍යෂ්ටික ප්‍රහාරයක් එල්ල කළ හැකි අවි පද්ධතියක් තමන් සංවර්ධනය කරමින් සිටින බවයි එමගින් වැඩිදුරටත් සඳහන් කළේ.\nඇමරිකාවේ මූලිකත්වයෙන් එක්සත් ජාතීන්ගේ ආරක්ෂක මණ්ඩලය පසුගිය දා පනවනු ලැබූ සම්බාධක මගින් උතුරු කොරියාවේ රෙදිපිළි අපනයනය ද තහනම් කර ඇති අතර, උතුරු කොරියානුවන්ට වෙනත් රටවල රැකියා ලබා ගැනීමට ද නොහැකි වනවා.",
       "URL": "https://www.hirunews.lk/171275/සම්බාධකවලින්-තමන්-නතර-කළ-නොහැකි-බව-උතුරු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=438"
}