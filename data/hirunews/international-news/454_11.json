{
       "Source": "hirunews",
       "Timestamp": "Wednesday, 02 August 2017 - 12:37",
       "Headline": "මාස 17 බිළිඳිය කැලයේ තනිකර දමා ඝාතනය කළ මව (ඡායාරූප)",
       "News Content": "සිය මාස 17ක් වන බිළිඳිය මියදෙනට දමා කැලයක තනිකර දමා පැමිණි ඇමරිකාවේ ඇරිසෝන ප්‍රාන්තයේ ජීවත්වන මවක් පිළිබඳව විදෙස් මාධ්‍ය වාර්තා කරනවා.\nඈෂ්ලි ඩෙනිස් ඇට්සන් නමැති 23 හැවිරිදි කාන්තාවක් මෙලෙස තම බිළිඳිය මියයාමට සලස්වා ඇති බවයි වාර්තා වන්නේ.\nතම දරුවා වනාන්තරයේ තිනකර දමාවිත් දින 04ක් ගත වූ පසු ඇය විසින් ගොස් මියගිය බිළිඳිය වනාන්තරයේම වළ දමා තිබෙනවා.\nඅදාල සිදුවීම සම්බන්ධයෙන් තොරතුරු අනාවරණය කර ගත් පොලිසිය අදාල කාන්තාව අත්අඩංගුවට ගෙන අධිකරණය වෙත ඉදිරිපත් කර තිබෙනවා.\n2016 වසරේ සිදුව ඇති මෙම සිදුවීම සම්බන්ධයෙන් අදාල කාන්තාවට පසුගිය සඳුදා වසර 20ක සිර දඬුවමක් නියම කර ඇති බවයි වාර්තා වන්නේ.\nනඩුව විභාගයට ගත් අධිකරණය සැකකාරියට ජීවිතාන්තය දක්වා සිර දඬුවමක් නියම කර ඇති අතර එම තීන්දුව සම්බන්ධයෙන් ඇය විසින් අභියාචනයක් ඉදිරිපත් කර තිබු බව සඳහන්.\nඑම අභියාචනය සලකා බැලු අධිකරණට ඇයගේ සිර දඬුවම වසර 20 දක්වා අඩුකර තිබෙනවා.",
       "URL": "https://www.hirunews.lk/167413/මාස-17-බිළිඳිය-කැලයේ-තනිකර-දමා-ඝාතනය-කළ-මව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=454"
}