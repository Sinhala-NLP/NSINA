{
       "Source": "hirunews",
       "Timestamp": "Friday, 13 January 2017 - 12:59",
       "Headline": "ඕස්ට්‍රේලියාවේ සෞඛ්‍ය ඇමතිනිය ඉල්ලා අස්වෙයි",
       "News Content": "රජයේ මුදල් අවභාවිත කිරීමේ චෝදනා එල්ල වූ  ඕස්ට්‍රේලියාවේ සෞඛ්‍ය ඇමතිනි සූසන් ලේ සිය තනතුරෙන් ඉල්ලා අස්වී තිබෙනවා.\nඅමාත්‍ය ධුරයෙන් ඉල්ලා අස්වීම සදහා ඇය ඉදිරිපත් කළ ලිපිය අග්‍රාමාත්‍ය මැල්කම් ටර්න්බුල් විසින් භාරගෙන ඇති බවයි විදෙස් වාර්තා සදහන් කළේ.\nවයෝවෘද්ධ සත්කාර සහ ක්‍රීඩා පිළිබද  ඕස්ට්‍රේලියානු ඇමතිනිය වන සූසන් ලේ, කුවින්ස්ලන්තයේ නිවාඩු නිකේතන ප්‍රදේශයක නිවහනක් පසුගියදා මිලදී ගෙන තිබෙනවා.\nඒ සදහා සිදුකළ ගමන් බිමන් වලට ඇය රජයෙන් මුදල් ලබාගෙන ඇති බවයි අනාවරණ වී ඇත්තේ.",
       "URL": "https://www.hirunews.lk/151972/ඕස්ට්‍රේලියාවේ-සෞඛ්‍ය-ඇමතිනිය-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=531"
}