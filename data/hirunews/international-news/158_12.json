{
       "Source": "hirunews",
       "Timestamp": "Tuesday, 20 October 2020 - 14:29",
       "Headline": "ඔලිම්පික් උළෙල ඉලක්ක කරගනිමින් සයිබර් ප්‍රහාරයක්",
       "News Content": "රුසියානු හැකර්වරුන් විසින් ඔලිම්පික් උළෙල ඉලක්ක කර සයිබර් ප්‍රහාරයක් එල්ල කර ඇති බවට බි්‍රතාන්‍ය සහ ඇමරිකාව චෝදනා කරනවා.\nජපානයේ පැවැත්වීමට නියමිතව තිබූ ඔලිම්පික් උලෙල කොවිඩ් 19 වසංගතය හේතුවෙන් ලබන වසර දක්වා කල් දැමීමට පෙර මෙම සයිබර් ප්‍රහාරය එල්ල කර ඇති බවටයි ඔවුන් ප්‍රකාශ කරන්නේ.\nරුසියානු යුද හමුදා බුද්ධි අංශ මෙම සයිබර් ප්‍රහාරය සිදුකර ඇති බවට බ්‍රිතාන්‍යයේ විදේශ කටයුතු සම්බන්ධ බලධාරීන් අනාවරණ කර ඇති අතර, ඇමරිකානු අධිකරණ දෙපාර්තමේන්තුවද රුසියාව මෙම සයිබර් ප්‍රහාරය එල්ල කර ඇති බවට ප්‍රකාශ කර තිබෙනවා.\nරුසියාවට මේ වනවිටත් ඔලිම්පික් උළෙලේ ප්‍රධාන තරග සඳහා සහභාගිවීමට තහනමක් පනවා ඇති අතර, එය 2024 වසර දක්වා බල පැවැත්වෙනු ඇති.\nරුසියානු හැකර්වරුන් මෙම සයිබර් ප්‍රහාරය මගින් ඔලිම්පික් උළෙලේ සංවිධායකවරුන්ගේ සහ රටවල නියෝජිතයන්ගේ සියලුම දත්ත සොරකම් කර ඇති බව සඳහන්.",
       "URL": "https://www.hirunews.lk/252945/ඔලිම්පික්-උළෙල-ඉලක්ක-කරගනිමින්-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=158"
}