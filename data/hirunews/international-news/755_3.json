{
       "Source": "hirunews",
       "Timestamp": "Friday, 27 February 2015 - 11:44",
       "Headline": "ගෘහ සේවිකාවට හිරිහැර කළ හොංකොං ස්වාමි දුවකට වසර 6 ක සිරදඬුවම්",
       "News Content": "ඉන්දුනීසියානු ජාතික ගෘහ සේවිකාවකට වද හිංසා පැමිණවීම සම්බන්ධයෙන් වැරදිකාරිනියක වූ හොංකොං හි කාන්තාවකට එරට අධිකරණය වසර 6 ක සිරදඬුවමක් අද නියම කළා. තම ගෘහ සේවිකාවට ශාරිරික වද හිංසා පැනවූ ලෝ වෑන් ටුන් නමැති මෙම කාන්තාව ඇයට හිමි වේතන පවා ගෙවා නොමැති බවයි අධිකරණයේදී හෙළි වූයේ. 44 හැවිරිදි මෙම කාන්තාවට හොංකොං අධිකරණය ඩොලර් 15,000 ක දඩයක් ද නියම කළා. හොංකොං නුවර ඉන්දුනීසියාව ඇතුළු ආසියාතික රටවලින් පැමිණි ගෘහ සේවිකාවන් තුන් ලක්ෂයක් පමණ සේවය කරනවා.",
       "URL": "https://www.hirunews.lk/104403/ගෘහ-සේවිකාවට-හිරිහැර-කළ-හොංකොං-ස්වාමි-දුවකට-වසර-6-ක-සිරදඬුවම්",
       "Category": "International News",
       "Parent URL": "https://www.hirunews.lk/international-news.php?pageID=755"
}