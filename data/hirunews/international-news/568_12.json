{
       "Source": "hirunews",
       "Timestamp": "Sunday, 23 October 2016 - 13:08",
       "Headline": "ඉන්දියාවේ ජැපනීස් එන්සෙපලයිටිස් රෝගය පැතිරේ",
       "News Content": "නැගෙනහිර ඉන්දියාවේ ඔඞීෂා ප්‍රාන්තයේ පැතිරෙන ජැපනීස් එන්සෙපලයිටිස් රෝගයෙන් මියගිය සංඛ්‍යාව 61 දක්වා ඉහළ ගොස් තිබෙනවා.\nපසුගිය සති හය තුළ මෙලෙස රෝගය පැතිරීම ඉහළ ගොස් ඇති බව සඳහන්. ඔඩීෂා ප්‍රාන්තයේ ගම්මාන 100 ක පමණ ජැපනීස් එන්සෙපලයිටිස් රෝගය වසංගතයක් මෙන් පැතිරෙන බවයි වාර්තාවන්නේ.\nමෙම රෝග කාරක වෛරසය ඌරන්ගේ සිරුරු තුළ හටගෙන මදුරුවන් මගින් මිනිසුන්ට පැතිරෙන බැවින් ප්‍රාන්තයේ ඌරන් විශේෂිත ස්ථානවල රැඳවීමට පියවර ගෙන ඇති බව ඉන්දීය  මාධ්‍ය සඳහන් කළා.",
       "URL": "https://www.hirunews.lk/145871/ඉන්දියාවේ-ජැපනීස්-එන්සෙපලයිටිස්-රෝගය-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=568"
}