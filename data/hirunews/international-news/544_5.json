{
       "Source": "hirunews",
       "Timestamp": "Monday, 19 December 2016 - 17:06",
       "Headline": "දියණියගේ මංගල උත්සවය මවගේ මරණයෙන් අවසන් වෙයි (ඡායාරූප)",
       "News Content": "කැලිෆෝනියාවේ මංගල උත්සවයක් අතරතුර ගසක් කඩා වැටීමෙන් කාන්තාවක් මරණයට පත්ව තිබෙනවා.\nමියගොස් ඇත්තේ මනාළියගේ මව බවයි හෙළිවී ඇත්තේ.\nවිවාහ මංගල උත්සවය පැවති ස්ථානයේ තිබු අඩි 100 ක් පමණ උසැති යුකැලිප්ටස් ගසක් මෙලෙස කඩා වැටී තිබෙනවා.\nගස කඩා වැටීමෙන් මංගල උත්සවයට පැමිණ සිටි අමුත්තන් 5 දෙනෙකු ද තුවාල ලබා ඇතැයි සඳහන්.\nපසුගිය සෙනසුරාදා පස්වරු 4 ට පමණ මෙම ගස කඩා වැටී ඇත්තේ මනාළිය සහ ඇයගේ ඥාතීන් කණ්ඩායම් ඡායාරූපයක් ගැනීමට සුදානම් වන අවස්ථාවේදීයි.\nතුවාල ලැබුවන් අතර අවුරුදු 4 ක් වයසැති දැරියක් ද වනවා.\nඅනතුරින් මනාළියගේ මව බරපතල තුවාල ලබා ඇති අතර රෝහලට රැගෙන යන අතරවාරයේ ඇය මියගොස් ඇති බවයි හෙළිවන්නේ.",
       "URL": "https://www.hirunews.lk/150095/දියණියගේ-මංගල-උත්සවය-මවගේ-මරණයෙන්-අවසන්-වෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=544"
}