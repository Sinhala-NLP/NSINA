{
       "Source": "hirunews",
       "Timestamp": "Monday, 24 July 2017 - 8:38",
       "Headline": "රෝග බෝ කරන මදුරුවන්ට එරෙහිව තවත් මදුරු විශේෂයක්",
       "News Content": "රෝග බෝකරන මදුරුවන් විනාශ කිරීම සඳහා නව තාක්ෂණය යොදා ගනිමින් මදුරුවන් විශේෂයක් නිර්මාණය කිරීමට ඇමරිකානු විද්‍යාඥයින් පිරිසක් සමත්ව තිබෙනවා.\nඑලෙස නිර්මාණය කරන ලද මදුරුවන් මිලියන 20 ක් පමණ මේ වනවිට කැලිෆෝනියා ප්‍රාන්තයේ ප්‍රෙෂ්නෝ ප්‍රදේශයට මුදා හැර ඇති බවයි විදෙස් මාධ්‍ය වාර්තා කළේ.\nඩෙංගු, සිකා සහ චිකන්ගුන්‍යා වැනි රෝග කාරක මදුරුවන් මර්දනය කිරීම සදහා මෙම මදුරුවන් හඳුන්වා දී තිබෙනවා.",
       "URL": "https://www.hirunews.lk/166613/රෝග-බෝ-කරන-මදුරුවන්ට-එරෙහිව-තවත්-මදුරු-විශේෂයක්",
       "Category": "International News",
       "Parent URL": "https://www.hirunews.lk/international-news.php?pageID=457"
}