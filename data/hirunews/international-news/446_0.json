{
       "Source": "hirunews",
       "Timestamp": "Saturday, 26 August 2017 - 14:05",
       "Headline": "බකිංහැම් මාළිගය අසළ දී බ්‍රිතාන්‍ය පොලිස් භටයන් දෙදෙනෙකුට තියුණු ආයුධ ප්‍රහාරයක්",
       "News Content": "බ්‍රිතාන්‍යයේ ලන්ඩන් නුවර බකිංහැම් මාළිගය ඉදිරිපිට වටරවුමේදී ඊයේ රාත්‍රියේ මෝටර් රථයකින් පැමිණි පුද්ගලයෙකු පොලිස් නිලධාරීන් දෙදෙනෙකුට තියුණු ආයුධයකින් පහර දී තුවාල සිදුකර තිබෙනවා.\nකෙසේ නමුත්, 26 හැවිරිදි ප්‍රහාරකයා අත්අඩංගුවට ගෙන ඇති අතර ඔහුට විරුද්ධව ත්‍රස්තවාදී චෝදනා යටතේ නඩු පැවරීමට නියමිතයි.\nමෙම ප්‍රහාරය එල්ල වන අවස්ථාවේදී බකිංහැම් මාළිගය තුළ රජ පවුලේ කිසිවෙකුත් නොසිටි බව සඳහන්.\nමේ අතර, බෙල්ජියමේ බ්‍රසල්ස් නුවර දී සොල්දාදුවන් දෙදෙනෙකුට තියුණු ආයුධයකින් ප්‍රහාරයක් එල්ල කළ 30 හැවිරිදි පුද්ගලයෙකු ආරක්ෂක අංශවල වෙඩි ප්‍රහාරවලින් ජීවිතක්ෂයට පත්වී තිබෙනවා.\nඑය ත්‍රස්ත ප්‍රහාරයක් ලෙස හැදින්විය හැකි බවයි බෙල්ජියම් නීතිපති කාර්යාලය සඳහන් කළේ.",
       "URL": "https://www.hirunews.lk/169430/බකිංහැම්-මාළිගය-අසළ-දී-බ්‍රිතාන්‍ය-පොලිස්-භටයන්-දෙදෙනෙකුට-තියුණු-ආයුධ-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=446"
}