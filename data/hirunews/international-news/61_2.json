{
       "Source": "hirunews",
       "Timestamp": "Thursday, 17 February 2022 - 7:59",
       "Headline": "බ්‍රසීලයේ ගං වතුර සහ නාය යාම්වලින් 94ක් මරුට",
       "News Content": "බ්‍රසීලයේ පෙට්‍රොපොලිස් නගරයට බලපා ඇති අයහපත් කාලගුණ තත්ත්වයත් සමඟ ඇති වූ ගං වතුර හා නාය යාම් හේතුවෙන් 94 දෙනෙකු මිය ගොස් තිබෙනවා.\nරියෝද ජැනයිරෝ නගරයට උතුරින් කඳුකරයේ පිහිටි ඇති මෙම නගරයේ ගංවතුර හා නායයෑම්වලින් නිවාස විශාල සංඛ්‍යාවක් විනාශ වී ඇති අතර, මෝටර් රථ ජලයේ ගසාගෙන ගොස් ඇති බවයි වාර්තා වන්නේ.\nවිදෙස් වාර්තා ප්‍රකාශ කළේ, පවතින තත්ත්වය හමුවේ එහි නගරාධිපතිවරයා විසින් හදිසි තත්ත්වයක් ප්‍රකාශයට පත් කර ඇති බවයි.\nගලවා ගැනීමේ කණ්ඩායම් මඩ යට සිර වී සිටින පුද්ගලයන් සොයා මෙහෙයුම් ආරම්භ කර ඇති අතර එලෙස සිර ව සිටි 24 දෙනෙකු බේරා ගනු ලැබුවා.\nමේ වනවිට රුසියාවේ නිල සංචාරයක නිරත බ්‍රසීල ජනාධිපතිවරයා කියා සිටියේ, විපතට පත්වූවන් සඳහා කඩිනම් ආධාර සංවිධාන කරන බවයි.",
       "URL": "https://www.hirunews.lk/297225/බ්‍රසීලයේ-ගං-වතුර-සහ-නාය-යාම්වලින්-94ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=61"
}