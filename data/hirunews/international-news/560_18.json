{
       "Source": "hirunews",
       "Timestamp": "Friday, 11 November 2016 - 16:07",
       "Headline": "උතුරු ඉන්දියාවේ ඇඟලූම් කම්හලක ගින්නකින් 13ක් මරුට",
       "News Content": "උතුරු ඉන්දියාවේ ගාසියාබාද් ප්‍රදේශයේ ඇඟලූම් කම්හලක ඇති වූ ගින්නකින් 13 දෙනෙකු මිය ගොස් තිබෙනවා.\nමරණ සංඛ්‍යාව තවදුරටත් ඉහළ යා හැකි බවයි විදෙස් වාර්තා ප්‍රකාශ කළේ.\nතවත් විශාල පිරිසක් ගින්නෙන් තුවාල ලබා ඇති අතර, විදුලි කාන්දුවක් ඊට හේතුව බවට සැලකෙනවා.\nමෙම කම්හල සම් කබා නිශ්පාදනය කරන එකක් බව සඳහන්.\nප්‍රදේශයේ පොලිස් නිලධාරියකු සඳහන් කර ඇත්තේ ගින්න ඇතිවන අවස්ථාව වන විට සේවකයන් නිදා සිට ඇති බවයි.\nවිදෙස් වාර්තා පෙන්වා දෙන්නේ ඉන්දියාවේ කුඩා කර්මාන්ත රැසක මෙවැනි ගිනි ගැනීම් සිදුවන බවයි.\nඅවම නඩත්තුව මෙන්ම ආරක්ෂිත ක්‍රමවේදයන් අනුගමනය නොකිරීම ඊට හේතුවී තිබෙනවා.",
       "URL": "https://www.hirunews.lk/147334/උතුරු-ඉන්දියාවේ-ඇඟලූම්-කම්හලක-ගින්නකින්-13ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=560"
}