{
       "Source": "hirunews",
       "Timestamp": "Monday, 19 September 2016 - 17:10",
       "Headline": "ලැව් ගිනි දුමාරයෙන් අකල් මරණ ලක්ෂයක්",
       "News Content": "ඉන්දුනීසියාවේ වනාන්තර ගිනි හේතුවෙන් අග්නිදිග ආසියාකරයේ පැතිරුණු දුමාරය අකල් මරණ ලක්ෂයකට පමණ මඟ පාදා ඇති බව පර්යේෂකයන් පිරිසක් පෙන්වා දෙනවා.\nඇමරිකානු හාවඩ් සහ කොලොම්බියා විශ්වවිද්‍යාලවල විද්‍යාඥයන් පිරිසක් සිදුකළ මෙම පර්යේෂණයෙන් හෙළි වී ඇත්තේ මෙම දුමාරයට නිරාවරණය වන පුද්ගලයන් ශ්වසන පද්ධතියට සම්බන්ධ ආබාධවලට ලක්වීමේ වැඩි ප්‍රවනතාවක් පවතින බවයි.\nපසුගිය 2015 වසරේ ඉන්දුනීසියාවෙන් ඇරඹුණු ලැව් ගිනි දුමාරය මාස ගණනක් පැවතුණා.\nඇමරිකානු පර්යේෂකයන් පෙන්වා දෙන්නේ ලැව් ගිනි දුමාරයෙන් ජීවිත අවදානමට ලක්වන පුද්ගලයන් සියයට 90ක්ම ඉන්දුනීසියානුවන් බවයි.",
       "URL": "https://www.hirunews.lk/143337/ලැව්-ගිනි-දුමාරයෙන්-අකල්-මරණ-ලක්ෂයක්",
       "Category": "International News",
       "Parent URL": "https://www.hirunews.lk/international-news.php?pageID=583"
}