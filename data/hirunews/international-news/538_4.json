{
       "Source": "hirunews",
       "Timestamp": "Friday, 30 December 2016 - 12:30",
       "Headline": "ලොව උසම පාලම විවෘත වෙයි",
       "News Content": "චීනයේ යුනාන් ප්‍රාන්තයේ ශූවන්වේ සිට ශුයිචෙන් දක්වා දිවෙන ලොව උසම පාලම රථ වාහන සදහා ඊයේ විවෘත කෙරුණා.\nමිටර් 565 ක් උස පාලම කිලෝමීටර් 1.34 ක් දිගින් යුතු වන බව සදහන්.\nචීනයේ Beipan ගඟ හරහා ඉදිකෙරුණු මෙම පාලමේ වැඩ අවසන් කිරීමට වසර තුනක කාලයක් ගත වී ඇති බවයි වාර්තා වන්නේ.\nකම්කරුවන් 1000කට වඩා වැඩි පිරිසක් මෙම පාලම ඉදිකිරීම සදහා සේවයේ යොදවා ඇති අතර ඇමෙරිකානු ඩොලර් මිලියන 148ක් මේ සදහා වැය වී තිබෙනවා.\nමෙය ගංගාවක් මත අඩි 1854 ක් උසින් ඉදිකර ඇති ලොව උසින්ම පිහිටි පාලමයි.\nඑමගින් ප්‍රාන්ත දෙක අතර, ගමන් කිරීම සදහා මෙතෙක් වැය වූ පැය 4 ක පමණ කාලය පැයකට අඩුවනවා.\nමීට පෙර ලොව උසින්ම පිහිටි පාලම වූයේ චීනයේ - හුබෙයි ප්‍රාන්තයේ සිඩු ගංගාව හරහා ඉදිකර තිබූ පාලමයි.",
       "URL": "https://www.hirunews.lk/150905/ලොව-උසම-පාලම-විවෘත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=538"
}