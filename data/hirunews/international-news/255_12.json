{
       "Source": "hirunews",
       "Timestamp": "Monday, 24 June 2019 - 8:54",
       "Headline": "ඉන්දුනීසියාවේ ප්‍රබල භූ කම්පනයක්",
       "News Content": "නැගෙනහිර ඉන්දුනීසියාවේ පැපුවා ප්‍රදේශයේ ප්‍රබල භූ කම්පනයක් හටගෙන තිබෙනවා.\nරික්ටර් පරිමාණයේ ඒකක 6.1 ක් ලෙස එහි ප්‍රබලත්වය සටහන් වී ඇති බවයි ඇමරිකානු භූ විද්‍යා සමීක්ෂණ මධ්‍යස්ථානය ප්‍රකාශ කර ඇත්තේ.\nපැපුවාහි අබේපුර නගරයට කිලෝමීටර 240 ක් බටහිර දෙසට වන්නට පොළොව අභ්‍යන්තරයේ මෙම භූ කම්පනය හටගෙන තිබෙනවා.\nකෙසේ වෙතත් සුනාමි අවදානමක් නොමැති බවත් භූ කම්පනයෙන් සිදුවූ හානි පිළිබඳව මෙතෙක් වාර්තාවී නොමැති බවත් විදෙස් වාර්තා සඳහන් කළා.",
       "URL": "https://www.hirunews.lk/218993/ඉන්දුනීසියාවේ-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=255"
}