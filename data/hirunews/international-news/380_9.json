{
       "Source": "hirunews",
       "Timestamp": "Sunday, 01 April 2018 - 14:29",
       "Headline": "චීන උඩුගුවන් පරික්ෂණාගාරය පොළවට කඩාවැටීම හෙට අලුයම",
       "News Content": "සූර්ය ක්‍රියාකාරකම්වල බලපෑම හේතුවෙන් චීන ටියන්ගොන් - 1 අභ්‍යවකාශ පරීක්ෂණාගාරය පොළවට කඩාවැටීම පමාවන බව වාර්තා වනවා.\nචීන අභ්‍යවකාශ ආයතනය සඳහන් කළේ එය හෙට (02) දිනය තුළ මෙලෙස පෘථිවි වායු ගෝලයට ඇතුලුවනු ඇති බවයි.\nඑහිදී විනාශ වන අභ්‍යවකාශ පරීක්ෂණාගාරයේ විශාල කොටස් පෘථිවිය මත පතිත වීමේ අවදානමක් නොමැති බවද එමඟින් කියා සිටියා.\nයුරෝපීය අභ්‍යවකාශ ආයතනය පවසන පරිදි චීන උඩුගුවන් පරීක්ෂණාගාරය ශ්‍රී ලංකා වේලාවෙන් හෙට උදෑසන 4.45 ට පෘථිවියට කඩාවැටෙනු ඇති.\n2011 වසරේ චීනය විසින් උඩුගුවනට යැවූ ටොන් 8ක් පමණ බරැති ටියන්ගොන් - 1 පරීක්ෂණාගාරය 2016 වසරේ මාර්තුවේදී අක්‍රිය වූ අතර, එය පොළොවට ඇද වැටෙන්නේ පාලනයකින් තොරවයි.",
       "URL": "https://www.hirunews.lk/187398/චීන-උඩුගුවන්-පරික්ෂණාගාරය-පොළවට-කඩාවැටීම-හෙට-අලුයම",
       "Category": "International News",
       "Parent URL": "https://www.hirunews.lk/international-news.php?pageID=380"
}