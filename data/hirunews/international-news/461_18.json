{
       "Source": "hirunews",
       "Timestamp": "Sunday, 09 July 2017 - 10:35",
       "Headline": "වාසනාව පතා කිඹුලියක් විවාහකර ගත් නගරාධිපති (ඡායාරූප)",
       "News Content": "වාසනාව පතා කිඹුලියක් විවාහ කරගත් පුද්ගකයෙකු පිළිබදව විදෙස් මාධ්‍ය වාර්තා කරනවා.\nමෙක්සිකානු ජාතිකයෙක් මෙලෙස සිය වාසනාව පතා කිඹුලියක් විවාහ කරගෙන ඇති බවයි වාර්තා වන්නේ.\nවිදෙස් මාධ්‍ය තොරතුරු වාර්තා කරන්නේ අදාල පුද්ගලයා වික්ටර් ඇගිලර් නමැති මෙක්සිකෝවේ, සැන්පේද්රෝ හුමෙල්ලා ප්‍රදේශයේ නගරාධිපතිවරයා බවයි.\nපසුගිය ජුනි මස 30 වනදා ඉතා උත්කර්ෂවත් ලෙස මෙම විවාහ මංගල උත්සවය පැවති බව සදහන්.\nදේශීය සම්ප්‍රදායන් දැඩි ලෙස විශ්වාස කරන කරන වික්ටර් ඇගිලර් නගරාධිපතිවරයා සෑම වසරකම පාහේ මෙලෙස කිඹුලියක් විවාහ කර ගැනීමේ චාරිත්‍රය සිදුකරනු ලබන බවයි වාර්තා වන්නේ.\nසුදු පැහැති ඇඳුමකින් සරසා සිටි කුඩා කිඹුලිය විවාහ කර ගැනීමෙන් පසු එම ප්‍රදේශයේ ධීවරයන්ට වාසනාව ගෙන එන බවට නගරාධිපතිවරයාගේ විශ්වාසයක් පවතිනවා.",
       "URL": "https://www.hirunews.lk/165437/වාසනාව-පතා-කිඹුලියක්-විවාහකර-ගත්-නගරාධිපති-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=461"
}