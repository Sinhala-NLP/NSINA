{
       "Source": "hirunews",
       "Timestamp": "Sunday, 02 April 2017 - 18:20",
       "Headline": "පකිස්ථානයේ සිද්ධස්ථානයක් තුල විසිදෙනෙක් අමානුෂික ලෙස ඝාතනය කරයි  (ඡායාරූප)",
       "News Content": "පකිස්ථානයේ පන්ජාබ් ප්‍රාන්තයේ සිද්ධස්ථානයක් තුල පුද්ගලයින්  විසි දෙනෙකු පමණ ඝාතනයකර ඇති බව පකිස්ථාන පොලිසිය පවසනවා.\nඅදාල සිද්ධස්ථානයේ භාරකරු විසින් මෙම ඝාතන සිදු කරන්නට ඇති බවටයි පන්ජාබ් ප්‍රාන්ත පොලිසිය සැක පල කරන්නේ.\nපොලිසිය පවසන්නේ සිද්ධස්ථානය භාරව සිටි පුද්ගලයා සිය කාමරය තුළට තනි තනිව පිරිස කැඳවා ඔවුන්ට මන්නා පිහියකින් සහ පොලුවලින් පහරදී මෙම ඝාතන සිදුකර ඇති බවට වාර්තා වනවා.\nසිද්ධස්ථාන භාරකරු විසින් සිය කාමරයට කැඳවූ ඇතැම් පුද්ගලයන්ට විෂ මුසුකළ ආහාර ලබා දුන් බවද වාර්තා වනවා.\nපොලිසිය වැඩිදුරටත් කියා සිටියේඅදාල පුද්ගලයා මානසික රෝගයකින් පෙළෙන්නෙකු විය හැකි බවයි.",
       "URL": "https://www.hirunews.lk/158338/පකිස්ථානයේ-සිද්ධස්ථානයක්-තුල-විසිදෙනෙක්-අමානුෂික-ලෙස-ඝාතනය-කරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=497"
}