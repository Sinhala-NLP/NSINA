{
       "Source": "hirunews",
       "Timestamp": "Tuesday, 23 April 2013 - 19:32",
       "Headline": "ගල් අඟුරු නිසා ඉන්දීය පාර්ලිමේන්තුවත් නොසන්සුන්.",
       "News Content": "ඉන්දියාවේ ගල් අඟුරු ආකර ආයෝජන පිළිබද එරට ශ්‍රේෂ්ඨාධිකරණයට ඉදිරිපත් කෙරුණු පරීක්ෂණ වාර්තාවකට බලපෑම් සිදුකළ බව පවසමින් ඉන්දීය අග්‍රාමාත්‍ය මන්මෝහන් සිංගේ කොංග්‍රස් පක්ෂ රජය ඉල්ලා අස්විය යුතු බව එරට විපක්ෂය පවසනවා. භාරතීය ජනතා පක්ෂය ඉන්දීය පාර්ලිමේන්තුව තුළ අද විරෝධතාවක නිරත වූ අතර පාර්ලිමේන්තුව තාවකාලිකව කල් තැබීමට සිදුවුණා. ටූ - ජී සන්නිවේදන බලපත්‍ර නිකුත් කිරීමේදී කොංග්‍රස් රජය දූෂණ සිදුකළ බවට චෝදනා එල්ල වුණා. නව චෝදනා සමග මන්මෝහන් සිං රජයට එරෙහි විපක්ෂයේ විරෝධය උත්සන්න වී තිබෙනවා.",
       "URL": "https://www.hirunews.lk/57694/ගල්-අඟුරු-නිසා-ඉන්දීය-පාර්ලිමේන්තුවත්-නොසන්සුන්",
       "Category": "International News",
       "Parent URL": "https://www.hirunews.lk/international-news.php?pageID=845"
}