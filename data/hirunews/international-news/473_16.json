{
       "Source": "hirunews",
       "Timestamp": "Tuesday, 06 June 2017 - 9:07",
       "Headline": "කටාරයට ඉන්දීය ගුවන් සේවා දෙකක්",
       "News Content": "සෞදි අරාබිය ඇතුළු ගල්ෆ් කලාපයේ රටවල් 6 ක් රාජ්‍ය තාන්ත්‍රික සබඳතා අත්හරිනු ලැබූ කටාරය වෙත ඉන්දියානු ගුවන් සේවා දෙකක් අඛණ්ඩව ක්‍රියාත්මක වන බව එරට මාධ්‍ය වාර්තා කළා.\nජෙට් එයාර්වේස් සහ ඉන්ඩිගෝ ගුවන් සේවා මෙලෙස දෝහා කටාරය වෙත ගුවන් සේවා පවත්වනු ඇති.\nඑක්සත් අරාබි එමීර් රාජ්‍යය කේන්ද්‍ර කොට ගත් එතිහාඩ් සහ එමිරේට්ස් ඇතුළු ගුවන් සේවා රැසක් ඊයේ සිට කටාරය වෙත ගුවන් ගමන් අත්හිටුවා තිබෙනවා.\nකටාර අර්බුදයෙන් ලෝක වෙළඳපොළේ තෙල් මිල ඉහළ යාමක් ඊයේ දිනයේම සලකුණු වූ අතර, ද්‍රව ස්වභාවික වායු හෙවත් එල්.එන්.ජී. සැපයුමට බාධාවක් සිදුවිය හැකි බවයි වාර්තා වන්නේ.",
       "URL": "https://www.hirunews.lk/162930/කටාරයට-ඉන්දීය-ගුවන්-සේවා-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=473"
}