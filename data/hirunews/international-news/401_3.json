{
       "Source": "hirunews",
       "Timestamp": "Friday, 26 January 2018 - 13:02",
       "Headline": "න්‍යෂ්ටික විනාශයක් ගැන විද්‍යාඥයින් අනතුරු අඟවයි",
       "News Content": "න්‍යෂ්ටික යුද්ධයකින් ලෝකය විනාශ කිරීමේ කල්පිත හෝරා යන්ත්‍රය මැදියම් රැයට විනාඩි 2ක් දක්වා ආසන්න වී ඇති බව න්‍යෂ්ටික විද්‍යාඥයන් නිවේදනය කළා.\n1953 වසරේ ස්ථාපිත කෙරුණු මෙම විද්‍යාත්මක ඔරලෝසුවේ වේලාව මැදියම් රැයට විනාඩි දෙකේ සිට විනාඩි 17 දක්වා කාල විරාමයේ විචලනය වුණා.\nමෙහි මැදියම් රැයෙන් සංකේතවත් වන්නේ න්‍යෂ්ටික යුද්ධයකින් විනාශයට පත්වීමයි.\nවිශේෂයෙන් උතුරු කොරියාව, අන්තර් මහද්වීපික මිසයිල සාර්ථකව අත්හදා බැලීමත් ජනපති ට්‍රම්ප් සහ උතුරු කොරියානු නායකයා අතර පවතින විරසකයත් ලෝකය න්‍යෂ්ටික යුද්ධයකට ආසන්න වීමේ කරුණු ලෙස විද්‍යාඥයන් පෙන්වා දෙනවා.",
       "URL": "https://www.hirunews.lk/182091/න්‍යෂ්ටික-විනාශයක්-ගැන-විද්‍යාඥයින්-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=401"
}