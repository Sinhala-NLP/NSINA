{
       "Source": "hirunews",
       "Timestamp": "Sunday, 03 November 2019 - 11:06",
       "Headline": "පාකිස්ථාන නීතිවිරෝධී සංක්‍රමණිකයන් තිස්දෙනෙක් ප්‍රංශයේ ලොරියකින් මතුවේ",
       "News Content": "ලොරි රථයක සැඟවී යුරෝපයට ඇතුලුවීමට උත්සාහ කළ පාකිස්ථාන ජාතිකයන් 30 දෙනෙකු ප්‍රංශයේදි සංක්‍රමණික බලධාරීන් අත්අඩංගුවට ගෙන තිබෙනවා.\nපාකිස්ථාන ජාතික ලොරි රථ රියදුරාද අත්අඩංගුවට ගනු ලැබූ බවයි විදෙස් වාර්තා සඳහන් කළේ.\nදකුණු දිග ප්‍රංශයේ ඉතාලි දේශසීමාව ආසන්නයේ සිදුකළ පරීක්ෂා කිරීමකදී ලොරි රථයේ සැඟවී සිටි මෙම පාකිස්ථාන සංක්‍රමණිකයන් හමුවී තිබෙනවා.\nමෙම සිද්ධිය වාර්තාවන්නේ වියට්නාම ජාතිකයන් බවට විශ්වාස කෙරෙන නීතිවිරෝධී සංක්‍රමණිකයන් 39 දෙනෙකු කන්ටේනර් කුටීරයක් තුළ මියගොස් සිටියදී බි්‍රතාන්‍යයේ ලන්ඩන් නුවර ආසන්නයෙන් සොයාගෙන සතියකට පසුවයි.",
       "URL": "https://www.hirunews.lk/227525/පාකිස්ථාන-නීතිවිරෝධී-සංක්‍රමණිකයන්-තිස්දෙනෙක්-ප්‍රංශයේ-ලොරියකින්-මතුවේ",
       "Category": "International News",
       "Parent URL": "https://www.hirunews.lk/international-news.php?pageID=226"
}