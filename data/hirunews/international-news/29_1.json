{
       "Source": "hirunews",
       "Timestamp": "Monday, 10 October 2022 - 9:09",
       "Headline": "යුක්රේනයට අඛණ්ඩ ව සහාය ලබා දෙන බවට ඇමරිකාවෙන් ප්‍රකාශයක්",
       "News Content": "යුක්රේනයට සහය දීම අඛන්ඩව සිදුකිරීමට සූදානම් බව ඇමරිකාව යළි ප්‍රකාශ කර තිබෙනවා.\nධවල මන්දිරයේ ජාතික ආරක්ෂාව පිළිබඳ මාධ්‍ය ප්‍රකාශක ජෝන් කර්බි ප්‍රකාශ කර ඇත්තේ කෙතරම් අපහසුතා මධ්‍යයේ වුවද තම සහය යුක්රේනයට ලබාදෙන බවයි.\nයුක්රේනයට තවදුරටත් අවිආයුධ සහ මූල්‍යාධාර සැපයීමට අපහසු බව ඇමරිකාව ඊයේ ප්‍රකාශයක් නිකුත් කළා.\nඔවුන් කියා සිටියේ, රුසියානු ආක්‍රමණය ආරම්භවූ පෙබරවාරි මාසයේ සිට මේ දක්වා ඩොලර් බිලියන 16.8ක් යුක්රේනය වෙනුවෙන් ලබා දී ඇති බවයි.\nරුසියානු ආක්‍රමණයට පෙර ඇමරිකාව විසින් තම ආරක්ෂක වියදම් අඩුකිරීමට තීරණය කර තිබුණ ද රුසියාව යුක්රේනය ආක්‍රමණය කිරීමත් සමඟ එම වියදම් යළි ඉහළ ගොස් තිබෙනවා.",
       "URL": "https://www.hirunews.lk/317470/යුක්රේනයට-අඛණ්ඩ-ව-සහාය-ලබා-දෙන-බවට-ඇමරිකාවෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=29"
}