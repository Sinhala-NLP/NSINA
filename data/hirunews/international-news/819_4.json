{
       "Source": "hirunews",
       "Timestamp": "Friday, 26 July 2013 - 7:36",
       "Headline": "සිරියාවේ ගැටුම්වලින් ලක්ෂයක් මියයයි.",
       "News Content": "සිරියානු සිවිල් යුද්ධයෙන් සිදුවී ඇති ජීවිතහානි සංඛ්‍යාව මේ වනවිට ලක්ෂය ඉක්මවා ඇති බව ජගත් සංවිධාන මහලේකම් බෑන්කී මූන් පවසනවා. නිව්යෝක් නුවර ජගත් සංවිධාන මූලස්ථානයේදී මහලේකම්වරයා මේ බව ප්‍රකාශ කළේ ඇමරිකානු රාජ්‍ය ලේකම් ජෝන් කෙරී සමඟ එක්ව මාධ්‍යවලට කරුණු ඉදිරිපත් කරමින්. ඔවුන් දෙදෙනාම එහිදී අවධාරණය කළේ අර්බුදයට දේශපාලන විසඳුමක් ලැබිය යුතු බවයි. සිරියාව සඳහා සාම සමුළුවක් කැඳවිය යුතු බව මහලේකම්වරයා එහිදී සඳහන් කළා. සිරියානු යුද්ධයෙන් මිලියන 1 යි දශම 7 ක් ජනතාව අවතැන්වී ඇති බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/63760/සිරියාවේ-ගැටුම්වලින්-ලක්ෂයක්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=819"
}