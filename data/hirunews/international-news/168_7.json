{
       "Source": "hirunews",
       "Timestamp": "Saturday, 22 August 2020 - 11:02",
       "Headline": "ඉන්දියාවේ කොරෝනා ආසාදිතයන් නැවතත් වාර්තාගත ලෙස ඉහළට",
       "News Content": "අද උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා වෛරස් ආසාදිතයන් 69,878 ක් වාර්තාවී ඇති අතර, එය මෙතෙක් දිනක් තුළ ඉන්දියාවෙන් වාර්තාවූ වැඩිම නව ආසාදිත සංඛ්‍යාවයි.\nඒ අනුව එරට මුළු කොරෝනා ආසාදිතයන් සංඛ්‍යාව 29 ලක්ෂ 75,701 දක්වා ඉහළ යනවා.\nඑමෙන්ම ඊයේ දිනය තුළ වාර්තාවූ මරණ 945 ත් සමඟ ඉන්දියාවේ කොරෝනා මරණ සංඛ්‍යාවද 55,794 දක්වා ඉහළ යනවා.\nඇමරිකා එක්සත් ජනපදය සහ බ්‍රසීලය හැරුණු කොට කොරෝනා වෛරස් ගෝලීය වසංගතයෙන් ලොව වැඩිම පීඩාවට ලක්වූ රට වන ඉන්දියාවෙන් පසුගිය දින 18 තුළම ලොව වැඩිම නව ආසාදිතයන් වාර්තාවුණා.",
       "URL": "https://www.hirunews.lk/248364/ඉන්දියාවේ-කොරෝනා-ආසාදිතයන්-නැවතත්-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=168"
}