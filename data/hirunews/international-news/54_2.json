{
       "Source": "hirunews",
       "Timestamp": "Tuesday, 12 April 2022 - 23:54",
       "Headline": "කේබල් කාර්වල සිරවූ පිරිසක් බේරාගත් මෙහෙයුම (වීඩියෝ)",
       "News Content": "ඉන්දියාවේ ජර්ඛාන්ඩ් ප්‍රාන්තයේ ට්‍රිකූට් කඳුකරය තරණය කිරීමට පැමිණි සංචාරකයින් පිරිසක් කේබල් කාර් ඔස්සේ ගමන් කරමින් සිටිය දී එම කේබල් කාර් තුළ සිරවීමේ පුවතක් වාර්තා වනවා.\nදින දෙකකට පෙර මෙම අනතුර සිදුවී ඇති අතර ඔවුන් බේරා ගැනීම සඳහා ඉන්දීය ගුවන් හමුදාව විශේෂ මෙහෙයුමක් දියත් කර තිබුණා.\nඒ අනුව කේබල් කාර් 24ක සිර වී සිටි පුද්ගලයින් 43 දෙනෙකු ඉන්දීය ගුවන් හමුදාව විසින් හෙළිකොප්ටර් යානා මගින් ආරක්ෂිතව මුදා ගෙන ඇති අතර තවත් 15 දෙනෙකු එතුළ සිරවී සිටිනවා.\nමුදා ගත් පිරිස අතරට වයස අවුරුදු 10ක කුඩා දරුවෙකු ද ඇතුළත් දැනට සිරවී සිටින පිරිස මුදා ගැනීම සඳහා හෙලිකොප්ටර් යානාවලට එම කේබල් කාර් අසළට ළඟා විය නොහැකි බවයි ඉන්දීය මාධ්‍ය වාර්තා කරන්නේ.\nමේ වනවිට එම පුද්ගලයින්ට ආහාර පාන නොමැතිව දැඩි අසීරුතාවක සිටින බවද සඳහන්.\nමුදා ගැනීමේ මෙහෙයුම් අතරතුර පුද්ගලයන් තිදෙනෙක් ජීවිතක්ෂයට පත්ව තිබෙනවා.\nමුදා ගැනීමේ මෙහෙයුම් අතරතුර පුද්ගලයෙකු හෙලිකොප්ටර් යානයෙන් ලිස්සා වැටුණා.\nකෙසේවෙතත් පිරිස බේරා ගැනීමේ මෙහෙයුම් අඛණ්ඩව සිදු කිරීමට ඉන්දීය ආරක්ෂක අංශ පියවර ගෙන ඇත්තේ.\nසංචාරකයින් අතර වඩාත් සුප්‍රකටස්ථානයක් වන ට්‍රිකූට් කඳුකරය මුහුදු මට්ටමේ සිට මීටර 392ක් ඉහළින් පිහිටා ඇති අතර කේබල් කාර් ගමන් ගන්නා රැහැන මීටර 760ක් දක්වා දුරට විහිදි තිබෙනවා.",
       "URL": "https://www.hirunews.lk/301852/කේබල්-කාර්වල-සිරවූ-පිරිසක්-බේරාගත්-මෙහෙයුම-වීඩියෝ",
       "Category": "International News",
       "Parent URL": "https://www.hirunews.lk/international-news.php?pageID=54"
}