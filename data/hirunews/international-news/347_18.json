{
       "Source": "hirunews",
       "Timestamp": "Sunday, 29 July 2018 - 8:21",
       "Headline": "කැලිෆෝනියාවේ මහා ලැව්ගින්නක්",
       "News Content": "ඇමරිකාවේ උතුරුදිග කැලිෆෝනියා ප්‍රදේශයේ දැන් පැතිරෙමින් පවත්නා මහා ලැව් ගින්නක් හේතුවෙන් අවම වශයෙන් පුද්ගලයන් පස්දෙනෙකු ජීවිතක්ෂයට පත්ව ඇති අතර, 17 දෙනෙකු අතුරුදන්වී තිබෙනවා.\nලැව්ගින්න නිවීමට උත්සාහ කළ ගිනි නිවන භටයන් දෙදෙනෙකු පෙරේදා මියගිය අතර, ඊයේ වාර්තාවූයේ ළමයින් දෙදෙනෙකු සහ ඔවුන්ගේ මිත්තනියද ලැව් ගින්නට හසුවී මියගොස් ඇති බවයි.\nගින්නෙන් මේ වනවිට ගොඩනැගිලි 500 ක් පමණ විනාශ වී ඇති අතර, දහස් සංඛ්‍යාත පිරිසක් නිවෙස්වලින් ඉවත්වී තිබෙනවා.\nපසුගිය සඳුදා මෝටර් රථයක් ගිනි ගැනීමෙන් ආරම්භ වූ ලැව් ගින්න මේ වනවිට අක්කර 48,000 ක පමණ ප්‍රදේශයක පැතිර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/196287/කැලිෆෝනියාවේ-මහා-ලැව්ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=347"
}