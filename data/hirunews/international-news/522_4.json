{
       "Source": "hirunews",
       "Timestamp": "Saturday, 04 February 2017 - 14:04",
       "Headline": "කාන්තාරයට හිම වැස්සක්",
       "News Content": "රටේ බහුතර ප්‍රදේශයක් කාන්තාරයෙන් වැසුණු එක්සත් අරාබි එමීර් රාජ්‍යයේ ජෙබෙල් ජායිස් කඳුවැටියට දුර්ලභ හිම වැස්සක් ඊයේ පතිත වී තිබෙනවා.\nඑහි ඇතැම් ස්ථාන අඟල් 4ක පමණ හිම තට්ටුවකින් වැසී තිබූ බවයි විදෙස් වාර්තා සඳහන් කළේ.\nඑක්සත් අරාබි එමීරයට ඊයේ ප්‍රචණ්ඩ සුළඟක් ඇති වූ අතර, එහිදී දැවැන්ත දොඹකරයක් පෙරළී අනතුරක් ද සිදුවුණා.\nඩුබායිහි මංතීරු රැසකින් සමන්විත ෂෙයික් සෙයිඞ් මහා මාර්ගයට දොඹකරය කඩා වැටීමෙන් එක් පුද්ගලයෙකු තුවාල ලැබූ අතර, මෝටර් රථ 3ක් ද විනාශයට පත්වී තිබෙනවා.\nදැඩි සුළං හේතුවෙන් ටුවර් ඩි ඩුබායි පාපැදි ධාවන තරඟය ද ඊයේ අත්හිටුවීමට සිදුවුණා.",
       "URL": "https://www.hirunews.lk/153659/කාන්තාරයට-හිම-වැස්සක්",
       "Category": "International News",
       "Parent URL": "https://www.hirunews.lk/international-news.php?pageID=522"
}