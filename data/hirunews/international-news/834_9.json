{
       "Source": "hirunews",
       "Timestamp": "Wednesday, 05 June 2013 - 13:19",
       "Headline": "බංග්ලාදේශයට බ්‍රිතාන්‍යයෙන් පවුම් මිලියන 18 ක පරිත්‍යාගයක්.",
       "News Content": "පසුගිය අප්‍රේල් මාසයේදී කඩා වැටුණු බංග්ලාදේශ ඇගලූම් කම්හලේ සේවක සේවිකාවන්ට ආධාර උපකාර කිරීම සඳහා බ්‍රිතාන්‍ය විසින් පවුම් මිලියන 18 ක පරිත්‍යාගයක් ලබා දී තිබෙනවා. ඩකා නුවර අටමහල්, රානා ප්ලාසා ඇගලූම් කම්හල කඩා වැටීමෙන් එහි සිටි සේවක සේවිකාවන් ඇතුළු 1130 දෙනෙකු ජීවිතක්ෂයට පත්වූ අතර, 2500 ක් පමණ තුවාල ලැබුවා. තවත් 2437 දෙනෙකු එහිදී බේරා ගැනීමට හැකිවුණා. බ්‍රිතාන්‍යය විසින් ලබා දෙන ආධාර මුදල යොදා ගැනෙනු ඇත්තේ බංග්ලාදේශ ඇගලූම් සේවක සේවිකාවන්ගේ කුසලතා සහ ආරක්ෂක අවධානම ඉහළ නැංවීමටයි. මෙම ඇගලූම් කම්හලේ නිෂ්පාදිත ඇගලූම් අපනයනය කෙරෙන්නේ බ්‍රිතාන්‍යයටයි.",
       "URL": "https://www.hirunews.lk/60353/බංග්ලාදේශයට-බ්‍රිතාන්‍යයෙන්-පවුම්-මිලියන-18-ක-පරිත්‍යාගයක්",
       "Category": "International News",
       "Parent URL": "https://www.hirunews.lk/international-news.php?pageID=834"
}