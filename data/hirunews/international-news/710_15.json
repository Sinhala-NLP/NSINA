{
       "Source": "hirunews",
       "Timestamp": "Sunday, 16 August 2015 - 13:34",
       "Headline": "චීන පිපිරීම ගැන සෙවීමට විශේෂඥ කණ්ඩායමක්",
       "News Content": "චීනයේ පසුගිය දා සිදුවූ පිපිරීමෙන් අනතුරුව අදාළ ස්ථානයේ රසායනික තත්ත්ව පරීක්ෂාවක් සිදුකිරීමට 217 දෙනෙකුගෙන් යුත් විශේෂ කණ්ඩායමක් යොමු කර තිබෙනවා. විදෙස් වාර්තා සදහන් කළේ මෙම කණ්ඩායමට චීන හමුදාවේ සිටින රසායන විද්‍යා හා න්‍යෂ්ටික විද්‍යා විශේෂඥයින් ඇතුළත් බවයි. පිපිරීම වූ ස්ථානයේ අධික විෂ සහිත රසායන ද්‍රව්‍යයක් වන සෝඩියම් සයනයිට් ටොන් 700ක් ගබඩා කර තිබූ බවට අනාවරණ වී තිබෙනවා. මෙම පිපිරීමෙන් මිය ගිය සංඛ්‍යාව 112 දෙනෙකු මිය ගිය අතර තවත් 100 දෙනෙකු තවමත් අතුරුදන්. සිද්ධියෙන් 700ක් තුවාල ලැබුවා.",
       "URL": "https://www.hirunews.lk/114991/චීන-පිපිරීම-ගැන-සෙවීමට-විශේෂඥ-කණ්ඩායමක්",
       "Category": "International News",
       "Parent URL": "https://www.hirunews.lk/international-news.php?pageID=710"
}