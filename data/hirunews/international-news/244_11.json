{
       "Source": "hirunews",
       "Timestamp": "Monday, 19 August 2019 - 19:11",
       "Headline": "ඇමරිකානු ඉල්ලීම නොතකා, ඉරාන නැව මුදා හරී",
       "News Content": "පසුගිය ජුලි 4 වැනිදා සිට බ්‍රිතාන්‍යයට අයත් ජිබ්රෝල්ටාව මගින් මධ්‍යධරණී මුහුදේ රදවාගෙන සිටි ඉරාන සුපිරි තෙල් නෞකාව ඉන් නික්මී තිබෙනවා.\nඒ, නෞකාව තවදුරටත් රදවා ගන්නා ලෙස ඇමරිකා එක්සත් ජනපදය කළ ඉල්ලීම ප්‍රතික්ෂේප කරමින්.\nමෙම ඉරාන නෞකාව යුරෝපා සම්බාධකවලට ලක්වූ සිරියාවට තෙල් රැගෙන යන බවට චෝදනා කරමිනුයි එය රදවා ගැනුණේ.\nකෙසේ නමුත්, ඉරානය ගමනාන්තය පිළිබඳ සහතිකයක් ලබාදීමෙන් පසු නෞකාව මුදා හැරුණා.\nඇමරිකානු සම්බාධක යුරෝපයට බලනොපාන බවට පවසමින් ජිබ්රෝල්ටාව, ඉරාන තෙල් නැව තවදුරටත් රඳවා ගැනීම ප්‍රතික්ෂේප කර තිබෙනවා.",
       "URL": "https://www.hirunews.lk/222551/ඇමරිකානු-ඉල්ලීම-නොතකා-ඉරාන-නැව-මුදා-හරී",
       "Category": "International News",
       "Parent URL": "https://www.hirunews.lk/international-news.php?pageID=244"
}