{
       "Source": "hirunews",
       "Timestamp": "Friday, 02 January 2015 - 8:45",
       "Headline": "සිරියානු - ඉරාක ගැටුම්වලින් 91,000 ක් මියගිහින්.",
       "News Content": "පසුගිය 2014 වසර තුළ සිරියානු යුද්ධයෙන් පුද්ගලයන් 76,000 ක් ජීවිතක්ෂයට පත්වී ඇති බව වාර්තා වනවා. එය වසර 4 ක් තිස්සේ පවතින අරගලයේ දරුණුතම වසරයි. සිරියානු මානව හිමිකම් නිරීක්ෂණ කේන්ද්‍රය ප්‍රකාශ කළේ පසුගිය වසරේ යුද්ධයේදී මියගිය සිරියානුවන් අතරින් 18,000 ක් පමණ සිවිල් වැසියන් බවයි. එයින් 3500 කට අධික පිරිසක් ළමයින්. යුද්ධය හේතුවෙන් අසල්වැසි රටවලට පලාගිය සිරියානුවන්ගේ සංඛ්‍යාව මිලියන 3.2ක්. පසුගිය 2014 වසරේ ඉරාක යුද්ධයෙන් ද 15,000 කට වැඩි පිරිසක් ජීවිතක්ෂයට පත්වී තිබෙනවා. ඒ අනුව, 2007 න් පසු ඉරාකයේ ගැටුම්වලින් දරුණුතම වසර වන්නේ පසුගිය 2014 වසරයි.",
       "URL": "https://www.hirunews.lk/100444/සිරියානු-ඉරාක-ගැටුම්වලින්-91000-ක්-මියගිහින්",
       "Category": "International News",
       "Parent URL": "https://www.hirunews.lk/international-news.php?pageID=772"
}