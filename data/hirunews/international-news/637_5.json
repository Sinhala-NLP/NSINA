{
       "Source": "hirunews",
       "Timestamp": "Saturday, 07 May 2016 - 10:21",
       "Headline": "අයි.එස්.සමූහ මිනීවලවල් 50කට වැඩි සංඛ්‍යාවක්",
       "News Content": "ඉරාකයේ අයි.එස්. සංවිධානයේ පාලනය යටතේ පැවති ප්‍රදේශවලින් සමූහ මිනී වළවල් 50කට වැඩි සංඛ්‍යාවක් හමුවූ බව ජගත් සංවිධානය පවසනවා.\nඉරාකයේ ජගත් සංවිධාන විශේෂ නියෝජිත යාන් කූබිස් ආරක්ෂක මණ්ඩලය වෙත දැනුම් දී ඇත්තේ එම ඝාතන අතිශය සාහසික අපරාධයක් බවයි.\nඅයි.එස්. සංවිධානය සතුව තිබූ ප්‍රදේශ රැසක් පසුගිය මාස කිහිපය තුළ ඉරාක හමුදා විසින් අත්පත් කර ගත් අතර එම ප්‍රදේශවලින් මෙම සමූහ මිනී වළවල් හමුවී තිබෙනවා.\nඉන් ඉතා මෑතකදී රමාඩි ප්‍රදේශයෙන් සොයා ගත් සමූහ මිනී වළේ මළ සිරුරු 40කට වැඩි ප්‍රමාණයක් මිහිදන් කර ඇති බවයි විශ්වාස කෙරෙන්නේ.",
       "URL": "https://www.hirunews.lk/132627/අයි-එස්-සමූහ-මිනීවලවල්-50කට-වැඩි-සංඛ්‍යාවක්",
       "Category": "International News",
       "Parent URL": "https://www.hirunews.lk/international-news.php?pageID=637"
}