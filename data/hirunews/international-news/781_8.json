{
       "Source": "hirunews",
       "Timestamp": "Sunday, 01 December 2013 - 19:11",
       "Headline": "චීනයේ ගුවන් සීමාව ගැන ඇමෙරිකාව සහ ජපානය සාකච්ඡාවක.",
       "News Content": "චීනය විසින් පනවා ඇති නව ගුවන් සීමා පිළිබඳ ඇමරිකානු උප ජනාධිපති ජෝ බයිඞ්න් සමඟ සාකච්ඡා කිරීමට ජපාන අගමැති ෂින්සෝ අබේ තීරණය කර තිබෙනවා. මෙහි අරමුණ වී ඇත්තේ චීනය පනවා ඇති නව ගුවන් සිමාව සම්බන්ධයෙන් කටයුතු ආකාරය තීරණය කිරීමයි. චීනයේ නැගෙනහිර ප්‍රදේශයේ පිහිටා ඇති දුපත් සමූහයක  අයිතිය සම්බන්ධයෙන් මේ වන විට මතභේදාත්මක තත්ත්වයක් මතුව තිබෙනවා. මෙම දුපත් සමූහයට ඉහළින් පසුගිය දා ඇමරිකානු සහ ජපාන ප්‍රහාරක ගුවන් යානා කිහිපයක් පියාසර කරනු ලැබුවා. ඒ, චීනය විසින් එම දුපත්වලට ඉහළින් ගුවන් ආරක්ෂණ කලාපයක් ප්‍රකාශයට පත් කිරීමත් සමගයි. මතභේදයට ලක්වූ නැගෙනහිර චීන මුහුදේ දිවයින් පෙළට ජපානය, තායිවානය සහ දකුණු කොරියාව ද හිමිකම් කියනවා.",
       "URL": "https://www.hirunews.lk/72540/චීනයේ-ගුවන්-සීමාව-ගැන-ඇමෙරිකාව-සහ-ජපානය-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=781"
}