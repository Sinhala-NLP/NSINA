{
       "Source": "hirunews",
       "Timestamp": "Saturday, 09 November 2019 - 15:30",
       "Headline": "සකීර් නායික් ඉන්දියාවට පිටුවහල් කළ නොහැකි බව මැලේසියාව කියයි",
       "News Content": "ඉන්දියාවේ උපත ලද මතභේදකාරී මුස්ලිම් පූජකවරයෙක් වන සකීර් නායික් ඉන්දියාව වෙත පිටුවහල් කළ නොහැකි බව මැලේසියාව නිල වශයෙන් දැනුම්දීමට සැරසෙනවා.\nදැනට මැලේසියාවේ වෙසෙන ඔහු ඉන්දියාව ඉල්ලා සිටියේ පීස් ටී වී විකාශයන් සහ දේශන මගින් වෛරී ප්‍රකාශ සිදුකළ බවට මෙන්ම මූල්‍ය විශුද්ධිකරණ චෝදනා එල්ල කරමින්.\nමේ සම්බන්ධයෙන් තායිලන්තයේ පැවති 35 වන ආසියාන් සමුළුවේදී ඉන්දීය අග්‍රාමාත්‍ය මෝදි මැලේසියානු අග්‍රාමාත්‍ය මහතීර් මොහොමඞ් වෙතින් පෞද්ගලික ඉල්ලීමක්ද කර ඇති බව සඳහන්.\nඑහෙත් මැලේසියානු අග්‍රාමාත්‍යවරයා කියා සිටියේ සකීර් නායික්ට ඉන්දියාවේදී සාධාරණ නඩු විභාගයක් හිමිවේදැයි සැක සහිත අතර, ඔහුගේ ජීවිතයටද තර්ජන එල්ලවිය හැකි බවයි.\nමේ නිසා ඔහු පිටුවහල් කළ නොහැකි බවට මැලේසියානු විදේශ අමාත්‍යාංශය ඉන්දීය රජය වෙත නිල දැනුම්දීමක් සිදුකිරීමට නියමිතයි.",
       "URL": "https://www.hirunews.lk/227954/සකීර්-නායික්-ඉන්දියාවට-පිටුවහල්-කළ-නොහැකි-බව-මැලේසියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=224"
}