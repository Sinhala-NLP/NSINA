{
       "Source": "hirunews",
       "Timestamp": "Friday, 27 December 2013 - 8:23",
       "Headline": "විශ්ව කාලගුණ අනාවැකි ළඟදීම.",
       "News Content": "හිරුගේ කම්පන සහ ගිනිදැල් හේතුවෙන් ඇතිවන සූර්ය කුණාටු පිළිබඳ අනාවැකි පළකිරීමේ ව්‍යාපෘතියක් බ්‍රිතාන්‍ය සහ ඇමරිකාව එක්ව දියත් කර තිබෙනවා. චන්ද්‍රිකා උපයෝගී කරගෙන මෙම විශ්ව කාලගුණ වාර්තාවට තොරතුරු එක් රැස් කරගැනෙන අතර මීළඟ වසන්ත ඍතුවේ ප්‍රථම අනාවැකිය නිකුත් කිරීමටයි සැළසුම්කර ඇත්තේ. ඉන් පසු පැය 24 පුරා ක්‍රියාත්මක වන මෙම ව්‍යාපෘතිය සඳහා ඉදිරි තුන් වසර සඳහා වැය කරන මුදල ස්ටර්ලින් පවුම් මිලියන 4.6 ක්. සූර්ය කුණාටු හේතුවෙන්  පෘථිවියේ චන්ද්‍රිකා, ගුවන් විදුලි සන්නිවේදන සහ විදුලි ග්‍රිඞ් පද්ධතිවලට බලපෑම් සිදුවූ අවස්ථා මීට පෙර වාර්තා වී තිබෙනවා. 1989 කැනඩාවේ ක්විබෙක් ප්‍රාන්තයේ විදුලි බලය සූර්ය කුණාටුවකින් අඩාල වුණා. වසර 11 කට වරක් සූර්යාගේ ක්‍රියාකාරීත්වය අධිකවන අතර එම කාලය තුළ මෙවැනි සූර්ය කුණාටු බහුලව ඇතිවන බව තාරකා විද්‍යාඥයන්ගේ අදහසයි.",
       "URL": "https://www.hirunews.lk/74228/විශ්ව-කාලගුණ-අනාවැකි-ළඟදීම",
       "Category": "International News",
       "Parent URL": "https://www.hirunews.lk/international-news.php?pageID=774"
}