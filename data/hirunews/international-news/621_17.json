{
       "Source": "hirunews",
       "Timestamp": "Monday, 20 June 2016 - 10:10",
       "Headline": "Update : ඇෆ්ගනිස්ථානයේ මරාගෙන මැරෙන බෝම්බ ප්‍රහාරයෙන් 14 දෙනෙකු මරුට",
       "News Content": "ඇෆ්ගනිස්ථානයේ කාබුල් නුවර දී කුඩා බස් රථයකට අද එල්ල වූ මරාගෙන මැරෙන බෝම්බ ප්‍රහාරයෙන් පුද්ගලයන් 14 දෙනෙකු ජීවිතක්ෂයට පත්වුණා.\nමෙහිදී මිය ගොස් ඇත්තේ කාබුල් නුවර කැනඩා තානාපති කාර්යාලයේ ආරක්ෂක භටයන් ලෙස සේවය කරන නේපාල ජාතිකයන් පිරිසක්.\nප්‍රහාරකයා මඟ රැදී සිට බස් රථය පැමිණීමත් සමඟ එය ඉදිරියට පා ගමනින් ගොස් බෝම්බය පුපුරුවා තිබෙනවා.\nප්‍රහාරයේ වගකීම තලෙයිබාන් සංවිධානය විසින් භාර ගනු ලැබුවා.\nරාමසාන් සමය ආරම්භ වූ පසු ඇෆ්ගනිස්ථානයෙන් වාර්තා වූ ප්‍රථම මරාගෙන මැරෙන බෝම්බ ප්‍රහාරය මෙයයි.\nUpdate : Monday, June 20, 2016 16.16\n-------------------------------------------------\nඇෆ්ගනිස්ථානයේ කාබූල් අගනුවරදී බස් රථයකට මරාගෙන මැරෙන බෝම්බ  ප්‍රහාරයක් එල්ලවී තිබෙනවා.\nවිදෙස් වාර්තා සඳහන් කළේ අද අලූයම සිදුවූ ප්‍රහාරයෙන් මියගිය හෝ තුවාල ලැබූවන් මෙතෙක් ගණනය කර නොමැති බවයි.\nමියගිය පුද්ගලයන් ඇෆ්ගනිස්ථාන ජාතිකයන් ද නැතහොත් නේපාලයෙන් ඇෆ්ගනිස්ථානයට රැකියා සඳහා පැමිණි පුද්ගලයන්ද යන්න තහවුරු වී නැහැ.\nප්‍රහාරයේ වගකීම මෙතෙක් කිසිවෙකුත් භාරගෙන  නොමැති බවයි විදෙස් වාර්තා ප්‍රකාශ කළා.",
       "URL": "https://www.hirunews.lk/135989/update-ඇෆ්ගනිස්ථානයේ-මරාගෙන-මැරෙන-බෝම්බ-ප්‍රහාරයෙන්-14-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=621"
}