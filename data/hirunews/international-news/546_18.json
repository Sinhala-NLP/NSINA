{
       "Source": "hirunews",
       "Timestamp": "Wednesday, 14 December 2016 - 11:08",
       "Headline": "මුහුණේ තිබූ අසාමාන්‍ය ගෙඩිදෙක ඉවත් කළ පැය 7 ක සැත්කම (සංවේදී ඡායාරූප සහිතයි)",
       "News Content": "මුහුණේ ඇති වූ අසාමාන්‍ය ගෙඩි දෙකක් ඉවත්කළ පුද්ගලයෙකු පිළිබඳ පුවතක් නේපාලයෙන් වාර්තාවනවා.\nක්‍රිෂ්ණ ප්‍රසාද් නමැති මෙම පුද්ගලයාට මෙය හටගෙන තිබෙන්නේ කුඩා කළ සිටයි.\nඅවුරුදු 47 ක් මේ හේතුවෙන් දුක් විඳි ක්‍රිෂ්ණාගේ දැන් වයස අවුරුදු 60 ක්.\nපසුගිය දිනෙක නේපාලයේ කත්මන්ඩු නුවර පිහිටි රෝහලක වෛද්‍යවරු 11 දෙනෙකු විසින් පැය 07 ක් තුළ කළ සැත්කමකින් අනතුරුව ක්‍රිෂ්ණාගේ මෙලෙස මුහුණේ හට ගත් ගෙඩි දෙක ඉවත් කර තිබෙනවා.\nඑම ගෙඩි දෙකේ බර කිලෝ 11.1 ලෙසයි වෛද්‍යවරු සඳහන් කරන්නේ.\nමේවන විට ක්‍රිෂ්ණා ඉතා සැහැල්ලුවෙන් ජීවත්වන බව විදෙස් වාර්තා වැඩි දුරටත් සඳහන් කරවා.",
       "URL": "https://www.hirunews.lk/149665/මුහුණේ-තිබූ-අසාමාන්‍ය-ගෙඩිදෙක-ඉවත්-කළ-පැය-7-ක-සැත්කම-සංවේදී-ඡායාරූප-සහිතයි",
       "Category": "International News",
       "Parent URL": "https://www.hirunews.lk/international-news.php?pageID=546"
}