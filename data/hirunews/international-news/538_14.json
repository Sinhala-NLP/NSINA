{
       "Source": "hirunews",
       "Timestamp": "Thursday, 29 December 2016 - 10:43",
       "Headline": "නවසීලන්තය සෙලවෙයි",
       "News Content": "නවසීලන්තයේ දකුණුදිග ප්‍රදේශයේ ප්‍රබල භූ චලනයක් සිදුව තිබෙනවා.\nඑය රික්ටර් මාපකයේ සටහන් වී ඇත්තේ ඒකක 5.5 ක් ලෙසටයි.\nපොළොව අභ්‍යන්තරයේ කිලෝමීටර් 17 ක් පමණ ගැඹුරින් මෙම කම්පනය සිදුව ඇතැයි ද සඳහන්.\nනවසීලන්තයේ වෙලින්ටන් සහ ක්‍රයිස්චර්ච් ප්‍රදේශවල 7000 කට වැඩි පිරිසකට කම්පන තත්වය දැනී ඇති බවයි විදෙස් පුවත් සේවා පෙන්වා දෙන්නේ.\nභූ කම්පනයෙන් අනතුරුව පසු කම්පන දෙකක් ද වාර්තාවී තිබෙනවා.\nඒවා රික්ටර් මාපකයේ ඒකක 3.8 ක් සහ 3.3 ක් ලෙසටයි සටහන් වී ඇත්තේ.\nකෙසේවෙතත් මෙමගින් සිදුවු හානියක් මෙතෙක් වාර්තාවී නැහැ.\nපසුගිය නොවැම්බර් මාසයේදී ද නවසීලන්තයට රික්ටර් පරිමානයේ ඒකක 7.8 ක භූ චලනයක් සිදුවුනා.",
       "URL": "https://www.hirunews.lk/150827/නවසීලන්තය-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=538"
}