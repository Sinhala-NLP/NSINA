{
       "Source": "hirunews",
       "Timestamp": "Wednesday, 20 September 2017 - 19:25",
       "Headline": "සෞදි අරාබියේ අන්තර්ජාල දුරකථන ඇමතුම් තහනම ඉවතට",
       "News Content": "අන්තර්ජාල දුරකථන ඇමතුම් සඳහා පනවා ඇති තහනම හෙට සිට ඉවත් කිරීමට සෞදි අරාබිය තීරණය කර තිබෙනවා.\nබොරතෙල් අපනයනය කිරීමට අමතරව රාජ්‍ය ආදායම ඉහළ නංවා ගැනීම මෙහි අරමුණයි.\nවිදේශ ශ්‍රමිකයින් බහුලව සේවය කරන සෞදි අරාබිය විසින් 2011 වසරේදී මෙම තහනම පනවනු ලැබුවේ මැදපෙරදිග කලාපයේ පැතිර ගිය අරාබි වසන්තය හේතුවෙන්.\nමෙම තහනම ඉවත් කිරීමෙන් පසු සෞදි අරාබියේ සිට ස්කයිප්, වයිබර්, ෆේස්බුක් හරහා ඇමතුම් ලබාගැනීමේ හැකියාව යළි උදාවන බවයි විදෙස් මාධ්‍ය ප්‍රකාශ කළේ.",
       "URL": "https://www.hirunews.lk/171410/සෞදි-අරාබියේ-අන්තර්ජාල-දුරකථන-ඇමතුම්-තහනම-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=437"
}