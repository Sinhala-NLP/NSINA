{
       "Source": "hirunews",
       "Timestamp": "Wednesday, 02 March 2016 - 15:13",
       "Headline": "ශාරුක් ඛාන් කම්පනයට පත් කල අවමංගල්‍යය",
       "News Content": "ඉන්දීය සුපිරි නලු ශාරුක් ඛාන්ගේ බිරිඳ වන ගෞරි ඛාන්ගේ පියා අභාවප්‍රාප්ත වී තිබෙනවා.\nරමේශ් චන්ද‍්‍රා අභාවප්‍රාප්ත වීම ශාරුක් ඛාන් පවුලට දැඩි පාඩුවක් බවයි ඉන්දීය පුවත් සේවා පෙන්වා දෙන්නේ.\nරමේශ් චන්ද්‍රාගේ දරුවන් අතරින් ඔහුට වඩාත් සමීපව සිටි දියණියක් ලෙසටයි ශාරුක් ඛාන්ගේ බිරිඳ සැලකෙන්නේ.\nමේවන විට පවුලේ සාමාජිකයන් එක්ව අවමංගල්‍ය කටයුතු පිළිබඳ සැලසුම් කරමින් පවතින බව ඉන්දීය පුවත් සේවා සඳහන් කලා.\nසිය පියාගේ අභාවය පිළිබඳ ශාරුක් ඛාන් මෙන්ම ගෞරි ඛාන් දැඩි කම්පනයට පත්ව ඇතැයි ද සඳහන්.\nරූගත කිරීම් සහ යොදාගෙන තිබු අනෙක් සියලු වැඩ කටයුතු ශාරුක් ඛාන් විසින් අවලංගු කර තිබෙනවා.\nඒ සිය මාමණ්ඩියගේ අවමංගල්‍යයේ කටයුතු සඳහායි.\nශාරුක් ඛාන් සිය මාමණ්ඩියට දැඩිව සමීපව සිට ඇති අතර ඔවුන් දෙදෙනා ඉතා සුහද ආකාරයෙන් ගතකර ඇති බවයි ඉන්දීය පුවත් සේවා සඳහන් කලේ.",
       "URL": "https://www.hirunews.lk/127614/ශාරුක්-ඛාන්-කම්පනයට-පත්-කල-අවමංගල්‍යය",
       "Category": "International News",
       "Parent URL": "https://www.hirunews.lk/international-news.php?pageID=659"
}