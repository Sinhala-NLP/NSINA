{
       "Source": "hirunews",
       "Timestamp": "Saturday, 01 October 2022 - 19:26",
       "Headline": "ඔපෙක් නියෝජිතයන් අතර වසර දෙකකට පසු මුහුණට මුහුණ හමුවක්",
       "News Content": "ඔපෙක් සංවිධානයේ නියෝජිතයන් අතර මුහුණට මුහුණ හමුවක් මේ මස 5 වනදා ඕස්ට්‍රියාවේ වියානා නුවරදී පැවැත්වීමට නියමිතව තිබෙනවා.\nකොරෝනා වසංගතය හේතුවෙන් 2020 වසරේ මාර්තු මාසයෙන් පසු ඔපෙක් රටවල නියෝජිතයන් මුහුණට මුහුණ හමුවන පළමු අවස්ථාව මෙය බවයි විදෙස් වාර්තා සඳහන් කළේ.\nලෝක වෙළඳපොලේ බොරතෙල් මිල උච්ඡාවචනය වීම හා ඩොලරයේ අගය ඉහළ යාම හේතුවෙන් සෙසු මුදල් ඒකක මගින් බොරතෙල් මිලදී ගැනීමේදී මතුව ඇති ගැටලු මෙන්ම, පොලී අනුපාතයන් ඉහළ යාම සම්බන්ධයෙන් මෙහිදී සාකච්ඡා කිරීමට නියමිතයි.",
       "URL": "https://www.hirunews.lk/316807/ඔපෙක්-නියෝජිතයන්-අතර-වසර-දෙකකට-පසු-මුහුණට-මුහුණ-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=29"
}