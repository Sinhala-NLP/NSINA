{
       "Source": "hirunews",
       "Timestamp": "Wednesday, 13 March 2013 - 8:55",
       "Headline": "විෂ ශරීරගත කිරීමකින් චාවේස් ඝාතනය කළා ද ?",
       "News Content": "වෙනිසියුලානු ජනපති හියුගෝ චාවේස්ගේ මරණයට හේතුව විෂ ශරීරගත කිරිමක් ද යන්න පිළිබදව ලෝකයේ ඉහළ පෙළේ විද්‍යාඥයන්ගේ අවධානය යොමු වී ඇති බව එරට අන්තර් වාර ජනාධිපති නිකොලොස් මදුරෝ පවසනවා. හියුගෝ චාවේස් ජනාධිපතිවරයා මිය ගිය අවස්ථාවේ ද නිකොලොස් මදුරෝ චෝදනා කළේ ඇමරිකාව විසින් විෂ ශරීරගත කිරීමක් සිදුකර මරණය සිදුකළ බවටයි. එහෙත් ඇමරිකාව මෙම චෝදනාව ප්‍රතික්ෂේප කර තිබුණා. වසර 14 ක් පුරා වෙනිසියුලාව පාලනය කළ ජනාධිපති හියුගෝ චාවේස් පෙනහළු පිළිකා රෝගී තත්ත්වයක් හේතුවෙන් පසුගිය 05 වැනි දා ජිවිතක්ෂයට පත්වුණා. මියයන විට ඔහුගේ වයස අවුරුදු 58 ක්. පලස්තීන හිටපු නායක යසර් අර්ෆත්ගේ මියයාම සම්බන්ධයෙන් මෙවැනිම මතයක් ලොව පුරා පැතිර ගියා. ඔහුගේ සිරුරට වස එක්කර ජීවිතක්ෂයට පත්කළ බවටයි මාධ්‍ය වාර්තා පළ වුණේ.",
       "URL": "https://www.hirunews.lk/55097/විෂ-ශරීරගත-කිරීමකින්-චාවේස්-ඝාතනය-කළා-ද",
       "Category": "International News",
       "Parent URL": "https://www.hirunews.lk/international-news.php?pageID=856"
}