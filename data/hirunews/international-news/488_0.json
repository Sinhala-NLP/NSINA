{
       "Source": "hirunews",
       "Timestamp": "Tuesday, 25 April 2017 - 12:09",
       "Headline": "පොලිතින් කසලවලට දළඹුවන්ගෙන් විසඳුමක්",
       "News Content": "පැයක් ඇතුළත පොලීතින් මල්ලක් ආහාරයට ගෙන විනාශ කළ හැකි දළඹු විශේෂයක් පොලීතින් සහ ප්ලාස්ටික් වියෝජනය සඳහා යොදා ගැනීමට බ්‍රිතාන්‍යයේ කේම්බ්‍රිජ් විශ්වවිද්‍යාලයේ විද්‍යාඥයින් පිරිසක් සැරසෙනවා.\nගැලේරියා මෙලොනෙල්ලා නමැති විද්‍යාත්මක නාමයෙන් හඳුන්වන මෙම දළඹු විශේෂය ප්ලාස්ටික් වියෝජනය කරන රසායනික ක්‍රියාවලිය පිළිබදව ද එම විද්‍යාඥයන් දැන් අධ්‍යයනය කරමින් සිටින බව සදහන්.\nපොලිතින් මළු ආහාර දවටන ඇතුළුව ලොව පුරා වසරකදී එක්රැස් වන පොලීතින් සහ ප්ලාස්ටික් ප්‍රමාණය ටොන් මිලියන 80 ඉක්මවනවා.\nමුළුමනින්ම වියෝජනයට වසර 100 ගණනක් ගතවීම හේතුවෙන් පොලීතින් පරිසර දූෂකයක් ලෙසයි සැලකෙන්නේ.",
       "URL": "https://www.hirunews.lk/159932/පොලිතින්-කසලවලට-දළඹුවන්ගෙන්-විසඳුමක්",
       "Category": "International News",
       "Parent URL": "https://www.hirunews.lk/international-news.php?pageID=488"
}