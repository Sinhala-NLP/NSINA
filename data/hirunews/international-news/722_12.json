{
       "Source": "hirunews",
       "Timestamp": "Tuesday, 30 June 2015 - 13:20",
       "Headline": "ග්‍රීසිය, යුරෝපා සංගමයෙන් ඉවත් කෙරෙන ලකුණු",
       "News Content": "දැවැන්ත ණය අර්බුදකට මුහුණදී සිටින ග්‍රීසිය තමන් ඉදිරිපත් කරන කොන්දේසි ප්‍රතික්ෂේප කළහොත් යුරෝ කලාපයෙන් ඉවත් කිරීමට සිදුවන බව යුරෝපා සංගම් නායකයන් ප්‍රකාශ කළා. යුරෝපා සංගමය ඉදිරිපත් කර ඇති ණය කොන්දේසි අනුමත කළ හැකිද යන්න පිළිබඳව ජනමත විචාරණයක් ලබන ඉරිදා ග්‍රීසියේ පැවැත්වීමට නියමිතයි. එහිදී රජයේ ස්ථාවරයට සහය පළ කරමින් දැවැන්ත ජන රැලියක් ඇතැන්ස් නුවරදී ඊයේ පැවැත්වුණා. ග්‍රීක අග්‍රාමාත්‍ය ඇලෙක්සිස් ටිස්ප්‍රාස් ග්‍රීක ඡන්දදායකයන්ගෙන් ඉල්ලා සිටියේ යුරෝපා සංගමයේ ණය කොන්දේසි ප්‍රතික්ෂේප කරන ලෙසයි.",
       "URL": "https://www.hirunews.lk/112378/ග්‍රීසිය-යුරෝපා-සංගමයෙන්-ඉවත්-කෙරෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=722"
}