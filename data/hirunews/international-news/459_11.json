{
       "Source": "hirunews",
       "Timestamp": "Monday, 17 July 2017 - 13:39",
       "Headline": "13 හැවිරිදි දරුවා පිළිස්සු අඹුසැමි යුවල",
       "News Content": "කුඩා දරුවෙකු  පුළුස්සා වද හිංසා පැමිණ වූ යුවළක් මියන්මාර පොලිසිය විසින් අත්අඩංගුවට ගෙන තිබෙනවා.\nවයස අවුරුදු 13ක කුඩා දරුවෙක් හට මෙලෙස වද හිංසා පමුණුවා ඇති බවයි විදෙස් මාධ්‍ය වාර්තා කරන්නේ.\nඅදාල ළමයා මියන්මාරයේ, යන්ගුයි නගරයේ  නිවසක මෙහෙකාර සේවයේ යොදවා සිටියදී මෙම දරුවාගේ ශරීරය අවස්ථා කිහිපයකදී ස්ත්‍රික්කයෙන් පුළුස්සා ඇති බව සදහන්.\nමිට අමතරව ශරීරයට උණු වතුර දමා අදාල දරුවා පුළුස්සා ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nලෝකයේ බොහෝ රටවල මුදල් ඉපියිම සදහා කුඩා දරුවන් මෙහෙකාර සේවයේ යොදවන අතර මියන්මාරයේද ළමුන් බහුලව මෙහෙකාර සේවයේ යොදවන බව සදහන්.\nවිදෙස් මාධ්‍ය පවසන්නේ එවැනි අවස්ථාවලදී දරුවන්ට මෙවැනි වද හිංසා පමුණුවන බවයි.\nඅදාල දරුවාට මෙලෙස වද හිංසා පමුණුවන බව අසල නිවසක සිටි අයෙක් පොලීසියට පැමිණිලි කර ඇති අතර පසුව අදාල නිවසේ හිමිකරු සහ ඔහුගේ බිරිද අත්අඩංගුවට ගෙන තිබෙනවා.\nපැමිණිල්ලෙන් පසුව නිවසට පැමිණි පොලිස් නිලධාරීන් අදාල ළමයා පරික්ෂා කිරීමේදී ඔහුගේ ශරීරයේ පිලිස්සුම් තුවාල රැසක් දැක ගත හැකිව තිබෙනවා.\nමෙලෙස අත්අඩංගුවට පත් පුද්ගලයා 32 හැවිරිදි වියේ පසුවන අයෙක් වන අතර කාන්තාව 30 හැවිරිදි වියේ පසුවන බවයි වාර්තා වන්නේ.",
       "URL": "https://www.hirunews.lk/166075/13-හැවිරිදි-දරුවා-පිළිස්සු-අඹුසැමි-යුවල",
       "Category": "International News",
       "Parent URL": "https://www.hirunews.lk/international-news.php?pageID=459"
}