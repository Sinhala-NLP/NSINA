{
       "Source": "hirunews",
       "Timestamp": "Saturday, 31 October 2015 - 14:02",
       "Headline": "ඇමරිකානු - රුසියානු යුද අවදානමක්",
       "News Content": "සිරියාව කේන්ද්‍ර කොටගෙන මැදපෙරදිග කලාපයේදී ඇමරිකාව සහ රුසියාව අතර ආදේශක යුද්ධයක් ඇති විය හැකි බවට රුසියාව අනතුරු අඟවනවා. රුසියානු විදේශ ඇමති සර්ජි ලැවරොෆ් කියා සිටියේ මේ නිසා කලාපය තුළ ඇමරිකානු සහ රුසියානු හමුදා අතර දැඩි සම්බන්ධීකරණයක් පැවතිය යුතු බවයි. ඔහු මේ බව ප්‍රකාශ කළේ සිරියාවේ විපක්ෂ ක්‍රියාකාරීන්ට සහායවීම සඳහා ඇමරිකානු විශේෂ බලකායේ විශේෂඥයන් 50 දෙනෙකු එහි යවන බව ඇමරිකාව ප්‍රකාශ කිරීමත් සමඟයි. සිරියාව තුළ මෙතෙක් ඇමරිකානු හමුදා ප්‍රසිද්ධියේ කටයුතු නොකිරීම නිසා මෙම පියවර විශේෂ වැදගත්කමකින් යුක්ත වන බවයි යුද විචාරකයන් පෙන්වා දෙන්නේ. ජනාධිපති බෂාර් අල් අසාද්ගේ රජයට සහාය දක්වන රුසියානු ප්‍රහාරක යානා බල ඇණිය විපක්ෂ ක්‍රියාකාරීන් ද ඉලක්ක කර ගන්නා බවට ඇමරිකාව මීට පෙර චෝදනා කළා.",
       "URL": "https://www.hirunews.lk/119421/ඇමරිකානු-රුසියානු-යුද-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=693"
}