{
       "Source": "hirunews",
       "Timestamp": "Tuesday, 02 July 2019 - 10:42",
       "Headline": "ඉරානය න්‍යෂ්ටික ගිවිසුම උල්ලංඝනය කරයි",
       "News Content": "ඉරානය, 2015 වසරේදී ලෝක බලවතුන් සමග ඇති කර ගත් ගිවිසුමේ සීමාවන් උල්ලංඝනය කරමින් යුරේනියම් න්‍යෂ්ටික ඉන්ධන නිස්සාරණය කර ඇති බව අන්තර්ජාතික පරමාණු බලශක්ති අධිකාරිය තහවුරු කළා.\nඑමගින් ඉරානයට න්‍යෂ්ටික බලාගාර ඉන්ධන සපයා ගැනීමට හැකිවන අතරම, න්‍යෂ්ටික බෝම්බ නිපදවීමට ද හැකියාවක් ලැබෙනු ඇති.\nඇමරිකානු ජනාධිපති ඩොනල්ඞ් ට්‍රම්ප් විසින් තම රට වෙත පනවා ඇති දැඩි සම්බාධක වලට ප්‍රතිචාර ලෙස එම පියවර ගත් බවයි ඉරානය ප්‍රකාශ කළේ.\nකෙසේ නමුත්, එමගින් දැඩි ප්‍රතිවිපාක වලට මුහුණදීමට සිදුවනු ඇති බවට යුරෝපා සංගමය අනතුරු ඇගවීමක් කර තිබෙනවා.",
       "URL": "https://www.hirunews.lk/219505/ඉරානය-න්‍යෂ්ටික-ගිවිසුම-උල්ලංඝනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=253"
}