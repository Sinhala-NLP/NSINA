{
       "Source": "hirunews",
       "Timestamp": "Sunday, 05 January 2020 - 8:27",
       "Headline": "ඕස්ට්‍රේලියාවේ ලැව්ගිනි අනතුරුදායක මට්ටමකට",
       "News Content": "දැඩි සුළං හේතුවෙන් දිශාව වෙනස්වීම නිසා ඕස්ට්‍රේලියාවේ ගිනිකොණ දිග ප්‍රදේශයේ ඇවිලෙන ලැව්ගිනි නිවීමේ කටයුතු දුෂ්කර වී ඇති බව වාර්තාවනවා.\nපැයට කිලෝමීටර් 128 දක්වා වේගයක් සහිත සුළං රැළි පැවතීම හේතුවෙන් නිව් සවුත්වේල්ස් ප්‍රාන්තයේ දැවැන්ත ලැව්ගිනි ජාලා පැතිරීමේ අවදානමක් පවතින බව සඳහන්.\nයාබද වික්ටෝරියා ප්‍රාන්තයේ ලැව්ගිනි නිසා අතරමංවී සිටින පුද්ගලයන් බේරාගැනීමට හමුදා හෙලිකොප්ටර් යානා යොදා ගැනෙනවා.\nපසුගිය සැප්තැම්බරයේ සිට ඕස්ට්‍රේලියාව පුරා පැතිරෙන ලැව්ගිනිවලින් පුද්ගලයන් 23 දෙනෙකු ජීවිතක්ෂයට පත්වූ අතර, නිවාස 1200 ක් පමණ විනාශයට පත්වුණා.",
       "URL": "https://www.hirunews.lk/231609/ඕස්ට්‍රේලියාවේ-ලැව්ගිනි-අනතුරුදායක-මට්ටමකට",
       "Category": "International News",
       "Parent URL": "https://www.hirunews.lk/international-news.php?pageID=209"
}