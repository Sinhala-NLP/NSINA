{
       "Source": "hirunews",
       "Timestamp": "Friday, 20 October 2017 - 19:08",
       "Headline": "අකිහිතෝ දෙවසරකින් කිරුළ අතහරී",
       "News Content": "ජපානයේ අකිහිතෝ අධිරාජ්‍යයා 2019 වසරේ මාර්තු මාසයේදී සිය කිරුළ අත්හරින අතර, නරුහිතෝ කුමරු එම වසරේ අප්‍රේල් මාසයේදී කිරුළු දැරීමට සූදානම් බව එරට පුවත්පත් අද වාර්තා කළා.\nජපාන අසාහි පුවත්පත සඳහන් කරන පරිදි මෙලෙස ජපාන අධිරාජ්‍යයෙකු සිය ජීවිත කාලය තුළ කිරුළ පවරන්නේ වසර 200කට පසු ප්‍රථම වතාවටයි.\n83 හැවිරිදි අකිහිතෝ අධිරාජ්‍යයා පසුගිය කාලය තුළ විවිධ සෞඛ්‍ය ගැටළුවලට මුහුණ දුන් අතර, පොදු කටයුතුවලින් ඈත්ව සිටියා.\n57 හැවිරිදි නරුහිතෝ කුමරුගේ නිළ රාජ්‍ය කාලය 2019 වසරේ අප්‍රේල් මාසයේදී ආරම්භ වනු ඇති.\nඅකිහිතෝ අධිරාජ්‍යයාට 1989 වසරේදී ජපාන කිරුළ හිමි වූයේ ඔහුගේ පියා වන හිරෝහිතෝ අධිරාජ්‍යයාගේ ඇවෑමෙන්.",
       "URL": "https://www.hirunews.lk/174029/අකිහිතෝ-දෙවසරකින්-කිරුළ-අතහරී",
       "Category": "International News",
       "Parent URL": "https://www.hirunews.lk/international-news.php?pageID=429"
}