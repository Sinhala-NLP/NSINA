{
       "Source": "hirunews",
       "Timestamp": "Wednesday, 12 April 2017 - 14:57",
       "Headline": "නාසා ආයතනය හෙට විශේෂ හෙළිදරව්වකට සැරසෙයි",
       "News Content": "නාසා ආයතනය අභ්‍යවකාශය සම්බන්ධයෙන් සිදු කරන පරීක්ෂණවල නවතම ප්‍රගතිය පිළිබඳ හෙළි කිරීම වෙනුවෙන් හෙට විශේෂ මාධ්‍ය හමුවක් පැවැත්වීමට සුදානම් වනවා.\nපෘථිවිය ද ඇතුලත් සෞරග්‍රහ මණ්ඩලයේ පවතින ග්‍රහලෝක / සාගර ද ඇතුලත් ග්‍රහලෝක පිළිබඳ මෙහිදී අනාවරණ කෙරෙන බවයි නාසා ආයතනය ප්‍රකාශ කර ඇත්තේ.\nමෙම විශේෂ මාධ්‍ය හමුව වෙනුවෙන් විද්‍යාඥයන් රැසක් ද සහභාගී වීමට නියමිතයි.\nහබල් දුරේක්ෂයෙන් මෙන්ම කැසිනි අභ්‍යවකාශ යානයෙන් ලබාගත් තොරතුරු මෙහිදී අනාවරණ කෙරෙනු ඇති.\nඅමරිකාවේ වොෂිංටන් නුවර පිහිටි නාසා ආයතන ප්‍රධාන කාර්යාලයේදී පැවැත්වෙන මෙම මාධ්‍ය හමුව ලොව පුරා සජීවිව විකාශය කිරීමට ද නියමිතව තිබෙනවා.\nනාසා ආයතනය පෙන්වා දෙන්නේ නව සොයා ගැනීම් ඉදිරියේදී සිදු කෙරෙන පරීක්ෂණ රැසකට ඉවහල් වනු ඇති බවයි.\n2020 වසරේ සිදු කිරීමට නියමිත මීළග මෙහෙයුම සඳහා ද නව සොයා ගැනීම් ප්‍රයෝජනවත් බව නාසා ආයතනය ප්‍රකාශකර තිබෙනවා.",
       "URL": "https://www.hirunews.lk/159072/නාසා-ආයතනය-හෙට-විශේෂ-හෙළිදරව්වකට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=493"
}