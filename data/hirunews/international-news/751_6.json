{
       "Source": "hirunews",
       "Timestamp": "Friday, 13 March 2015 - 12:57",
       "Headline": "අයි.එස්, බොකෝහරාම් පිළිගනී",
       "News Content": "අයි.එස්. සංවිධානය සමඟ එක්වීමට නයිජීරියාවේ - බොකෝහරාම් ඉස්ලාමීය සන්නද්ධ කල්ලිය කළ ඉල්ලීම අයි.එස් වරුන් පිළිගෙන ඇතැයි වාර්තා වනවා. අයි.එස් සංවිධානය අන්තර්ජාලය වෙත එක් කර ඇති හඬපටයක දැක්වෙන්නේ ඉස්ලාමීය රාජ්‍යය මේ වනවිට බටහිර අප්‍රිකාව දක්වා ව්‍යාප්ත වී ඇති බවයි. අයි.එස් සංවිධානය සමඟ එක්වීමට කැමති බව බොකෝහරාම් පසුගිය සතියේ ප්‍රකාශ කළේ ද අන්තර්ජාලයට එක් කළ පණිවුඩයකින්. බොකෝහරාම් 2009 වසරේ උතුරුදිග නයිජීරියාවේ ආරම්භ වූයේ එහි ඉස්ලාමීය රාජ්‍යයක් ගොඩනැගීමේ අරමුණෙන්. එය දැන් යාබද රාජ්‍යයන් කිහිපයක් වෙත ව්‍යාප්ත වී අවසන්.",
       "URL": "https://www.hirunews.lk/105408/අයි-එස්-බොකෝහරාම්-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=751"
}