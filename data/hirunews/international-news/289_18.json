{
       "Source": "hirunews",
       "Timestamp": "Saturday, 16 February 2019 - 13:20",
       "Headline": "නයිජීරියාව, මැතිවරණය හදිසියේ කල් දමයි",
       "News Content": "අද ආරම්භවීමට නියමිතව තිබූ නයිජීරියාවේ ජනාධිපතිවරණය සහ පාර්ලිමේන්තු මැතිවරණය හදිසියේම කල් දමා තිබෙනවා.\nනයිජීරියානු ජාතික ස්වාධීන මැතිවරණ කොමිසම ප්‍රකාශ කළේ එම මැතිවරණ ලබන 23 සෙනසුරාදා පැවැත්වෙන බවයි.\nඅද දිනයේ මැතිවරණය පැවැත්වීමේ ශක්‍යතාවක් නොමැති බව මැතිවරණ කොමිසමේ සභාපති මහමුද් යකුබු සඳහන් කළා.\nමැතිවරණය ආරම්භවීමට පැය 5 ක් තිබියදී එය කල් දැමීමට පියවර ගැනුනේ මැතිවරණ කොමිසම රැස්වී පැවැත්වූ හදිසි සාකච්ඡාවකින් අනතුරුවයි.\nවැදගත් කරුණු කිහිපයක් හේතුවෙන් මැතිවරණය කල් දැමූ බව ප්‍රකාශ කළද එහි සභාපතිවරයා එම හේතුන් අනාවරණ කළේ නැහැ.\nකෙසේ නමුත් පසුගිය සති දෙකක කාලය තුළ මැතිවරණ කාර්යාල රැසක් ප්‍රචන්ඩකාරී ලෙසින් ගිනිබත් කළ අතර, ඡන්ද කාඩ්පත් විශාල සංඛ්‍යාවක්ද විනාශ කර තිබෙනවා.",
       "URL": "https://www.hirunews.lk/210525/නයිජීරියාව-මැතිවරණය-හදිසියේ-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=289"
}