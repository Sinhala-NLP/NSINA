{
       "Source": "hirunews",
       "Timestamp": "Wednesday, 15 August 2018 - 6:20",
       "Headline": "ඉතාලියේ ගුවන් පාලමක් කඩා වැටී 30 දෙනෙකු ජිවිතක්ෂයට",
       "News Content": "ඉතාලියේ, ජෙනෝවා නගරයට ආසන්නයේ පිහිටි අධිවේගී මාර්ගයක ගුවන් පාලමක කොටසක් කඩා වැටී ඇති බව විදෙස් මාධ්‍ය වාර්තා කරනවා.\nමෙම අනතුරෙන් පුද්ගලයින් 30 දෙනෙකු පමණ ජිවිතක්ෂයට පත්ව ඇති බවයි වාර්තා වන්නේ.\nතවත් 15 දෙනෙකුට අධික පිරිසක් බරපතල තුවාල ලබා ඇති බවයි විදෙස් මාධ්‍ය වාර්තා කළේ.\nකඩා වැටුණු පාලමේ සුන්බුන් අතර තවත් පිරිසක් සිර වී සිටින බවට ඉතාලි ආරක්ෂක අංශ සැක පළ කරනවා.\nමුදා ගැනීමේ මෙහෙයුම් සඳහා 300කට අධික පිරිසක් යොදවා ඇති බවයි විදෙස් මාධ්‍ය වාර්තාවල වැඩිදුරටත් දැක්වෙන්නේ.\nවිදෙස් මාධ්‍ය වැඩිදුරටත් දක්වන්නේ ඉතාලියට බලපා තිබෙන දැඩි සුළං සහිත කාලගුණික තත්ත්වයත් සමඟ මෙම ගුවන් පාලමේ ආධාරකයක් පළමුවෙන් කඩා වැටී ඇති බවයි.",
       "URL": "https://www.hirunews.lk/197548/ඉතාලියේ-ගුවන්-පාලමක්-කඩා-වැටී-30-දෙනෙකු-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=343"
}