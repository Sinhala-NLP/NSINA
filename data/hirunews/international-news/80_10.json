{
       "Source": "hirunews",
       "Timestamp": "Tuesday, 16 November 2021 - 14:54",
       "Headline": "රුසියාව මිසයිල අත්හදා බැලීමක",
       "News Content": "රුසියාව සිය චන්ද්‍රිකාවක් මගින් මිසයිල අත්හදා බැලීමක් සිදු කර තිබෙනවා.\nඊයේ (15) සිදු කළ මෙම අත්හදා බැලීම ජාත්‍යන්තර අභ්‍යවකාශ මධ්‍යස්ථානයට නොදන්වා සිදු කළ බවයි විදෙස් මාධ්‍ය වාර්තා කළේ.\nමෙම මිසයිල අත්හදා බැලීමත් සමග ඇති වූ පිපිරීම හේතුවෙන් අභ්‍යාවකාශය වෙත සුන්බුන් විසිවී යාම නිසා, ජාත්‍යන්තර අභ්‍යාවකාශ මධ්‍යස්ථානය සේවයේ නිරත පිරිසකට ද බාධා එල්ල වුණා.\nමෙලෙස විසිරී ඇති සුන්බුන් හේතුවෙන් ජාත්‍යන්තර අභ්‍යාවකාශ මධ්‍යස්ථානයට මෙන්ම වෙනත් රටවල චන්ද්‍රකා සඳහා අවදානමක් පවතින බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/288192/රුසියාව-මිසයිල-අත්හදා-බැලීමක",
       "Category": "International News",
       "Parent URL": "https://www.hirunews.lk/international-news.php?pageID=80"
}