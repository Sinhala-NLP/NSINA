{
       "Source": "hirunews",
       "Timestamp": "Saturday, 01 April 2017 - 11:39",
       "Headline": "චීනයේ ෂින්ජියැං ප්‍රාන්තයේ දිගු රැවුල් තහනම්",
       "News Content": "චීනයේ ඈත - අපරදිග ෂින්ජියැං ප්‍රාන්තයේ අසාමාන්‍ය ලෙස දිගු රැවුල් වැවීම සහ ප්‍රසිද්ධ ස්ථානවල වේල් පලදනා මගින් මුහුණු ආවරණය කිරීම තහනම් කර තිබෙනවා.\nඒ, එහි පැතිරෙන ඉස්ලාමීය අන්තවාදය මැඩලීමේ පියවරක් වශයෙන්. ෂින්ජියැං, උයිගූර් මුස්ලිම්වරුන්ගේ නිජභූමිය වන අතර ඔවුන් පවසන්නේ තමන් මධ්‍යම චීන රජයේ නොසැලකිල්ලට භාජනය වී ඇති බවයි.\nරැවුල් සහ වේල් පළදනා තහනමට අමතරව රාජ්‍ය රූපවානිය නැරඹීම ප්‍රතික්ෂේප කරන්නන් ද චීන බලධාරීන්ගේ ඉලක්කයක් වී තිබෙනවා.\nපාසල්වලට ළමයින් ඇතුළු නොකරන සහ පවුල් සැලසුම් කටයුතු ප්‍රතික්ෂේප කරන ෂින්ජියැංවාසීන්ට එරෙහිව ද නීතිය ක්‍රියාත්මක කිරීමටයි චීනය පියවර ගෙන ඇත්තේ.",
       "URL": "https://www.hirunews.lk/158251/චීනයේ-ෂින්ජියැං-ප්‍රාන්තයේ-දිගු-රැවුල්-තහනම්",
       "Category": "International News",
       "Parent URL": "https://www.hirunews.lk/international-news.php?pageID=498"
}