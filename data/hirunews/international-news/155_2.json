{
       "Source": "hirunews",
       "Timestamp": "Friday, 06 November 2020 - 14:55",
       "Headline": "වෙනත් රටවලට අත පෙවීමට අවශ්‍යතාවක් නොමැති බව චීනය කියයි",
       "News Content": "අනෙකුත් රටවල කටයුතු වලට චීනය කිසිදා මැදිහත් නොවූ අතර, එවැන්නක් සඳහා අවශ්‍යතාවක් හෝ අභිලාෂයක් නොමැති බව චීනය ප්‍රකාශ කළා.\nචීන විදේශ අමාත්‍යාංශයේ ප්‍රකාශක වෑන් වෙන්බින් මේ බව කියා සිටියේ ඕස්ට්‍රේලියාව විසින් විදේශ මැදිහත්වීම පිළිබඳව චීන ජාතිකයෙකුට එරෙහිව චෝදනා ගොනුකිරීමෙන් අනතුරුවයි.\n2018 වසරේ ඕස්ට්‍රේලියාව මෙලෙස විදේශ මැදිහත්වීම් පිළිබඳ නීතිය හඳුන්වා දුන් පසු ප්‍රථම වරට නඩු විභාගයකට යොමු කරනු ලබන්නේ එරට චීන ප්‍රජාව නියෝජනය කරන මෙම පුද්ගලයායි.\nමෙල්බර්න් අධිකරණයේ ඊයේ පෙනී සිටි ඔහු වික්ටෝරියා ප්‍රාන්තයේ චීන ප්‍රජා සම්මේලනයේ ජ්‍යෙෂ්ඨ සාමාජිකයෙකු ද වනවා.\nඕස්ට්‍රේලියාව සහ චීනය අතර සබඳතා පසුගිය කාලය තුළ බෙහෙවින් දුර්වල මට්ටමකට පත්වුණා.",
       "URL": "https://www.hirunews.lk/254148/වෙනත්-රටවලට-අත-පෙවීමට-අවශ්‍යතාවක්-නොමැති-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=155"
}