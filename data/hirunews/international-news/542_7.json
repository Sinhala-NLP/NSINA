{
       "Source": "hirunews",
       "Timestamp": "Friday, 23 December 2016 - 7:43",
       "Headline": "ඕස්ට්‍රේලියාව නත්තල් දා ත්‍රස්ත ප්‍රහාරයක් වළකයි",
       "News Content": "මෙල්බර්න් නුවර සුප්‍රකට ස්ථාන කේන්ද්‍ර කොටගෙන එල්ල කිරීමට සැළසුම් කර තිබූ ත්‍රස්තවාදී ප්‍රහාරයක් වැළැක්වීමට හැකිවූ බව  ඕස්ට්‍රේලියානු පොලීසිය පවසනවා.\nඅද අලූයම සිදුකළ මෙහෙයුමකදි ඊට සම්බන්ධ සැකකරුවන් පස්දෙනෙකුද අත්අඩංගුවට ගත් බවයි එමඟින් ප්‍රකාශ කළේ.\nපුපුරණ ද්‍රව්‍ය සහ අවිආයුධ සහිතව ඔවුන් මෙල්බර්න් නුවර ෆ්ලින්ඩර්ස් වීථියේ දුම්රිය ස්ථානය, ෆෙඩරේෂන් චතුරශ්‍රය සහ ශාන්ත පාවුළු දෙව්මැදුර ආශ්‍රිතව මෙම ප්‍රහාර දියත් කිරීමට සැළසුම් කර තිබූ බවයි අනාවරණ වී ඇත්තේ.\nඅත්අඩංගුවට ගැනුනු සැකකරුවන් මැදපෙරදිග සම්භවයක් සහිත  ඕස්ට්‍රේලියානු තරුණයන් වන අතර, ඔවුන් අයි.එස්. සංවිධානයේ  අනුගාමිකයන් ලෙසයි සැළකෙන්නේ.",
       "URL": "https://www.hirunews.lk/150378/ඕස්ට්‍රේලියාව-නත්තල්-දා-ත්‍රස්ත-ප්‍රහාරයක්-වළකයි",
       "Category": "International News",
       "Parent URL": "https://www.hirunews.lk/international-news.php?pageID=542"
}