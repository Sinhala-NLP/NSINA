{
       "Source": "hirunews",
       "Timestamp": "Friday, 13 September 2013 - 10:17",
       "Headline": "ඇමෙරිකානු කොන්සල් කාර්යාලයකට තලෙයිබාන් ප්‍රහාරයක්.",
       "News Content": "බටහිර දිග ඇෆ්ගනීස්ථානයේ - හෙරාට් නුවර පිහිටි ඇමෙරිකානු කොන්සල් කාර්යාලයට අද (13) අලූයම් කාලයේ තලෙයිබාන් ප්‍රහාරයක් එල්ල වී තිබෙනවා. ගොඩනැගිල්ල ඉදිරිපිට මරාගෙන මැරෙන බෝම්බ ප්‍රහාරයක් සිදුව ඇති අතර ඉන්පසුව කොන්සල් කාර්යාලය වෙත තලෙයිබාන් සන්නද්ධ කණ්ඩායමක් වෙඩි තැබූ බව සඳහන්. එහිදී ඇෆ්ගන් පොලිස් නිලධාරින් දෙදෙනෙකු මියගොස් සිවිල් වැසියන් 17 දෙනෙකු තුවාල ලබා තිබෙනවා. එහෙත් තානාපති කාර්යාලයේ කාර්ය මණ්ඩලයට හානියක් සිදුව නැහැ. මෙම ප්‍රහාරය මීට 12 වසරකට පෙර ඇමෙරිකාවට එල්ල වූ අල්කයිඩා ප්‍රහාරයේ අනුස්මරණයට සමගාමීව සිදුවූවක් බවයි විදෙස් විචාරකයන් ප්‍රකාශ කළේ.",
       "URL": "https://www.hirunews.lk/67111/ඇමෙරිකානු-කොන්සල්-කාර්යාලයකට-තලෙයිබාන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=804"
}