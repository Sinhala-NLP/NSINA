{
       "Source": "hirunews",
       "Timestamp": "Wednesday, 22 December 2021 - 16:34",
       "Headline": "මැඩගස්කර් රාජ්‍යයේ යාත්‍රා අනතුරින් මියගිය සංඛ්‍යාව 64 දක්වා ඉහළට",
       "News Content": "මැඩගස්කර් රාජ්‍යයේ සිදුවූ බෝට්ටු අනතුරින් මියගිය සංඛ්‍යාව 64ක් දක්වා ඉහළගොස් ඇතැයි විදෙස් මාධ්‍ය වාර්තා පවසනවා.\nඅතුරුදන් වූ 24 දෙනෙකු සොයා තවදුරටත් මෙහෙයුම් ක්‍රියාත්මක බවයි විදෙස් පුවත් සේවාවල දැක්වෙන්නේ.\nපුද්ගලයන් 138ක් සමග ගමන් කරමින් තිබියදී අනතුරට ලක්වූ මෙම යාත්‍රාවේ ගමන් කළ 50 දෙනෙකු සහන සේවා කණ්ඩායම් විසින් බේරා ගනු ලැබුවා.\nමගීන් ප්‍රවාහනයට අවසර නොමැති මෙම යාත්‍රාවේ ප්‍රමාණය ඉක්මවා මගීන් රැගෙන ගොස් ඇති බවටයි හෙළිවී ඇත්තේ.\nයාත්‍රාවේ බඳෙහි තිබූ සිදුරකින් ජලය ගලා ඒම හමුවේ එය ගිලී ගොස් ඇතැයි මූලික පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/291833/මැඩගස්කර්-රාජ්‍යයේ-යාත්‍රා-අනතුරින්-මියගිය-සංඛ්‍යාව-64-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=72"
}