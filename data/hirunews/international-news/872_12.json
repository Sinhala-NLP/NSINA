{
       "Source": "hirunews",
       "Timestamp": "Thursday, 10 January 2013 - 19:07",
       "Headline": "නිකොලොස් සාකෝසිට එරෙහිව පරීක්ෂණයක්.",
       "News Content": "ප්‍රංශයේ හිටපු ජනාධිපති නිකොලස් සාකෝසි එම ධුරයේ කටයුතු කරන කාලය තුළ ඔහුට විරුද්ධව එල්ල වූ චෝදනා කිහිපයක් සම්බන්ධයෙන් පරීක්ෂණ පැවැත්වීමට ස්වාධීන කමිටුවක් පත් කර තිබෙනවා. විදෙස් වාර්තා සඳහන් කළේ විනිසුරුවරුන් තුන් දෙනෙකුගෙන් සැදුම්ලත් මෙම කමිටුව හමුවේ නිකොලස් සාකෝසි ප්‍රංශ ජනාධිපතිවරයාව සිටි කාලයේ කරච්චි නුවර සිදුවූ සිද්ධියක් සම්බන්ධයෙන් ඉදිරිපත් කළ තොරතුරු පිළිබඳව පරීක්ෂණ සිදුකෙරෙන බවයි. 2002 වසරේදී කරච්චි නුවර සිදුවූ බෝම්බ පිපිරීමක දී ප්‍රංශ ඉංජිනේරුවන් 11 දෙනෙකු ජිවිතක්ෂයට පත්වුණා. එම සිද්ධිය අනවශ්‍ය ලෙස 2011 වසරේදී හිටපු ජනාධිපතිවරයා විසින් හුවා දක්වා ඇති බවටයි චෝදනා එල්ල වන්නේ. මෙම සිද්ධිය සම්බන්ධයෙන් මියගිය ඉංජිනේරුවන්ගේ ඥාතීන් සාකෝසිට විරුද්ධව අධිකරණය හමුවේ නඩුවක් ද පවරනු ලැබුවා.",
       "URL": "https://www.hirunews.lk/51200/නිකොලොස්-සාකෝසිට-එරෙහිව-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=872"
}