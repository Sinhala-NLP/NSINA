{
       "Source": "hirunews",
       "Timestamp": "Sunday, 20 March 2016 - 12:37",
       "Headline": "මධ්‍යධරනී මුහුදේදී සංක්‍රමණිකයන් 1500 ක් බේරා ගැනේ",
       "News Content": "උතුරු අප්‍රිකාවේ සිට ඉතාලි බලා අනාරක්ෂිත මුහුදු ගමනක නිරතවූ සංක්‍රමණිකයන් 900 දෙනෙක් පමණ සිසිලි මුහුදු තීරයේදී ඉතාලි වෙරළාරක්ෂකයන් විසින් බේරාගෙන තිබෙනවා.\nඊයේ දිනය තුළ සිදුකළ මෙහෙයුම් හතරකදී මෙම සංක්‍රමණිකයන් බේරාගත් බවයි ඉතාලි බලධාරීන් ප්‍රකාශ කළේ.\nමේ අතර ලිබියානු වෙරළාසන්නයේදීද අනාරක්ෂිත බෝට්ටුවලින් යුරෝපය බලා යාමට තැත් කළ 600 කට වැඩි පිරිසක් ඊයේ දිනයේදී බේරාගනු ලැබුවා.\nඑහෙත් එක් බෝට්ටුවක් එහිදී මුහුදු බත් වී ඇති බවයි වාර්තාවන්නේ. මැදපෙරදිග සහ උතුරු අප්‍රිකාවේ සිට පසුගිය වසර ආරම්භයේ සිට පැමිණි සංක්‍රමණිකයන්ගේ සංඛ්‍යාව 12 ලක්ෂයකට අධිකයි.\nමේ හේතුවෙන් යුරෝපය අද දෙවන ලෝක යුද්ධයෙන් පසු දරුණුතම සංක්‍රමණික අර්බුදයට මුහුණදී තිබෙනවා.",
       "URL": "https://www.hirunews.lk/128935/මධ්‍යධරනී-මුහුදේදී-සංක්‍රමණිකයන්-1500-ක්-බේරා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=654"
}