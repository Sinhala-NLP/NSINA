{
       "Source": "hirunews",
       "Timestamp": "Sunday, 01 March 2015 - 8:43",
       "Headline": "රුසියාවේ බෝරිස්ට අවසන් බුහුමන් දක්වයි",
       "News Content": "මොස්කව් නුවර ක්‍රෙම්ලින් මන්දිරය ආසන්නයේදී වෙඩි පහරට ලක්ව ජීවිතක්ෂයට පත්වූ රුසියාවේ විපක්ෂ දේශපාලනඥ බෝරිස් නෙම්ට්සොව් ට බුහුමන් දැක්වීම සඳහා දහස් සංඛ්‍යාත ජනයා මොස්කව් නුවරට රොක්වෙමින් සිටිනවා. නෙම්ට්සොව් මෙලෙස ඝාතනයට ලක්වූයේ ජනාධිපති පුටින්ගේ පාලනයට එරෙහිව මොස්කව් නුවර අද පැවැත්වීමට නියමිත ජන රැළියක් සඳහා සහය ලබාගැනීමට රුසියානු අගනුවරට පැමිණි අවස්ථාවේදියි. කෙසේ නමුත් විපක්ෂ දේශපාලනඥයා ඝාතනය කිරීම රට අස්ථාවර කිරීමේ උත්සාහයක් බව ජනාධිපති පුටින් ප්‍රකාශ කර තිබෙනවා.",
       "URL": "https://www.hirunews.lk/104520/රුසියානු-විපක්ෂ-දේශපාලනඥයාට-බුහුමන්-දක්වන්න-දහස්-සංඛ්‍යාත-පිරිස්-මොස්කව්-නුවරට",
       "Category": "International News",
       "Parent URL": "https://www.hirunews.lk/international-news.php?pageID=754"
}