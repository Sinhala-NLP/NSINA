{
       "Source": "hirunews",
       "Timestamp": "Friday, 20 December 2013 - 9:14",
       "Headline": "ඉන්දීය සාම සාධක භටයන් තුන් දෙනෙකු මෙහෙයුමකින් මියයයි.",
       "News Content": "දකුණු සුඩානයේ ජගත් සංවිධාන මූලස්ථානයේ සේවයේ යොදවා සිටි ඉන්දීය සාම සාධක භටයන් තුන් දෙනෙකු එහි ගෝත්‍රික ගැටුම්වලට මැදි වී මියගොස් තිබෙනවා. ජනාධිපති සල්වා කියර් සහ වෙනත් ගෝත්‍රයකට අයත් ඔහුගේ දෙවැනියා වූ රියෙක් මචාර් අතර පවතින බල අරගලයෙන් දැන් දකුණු සුඩානයේ පවතින්නේ සිවිල් යුද තත්ත්වයක්. පසුගිය ඉරිදා සිට එහි පවතින ගැටුම්වලින් මේ වනවිට 500 කට අධික පිරිසක් මියගොස් ඇති බව සඳහන්. දකුණු සුඩානය, සුඩානයෙන් වෙන්කොට මීට තුන් වසරකට පෙර නව රාජ්‍යයක් බවට පත්කළේ ජගත් සංවිධානයේ මැදිහත්වීමෙන්.",
       "URL": "https://www.hirunews.lk/73771/ඉන්දීය-සාම-සාධක-භටයන්-තුන්-දෙනෙකු-මෙහෙයුමකින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=776"
}