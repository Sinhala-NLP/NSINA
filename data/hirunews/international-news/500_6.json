{
       "Source": "hirunews",
       "Timestamp": "Tuesday, 28 March 2017 - 7:45",
       "Headline": "ෆේස්බුක් සීමාවක් දමයි",
       "News Content": "ෆේස්බුක් ගිණුම් හරහා පළ කරන ජාතියකට හෝ ආගමකට අවමන් කෙරෙන ආකාරයේ ඡායාරූප සහ ෆේස්බුක් සටහන් පාකිස්තානය තුල තහනම් කිරීමට ෆේස්බුක් සමාගම කටයුතු කරමින් සිටින බව පාකිස්තාන රජය පවසනවා.\nමෙම ක්‍රියාවලිය යටතේ මේ වන විට පාකිස්තානය තුල පවතින ෆේස්බුක් ගිණුම් හරහා පළ කර තිබූ එවැනි ඡායාරූප සහ සටහන් 85% ක් ඉවත් කිරීමට ෆේස්බුක් සමාගම සමත් වී ඇති බවයි වාර්තා වන්නේ.\nපාකිස්තානය තුල ෆේස්බුක් තහනම් කිරීමට එරෙහිව තමන් උපදෙස් ලබා දුන් බව එරට ස්වදේශ කටයුතු අමාත්‍යංශයේ ජ්‍යෙෂ්ඨ නිලධාරියකු ඉස්ලාමාබාද් නුවර අධිකරණයක් හමුවේ ප්‍රකාශ කර ඇති බව සදහන්.\nජාතියකට හෝ ආගමකට අපහාස වන ආකාරයෙන් කෙරෙන ප්‍රකාශන සම්බන්ධයෙන් පියවරක් ගන්නා ලෙස පාකිස්තානය ෆේස්බුක් සමාගමෙන් ඉල්ලීමක් කර තිබුණා.",
       "URL": "https://www.hirunews.lk/157887/ෆේස්බුක්-සීමාවක්-දමයි",
       "Category": "International News",
       "Parent URL": "https://www.hirunews.lk/international-news.php?pageID=500"
}