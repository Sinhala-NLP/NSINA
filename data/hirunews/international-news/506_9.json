{
       "Source": "hirunews",
       "Timestamp": "Tuesday, 14 March 2017 - 9:19",
       "Headline": "ඉන්දීය ආරක්ෂක ඇමති ධුරය මුදල් ඇමතිට",
       "News Content": "ඉන්දීය ආරක්ෂක අමාත්‍ය මනෝහර් පරික්කාර් ගෝව ප්‍රාන්තයේ මීළඟ මහඇමතිවරයා ලෙස පත් කිරීමත් සමඟ එරට ආරක්ෂක අමාත්‍ය ධුරය මුදල් අමාත්‍ය අරුන් ජෙයිට්ලි ට ලබාදීමට මෝදි රජය තීරණය කර තිබෙනවා.\nමනෝහර් පරික්කාර් ආරක්ෂක අමාත්‍ය ධුරයෙන් ඉල්ලා අස්වීම ජනාධිපති ප්‍රනාබ් මුකර්ජි විසින් ඊයේ පිළිගත්තා.\nආරක්ෂක අමාත්‍ය ධුරය මුදල් ඇමතිවරයා වෙත ලබාදීමට පියවර ගෙන ඇත්තේ අග්‍රාමාත්‍ය මෝදිගේ උපදෙස් අනුවයි.\nඅරුන් ජෙයිට්ලි ඉන්දීය ආරක්ෂක අමාත්‍ය ධුරයේ වැඩ භාර ගැනීම අද සිදුවනු ඇතැයි එරට මාධ්‍ය සඳහන් කළා.",
       "URL": "https://www.hirunews.lk/156805/ඉන්දීය-ආරක්ෂක-ඇමති-ධුරය-මුදල්-ඇමතිට",
       "Category": "International News",
       "Parent URL": "https://www.hirunews.lk/international-news.php?pageID=506"
}