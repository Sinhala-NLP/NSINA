{
       "Source": "hirunews",
       "Timestamp": "Friday, 06 November 2020 - 10:19",
       "Headline": "ඉතාලියේ කොරෝනා මර්දන පියවර දැඩි කෙරේ",
       "News Content": "දෙවන කොරෝනා රැල්ලට මුහුණ දෙන ඉතාලියේ නිරෝධායන ඇදිරි නීති කාලසීමාව අද(06) සිට තවදුරටත් දැඩි කිරීමට පියවර ගෙන තිබෙනවා.\nඒ පෙර දිනයේදී ආසාදිතයන් සහ මරණ සංඛ්‍යාව යළි ඉහළ යාමත් සමඟයි.\nඊයේ දිනයේ නව ආසාදිතයන් 35,505 ක් වාර්තා වී ඇති අතර, මරණ 445 ක් ද, වාර්තා වී තිබෙනවා.\nඒ අනුව, ඉතාලියේ මුළු ආසාදිත සංඛ්‍යාව අටලක්ෂ 24,000 ඉක්මවන අතර මරණ සංඛ්‍යාව 40,000 කට අධිකයි.\nඉතාලිය පුරා රාත්‍රී 10 සිට අලුයම 5 දක්වා ඇදිරි නීතිය පනවා ඇති අතර, පස්වරු 6 ට මත්පැන් අලෙවිසැල් සහ අවන්හල් වසා දැමිය යුතු බවටයි නියෝග කර ඇත්තේ.\nඑමෙන්ම, ලොම්බාඩි ඇතුළු කොරෝනා අවදානම් රතු කලාපයේ ඊට වඩා දැඩි නිරෝධායන ක්‍රියාමාර්ග ගෙන ඇති බව විදෙස් වාර්තා සඳහන් කළා.",
       "URL": "https://www.hirunews.lk/254123/ඉතාලියේ-කොරෝනා-මර්දන-පියවර-දැඩි-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=155"
}