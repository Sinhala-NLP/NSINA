{
       "Source": "hirunews",
       "Timestamp": "Wednesday, 11 March 2020 - 22:30",
       "Headline": "කොරෝනා වෛරසය හේතුවෙන් කුවේට් රාජ්‍යය ගුවන් ගමන් අත්හිටුවන්න යයි",
       "News Content": "ලබන සිකුරාදා සිට සියලු ජාත්‍යන්තර මගී ගුවන් ගමන් යළි දැනුම්දෙන තෙක් අත්හිටුවීමට කුවේට් රාජ්‍ය තීරණය කර තිබෙනවා.\nකෙසේවෙතත් අභ්‍යන්තර ගුවන් ගමන් තවදුරටත් සිදු කිරීමටයි තීරණය වී ඇත්තේ.\nඑමෙන්ම හෙට සිට ලබන 26 වනදා දක්වා රජයේ නිවාඩු දින ලෙසට ද ප්‍රකාශයට පත්කර තිබෙනවා.\nකොරෝනා වෛරසය පැතිර යාම වැළැක්වීමේ අරමුණින් මෙම පියවර ගත් බවයි කුවේට් බලධාරීන් සඳහන් කර ඇත්තේ.\nඑමෙන්ම එරට පුරවැසියන්ට ආපන ශාලාවලදී හෝ පොදු ස්ථානවලදී ජනතාවට එකිනෙකා හමුවීම ද තහනම් කර තිබෙනවා.",
       "URL": "https://www.hirunews.lk/236310/කොරෝනා-වෛරසය-හේතුවෙන්-කුවේට්-රාජ්‍යය-ගුවන්-ගමන්-අත්හිටුවන්න-යයි",
       "Category": "International News",
       "Parent URL": "https://www.hirunews.lk/international-news.php?pageID=191"
}