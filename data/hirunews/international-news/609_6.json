{
       "Source": "hirunews",
       "Timestamp": "Sunday, 24 July 2016 - 12:22",
       "Headline": "තුර්කියේ ජනාධිපති ආරක්ෂක බලකාය විසුරුවයි",
       "News Content": "තුර්කියේ ජනාධිපති ආරක්ෂක බලකාය විසුරුවා හැරීමට තීරණය කර තිබෙනවා.\nතුර්කි අග්‍රාමාත්‍ය බිනාලි යිල්දිරිම් එරට රූපවාහිනි සේවාව ඔස්සේ ප්‍රකාශ කළේ  එවැනි බලකායක අවශ්‍යතාව දැන් නොමැති බවයි.\nතුර්කියේ පසුගිය සතියේ ඇති වූ අසාර්ථක කුමන්ත්‍රණය සම්බන්ධයෙන් ජනාධිපති ආරක්ෂක අංශයේ සෙබලුන් 283 දෙනෙකු ද අත්අඩංගුවට පත් වුණා.\nඒ අනුව, 2500 ක් පමණ වන තුර්කි ජනාධිපති ආරක්ෂක බලකාය විසුරුවා හැරීමට රජය තීරණය කර ඇති බවයි විශ්වාස කෙරෙන්නේ.\nමේ අතර, අසාර්ථක වූ හමුදා කැරැල්ලෙන් පසු ජනාධිපති තායිප් අර්ඩවාන් ප්‍රතිවාදීන්ට එරෙහිව දැඩි පියවර ගනිමින් සිටින බව වාර්තා වනවා.\nසැකකරුවන් චෝදනා ගොනු කිරීමෙන් තොරව රදවා ගත හැකි කාලය ද දින 30 දක්වා දික් කිරීමට තුර්කි ජනාධිපතිවරයා ඊයේ තීරණය කළා.\nරට තුළ ක්‍රියාත්මක පෞද්ගලික පාසල් දහසක්  සහ සංවිධාන 1200 ක් වසා දැමීමට ද තීරණය කර තිබෙනවා.\nතුර්කි ජනාධිපතිවරයාගේ මෙම දැඩි ක්‍රියාමාර්ග වලට ඇමරිකාව සහ යුරෝපා සංගමයෙන් එල්ල වන්නේ දැඩි විරෝධයක්.",
       "URL": "https://www.hirunews.lk/138848/තුර්කියේ-ජනාධිපති-ආරක්ෂක-බලකාය-විසුරුවයි",
       "Category": "International News",
       "Parent URL": "https://www.hirunews.lk/international-news.php?pageID=609"
}