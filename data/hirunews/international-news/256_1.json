{
       "Source": "hirunews",
       "Timestamp": "Sunday, 23 June 2019 - 7:59",
       "Headline": "ට්‍රම්ප්ගෙන් ඉරානයට තවත් සම්බාධක",
       "News Content": "ඉරානයට එරෙහිව තවත් දැඩි ආර්ථික සම්බාධක පනවන බව ඇමරිකානු ජනාධිපති ඩොනල්ඞ් ට්‍රම්ප් පවසනවා.\nඑරට න්‍යෂ්ටික අවි අත්පත් කරගැනීම වැළැක්වීම සඳහා එම අතිරේක සම්බාධක ලබන සඳුදා සිටම ක්‍රියාත්මක කරන බවයි ඇමරිකානු ජනාධිපතිවරයා කියා සිටියේ.\n2015 වසරේ ඉරානය මහ බලවතුන් සමඟ ඇති කරගත් න්‍යෂ්ටික ගිවිසුමෙන් ඇමරිකාව ඉවත් කරගත් ජනපති ට්‍රම්ප් එරටට එරෙහිව දැඩි පසමිතුරු ක්‍රියාමාර්ග රැසක් ගනු ලැබුවා.\nගල්ෆ් කලාපයට යුද නෞකා සහ අතිරේක ඇමරිකානු හමුදා යැවීම ඉන් එක් පියවරක්.\nඊට ප්‍රතිචාර වශයෙන් ඉරානය පසුගියදා ප්‍රකාශ කළේ න්‍යෂ්ටික ගිවිසුමේ කොන්දේසි තමන් තවදුරටත් පිළි නොපදින බවයි.",
       "URL": "https://www.hirunews.lk/218928/ට්‍රම්ප්ගෙන්-ඉරානයට-තවත්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=256"
}