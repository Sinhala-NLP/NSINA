{
       "Source": "hirunews",
       "Timestamp": "Friday, 15 February 2013 - 15:27",
       "Headline": "පාකිස්තාන සෙබලෙකු ඉන්දීය ප්‍රහාරයකින් මරුට.",
       "News Content": "කාශ්මීරයේ දේශසීමාව හරහා ඉන්දියාවට ඇතුළු වූ පාකිස්තාන සෙබලෙකු සිය හමුදා වෙඩි ප්‍රහාරයකින් ජීවිතක්ෂයට පත්වූ බව ඉන්දියාව ප්‍රකාශ කළා. දේශසීමාවේ සැක කටයුතු පිරිසක් සමග ඇති වූ වෙඩි හුවමාරුවකින් ඔහු මිය ගිය බවයි ඉන්දීය හමුදාව තවදුරටත් ප්‍රකාශ කළේ. මෙහිදී ඉන්දීය සෙබලූන් දෙදෙනෙකු ද තුවාල ලබා තිබෙනවා. කාශ්මීර දේශසීමාවේ පසුගිය මාසයේ ඇති වූ මෙවැනි ගැටුමකින් දෙරට අතර රාජතාන්ත්‍රික අර්බුදයක් ද පැන නැගුණා.",
       "URL": "https://www.hirunews.lk/53456/පාකිස්තාන-සෙබලෙකු-ඉන්දීය-ප්‍රහාරයකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=863"
}