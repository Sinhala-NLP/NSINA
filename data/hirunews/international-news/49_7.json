{
       "Source": "hirunews",
       "Timestamp": "Tuesday, 17 May 2022 - 16:25",
       "Headline": "උතුරු කොරියාවෙන් චීනයට වෛද්‍ය සැපයුම් ලබා ගැනීමට ගුවන් යානයක්",
       "News Content": "වෛද්‍ය සැපයුම් ලබාගැනීම සඳහා උතුරු කොරියාව චීනයට ගුවන් යානයක් යවා තිබෙනවා.\nඒ උතුරු කොරියාවෙන් පළමු වරට කොරෝනා ආසාදිතයින් වාර්තා වන බවට තහවුරු වී දින කිහිපයකට පසුවයි.\nකොරෝනා ආසාදිතයින් වාර්තා වීමත් සමඟ කොරෝනා මර්දන එන්නත් නොමැතිවීම සහ ප්‍රමාණවත් වෛද්‍ය යටිතල පහසුකම් නොමැතිවීම හේතුවෙන් උතුරු කොරියාවේ විශාල සෞඛ්‍ය අර්බුදයකට මුහුණපා ඇති බවයි විදෙස් මාධ්‍ය වාර්තා කළේ.\nඊයේ දිනය වනවිට උතුරු කොරියාවෙන් උණ රෝග ලක්ෂණ සහිත පුද්ගලයන් මිලියන 1යි දශම 4යි 8ක් වාර්තා වී ඇති අතර, මරණ 56ක් ද සිදුව ඇති බව එරට නිල ප්‍රවෘත්ති ඒජන්සිය වාර්තා කළා.",
       "URL": "https://www.hirunews.lk/304589/උතුරු-කොරියාවෙන්-චීනයට-වෛද්‍ය-සැපයුම්-ලබා-ගැනීමට-ගුවන්-යානයක්",
       "Category": "International News",
       "Parent URL": "https://www.hirunews.lk/international-news.php?pageID=49"
}