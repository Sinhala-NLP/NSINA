{
       "Source": "hirunews",
       "Timestamp": "Monday, 24 February 2020 - 12:54",
       "Headline": "ලොව විශාලතම ක්‍රීඩාංගණයේදී ට්‍රම්ප් පිළිගැනීමට ඉන්දියාව දැඩි සූදානමක",
       "News Content": "ඇමරිකානු ජනාධිපති ඩොනල්ඩ් ට්‍රම්ප් දෙදින නිළ සංචාරයක් සඳහා අද ඉන්දියාවට පැමිණියා.\nදහවල් 11.40 අහමදාබාද් ගුවන් තොටුපළෙන් ඇමරිකානු ජනාධිපතිවරයා ඇතුළු දුත පිරිස ඉන්දියාවට පැමිණි බවයි විදෙස් වාර්තා සඳහන් කළේ.\nට්‍රම්ප් ඉන්දියාවේ සිදු කරන පළමු නිළ සංචාරය මෙය වන අතර, ඇමරිකානු ජනාධිපතිවරයෙක් එරට සංචාරයක නිරත වන අටවන අවස්ථාව මෙයයි.\nට්‍රම්ප් ඇතුළු දුත පිරිස පිළිගැනීම සඳහා නමස්තේ ට්‍රම්ප් යනුවෙන් නම් කළ විශේෂ උත්සවයක් අහමදාබාද්හි අළුතින් ඉදිකළ ලොව විශාලතම ක්‍රිකට් ක්‍රීඩාංගණය වන මෝටෙරා හෙවත් සර්දාර් වල්ලබි පටෙල් ක්‍රීඩාංගණයේ පැවැත්වෙනවා.\nඑක්ලක්ෂ දස දහසක පමණ පිරිසකට අසුන්ගත හැකි එම ක්‍රීඩාංගනයේ ජනපති ට්‍රම්ප් පිළිගැනීම වෙනුවෙන් පැවැත්වෙන උත්සවය සඳහා ලක්ෂයක පමණ පිරිසක් එක්ව සිටින බවයි ඉන්දීය වාර්තා සඳහන් කළේ.",
       "URL": "https://www.hirunews.lk/235107/ලොව-විශාලතම-ක්‍රීඩාංගණයේදී-ට්‍රම්ප්-පිළිගැනීමට-ඉන්දියාව-දැඩි-සූදානමක",
       "Category": "International News",
       "Parent URL": "https://www.hirunews.lk/international-news.php?pageID=195"
}