{
       "Source": "hirunews",
       "Timestamp": "Tuesday, 14 November 2017 - 19:57",
       "Headline": "විද්‍යාඥයින්ගෙන් දෙවන වරටත් අනතුරු ඇඟවීමක්",
       "News Content": "මිනිස් ක්‍රියාකාරකම් හේතුවෙන් ලෝකයේ ජෛව පද්ධතීන් යළි ප්‍රකෘතිමත් කළ නොහැකි ලෙස විනාශ වෙමින් පවතින බවට විද්‍යාඥයන් පිරිසක් අනතුරු අඟවනවා.\n1992 වසරේදී ද ලොව පුරා විද්‍යාඥයන් 1700 ක් එක්වී මෙවැනි අනතුරු ඇඟවීමක් නිකුත් කළා.\nඒ, ඕසෝන් ස්ථරය විනාශවීම, වායු සහ ජල දුෂණය, මත්ස්‍ය ගහණය විනාශවීම සහ වනාන්තර විනාශය මෙන්ම පොසිල ඉන්ධන දහනයෙන් මිහිතලය උණුසුම්වීම වැනි කරුණු පිළිබඳවයි.\nඑහි 25 වන සංවත්සරය නිමිත්තෙන් ලෝකයේ රටවල් 184 ක විද්‍යාඥයන් 15000 ක් එක්වී මිනිස් ප්‍රජාව වෙත දෙවෙනි අනතුරු ඇඟවීමද ඊයේ නිකුත් කළා.\nඑමඟින් පෙන්වා දෙන්නේ ප්‍රථම අනතුරු ඇඟවීමේ සිට මේ දක්වා පෘථිවියේ සාමාන්‍ය උෂ්ණත්වය සෙන්ටිගේ‍්‍රඩ් අංශක භාගයකින් ඉහළ ගොස් ඇති අතර, කාබන් ඩයොක්සයිඩ් මුක්තවීම සියයට 62 කින් ඉහළ ගොස් ඇති බවයි.",
       "URL": "https://www.hirunews.lk/176050/විද්‍යාඥයින්ගෙන්-දෙවන-වරටත්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=422"
}