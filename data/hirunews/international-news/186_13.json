{
       "Source": "hirunews",
       "Timestamp": "Tuesday, 31 March 2020 - 8:12",
       "Headline": "ජගත් ආරක්ෂක මණ්ඩලයේ යෝජනා සම්මත කර ගැනීම දුරස්ථව",
       "News Content": "කොවිඩ් නයින්ටීන් ගෝලීය වසංගතය හේතුවෙන් ලොව පුරා විසුරුණු රාජ්‍ය තාන්ත්‍රිකයන්ට සැසිවාරවලට සහභාගි වීම දුෂ්කර නිසා එක්සත් ජාතීන්ගේ ආරක්ෂක මණ්ඩලය ප්‍රථම වරට දුරස්ථ ලෙස යෝජනා සම්මත කිරීමට පියවර ගෙන තිබෙනවා.\nඒ අනුව නව යෝජනා 4ක් ජගත් ආරක්ෂක මණ්ඩලය සම්මත කරගෙන ඇති අතර, උතුරු කොරියාවට පනවා ඇති සම්බාධක අධීක්ෂණය කිරීමේ විද්වත් කණ්ඩායමේ නිළ කාලය ලබන වසරේ අප්‍රේල් දක්වා දිගු කිරීම ද ඊට අයත්.\nජගත් සාම සාධක භටයින්ගේ සුරක්ෂිතභාවය වැඩි දියුණු කිරීම ද ආරක්ෂක මණ්ඩලය එලෙස දුරස්ථව සම්මත කර ගත් යෝජනාවක්.",
       "URL": "https://www.hirunews.lk/237613/ජගත්-ආරක්ෂක-මණ්ඩලයේ-යෝජනා-සම්මත-කර-ගැනීම-දුරස්ථව",
       "Category": "International News",
       "Parent URL": "https://www.hirunews.lk/international-news.php?pageID=186"
}