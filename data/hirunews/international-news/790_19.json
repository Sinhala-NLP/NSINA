{
       "Source": "hirunews",
       "Timestamp": "Tuesday, 29 October 2013 - 13:29",
       "Headline": "ඉන්දියාවේ අඟහරු මෙහෙයුම නොවැම්බර් 5.",
       "News Content": "සූර්යග්‍රහ මණ්ඩලයේ පෘථිවියට වඩාත්ම සමාන ග්‍රහයා ලෙස සැලකෙන අඟහරු ග්‍රහයා ගවේෂණය කිරීම සඳහා ඉන්දියාව විසින් නිර්මාණය කළ නව විද්‍යාත්මක චන්ද්‍රිකා දෙකක් ලබන නොවැම්බර් 5 වන දා උඩුගුවනට යැවෙනවා. පෘථිවියට සමානත්වයක් තිබියදී අඟහරු ඊට හාත්පසින් වෙනස් ස්වභාවයකට පත්වීමේ රහසයි මෙමගින් සොයා බැලෙන්නේ. අඟහරු ග්‍රහයා මතුපිට ඛනිජ සංයුතිය පිළිබදව ද මෙම ඉන්දීය චන්ද්‍රිකා මගින් සොයා බලනු ඇති. දැනට නාසා ආයතනයේ ගවේෂණ යානා 4ක් සහ යුරෝපා අභ්‍යාවකාශ ආයතනයේ චන්ද්‍රිකාවක් අඟහරු කක්ෂයේ රැදෙමින් ඒ පිළිබද පරීක්ෂණ පවත්වනවා.",
       "URL": "https://www.hirunews.lk/70268/ඉන්දියාවේ-අඟහරු-මෙහෙයුම-නොවැම්බර්-5",
       "Category": "International News",
       "Parent URL": "https://www.hirunews.lk/international-news.php?pageID=790"
}