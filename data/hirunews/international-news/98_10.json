{
       "Source": "hirunews",
       "Timestamp": "Sunday, 29 August 2021 - 14:14",
       "Headline": "කාබුල් නුවරින් ඇමරිකානු හමුදා ඉවත් කර ගැනිම අවසන් අදියරේ",
       "News Content": "ඇමරිකානු හමුදා භට පිරිස් මෙන්ම ඇෆ්ඝනිස්ථානයේ සිවිල් වැසියන් ඉවත් කර ගැනිම් අවසන් අදියරට පැමිණ ඇති බව විදෙස් වාර්තා සඳහන් කළා.\nඅවසන් වරට ඉවත් කර ගැනෙන සිවිල් වැසියන් දහසක් පමණ මේවනවිට කාබුල් ගුවන් තොටුපළේ සිටින බවයි වාර්තා වන්නේ.\n2001 වසරේ සැප්තැම්බර් 11 ප්‍රහාරයෙන් පසු අල්කයිඩා සංවිධානයට රැකවරණය ලබා දුන් ඇෆ්ඝනිස්ථානය ඇමරිකානු හමුදා විසින් අක්‍රමණය කල අතර, දැන් ඉන් නික්මෙන්නේ දශක දෙකනට පසුවයි.\nමේ වනවිට , සිවිල් වැසියන් ඇතුළු එක් ලක්ෂ 13,500 ක් පමණ කාබුල් ගුවන් තොටුපළ හරහා ඉවත් කර ගෙන තිබෙනවා.\nමේ අතර, ඇෆ්ඝනිස්ථානයේ බලය අත්පත් කරගෙන සිටින තලෙයිබාන් සංවිධානය කාබුල් ගුවන් තොටුපළ භාර ගැනිමට සුදානමින් සිටින බව සඳහන්.",
       "URL": "https://www.hirunews.lk/280853/කාබුල්-නුවරින්-ඇමරිකානු-හමුදා-ඉවත්-කර-ගැනිම-අවසන්-අදියරේ",
       "Category": "International News",
       "Parent URL": "https://www.hirunews.lk/international-news.php?pageID=98"
}