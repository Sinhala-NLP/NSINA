{
       "Source": "hirunews",
       "Timestamp": "Thursday, 12 September 2019 - 12:54",
       "Headline": "ජලවාෂ්ප සහිත ග්‍රහලෝකයක් සොයාගැනේ",
       "News Content": "සෞරග්‍රහ මණ්ඩලයෙන් පිටත තාරකාවක් වටා භ‍්‍රමණය වෙමින්  පවතින ග්‍රහලෝකයක ජල වාෂ්ප පවතින බවට පර්යේෂණයකින් හෙළිවී තිබෙනවා.\nමෙවැනි සොයාගැනීමක් සිදුකර ඇත්තේ ප්‍රථම වතාවට වන අතර  කේ. ටූ එයිටීන් බී ලෙස මෙම ග්‍රහලෝකය නම් කර ඇති බවයි විදෙස් වාර්තා සඳහන් කළේ.\nමෙම ග්‍රහලෝකය ආලෝක වර්ෂ 111 ක් දුරින් පිහිටා ඇති අතර, එහි ජීවින් වාසය කරන්නේද නැද්ද යන්න සම්බන්ධයෙන් නිශ්චිත තොරතුරු දැනගැනීම සඳහා තවත් වසර 10 ක් ගතවනු ඇති.\nඒ සඳහා නව අභ්‍යවකාශ දුරේක්ෂ භාවිතා කළ යුතු අතර, මෙම ග්‍රහලෝකයේ උෂ්ණත්වයට පෘථිවියට බෙහෙවින් සමාන වනවා.\nමෙය පෘථිවිය මෙන් දෙගුණයක් පමණ විශාල වන අතර, ස්කන්ධය පෘථිවියේ ස්කන්ධය මෙන් අට ගුණයක් බවයි වාර්තා වන්නේ.",
       "URL": "https://www.hirunews.lk/224121/ජලවාෂ්ප-සහිත-ග්‍රහලෝකයක්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=238"
}