{
       "Source": "hirunews",
       "Timestamp": "Sunday, 24 April 2022 - 10:36",
       "Headline": "ප්‍රංශ ජනාධිපතිවරණයේ දෙවන වටය අදයි",
       "News Content": "ප්‍රංශ ජනාධිපති එම්මානුවෙල් මැක්‍රොන්ගේ ධුර කාලය තවත් පස් වසරකට දීර්ඝ කරන්නේද යන්න තීරණය කරන එරට ජනාධිපතිවරණයේ දෙවන වටය අද පැවැත්වෙනවා.\nඑහිදී ඔහුට එරෙහිව තරග වදින්නේ අන්ත දක්ශිණාංශික කණ්ඩායම නියෝජනය කරන මරීන් ලු - පෙන්.\nකෙසේ නමුත් මත විමසුම්වලදී ජනපති මැක්‍රොන් සිය ප්‍රතිවාදිනියට වඩා සියයට 10 කින් පමණ ඉදිරියෙන් සිටින බවයි වාර්තාවන්නේ.\nඑහෙත් ජයග්‍රහණය උදෙසා දෙවන වටයේ අපේක්ෂකයන් දෙදෙනා පළමු වටයේදී අනෙකුත් අපේක්ෂකයන්ට ඡන්දය ලබාදුන් ඡන්දදායකයන් ආකර්ශනය කරගත යුතුයි.\nමෙවර ජනපතිවරණයේදී ප්‍රංශ ජනාධිපතිවරයා දඩබ්බර පිළිවෙතක් අනුගමනය කරන පොහොසතුන්ගේ ජනපතිවරයෙකු ලෙස හඳුන්වනු ලැබූ අතර, ඔහුගේ ප්‍රතිවාදිනිය මරීන් ලු - පෙන්ට, රුසියානු ජනාධිපති පුටින් සමඟ සමීප සබඳතා පවත්වන බවට චෝදනා එල්ලවනවා.",
       "URL": "https://www.hirunews.lk/302678/ප්‍රංශ-ජනාධිපතිවරණයේ-දෙවන-වටය-අදයි",
       "Category": "International News",
       "Parent URL": "https://www.hirunews.lk/international-news.php?pageID=52"
}