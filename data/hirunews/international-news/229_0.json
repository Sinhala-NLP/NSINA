{
       "Source": "hirunews",
       "Timestamp": "Saturday, 26 October 2019 - 7:34",
       "Headline": "ජපාන වෙළඳ ඇමති ඉල්ලා අස්වෙයි",
       "News Content": "ඡන්ද දායකයන්ට තෑගි - බෝග යැවීම පිළිබදව චෝදනා එල්ල වූ ජපාන වෙළද අමාත්‍ය ඉස්හු සුගවාරා සිය ධුරයෙන් ඉල්ලා අස්වී තිබෙනවා.\nඔහු සිය අසුන වන ටෝකියෝවේ ඡුන්ද දායකයන්ට මිල අධික කොමඩු, දොඩම්, මාළු - බිත්තර, රෝයල් ජෙලි සහ කකුළුවන් ද යවා ඇති බවයි අනාවරණ වී ඇත්තේ.\nඑක් ප්‍රබල ආධාරකරුවෙකුගේ පවුලකට ජපානයෙන් 20,000ක මුදලක් ඔහු විසින් යවා ඇත්තේ දුක්ප්‍රාප්ති දීමනාවක් ලෙසින්.\nකණගාටුදායක සිද්ධියක් සමරන පවුල් වෙත එවැනි මුදලක් පිරිනැමීම ජපාන සම්ප්‍රදායක්. ජපාන මැතිවරණ නීතිය අනුව සිය අසුනේ ඡන්ද දායකයන් වෙත තෑගි බෝග යැවීම නීිති විරෝධී වනවා.\nකෙසේ වෙතත්, ජපාන වෙළද ඇමතිවරයා සිය ධුරයෙන් ඉල්ලා අස්වී ඇත්තේ සිය ක්‍රියාව මගින් මැතිවරණ නීතිය උල්ලංගණය වී ඇත්ද යන්න ප්‍රකාශ වීමට ද පෙරයි. සිද්ධිය සම්බන්ධයෙන් ජපාන අග්‍රාමාත්‍ය ෂින්සෝ අබේ ජපාන වැසියන් වෙත සිය කණගාටුව පළ කළා.",
       "URL": "https://www.hirunews.lk/227005/ජපාන-වෙළඳ-ඇමති-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=229"
}