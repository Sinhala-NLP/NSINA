{
       "Source": "hirunews",
       "Timestamp": "Thursday, 15 September 2022 - 9:54",
       "Headline": "මෝදිගේ උපන්දිනය වෙනුවෙන් ඉන්දියාවට චීටාවන් 20 දෙනෙක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ උපන්දිනය වෙනුවෙන් නැමීබියාවේ සිට ඉන්දියාවට චීටාවන් අට දෙනෙකු ලැබීමට නියමිත බව වාර්තා වනවා.\nමානව සංවර්ධනය හා දඩයම් කිරීම හේතුවෙන් චීටාවන් මීට වසර 70කට පෙර ඉන්දියාවෙන් වඳ වුණු බව යි සඳහන් වන්නේ.\nඉන්දීය පරිසර විද්‍යාඥයකු හා වනජීවී ආයතනයේ පීඨාධිපති යුස්වේන්දර් ජාලා පවසන්නේ, ඔහු සෑම විට ම චීටවන් නැවතත් ඉන්දීය භූමියේ සැරිසරනු දැකීමට උනන්දු වන බව යි.\nසියල්ල සැලැස්මට අනුව සිදු වුව හොත්, එම දර්ශනය යථාර්ථයක් වනු ඇති බව යුස්වේන්දර් ජාලා පවසනවා.\nඒ අනුව. එළැඹෙන සැප්තැම්බර් 17 වැනි දා අගමැති නරේන්ද්‍ර මෝදිගේ උපන්දිනය සැමරීම සඳහා චීටාවන් 8 දෙනෙකු නැමීබියාවේ සිට ඉන්දියාවට පැමිණීමට නියමිත අතර, තවත් 12 දෙනෙකු දකුණු අප්‍රිකාවෙන් ඔක්තෝබර් 10 වැනි දා පමණ පැමිණීමට නියමිත යි.\nමාසයක නිරෝධායනයකට ලක් කිරීමෙන් අනතුරු ව ඔවුන් නිදහස් කිරීමට නියමිත බව සඳහන්.",
       "URL": "https://www.hirunews.lk/315429/මෝදිගේ-උපන්දිනය-වෙනුවෙන්-ඉන්දියාවට-චීටාවන්-20-දෙනෙක්",
       "Category": "International News",
       "Parent URL": "https://www.hirunews.lk/international-news.php?pageID=32"
}