{
       "Source": "hirunews",
       "Timestamp": "Saturday, 23 November 2013 - 11:13",
       "Headline": "රයිනෝවන් මිහිතලයෙන් තුරන්වීමේ අවදානම ඉහළට.",
       "News Content": "ලෝකයේ සිදුවන රයිනෝ උපත් සංඛ්‍යාව අභිබවා, වාර්ෂිකව ඝාතනයට ලක්වන රයිනෝ සත්ත්වයන්ගේ සංඛ්‍යාව ඉහළ ගොස් ඇති බව ජාත්‍යන්තර පාරිසරික සංවිධානයක් පෙන්වා දෙනවා. ජාත්‍යන්තර රයිනෝ පදනම පෙන්වා දෙන්නේ අර්බුදයේ කේන්ද්‍රය වූ අප්‍රිකානු මහද්වීපයේ මේ වසරේ දී කළු සහ සුදු රයිනෝ සත්ත්වයන් 827 දෙනෙකු ඝාතනයට ලක්වී ඇති බවයි. එහෙත් පසුගිය වසරේ බිහි වී ඇත්තේ රයිනෝවන් 668 දෙනෙකු පමණයි. මේ නිසා දශක ගණනාවක් තිස්සේ ක්‍රියාත්මක වූ සංරක්ෂණ වැඩපිළිවෙළ ඵලරහිත විය හැකි බව ජාත්‍යන්තර රයිනෝ පදනම පෙන්වා දෙනවා.",
       "URL": "https://www.hirunews.lk/71949/රයිනෝවන්-මිහිතලයෙන්-තුරන්වීමේ-අවදානම-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=784"
}