{
       "Source": "hirunews",
       "Timestamp": "Thursday, 30 December 2021 - 9:48",
       "Headline": "ඇමරිකාවේ සහ රුසියාවේ ජනපතිවරුන් අතර විශේෂ සාකච්ඡාවක්",
       "News Content": "ඇමරිකානු ජනාධිපති ජෝ බයිඩ්න් හා රුසියානු ජනාධිපති ව්ලැදිමීර් පුටින් අතර සාකච්ඡාවක් අද පැවැත්වීමට නියමිත යි.\nඑම සාකච්ඡාවේ යුක්‍රේනය සම්බන්ධයෙන් ඉදිරියේ දී රුසියාව කටයුතු කරන ආකාරය පිළිබදව මූලික අවදානය යොමුවීමට නියමිත බවයි විදෙස් මාධ්‍ය වාර්තා කළේ.\nඅදාළ සාකච්ඡාව වීඩියෝ තාක්ෂණය ඔස්සේ සිදු කෙරෙනු ඇති.\nකෙසේ වෙතත්, මෙම සාකච්ඡාවේ දී රුසියාව, යුක්‍රේනය සම්බන්ධයෙන් යුදමය තීරණයකට පැමිණිය හොත් රුසියාවට එරෙහි ව ආර්ථික සම්බාධක පැනවීමට ඇමරිකාව ක්‍රියා කරනු ඇතැ යි අපේක්ෂා කරන බව යි විදෙස් මාධ්‍ය වැඩිදුරටත් සදහන් කළේ.",
       "URL": "https://www.hirunews.lk/292540/ඇමරිකාවේ-සහ-රුසියාවේ-ජනපතිවරුන්-අතර-විශේෂ-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=70"
}