{
       "Source": "hirunews",
       "Timestamp": "Tuesday, 12 October 2021 - 13:19",
       "Headline": "බලශක්ති අර්බුදය ගැන ඉන්දීය රජය ඉහළ පෙළේ සාකච්ඡාවක",
       "News Content": "ගල් අඟුරු මිල ඉහළ යාම සහ සැපයුම් අඩාල වීම හේතුවෙන් පැන නැගී ඇති බලශක්ති අර්බුදය පිළිබදව ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් අද විශේෂ රැස්වීමක් පැවැත්වෙනවා.\nඒ සඳහා භාරතීය ජනතා පක්ෂ රජයේ ප්‍රබලයෙකු වන ස්වදේශ කටයුතු අමාත්‍ය අමිට් ෂා මෙන්ම ගල් අගුරු සහ බලාගාර අමාත්‍යවරුන් එක්වීමට නියමිතයි.\nඉන්දියාවේ විදුලිබල උත්පාදනයෙන් 70%ක්ම සිදු කෙරෙන්නේ ගල් අඟුරු බලාගාර මඟින්.\nඑහෙත් ගල් අඟුරු මිල ඉහළ යාම සහ හිඟය හේතුවෙන් ඒවායේ බලශක්ති ජනනය පහත වැටී තිබෙනවා.\nමේ හේතුවෙන් උත්තර් ප්‍රදේශ්, රාජස්ථාන් සහ කේරළ ප්‍රාන්තවල පසුගිය සති අන්තයේ විදුලි සැපයුම අඩාල වීම් ද දක්නට ලැබුණා.\nලෝක වෙළදපොළේ ගල් අඟුරු මිල මේ වනවිට වාර්තාගත අන්දමින් ඉහළ ගොස් ඇති අතර, ඉන්දියාවේ තාප බලාගාර විදුලි උත්පාදන පිරිවැය වසර 12කින් උපරිම අගයට පැමිණ තිබෙනවා.",
       "URL": "https://www.hirunews.lk/284783/බලශක්ති-අර්බුදය-ගැන-ඉන්දීය-රජය-ඉහළ-පෙළේ-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=89"
}