{
       "Source": "hirunews",
       "Timestamp": "Sunday, 21 November 2021 - 14:23",
       "Headline": "කොරෝනා නිරෝධායන නීති වලට එරෙහිව යුරෝපයේ විරෝධතා",
       "News Content": "යුරෝපයේ නව කොරෝනා රැල්ලත් සමඟ පනවා ඇති නව නිරෝධායන සීමාවන්ට එරෙහිව නෙදර්ලන්තය ඇතුළු රටවල් රැසක විරෝධතා පැන නැගී තිබෙනවා.\nනෙදර්ලන්තයේ රොටර්ඩෑම් නුවර ඊයේ රාත්‍රියේ පැවති එවැනි විරෝධතාවක් ප්‍රචණ්ඩ ස්වරූපයක් ගත් අතර, විරෝධතාකරුවන් විසුරුවා හැරීමට පොලීසිය වෙඩි ප්‍රහාරයක් ද එල්ල කළා.\nහේග් නුවර දී විරෝධතාකරුවන් බයිසිකල්වලට ගිනි තැබූ අතර, ඔස්ට්‍රියාව, ක්‍රොඒෂියාව සහ ඉතාලියේ ද නව නිරෝධායන සීමාවන්ට එරෙහි විරෝධතා පැවැත්වුණා.\nකෙසේ නමුත් ලෝක සෞඛ්‍ය සංවිධානය සදහන් කළේ යුරෝපා මහද්වීපයේ කොරෝනා ව්‍යාප්තිය යළි ඉහළ යාම පිළිබදව අවධානයෙන් පසුවන බවයි.\nදැඩි නිරෝධායන සීමාවන් ක්‍රියාත්මක නොකළහොත් එළඹෙන වසන්තයට පෙර එහි කොරෝනා මරණ පන්ලක්ෂයක් වාර්තා විය හැකි බව ලෝක සෞඛ්‍ය සංවිධානයේ යුරෝපා කලාපීය අධ්‍යක්ෂ වෛද්‍ය හෑන්ස් ක්ලූග් සඳහන් කළා.",
       "URL": "https://www.hirunews.lk/288720/කොරෝනා-නිරෝධායන-නීති-වලට-එරෙහිව-යුරෝපයේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=79"
}