{
       "Source": "hirunews",
       "Timestamp": "Sunday, 30 June 2013 - 7:43",
       "Headline": "ඊජිප්තුව යළි උණුසුම්.",
       "News Content": "හොස්නි මුබාරක්ගේ පාලනය බිඳ දැමීමට ඊජිප්තු ජනයා සිය විරෝධතා ආරම්භ කළ කයිරෝ නුවර තරීර් නොහොත් නිදහස් චතුරශ්‍රයට අද නැවතත් දස දහස් සංඛ්‍යාත ජනතාව රොක් වෙමින් සිටිනවා. ඒ, ඉස්ලාමීයවාදී නව ජනාධිපති මොහොමඞ් මොර්සිට ඉල්ලා අස්වන ලෙස බලකරමින් පැවැත්වෙන දැවැන්ත උද්ඝෝෂණයකටයි. ජනාධිපති මොර්සි සිය ධුරයේ දිවුරුම් දී වසරක් ගතවන්නේද අදයි. මෙම රැලියට පෙර සිටම ඊජිප්තුවේ මොර්සිවාදීන් සහ විරුද්ධ පාක්ෂිකයන් අතර ගැටුම් පැවති අතර ඇමරිකානු මාධ්‍යවේදියෙකු ඇතුලූ තුන්දෙනෙකු එහිදී ජීවිතක්ෂයට පත්වුණා. ඊජිප්තුවේ සංචාරයන්හි නොයෙදෙන ලෙස ඇමරිකාව සිය පුරවැසියන්ට අවදානම් නියෝගයක්ද නිකුත් කර තිබෙනවා. විරුද්ධ පාක්ෂිකයන් ඉස්ලාමීයවාදී ජනාධිපති මොර්සි සහ ඔහුගේ මුස්ලිම් සහෝදරත්වයේ ප්‍රතිපත්ති පිළිබඳ  පසුවන්නේ දැඩි අප්‍රසාදයකින්.",
       "URL": "https://www.hirunews.lk/62043/ඊජිප්තුව-යළි-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=827"
}