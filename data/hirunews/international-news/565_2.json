{
       "Source": "hirunews",
       "Timestamp": "Monday, 31 October 2016 - 19:04",
       "Headline": "ඇමරිකානු ජනාධිපතිවරණ සටන තියුණු වෙයි",
       "News Content": "හිලරි ක්ලින්ටන් සහ රිපබ්ලිකන් අපේක්ෂක ඩොනල්ඞ් ට්‍රම්ප් අතර සටන ඉතා තියුණු එකක් වනු ඇති බව නවතම ජනමත සමීක්ෂණයෙන් හෙළි වී තිබෙනවා.\nඒ.බී.සී. නිව්ස් සහ වොෂින්ටන් පෝස්ට් මගින් පැවැත්වූ එම ජනමත සමීක්ෂණයට අනුව ඩොනල්ඞ් ට්‍රම්ප් හිලරි ක්ලින්ටන්ට වඩා පසුපසින් සිටින්නේ සියයට 1කින්.\nඑම සමීක්ෂණයේදී හිලරි ක්ලින්ටන්ට සියයට 46ක ජනප්‍රියත්වයක් හිමි වී ඇති අතර, ඩොනල්ඞ් ට්‍රම්ප්ට ලැබී ඇත්තේ සියයට 45ක ජන ප්‍රසාදයක්.\nහිලරි ක්ලින්ටන් ඇමරිකානු රාජ්‍ය ලේකම් ධුරය හොඹවන සමයේ ඇය පෞද්ගලිකව යැවූ ඊමේල් පණිවුඩ පිළිබද ඇමරිකානු එෆ්.බී.අයි. ඔත්තු සේවාව නව පරීක්ෂණයක් ආරම්භ කිරීමත් සමඟයි ඩොනල්ඞ් ට්‍රම්ප්ගේ ජනප්‍රියත්වය ඉහළ ගොස් ඇත්තේ.",
       "URL": "https://www.hirunews.lk/146512/ඇමරිකානු-ජනාධිපතිවරණ-සටන-තියුණු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=565"
}