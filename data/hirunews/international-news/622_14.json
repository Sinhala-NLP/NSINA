{
       "Source": "hirunews",
       "Timestamp": "Friday, 17 June 2016 - 14:35",
       "Headline": "මැදපෙරදිග වැලි කුණාටුවලින් වැසී යයි",
       "News Content": "මිනිස් සෞඛ්‍යට හානි කරමින් මැදපෙරදිග කලාපයේ වැලි සහ ධූලි කුණාටු කැපී පෙනෙන ලෙස ඉහළ ගොස් ඇති බව ජගත් සංවිධානයේ  විද්‍යාඥයන් පිරිසක් පෙන්වා දෙනවා.\nඉරානය සහ කුවේටය එහිදී වැඩිම බලපෑමකට ලක්වී ඇති රටවල්  බව සදහන්.\nසිරියාවේ සහ ඉරාකයේ ගැටුම් හේතුවෙන් නිසි කළමනාකරණයක් නොමැතිවීම සහ කාලගුණ වෙනස මේ ආකාරයෙන් මැදපෙරදිග වැලි කුණාටු ඉහළ යාමට හේතුවයි.\nපසුගිය වසර 15 තුළ මෙම තත්ත්වය වර්ධනය වී ඇති අතර එහි බලපෑම දැන් උතුරු අප්‍රිකානු කලාපයට ද පැතිරී තිබෙනවා.\nලෝක සෞඛ්‍ය සංවිධානය ප්‍රකාශ කළේ මෙමගින් පෙනහළු රෝග සහ ශ්වසනාබාධ ඉහළ ගොස් ඇති බවයි.\nවායුගෝලයේ ධූලි  අංශු හේතුවෙන් වසරකදී ලොව පුරා මිලියන 7ක් ජනතාව මියයන බව ජගත් සංවිධානය අනුමාන කරනවා.",
       "URL": "https://www.hirunews.lk/135809/මැදපෙරදිග-වැලි-කුණාටුවලින්-වැසී-යයි",
       "Category": "International News",
       "Parent URL": "https://www.hirunews.lk/international-news.php?pageID=622"
}