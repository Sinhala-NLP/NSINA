{
       "Source": "hirunews",
       "Timestamp": "Sunday, 25 October 2015 - 13:11",
       "Headline": "ජෙරුසලමේ අර්බුදයට ඇමරිකාවෙන් විසඳුමක්.",
       "News Content": "ඊශ්‍රායල සහ පලස්තීන කණ්ඩායම් අතර, ජෙරුසලම් පුරවරයේ ඇතිවී තිබෙන ගැටුම් වැළැක්වීම සඳහා එක්සත් ජනපද රාජ්‍ය ලේකම් ජෝන් කෙරී ජෝර්දානය සමඟ ඊයේ එකඟත්වයකට පැමිණියා. ඒ, ජෙරුසලමේ මුස්ලිම් දේවස්ථානයේ භාරකරු ලෙස ජෝර්දානයේ හිමිකම තහවුරු කරමින්. ඒ සඳහා ඊශ්‍රායලයෙන්ද එකඟත්වයක් ලැබී ඇති බව සඳහන්. ජෝර්දානය ඇති කරගත් එකඟතාව සම්බන්ධයෙන් ඇමරිකානු රාජ්‍ය ලේකම්වරයා අද (26) ඊශ්‍රායල අගමැති නෙතන්යාහු සමඟ සාකච්ඡාවක නිරතවනු ඇති.\nජෙරුසලම් පුරවරයේ යුදෙව්වන්ට පූජනීය වූ දේවස්ථානයක් මෙන්ම මුස්ලිම්වරුන්ට පූජනීය වූ හාරම් අල් ෂරිෆ් නැමති දේවස්ථානය පිහිටුවා තිබෙනවා. ඊට ඇතුලූවීම සඳහා පලස්තීනුවන්ට පවතින අවස්ථාව සීමා කිරීමට ඊශ්‍රායලය සූදානම් වන බව වාර්තාවීමත් සමඟයි නවතම ගැටුම් ඇතිවූයේ. එහිදී පලස්තීනුවන්ගේ පිහි ප්‍රහාර සහ වෙඩි ප්‍රහාරවලින් ඊශ්‍රායල ජාතිකයන් මියගිය අතර, ඊශ්‍රායල හමුදා ප්‍රහාරවලින් මියගිය පලස්තීනුවන්ගේ සංඛ්‍යාව 50 කට අධිකයි.",
       "URL": "https://www.hirunews.lk/119052/ජෙරුසලමේ-අර්බුදයට-ඇමරිකාවෙන්-විසඳුමක්",
       "Category": "International News",
       "Parent URL": "https://www.hirunews.lk/international-news.php?pageID=695"
}