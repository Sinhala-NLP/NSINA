{
       "Source": "hirunews",
       "Timestamp": "Sunday, 31 July 2016 - 11:20",
       "Headline": "ටෝකියෝ නගරයත් කාන්තාවකගේ පාලනයට යටත්වන ලකුණු",
       "News Content": "ජපානයේ ටෝකියෝ අගනුවර නගරාධිපති ධුරය සඳහා ඡන්දය විමසීම අද සිදු කෙරෙනවා.\nඑහිදී ජපානයේ ප්‍රථම ආරක්ෂක ඇමතිවරිය වූ යුරිකෝ කොයිකේ ජයග්‍රහණය කරනු ඇතැයි අපේක්ෂිතයි.\n64 හැවිරිදි කොයිකේ අග්‍රාමාත්‍ය ෂින්සෝ අබේගේ ලිබරල් ප්‍රජාතන්ත්‍රවාදී පාලක පක්ෂයේ සාමාජිකාවක්.\nමිලියන 13.5 ක ජනගහණයක් වෙසෙන ටෝකියෝ නගරය අද විවිධ ගැටළුවලට මුහුණදෙනවා.\nජනගහණය වයස්ගතවීම, දිවා සුරැකුම් මධ්‍යස්ථාන හිඟවීම මෙන්ම මහා පරිමාණ භූ කම්පනයක අවදානම ඒ අතුරින් ප්‍රධානයි.\n2020 වසරේ ටෝකියෝ නුවර ගිම්හාන ඔලිම්පික් සැණකෙළිය පැවැත්වෙන අතර, අද නරාධිපති ධුරයට පත්කරගන්නා තැනැත්තා එය අධීක්ෂණය කළ යුතු වනවා.",
       "URL": "https://www.hirunews.lk/139443/ටෝකියෝ-නගරයත්-කාන්තාවකගේ-පාලනයට-යටත්වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=606"
}