{
       "Source": "hirunews",
       "Timestamp": "Friday, 19 August 2016 - 10:55",
       "Headline": "ෆේස්බුක් සටහනක් නිසා විදේශිකයෙකු ඩුබායි හිදී අත්අඩංගුවට",
       "News Content": "ඇෆ්ගනිස්ථාන සරණාගතයන්ට අවශ්‍ය ඇතිරිලි සහ ඖෂධ ලබාදෙන්නැයි ඉල්ලමින් ෆේස්බුක් පිටුවේ සටහනක් තැබූ බ්‍රිතාන්‍ය සහ  ඕස්ට්‍රේලියානු පුරවැසිභාවය සහිත පුද්ගලයෙකු ඩුබායි හිදී චෝදනාවකින් තොරව සති 3 ක් තිස්සේ රදවාගෙන සිටිනවා.\nසහන සංවිධානයක සටහනක් ඔහු මෙලෙස තම ෆේස්බුක් පිටුවේ ප්‍රසිද්ධ කර ඇති බවයි වාර්තා වන්නේ.\nඑක්සත් අරාබි එමීර් රාජ්‍යය සම්මත කර ගත් නව නීතියකට අනුව රාජ්‍ය නොවන සංවිධාන වලට එරට ඉස්ලාමීය කටයුතු සහ පුන්‍යායතන පිළිබද දෙපාර්තමේන්තුව අවසරයකින් තොරව කිසිදු මුදල් එක් රැස් කිරීමක් ප්‍රසිද්ධ කළ නොහැකියි.\nඑම නීතිය යටතේ මොහු අත්අඩංගුවට ගෙන ඇති අතර, වරදකරු වුවහොත් වසරක් දක්වා සිර දඩුවම් සහ ඩිරාම් ලක්ෂයක් දක්වා දඩ නියම කළ හැකි බවයි විදෙස් වාර්තා සදහන් කළේ.",
       "URL": "https://www.hirunews.lk/140977/ෆේස්බුක්-සටහනක්-නිසා-විදේශිකයෙකු-ඩුබායි-හිදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=597"
}