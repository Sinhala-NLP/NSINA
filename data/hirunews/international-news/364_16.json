{
       "Source": "hirunews",
       "Timestamp": "Sunday, 27 May 2018 - 8:05",
       "Headline": "ට්‍රම්ප් - කිම් ජොං අන් සමුළුව පිළිබඳ නව බලාපොරොත්තුවක්",
       "News Content": "උතුරු කොරියානු නායක කිම් ජොං අන් සහ දකුණු කොරියානු ජනාධිපති මූන් ජේ ඉන් අතර දේශසීමා නගරයේදී ඊයේ පැවති අනපේක්ෂිත සාකච්ඡාවෙන් පසු ට්‍රම්ප් - කිම් ජොං අන් හමුව පිළිබඳ නව බලාපොරොත්තුවක් ඇතිවී තිබෙනවා.\nඑම සමුළුව ලබන ජූනි 12 වනදා සිංගප්පූරුවේදී පැවැත්වීමටයි දෙපාර්ශවය එකඟවී තිබුණේ.\nඑහෙත් උතුරු කොරියාව එදිරිවාදිකම් ප්‍රදර්ශනය කරන බව පවසමින් සමුළුවෙන් ඉවත්වන බව ජනපති ට්‍රම්ප් ප්‍රකාශ කළා.\nකෙසේ නමුත් සමුළුව පැවැත්වීමේ හැකියාවක් තවදුරටත් පවතින බවයි ඔහු පසුව සඳහන් කළේ.\nඉන් අනතුරුවයි උතුරු සහ දකුණු කොරියානු නායකයන් ඊයේ හමුවී ඇත්තේ.\nකළින් සැළසුම් කළ පරිදි ඇමරිකානු නිරීක්ෂණ දුත කණ්ඩායමක් මෙම සති අන්තයේ සිංගප්පූරුව බලා නික්මුණු බව ධවල මන්දිරය සනාථ කර තිබෙනවා.",
       "URL": "https://www.hirunews.lk/191657/ට්‍රම්ප්-කිම්-ජොං-අන්-සමුළුව-පිළිබඳ-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=364"
}