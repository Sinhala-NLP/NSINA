{
       "Source": "hirunews",
       "Timestamp": "Monday, 26 July 2021 - 16:18",
       "Headline": "ඇෆ්ගනිස්ථානයේ සිවිල් වැසියන්ගේ මරණ වාර්තාගත ලෙස ඉහළට",
       "News Content": "මේ වසරේ පළමු අර්ධය තුල ඇෆ්ගනිස්ථානයේ ගැටුම්වලින් මියගිය සිවිල් වැසියන්ගේ සංඛ්‍යාව වාර්තාගත ලෙස ඉහළ ගොස් තිබෙනවා. ජනවාරි සිට ජුනි දක්වා කාලය තුල ඇෆ්ගනිස්ථානයේ ගැටුම් වලින් සිවිල් වැසියන් 1600 කට වැඩි සංඛ්‍යාවක් මියගොස් ඇති අතර, එය පෙර වසරට සාපේක්ෂව සියයට 47 ක වර්ධනයක් බවයි විශ්ලේෂකයන් පෙන්වා දෙන්නේ.\nඑමෙන්ම, ඇමෙරිකානු හමුදා නික්මීමත් සමඟ ඇෆ්ගනිස්ථානයේ තලෙයිබාන් සන්නද්ධ කණ්ඩායම් සිය ප්‍රහාර උත්සන්න කර ඇති අතර, ගම්දනව් රැසක් මේ වනවිට අත්පත් කරගෙන සිටිනවා.\nමේ නිසා ඉදිරි කාලය තුල ගැටුම් මෙන්ම, ජිවිත හානි තවදුරටත් ඉහළ යා හැකි බවයි විශ්වාස කෙරෙන්නේ.\nජගත් සංවිධානය සකස් කළ වාර්තාවට අනුව, සිවිල් වැසියන්ගේ මරණ වලින් සියයට 64 ක් රජයට එරෙහි සන්නද්ධ කණ්ඩායම්වල ප්‍රහාරවලින් සිදුවූ ඒවායි.\nරජයේ හමුදාව අතින් සියයට 25 ක ජිවිත හානි සිදුව ඇති අතර, සියයට 11 ක් දෙපාර්ශවය අතර ඇති වූ ගැටුම්වලට මැදි වූ සිවිල් වැසියන්ගේ මරණයි.\nසිවිල් වැසියන්ගේ ජිවිත හානිවලින් සියයට 32 ක් ළමයින් බව අනාවරණ වී ඇති කරුණක්.",
       "URL": "https://www.hirunews.lk/278067/ඇෆ්ගනිස්ථානයේ-සිවිල්-වැසියන්ගේ-මරණ-වාර්තාගත-ලෙස-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=103"
}