{
       "Source": "hirunews",
       "Timestamp": "Monday, 06 November 2017 - 7:19",
       "Headline": "දහසය හැවිරිදි දැරියක් අඩනිරුවතින් ගම හරහා යවයි",
       "News Content": "ආයුධ සන්නද්ධ පුද්ගලයන් පිරිසක් විසින් දහසය හැවිරිදි දැරියකට අඩනිරුවතින් ගම හරහා ඇවිද යාමට බලකිරීමක් හේතුවෙන් පාකිස්තානයේ වයඹ දිග පිහිටි ප්‍රත්‍යන්ත ප්‍රදේශයක ගම්වාසීන් කම්පනයට පත්ව ඇති බව බීබීසී පුවත් සේවය සඳහන් කරනවා.\nසිය 'පවුලේ ගෞරවය යළි ලබා ගැනීම සඳහා' එසේ කළ බව එම කණ්ඩායම පවසා තිබෙනවා.\nදැරියගේ සහෝදරයා සහ ඇය සොයා පැමිණි පුද්ගලයන්ගේ පවුලේ සාමාජිකාවක් අතර කලකට ඉහතදී රහස් සම්බන්ධයක් පැවතීම එම දැරිය ඔවුන්ගේ ඉලක්කයක් බවට පත් වීමට එය හේතු වී ඇති බවයි ගම්වාසීන් ප්‍රකාශ කළේ.\nඅගනුවරින් දුර බැහැර පිහිටි 'චෞද්වාන්' නමැති ප්‍රදේශයේ දී දැරියට අඩනිරුවතින් ඇවිද යාමට බල කරනු ලැබ ඇත්තේ පසුගිය සතියේදීයි.\nසිද්ධිය සම්බන්ධයෙන් පොලිසිය විසින් පුද්ගලයන් අට දෙනෙකු දැනට අත්අඩංගුවට ගනු ලැබ ඇති අතර නව වෙනි පුද්ගලයා සොයා මෙහෙයුමක් දියත් කරනු ලැබ බවයි බීබීසී පුවත් සේවය වාර්තා කරනවා.\nපොකුණකින් දිය ගෙන ඒමට ගිය අවස්ථාවේ මහදහවල් දැරිය පහර කෑමට ලක් වූ බවයි ඇසින් දුටුවන් ප්‍රකාශ කර තිබෙන්නේ.",
       "URL": "https://www.hirunews.lk/175345/දහසය-හැවිරිදි-දැරියක්-අඩනිරුවතින්-ගම-හරහා-යවයි",
       "Category": "International News",
       "Parent URL": "https://www.hirunews.lk/international-news.php?pageID=424"
}