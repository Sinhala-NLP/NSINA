{
       "Source": "hirunews",
       "Timestamp": "Sunday, 11 October 2020 - 20:14",
       "Headline": "නේපාල සංචාරක ඇමතිට කොරෝනා",
       "News Content": "නේපාලයේ සංචාරක අමාත්‍ය යෝගේෂ් බත්තරායිට ද කොරෝනා වෛරසය ආසාදනය වී තිබෙනවා.\n54 හැවිරිදි ඔහු තම ෆේස්බුක් ගිණුමේ සටහනක් තබමින් ප්‍රකාශ කර ඇත්තේ ආසන්න දින කිහිපය තුළ තමා සමඟ සම්බන්ධවූවන්ට ඒ පිළිබදව අවදානයෙන් පසුවන ලෙසටයි.\nනේපාලය කොරෝනාවලින් තොර රටක් බවට ප්‍රකාශ කරමින් එරට සංචාරක කටයුතු  ප්‍රවර්ධනය කර මාස 8කට පසුව සංචාරක අමාත්‍යවරයාට මෙලෙස එම වෛරසය ආසාදනය වී ඇති අතර, පසුගිය සතියේ ඔහු එරට ඉන්දීය තානාපතිවරයා ද හමුවී ඇති බවයි විදෙස් වාර්තා සදහන් කළේ.\nමේ අතර කොරෝනා වෛරසය ආසාදනය වී සුවය ලබමින් සිටින ඇමරිකානු ජනාධිපති ඩොනල්ඞ් ට්‍රම්ප් වෛරසය වාහකයෙකු නොවන බවට ඔහුගේ පෞද්ගලික වෛද්‍යවරයා නිවේදනය කර තිබෙනවා.",
       "URL": "https://www.hirunews.lk/252310/නේපාල-සංචාරක-ඇමතිට-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=160"
}