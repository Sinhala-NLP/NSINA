{
       "Source": "hirunews",
       "Timestamp": "Tuesday, 06 December 2016 - 9:08",
       "Headline": "ජයලලිතාගේ දේහය ඇයගේ දිගුකාලීන පෙම්වතාගේ සොහොන අසලට",
       "News Content": "අභාවප්‍රාප්ත වූ තමිල්නාඩු මහඇමතිනී ජයලලිතා ජයරාම් වෙනුවෙන් දින 7ක ශෝක කාලයක් ප්‍රාන්ත රජය මගින් ඊයේ ප්‍රකාශයට පත් කළා.\nඑම කාලය තුළ සියලූම රජයේ ගොඩනැගිලිවල ජාතික ධජ අඩකුඹු කර තැබිය යුතු අතර, නිළ විනෝදාස්වාද කටයුතු තහනම් වනවා.\nතමිල්නාඩුවේ පාසල් ඇතුළු සියලු අධ්‍යාපන ආයතන දින 3ක් වසා තැබෙන අතර යාබද පුදුචෙරි ප්‍රදේශයේ ද සියලූම රජයේ කාර්යාල සහ අධ්‍යාපන ආයතන අද වසා තැබෙන්නේ ජයලලිතාට බුහුමන් දැක්වීමක් වශයෙන්.\nජයලලිතා ජයරාම්ගේ දේහය අද පස්වරුවේ චෙන්නායි හි මරීනා බීච්,වෙරළාසන්නව මිහිදන් කෙරෙන්නේ ඇගේ දිගුකාලීන සිනමාවේ පෙම්වතා වූ එම්.ජී. රාමචන්ද්‍රන් හෙවත් එම්.ජී.ආර්.ගේ සොහොනට යාබදවයි.",
       "URL": "https://www.hirunews.lk/149055/ජයලලිතාගේ-දේහය-ඇයගේ-දිගුකාලීන-පෙම්වතාගේ-සොහොන-අසලට",
       "Category": "International News",
       "Parent URL": "https://www.hirunews.lk/international-news.php?pageID=550"
}