{
       "Source": "hirunews",
       "Timestamp": "Saturday, 27 February 2016 - 16:07",
       "Headline": "අශ්වයෙකු මුහුදේ කිලෝමීටර් 11 ක් පිහිනයි",
       "News Content": "තුරග තරඟ සඳහා යොදා ගන්නා අශ්වයෙකු පැය දෙකහමාරකට ආසන්න කාලයක් කිලෝමීටර් 11 කට අධික දුරක් මුහුදේ පිහිනායාමේ සිද්ධියක්  ඕස්ට්‍රේලියාවෙන් වාර්තා වනවා.\nමෙම අශ්වයා පුහුණු කිරීම් කටයුතු සඳහා  ඕස්ට්‍රේලියාවේ - කුවීන්ස්ලන්ඞ් ප්‍රදේශයේ සන්ඞ්ගේට් මුහුදු තීරයට ඊයේ ගෙනවිත් තිබුණා.\nඑහිදී අශ්වාරෝහකයින් විසින් එම අශ්වයාගේ පපු මට්ටම දක්වා ජලය රැඳෙන පරිදි මුහුදේ ඇවිදින ආකාරය පුහුණු කිරීමට උත්සාහ කර තිබෙනවා.\nඑහිදී අශ්වයා හදිසියේම කලබල වී අශ්වාරෝහකයා මුහුදට හෙළා ගැඹුරු මුහුදට ගමන් කර ඇති බවයි විදෙස් වාර්තා ප්‍රකාශ කළේ.\nඅනතුරුව අශ්වයා සොයා  ඕස්ට්‍රේලියානු මුහුදු පොලිසිය විශේෂ විමර්ශනයක් ආරම්භ කළ අතර, අශ්වයා  ඕස්ට්‍රේලියාවේ බ්‍රිස්බේන් ප්‍රදේශයේදී නැවත සොයා ගත්තා.",
       "URL": "https://www.hirunews.lk/127287/අශ්වයෙකු-මුහුදේ-කිලෝමීටර්-11-ක්-පිහිනයි",
       "Category": "International News",
       "Parent URL": "https://www.hirunews.lk/international-news.php?pageID=661"
}