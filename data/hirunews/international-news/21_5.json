{
       "Source": "hirunews",
       "Timestamp": "Friday, 09 December 2022 - 13:16",
       "Headline": "මුම්බායි නුවරත් වායුගෝලය දූෂණය වෙයි",
       "News Content": "ඉන්දියාවේ මූල්‍ය අගනුවර වන මුම්බායි නගරයේ වායු තත්ත්වය ඉතා දුර්වල මට්ටමක් දක්වා පහත වැටී තිබෙනවා.\nශීත ඍතුවේ දී වායුගෝලයේ ගුණාත්මක භාවය අනතුරුදායක මට්ටමේ පවතින්නේ සාමාන්‍යයෙන් ඉන්දියාවේ නවදිල්ලි අගනුවරයි.\nකෙසේ වෙතත් විශාල වෙරළ තීරයක් සහිත මෙන්ම වඩා යහපත් වායු තත්ත්වයක් පවතින මුම්බායි නුවර වායු දූෂණ මට්ටම් මෙම සතියේ දී කිහිප වතාවක් අයහපත් මට්ටමට පහත වැටී ඇති බව ඉන්දීය මාධ්‍ය වාර්තා කළා.\nවේගවත් ඉදිකිරීම්, කාලගුණ තත්ත්වයේ වෙනස්කම් මෙන්ම වාහන විමෝචනයෙන් එක් කෙරෙන දුමාරය මෙලෙස මුම්බායි නුවර වායුගෝලයේ ගුණාත්මක භාවය පිරීහීමට බලපා තිබෙනවා.",
       "URL": "https://www.hirunews.lk/322286/මුම්බායි-නුවරත්-වායුගෝලය-දූෂණය-වෙයි",
       "Category": "International News",
       "Parent URL": "https://www.hirunews.lk/international-news.php?pageID=21"
}