{
       "Source": "hirunews",
       "Timestamp": "Saturday, 04 September 2021 - 14:08",
       "Headline": "පන්ජ්ෂිර් නිම්නය පාලනයට ගත් බව තලෙයිබාන් කියයි",
       "News Content": "මෙතෙක් තම පාලනයට නතු කරගැනීමට නොහැකිව සිටි පන්ජ්ෂිර් නිම්නය දැඩි සටනකින් පසු යටත් කරගත් බවට ඇෆ්ගනිස්ථාන පාලක තලේබාන් සංවිධානය නිවේදනය කරනවා.\nකෙසේ වෙතත් පන්ජ්ෂීර් නිම්නයේ පාලනය හිමිකරගෙන සිටින තලේබාන් විරෝධී සටන් නායකයෙකු වන අම්රුල්ලා සලේ ට්විටර් පණිවුඩයක් නිකුත් කරමින් කියා සිටියේ දැඩි සටනක් පැවතියද තලේබාන් සංවිධානයට තම ප්‍රදේශ යටත් කරගැනීමට නොහැකිවූ බවයි.\nඅම්රුල්ලා සලේ පැවති ඇෆ්ගන් රජයේ උප ජනාධිපතිවරයා බව ද සදහන්.\nමේ අතර, එම නිම්නය ආශ්‍රිතව ඇතිවූ සටන්වලින් පුද්ගලයින් සිය ගණනක් මියගොස් ඇති බවටයි වාර්තාවන්නේ.\nමෙම නිම්නයේ තලේබාන් විරෝධී දේශීය ඇෆ්ගන් ජාතිකයන් ලක්ෂ දෙකකට ආසන්න පිරිසක් සැඟව සිටින අතර, එම ප්‍රදේශයට පැවති රජයේ හමුදා සෙබළුන් විශාල පිරිසක්ද පලාගොස් සිටින බව සඳහන්.",
       "URL": "https://www.hirunews.lk/281365/පන්ජ්ෂිර්-නිම්නය-පාලනයට-ගත්-බව-තලෙයිබාන්-කියයි",
       "Category": "International News",
       "Parent URL": "https://www.hirunews.lk/international-news.php?pageID=97"
}