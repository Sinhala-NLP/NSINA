{
       "Source": "hirunews",
       "Timestamp": "Tuesday, 07 April 2015 - 19:17",
       "Headline": "යේමනයේ ගැටුම්වලින් ළමයින් 74 දෙනෙකු මරුට",
       "News Content": "සෞදි අරාබිය ප්‍රමුඛ අරාබි රටවල ගුවන් ප්‍රහාර මධ්‍යයේ යේමනයේ ගැටුම් උත්සන්නවීම නිසා පසුගිය සති දෙකක කාලය තුළ ළමයින් 74 දෙනෙකු ජීවිතක්ෂයට පත්වී තිබෙනවා. එක්සත් ජාතීන්ගේ ළමා අරමුදල ප්‍රකාශ කළේ ගැටුම් හේතුවෙන් දකුණු දිග යේමනයේ ජල සැපයුම පවා අඩාලවී ඇති බවයි. එහි රෝග පැතිර යාමේ අවදානමක්ද පවතිනවා. යේමනයේ හවුදි කැරළිකරුවන්ට එරෙහිව සෞදි අරාබිය ගුවන් ප්‍රහාර එල්ල කරන්නේ පසුගිය මාර්තු 26 වැනිදා සිටයි. ඉන් අනතුරුව ළමයින් 74 දෙනෙකු මෙලෙස ජීවිතක්ෂයට පත්වී ඇති අතර 44 දෙනෙකු තුවාල ලබා තිබෙනවා.",
       "URL": "https://www.hirunews.lk/107097/යේමනයේ-ගැටුම්වලින්-ළමයින්-74-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=744"
}