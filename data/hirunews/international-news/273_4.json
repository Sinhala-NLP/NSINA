{
       "Source": "hirunews",
       "Timestamp": "Friday, 19 April 2019 - 15:15",
       "Headline": "ලොව කුඩාම පිරිමි දරුවා ලෝකයට පිවිසෙන්න සූදානම්",
       "News Content": "වාර්තාගත ලෙස උපතේදී ග්‍රෑම් 258ක බරකින් සහ සෙන්ටිමීටර් 22ක් උසකින් යුක්තව ජපානයේ බිහි වූ ලොව කුඩාම පිරිමි දරුවා මේ වන විට නිරෝගී දරුවෙකු ලෙස වර්ධනය වී ඇති බව වාර්තා වනවා.\n2018 වසරේ ඔක්තෝම්බර් 1 වන දා උපන් මෙම දරුවාට මුලදී මව්කිරි පෙවීම සඳහා පුළුන් රොදක් යොදා ගැනීමට සිදුවුවද දැන් කිරි පානය කිරීමටත්, ස්නානය කිරීමටත් සුදුසු තත්ත්වයක සිටින බව සඳහන්.\nඋපතේ සිට මාස 7ක කාලයක් තුළ එම ළදරුවා 13 ගුණයකින් වර්ධනය වී ඇති බවයි ජපානයේ නගානෝ ළමා රෝහල සඳහන් කළේ.\nමෙම දරුවා බිහි වී ඇත්තේ පිළිසිඳගෙන සති 24ක් සහ දින 5ක කාලයකින්.\nදරුවාගේ මව ගර්භනී කාලයේදී අධික රුධිර පීඩනයට ද ලක්වූ බවයි වෛද්‍යවරුන් ප්‍රකාශ කර ඇත්තේ.",
       "URL": "https://www.hirunews.lk/214767/ලොව-කුඩාම-පිරිමි-දරුවා-ලෝකයට-පිවිසෙන්න-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=273"
}