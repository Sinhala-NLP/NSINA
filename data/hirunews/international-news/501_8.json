{
       "Source": "hirunews",
       "Timestamp": "Sunday, 26 March 2017 - 7:27",
       "Headline": "බංග්ලාදේශයේ අයි.එස්. ප්‍රහාර දෙකකින් හතරදෙනෙකු මරුට",
       "News Content": "ඊසානදිග බංග්ලාදේශයේ ඊයේ සිදුවූ පිපිරීම් දෙකකින් පොලිස් නිලධාරියෙකු ඇතුලූ පුද්ගලයන් හතරදෙනෙකු ජීවිතක්ෂයට පත්වී තිබෙනවා.\nඅන්තවාදී ඉස්ලාමීය සාමාජිකයන් සොයා බංග්ලාදේශ කමාන්ඩෝ භටයන් සිදුකළ මෙහෙයුමක් අතරතුරදී මෙම පිපිරීම් සිදුව තිබෙනවා.\nසිල්හෙට් ප්‍රදේ්ශයේ නිවහන් ගොඩනැගිලි සංකීර්ණයක් අසළදී පිපිරීම් සිදුව ඇත්තේ ආරක්ෂක අංශ සහ සන්නද්ධ පුද්ගලයන් අතර වෙඩි හුවමාරුවක් සිදුවන අතරතුරයි.\nමෙහෙයුම සිදුකිරීමට පෙර මෙම මහල් ගොඩනැගිලිවල සිටි සිවිල් වැසියන් බොහොමයක් ඉවත් කර ගැනුනා.\nපළමු පිපිරුම යතුරුපැදියකින් පැමිණි පුද්ගලයන් දෙදෙනෙකු එල්ල කළ බෝම්බයක් නිසා සිදුව ඇති අතර, දෙවැන්න වෙළඳපොලේ එළවළු මළු අතර සැගවූ බෝම්බයක් පිපිරීමෙන් සිදුව තිබෙනවා.\nපසුව අයි.එස්. සංවිධානය මෙම බෝම්බ පිපිරීම් තමන් සිදුකළ බවට අන්තර්ජාලයට ප්‍රකාශයක් එක්කළා.\nකෙසේ නමුත් අයි.එස්. සහ අල්කයිඩා සංවිධාන බංග්ලාදේශය තුළ ක්‍රියාත්මක වන බව එරට රජය ප්‍රසිද්ධියේ පිළිගන්නේ නැහැ.",
       "URL": "https://www.hirunews.lk/157727/බංග්ලාදේශයේ-අයි-එස්-ප්‍රහාර-දෙකකින්-හතරදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=501"
}