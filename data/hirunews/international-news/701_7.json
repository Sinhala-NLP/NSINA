{
       "Source": "hirunews",
       "Timestamp": "Thursday, 01 October 2015 - 16:08",
       "Headline": "ජනපති වුවහොත් සිරියානු සරණාගතයන් පළවා හරිනවා",
       "News Content": "තමන් ජනාධිපති වුවහොත් ඇමෙරිකාවෙන් සිරියානු සරණාගතයන් පලවා හරින බව ඇමෙරිකානු රිපබ්ලිකන් පක්ෂයේ ජනාධිපති අපේක්ෂක ඩොනල්ඞ් ට්‍රම්ප් ප්‍රකාශ කර තිබෙනවා. ඔහු පවසා ඇත්තේ ඇමෙරිකාව සරණාගතයන් පිළිගැනීමේ ප්‍රතිපත්තියක් කිසිසේත්ම අනුගමනය නොකළ යුතු බවයි. එහෙත්, වත්මන් ඔබාමා රජය පසුගියදා ප්‍රකාශ කළේ සිරියාවේ ගැටුම් හේතුවෙන් අවතැන් වන සරණාගතයන් දස දහසක් පිළිගැනීමට ඇමෙරිකාව සූදානම් බවයි.",
       "URL": "https://www.hirunews.lk/117622/ජනපති-වුවහොත්-සිරියානු-සරණාගතයන්-පළවා-හරිනවා",
       "Category": "International News",
       "Parent URL": "https://www.hirunews.lk/international-news.php?pageID=701"
}