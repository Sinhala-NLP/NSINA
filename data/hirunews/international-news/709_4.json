{
       "Source": "hirunews",
       "Timestamp": "Tuesday, 25 August 2015 - 13:45",
       "Headline": "ඉන්දියාව සුපිරි බලවතෙකු ලෙස හැසිරෙන බවට පාකිස්තානයෙන් චෝදනා",
       "News Content": "ඉන්දියාව කලාපයේ සුපිරි බලවතෙකු ලෙස කටයුතු කරන බවට පාකිස්තානය චෝදනා කරනවා. පාකිස්තාන ජාතික ආරක්ෂක උපදේශක සර්ටාජ් අසීස් මේ බව ප්‍රකාශ කළේ නවතම ඉන්දු - පාකිස්තාන සාකච්ඡා වටය බිඳ වැටීම පිළිබඳව අදහස් දක්වමින්. එම සාකච්ඡා අඩාල වූයේ පාකිස්තානයේ වරදකින් නොවන බව ද ඔහු කියා සිටියා. පාකිස්තාන ජාතික ආරක්ෂක උපදේශක සර්ටාජ් අසීස් කියා සිටියේ නරේන්ද්‍ර මෝදි ඉන්දීය අග්‍රාමාත්‍ය ධුරයට පත්වීමෙන් අනතුරුව ඉන්දියාව කලාපීය සුපිරි බලවතෙකු ලෙස හැසිරෙන බවයි. එහෙත් පාකිස්තානය ද න්‍යෂ්ටික අවි වලින් සන්නද්ධ බව ඉන්දියාව අමතක නොකළ යුතු බවයි එරට ජාතික ආරක්ෂක උපදේශකවරයා වැඩිදුරටත් සඳහන් කළේ.",
       "URL": "https://www.hirunews.lk/115461/ඉන්දියාව-සුපිරි-බලවතෙකු-ලෙස-හැසිරෙන-බවට-පාකිස්තානයෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=709"
}