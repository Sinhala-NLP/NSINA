{
       "Source": "hirunews",
       "Timestamp": "Saturday, 22 October 2016 - 9:08",
       "Headline": "බෑන්කී මූන් දකුණු කොරියානු ජනපති ධුරය ගැන ඉඟි කරයි",
       "News Content": "එක්සත් ජාතීන්ගේ සංවිධානයේ මහලේකම් ධුරය වසර 10 ක් තිස්සේ හෙබවූ බෑන්කී මූන් ලබන ජනවාරියේදී නැවත සියරට පැමිණෙන බව ඊයේ ප්‍රකාශ කළා.\nඔහුගේ නිල කාල සීමාව මේ වසර නිමාවත් සමග අවසන් වනවා.\nඉන් අනතුරුව ඔහු දකුණු කොරියාවේ ජනාධිපති ධුරයට තරග කරනු ඇතැයි පසුගිය දිනවල රාවයක් පැතිරුණා. 72 හැවිරිදි බෑන්කී මූන් නිව්යෝක් නුවරදී ඊයේ කියා සිටියේ දකුණු කොරියාවේ අනාගතය උදෙසා හොදින්ම දායක විය හැකි ආකාරය තමන් සලකා බලමින් සිටින බවයි.\nදකුණු කොරියානු ජනාධිපති ධුරයට තරග කිරීමට ඉඩ ඇති බවට ඔහු සිදුකළ ප්‍රථම ප්‍රසිද්ධ ප්‍රකාශය මෙයයි.\nදැනටමත් සිදුකර ඇති ජනමත සමීක්ෂණවලින් හෙළි වී ඇත්තේ බෑන්කී මූන් 2017 වසරේ පැවැත්වෙන ජනාධිපතිවරණය සඳහා ඉදිරිපත් කළ හැකි වඩාත්ම ජනප්‍රිය පුද්ගලයා බවයි.",
       "URL": "https://www.hirunews.lk/145799/බෑන්කී-මූන්-දකුණු-කොරියානු-ජනපති-ධුරය-ගැන-ඉඟි-කරයි",
       "Category": "International News",
       "Parent URL": "https://www.hirunews.lk/international-news.php?pageID=569"
}