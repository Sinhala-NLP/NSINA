{
       "Source": "hirunews",
       "Timestamp": "Friday, 12 August 2016 - 7:20",
       "Headline": "සිරියාවේ විෂ වායු ප්‍රහාරයක් ගැන ජගත් සංවිධානයෙන් පරීක්ෂණ",
       "News Content": "සිරියාවේ කැරලිකරුවන් අත පවතින ඇලෙප්පෝ නගරයට විෂ වායු ප්‍රහාරයක් එල්ල වී ඇති බවට ලැබී ඇති තොරතුරු සම්බන්ධයෙන් ජගත් සංවිධානය පරීක්ෂණයක් ආරම්භ කර තිබෙනවා.\nසිරියාව සදහා වූ ජගත් සංවිධාන විශේෂ නියෝජිතයා කියා සිටියේ ක්ලෝරීන් විෂ වායු ප්‍රහාරයක් පිළිබදව මෙලෙස චෝදනා එල්ල වන බවයි.\nඑහිදී පුද්ගලයන් 4 දෙනෙකු මියගොස් තවත් පිරිසක් රෝගාතුර වී ඇති බව කැරලිකරුවන් ප්‍රකාශ කළා. කුඩා ළමයින් ශ්වසන ආබාධවලට ලක්ව සිටින අයුරු දැක්වෙන ඡායාරූප ප්‍රසිද්ධියට පත්වීමත් සමගයි මේ පිළිබද ජගත් සංවිධානයේ අවධානය යොමුවූයේ.\nක්ලෝරීන් විෂ වායු ඇලෙප්පෝ නගරයට බැරල් බෝම්බයක් මගින් එල්ල කරන්නට ඇතැයි විශ්වාස කෙරෙනවා.",
       "URL": "https://www.hirunews.lk/140423/සිරියාවේ-විෂ-වායු-ප්‍රහාරයක්-ගැන-ජගත්-සංවිධානයෙන්-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=600"
}