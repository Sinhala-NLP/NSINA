{
       "Source": "hirunews",
       "Timestamp": "Saturday, 18 March 2017 - 19:34",
       "Headline": "සිරියානු සාම වෑයම තවත් ඉදිරි පියවරක් තබයි",
       "News Content": "සිරියානු කැරලිකරුවන් සහ රජය අතර ඇති කර ගත් එකගතාවයකට අනුව එරට අල්වයර් දිස්ත්‍රික්කයේ රැදී සිටින කැරලිකරුවන් සහ ඔවුන්ගේ පවුල්වල සාමාජිකයින් ප්‍රදේශයෙන් ඉවත් වීම ආරම්භ කර තිබෙනවා.\nවිදෙස් මාධ්‍ය වාර්තා කළේ කැරලිකරුවන් බස් රථ වල නැගී වයඹ දිග ඇලප්පෝ ප්‍රදේශයට පිටත්ව ගිය බවයි.\nඔවුන් පිටත් වන අයුරු රුසියානු සහ සිරියානු ආරක්ෂක අංශ නිරීක්ෂණයට ලක් කර ඇති අතර, අල්වයර් දිස්ත්‍රික්කයෙන් ඔවුන් සම්පූර්ණයෙන් ඉවත් කිරීම සදහා සති 6 ක පමණ කාලයක් ගත වනු ඇති බවටයි විශ්වාස කෙරෙන්නේ.\nවිදෙස් මාධ්‍ය වාර්තා කළේ මෙය සිරියාවේ සාමය සඳහා වන ක්‍රියාවලියේ තවත් එක් ඉදිරි පියවරක් ලෙසයි.",
       "URL": "https://www.hirunews.lk/157183/සිරියානු-සාම-වෑයම-තවත්-ඉදිරි-පියවරක්-තබයි",
       "Category": "International News",
       "Parent URL": "https://www.hirunews.lk/international-news.php?pageID=504"
}