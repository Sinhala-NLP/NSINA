{
       "Source": "hirunews",
       "Timestamp": "Monday, 02 October 2017 - 12:38",
       "Headline": "Update :- ලාස් වේගාස් හි මියගිය සංඛ්‍යාව 50 දක්වා ඉහලට",
       "News Content": "ඇමරිකාවේ ලාස් වේගාස් හි වෙඩි තැබීමෙන් මියගිය සංඛ්‍යාව 50 දක්වා ඉහල ගොස් තිබෙනවා.\nතුවාල වූ සංඛ්‍යාවද 200 දක්වා ඉහල ගොස්  ඇති බවයි විදෙස් මාධ්‍ය වාර්තා කරන්නේ.\nUpdate :- Monday, October 2, 2017 5.10 Pm\n............................................................................\nUpdate :- ලාස් වේගාස් නුවර වෙඩි තැබීමෙන් මියගිය සංඛ්‍යාව ඉහළට\nඇමරිකාවේ  ලාස් වේගාස් නුවර සංගීත සංදර්ශනයක් අතරතුර සිදුවූ  වෙඩි තැබීමෙන් මියගිය පුද්ගලයන් සංඛ්‍යාව 20 දක්වා ඉහළ ගොස් ඇති අතර තුවාල ලබූ සංඛ්‍යාව 100 දෙනෙකු දක්වා ඉහළ ගොස් තිබෙනවා.\nස්වයංක්‍රීය ගිනි අවි ප්‍රහාරයක් එහි රැස්ව සිටි ජනයා වෙත එල්ල වී ඇති අතර, ලාස් වේගාස් පොලිසිය සඳහන් කළේ සැකකරුවෙකු පොලිස් වෙඩි පහරින් බිම හෙලීමට හැකිවූ බවයි.\nකැසිනෝ ක්‍රීඩාවට ප්‍රකට ලාස් වේගාස් හි මැන්ඩලේ බේ හෝටලය සහ අවට ප්‍රදේශයේ රැස්ව සිටි ජනයා වෙතයි ප්‍රහාරය එල්ල වී ඇත්තේ.\nතුවාල ලැබූ ඇතැම් පුද්ගලයන්ගේ තත්වය බරපතල බව සඳහන්.\nසංගීත සංදර්ශනය පැවති ස්ථානය මෙන්ම ලාස් වේගාස් ගුවන් තොටුපල දක්වා තවත් වෙඩි තැබීමේ සිද්ධීන් වාර්තා වන බව විදෙස් වාර්තා සේවා සඳහන් කළා.\nUpdate :- Monday, October 2, 2017 2.53 Pm\n-------------------------------------------------------------\nඇමරිකාවේ ලාස්වේගාස් නුවර සංගීත සංදර්ශනයක් අතරතුර සිදුවූ වෙඩි තැබීමකින් අවම වශයෙන් පුද්ගලයන් දෙදෙනෙකු ජීවිතක්ෂයට පත්වී තවත් 24 දෙනෙකු තුවාල ලබා තිබෙනවා.\nස්වයංක්‍රිය ගිනි අවි ප්‍රහාරයක් එහි රැස්ව සිටි ජනයා වෙත එල්ලවී ඇති අතර, ලාස්වේගාස් පොලීසිය සඳහන් කළේ සැකකරුවෙකු පොලිස් වෙඩි පහරින් බිම හෙලීමට හැකිවූ බවයි.\nකැසිනෝ ක්‍රීඩාවට ප්‍රකට ලාස්වේගාස් හි මැන්ඩලේ බේ හෝටලය සහ අවට ප්‍රදේශයේ රැස්ව සිටි ජනයා වෙතයි ප්‍රහාරය එල්ලවී ඇත්තේ.\nතුවාල ලැබූ ඇතැම් පුද්ගලයන්ගේ තත්වය බරපතල බව සඳහන්.\nසංගීත සංදර්ශනය පැවති ස්ථානයේ මෙන්ම ලාස්වේගාස් ගුවන් තොටුපල දක්වා තවත් වෙඩි තැබීමේ සිද්ධීන් වාර්තාවන බව විදෙස් ප්‍රවෘත්ති සේවා සඳහන් කළා.\nමෙම වෙඩි තැබීම් ත්‍රස්ත ක්‍රිියාවක්දැයි මෙතෙක් ප්‍රකාශයට පත්වී නැහැ.",
       "URL": "https://www.hirunews.lk/172360/update-ලාස්-වේගාස්-හි-මියගිය-සංඛ්‍යාව-50-දක්වා-ඉහලට",
       "Category": "International News",
       "Parent URL": "https://www.hirunews.lk/international-news.php?pageID=434"
}