{
       "Source": "hirunews",
       "Timestamp": "Friday, 29 July 2016 - 13:42",
       "Headline": "ඊජිප්තුවේ හිටපු විගණකාධිපතිට සිර දඩුවම්",
       "News Content": "රජයේ දූෂණ හේතුවෙන් ඊජිප්තුවට වසර 4 ක් තුළ ඩොලර් මිලියන 67 ක් අහිිමිවී ඇති බවට සිදුකළ ප්‍රකාශයක් නිසා එරට හිටපු විගණකාධිපති නිශාම් ජෙනෙයිනාට වසරක සිර දඩුවමක් නියම කර තිබෙනවා.\nඊට අමතරව, ඔහුට ඩොලර් 2200 ක දඩයක් ද නියම කර ඇති බවයි විදෙස් වාර්තා සදහන් කළේ.\nඊජිප්තුවේ හිටපු විගණකාධිපති, ජනාධිපති අබ්දුල් ෆටා අල්සිසී විසින් පසුගිය මාර්තු මාසයේදී බලයෙන් පහ කරනු ලැබුවා.\nව්‍යාජ ප්‍රවෘත්ති පතුරුවා හරින බවට චෝදනා කරමිනුයි ඔහුට එරෙහිව නඩු පවරා තිබුණේ.\nකෙසේ නමුත්, හිටපු විගණකාධිපතිවරයා එම තීන්දුවට එරෙහිව අභියාචනයක් ඉදිරිපත් කරන බවයි ඔහුගේ නීතීඥයන් ප්‍රකාශ කළේ.",
       "URL": "https://www.hirunews.lk/139317/ඊජිප්තුවේ-හිටපු-විගණකාධිපතිට-සිර-දඩුවම්",
       "Category": "International News",
       "Parent URL": "https://www.hirunews.lk/international-news.php?pageID=606"
}