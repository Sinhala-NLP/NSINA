{
       "Source": "hirunews",
       "Timestamp": "Sunday, 08 September 2019 - 14:24",
       "Headline": "පාකිස්තානයේ ඩොලර් බිලියනයක් ආයෝජනයට චීනය සූදානම්",
       "News Content": "පාකිස්තානයේ සංවර්ධන ව්‍යාපෘතිවල තවත් ඩොලර් බිලියනයක් ආයෝජනය කිරීමට සූදානම් බව චීනය ප්‍රකාශ කළා.\nඉස්ලාමාබාද් නුවර චීන තානාපති යා ඕ ජින් මේ බව ප්‍රකාශ කළේ පාකිස්තාන කාන්තා වාණිජ හා කර්මාන්ත මණ්ඩලය ඊයේ අමතමින්.\nඊට අමතරව ගොඩබිම් සේද මාර්ගය ලෙස සැලකෙන චීන - පාකිස්තාන ආර්ථික වේදිකාවේ ප්‍රගතිය පිළිබඳ තෘප්තිමත් විය හැකි බවයි ඔහු සඳහන් කළේ.\nඑමෙන්ම, චීන - පාකිස්තාන නිදහස් වෙළද ගිවිසුමේ දෙවන අදියර ඔක්තෝම්බරයේ අවසන් වශයෙන් සකස් කිරීමෙන් පසු පාකිස්තානයේ කෘෂි නිෂ්පාදන සහ මුහුදු ආහාර තීරු බදු රහිතව චීනයට අපනයනය කළ හැකි බව තානාපතිවරයා වැඩිදුරටත් කියා සිටියා.",
       "URL": "https://www.hirunews.lk/223852/පාකිස්තානයේ-ඩොලර්-බිලියනයක්-ආයෝජනයට-චීනය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=239"
}