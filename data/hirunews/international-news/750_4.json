{
       "Source": "hirunews",
       "Timestamp": "Tuesday, 17 March 2015 - 13:20",
       "Headline": "බුදුන්ට අපහාස කල නවසිලන්තේ කෙනෙක්ට වැඩ වරදි",
       "News Content": "මත්පැන් ප්‍රවර්ධනය කිරීමේ වැඩසටහනකට බුදුරුව යොදා ගැනීම හේතුවෙන් නවසීලන්ත ජාතිකයෙකු ඇතුළු 3 දෙනෙකුට මියන්මාර අධිකරණයක් මගින් සිර දඬුවම් නියම කර තිබෙනවා. යැන්ගුන් නුවර අවන්හලක පැවති පසුගිය දෙසැම්බරයේ පැවැති සාදයකදී ඔවුන් මෙලෙස බුදුරුව අපහාසාත්මක ලෙස යොදා ගත් බවටයි චෝදනා එල්ල වූයේ. ෆිලිප් බ්ලැක්වුඞ් නමැති නවසීලන්ත ජාතිකයාට සහ අදාළ අවන්හලේ මියන්මාර කළමනාකරු සහ හිමිකරුටයි මෙලෙස සිර දඩුවම් නියම කර ඇත්තේ.ආගම්වලට අපහාස කිරීම නීතිවිරෝධී වන මියන්මාරයේ අධිකරණය එහිදී ඔවුන්ට වසර දෙක හමාර බැගින් සිර දඬුවම් නියම කර ඇති බව විදෙස් වාර්තා සඳහන් කළා.",
       "URL": "https://www.hirunews.lk/105677/බුදුන්ට-අපහාස-කල-නවසිලන්තේ-කෙනෙක්ට-වැඩ-වරදි",
       "Category": "International News",
       "Parent URL": "https://www.hirunews.lk/international-news.php?pageID=750"
}