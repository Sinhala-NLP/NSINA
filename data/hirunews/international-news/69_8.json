{
       "Source": "hirunews",
       "Timestamp": "Thursday, 06 January 2022 - 7:40",
       "Headline": "ඇමරිකාවේ දෛනික කොරෝනා ආසාදිතයින් හය ලක්ෂය ඉක්මවයි",
       "News Content": "ඔමික්‍රොන් කොරෝනා ප්‍රභේදයේ ශීඝ්‍ර ව්‍යාප්තිය හමුවේ ඇමරිකාවෙන් දෛනික ආසාදිතයින් 624560ක් වාර්තා වී තිබෙනවා.\nඑරට දෛනික මරණ සංඛ්‍යාව දැක්වෙන්නේ 1732ක් ලෙසයි.\nඑමෙන්ම ප්‍රංශයෙන් දෛනික ආසාදිතයින් 332,252ක් වාර්තා වනවා.\nබ්‍රිතාන්‍යයෙන් ආසාදිතයින් එක් 194,747 වාර්තා වන අතර, ස්පාඤ්ඤයෙන් සහ ඉතාලියෙන් දෛනික ආසාදිතයින් ලක්ෂය ඉක්මවා සටහන් වන බවයි විදෙස් වාර්තා සඳහන් කළේ.\nඊයේ දිනයේ දී පමණක් ලොව පුරා කොරෝනා ආසාදිතයින් 2450552ක් වාර්තා වී තිබෙනවා.\nමේ අතර අසල්වැසි ඉන්දියාවෙන් ඊයේ දෛනික ආසාදිතයින් 87,222ක් සටහන් වන අතර මුම්බායි නගරයෙන් පමණක් රෝගීන් සංඛ්‍යාව 15,166ක් වාර්තා වන බවයි විදෙස් වාර්තා සඳහන් කළේ.",
       "URL": "https://www.hirunews.lk/293154/ඇමරිකාවේ-දෛනික-කොරෝනා-ආසාදිතයින්-හය-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=69"
}