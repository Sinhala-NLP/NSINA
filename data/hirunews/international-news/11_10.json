{
       "Source": "hirunews",
       "Timestamp": "Sunday, 27 August 2023 - 8:40",
       "Headline": "“කිඹුලා” යළි සිම්බාබ්වේ ජනාධිපති ධුරයට",
       "News Content": "සිම්බාබ්වේ මැතිවරණයෙන් දෙවන වරටත් ජයගැනීමට හිටපු ජනාධිපති එමර්සන් ම්නග්වා සමත්වී තිබෙනවා.\nඔහු ලබාගෙන ඇති ඡන්ද ප්‍රතිශතය සියයට 52.6 ක්.\nකෙසේ වෙතත් ගැටුම් මෙන්ම දරිද්‍රතාවයෙන් සහ ඉහළ උද්ධමනයක් වාර්තාවන සිම්බාබ්වේ රාජ්‍යයේ පැවති මෙම මැතිවරණය ප්‍රජාතන්ත්‍රවාදී නොවන බවටයි ජාත්‍යන්තර නිරීක්ෂකයින් මෙන්ම විපක්ෂයද ප්‍රකාශ කර ඇත්තේ.\n2017 වසරේදී හමුදා කුමන්ත්‍රණයකින් හිටපු ජනාධිපති රොබට් මුගාබේ ඉවත් කළ දින සිට මේ දක්වා එමර්සන් ම්නග්වා එරට හමුදා ප්‍රධානියා මෙන්ම ජනාධිපතිවරයා ලෙසද කටයුතු කළා.\n80 හැවිරිදි එමර්සන් ම්නග්වා ගේ දැඩි පාලනය හේතුවෙන් සිම්බාබ්වේ ජනතාව ඔහු “කිඹුලා” යන අන්වර්ථ නාමයෙන්ද හඳුන්වනවා.",
       "URL": "https://www.hirunews.lk/346230/කිඹුලා-යළි-සිම්බාබ්වේ-ජනාධිපති-ධුරයට",
       "Category": "International News",
       "Parent URL": "https://www.hirunews.lk/international-news.php?pageID=11"
}