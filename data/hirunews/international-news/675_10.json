{
       "Source": "hirunews",
       "Timestamp": "Monday, 04 January 2016 - 7:39",
       "Headline": "6.8ක භූ කම්පනයක්",
       "News Content": "ඊසානදිග ඉන්දියාවේ මනිපූර් ප්‍රාන්තයේ ඉම්පාල් නගරයේ අද (04) අලූයම රික්ටර් මාපකයේ 6.8ක භූ කම්පනයක් සිදුවුණා. පසු කම්පන කිහිපයක්ද සිදුවී තිබෙනවා.\nමෙම භූ කම්පනය බංග්ලාදේශයට ද දැනී ඇති බවයි විදෙස් මාධ්‍ය වාර්තා කළේ. කම්පනය දැනුනු ඩකා  නුවර වැසියන් වාසස්ථානවලින් ඉවතට ගොස් ඇත.\nකම්පනයේ   කේන්ද්‍රයේ සටහන්ව ඇත්තේ මනිපූර් ප්‍රාන්තයේ ප්‍රධාන නගරය වන ඉම්පාල් නුවරට කිලෝමීටර 33ක් වයඹ දෙසින්. කිලෝමීටර 55ක් පමණ ගැඹුරින්  කම්පනය  හටගෙන ඇත.\nකම්පනයෙන් ඉම්පාල් නුවර වැසියෙකු ජීවිතක්ෂයට පත්ව ඇති අතර 20කට අධික පිරිසක් තුවාල ලැබුවා.\nඉන්දියාවේ ඇසෑම්, බෙන්ගාල්,අරුනාචල්, බිහාර්, ජාර්කාන්ද් ප්‍රාන්තවලට ද කම්පනයේ ප්‍රබලත්වය දැනී තිබුනා.\nඑම කලාපය ආශ්‍රිතව මිලියන 98කට ආසන්න ජන කොටසක් වෙසෙයි. ඉන් මිලියන 2කට අධික ජනතාවට කම්පනය ප්‍රබලව දැනෙන්නට ඇති බව අමෙරිකානු භූ විද්‍යා සමීක්ෂණ ඒකකය සඳහන් කළා.\nඉන්දීය රජයේ ජ්‍යෙෂ්ඨ ප්‍රකාශකයෙකු විදෙස් මාධ්‍ය වෙත පවසා ඇත්තේ ඇතැම්විට මෙම භූකම්පනය හේතුවෙන් තුවාල සිදුවූවන් සිටිය හැකි අතර ඔවුන් සෙවීමේ මෙහෙයුම් ක්‍රියාත්මක කර ඇති බවයි.",
       "URL": "https://www.hirunews.lk/123339/6-8ක-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=675"
}