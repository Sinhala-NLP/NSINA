{
       "Source": "hirunews",
       "Timestamp": "Tuesday, 24 December 2019 - 9:23",
       "Headline": "බ්‍රිතාන්‍ය මහරැජිණගෙන් ලෝකයට බලාපොරොත්තුවක්",
       "News Content": "2019 වසර විවිධ විෂමතාවන්ගෙන් යුක්තවූවක් වන අතර, එම තත්ත්වය පිටුදැකීම සඳහා විශ්වාසය සහ බලාපොරොත්තුවේ කුඩා පියවරක් වුවද වැදගත් වන බව බ්‍රිතාන්‍යයේ දෙවන එළිසබෙත් මහරැජිණ පවසනවා.\nසිය වාර්ෂික නත්තල් පණිවුඩය ප්‍රකාශයට පත් කරමින් ඇය සඳහන් කළේ ඒ තුළින් සමාජයේ පැතිර පවත්නා වෙනස්කම් දුරලා සමගිය සහ අවබෝධය ගොඩනැගිය හැකි වනු ඇති බවයි.\nඑමගින් ලොව පුරා වෙනසක් අපේක්ෂා කළ හැකි බව මහරැජිණ වැඩිදුරටත් සඳහන් කළා.\nබ්‍රිතාන්‍යය, යුරෝපා සංගමයෙන් වෙන්වීමේ බ්‍රික්සිට් ක්‍රියාවලිය නිසා රට තුළ පවතින බෙදීම් ද ඇගේ අවධානයට යොමු වී ඇති බව සඳහන්.\n93 හැවිරිදි දෙවන එළිසබෙත් මහරැජිණ සිය නත්තල් පණිවුඩය මෙලෙස රූපවාහිනිය ඔස්සේ විකාශනය කළේ ඇගේ සැමියා වන පිලිප් කුමරු රෝහල්ගතව ප්‍රතිකාර ලබද්දියි.",
       "URL": "https://www.hirunews.lk/230856/බ්‍රිතාන්‍ය-මහරැජිණගෙන්-ලෝකයට-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=212"
}