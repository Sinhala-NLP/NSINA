{
       "Source": "hirunews",
       "Timestamp": "Wednesday, 17 August 2016 - 8:54",
       "Headline": "ඉරානයේ සිට සිරියාවට පහරදුන් බව රුසියාව පළමුවරට පිළිගනී",
       "News Content": "ඉරානයේ සිට සිරියාවට ප්‍රහාර එල්ල කළ බවට රුසියාව පළමු වරට පිලිගෙන තිබෙනවා.\nඑරට ආරක්ෂක අමාත්‍යාංශය සඳහන් කළේ ඉරානයේ බටහිර ප්‍රදේශයේ පිහිටි හැමඩාන් නගරයේ සිට මෙලෙස සිරියාවට ප්‍රහාර දියත් කර බවයි.\nඑම ප්‍රහාර සඳහා ලොව දරුණුතම බෝම්බ යොදාගෙන ඇති බවටද ඔවුන් ප්‍රකාශ කර තිබෙනවා.\nමෙම නගරයේ සිට සිරියාවේ ඇලපෝ, ඉඩිලිබ් සහ ඩේ අල්සූර් යන නගර වෙත මෙලෙස ප්‍රහාර එල්ල කර ඇති බවයි රුසියානු ආරක්ෂක අමාත්‍යාංශය තවදුරටත් සඳහන් කළේ.\nඊයේ මෙලෙස එල්ල කර ප්‍රහාරවලින් සාමාන්‍ය වැසියන් 27 දෙනෙකු මියගොස් තිබෙනවා.",
       "URL": "https://www.hirunews.lk/140811/ඉරානයේ-සිට-සිරියාවට-පහරදුන්-බව-රුසියාව-පළමුවරට-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=597"
}