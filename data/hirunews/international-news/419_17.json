{
       "Source": "hirunews",
       "Timestamp": "Thursday, 23 November 2017 - 9:20",
       "Headline": "පැපුවා නිව්ගිනියා පොලීසිය,මනුස් සරණාගත කඳවුරට කඩාවදී",
       "News Content": "පැපුවා නිව්ගිනියා පොලීසිය මනුස් දිවයිනේ පිහිටි සරණාගත කඳවුරට ඇතුලූවී තිබෙනවා.\nඑම සරණාගතයින්ට ඉවත්වන ලෙසට පැපුවා නිව්ගිනියා රජය මීට පෙර දැනුම්දී තිබුණත් ඔවුන් ඉන් පිට නොවීම හේතුවෙනුයි මෙලෙස බලහත්කාරයෙන් පොලීසිය කඳවුර තුළට ඇතුලූව ඇත්තේ.\nසිය ආරක්ෂාව සම්බන්ධයෙන් පවතින ගැටළු හේතුවෙන් මනුස් දිවයිනෙන් ඉවත්වීම සරණාගතයින් ප්‍රතික්ෂේප කරනවා.\nමෙම සරණාගත ගැටළුව හේතුවෙන් තම ආරක්ෂාවට දැඩි බලපෑමක් එල්ලවී ඇති බවයි පැපුවා නිව්ගිනියා රජය පෙන්වා දෙන්නේ.\nමෙම සරණාගත කඳවුර නීත්‍යානුකූල නොවන බවට පැපුවා නිව්ගිනියා ශ්‍රේෂ්ඨාධිකරණය ලබාදුන් තීන්දුවක් හේතුවෙන් මනුස් දිවයිනේ පිහිටි  ඕස්ට්‍රේලියානු සරණාගත කදවුර පසුගිය මස 31 වන දා වසා දමනු ලැබුවා.\nමෙහි ශ්‍රී ලාංකිකයන් ඇතුලූ 600 ක් පමණ සරණාගතයින් වාසය කරනවා.",
       "URL": "https://www.hirunews.lk/176711/පැපුවා-නිව්ගිනියා-පොලීසියමනුස්-සරණාගත-කඳවුරට-කඩාවදී",
       "Category": "International News",
       "Parent URL": "https://www.hirunews.lk/international-news.php?pageID=419"
}