{
       "Source": "hirunews",
       "Timestamp": "Tuesday, 22 January 2013 - 14:07",
       "Headline": "ප්‍රංශ ජර්මානු සුහදතාවයේ 50 වසර සැමරේ.",
       "News Content": "යුරෝපයේ පස මිතුරන්ව සිට සුමිතුරන් බවට පත්වූ ප්‍රංශය සහ ජර්මනිය අතර ඓතිහාසික සංහිඳියා ගිවිසුමට අත්සන් තැබීමේ 50 වන වසර අද සැමරෙනවා. එලීසි ගිවිසුම ලෙස හැදින්වෙන මෙය එවකට ප්‍රංශ ජනාධිපතිවරයාව සිටි චාල්ස් ඩිගෝල් සහ ජර්මන් චාන්ස්ලර් කොන්රාඞ් ඇඩෙනුවර් අතර අත්සන් තැබුණේ 1963 වසරේ ජනවාරි 22 වන දායි. මෙහි 50 වන සංවත්සරය නිමිත්තෙන් ජර්මනියේ බර්ලින් නුවර පැවැත්වෙන උත්සවයකට සහභාගිවීම සඳහා ප්‍රංශ දේශපාලනඥයන් 500 දෙනෙකු එහි යාමට නියමිතයි. බර්ලින් නුවර දී ප්‍රංශ - ජර්මානු ඒකාබද්ධ අමාත්‍ය මණ්ඩල භෝජන සංග්‍රහයක් සහ සංදර්ශනයක් ද සංවිධාන කර තිබෙනවා. ප්‍රංශ - ජර්මානු මිතුදම සමරුව නිමිත්තෙන් දෙරට විසින් මුද්දර සහ විශේෂ කාසි ද නිකුත් කරනු ලැබුවා.",
       "URL": "https://www.hirunews.lk/51911/ප්‍රංශ-ජර්මානු-සුහදතාවයේ-50-වසර-සැමරේ",
       "Category": "International News",
       "Parent URL": "https://www.hirunews.lk/international-news.php?pageID=869"
}