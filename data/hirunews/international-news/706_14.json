{
       "Source": "hirunews",
       "Timestamp": "Sunday, 06 September 2015 - 10:26",
       "Headline": "න්‍යෂ්ටික අනතුරෙන් පසු ෆුකුෂිමා වැසියන් නැවත එයි",
       "News Content": "2011 වසරේ න්‍යෂ්ටික බලාගාර අනතුරක් හේතුවෙන් ජනතාව ඉවත් කෙරුණු ජපානයේ ෆුකුෂිමා ප්‍රදේශයේ ජනතාව නැවත පදිංචිකරළීම  ආරම්භ වී තිබෙනවා. ඒ, පසුගිය වසර කිහිපය මුල්ලේ එහි විකිරණශීලී ද්‍රව්‍ය ඉවත් කිරීමෙන් අනතුරුවයි.\nෆුකුෂිමා හි නරාහා නගරයටයි නැවත පැමිණෙන ලෙස ජපාන රජය මුලින්ම ඇරයුම් කර ඇත්තේ.\n2011 වසරේ ප්‍රබල භූ කම්පනයකින් සහ සුනාමි රළ පහරකින් අනතුරුව ෆුකුෂිමා හි දායිචි න්‍යෂ්ටික බලාගාරයේ විකිරණ කාන්දුවීම ඇරඹුණා. එහිදී නරාහා වැසියන් 7400 ක් ඇතුලූ ලක්ෂයකට අධික ජනතාව සිය නිවෙස්වලින් ඉවත් කෙරුණා. නැවත පැමිණෙන ජනයාටද විකිරණශීලිතාව මැනීම සඳහා උපකරණ ජපාන බලධාරීන් විසින් ලබාදී ඇති බව සඳහන්.",
       "URL": "https://www.hirunews.lk/116084/න්‍යෂ්ටික-අනතුරෙන්-පසු-ෆුකුෂිමා-වැසියන්-නැවත-එයි",
       "Category": "International News",
       "Parent URL": "https://www.hirunews.lk/international-news.php?pageID=706"
}