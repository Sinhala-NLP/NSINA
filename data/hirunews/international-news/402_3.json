{
       "Source": "hirunews",
       "Timestamp": "Tuesday, 23 January 2018 - 13:06",
       "Headline": "යුද්ධ 3ක් ජය ගැනීමට ඇති බව චීනය කියයි",
       "News Content": "චීනයට දරුණු යුද්ධ 3ක් ජය ගැනීමට ඇති බව එරට අග්‍රාමාත්‍ය ලී කෙකියාන් පවසනවා.\nචීන රාජ්‍ය මණ්ඩලය හෙවත් කැබිනට් මණ්ඩලය අමතමින් ඔහු කියා සිටියේ දුප්පත්කම තුරන් කිරීම, පරිසර දූෂණය පාලනය කිරීම සහ අවදානම අඩු කිරීම එම අභියෝගකාරී යුද්ධ 03 බවයි.\nචීනයේ ආර්ථික වර්ධනය පසුගිය වසරේදී ඉලක්කයන් අභිබවා ගිය අතර, එය මෙම අභියෝග ජයගැනීමේ සැලසුම් සකස් කරන ප්‍රතිපත්ති සම්පාදකයන්ට සුබදායී පුවතක් බවයි චීන අග්‍රාමාත්‍යවරයා ප්‍රකාශ කළේ.\nචීන පාර්ලිමේන්තුවේ වාර්ෂික සැසි වාරය ලබන මාර්තු මාසයේදී ආරම්භ කෙරෙනවා.\nඑහිදී අග්‍රාමාත්‍ය ලී කෙකියාන් විසින් මේ වසරේ ආර්ථික වර්ධන ඉලක්කයක් ප්‍රකාශයට පත් කරනු ඇති.",
       "URL": "https://www.hirunews.lk/181803/යුද්ධ-3ක්-ජය-ගැනීමට-ඇති-බව-චීනය-කියයි",
       "Category": "International News",
       "Parent URL": "https://www.hirunews.lk/international-news.php?pageID=402"
}