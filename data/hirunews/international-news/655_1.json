{
       "Source": "hirunews",
       "Timestamp": "Friday, 18 March 2016 - 17:45",
       "Headline": "ලොව දිගම සර්පයා හමුවෙයි",
       "News Content": "ලොව මෙතෙක් සොයා ගැනුනු දිගින් වැඩිම සර්පයා ඇමේසන් වනයෙන් හමුවී තිබෙනවා.\nඅඩි 17 ක් දිගින් යුත් මෙම ඇනකොන්ඩා සර්පයා හමුවී ඇත්තේ ඇමේසන් වනයේ ගවේෂණාත්මක පරීක්ෂණයක් සිදුකරමින් සිටි විදෙස් මාධ්‍ය ආයතනයක කණ්ඩායමකටයි.\nඇමේසන් වනයේ ගෝත්‍රිකයන් සම්බන්ධයෙන් මෙම මාධ්‍ය කණ්ඩායම ගවේෂණය සිදුකරමින් සිටි බව සඳහන්.\nඇනකොන්ඩාවන් පිළිබඳ හොඳින් දැනුවත්ව සිටින එම ගෝත්‍රිකයන් සමග එක්ව විදෙස් මාධ්‍ය කණ්ඩායම කල පරීක්ෂණයකදී මෙම සර්පයා හමුවී තිබෙනවා.\nගෝත්‍රිකයන් විශ්වාසය පළකරන්නේ මෙම ඇනකොන්ඩා සත්වයන් මත තම අනාගතය රැඳී පවතින බවයි.\nඑමෙන්ම එම ඇනකොන්ඩාවන්ට ඇමේසන් වනයේ ගෝත්‍රිකයන් දැඩි ගෞරවයක් දක්වන බව ද විදෙස් පුවත් සේවා පෙන්වා දෙනවා.",
       "URL": "https://www.hirunews.lk/128817/ලොව-දිගම-සර්පයා-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=655"
}