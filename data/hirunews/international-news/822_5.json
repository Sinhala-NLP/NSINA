{
       "Source": "hirunews",
       "Timestamp": "Tuesday, 16 July 2013 - 15:49",
       "Headline": "වැඩවර්ජනයක් නිසා ගී‍්‍රසියේ දෛනික කටයුතු අඩාලයි.",
       "News Content": "ආණ්ඩුව විසින් රැකියා කප්පාදු කිරීමට ගෙන ඇති තීරණයක් හේතුවෙන් ගී‍්‍රසියේ වෘත්තීය සමිති එක්දින සංකේත වැඩවර්ජනයක් දියත් කර තිබෙනවා. මේ හේතුවෙන් එරට රෝහල්, පොදු ප්‍රවාහන සේවා ඇතුළු ක්ෂේත්‍ර රැසක කටයුතු අඩාල වී ඇති බවයි විදෙස් වාර්තා පෙන්වා දෙන්නේ. ගී‍්‍රසිය මුහුණ දී ඇති ආර්ථික අර්බුදයෙන් මිදීම සඳහා යුරෝපා සංගමයෙන් ලබාගැනීමට යෝජිත ණය මුදලක කොන්දේසියක් ලෙස එරට රැකියා කප්පාදු කිරීමට රජය තීරණය කළා. එහි මුල් අදියරේදී රැකියා 4000 ක් පමණ සේවකයන්ට අහිමි වන අතර, 2014 වසරේදී එලෙස කප්පාදු කිරීමට අපේක්ෂිත රැකියා සංඛ්‍යාව 11,000 ක් බවයි විදෙස් මාධ්‍ය තවදුරටත් වාර්තා කළේ.",
       "URL": "https://www.hirunews.lk/63149/වැඩවර්ජනයක්-නිසා-ගී‍්‍රසියේ-දෛනික-කටයුතු-අඩාලයි",
       "Category": "International News",
       "Parent URL": "https://www.hirunews.lk/international-news.php?pageID=822"
}