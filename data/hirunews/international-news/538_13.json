{
       "Source": "hirunews",
       "Timestamp": "Thursday, 29 December 2016 - 11:08",
       "Headline": "චීනයේ සිදුවූ පිපිරීමකින් සහ වෙඩි තැබීමකින් පස්දෙනෙකු මරුට",
       "News Content": "චීනයේ ෂින්ජියෑං ප්‍රදේශයේ රජයේ ගොඩනැගිල්ලක් තුළ සිදුවූ පිපිරීමකින් සහ වෙඩි හුවමාරුවකින් පුද්ගලයින් පස්දෙනෙකු ඊයේ ජීවිතක්ෂයට පත්වුණා.\nආයුධ රැගත් පිරිසක් ෂින්ජියෑං ප්‍රදේශයේ කොමියුනිස්ට් පක්ෂයට අයත් ගොඩනැගිල්ලක් තුළට මෝටර් රථයක් ධාවනය කර ඇති බවයි වාර්තාවන්නේ.\nඑහිදී එම මෝටර් රථයේ ගැටීමෙන් පුද්ගලයෙකු ජීවිතක්ෂයට පත්ව ඇති අතර, චීන ආරක්ෂක අංශ සිදුකළ වෙඩි තැබීමකින් මෝටර් රථයේ පැමිණි ආයුධ සන්නද්ධ පිරිසෙන් සිව්දෙනෙකු ජීවිතක්ෂයට පත්ව තිබෙනවා.\nචීන බලධාරීන් ප්‍රකාශ කරන්නේ ත්‍රස්තවාදී කණ්ඩායමක් විසින් මෙම ප්‍රහාරය එල්ල කරන්නට ඇති බවට අනුමාන කරන බවයි.",
       "URL": "https://www.hirunews.lk/150828/චීනයේ-සිදුවූ-පිපිරීමකින්-සහ-වෙඩි-තැබීමකින්-පස්දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=538"
}