{
       "Source": "hirunews",
       "Timestamp": "Sunday, 22 April 2018 - 10:21",
       "Headline": "සෞදි මාලිගය අසල වෙඩි හඬ ඇසේ",
       "News Content": "සෞදි අරාබියේ රියාද් අගනුවර සල්මාන් රජුගේ මාලිගය අසල ඊයේ රාත්‍රියේ ඇසුණු වෙඩි හඬ පිළිබඳව ජනතාව කලබලයට පත්වූ බව වාර්තා වනවා.\nඑහි ආරක්ෂාවද තර කිරීමට පියවර ගැනුණු අතර, ඔවුන් විශේෂ අවධානයක් යොමු කළේ යේමනයෙන් එල්ල විය හැකි ත්‍රස්ත ප්‍රහාරයක් පිළිබඳවයි.\nකෙසේ නමුත්, පසුව හෙලිදරව් වූයේ කිසිවෙකු විසින් ගුවනට නංවන ලද ඩ්‍රෝනයක් රජ මාලිගයේ ආරක්ෂිත ගුවන් කලාපයට ඇතුළු වී ඇති බවයි.\nඑය ආරක්ෂක අංශ විසින් වෙඩි තබා බිම හෙලා තිබෙනවා.\nඑම වෙඩි තැබීම වීඩියෝ ගතකොට අන්තර්ජාලයටද එක්කර තිබූ බව සඳහන්.\nපසුගිය මාර්තු මාසයේ යේමනයේ සිට එල්ල වූ මිසයිලයක් රියාද් නුවර නිවසකට පතිත වුණා.",
       "URL": "https://www.hirunews.lk/188954/සෞදි-මාලිගය-අසල-වෙඩි-හඬ-ඇසේ",
       "Category": "International News",
       "Parent URL": "https://www.hirunews.lk/international-news.php?pageID=374"
}