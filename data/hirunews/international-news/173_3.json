{
       "Source": "hirunews",
       "Timestamp": "Saturday, 25 July 2020 - 10:02",
       "Headline": "මුකේෂ් අම්බානි ලොව ධනවත්ම පුද්ගලයන් 5 දෙනා අතරට",
       "News Content": "වසර ගණනාවක් පුරා ලොව ධනවත්ම පුද්ගලයන් 5 දෙනාගෙන් බහුතරයක් ඇමරිකානුවන් වූ අතර, ඇතැම් විට යුරෝපීය ජාතිකයන් එක් අයෙකු හෝ දෙදෙනෙකු මෙන්ම මෙක්සිකානුවෙකු ද ඊට එක්වුණා.\nඑම සංයුතිය වෙනස් වූයේ ආසියානුවෙකු වන ඉන්දියානු  රිලායන්ස් සමූහයේ සභාපති මුකේෂ් අම්බානි ෆෝබ්ස් පසුගිය සතියේ ප්‍රකෝටිපති දර්ශකයේ 5 වන ස්ථානයට පැමිණීමත් සමඟයි.\nඅම්බානි ප්‍රකෝටිපති දර්ශකයේ 10 වන ස්ථානයට පැමිණියේ පසුගිය මාසයේදීයි. එහෙත් සති දෙකකට පෙර ඔහු වොරන් බෆට් අභිබවා එහි 7 වන ස්ථානයට පැමිණි අතර, ඉන් දින කිහිපයකට පසු ඊලොන් මක්ස් සහ ගූගල් සමාගමේ නිර්මාතෘවරුන් වන සර්ජි බ්‍රින් සහ ලැරී පේජ් අභිබවා යාමට සමත් වුණා.\nඅම්බානිගේ ධනවත්කම මේ වන විට නිළ වශයෙන් දැක්වෙන්නේ ඩොලර් බිලියන 80.5ක් ලෙසයි.",
       "URL": "https://www.hirunews.lk/246351/මුකේෂ්-අම්බානි-ලොව-ධනවත්ම-පුද්ගලයන්-5-දෙනා-අතරට",
       "Category": "International News",
       "Parent URL": "https://www.hirunews.lk/international-news.php?pageID=173"
}