{
       "Source": "hirunews",
       "Timestamp": "Monday, 27 February 2017 - 8:39",
       "Headline": "දෑස්, දෑත් බැඳ වයස අවුරුදු පහක දැරියන් දෙදෙනෙකුට ගුරුවරියන් දෙදෙනෙක් කළ දේ  (ඡායාරූප)",
       "News Content": "වයස අවුරුදු පහක දැරියන් දෙදෙනෙකුට ලබා දුන් අමානුෂික දඬුවමක් පිළිබද පුවතක් විදෙස් මාධ්‍ය වාර්තා කරනවා.\nතායිලන්තයේ පාසලක මෙම සිදුවීම සිදුව ඇති බවයි වාර්තා වන්නේ.\nඑම දැරියන් දෙදෙනා පංති කාමරය තුළදී කොළ කැබලි ඉරා දමා ඇති අතර එයට දඬුවම වශයෙන් එම දැරියන් දෙදෙනාගේ දෑත් බැඳ, කොළ කැබලි කිහිපයක් දෑස් මත තබා ඒවා ගම් ටේප් පටි මගින් දෑස් වටේ ඔතා ඇති බව සදහන්.\nපාසලේ ගුරුවරියන් දෙදෙනෙක් එක්ව මෙම ක්‍රියාව සිදු කර ඇති බවයි විදෙස් මාධ්‍ය වැඩි දුරටත් වාර්තා කරන්නේ.\nමෙම දැරියන් දෙදෙනා හට ලබා දී ඇති දඬුවම වෙනත් ගුරුවරියක් විසින් ඡායාරූප ගත කර එම දැරියන්ගේ දෙමව්පියන් පෙන්වා ඇති බව සදහන්.\nපසුව  දැරියන්ගේ දෙමව්පියන් විසින් මේ සම්බන්ධව එරට පොලිසියට පැමිණිලි කර ඇති අතර දැරියන් දෙදෙනාට කළ හිංසනයට වන්දි වශයෙන් තායිලන්ත බාත් 40,000ක් ගෙවන ලෙස අදාල ගුරුවරියන් දෙදෙනාට නියෝග කර තිබෙනවා.",
       "URL": "https://www.hirunews.lk/155550/දෑස්-දෑත්-බැඳ-වයස-අවුරුදු-පහක-දැරියන්-දෙදෙනෙකුට-ගුරුවරියන්-දෙදෙනෙක්-කළ-දේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=512"
}