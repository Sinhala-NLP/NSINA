{
       "Source": "hirunews",
       "Timestamp": "Friday, 13 September 2019 - 15:58",
       "Headline": "තුර්කියේ පිපිරීමකින් 7 දෙනෙකු මියගොස් දස දෙනෙකුට තුවාල",
       "News Content": "තුර්කියේ දියාබාකීර් ප්‍රදේශයේ සිදුවූ පිපිරීමකින් පුද්ගලයින් 07 දෙනෙකු ජීවිතක්ෂයට පත්ව තවත් දස දෙනෙකු තුවාල ලබා තිබෙනවා.\nප්‍රදේශයේ ආණ්ඩුකාර කාර්යාලයක් ආසන්නයේදී මෙම පිපිරීම සිදුව ඇති බවයි විදෙස් වාර්තා සඳහන් කළේ.\nමාර්ගයේ ස්ථානගත කර තිබූ බෝම්බයක් මෙලෙස පුපුරා ගොස් ඇත්තේ ගම්වාසීන් රැගත් රථයක් එම ස්ථානය පසුකර යාමත් සමඟ බව සඳහන්.\nමෙම ප්‍රහාරය කුර්දිස්ථාන් කම්කරු පක්ෂයේ සන්නද්ධ පිරිස් එල්ල කර ඇති බවට සැක පළ කරන බවයි විදෙස් වාර්තා සඳහන් කළේ.",
       "URL": "https://www.hirunews.lk/224196/තුර්කියේ-පිපිරීමකින්-7-දෙනෙකු-මියගොස්-දස-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=238"
}