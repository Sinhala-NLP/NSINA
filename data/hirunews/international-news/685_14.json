{
       "Source": "hirunews",
       "Timestamp": "Saturday, 28 November 2015 - 16:57",
       "Headline": "මාලි ජගත් සාමසාධක කඳවුරට රොකට් ප්‍රහාරයක්",
       "News Content": "අප්‍රිකානු මාලි රාජ්‍යයේ ජගත් සංවිධාන සාමසාධක කඳවුරකට අද එල්ල වූ රොකට් ප්‍රහාරයකින් පුද්ගලයන් තුන්දෙනෙකු ජීවිතක්ෂයට පත්වුණා. ජගත් සාම සාධක භටයන් දෙදෙනෙකු සහ සිවිල් කොන්ත්‍රාත්කරුවෙකු මෙහිදී මියගොස් ඇති බවයි විදෙස් වාර්තා සඳහන් කළේ. මාලි රාජ්‍යයේ ජගත් සංවිධාන සාමසාධක මෙහෙවර පසුගිය වසරේදී ආරම්භ වූයේ එරට උතුරුදිග කාන්තාර ප්‍රදේශයේ ක්‍රියාත්මක ඉස්ලාමීය අන්තවාදීන් පලවා හැරීම සඳහා සහාය වීමටයි.",
       "URL": "https://www.hirunews.lk/121001/මාලි-ජගත්-සාමසාධක-කඳවුරට-රොකට්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=685"
}