{
       "Source": "hirunews",
       "Timestamp": "Monday, 03 February 2020 - 12:56",
       "Headline": "ලොව පුරා මිලියන 9 ක් බොරුවට ලෙඩ වෙයි",
       "News Content": "ලොව පුරා මිලියන 9ක පිරිසක් පසුගිය වසරේ ව්‍යාජ ලෙස ලෙඩ නිවාඩු වාර්තා කර ඇති බව නවතම අධ්‍යයනයකින් අනාවරණ වී තිබෙනවා.\nවැඩ කරන පරිසරය, මිනිසුන් සහ වැඩ අධිකවීම මෙලෙස ව්‍යාජ ලෙස ලෙඩ නිවාඩු වාර්තා කිරීමට හේතු වී ඇති බවයි එම අධ්‍යයන වාර්තාවේ දැක්වෙන්නේ.\nසැබෑ ලෙසම අසනීප වූ මිලියන 12 ක පිරිසක් අසනීප තත්ත්වයද නොතකා රාජකාරියට වාර්තා කර ඇති බවද එහි දැක්වෙනවා. ව්‍යාජ ලෙස ලෙඩ නිවාඩු වාර්තා කළ මිලියන 9 අතර, සියයට 24 ක් උදරාබාධ, සියයට 16 ක් සෙම්ප්‍රතිශ්‍යාව සහ උණ රෝග බව පවසා නිවාඩු ලබාගෙන ඇති බවටයි වාර්තා වන්නේ.\nසියයට 7 ක පිරිසක් හිසරදය හේතුවෙන් ලෙඩ නිවාඩු ලබාගෙන තිබෙනවා.",
       "URL": "https://www.hirunews.lk/233607/ලොව-පුරා-මිලියන-9-ක්-බොරුවට-ලෙඩ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=201"
}