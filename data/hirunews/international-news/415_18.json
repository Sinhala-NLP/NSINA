{
       "Source": "hirunews",
       "Timestamp": "Wednesday, 06 December 2017 - 10:50",
       "Headline": "උපන් දිනය දා මහ මඟ තිබී සිරුර හමුවූ 07 හැවිරිදි දැරියට සිදුවූ ඛේදවාචකය (ඡායාරූප)",
       "News Content": "අතුරුදන්වූ වයස අවුරුදු 07ක දැරියකගේ මළ සිරුර මහ මඟ තිබියදී සොයාගත් පුවතක් ඉන්දීය මාධ්‍ය වාර්තා කරනවා.\nසිය දෙමව්පියන් සමඟ වෙළඳපොලට ගිය අවස්ථාවේ මෙම දැරිය අතුරුදන්ව ඇති බවයිටයි වාර්තා වන්නේ.\nරෙෂ්මා නැමැති ඇයගේ 07 වන උපන් දිනය වෙනුවෙන් අවශ්‍ය කේක් සහ රෙදි පිළි ලබාගැනීමට සඳහා මෙම දැරිය සිය දෙමව්පියන් සමඟ වෙළඳ පොළට ගොස් තිබෙනවා.\nඒ අතර තුර නගරයේ ගමන් කළ විවාහ මංගල පෙරහරක් නැරඹීමට ඇය ගොස් ඇති අතර එම අවස්ථාවේ පිරිස අතර සිටි ඇය දෙමව්පියන්ගේ ග්‍රහණයෙන් මිදී අතුරුදන්ව ඇති බවයි වාර්තා වන්නේ.\nඉන්දීය මාධ්‍ය වැඩිදුරටත් වාර්තා කරන්නේ නැගෙනහිර ඉන්දියාවේ තෙලන්ගනා ප්‍රාන්තයේ මෙම සිදුවීම සිදුව ඇති බවයි.\nදැරියගේ අතුරුදන් වීම සම්බන්ධයෙන් පොලිසියටද පැමිණිල්ලක් සිදුකර ඇති අතර දැරියගේ උපන්දිනය යෙදී තිබූ ඇය අතුරුදන් වූ දිනට පසු දින ඇයගේ සිරුර මාර්ගයක තිබී පුද්ගලයෙකු දැක ඒ සම්බන්ධයෙන් පොලිසිය දැනුවත්කර තිබෙනවා.\nදැරියගේ මරණයට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් ප්‍රාන්ත පොලිසිය පරීක්ෂණ පවත්වන බව සඳහන්.",
       "URL": "https://www.hirunews.lk/177704/උපන්-දිනය-දා-මහ-මඟ-තිබී-සිරුර-හමුවූ-07-හැවිරිදි-දැරියට-සිදුවූ-ඛේදවාචකය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=415"
}