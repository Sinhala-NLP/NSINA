{
       "Source": "hirunews",
       "Timestamp": "Wednesday, 17 January 2018 - 18:49",
       "Headline": "වැඩිපුර ඉට්ලි කා මියගිය කුලීකරුවා",
       "News Content": "තෛපොංගල් උත්සවය වෙනුවෙන් තමිල්නාඩුවේ පැවති ඉට්ලි කෑමේ තරඟයකට සහභාගී වූ පුද්ගලයෙකු ඉට්ලි සිර වී මියගිය පුවතක් විදෙස් මාධ්‍ය වාර්තාකරනවා.\nතෛපොංගල් උත්සවය වෙනුවෙන් මේ දිනවල තමිල්නාඩුවේ උත්සව කිහිපයක් පැවැත්වෙන අතර මෙම තරඟය පවත්වා තිබෙන්නේ පුදුකෝට්ටෙයි අරන්ගංකි ප්‍රදේශයේ බවයි සඳහන් වන්නේ.\nකුලීකරුවෙකු වශයෙන් සේවය කළ මෙම පුද්ගලයා තරඟයට සහභාගී වී ඉට්ලි වැඩි ප්‍රමාණයක් ආහාරයට ගෙන තිබෙනවා.\nකෙසේ වෙතත් ටික වෙලාවකින් පසු අදාළ පුද්ගලයා පපුව අල්ලාගෙන එම ස්ථානයේ වැටී ඇති අතර පසුව සංවිධායකවරු පැමිණ ඔහු රෝහල් ගත කර තිබෙනවා.\nනමුත් ඔහු රෝහල් ගත කිරීමට පෙර මියගොස් ඇති බවයි විදෙස් මාධ්‍ය වැඩිදුරත් සඳහන් කර තිබුනේ.",
       "URL": "https://www.hirunews.lk/181326/වැඩිපුර-ඉට්ලි-කා-මියගිය-කුලීකරුවා",
       "Category": "International News",
       "Parent URL": "https://www.hirunews.lk/international-news.php?pageID=403"
}