{
       "Source": "hirunews",
       "Timestamp": "Saturday, 08 April 2017 - 8:44",
       "Headline": "සිරියාවට තවත් ප්‍රහාර එල්ල කරන බවට ඇමරිකාව අනතුරු අගවයි",
       "News Content": "සිරියානු ගුවන් කඳවුරක් ඉලක්ක කරගෙන ඊයේ එල්ල කළ කෲස් මිසයිල ප්‍රහාරය වැනි ප්‍රහාර ඉදිරියේදීත් එල්ල කිරීමට පසුබට නොවන බව ජනාධිපති ට්‍රම්ප්ගේ ඇමරිකානු පරිපාලනය ප්‍රකාශ කළා.\nඇමරිකාව එම ප්‍රහාරය එල්ල කළේ සිරියානු රජය රසායනික අවි භාවිත කරන බවට චෝදනා කරමින්.\nකෙසේ නමුත්, එවැනි ප්‍රහාර ත්‍රස්තවාදීන් තවදුරටත් දිරිමත් කරන බවයි සිරියාව සහ රුසියාව ප්‍රකාශ කළේ.\nසිරියාවේ ගුවන් ආරක්ෂණ පද්ධති ශක්තිමත් කිරීමට ප්‍රතිඥා දුන් රුසියාව, සිරියානු මෙහෙයුම් සම්බන්ධයෙන් ඇමරිකාව සමඟ ක්‍රියාත්මක කළ සම්බන්ධීකරණ සන්නිවේදන මාර්ග ද වසා දමා තිබෙනවා.",
       "URL": "https://www.hirunews.lk/158758/සිරියාවට-තවත්-ප්‍රහාර-එල්ල-කරන-බවට-ඇමරිකාව-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=496"
}