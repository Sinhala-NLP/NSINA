{
       "Source": "hirunews",
       "Timestamp": "Wednesday, 29 April 2020 - 19:46",
       "Headline": "උතුරු කොරියානු නායකයා සුඛෝපභෝගී යාත්‍රාවක සිටින බවට සැක",
       "News Content": "උතුරු කොරියානු නායක කිම් ජොං අන්ට අයත් සුඛෝපභෝගී යාත්‍රා රැසක් එරට වොන්සෑං නගරයේ මුහුදු තීරයේ නවතා තිබෙනු චන්ද්‍රිකා ඡායාරූප මගින් අනාවරණ වී ඇති බව විදෙස් මාධ්‍ය අද වාර්තා කළා.\nඑමෙන්ම මියගිය බවට වාර්තා වූ උතුරු කොරියානු නායක කිම් ජොං අන්  සුඛෝපභෝගී යාත්‍රාවක සිටින අයුරු දැක්වෙන ඡායාරූපයක් මීට පෙර විදෙස් මාධ්‍යවල පළවුණා.\nමේ අනුව උතුරු කොරියානු නායකයා වොන්සෑං මුහුදු තීරයේ රැඳී සිටින බවටයි විශේෂඥයින් මත පළ කර ඇත්තේ.\nමේ අතර කිම් ජොං අන්, කොරෝනා වෛරසයෙන් ආරක්ෂාවීම සඳහා සැඟව සිටින බවට ඇමරිකානු ඔත්තු සේවා සහ දකුණු කොරියානු අමාත්‍යවරුන් ප්‍රකාශ කරන බව අද වාර්තාවුණා.\nඋතුරු කොරියානු නායක කිම් ජොං අන් මියගොස් නොමැති බව දකුණු කොරියානු ජනාධිපති මූන් ජේ ඉන්ගේ ඉහළ ආරක්ෂක උපදේශකවරයෙකු ද මීට පෙර ප්‍රකාශ කළා.",
       "URL": "https://www.hirunews.lk/239721/උතුරු-කොරියානු-නායකයා-සුඛෝපභෝගී-යාත්‍රාවක-සිටින-බවට-සැක",
       "Category": "International News",
       "Parent URL": "https://www.hirunews.lk/international-news.php?pageID=183"
}