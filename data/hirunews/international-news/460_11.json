{
       "Source": "hirunews",
       "Timestamp": "Thursday, 13 July 2017 - 19:44",
       "Headline": "චීනය දෙසට ඉන්දියාවෙන් න්‍යෂ්ටික මිසයිල",
       "News Content": "සිය න්‍යෂ්ටික අවි අඛන්ඩව නවීකරණය කරන ඉන්දියාව, පාකිස්ථානයට අමතරව චීනය ද ඉලක්ක කරගෙන මිසයිල ස්ථාපිත කර ඇති බව ඇමරිකානු න්‍යෂ්ටික විශේෂඥයන් හෙළිදරව් කරනවා.\nආරක්ෂක තොරතුරු සගරාවකට ලිපියක් ඉදිරිපත් කරමින් ඔවුන් කියා සිටින්නේ ඉන්දියාවට න්‍යෂ්ටික අවි 200 ක් පමණ නිපදවීමට අවශ්‍ය ප්ලූටෝනියම් ඉන්ධන පවතින අතර, ඔවුන් දැනට න්‍යෂ්ටික අවි 120 ත් 130 ත් අතර ප්‍රමාණයක් නිපදවා ඇති බවයි.\nන්‍යෂ්ටික ප්‍රහාරක පද්ධති 7 ක් දැනට ඉන්දියාව සතු වන අතර, ගුවන් යානා 2 ක්, ගොඩබිම ස්ථාපිත මිසයිල පද්ධති 4 ක් සහ මුහුදේ සිට එල්ල කරන බැලිස්ටික් මිසයිල පද්ධතියක් ද ඊට ඇතුළත්.",
       "URL": "https://www.hirunews.lk/165817/චීනය-දෙසට-ඉන්දියාවෙන්-න්‍යෂ්ටික-මිසයිල",
       "Category": "International News",
       "Parent URL": "https://www.hirunews.lk/international-news.php?pageID=460"
}