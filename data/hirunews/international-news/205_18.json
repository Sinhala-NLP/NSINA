{
       "Source": "hirunews",
       "Timestamp": "Sunday, 19 January 2020 - 10:02",
       "Headline": "චීන පර්යේෂණ නෞකාව අද නික්මේ",
       "News Content": "පසුගිය 3 වනදා ශ්‍රී ලංකාවට පැමිණි මහජන චීන සමූහාණ්ඩුවට අයත් ෂියැං- යැං - හොං - හය පර්යේෂණ නෞකාව අද දිවයිනෙන් නික්මෙන බව නාවික හමුදාව ප්‍රකාශ කළා.\nඑය ශ්‍රී ලංකාව අවට මුහුදු තීරයේ සහ මුහුදු පත්ලේ ක්‍ෂුද්‍ර ජීවීන් පිළිබඳ පර්යේෂණයක නිරතවී තිබෙනවා.\nඒ සඳහා ජෛව රසායන විද්‍යාඥයන් රැසක් එක්වී ඇති අතර, ජලමාන කටයුතු සඳහා නාවික හමුදාවද එක්වූ බව සඳහන්.\nචීන පරීක්ෂණ නෞකාවේ සාමුද්‍රික පරීක්ෂණ කටයුතු සඳහා ජාතික ජලජ සම්පත් පර්යේෂණ ආයතනයේ, රුහුණු විශ්වවිද්‍යාලයේ සහ සාගර සරසවියේ විද්‍යාඥයන්ද එක්වූ බව නාවික හමුදාව නිකුත් කළ නිවේදනයක සඳහන්.",
       "URL": "https://www.hirunews.lk/232566/චීන-පර්යේෂණ-නෞකාව-අද-නික්මේ",
       "Category": "International News",
       "Parent URL": "https://www.hirunews.lk/international-news.php?pageID=205"
}