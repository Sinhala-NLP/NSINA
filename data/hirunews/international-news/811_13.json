{
       "Source": "hirunews",
       "Timestamp": "Tuesday, 20 August 2013 - 9:02",
       "Headline": "විලියම්, කේට් සහ ජෝර්ජ් රාජකීය පවුලේ අලූත්ම ඡායාරූපය එළිදකී.",
       "News Content": "බ්‍රිතාන්‍ය රජ පවුලේ විලියම් කුමරු සහ කේට් කුමරිය සිය අලූත උපන් ජෝර්ජ් කුමරු සමග පෙනී සිටින ඡායාරූපයක් ඊයේ (19) පළමු වරට මාධ්‍ය වෙත නිකුත් කර තිබෙනවා.  මෙම ඡායාරූපය කේට් මිඞ්ල්ටන් කුමරියගේ පියා වන මයිකල් මිඞ්ල්ටන් විසින් ගනු ලැබූ ඡායාරූපයක් බවයි බ්‍රිතාන්‍ය ගුවන් විදුලිය පවසන්නේ. මේ අතර, විලියම් කුමරු සී.එන්.එන්. පුවත් සේවය සමඟ සාකච්ඡාවකට එක්වෙමින් පවසා ඇත්තේ තම සිගිති පුතු දඟකාර දරුවෙකු බවයි. ඔහු දකින විට තම සහෝදර හැරී කුමරු සිහිවන බවයි විලියම් කුමරු පෙන්වා දී ඇත්තේ.",
       "URL": "https://www.hirunews.lk/65444/විලියම්-කේට්-සහ-ජෝර්ජ්-රාජකීය-පවුලේ-අලූත්ම-ඡායාරූපය-එළිදකී",
       "Category": "International News",
       "Parent URL": "https://www.hirunews.lk/international-news.php?pageID=811"
}