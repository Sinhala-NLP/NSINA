{
       "Source": "hirunews",
       "Timestamp": "Saturday, 06 August 2022 - 13:32",
       "Headline": "ගුවන ආක්‍රමණය කළ යානාවලට තායිවානයෙන් අනතුරු ඇඟවීම්",
       "News Content": "තායිවාන ඉහළ අහසේ ගමන් කරමින් තිබූ ඩ්‍රෝන යානා සහ ගුවන් යානාවකට එරට ආරක්ෂක අමාත්‍යාංශය ඊයේ අනතුරු අගවා තිබුණා.\nවිදෙස් මාධ්‍ය වාර්තා කළේ කින්මෙන් දූපත ඉහළින් ගමන් කරමින් තිබූ ඩ්‍රෝන යානා 7 කට සහ මත්සු දූපත ඉහළින් ගමන් කරමින් තිබූ ගුවන් යානයකට මෙලෙස අනතුරු සංඥාවක් නිකුත් කර ඇති බවයි.\nඇමෙරිකානු කතානායිකා නැන්සි පෙලෝසි තායිවානයට පැමිණීමෙන් පසු චීනය ආරම්භ කළ යුද අභ්‍යාසය පිලිබඳ දැඩි අවධානයෙන් සිටින බවයි තායිවාන ආරක්ෂක අංශ අවධාරණය කළේ.\nමේ අතර තායිවාන සංචාරයක නිරත වූ ඇමරිකානු කථානායිකා නැන්සි පෙලෝසිට සහ ඇයගේ පවුලේ අයට චීනය විසින් ඊයේ සම්බාධක පනවනු ලැබුවා.\nචීනය විසින් සම්බාධක පැනවූ ඇමරිකාවේ ඉහළම සහ ප්‍රථම රාජ්‍ය තාන්ත්‍රික නිලධාරියා වන්නේද ඇයයි.\nමේ අතර තායිවාන මුහුදු සීමාවේ පවත්වනු ලබන යුද අභ්‍යාසය මේ වනවිට තුන්වන දිනටත් ක්‍රියාත්මක අතර, පෙරේදා චීනය එල්ල කළ බැලැස්ටික් මිසයිල කිහිපයක් තම මුහුදු සීමාවටද පතිත වූ බව ජපානය ප්‍රකාශ කළා.\nතායිවාන සංචාරයක නිරත වූ ඇමරිකානු කථානායිකා නැන්සි පෙලෝසිට විරෝධය දක්වමින් මෙම යුද අභ්‍යාසය චීනය විසින් ලබන ඉරිදා දක්වා ක්‍රියාත්මක කරනු ඇති.",
       "URL": "https://www.hirunews.lk/312060/ගුවන-ආක්‍රමණය-කළ-යානාවලට-තායිවානයෙන්-අනතුරු-ඇඟවීම්",
       "Category": "International News",
       "Parent URL": "https://www.hirunews.lk/international-news.php?pageID=37"
}