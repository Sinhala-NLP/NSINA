{
       "Source": "hirunews",
       "Timestamp": "Friday, 18 December 2020 - 16:32",
       "Headline": "ඇමෙරිකානු බල ශක්ති දෙපාර්තමේන්තුවට සයිබර් ප්‍රහාරයක්",
       "News Content": "ඇමෙරිකා එක්සත් ජනපදය සතු න්‍යෂ්ටික අවි කළමනාකාරිත්වය සඳහා වගකිව යුතු එරට බලශක්ති දෙපාර්තමේන්තුවට සයිබර් ප්‍රහාරයක් එල්ල වී ඇති බව වාර්තා වනවා.\nඑය ඇමෙරිකානු රජයේ වෙබ් අඩවියකට එල්ල වූ දරුණුතම ප්‍රහාරයක් ලෙසයි සැලකෙන්නේ.\nකෙසේ නමුත්, එමගින් සඳහන් කළේ තමන් යටතේ ඇති න්‍යෂ්ටික අවි වල ආරක්ෂාවට එමගින් බලපෑමක් ඇති වී නොමැති බවයි.\nසිය මෘදුකාංග පද්ධතිවලට සයිබර් ප්‍රහාරයක් එල්ල වී ඇති බව ඇමෙරිකානු මයික්‍රොසොෆ්ට් ආයතනය ද ප්‍රකාශ කළා.\nඔවුන් මේ පිළිබඳ චෝදනා එල්ල කරන්නේ රුසියානු රජයටයි. කෙසේ නමුත් රුසියාව එම චෝදනා ප්‍රතික්ෂේප කර තිබෙනවා.\nමාසයක පමණ කාලයක් තිස්සේ ඇමෙරිකානු රාජ්‍ය ආයතන රැසකට සයිබර් ප්‍රහාර එල්ල වන අතර, එරට භාණ්ඩාගාරය සහ වානිජ දෙපාර්තමේන්තුව ද ඊට ඇතුළත්.",
       "URL": "https://www.hirunews.lk/257343/ඇමෙරිකානු-බල-ශක්ති-දෙපාර්තමේන්තුවට-සයිබර්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=147"
}