{
       "Source": "hirunews",
       "Timestamp": "Sunday, 09 April 2017 - 9:48",
       "Headline": "සිරියාවට එල්ලවන රසායනික අවි භාවිත කිරීමේ චෝදනා කුමන්ත්‍රණයක් බව රුසියානු ජනපති කියයි",
       "News Content": "සිරියානු රජයේ හමුදා රසායනික අවි භාවිත කළ බවට එල්ල කරන චෝදනා හුදෙක් මනඃකල්පිත කරුණු මත පදනම් වී ඇති බව රුසියානු ජනාධිපති ව්ලැදිමීර් පුටින් පවසනවා.\nමොස්කව් නුවර ක්‍රෙම්ලින් මන්දිරයේ ආලින්දයේ මාධ්‍ය වෙත අදහස් දක්වමින් රුසියානු ජනාධිපතිවරයා කියා සිටියේ එය සිරියානු යුද්ධයට ඇමරිකාව ඇතුලූ  රටවල් ඈදාගැනීමේ ප්‍රයත්නයක් බවයි.\nසිරියානු රජයේ හමුදා රසායනික අවි භාවිත කළ බවට සාක්ෂි පවතින්නේ නම් ඒවා එක්සත් ජාතීන්ගේ ආරක්ෂක මණ්ඩලය වෙත ඉදිරිපත් කරන ලෙස ජනාධිපති පුටින් එහිදී අභියෝගයක්ද එල්ල කළා.\nඇමරිකාව සිරියාව වෙත කෲස් මිසයිල ප්‍රහාරයක් එල්ල කළේ් සිරියානු රජයේ හමුදා රසායනික අවි භාවිත කළ බවට චෝදනා කරමින්.",
       "URL": "https://www.hirunews.lk/158824/සිරියාවට-එල්ලවන-රසායනික-අවි-භාවිත-කිරීමේ-චෝදනා-කුමන්ත්‍රණයක්-බව-රුසියානු-ජනපති-කියයි",
       "Category": "International News",
       "Parent URL": "https://www.hirunews.lk/international-news.php?pageID=495"
}