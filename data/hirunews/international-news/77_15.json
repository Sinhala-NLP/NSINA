{
       "Source": "hirunews",
       "Timestamp": "Sunday, 28 November 2021 - 7:37",
       "Headline": "තමිල්නාඩුවත් ජලයෙන් යටවේ",
       "News Content": "බෙංගාල බොක්කේ අඩුපීඩන කලාපයේ බලපෑම සහ මෝසම් වැසි සමය හේතුවෙන් දකුණු ඉන්දියාවේ තමිල්නාඩු ප්‍රාන්තයට තවදුරටත් මහ වැසි ඇද හැලෙමින් පවතින බව වාර්තාවනවා.\nසාමාන්‍ය මට්ටමට වඩා සියයට 75කට වැඩි වර්ෂාපතනයක් එලෙස ලැබීමත් සමග ප්‍රාන්තයේ බොහෝ ප්‍රදේශ මේ වනවිට ජලයෙන් යට වී ඇති බවයි ඉන්දීය මාධ්‍ය වාර්තා කළේ.\nජල ගැල්මෙන් වැඩිම හානියට පත් ප්‍රදේශ වෙත ජාතික ආපදා ප්‍රතිචාර බලකාය යෙදවීමට පියවර ගෙන තිබෙනවා.\nදකුණු අන්දමන් මුහුදු ප්‍රදේශයේ නව අඩුපීඩන කලාපයක් නිර්මාණය වීම නිසා ඉදිරි පැය 48 තුළ තමිල්නාඩුවේ වර්ෂාපතනය තවදුරටත් ඉහළ යනු ඇතැයි අපේක්ෂා කෙරෙනවා.\nයාබද ආන්ද්‍ර ප්‍රදේශ් ප්‍රාන්තයේ ද මහ වැසි සමග ඇති වූ ජලගැලීම් හේතුවෙන් පුද්ගලයන් 44 දෙනෙකු ජීවිතක්ෂයට පත් වී 16 දෙනෙකු අතුරුදන්වුණා.\nඑහිදී තිරුපති පූජා නගරය ද ජලයෙන් යට වී ඇති අයුරු දක්නට ලැබුණා.",
       "URL": "https://www.hirunews.lk/289402/තමිල්නාඩුවත්-ජලයෙන්-යටවේ",
       "Category": "International News",
       "Parent URL": "https://www.hirunews.lk/international-news.php?pageID=77"
}