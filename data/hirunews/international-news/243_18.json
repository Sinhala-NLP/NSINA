{
       "Source": "hirunews",
       "Timestamp": "Friday, 23 August 2019 - 8:03",
       "Headline": "ඇමසෝන් ගිනි ගනී - ජාත්‍යන්තර අර්බුදයක් බවට ප්‍රංශ ජනපති අනතුරු අගවයි",
       "News Content": "දකුණු ඇමරිකානු ද්‍රෝණියේ රටවල් 9ක් නියෝජනය කරමින් වර්ග කිලෝමීටර් හැත්තෑ ලක්ෂයක් පුරා පැතිරුණු ලොව විශාලතම සදාහරිත වනාන්තරය වන ඇමසෝන් හි කිසිදා නොවූ විරූ තරම් ලැව් ගිනි පැතිරෙන බව අනාවරණ වී තිබෙනවා.\nප්‍රංශ ජනාධිපති එම්මානුවෙල් මැක්‍රොන් කියා සිටියේ එය ජාත්‍යන්තර අර්බුදයක් වන අතර, ලෝකයේ ධනවත්ම රටවල් නියෝජනය කරන ජී - 7 සමුළුවේදී ඒ පිළිබඳ විශේෂ අවධානයක් යොමු කළ බවයි.\nඑය අප නිවස ගිනි ගන්නා ලෙස ලෝකවාසීන්ට හැගීමක් ඇති විය යුතු බව ප්‍රංශ ජනාධිපතිවරයාගේ අදහසයි. ඇමසෝන් වනයෙන් සියයට 60ක්ම නියෝජනය කරන්නේ බ්‍රසීලයයි.\nබ්‍රසීලයයට අයත් ඇමසෝන් වනයේ ලැව් ගිනි මේ වසරේදී සියයට 85කින් ඉහළ ගොස් ඇති බව චන්ද්‍රිකා ඡායාරූප මගින් අනාවරණ වී තිබෙනවා.\nඒ සම්බන්ධයෙන් ගෝලීය සංවාදයකට සූදානම් බවයි බ්‍රසීල ජනාධිපති ජෙයා බොල්සොනාරෝ ප්‍රකාශ කළේ.",
       "URL": "https://www.hirunews.lk/222770/ඇමසෝන්-ගිනි-ගනී-ජාත්‍යන්තර-අර්බුදයක්-බවට-ප්‍රංශ-ජනපති-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=243"
}