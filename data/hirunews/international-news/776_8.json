{
       "Source": "hirunews",
       "Timestamp": "Friday, 20 December 2013 - 19:36",
       "Headline": "වීඩියෝ: මැනිලා ගුවන් තොටුපළේ වෙඩි තැබීමක්.",
       "News Content": "පිලිපීනයේ - මැනිලා නුවර ජාත්‍යන්තර ගුවන් තොටුපලෙන් පිටතට පැමිණෙමින් සිටි දකුණු පිලිපීන නගරාධිපතිවරයෙකු සහ තවත් තුන් දෙනෙකු වෙඩි ප්‍රහාරයකින් ජීවිතක්ෂයට පත්වී තිබෙනවා. අද (20) වාර්තා වූ මෙම සිද්ධියේදී මියගොස් ඇත්තේ දකුණු පිලිපීනයේ ලබන්ගන් ප්‍රදේශයේ නගරාධිපතිවරයා වූ උකොල් තලූම්පා නැමැත්තෙක්. මියගිය අය අතර, ඔහුගේ බිරිඳ මෙන්ම වයස අවුරුදු එකහමාරක ළමයෙකුද වන බව සඳහන්. ප්‍රහාරය එල්ල කළ පුද්ගලයන් යතුරුපැදියකින් පළාගිය බව ගුවන් තොටුපළ බලධාරීන් ප්‍රකාශ කළා. ක්‍රිස්තියානි බහුතරයක් වෙසෙන පිලිපීනයේ මැනිලා ගුවන් තොටුපළ නත්තල් නිවාඩුව ආරම්භ වීමත් සමග ජනාකීර්ණව පවතිනවා.",
       "URL": "https://www.hirunews.lk/73813/වීඩියෝ-මැනිලා-ගුවන්-තොටුපළේ-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=776"
}