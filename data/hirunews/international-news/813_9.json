{
       "Source": "hirunews",
       "Timestamp": "Wednesday, 14 August 2013 - 19:40",
       "Headline": "ඊජිප්තු ගැටුමෙන් මියගිය සංඛ්‍යාව 94 දක්වා ඉහළට.",
       "News Content": "ඊජිප්තුවේ හිටපු ජනාධිපති මොහොමඞ් මොර්සිගේ ආධාරකරුවන් සහ ආරක්ෂක අංශ අතර ඇතිවු ගැටුමකදී පුද්ගලයින් 94 දෙනෙකු මියගොස් තිබෙනවා. ඒ අතර ස්කයි ප්‍රවෘත්ති සේවයේ රූපවාහිනී කැමරා ශිල්පියෙකු ද සිටින බවයි විදෙස් වාර්තා අනාවරණය කළේ. කයිරෝ නුවර රැඳී සිටින මොහොමඞ් මොර්සිගේ ආධාරකරුවන් එම ස්ථානයෙන් ඉවත් කිරීමේ මෙහෙයුමක් අතරතුරයි මෙම ගැටුම ඇතිව තිබෙන්නේ. ඊජිප්තු අභ්‍යන්තර කටයුතු අමාත්‍යාංශය කියා සිටියේ දැනටමත් පුද්ගලයින් 200 ක් පමණ අත්අඩංගුවට ගෙන ඇති බවයි. මේ වනවිට තත්ත්වය මැඩපැවැත්වීමට ආරක්ෂක අංශ කටයුතු කර ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/65080/ඊජිප්තු-ගැටුමෙන්-මියගිය-සංඛ්‍යාව-94-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=813"
}