{
       "Source": "hirunews",
       "Timestamp": "Sunday, 05 May 2019 - 13:28",
       "Headline": "ඉන්දුනීසියාව නීතිවිරෝධී ධීවර යාත්‍රා විනාශ කිරීම අරඹයි",
       "News Content": "සිය මුහුදු තීරයේ නීතිවිරෝධී ලෙස ධීවර කටයුතුවල නිරතව සිටියදි අත්අඩංගුවට ගත් විදේශීය ධීවර යාත්‍රා විනාශ කිරීම ඉන්දුනීසියාව අද ආරම්භ කළා.\nඒ , දකුණු චීන මුහුදේදි එරට නාවික හමුදා යාත්‍රාවක්, වියට්නාම වෙරළාරක්ෂක යාත්‍රාවක් සමඟ ගැටීමේ සිද්ධියෙන් සතියකින් අනතුරුවයි.\nඉන්දුනීසියානු බලධාරීන් ප්‍රකාශ කළේ එරට මුහුදේදී සිය භාරයට ගැනුනු විදේශීය ධීවර යාත්‍රා 51 ක් විනාශ කිරීමට පියවර ගන්නා බවයි.\nවියට්නාමය, මැලේසියාව සහ චීනයට අයත් යාත්‍රාද ඒ අතර වන බව සඳහන්.\nඉන්දුනීසියානු ධීවර අමාත්‍යවරිය සඳහන් කළේ නීතිවිරෝධි ධීවර කටයුතු සම්බන්ධයෙන් අසල්වැසි රටවල් දැනුම්වත් කර ඇති අතර, නීතිවිරෝධී යාත්‍රා විනාශකිරීම හැර වෙනත් විකල්පයක් නොමැති බවයි.",
       "URL": "https://www.hirunews.lk/215787/ඉන්දුනීසියාව-නීතිවිරෝධී-ධීවර-යාත්‍රා-විනාශ-කිරීම-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=269"
}