{
       "Source": "hirunews",
       "Timestamp": "Sunday, 09 June 2013 - 10:03",
       "Headline": "සංක්‍රමණික යාත්‍රාවක් අනතුරක.",
       "News Content": "නීති විරෝධී සංක්‍රමණිකයන් රැගත් යාත්‍රාවක් පසුගිය සිකුරාදා රාත්‍රියේ  ඕස්ට්‍රේලියාවට අයත්, නත්තල් දිවයින ආසන්නයේදී අනතුරට ලක්වී ඇති බව වාර්තා වනවා. එහි සිටි පුද්ගලයන් රැසක් මුහුදේ ගිලී ඇති අතර, මළ සිරුරු 13 ක් ඊයේ පස්වරුව වනවිට සොයා ගත් බවයි  ඕස්ට්‍රේලියානු බලධාරින් ප්‍රකාශ කළේ. අතුරුදන්වූ අනෙකුත් පුද්ගලයන් සොයා ජීවිතාරක්ෂඛ මෙහෙයුම් තවදුරටත් ක්‍රියාත්මකයි. ඒ සඳහා නෞකාවක් සහ ගුවන් යානා 3 ක් යොදා ගැනෙනවා. මෙම සංක්‍රමණිකයන් කුමන රටකින් පැමිණි අයදැයි මෙතෙක් හෙළිදරව් වී නැහැ.",
       "URL": "https://www.hirunews.lk/60619/සංක්‍රමණික-යාත්‍රාවක්-අනතුරක",
       "Category": "International News",
       "Parent URL": "https://www.hirunews.lk/international-news.php?pageID=833"
}