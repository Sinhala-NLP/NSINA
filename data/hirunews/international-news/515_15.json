{
       "Source": "hirunews",
       "Timestamp": "Saturday, 18 February 2017 - 17:00",
       "Headline": "හිට්ලර්ගේ දුරකථනය වෙන්දේසියේ",
       "News Content": "දෙවන ලෝක යුද සමයේ ජර්මානු නායක ඇඩොල්ෆ් හිට්ලර් භාවිත කළ දුරකථනය මෙම සති අන්තයේදී වෙන්දේසි කිරීමට නියමිතයි.\n1945 වසරේ ජර්මනියේ - බර්ලින් නුවර බංකරයක් තුළ තිබියදී මෙම දුරකථනය සොයා ගෙන ඇති අතර, එම දුරකථනයේ හිට්ලර්ගේ නම මුද්‍රාකර ඇති බවයි විදෙස් මාධ්‍ය වාර්තා කළේ.\nසෝවියට් හමුදාවේ නිලධාරින් විසින් සොයා ගෙන තිබූ මෙම දුරකථනය එකල බ්‍රිතාන්‍ය හමුදාවේ නිලධාරියෙකු වූ සර්. රැල්ෆ් රයිනර් ට ලබාදී තිබෙනවා.\nඔහුගේ පුතු විසින් මෙලෙස එය ඇමරිකාවේ - මේරිලන්ඩ් හි දී වෙන්දේසි කිරීම සදහා ඉදිරිපත් කර ඇති අතර, එහි ආරම්භක ලන්සුව ඇමරිකානු ඩොලර් ලක්ෂයක්.",
       "URL": "https://www.hirunews.lk/154838/හිට්ලර්ගේ-දුරකථනය-වෙන්දේසියේ",
       "Category": "International News",
       "Parent URL": "https://www.hirunews.lk/international-news.php?pageID=515"
}