{
       "Source": "hirunews",
       "Timestamp": "Friday, 20 September 2013 - 9:15",
       "Headline": "කෙනඩි දියණිය ජපානයේ ඇමෙරිකානු තානාපති ධුරයට.",
       "News Content": "ඝාතනයට ලක් වූ හිටපු ඇමෙරිකානු ජනාධිපති ජෝන් එෆ් කෙනඩිගේ ජීවත්ව සිටින එකම දියණිය වන කැරෝලීන් කෙනඩි ජපාන තානාපතිවරිය ලෙස පත් කිරීම සඳහා අවසන් පරීක්ෂණ මේ දිනවල සිදුකෙරෙනවා. එහිදී ඇය ප්‍රශ්න කෙරෙන්නේ ඇමෙරිකානු සෙනෙට් සභික කමිටුවක් මගින්. වෘත්තීයෙන් නීතිඥවරියක මෙන්ම, ඔබාමාගේ ආධාරකාරිනියක වන කැරොලින් කෙනඩි සිය පවුලේ අනෙකුත් සාමාජිකයන් මෙන්, දේශපාලනයට පිවිසීමට කැමැත්තක් දැක්වූයේ නැහැ. ඇය ජපානයේ ඇමෙරිකානු තානාපතිනිය වුවහොත්, එය කෙනඩි පාලනයේ 50 වසර සනිටුහන් කරන මේ වසරේදී සිදුවීම විශේෂ සිද්ධියක් වනු ඇති. ජෝන් එෆ් කෙනඩි ජනාධිපතිවරයා ඝාතනයට ලක්වූයේ 1963 වසරේදීයි.",
       "URL": "https://www.hirunews.lk/67599/කෙනඩි-දියණිය-ජපානයේ-ඇමෙරිකානු-තානාපති-ධුරයට",
       "Category": "International News",
       "Parent URL": "https://www.hirunews.lk/international-news.php?pageID=802"
}