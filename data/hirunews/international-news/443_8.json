{
       "Source": "hirunews",
       "Timestamp": "Sunday, 03 September 2017 - 13:22",
       "Headline": "උතුරු කොරියාවේ තවත් න්‍යෂ්ටික පිපිරීමක සලකුණු",
       "News Content": "උතුරු කොරියාවේ රික්ටර් පරිමාණයේ 6.3ක ප්‍රබල භූ කම්පනයක් වාර්තා වන බව ඇමරිකානු භූ විද්‍යා සමීක්ෂණ ආයතනය ප්‍රකාශ කළා.\nඑය එරට විසින් සිදුකරන ලද 6 වන න්‍යෂ්ටික පිපිරවීම දැයි සැකයක් මතුවන බව දකුණු කොරියානු සහ ඇමරිකානු බලධාරීන් කියා සිටියා.\nසිද්ධිය සම්බන්ධයෙන් සාකච්ඡා කිරීමට දකුණු කොරියානු අමාත්‍ය මණ්ඩලයේ හදිසි රැස්වීමක් ද කැදවනු ලැබුවා.\nදකුණු කොරියානු මාධ්‍ය මගින් ප්‍රකාශ කළේ මෙය කෘත්‍රිම භූ කම්පනයක් බවයි.\nඑවැනි කම්පන වාර්තා වූ සෑම අවස්ථාවකදීම උතුරු කොරියාව න්‍යෂ්ටික අත්හදා බැලීමක් සිදුකර තිබූ අතර එය න්‍යෂ්ටික පිපිරවීමක් ලෙස සහතික කළ හැකි යැයි ජපානය ද කියා සිටියා.",
       "URL": "https://www.hirunews.lk/170053/උතුරු-කොරියාවේ-තවත්-න්‍යෂ්ටික-පිපිරීමක-සලකුණු",
       "Category": "International News",
       "Parent URL": "https://www.hirunews.lk/international-news.php?pageID=443"
}