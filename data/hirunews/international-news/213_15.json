{
       "Source": "hirunews",
       "Timestamp": "Saturday, 21 December 2019 - 15:01",
       "Headline": "ජාත්‍යන්තර අපරාධ අධිකරණය පලස්තීන ප්‍රදේශවල යුද අපරාධ සොයයි",
       "News Content": "පලස්තීන ගාසා තීරයේ සහ බටහිර ඉවුරේ ඊශ්‍රායලය විසින් සිදුකර ඇති බවට චෝදනා එල්ල වන යුද අපරාධ සම්බන්ධයෙන් පරීක්ෂණයක් ආරම්භ කරන බව ජාත්‍යන්තර අපරාධ අධිකරණයේ ප්‍රධාන නීතිපතිවරිය වන පෙටාවූ බෙන්සවුඩා ප්‍රකාශ කළා.\nකෙසේ නමුත්, එම පියවර ඊශ්‍රායලයේ සහ ඇමරිකා එක්සත් ජනපදයේ දැඩි දෝෂදර්ශනයට ලක් වී තිබෙනවා.\nපලස්තීනුවන් ප්‍රකාශ කළේ එය මෙතෙක් පමා වූ වැදගත් ඉදිරි පියවරක් බවයි.\n2014 වසරේ සිදුවු ගාසා යුද්ධයේදී සිදුවූ යුද අපරාධ සම්බන්ධයෙන් මෙතෙක් පවත්වා ඇත්තේ මූලික පරීක්ෂණයක් පමණක් බව ඔවුන් සඳහන් කරනවා.\nඊශ්‍රායල අගමැති බෙන්ජමින් නෙතන්යාහු කියා සිටියේ හේග් නුවර පිහිටි ජාත්‍යන්තර අපරාධ අධිකරණය යුදෙව් දේශයට එරෙහි දේශපාලන මෙවලමක් බවයි.\n2002 වසරේදී පිහිටුවනු ලැබූ ජාත්‍යන්තර අපරාධ අධිකරණය සම්මුතියට ඊශ්‍රායලය මෙතෙක් අත්සන් තබා නැහැ.",
       "URL": "https://www.hirunews.lk/230676/ජාත්‍යන්තර-අපරාධ-අධිකරණය-පලස්තීන-ප්‍රදේශවල-යුද-අපරාධ-සොයයි",
       "Category": "International News",
       "Parent URL": "https://www.hirunews.lk/international-news.php?pageID=213"
}