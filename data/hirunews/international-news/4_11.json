{
       "Source": "hirunews",
       "Timestamp": "Monday, 18 September 2023 - 9:01",
       "Headline": "ජල ගැල්මෙන් පීඩාවට පත් වූ ලිබියාවට බෝම්බ අවදානමක්",
       "News Content": "ලිබියාවට බලපෑ දරුණු ගංවතුර තත්වයෙන් පසු බිම් බෝම්බ අවදානමක් මතුව තිබෙනවා.\nඒ වසර ගණනකාවක් ලිබියාවේ පැවති ගැටුම්වල දී වළ දමා තිබූ බිම් බෝම්බ ජලයට ගසාගෙන ගොස් තැනින් තැන ඉතිරිවීම හේතුවෙන්.\n2011 වසරේ හිටපු ලිබියානු පාලක මුහම්මර් ගඩාෆි බලයෙන් ඉවත් කළ පසු ආරම්භ වූ නේටෝ සංවිධානයේ සහයෙන් යුත් පාලනයට එරෙහිව විවිධ සංවිධාන කැරළි ගැසීම හේතුවෙන් වසර ගණනක් පුරා දරුණු ගැටුම් පැවතියා.\nඑහිදී වළ දැමූ බිම් බෝම්බ ජල ගැල්මට හසු වී මතුපිටට පැමිණ ඇති බවටයි වාර්තා වන්නේ.\nසතියකට පෙර ලිබියාවේ ඇති වූ දරුණු ගං වතුර හේතුවෙන් ඩර්නා නගරයේ විසි දහසකට ආසන්න පිරිසක් මියගොස් ගොඩනැගිලි 891ක් විනාශ වී තිබෙනවා.\nවිදෙස් මාධ්‍ය සඳහන් කළේ නිවාස අහිමි වූ දහස් ගණනක් එළිමහනේ දිවි ගෙවන අතර, අපිරිසිදු ජලය විෂ ශරීරගත වූ 150 දෙනෙකු ද වාර්තා වී ඇති බවයි.",
       "URL": "https://www.hirunews.lk/348614/ජල-ගැල්මෙන්-පීඩාවට-පත්-වූ-ලිබියාවට-බෝම්බ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=4"
}