{
       "Source": "hirunews",
       "Timestamp": "Sunday, 04 September 2022 - 9:18",
       "Headline": "පාකිස්ථානයේ වසංගත රෝග පැතිරයාමේ අවදානමක්",
       "News Content": "පාකිස්ථානයේ ඇති වූ ජල ගැලීම් තත්වය පහව යෑමත් සමඟ එරට වසංගත රෝග පැතිරයාමේ අවදානමක් උද්ගතව තිබෙනවා.\nසහන කණ්ඩායම් පෙන්වා දෙන්නේ පාකිස්ථානයේ විශාල භූමි ප්‍රදේශයක් ජලයෙන් යටවීම හේතුවෙන් දැඩි පානීය ජල ගැටළුවක් පවතින බවයි.\nමෙම තත්වය වසංගත රෝග පැතිර යාමට ප්‍රබල හේතුවක් බව සෞඛ්‍ය අංශ අවධාරණය කර තිබෙනවා.\nයුනිසෙෆ් සංවිධානය සඳහන් කරන්නේ පිරිසිදු ජලය හිඟකම හේතුවෙන් දරුවන් පාචනය, කොළරාව, ඩෙංගු සහ මැලේරියාව වැනි රෝගවලින් මියයෑමේ අවදානමක් ද පවතින බවයි.\nජල ගැලීම්වලින් එරට වගාබිම්වලින් අඩකට ආසන්න ප්‍රමාණයක් විනාශ වී ඇති අතර මිලියන 33 කට අධික ජනතාවකට බලපෑම් එල්ල වී තිබෙනවා.\nඑහිදී පුද්ගලයින් 1,200කට අධික පිරිසක් මියගොස් නිවාස මිලියන 1.4 ක් පමණ විනාශ වී ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/314503/පාකිස්ථානයේ-වසංගත-රෝග-පැතිරයාමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=34"
}