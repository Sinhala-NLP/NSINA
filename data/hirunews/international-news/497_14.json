{
       "Source": "hirunews",
       "Timestamp": "Monday, 03 April 2017 - 7:31",
       "Headline": "කොළොම්බියාවේ ගළවාගැනීමේ මෙහෙයුම් තවදුරටත්",
       "News Content": "දකුණු ඇමරිකානු කොළොම්බියා දේශයේ ජල ගැලීම් සමග ඇතිවූ නායයෑම්වලින් විපතට පත්වූවන් ගළවාගැනීමේ මෙහෙයුම් තවදුරටත් ක්‍රියාත්මක බව විදෙස් මාධ්‍ය පවසනවා.\nමෙම නායයෑමෙන් 250 කට අධික සංඛ්‍යාවක් මියගිය අතර ඉන් 44 දෙනෙකු කුඩා ළමයින්.\nඑමෙන්ම කලාපයේ හදිසි තත්ත්වයක්ද ප්‍රකාශයට පත් කර තිබූ අතර ජීවිතාරක්ෂක මෙහෙයුම්වලට හමුදා සෙබලුන් 1100 කට වැඩි පිරිසක් යොදවා තිබෙනවා.\nනිරිතදිග කොළොම්බියාවේ පුටුමායෝ ප්‍රාන්තයේ දැඩි වර්ෂාපතනය සහ ගංඟා ඉවුරු තලා පිටාර ගැලීමත් සමගයි මෙම නායයෑම් ඇතිවූයේ.",
       "URL": "https://www.hirunews.lk/158359/කොළොම්බියාවේ-ගළවාගැනීමේ-මෙහෙයුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=497"
}