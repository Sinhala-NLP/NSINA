{
       "Source": "hirunews",
       "Timestamp": "Thursday, 06 July 2017 - 10:20",
       "Headline": "මැමත් සත්වයෙකුට පණදීමට  ධනවතෙක් එක් වෙයි",
       "News Content": "යෝධ ලොම් සහිත මැමත් සත්වයෙකුට පණදීමේ ව්‍යාපෘතියට මුදල් යෙදවීමට ලොව ධනවතෙකු බලාපොරොත්තුවන බව විදෙස් මාධ්‍ය වාර්තාකරනවා.\nඑම කාර්යට මෙලෙස අතදීමට කටයුතු කරනු ලබන්නේ බිලියනපතියකු මෙන්ම papyal සමාගමේ නිර්මාතෘ වන පීටර් තීල්.\nඔහු විසින් ඩොලර් 100,000 ක මුදලක් ග්ලැසියර් ආශ්‍රිතව සොයාගත් මැමත් සිරුරුවලින් වෙන්කරගත් DNA වලින් හයිබ්‍රිඞ් ඇතෙකු නිර්මාණය කෙරන ව්‍යාපෘතිය වෙනුවෙන් දැනටමත් ලබාදී තිබෙනවා.\nආසියානු ඇතින්නකගේ ඩී.එන්.ඒ. හා දැනට සොයාගෙන තිබෙන මැමත් ඞී.එන්.ඒ. කෘත්‍රිම ගර්භාෂයක සංසේචනය කර හයිබ්‍රිඞ් ඇතෙකු මෙලොවට බිහිකිරීමට විද්‍යාඥයෝ බලාපොරොත්තු වන බවද විදෙස් මාධ්‍ය වැඩිදුරටත් සඳහන් කරනවා.",
       "URL": "https://www.hirunews.lk/165208/මැමත්-සත්වයෙකුට-පණදීමට-ධනවතෙක්-එක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=463"
}