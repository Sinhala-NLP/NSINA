{
       "Source": "hirunews",
       "Timestamp": "Tuesday, 15 October 2019 - 7:33",
       "Headline": "සිරියානු මෙහෙයුම නිසා තුර්කියට ඇමරිකානු සම්බාධක",
       "News Content": "උතුරුදිග සිරියාවේ සිදුකරන හමුදා මෙහෙයුම හේතුවෙන් තුර්කියට එරෙහිව සම්බාධක පැනවීමට ඇමරිකා එක්සත් ජනපදය පියවර ගෙන තිබෙනවා.\nමෙහෙයුමට අදාළ තුර්කි අමාත්‍යාංශ දෙකකට සහ රජයේ ජ්‍යෙෂ්ඨ නිලධාරීන් තුන්දෙනෙකුටයි මෙලෙස විශේෂයෙන් තහනමක් පනවා ඇත්තේ.\nඑමෙන්ම ඇමරිකානු ජනාධිපති ඩොනල්ඞ් ට්‍රම්ප්, තුර්කි ජනාධිපති තායිප් අර්ඩවාන් වෙත දුරකථන ඇමතුමක් ලබාදී ප්‍රකාශ කර ඇත්තේ වහා සටන් විරාමයකට එළඹෙන ලෙසයි. එමෙන්ම ඇමරිකානු උප ජනාධිපති මයික් පෙන්ස් ද හැකි ඉක්මණින් කලාපයේ සංචාරයක නිරතවන බව ප්‍රකාශ කළා.\nමේ අතර මෙතෙක් ඇමරිකානු හිතවාදීන් වූ කුර්දිවරුන් සිරියානු රජය සමඟ එකඟතාවකට එළඹීමත් සමඟ සිරියානු හමුදා ඊසානදිග කුර්දි ප්‍රදේශ වෙත ඇතුලූවී ඇති බව සඳහන්. ඔවුන් තුර්කි හමුදා සමඟ ගැටුමක් ඇතිවීමේ අවදානමක් පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/226276/සිරියානු-මෙහෙයුම-නිසා-තුර්කියට-ඇමරිකානු-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=231"
}