{
       "Source": "hirunews",
       "Timestamp": "Saturday, 07 January 2017 - 14:51",
       "Headline": "තායිවානයේ හිටපු කථානායකවරයෙකුගේ අවසන් ගමනට නිරූපිකාවන් 50 ක්",
       "News Content": "අවමංගල්‍ය අවස්ථාවකට නිරූපිකාවන් යොදා ගනිමින් උත්සවශ්‍රීයෙන් සැමරීමේ පුවතක් තායිවානයෙන් වාර්තා වනවා.\nපසුගිය අගහරුවාදා පැවති එම අවමංගල්‍ය අවස්ථාව පිළිබද වීඩියෝ දර්ශන මේ වනවිට අන්තර්ජාලයට මුදා හැර තිබෙනවා.\nවාහනවල වහලය මත නැග නර්තනාංග ඉදිරිපත් කළ නිරූපිකාවන් 50 කට අධික පිරිසක් ඊට සහභාගි වී ඇති බවයි විදෙස් මාධ්‍ය වාර්තා කළේ.\nඊට අමතරව, අති සුඛෝපභෝගි වාහන ද අවමංගල්‍යය පෙළපාලියට එක්වූ බව සඳහන්.\nධජ සහ විසිතුරු පුවරු ප්‍රදර්ශනය කරමින් විශාල පිරිසක් එම පෙළපාලියට එක් වී ඇති අතර, මේ හේතුවෙන් එම ප්‍රදේශයේ මාර්ගවල දැඩි රථවාහන තබදයක්ද ඇතිව තිබෙනවා.\nතුන්ග් හෂිං නමැති එරට චියෑංයි ප්‍රදේශයේ හිටපු කථානායකවරයාගේ අවමංගල්‍යය උත්සවය මෙලෙස විචිත්‍රාකාරයෙන් සිදුකර ඇත්තේ මරණයට පෙර ඔහු සිදුකළ විශේෂ ඉල්ලීමකට අනුවයි.\nතායිවානයේ අවමංගල්‍ය අවස්ථා මෙලෙස විචිත්‍රාකාරයෙන් පැවැත්වීම එරට චාරිත්‍රයක්.",
       "URL": "https://www.hirunews.lk/151506/තායිවානයේ-හිටපු-කථානායකවරයෙකුගේ-අවසන්-ගමනට-නිරූපිකාවන්-50-ක්",
       "Category": "International News",
       "Parent URL": "https://www.hirunews.lk/international-news.php?pageID=534"
}