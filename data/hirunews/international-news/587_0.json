{
       "Source": "hirunews",
       "Timestamp": "Monday, 12 September 2016 - 15:09",
       "Headline": "උතුරු කොරියාවේ ජල ගැල්මෙන් දැවැන්ත හානි",
       "News Content": "ධාරාණිපාත වර්ෂාව සමඟ උතුරු කොරියාවේ ඇති වී තිබෙන ජල ගැලීම්වලින් පුද්ගලයන් 133 දෙනෙකු ජීවිතක්ෂයට පත්වී තවත් 395 දෙනෙකු අතුරුදන් වී තිබෙනවා.\nඑහිදී නිවාස සහ වෙනත් ගොඩනැගිලි රැසක් විනාශ වී ඇති බවයි ජගත් සංවිධානය සදහන් කළේ.\nඑහි මානුෂීය කටයුතු පිළිබද සම්බන්ධීකරණ කාර්යාලය වාර්තාවක් ගොනු කරමින් කියා සිටියේ නිවාස 35,000කට වැඩි සංඛ්‍යාවකට අලාභ හානි සිදුව ඇති අතර, ඉන් තුනෙන් දෙකක්ම මුළුමනින්ම විනාශ වී ඇති බවයි.\nජල ගැල්මෙන් අවතැන් වූ සංඛ්‍යාව එක්ලක්ෂ 7000ක් ලෙස ජගත් සංවිධාන වාර්තාවේ දැක්වෙනවා.",
       "URL": "https://www.hirunews.lk/142801/උතුරු-කොරියාවේ-ජල-ගැල්මෙන්-දැවැන්ත-හානි",
       "Category": "International News",
       "Parent URL": "https://www.hirunews.lk/international-news.php?pageID=587"
}