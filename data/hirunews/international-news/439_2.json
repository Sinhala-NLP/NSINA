{
       "Source": "hirunews",
       "Timestamp": "Saturday, 16 September 2017 - 14:21",
       "Headline": "කැසිනි සෙනෙසුරු සිප ගනී",
       "News Content": "සෙනෙසුරු ගවේෂණයේ නිරත වූ කැසිනි යානය සමග පැවති සියලූ සබදතා අත්හළ බව නාසා ආයතනය පවසනවා.\nඒ ඊයේ රාත්‍රියේදී යානය සම්පූර්ණයෙන්ම විනාශ වීමට සැලැස්වීමෙන් පසුවයි.\nනාසා විද්‍යාඥයින් පවසන්නේ එම යානය අධික වේගයෙන් සෙනෙසුරුගේ ඉහළ වායු ගෝලයට ගමන් කිරීමට සැලැස්වූ බවයි.\nඑහිදී යානය කැබලිවලට බිදී ගිනිගෙන විනාශ වී ශේෂ වූ කොටස් සෙනෙසුරු මතට පතිත වන්නට ඇති බව ඔවුන් අනුමානය කරනවා.\nඒ අනුව, පුරා 13 න් වසරක් සිදුකෙරුණු සෙනෙසුරු නිරීක්ෂණ මෙහෙයුම අවසන් වනු ඇති.\nඅභ්‍යවකාශ ඉතිහාසයේ සෙනෙසුරුට වඩාත්ම ආසන්නයට ගමන් කර වඩා පැහැදිලි දත්ත සැපයූ එකම යානය ලෙස සලකන්නේ කැසිනි යානයයි.",
       "URL": "https://www.hirunews.lk/171067/කැසිනි-සෙනෙසුරු-සිප-ගනී",
       "Category": "International News",
       "Parent URL": "https://www.hirunews.lk/international-news.php?pageID=439"
}