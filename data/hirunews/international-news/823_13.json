{
       "Source": "hirunews",
       "Timestamp": "Friday, 12 July 2013 - 8:15",
       "Headline": "G 4 S වංචාවක් හෙළි වේ.",
       "News Content": "ශ්‍රී ලංකාව සහ ඉන්දියාව අතර චැම්පියන්ස් කුසලාන තීරණාත්මක තරගයක් ක්‍රියාත්මක වද්දී එල්.ටී.ටී.ඊ ධජ රැගෙන පිටිය ආක්‍රමණය කළ කොටි ක්‍රියාකාරින් වැළැක්වීමට නොහැකි වූ බ්‍රිතාන්‍යයේ ජී.ෆෝ.එස් ආරක්ෂක ආයතනයේ දැවැන්ත වංචාවක් හෙළිදරව් වෙමින් පවතිනවා. බ්‍රිතාන්‍යයේ අපරාධකරුවන් ඉලෙක්ට්‍රොනික වශයෙන් සලකුණු කිරීමේ කොන්ත්‍රාත්තුවකදී මොවුන් මෙලෙස පවුම් මිලියන ගණනක වංචාවක් සිදුකර ඇති බවයි අනාවරණය වී ඇත්තේ. ඒ අනුව, ඔවුන් පිළිබඳව පරීක්ෂණයක් පවත්වන ලෙස බ්‍රිතාන්‍ය රජය ඊයේ නියෝග කළා. මියගිය අපරාධකරුවන් පවා ඉලෙක්ට්‍රොනිකව සලකුණු කර මුදල් ලබා ගෙන ඇති මොවුන් ඇතැම් අපරාධකරුවන් වෙනුවෙන් මුදල් ලබාගෙන ඇත්තේ කිසිදු සලකුණක් නොකරමින්.",
       "URL": "https://www.hirunews.lk/62845/g-4-s-වංචාවක්-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=823"
}