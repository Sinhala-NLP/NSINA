{
       "Source": "hirunews",
       "Timestamp": "Sunday, 25 January 2015 - 15:32",
       "Headline": "ජපන් ජාතිකයා ඝාතනය කිරීම ගැන බැරක් ඔබාමා කණගාටුව පළ කරයි.",
       "News Content": "සිරියාවේදී අයි.එස් කැරලිකරුවන්ගේ ග්‍රහණයට ලක්වූ ජපන් ජාතිකයෙකු ඝාතනය කිරීමේ සිද්ධිය සම්බන්ධයෙන් ඇමරිකානු ජනාධිපති බැරක් ඔබාමා සිය කණගාටුව පළ කර තිබෙනවා. ඇමරිකානු ජනාධිපතිවරයා, ජපන් අගමැති ෂින්සෝ අබේ දුරකථනයෙන් අමතා සිය කණගාටුව පළ කළ බවයි විදෙස් වාර්තා සදහන් කළේ. හරුණා යුකවා නමැති මෙම ජපන් ජාතිකයා ඝාතනයට ලක්වී ඇති අතර, ප්‍රාණ ඇපයට ගනු ලැබූ කෙන්ජි ගොටෝ නමැති තවත් ජපන් ජාතිකයෙකු නිදහස් කිරීම සඳහා ඔවුන් විශාල කප්පම් මුදලක් ඉල්ලා තිබෙනවා. පළමු ජපන් ජාතිකයා ඝාතනය කිරීමට පෙර අයි.එස් කැරලිකරුවන් ඔවුන් දෙදෙනා සඳහාම ඉල්ලා සිටි කප්පම් මුදල ඩොලර් මිලියන 200 ක්.",
       "URL": "https://www.hirunews.lk/101993/ජපන්-ජාතිකයා-ඝාතනය-කිරීම-ගැන-බැරක්-ඔබාමා-කණගාටුව-පළ-කරයි",
       "Category": "International News",
       "Parent URL": "https://www.hirunews.lk/international-news.php?pageID=765"
}