{
       "Source": "hirunews",
       "Timestamp": "Sunday, 31 March 2019 - 10:15",
       "Headline": "ධ‍්‍රැව ප්‍රදේශවල කැණීම් සිදුකිරීමේ ට්‍රම්ප්ගේ උත්සාහයට අධිකරණයෙන් වාරණයක්",
       "News Content": "ආක්ටික් ධ‍්‍රැවයේ සහ අත්ලාන්තික් සාගරයේ ඛනිජ තෙල් සහ ගෑස් සම්පත් සොයා කැණීම් සිදුකිරීමට ඇමරිකානු ජනාධිපති ඩොනල්ඩ්  ට්‍රම්ප් ලබාදී තිබූ අවසරය අධිකරණය විසින් වාරණයට ලක් කර තිබෙනවා.\nඇමරිකානු අධිකරණය ඊයේ තීන්දු කළේ එම ප්‍රදේශවල කැණීම් සිදුකිරීමට අවසරදීමෙන් ජනාධිපතිවරයා සිය බලතල ඉක්මවා ගොස් ඇති බවයි.\nඒ අනුව ආක්ටික් සාගරයේ ඇලස්කාවට ඔබ්බෙන් තෙල් කැණීම් වළක්වාලමින් හිටපු ජනාධිපති බැරක් ඔබාමා පැනවූ තහනම තවදුරටත් ක්‍රියාත්මක වනු ඇති.\nආක්ටික් ධ‍්‍රැවයේ මෙන්ම අත්ලාන්තික් සාගරයේ පිහිටි ආවාට 31 ක කැණීම් සිදුකිරීමටද ජනපති ට්‍රම්ප් අවසර ලබාදී තිබුණා.\nඑම පියවරද කොංග්‍රස් මණ්ඩලයේ අනුමැතියකින් තොරව ක්‍රියාත්මක කළ නොහැකි බවටයි අධිකරණය තීන්දු කර ඇත්තේ.",
       "URL": "https://www.hirunews.lk/213522/ධ‍්‍රැව-ප්‍රදේශවල-කැණීම්-සිදුකිරීමේ-ට්‍රම්ප්ගේ-උත්සාහයට-අධිකරණයෙන්-වාරණයක්",
       "Category": "International News",
       "Parent URL": "https://www.hirunews.lk/international-news.php?pageID=278"
}