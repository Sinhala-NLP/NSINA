{
       "Source": "hirunews",
       "Timestamp": "Monday, 27 May 2019 - 12:56",
       "Headline": "ට්‍රම්ප් - ජපාන නව අධිරාජ්‍යයා හමුවෙයි",
       "News Content": "ජපාන සංචාරයක නිරත ඇමරිකානු ජනාධිපති ඩොනල්ඞ් ට්‍රම්ප් නව ජපාන අධිරාජයා වන නරුහිතෝ හමුවී තිබෙනවා.\nමීට සතියකට පෙර ජපාන අධිරාජයා ලෙස කිරුළු පැළඳි නරුහිතෝ හමුවන පළමු විදෙස් රාජ්‍ය නායකයා වන්නේ ට්‍රම්ප් බවයි විදෙස් වාර්තා සඳහන් කළේ.\nනව අධිරාජයා හමුවීමට ලැබීම තමන්ට මහත් ගෞරවයක් බව ට්‍රම්ප් එම හමුවේදී ප්‍රකාශ කර තිබෙනවා.\nඅකිහිතෝ අධිරාජයා තම පුතුට රාජ්‍යයත්වයට පත්වීමට ඉඩ හරිමින් පසුගියදා එම ධුරයෙන් ඉවත්වූ අතර, ජපානයේ එවැනි කිරුළු අතහැරීමක් වාර්තාවන්නේ වසර 200 කට පමණ පසුව බවයි විදෙස් වාර්තා පෙන්වා දෙන්නේ.\nමෙම සංචාරය අතරතුර ට්‍රම්ප් ජපාන අගමැති ෂින්සෝ අබේ සමඟ ගොල්ෆ් ක්‍රීඩා කර ඇති අතර සුමෝ ක්‍රීඩා තරඟයක් නැරඹීමට ද එක්ව තිබෙනවා.",
       "URL": "https://www.hirunews.lk/217175/ට්‍රම්ප්-ජපාන-නව-අධිරාජ්‍යයා-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=262"
}