{
       "Source": "hirunews",
       "Timestamp": "Friday, 25 February 2022 - 14:43",
       "Headline": "යුක්රේන ජනපතිගෙන් බ්‍රිතාන්‍ය අගමැතිට ඇමතුමක්",
       "News Content": "යුක්රේනයේ කියෆ් අගනුවර අද දෙවන දිනටත් රුසියානු ගුවන් ප්‍රහාර සහ මිසයිල ප්‍රහාර ක්‍රියාත්මක වූ අතර, අනතුරු ඇඟවීමේ සයිරන් සංඥා හඬ නගරය පුරා පැතිරුණු බව විදෙස් වාර්තා සඳහන් කළා.\nමේ අතර යුක්රේන ජනාධිපති සෙලෙන්ස්කි බ්‍රිතාන්‍ය අග්‍රාමාත්‍ය බොරිස් ජොන්සන් වෙත ඇමතුමක් ලබාදෙමින් ප්‍රකාශ කර ඇත්තේ යුක්රේනයට සියලු පාර්ශවකරුවන්ගේ සහාය අත්‍යාවශ්‍ය වන බවයි.\nරුසියාවට එරෙහිව සම්බාධක දැඩි කරන ලෙස ද ඔහු බ්‍රිතාන්‍ය අගමැතිවරයාගෙන් ඉල්ලා තිබෙනවා.\nයුක්රේන අගනුවර අද පිපිරීම් රැසක් වාර්තා වූ අතර, එහි නවමහල් ගොඩනැගිල්ලක් ද ගිනිගැනීමට ලක්වුණා.\nලොව දරුණුතම න්‍යෂ්ටික අනතුර සිදුවූ චර්නෝබිල් බලාගාර පරිශ්‍රයේ ද මේ වනවිට රුසියානු හමුදා අතට පත්ව තිබෙනවා.\nඑම ප්‍රදේශයේ විකිරණශීලිතාව මේ වනවිට ඉහළ ගොස් ඇති බව යුක්රේන වැසියන් සමාජ මාධ්‍ය ඔස්සේ ප්‍රකාශ කළා.",
       "URL": "https://www.hirunews.lk/298016/යුක්රේන-ජනපතිගෙන්-බ්‍රිතාන්‍ය-අගමැතිට-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=59"
}