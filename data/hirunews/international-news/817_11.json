{
       "Source": "hirunews",
       "Timestamp": "Wednesday, 31 July 2013 - 15:21",
       "Headline": "ආහාර විෂවීමකින් ඉන්දියාවේ සිසුන් 76 දෙනෙකු රෝහලේ.",
       "News Content": "ඉන්දියාවේ රාජස්ථාන් ප්‍රාන්තයේ බිල්වාරා ප්‍රාන්තයේ පාසලක සිසුන් සඳහා ලබා දුන් දිවා ආහාරය විෂවීමෙන් සිසුන් 76 දෙනෙකු රෝහල් ගත කර තිබෙනවා. පිසින ලද ආහාර බඳුනකට කටුස්සෙකු වැටීමෙන් මෙලෙස ආහාර විෂවී ඇති බවයි දැනට සිදුකර ඇති පරීක්ෂණවලදී හෙළි වී ඇත්තේ. එම විදුහලේ විදුහල්පතිවරයා සහ තවත් පුද්ගලයෙකු සිද්ධිය සම්බන්ධයෙන් අත්අඩංගුවට ගෙන තිබෙනවා. සිසුන් රෝහල්ගත කිරීමත් සමඟ කෝප වූ පිරිසක් ආහාර පිසූ පුද්ගලයින් දෙදෙනෙකුට පහරදී ඇති බව ද ඉන්දීය වාර්තා සඳහන් කළා.",
       "URL": "https://www.hirunews.lk/64146/ආහාර-විෂවීමකින්-ඉන්දියාවේ-සිසුන්-76-දෙනෙකු-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=817"
}