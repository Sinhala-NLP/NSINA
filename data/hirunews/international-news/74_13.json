{
       "Source": "hirunews",
       "Timestamp": "Tuesday, 14 December 2021 - 9:40",
       "Headline": "ඉන්දුනීසියාවට සුනාමි අනතුරු ඇඟවීමක්",
       "News Content": "ඉන්දුනීසියාවේ ජාවා දිවයිනට ඔබ්බෙන් රික්ටර් පරිමාණයේ 7 යි දශම 5 ක ප්‍රබල භූ කම්පනයක් සිදුව තිබෙනවා.\nඑය ඉන්දුනීසියානු වෙරළේ සිට කිලෝමීටර් 112 ක් ඈතින් ජාවා මුහුදේ සිදුව ඇති බවයි, ඇමෙරිකානු භූ විද්‍යා සමීක්ෂණ ආයතනය සඳහන් කළේ.\nභූ කම්පනයෙන් සිදුව ඇති හානි පිළිබඳව මෙතෙක් වාර්තා ලැබී නැහැ.\nඉන්දුනීසියානු වෙරළ ප්‍රදේශයට මෙමගින් සුනාමි අවදානමක් ඇති විය හැකි බව ද, පැසිෆික් සුනාමි මධ්‍යස්ථානය ප්‍රකාශ කළා.\nකෙසේ නමුත් භූ විද්‍යා හා පතල් කැණීමේ කාර්යාංශය සඳහන් කළේ, ශ්‍රී ලංකාවට මෙම භූ කම්පනයෙන් කිසිදු බලපෑමක් නොමැති බවයි.",
       "URL": "https://www.hirunews.lk/290954/ඉන්දුනීසියාවට-සුනාමි-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=74"
}