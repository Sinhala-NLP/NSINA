{
       "Source": "hirunews",
       "Timestamp": "Saturday, 19 December 2015 - 17:48",
       "Headline": "තවත් සංක්‍රමණ යාත්‍රාවක් අනතුරේ",
       "News Content": "මධ්‍යධරණී මුහුදේදී අනතුරට ලක්වූ අනවසර සංක්‍රමණිකයන් පිරිසක් රැගත් යාත්‍රාවක සිටි පිරිස් සොයා මේ වනවිටත් තුර්කි ආරක්ෂක අංශ මෙහෙයුම් ආරම්භ කර තිබෙනවා.\nග්‍රීිසියට ආසන්න එම මුහුදු ප්‍රදේශයේදී අදාළ යාත්‍රාව අනතුරට පත්ව ඇත්තේ ඊයේ රාත්‍රියේදියි.\nඑහිදී යාත්‍රාවේ ගමන් කළ 18 දෙනෙක් මුහුදේ ගිලී අතුරුදන්වූ අතර ඉන් 14 දෙනෙකුගේ දිවි බේරාගැනීමට තුර්කි ආරක්ෂක අංශ සමත්වුණා.\nයාත්‍රාවේ ගමන් කර ඇත්තේ පාකිස්ථානය, සිරියාව සහ ඉරාකය යන රටවල සිට පැමිණි සංක්‍රමණිකයන් පිරිසක් බවයි තුර්කි බලධාරීන් ප්‍රකාශ කළේ.",
       "URL": "https://www.hirunews.lk/122413/තවත්-සංක්‍රමණ-යාත්‍රාවක්-අනතුරේ",
       "Category": "International News",
       "Parent URL": "https://www.hirunews.lk/international-news.php?pageID=679"
}