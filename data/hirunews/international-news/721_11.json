{
       "Source": "hirunews",
       "Timestamp": "Sunday, 05 July 2015 - 11:11",
       "Headline": "පාප්වහන්සේ ලතින් ඇමරිකානු චාරිකාවක් අරඹයි",
       "News Content": "ශුද්ධෝත්තම පාප්වහන්සේ ලතින් ඇමරිකාවේ සත් දින චාරිකාවක් අද (05)  අරම්භ කරනවා. පළමුවෙන් පැමිණෙන්නේ ඉක්වදෝරයටයි. පසුව බොලිවියාවේ සහ පැරගුවේ රාජ්‍යවලද පාප්වහන්සේ සංචාරය කිරීමට නියමිතයි.\nලතින් ඇමරිකාවෙන් බිහිවූ පළමු පාප්වහන්සේ වන ආජන්ටිනා ජාතික ශුද්ධෝත්තම පාප්වහන්සේ - පදවියට පත්වීමෙන් පසුව ලතින් ඇමරිකාවේ සංචාරය කරන දෙවන අවස්ථාව මෙයයි.\nබොලිවියාවේදී එරට සාම්ප්‍රදායික ඖෂධ ශාඛයක් වන කොකා පත්‍ර  සැපීමටද පාප්වහන්සේ අදහස් කරන බව විදෙස් මාධ්‍ය සඳහන් කළා. ඒවා යොදා ගැනෙන්නේ කොකේන් නැමති මත්ද්‍රව්‍ය නිෂ්පාදනය කිරීමටයි. එහෙත් කොකා පත්‍ර අන්දීස් කඳුකරවාසීන් වසර දහස් ගණනක් තිස්සේ විවිධ රෝග සඳහා ඖෂධයක් ලෙස යොදා ගනු ලබනවා.",
       "URL": "https://www.hirunews.lk/112651/පාප්වහන්සේ-ලතින්-ඇමරිකානු-චාරිකාවක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=721"
}