{
       "Source": "hirunews",
       "Timestamp": "Monday, 12 August 2013 - 13:52",
       "Headline": "මොහොමඞ් මොර්සිගේ ආධාරකරුවන් 250 ක් මරුට.",
       "News Content": "ඊජිප්තුවේ බලයෙන් පහ කළ ජනාධිපති මොහොමඞ් මොර්සිගේ ආධාරකරුවන් අද දැවැන්ත විරෝධතාවයකට සූදානම් වනවා. මෙම විරෝධතාවය විසුරුවා හැරීමට කටයුතු කරන බවයි ඊජිප්තුවේ වත්මන් ආණ්ඩුවේ නියෝජිතයන් ප්‍රකාශ කරන්නේ. කෙසේ වෙතත් මොහොමඞ් මොර්සිගේ මුස්ලිම් සහෝදරත්වයේ පක්ෂයේ ප්‍රකාශකයෙකු සඳහන් කළේ මෙලෙස විරෝධතා නතර කිරීමට ආණ්ඩුව උත්සාහ කළද එය ලේ විලකින් අවසන් වනු ඇති බවයි. මොහොමඞ් මොර්සි බලයෙන් පහ කිරීමෙන් පසුව ඔහුගේ ආධාරකරුවන් සහ ආරක්ෂක අංශ අතර ඇතිවූ ගැටුම්වලින් මොර්සිගේ ආධාරකරුවන් 250 ක් මියගොස් තිබෙනවා.",
       "URL": "https://www.hirunews.lk/64930/මොහොමඞ්-මොර්සිගේ-ආධාරකරුවන්-250-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=814"
}