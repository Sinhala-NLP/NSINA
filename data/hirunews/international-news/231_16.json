{
       "Source": "hirunews",
       "Timestamp": "Monday, 14 October 2019 - 15:09",
       "Headline": "ස්පාඤ්ඤයේ බෙදුම්වාදී නායකයන්ට දීර්ඝ කාලීන සිර දඬුවම්",
       "News Content": "ස්පාඤ්ඤයේ සශ්‍රීක කැටලෝනියා ප්‍රාන්තය නිදහස් රාජ්‍යයක් බවට පත් කිරීමේ අරමුණින් ජනමත විචාරණයක් පැවැත්වූ බෙදුම්වාදී නායකයන්ට ස්පාඤ්ඤ ශ්‍රේෂ්ඨාධිකරණය අද දිගුකාලීන සිර දඬුවම් නියම කළා.\n2017 වසරේ එම නිදහස් සටන දියත් කළ කැටලෝනියා බෙදුම්වාදී නායකයන් 9 දෙනෙකුට වසර 9 සිට 13 දක්වා සිර දඬුවම් නියම කෙරුණු අතර, තවත් තුන් දෙනෙකුට විශාල දඩ මුදල් නියම වුණා.\nස්පාඤ්ඤ ශ්‍රේෂ්ඨාධිකරණ තීන්දුව ප්‍රකාශයට පත්වීමට පෙර සිටම කැටලෝනියාවාසීන් දැවැන්ත විරෝධතාවක් සංවිධානය කර තිබූ බව සඳහන්.",
       "URL": "https://www.hirunews.lk/226240/ස්පාඤ්ඤයේ-බෙදුම්වාදී-නායකයන්ට-දීර්ඝ-කාලීන-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=231"
}