{
       "Source": "hirunews",
       "Timestamp": "Friday, 08 April 2016 - 9:51",
       "Headline": "අධික උෂ්ණත්වයෙන් සිය දෙනෙකු මරුට",
       "News Content": "අධික උෂ්ණත්වය හමුවේ ඉන්දියාවේ ප්‍රාන්ත කිහිපයක පුද්ගලයන් සියයකට වැඩි පිරිසක් මියගොස් තිබෙනවා.\nතෙලන්ගානා සහ අන්ද්‍රා ප්‍රදේශ් ප්‍රාන්තවලට පවතින උෂ්ණත්වයෙන් දැඩි බලපෑම් එල්ලවී ඇති බවයි විදෙස් පුවත් සේවා පෙන්වා දෙන්නේ.\nමියගිය පුද්ගලයන්ගෙන් වැඩි පිරිසක් මරණයට පත්වී ඇත්තේ පසුගිය සතියේදීයි.\nඉන් 66 දෙනෙකු තෙලන්ගානා ප්‍රාන්තයේ වන අතර 45 දෙනෙකු අන්ද්‍රා ප්‍රදේශ් ප්‍රාන්තයේයි.\nමේවන විට එම ප්‍රාන්තවල උෂ්ණත්වය සෙල්සියස් අංශක 42 ඉක්මවා තිබෙනවා.\nපසුගිය සතියේ මෙම ප්‍රාන්තවල උෂ්ණත්වය අසාමාන්‍ය ලෙස ඉහළ ගිය බවයි ඉන්දීය කාලගුණ අංශ පෙන්වා දෙන්නේ.\nපසුගිය වසරේ අන්ද්‍රා සහ තෙලන්ගානා ප්‍රාන්තවලට බලපෑ උෂ්ණාධික කාලගුණයෙන් දෙදහසකට වැඩි පිරිසක් මරණයට පත්වුනා.\nඉන් වැඩිම මරණ ප්‍රමාණයක් වාර්තා වුයේ අන්ද්‍රා ප්‍රදේශ් ප්‍රාන්තයෙනුයි.",
       "URL": "https://www.hirunews.lk/130390/අධික-උෂ්ණත්වයෙන්-සිය-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=648"
}