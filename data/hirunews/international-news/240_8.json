{
       "Source": "hirunews",
       "Timestamp": "Thursday, 05 September 2019 - 19:39",
       "Headline": "මිලියන 400 ක් ෆේස්බුක් පරිශීලකයන්ගේ පෞද්ගලික තොරතුරු අන්තර්ජාලයේ",
       "News Content": "මිලියන 400 කට අධික ෆේස්බුක් පරිශීලකයන්ගේ දුරකථන අංක අන්තර්ජාලයේ පෙන්නුම් කරන බව ඇමරිකාවේ මාධ්‍ය වාර්තා කර තිබෙනවා.\nසමාජ මාධ්‍ය හරහා පෞද්ගලිකත්වය බිද හෙලීමේ නවතම සිද්ධිය ලෙස මෙය සැලකිය හැකි බවයි අදාළ වාර්තා පෙන්වා දෙන්නේ.\nඇමරිකාවේ ෆේස්බුක් ගිණුම් මිලියන 133 ක, වියට්නාමයේ ගිණුම් මිලියන 50 කට අධික ප්‍රමාණයක, බ්‍රිතාන්‍යයේ ගිණුම් මිලියන 18 ක් ඇතුළු ගිණුම් මිලියන 400 කට අධික ප්‍රමාණයක දුරකථන අංක, ස්ත්‍රී පුරුෂභාවය, ස්ථානීය පිහිටීම් ආදි දත්ත මෙලෙස අනාවරණ වී තිබෙනවා.\nඑමෙන්ම, ෆේස්බුක් සමාගම අදාළ දත්ත පද්ධතියේ ආරක්ෂාව සදහා රහස්‍ය වදනක් හෝ යොදා නොමැති බවයි ඇමරිකානු මාධ්‍ය වාර්තා වැඩිදුරටත් පෙන්වා දෙන්නේ.\nඇමරිකානු මාධ්‍ය මෙම අනාවරණය සිදුකර ඇත්තේ ළමයින් උදෙසා වන පෞද්ගලිකත්ව නීති උල්ලංඝනය කිරීමේ වරදට ඇමරිකානු ෆෙඩරල් වෙළද කොමිසම මගින් ලෝක ප්‍රසිද්ධ සමාජ මාධ්‍යයක් වන යූ ටියුබ් ආයතනයට ඇමරිකානු ඩොලර් මිලියන 170 ක දඩයක් නියම කර ඇති පසුබිමකයි.",
       "URL": "https://www.hirunews.lk/223678/මිලියන-400-ක්-ෆේස්බුක්-පරිශීලකයන්ගේ-පෞද්ගලික-තොරතුරු-අන්තර්ජාලයේ",
       "Category": "International News",
       "Parent URL": "https://www.hirunews.lk/international-news.php?pageID=240"
}