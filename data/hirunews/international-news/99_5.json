{
       "Source": "hirunews",
       "Timestamp": "Sunday, 22 August 2021 - 8:07",
       "Headline": "කාබුල් ගුවන්තොටුපළට නොයන්නැයි, ඇමරිකාව සහ ජර්මනිය සිය වැසියන්ට දන්වයි",
       "News Content": "කාබුල් ගුවන් තොටුපළේ මේ වන විට පවතින නොසන්සුන්කාරී තත්ත්වය මත ඇෆ්ගනිස්ථානයේ සිටින ඇමරිකානු සහ ජර්මානු වැසියන්ට එම ගුවන් තොටුපළ වෙත යාමෙන් වැළකී සිටින ලෙස අදාළ රටවල් දැනුම් දෙනවා.\nමීට සතියකට පමණ පෙර ඇෆ්ගනිස්ථානයේ පාලන බලය තලෙයිබාන් සටන්කාමීන් අත්පත් කර ගැනීමෙන් පසුව රටින් පිටවීම සදහා පැමිණෙන ජනතාව හේතුවෙන් කාබුල් ගුවන් තොටුපළ කාර්ය බහුල තත්ත්වයක් දක්නට ලැබුණා.\nමේ හේතුවෙන් ඇති විය හැකි ආරක්ෂක තර්ජන මත උපදෙස් ලැබෙන තුරු කාබුල් ගුවන් තොටුපළ වෙත යාමෙන් වැළකී සිටින ලෙසයි ඇමරිකානු සහ ජර්මානු වැසියන්ට එම රටවල් දැනුම් දෙන්නේ.",
       "URL": "https://www.hirunews.lk/280304/කාබුල්-ගුවන්තොටුපළට-නොයන්නැයි-ඇමරිකාව-සහ-ජර්මනිය-සිය-වැසියන්ට-දන්වයි",
       "Category": "International News",
       "Parent URL": "https://www.hirunews.lk/international-news.php?pageID=99"
}