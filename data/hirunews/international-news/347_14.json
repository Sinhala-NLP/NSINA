{
       "Source": "hirunews",
       "Timestamp": "Sunday, 29 July 2018 - 13:16",
       "Headline": "ඊජිප්තුව 75 දෙනෙකුට මරණ දඩුවම නියම කරයි",
       "News Content": "ඊජිප්තුවේ ප්‍රජාතන්ත්‍රවාදී මැතිවරණයකින් තේරී පත්වූ ප්‍රථම ජනාධිපතිවරයා ලෙස සැළකෙන දැනට සිරගත කොට සිටින මොහොමඩ් මෝසිට සහය පළ කරමින් උද්ඝෝෂනවල නිරතවූ 75 දෙනෙකුට එරට අධිකරණය ඊයේ මරණ දඩුවම නියම කළා.\nමෝසිගේ මුස්ලිම් සහෝදරත්වය සංවිධානයේ සාමාජිකයන්ද ඊට ඇතුළත්.\nඊජිප්තුවේ වර්තමාන ජනාධිපති අබ්දෙල් ෆටා අල් සීසී එවකට ඊජිප්තු හමුදා ප්‍රධානියා ලෙස 2013 වසරේ පැවති එම උද්ඝෝෂණය ස්වයංක්‍රිය ගිනි අවි යොදාගනිමින් මර්දනය කරනු ලැබුවා.\nඑහිදී පුද්ගලයන් 817 දෙනෙකු ජීවිතක්ෂයට පත්වූ බව පසුව නිකුත් කෙරුණු මානව හිමිකම් වාර්තාවක සඳහන් වුණා.\nකෙසේ නමුත් එම ඝාතනවලට මුස්ලිම් සහෝදරත්වයේ විරෝධතාව හේතුවූ බවට චෝදනා කරමිනුයි එහි අනුගාමිකයන් 75 දෙනෙකුට මෙලෙස මරණ දඩුවම නියම කර ඇත්තේ.",
       "URL": "https://www.hirunews.lk/196304/ඊජිප්තුව-75-දෙනෙකුට-මරණ-දඩුවම-නියම-කරයි",
       "Category": "International News",
       "Parent URL": "https://www.hirunews.lk/international-news.php?pageID=347"
}