{
       "Source": "hirunews",
       "Timestamp": "Saturday, 11 January 2020 - 8:59",
       "Headline": "ඕමාන සුල්තාන්වරයා මියයයි",
       "News Content": "අරාබිකරයේ දීර්ඝ කාලයක් රටක් පාලනය කළ නායකයා ලෙස සැලකෙන ඕමාන සුල්තාන්වරයා මිය ගොස් තිබෙනවා. කලක සිට පිළිකා රෝගයක් හේතුවෙන් ප්‍රතිකාර ලබමින් සිටි මොහු මිය යන විට 79 හැවිරිදි වියේ පසුවුණා.\nසුල්තාන් කාබෝස් බින් සායිඞ් අල් සායිඞ් ලෙස හඳුන්වන මෙම සුල්තාන්වරයා 1970 වසරේදී සිය පියාට එරෙහිව බි්‍රතාන්‍යයේ සහයෙන් සිදුකළ හමුදා කුමන්ත්‍රණයකින් ඕමානයේ බලය අත්පත් කර ගත්තා.\nමොහු එරට ආර්ථිකය සමෘද්ධිය කරා රැගෙන ගිය පාලකයා බවටයි විදෙස් මාධ්‍ය වාර්තා කළේ. අවිවාහකයෙකු වන මොහු සිය අභාවයට පෙර අනුප්‍රාප්තිකයෙකු හෝ අනාගත නායකයෙකු නම් කර නැහැ.\nමේ හේතුවෙන් රාජකීය කවුන්සිලය නව සුල්තාන්වරයෙකු තේරීමට සිදුවනවා. මොහුගේ අභාවය වෙනුවෙන් දින 3ක ශෝක කලාපයක් ප්‍රකාශයට පත් කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/232028/ඕමාන-සුල්තාන්වරයා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=208"
}