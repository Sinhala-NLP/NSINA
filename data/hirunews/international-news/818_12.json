{
       "Source": "hirunews",
       "Timestamp": "Sunday, 28 July 2013 - 9:44",
       "Headline": "ඉතාලියේ පළමු ඇමතිනියට කෙසෙල් ගෙඩි ප්‍රහාරයක්.",
       "News Content": "ඉතාලියේ ප්‍රථම කළු ජාතික ඇමතිවරිය වන සිසිල් කයෙන්ගේ දේශපාලන රැළියක් අමතද්දී, කෙසෙල් ගෙඩි ප්‍රහාරයකට ලක්වී තිබෙනවා. ඉතාලි ප්‍රජාතන්ත්‍රවාදී පක්ෂය සංවිධාන කළ මෙම රැළිය පසුගිය සිකුරාදා සර්වියා නුවරදී පැවැත්වුණා. ඉතාලියේ සෙනෙට් මන්ත්‍රීවරයෙකු පසුගියදා ප්‍රකාශ කළේ කොංගෝවේ උපත ලැබූ කළු ජාතික ඇමතිවරිය දුටු විට තමාට ඔරං ඔටං සත්වයන් මතකයට නැගෙන බවයි. කෙසේ නමුත්, ඇය වෙත කෙසෙල් ගෙඩි ප්‍රහාරයක් එල්ල කළ පුද්ගලයන් සොයා පරීක්ෂණයක් සිදුකරන බව ඉතාලි පොලිසිය සඳහන් කළා. ඉතාලි කළු ජාතික ඇමතිනියට එල්ල වූ ප්‍රහාරය එරට අමාත්‍ය මණ්ඩලය විසින් හෙළා දැක තිබෙනවා. ඇය සඳහන් කළේ සිද්ධිය පිළිබඳ කණගාටුවන නමුදු එය ආහාර අපතේ යැවීමක් පමණක් බවයි.",
       "URL": "https://www.hirunews.lk/63916/ඉතාලියේ-පළමු-ඇමතිනියට-කෙසෙල්-ගෙඩි-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=818"
}