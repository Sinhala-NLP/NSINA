{
       "Source": "hirunews",
       "Timestamp": "Thursday, 18 February 2016 - 17:37",
       "Headline": "කෙන්යා ගුවන් ප්‍රහාරවලින් අල්ශබාබ් ප්‍රධානියෙකු මරුට",
       "News Content": "කෙන්යානු ගුවන් ප්‍රහාර හමුවේ අල්ශබාබ් සටන්කාමීන්ගේ ප්‍රධානියෙකු වන මොහොමඞ් කරාටේ ජීවිතක්ෂයට පත්වී ඇති බව විදෙස් මාධ්‍ය ප්‍රකාශ කළා.\nමෙම ප්‍රහාර හමුවේ තවත් අල්ශබාබ් සටන්කාමීන් දස දෙනෙකු මියගොස් ඇති බවද වාර්තා වුණා.\nඉකුත් මාසයේ කෙන්යානු හමුදා කඳවුරකට එල්ල කළ ප්‍රහාරයේ සැලසුම්කරුවා වූයේද මොහොමඞ් කරාටේ බව සඳහන් වනවා.\nකෙසේ වෙතත්, තම සංවිධානයේ ප්‍රධානියා කෙන්යානු ප්‍රහාර හමුවේ මියගොස් ඇති බව අල්ශබාබ් සටන්කාමීන් මෙතෙක් පිළිගෙන නැහැ.",
       "URL": "https://www.hirunews.lk/126589/කෙන්යා-ගුවන්-ප්‍රහාරවලින්-අල්ශබාබ්-ප්‍රධානියෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=664"
}