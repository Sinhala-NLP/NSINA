{
       "Source": "hirunews",
       "Timestamp": "Saturday, 26 August 2017 - 11:07",
       "Headline": "පූජකයෙකුට එරෙහි අධිකරණ තීන්දුවක් නිසා උතුරු ඉන්දියාව කැළඹේ",
       "News Content": "ගුරුමීට් රාම් රහීම් නැමැති ඉන්දීය පූජකයෙකු, ස්ත්‍රී දූෂණවලට වරදකරුවෙකු ලෙස ඊයේ ලබාදුන් තීන්දුවකින් අනතුරුව උතුරු ඉන්දියාවේ හර්යානා සහ පන්ජාබ් ප්‍රාන්තවල දැඩි කැළඹිලිකාරී තත්වයක් ඇති වී තිබෙනවා.\nපසුව එම ගැටුම් දිල්ලි සහ රාජස්ථාන් ප්‍රාන්තවලට ද පැතිර ගියා.\nමෙම ගුරුගේ ආගමික කල්ලියේ සාමාජිකයන් සහ ආරක්ෂක අංශ අතර ගැටුම්වලින් පුද්ගලයන් 30 දෙනෙකු ජීවිතක්ෂයට පත්වී ඇති අතර 250කට වැඩි පිරිසක් තුවාල ලබා තිබෙනවා.\nඉන්දියාවේ පමණක් නොව වෙනත් රටවල ද මොහුගේ දේරා සචා සවුදා නැමැති ආගමික කල්ලියේ අනුගාමිකයන් මිලියන 50ක් පමණ සිටින බව සඳහන්.\nගුරුමීට් රාම් රහීම් සිය අනුගාමී කාන්තාවන් රැසක් දූෂණය කළ බවට මෙන්ම 2002 වසරේදී ජනමාධ්‍යවේදියෙකු ඝාතනය කිරීමට කුමන්ත්‍රණය කිරීම සම්බන්ධයෙන් ද චෝදනා එල්ල වුණා.",
       "URL": "https://www.hirunews.lk/169414/පූජකයෙකුට-එරෙහි-අධිකරණ-තීන්දුවක්-නිසා-උතුරු-ඉන්දියාව-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=446"
}