{
       "Source": "hirunews",
       "Timestamp": "Friday, 08 November 2013 - 11:04",
       "Headline": "රාහුල් ගාන්ධි අද ඉන්දීය මැතිවරණ කොමිසම හමුවේ.",
       "News Content": "මැතිවරණ වේදිකාවලදී සිදුකළ ප්‍රකාශ කිහිපයක් සම්බන්ධයෙන් කරුණු දැක්වීමට ඉන්දීය කොංග්‍රස් පක්ෂ නියෝජ්‍ය සභාපති රාහුල් ගාන්ධි අද එරට මැතිවරණ කොමිසම ඉදිරියේ පෙනී සිටීමට නියමිතයි. රාහුල්ගේ ප්‍රකාශවලින් සිය පක්ෂයට අවාසිදායක තත්ත්වයක් ඇතිවූ බවට භාරතීය ජනතා පක්ෂය සිදුකළ පැමිණිල්ලකට අනුවයි එමගින් ඔහුට එරෙහිව නොතීසි නිකුත් කළේ. මුසාෆර්නගර් හි ඇතිවූ ගැටුම්වලට භාරතීය ජනතා පක්ෂය වගකිව යුතු බවට රාහුල් මැතිවරණ වේදිකාවලදී චෝදනා නැගුවා. එමෙන්ම ඉන්දියාවට එරෙහිව කටයුතු කිරීම සඳහා පාකිස්ථාන අයි.එස්.අයි. රහස් ඔත්තු සේවය උත්තර් ප්‍රදේශ් ප්‍රාන්තයේ මුස්ලිම් තරුණයන් බඳවා ගන්නා බවට කළ ප්‍රකාශය සම්බන්ධයෙන්ද මැතිවරණ කොමිසම ඔහුගෙන් අද ප්‍රශ්න කරනු ඇති.",
       "URL": "https://www.hirunews.lk/70969/රාහුල්-ගාන්ධි-අද-ඉන්දීය-මැතිවරණ-කොමිසම-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=787"
}