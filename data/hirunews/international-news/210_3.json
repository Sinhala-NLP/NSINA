{
       "Source": "hirunews",
       "Timestamp": "Saturday, 04 January 2020 - 8:10",
       "Headline": "ඉරාන හිතවාදී හමුදා නායකයෙකුට අදත් ඇමරිකාවෙන් ප්‍රහාර",
       "News Content": "ඉරාන හිතවාදී අතුරු හමුදා නායකයෙකු රැගත් රථ පෙළක් ඉලක්ක කර ගනිමින් ඇමරිකාව උතුරු බැග්ඩෑඩයේදී එල්ල කළ තවත් ප්‍රහාරයකින් පුද්ගලයන් 6 දෙනෙකු මිය ගොස් තිබෙනවා.\nඊයේ උදෑසන ඉරාකයේ - බැග්ඩෑඞ් ජාත්‍යන්තර ගුවන්තොටුපලට එල්ල වූ ඇමරිකානු මිසයිල ප්‍රහාරයෙන් එරට හමුදා ප්‍රධානියා වන ජනරාල් කාසිම් සුලෙයිමානි ජීවිතක්ෂයට පත්වුණා.\nමේ වන විටත් ඊට අදාළව ඇමරිකාව සහ ඉරානය අතර උණුසුම් තත්ත්වයක් ගොඩනැගෙමින් පවතිනවා.\nඉරාන ආධ්‍යාත්මික නායකයා ඊයේ ප්‍රකාශ කළේ ප්‍රහාරයට සම්බන්ධ පිරිසට දැඩි වන්දියක් ගෙවීමට සිදුවනු ඇති බවයි.\nකෙසේ වෙතත්, ඇමරිකානුවන්ගේ ආරක්ෂාව වෙනුවෙන් මෙම පියවර ගත් බවයි පෙන්ටගනය නිවේදනය කළේ. එවැනි තත්ත්වයක් තුළ ඇමරිකාව යළි ඉරාන හිතවාදී අතුරු හමුදා නායකයෙකු ඉලක්ක කර ප්‍රහාර එල්ල කිරීම දෙරටේ අර්බුදය තවත් ඉහළ නංවනු ඇතැයි විචාරකයන් පෙන්වා දෙනවා.\nමේ අතර, ගොඩනැගී ඇති උණුසුම් තත්ත්වය සමනය කර ගත යුතු බවයි චීනය ද ප්‍රකාශ කර තිබුණේ.",
       "URL": "https://www.hirunews.lk/231549/ඉරාන-හිතවාදී-හමුදා-නායකයෙකුට-අදත්-ඇමරිකාවෙන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=210"
}