{
       "Source": "hirunews",
       "Timestamp": "Tuesday, 28 April 2020 - 14:20",
       "Headline": "ඉන්දුනීසියාවේ කොවිඩ් මරණ රැසක් නිළ වාර්තාවලට ඇතුළත් නොවන බවට තොරතුරු",
       "News Content": "ඉන්දුනීසියාවේ පුද්ගලයන් 2200කට වැඩි සංඛ්‍යාවක් කොරෝනා වෛරස් රෝග ලක්ෂණ සහිතව මිය ගොස් ඇතත්, ඒවා එරට නිළ කොවිඩ් නයින්ටීන් මරණ අතරට ඇතුළත් කර නොමැති බව රොයිටර් පුවත් සේවය පවසනවා.\nඒ, ඉන්දුනීසියාවේ ප්‍රාන්ත 34කින් 16ක දත්ත විශ්ලේෂණය කිරීමෙන් අනතුරුවයි.\nඉන්දුනීසියාවේ නිළ කොවිඞ් නයින්ටීන් මරණ සංඛ්‍යාව 765ක් වුවත් එය ඊට වඩා බෙහෙවින් වැඩි විය යුතු බව වෛද්‍ය විශේෂඥයන් තුන් දෙනෙකු පෙන්වා දෙනවා.\nඑරට ආසාදිත සංඛ්‍යාව සටහන් වන්නේ 9096ක් ලෙසයි.\nඑහෙත් ඉන්දුනීසියාවේ කොවිඞ් නයින්ටීන් පරීක්ෂාවන් අවම වශයෙන් සිදුවීම නිසා බොහෝ ආසාදිතයන් මඟහැරී ඇති බව එම වෛද්‍ය විශේෂඥයන්ගේ අදහසයි.\nඔවුන් සඳහන් කරන පරිදි ඉන්දුනීසියාවේ කොරෝනා වෛරස් ආසාදිතයන් 20,000ක් පමණ එරට නිළ වාර්තාවලට ඇතුළත් වී නැහැ.",
       "URL": "https://www.hirunews.lk/239613/ඉන්දුනීසියාවේ-කොවිඩ්-මරණ-රැසක්-නිළ-වාර්තාවලට-ඇතුළත්-නොවන-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=183"
}