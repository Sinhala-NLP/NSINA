{
       "Source": "hirunews",
       "Timestamp": "Sunday, 26 November 2017 - 11:09",
       "Headline": "ඉරානයෙන් යුරෝපයට තර්ජනයක්",
       "News Content": "යුරෝපය තම රටට තර්ජනයක් වුවහොත් සිය මිසයිලවල පරාසය කිලෝමීටර 2000 ඉක්මවීමට සූදානම් බව ඉරානය පවසනවා.\nඉරාන විප්ලවකාරී හමුදාවේ නියෝජ්‍ය ප්‍රධානී බ්‍රිගේඩියර් හුසේන් සලාමි කියා සිටියේ එවැනි දුරකට එල්ල කළ හැකි මිසයිල තම රට මෙතෙක් නිෂ්පාදනය නොකළේ තාක්ෂණයේ අඩුවක් නිසා නොවන බවයි.\nයුරෝපය තම රටට තර්ජනයක් නොවන බව විශ්වාස කළ අතර, ඔවුන් එලෙස තර්ජනයක් එල්ල කරන්නේ නම් තත්ත්වය වෙනස්වනු ඇති බවයි ඔහු සඳහන් කළේ.\nයේමනයේ හවුති කැරළිකරුවන්ට ඉරානය අවි සපයන බවට සෞදි අරාබිය සහ ඇමරිකා එක්සත් ජනපදය පසුගියදා චෝදනා කළා.\nඉන් අනතුරුවයි ඉරානය සිය මිසයිල වැඩසටහන පිළිබඳ යළි ඇගවීමට තීරණය කර ඇත්තේ.",
       "URL": "https://www.hirunews.lk/176950/ඉරානයෙන්-යුරෝපයට-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=418"
}