{
       "Source": "hirunews",
       "Timestamp": "Saturday, 03 October 2015 - 14:23",
       "Headline": "නයිජීරියාවේ නැවතත් බෝම්බ පිපිරේ",
       "News Content": "නයිජීරියාවේ අබූජා නුවර ආසන්නයේ ඊයේ රාත්‍රියේ දැවැන්ත බෝම්බ පිපිරීම් දෙකක් සිදුවී තිබෙනවා. පළමු පිපිරීම පොලිස් ස්ථානයක් අසළ සිදුව ඇති අතර, දෙවැනි පිපිරීම සිදුව ඇත්තේ බස් නැවතුම්පළක් අසලයි. මෙම පිපිරීම්වලින් අවම වශයෙන් පුද්ගලයන් 10 දෙනෙකු බරපතල තුවාල ලැබූ බව නයිජිරියානු රජයේ ප්‍රකාශකයෙකු සඳහන් කළා. කෙසේ නමුත්, විදෙස් වාර්තා සඳහන් කළේ මෙහිදී ජීවිත හානි රැසක් සිදුව ඇති බවයි. ඉස්ලාමීය අන්තවාදී බොකෝහරාම් කල්ලිය මෙම බෝම්බ පිපිරීම් සිදුකරන්නට ඇතැයි සැලකෙනවා.",
       "URL": "https://www.hirunews.lk/117758/නයිජීරියාවේ-නැවතත්-බෝම්බ-පිපිරේ",
       "Category": "International News",
       "Parent URL": "https://www.hirunews.lk/international-news.php?pageID=700"
}