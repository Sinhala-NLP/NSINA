{
       "Source": "hirunews",
       "Timestamp": "Sunday, 30 December 2018 - 9:09",
       "Headline": "ඇමරිකා ජනපති ට්‍රම්ප් සහ චීන ජනපති ෂී ජින්පින් අතර දුරකථන සංවාදයක්",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සහ චීන ජනාධිපති ෂී ජින්පින් අතර ඊයේ පැවති දුරකථන සංවාදයකදී චීන - ඇමරිකානු වෙළඳ යුද්ධය අවසන් කිරීමේ බලාපොරොත්තුවක් ඇතිවී තිබෙනවා.\nදෙපාර්ශවය විසින් එකිනෙකාට එරෙහිව පැනවුනු බදු හේතුවෙන් දෙරටේම කොටස් වෙළඳපොලවලට මෙන්ම ගෝලීය ආර්ථිකයට ඇතිවී තිබෙන්නේ කැපී පෙනෙන බලපෑමක්.\nඑහෙත් චීන ජනාධිපතිවරයා සමඟ ඊයේ පැවති දීර්ඝ දුරකථන සංවාදයේදී අර්බුදය විසඳීමේ ප්‍රගතියක් අත්කරගත් බව ජනපති ට්‍රම්ප් ප්‍රකාශ කළා.\nඑහිදී සියලූ ගැටළුකාරී සිද්ධීන් සහ විෂයන් සම්බන්ධයෙන් පුළුල් සංවාදයක නිරතවූ බවයි ඇමරිකානු ජනාධිපතිවරයා කියා සිටියේ.",
       "URL": "https://www.hirunews.lk/207080/ඇමරිකා-ජනපති-ට්‍රම්ප්-සහ-චීන-ජනපති-ෂී-ජින්පින්-අතර-දුරකථන-සංවාදයක්",
       "Category": "International News",
       "Parent URL": "https://www.hirunews.lk/international-news.php?pageID=304"
}