{
       "Source": "hirunews",
       "Timestamp": "Tuesday, 09 February 2021 - 9:23",
       "Headline": "උත්තරාඛාන්ද් ග්ලැසියර් අනතුරෙන් මියගිය 26 දෙනෙකුගේ සිරුරු සොයා ගැනේ - 197 ක් අතුරුදන්",
       "News Content": "ඉන්දියාවේ උත්තරාඛාන්ද් ප්‍රාන්තයේ හිමාල අඩවිය අභියස ග්ලැසියර් තට්ටුවක් කඩා වැටී ඇති වූ මහා ජල ගැල්මෙන් මියගිය 26 දෙනෙකුගේ මේ වනවිට සොයාගෙන ඇති බව ඉන්දීය රාජ්‍ය ආපදා ප්‍රතිචාර අරමුදල ප්‍රකාශ කළා.\nඑමෙන්ම, තවත් 197 දෙනෙකු තවදුරටත් අතුරුදන්ව සිටිනවා.\nඋත්තරාඛාන්ද් ප්‍රාන්තයේ චාමෝලි දිස්ත්‍රික්කයේ නන්දාදේවී ග්ලැසියරයේ කොටසක් පසුගිය ඉරිදා මෙලෙස දිය වී කඩා වැටීමෙන් ආලකන්දා සහ ධූලිගංඟා ගංඟාවන්හි ඇති වූ ජල ගැල්මෙන් අසල ජල විදුලි ව්‍යාපෘතියක ඉදිකිරීම්වල නිරතව සිටි කම්කරුවන් සියයකට වැඩි පිරිසක් අතුරුදන් වූ අතර, ඔවුන් මියගොස් ඇති බවටයි විශ්වාස කෙරෙන්නේ.\nඉන්දීය ආරක්ෂක අංශ සහ කිමිඳුම්කරුවන් ජීවිතාරක්ෂක මෙහෙයුමේ තවදුරටත් නිරතව සිටිනවා.",
       "URL": "https://www.hirunews.lk/262097/උත්තරාඛාන්ද්-ග්ලැසියර්-අනතුරෙන්-මියගිය-26-දෙනෙකුගේ-සිරුරු-සොයා-ගැනේ-197-ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=136"
}