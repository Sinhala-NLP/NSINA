{
       "Source": "hirunews",
       "Timestamp": "Sunday, 19 May 2019 - 9:14",
       "Headline": "ඇමරිකානු - චීන විදේශ ඇමතිවරුන් දුරකථන සංවාදයක",
       "News Content": "ඇමරිකානු - චීන වෙළඳ යුද්ධය උත්සන්න වීමත් සමඟ චීන විදේශ අමාත්‍ය වෑන් - යි සහ ඇමරිකානු රාජ්‍ය ලේකම් මයික් පොම්පියෝ ඊයේ දුරකථන සංවාදයක නිරතවී තිබෙනවා.\nඑහිදී චීන විදේශ අමාත්‍යවරයා සඳහන් කර ඇත්තේ පසුගිය දිනවල ඇමරිකාව සිදුකළ ප්‍රකාශ සහ ගනු ලැබූ ක්‍රියාමාර්ග චීනයේ ව්‍යාපාර සහ අභිලාෂයන්ට දැඩි හානිකර බලපෑම් එල්ල කර ඇති බවයි.\nමේ නිසා සංයමයකින් කටයුතු කරන ලෙස ඔහු ඇමරිකාවෙන් ඉල්ලීමක් කර තිබෙනවා.\nඇමරිකාව වෙළඳ යුද්ධයේදී සීමාවන් ඉක්මවා කටයුතු කර ඇති බවත්, චීනය, වෙළඳ විෂමතා සාකච්ඡා මගින් විසඳා ගැනීමට තවදුරටත් සූදානම් බවත්, විදේශ අමාත්‍ය වෑන් - යි සඳහන් කළා.\nමෙන්ම එහිදී චීනයට සමාන තත්ත්වයෙන් සැළකිය යුතු බවයි ඔහු පෙන්වා දී ඇත්තේ.",
       "URL": "https://www.hirunews.lk/216651/ඇමරිකානු-චීන-විදේශ-ඇමතිවරුන්-දුරකථන-සංවාදයක",
       "Category": "International News",
       "Parent URL": "https://www.hirunews.lk/international-news.php?pageID=265"
}