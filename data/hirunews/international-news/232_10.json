{
       "Source": "hirunews",
       "Timestamp": "Saturday, 12 October 2019 - 7:42",
       "Headline": "තුර්කි ආක්‍රමණය හමුවේ සිරියාවේ කුර්දිවරුන්, ලක්ෂයක් පළා යයි",
       "News Content": "දේශසීමාව තරණය කොට තුර්කි හමුදා උතුරුදිග සිරියාවේ සිදුකරන දැවැන්ත හමුදා මෙහෙයුම් හමුවේ කුර්දි සිවිල් වැසියන් ලක්ෂයකට අධික පිරිසක් සිය නිවෙස්වලින් පළා ගොස් ඇති බව ජගත් සංවිධානය පවසනවා.\nඇතැම් පිරිස් උතුරුදිග සිරියාවේ හස්සාකේ සහ ටැල් - ටේමර් නගරවල පාසල් සහ අනෙකුත් ගොඩනැගිලිවල රැකවරණ ලබන බවයි එමගින් වැඩිදුරටත් සඳහන් කළේ.\nතුර්කිය කුර්දි බෙදුම්වාදීන් ඉලක්ක කරගෙන මෙම මෙහෙයුම පසුගිය බදාදා ආරම්භ කළේ එම ප්‍රදේශයෙන් ඇමරිකානු හමුදා ඉවත් කර ගැනීමට ජනපති ට්‍රම්ප් පියවර ගැනීමෙන් අනතුරුවයි.\nතුර්කි මෙහෙයුමේදී මේ වන විට සිවිල් වැසියන් 11 දෙනෙකු ජීවිතක්ෂයට පත්වී ඇති අතර, එම සංඛ්‍යාව තවදුරටත් ඉහළ යා හැකි බවට මානුෂීය සංවිධාන අනතුරු අගවනවා.",
       "URL": "https://www.hirunews.lk/226072/තුර්කි-ආක්‍රමණය-හමුවේ-සිරියාවේ-කුර්දිවරුන්-ලක්ෂයක්-පළා-යයි",
       "Category": "International News",
       "Parent URL": "https://www.hirunews.lk/international-news.php?pageID=232"
}