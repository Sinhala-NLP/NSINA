{
       "Source": "hirunews",
       "Timestamp": "Friday, 24 April 2015 - 15:45",
       "Headline": "සැලුන් එකට ආපු සුද්දිට කාමාතුරයෙක් කළ වැඩක්",
       "News Content": "ඉන්දියාවේ දකුණු දිල්ලි ප්‍රදේශයේ රූපලාවන්‍යාගාරයක් තුළ ඇමරිකානු කාන්තාවක් ලිංගික හිංසනයට ලක්ව තිබේ.\nඑම රූපලාවන්‍යාගාරයේ සේවය කරන වයස අවුරුදු 24 ක තරුණයෙක් විසින් මෙලෙස මෙම කාන්තාවට ලිංගික හිංසනයන් සිදු කළ ඇති බව ඉන්දීය මාධ්‍ය වාර්තා කරයි.\nවයස අවුරුදු 35ක් වන මෙම ඇමරිකානු ජාතික කාන්තාව දකුණු දිල්ලියට පැමිණ ඇත්තේ ව්‍යාපාර කටයුත්තක් සඳහායි. ඒ අතරවාරයේ ඇය සිය කොණ්ඩය කපා ගැනීම සඳහා මෙම රූපලාවන්‍යාගාරයට ගොස් තිබේ. එම අවස්ථාවේදී ඇයගේ කොණ්ඩය කැපීමට පැමිණි තරුණයා ඇයව අනවශ්‍ය ලෙස ස්පර්ශ කර ලිංගික හිංසනයන් සිදු කර තිබේ.\nඉන්පසු මෙම කාන්තාව ඔහු සමඟ පොර බැඳ එම ස්ථානයෙන් පළා ගොස් පොලිසියට මේ සම්බන්ධව පැමිණිලි කොට තිබේ.\nකෙසේ වෙතත් මේ තරුණය ප්‍රදේශයෙන් පලා ගොස් ඇති අතර දිල්ලි පොලිසිය ඔහු සොයා සෝදිසි මෙහෙයුම් ක්‍රියාත්මක කරන බව ඉන්දීය මාධ්‍ය වාර්තා කරයි.",
       "URL": "https://www.hirunews.lk/108214/සැලුන්-එකට-ආපු-සුද්දිට-කාමාතුරයෙක්-කළ-වැඩක්",
       "Category": "International News",
       "Parent URL": "https://www.hirunews.lk/international-news.php?pageID=740"
}