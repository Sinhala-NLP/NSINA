{
       "Source": "hirunews",
       "Timestamp": "Sunday, 19 February 2017 - 8:43",
       "Headline": "ජනපති ට්‍රම්ප් ඡන්දදායකයන් හමුවට",
       "News Content": "ඇමරිකා එක්සත් ජනපදයේ 45 වන ජනාධිපතිවරයා ලෙස තේරී පත් වී මසක කාලයක් ඇතුළත විවිධ මතභේදවලට ලක්වු ඩොනල්ඩ් ට්‍රම්ප් ෆ්ලොරීඩා ප්‍රාන්තයේ ජාත්‍යන්තර ගුවන් තොටුපලකදී ඊයේ සිය ඡන්දදායකයන් ඇමතුවා.\nඑහිදී ඔහු කියා සිටියේ ධවල මන්දිරයේ පරිපාලනය නිසි පරිදි සිදුවන අතර, මැතිවරණ සමයේ ලබාදුන් පොරොන්දු ඉටු කිරීමට පියවර ගන්නා බවයි.\nමෙක්සිකෝ දේශසීමාවේ පවුරක් ඉදිකිරීම, නීතිවිරෝධී සංක්‍රමණිකයන් පිටුවහල් කිරීම මෙන්ම අවාසිදායක වෙළඳ ගිවිසුම්වලින් ඉවත්වීම සඳහා කටයුතු කරන බව ඔහු අවධාරණය කළා.\nව්‍යාජ ප්‍රවෘත්තිවලින් දුෂණය නොවී ඍජුවම තම අදහස් ජනතාව වෙත ඉදිරිපත් කිරීම සඳහා මෙම රැලිය පවත්වන බවයි ඩොනල්ඩ් ට්‍රම්ප් එහිදී කියා සිටියේ.",
       "URL": "https://www.hirunews.lk/154869/ජනපති-ට්‍රම්ප්-ඡන්දදායකයන්-හමුවට",
       "Category": "International News",
       "Parent URL": "https://www.hirunews.lk/international-news.php?pageID=515"
}