{
       "Source": "hirunews",
       "Timestamp": "Friday, 07 June 2013 - 16:01",
       "Headline": "උතුරු කොරියාව සමග සාකච්ඡාවට දකුණු කොරියාව සූදානම්.",
       "News Content": "උතුරු කොරියාව විසින් දකුණු කොරියාවට සාකච්ඡා සඳහා කරන ලද ආරාධනය දකුණු කොරියාව විසින් පිළිගෙන තිබෙනවා. නිවේදනයක් නිකුත් කරමින් දකුණු කොරියාව විසින් දන්වා ඇත්තේ මෙම සති අන්තයේ තමන් සාකච්ඡාවට පැමිණීමට සූදානම් නමුත් සාකච්ඡා පවත්වන ස්ථානය වෙනස් කළ යුතු බවයි. උතුරු හා දකුණු කොරියානු ඒකාබද්ධ වෙළද කලාපය වන කේසෝන් ප්‍රදේශයේදීයි සාකච්ඡා පැවැත්වීමට උතුරු කොරියාව තීරණය කර තිබුණේ. නමුත් දකුණු කොරියාව පවසා ඇත්තේ මෙම සාකච්ඡ පැවැත්වීමට සුදුසුම ප්‍රදේශය දේශසීමා ආසන්නයේ පිහිටි පැන්මුන්ජොම් ප්‍රදේශය බවයි.",
       "URL": "https://www.hirunews.lk/60519/උතුරු-කොරියාව-සමග-සාකච්ඡාවට-දකුණු-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=833"
}