{
       "Source": "hirunews",
       "Timestamp": "Wednesday, 26 July 2017 - 17:31",
       "Headline": "පුර්ණ සුර්ය ග්‍රහණයේදී මෙතෙක් නොකළ දෙයකට නාසා ආයතනය සැරසෙයි",
       "News Content": "ලබන අගෝස්තු මස 21 වනදා සිදුවන සුර්යග්‍රහණය සමීපව ඡායාරූප ගත කිරීමට නාසා විද්‍යාඥයන් සුදානම් වනවා.\nමෙවැනි වැඩපිළිවෙලකට ඔවුන් යොමුවන්නේ පළමු වතාවට බවටයි විදෙස් මාධ්‍ය පෙන්වා දෙන්නේ.\nසුර්යග්‍රහණය සිදුවන අවස්ථාවේදී නාසා ආයතනයේ පරීක්ෂණ ජෙට්යානා යොදා ගනිමින් සුර්යයා සහ චන්ද‍්‍රයා ඡායාරූප ගත කිරීමට නියමිතයි.\nසුර්යග්‍රහණයේ සිදුවන අවස්ථාවේ වඩාත් සමීප මෙන්ම පැහැදිළි ඡායාරූප ලබාගැනීම ඔවුන්ගේ අරමුණ වී තිබෙනවා.\nලබන අගෝස්තු මස 21 වනදා සිදුවන මෙම පුර්ණ චන්ද්‍රග්‍රහණය අමරිකාවට හොඳින් දර්ශණය වන බවට අනාවරණ වී තිබෙනවා.\nමෙය නිරීක්ෂණයට යැවෙන ජෙට් යානාවල සවිකර ඇති විශේෂිත දුරේක්ෂයක් සහිත කැමරා මගින් අදාළ ඡායාරූප ලබාගැනීමට නියමිතයි.\nමෙමගින් සුර්යාගේ රශ්මි ධාරාවේ ඇති විශේෂිත අවස්ථා මෙන්ම එහි මෙතෙක් නොදුටු දෑ හඳුනාගැනීමට හැකිවනු ඇතැයි විද්‍යාඥයන් විශ්වාසය පළකරනවා.\nපුර්ණ සුර්යග්‍රහණයක් සිදුවන අවස්ථාවක් යනු විද්‍යාඥයන්ට සුර්යයාගේ නියම ස්වරූපය මෙන්ම එහි අවට හොඳින් නිරීක්ෂණය කිරීමට හැකි අවස්ථාවක් ලෙසට සැලකෙනවා.\nචන්ද්‍රයාගෙන් සුර්යයා සම්පුර්ණයෙන් වැසී ගිය පසු ඇතිවන අඳූර තුල සුර්යාගේ රැස් වළල්ල හොඳින් දර්ශණය කර ගැනීමට හැකිවන බවයි නාසා විද්‍යාඥයන් පෙන්වා දෙන්නේ.",
       "URL": "https://www.hirunews.lk/166842/පුර්ණ-සුර්ය-ග්‍රහණයේදී-මෙතෙක්-නොකළ-දෙයකට-නාසා-ආයතනය-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=456"
}