{
       "Source": "hirunews",
       "Timestamp": "Sunday, 14 May 2017 - 7:49",
       "Headline": "උතුරු කොරියාව නව මිසයිල අත්හදාබැලීමක",
       "News Content": "උතුරු කොරියාව සිය බටහිර වෙරළ තීරයෙන් නව බැලස්ටික් මිසයිලයක් අත්හදා බලා තිබෙනවා.\nපියොංයැං අගනුවරට වයඹ දෙසින් වූ කුසොං නුවරින් ගුවනට පිවිසි මෙම මිසයිලය කිලෝමීටර 700 ක් පමණ දුරකට ගමන් කර ජපාන මුහුදට පතිත වූ බවයි දකුණු කොරියානු ආරක්ෂක අංශ ප්‍රකාශ කළේ.\nඑය පැය භාගයකට අධික කාලයක් ගුවන් ගතව පැවති බව ජපානයද කියා සිටියා.\nඋතුරු කොරියාව මේ වසර තුළදී මිසයිල අත්හදාබැලීමක් රැසක්ම සිදු කළේ ජාත්‍යන්තර ප්‍රජාවෙන් එල්ලවන විරෝධය නොතකමින්.\nකෙසේ නමුත් ඔවුන් සිදුකළ අවසන් මිසයිල අත්හදාබැලීම් දෙකම අසාර්ථක වුණා.\nනව අත්හදාබැලීමෙන් අනතුරුව සිය ආරක්ෂක මණ්ඩලයේ හදිසි රැස්වීමක් කැඳවීමට දකුණු කොරියාවේ නව ජනාධිපති මූන් ජේ ඉන් පියවර ගත්තා.",
       "URL": "https://www.hirunews.lk/161284/උතුරු-කොරියාව-නව-මිසයිල-අත්හදාබැලීමක",
       "Category": "International News",
       "Parent URL": "https://www.hirunews.lk/international-news.php?pageID=480"
}