{
       "Source": "hirunews",
       "Timestamp": "Tuesday, 02 November 2021 - 13:15",
       "Headline": "සිඩ්නි නුවර කොරෝනා නිරෝධායන සීමාවන් ඉවතට",
       "News Content": "කොරෝනා වසංගතය හේතුවෙන් පනවා තිබූ සීමාවන් රැසක් නියමිත කාලයට පෙර ඉවත් කරලීමට ඕස්ටේ්‍රලියාවේ සිඩ්නි නගර පරිපාලනය තීරණය කර තිබෙනවා.\nඒ අනුව සිඩ්නි වරාය නගරයේ මිලියන 5ක් පමණ වන ජනතාවට සිය නිවෙස් වෙත සීමාවකින් තොරව අමුත්තන් කැදවිය හැකියි.\nඅවන්හල් සහ සමාජශාලා වෙත පිවිසීමට වැඩි පිරිසකට අවකාශ සැලසෙන අතර නැටුම් ශාලා යළි විවෘත කිරීමට පියවර ගැනෙනවා.\nඕස්ටේ්‍රලියාව මෙම සීමාවන් දෙසැම්බර් 1 වන දා සිට ඉවත් කිරීමට සැලසුම් කර තිබුණ ද ඒවා ලබන 8 වන දා සිට ඉවත් කිරීමටයි දැන් තීරණය කර ඇත්තේ.\nකෙසේ නමුත්, එන්නත්කරණය නොලැබූ පුද්ගලයින්ට අවන්හල්, කඩ සාප්පු, කාය වර්ධන සහ විනෝදාස්වාද මධ්‍යස්ථාන වෙත පිවිසීම තවදුරටත් තහනම් වනු ඇති.\nඔවුන්ට ඒ සඳහා අවස්ථාව සැලසෙනු ඇත්තේ දෙසැම්බර් 15 වන දා හෝ සිඩ්නි නුවර ඇතුළත් නිව් සවුත්වේල්ස් ප්‍රාන්තයේ පූර්ණ එන්නත්කරණය සියයට 95 දක්වා ළඟා වූ විටයි.",
       "URL": "https://www.hirunews.lk/286786/සිඩ්නි-නුවර-කොරෝනා-නිරෝධායන-සීමාවන්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=83"
}