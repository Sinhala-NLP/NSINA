{
       "Source": "hirunews",
       "Timestamp": "Tuesday, 15 December 2015 - 13:55",
       "Headline": "ඇමරිකා රාජ්‍ය ලේකම්වරයා රුසියාවේ",
       "News Content": "ඇමරිකානු රාජ්‍ය ලේකම් ජෝන් කෙරී රුසියානු නායකයන් සමඟ සාකච්ඡා කිරීම සඳහා දැන් මොස්කව් නුවරට පැමිණ සිටිනවා.\nවිශේෂයෙන් සිරියානු යුද්ධය පිළිබද දෙරට අතර පවතින මතභේද නිරාකරණය කර ගැනීම එම චාරිකාවේ අරමුණයි.\nඇමරිකානු රාජ්‍ය ලේකම් ජෝන් කෙරී රුසියානු විදේශ ඇමති සර්ජි ලැවරොෆ් සහ ජනාධිපති ව්ලැදිමීර් පුටින් ද මුණ ගැසීමට නියමිතයි.\nමෙම චාරිකාව ආරම්භවීමට පෙර රුසියානු විදේශ අමාත්‍යාංශය සිරියාවේ ඇමරිකානු ප්‍රතිපත්තිය විවේචනයට ලක් කළා. එහිදී රුසියාව ප්‍රකාශ කළේ ඇමරිකාව හොඳ සහ නරක ලෙස ත්‍රස්තවාදීන් බෙදීමට උත්සාහ කරන බවයි.",
       "URL": "https://www.hirunews.lk/122107/ඇමරිකා-රාජ්‍ය-ලේකම්වරයා-රුසියාවේ",
       "Category": "International News",
       "Parent URL": "https://www.hirunews.lk/international-news.php?pageID=680"
}