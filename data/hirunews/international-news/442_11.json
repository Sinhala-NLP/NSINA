{
       "Source": "hirunews",
       "Timestamp": "Wednesday, 06 September 2017 - 10:33",
       "Headline": "හදවත පාගා, මාස 21 දරුවා ඝාතනය කළ මවට ලැබුණු දඬුවම (ඡායාරූප)",
       "News Content": "මාස 21ක තම දරුවා ඝාතනය කළ මවකට දඬුවම් නියම කළ පුවතක් විදෙස් මාධ්‍ය පසුගියදා වාර්තා කළා.\nඑංගලන්තයේදී මෙම සිදුවීම සිදුව ඇති අතර සිදුවීමට සම්බන්ධව වැරදිකාරිය වූ මවගේ අනියම් සැමියාටද අධිකරණය විසින් දඬුවම් නියමකර ඇති බවයි වාර්තා වන්නේ.\nඅදාල කාන්තාව විසින් සිය දරුවා බිම දමා හදවත පාගා ඝාතනය කර ඇති බවටයි තොරතුරු අනාවරණය වී ඇත්තේ.\nමව විසින් දරුවා පාගනු ලැබූ අවස්ථාවේදී දරුවාගේ හදවතට සහ අස්ථිවලට  දැඩි ලෙස හානි සිදුව ඇති බව පරීක්ෂණ වලදී අනාවරණය වී තිබෙනවා.\nමෙම කාන්තාව අධික ලෙස මත්ද්‍රව්‍ය වලට ඇබ්බැහි වී ඇති බවට තොරතුරු වාර්තා වන අතර ඇයගේ ස්වාමිපුරුෂයා විසින් සමාජ ක්‍රියාකාරීන් වෙත කාන්තාව, දරුවාට නිරන්තරයෙන් වද හිසා පමුණුවන බවට පැමිණිලිකර තිබෙනවා.\nසැකකාර කාන්තාව තම දරුවා කිරි බොන කෝප්පය තුල ගංජා දමාගෙන සිටි බවටද පොලිස් පරීක්ෂණ වලදී සොයාගෙන තිබෙනවා.\n2014 වසරේ මෙම ඝාතනය සිදුව ඇති අතර මාස 21ක දරුවාගේ ඝතනය සම්බන්ධයෙන් වැරදිකාරිනිය වූ දරුවාගේ මවට වසර 19ක සිර දඬුවමක් සහ ඇයගේ අනියම් සැමියාට වසර 03ක සිර දඬුවමක් එටර අධිකරණය විසින් ඊයේ නියම කර තිබෙනවා.\nකාන්තාවගෙන් වෙන්ව සිටින ඇයගේ නිතනුකූල සැමියා තම දරුවාට සිය බිරිඳ අමානුෂික ලෙස හිසා පමුණුවන බවට සමාජ ක්‍රියාකාරීන් වෙත සිදුකළ පැමිණිල්ල සම්බන්ධයෙන් නිසි පියවරක් නොගැනීම හේතුවෙන් ඔවුනටද අධිකරණයෙන් චෝදනා එල්ල වනවා.",
       "URL": "https://www.hirunews.lk/170254/හදවත-පාගා-මාස-21-දරුවා-ඝාතනය-කළ-මවට-ලැබුණු-දඬුවම-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=442"
}