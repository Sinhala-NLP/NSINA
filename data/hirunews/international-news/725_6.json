{
       "Source": "hirunews",
       "Timestamp": "Saturday, 20 June 2015 - 17:18",
       "Headline": "බෙල්ජියම රුසියාවෙන් ණය අයකරගත් අපූරුව",
       "News Content": "බෙල්ජියම විසින් තම රට තුළ ඇති රුසියානු වත්කම් තහනම් කිරීම පිළිබඳව රුසියාව දැඩි විරෝධය පළ කර තිබෙනවා. රුසියානු - යුකෝස් ඛනිජ තෙල් සමාගම බංකොලොත්වීම නිසා, බෙල්ජියානු රජයට අහිමිවූ ධනය වෙනුවෙනුයි ඔවුන් මෙලෙස රුසියානු වත්කම් තහනම් කර ඇත්තේ. යුකෝස් ඛනිජ තෙල් සමාගම විසින් හිමිකරු මිකායිල් - කොඩකොවුස්කි, පුටින් විරෝධියෙකු වීම නිසා එම සමාගම බංකොලොත්වීමට රුසියානු රජයේ පියවර හේතු වූ බවයි යුරෝපා අධිකරණය තීන්දු කළේ. එම තීන්දුවට අනුව තමන් කටයුතු කළ බව බෙල්ජියානු රජය ප්‍රකාශ කළා. කෙසේ නමුත්, තම වත්කම් තහනම් කිරීම ජාත්‍යන්තර නීතිය උල්ලංඝනය කිරීමක් බව පවසන රුසියාව මොස්කව් නුවර බෙල්ජියම් තානාපතිවරයා කැඳවා නිල වශයෙන් විරෝධය පළ කළා.",
       "URL": "https://www.hirunews.lk/111787/බෙල්ජියම-රුසියාවෙන්-ණය-අයකරගත්-අපූරුව",
       "Category": "International News",
       "Parent URL": "https://www.hirunews.lk/international-news.php?pageID=725"
}