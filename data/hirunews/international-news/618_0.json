{
       "Source": "hirunews",
       "Timestamp": "Thursday, 30 June 2016 - 15:15",
       "Headline": "බ්‍රිතාන්‍ය අගමැති ධුරයට තුන්කොන් සටනක්",
       "News Content": "බ්‍රිතාන්‍ය අග්‍රාමාත්‍ය ධුරයට සහ කොන්සර්වේටිව් පක්ෂයේ නායක ධුරයට මේ වනවිට තුන්කොන් සටනක් නිර්මාණය වී තිබෙනවා.\nඊට බ්‍රිතාන්‍ය අධිකරණ අමාත්‍ය මයිකල් ගව් සහ ස්වදේශ කටයුතු ඇමතිනි තෙරේසා මේ සමග පාර්ලිමේන්තු මන්ත්‍රීවරයෙකු වන බොරිස් ජොන්සන් ද ඇතුළත්.\nඑහිදී වැඩි වාසිය යුරෝපා සංගමයෙන් බ්‍රිතාන්‍ය ඉවත්විය යුතු බවට අදහස් පළ කළ අධිකරණ අමාත්‍ය මයිකල් ගව් විසින් හිමිකරගෙන ඇති බවයි බ්‍රිතාන්‍ය ගුවන් විදුලිය පවසන්නේ.\nකෙසේ වෙතත්, කොන්සර්වේටිව් පක්ෂයේ නව නායකයා සහ නව බ්‍රිතාන්‍ය අග්‍රාමාත්‍යවරයා තෝරා ගැනීම ලබන සැප්තැම්බර් 09 වනදා සිදුකිරීමට නියමිතයි.",
       "URL": "https://www.hirunews.lk/136861/බ්‍රිතාන්‍ය-අගමැති-ධුරයට-තුන්කොන්-සටනක්",
       "Category": "International News",
       "Parent URL": "https://www.hirunews.lk/international-news.php?pageID=618"
}