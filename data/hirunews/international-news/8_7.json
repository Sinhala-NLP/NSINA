{
       "Source": "hirunews",
       "Timestamp": "Wednesday, 06 September 2023 - 20:19",
       "Headline": "රුසියානු රටවල් ඒකාබද්ධ යුධ අභ්‍යාසයක",
       "News Content": "රුසියාව, බෙලරුස්, කසක්ස්ථානය, කිර්ගිස්ථානය, තජිකිස්ථානය යන රටවල සහභාගීත්වයෙන් ඒකාබද්ධ යුද අභ්‍යාසයක් මේ දිනවල බෙලරුස් හිදී පැවැත්වෙනවා.\nරුසියාවේ ප්‍රධානත්වයෙන් යුත් සාමූහික ආරක්ෂක ගිවිසුම් සංවිධානය විසින් ක්‍රියාත්මක කරනු ලබන මෙම යුද අභ්‍යාසය නම් කර ඇත්තේ කොම්බැට් බ්‍රදර්හුඩ් -2023 (Combat Brotherhood 2023) ලෙසයි.\nසාමූහික ආරක්ෂක ගිවිසුම් සංවිධානයට අයත් රටවල් 6ක් මෙම ඒකාබද්ධ යුධ අභ්‍යාසයට සහභාගි වී තිබෙනවා.\nනමුත් මෙම සංවිධානයට අයත් ආර්මේනියාව මීට සහභාගී වී නොමැති බවයි විදෙස් මාධ්‍ය වාර්තා පවසන්නේ.",
       "URL": "https://www.hirunews.lk/347377/රුසියානු-රටවල්-ඒකාබද්ධ-යුධ-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=8"
}