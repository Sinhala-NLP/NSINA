{
       "Source": "hirunews",
       "Timestamp": "Tuesday, 18 September 2018 - 14:16",
       "Headline": "රුසියානු යුද ගුවන් යානයක් සිරියාවේදී අතුරුදන්",
       "News Content": "පුද්ගලයන් 14 දෙනෙකු රැගත් රුසියානු යුද ගුවන් යානයක් ඉහළ අහසේදී රේඩාර් තීරයෙන් අතුරුදන් වූ බව රුසියානු ආරක්ෂක අමාත්‍යාංශය ප්‍රකාශ කළා.\nඊයේ (17) මැදියම් රැයේදී මෙම ගුවන් යානය මධ්‍යධරණී මුහුදු ප්‍රදේශයේ අතුරුදන් වන්නට ඇතැයි විශ්වාස කෙරෙනවා.\nජනාධිපති බෂාර් අල් අසාද්ගේ ඉල්ලීමකට අනුව රුසියාව, සිරියාවේ ප්‍රහාරක මෙහෙයුම්වලට සම්බන්ධ වී සිටින්නේ 2015 වසරේ සිටයි.\nසිරියානු වෙරළට කිලෝමීටර් 35ක් පමණ නුදුරෙන් යානය අතුරුදන් වී ඇත්තේ සිරියාවේ ලටාකියා ප්‍රාන්තයේ රුසියානු ගුවන් කදවුර වෙත නැවත පැමිණෙමින් සිටියදියි.\nඑම අවස්ථාවේදී ඊශ්‍රායල එෆ්. 16 වර්ගයේ ප්‍රහාරක යානා 4ක් ඒ ආසන්නයේ දක්නට ලැබී ඇති අතර, ප්‍රංශ යුද නෞකාවකින් මිසයිල ප්‍රහාරයක් ද නිකුත් වී ඇති බව සඳහන්.",
       "URL": "https://www.hirunews.lk/200188/රුසියානු-යුද-ගුවන්-යානයක්-සිරියාවේදී-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=332"
}