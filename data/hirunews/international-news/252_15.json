{
       "Source": "hirunews",
       "Timestamp": "Sunday, 07 July 2019 - 10:50",
       "Headline": "ඉන්දීය හමුදා රහසිගත ත්‍රස්ත කඳවුරක් වටලයි",
       "News Content": "ඊසානදිග ඉන්දියාවේ මනිපූර් ප්‍රාන්තයේ රහසිගතව පවත්වාගෙන ගිය කැරළිකාර කණ්ඩායමක කඳවුරක් ඉන්දීය හමුදා විසින් විනාශ කර තිබෙනවා.\nනාගලන්ත ජාතික සමාජවාදී මණ්ඩලය නම් වූ සන්නද්ධ කල්ලිය විසිනුයි එය පවත්වාගෙන ගොස් ඇත්තේ.\nපසුගිය ජූලි 5 වනදා සහ 6 වනදා සිදුකළ ඒකාබද්ධ මෙහෙයුමකින් මනිපූරයේ පිහිටි නාග ගම්මානයක පැවති මෙම කඳවුර වැටලීමට හැකිවූ බව ඉන්දීය ආරක්ෂක අංශ ප්‍රකාශ කළා.\nඑහි තිබී අවිආයුධ සහ පුපුරණ ද්‍රව්‍ය විශාල ප්‍රමාණයක් හමුවී ඇති බවද සඳහන්.",
       "URL": "https://www.hirunews.lk/219822/ඉන්දීය-හමුදා-රහසිගත-ත්‍රස්ත-කඳවුරක්-වටලයි",
       "Category": "International News",
       "Parent URL": "https://www.hirunews.lk/international-news.php?pageID=252"
}