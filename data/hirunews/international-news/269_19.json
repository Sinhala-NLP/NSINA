{
       "Source": "hirunews",
       "Timestamp": "Sunday, 05 May 2019 - 8:11",
       "Headline": "ෆොනී සුළි කුණාටුවෙන් ඉන්දියාවේ 16 ක් මරුට",
       "News Content": "ඉන්දියාවේ ඔරිස්සා හෙවත් ඔඞීෂා ප්‍රාන්තයට වසර 43 කින් හැමූ ෆොනී දුර්ලභ ගිම්හාන චන්ඩ මාරුතයෙන් මියගිය සංඛ්‍යාව 16 දක්වා ඉහළ ගොස් තිබෙනවා.\nඔඩීෂා ප්‍රාන්තයේ පූරි පූජා නගරයෙන් සිකුරාදා ඇතුලූ වූ චන්ඩ මාරුතය පැයට කිලෝමීටර 240 දක්වා වූ සුළං රැළි ඇති කළ අතර, එහි ධාරානිපාත වර්ෂාවක් සහ ජල ගැලීම්ද ඇතිවුණා.\nගස් ඉදිරී, නිවෙස්වල වහලය ගැලවී නගර, ගම් දනව් සිසාරා මහා විනාශයක් සිදුකළ නාග පෙණය යන අරුත් ඇති ෆොනී සුළි සුළඟ මේ වනවිට බංග්ලාදේශය වෙත යොමුවී තිබෙනවා.\nෆොනී සුළි සුළඟ 1999 වසරෙන් පසු ඉන්දියාවට බලපෑ ප්‍රබලතම චන්ඩ මාරුතයයි.\nමේ වනවිට එහි සුළිසුළඟට ගොදුරුවූ ගම්මාන දස දහසක් සහ නාගරික ප්‍රදේශ 52 ක් යථා තත්ත්වයට පත් කිරීමේ කටයුතු ආරම්භ වී තිබෙනවා.",
       "URL": "https://www.hirunews.lk/215769/ෆොනී-සුළි-කුණාටුවෙන්-ඉන්දියාවේ-16-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=269"
}