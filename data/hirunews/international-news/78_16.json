{
       "Source": "hirunews",
       "Timestamp": "Monday, 22 November 2021 - 17:25",
       "Headline": "කමල් හාසන්ටත් කොරෝනා",
       "News Content": "දකුණු ඉන්දීය සිනමාවේ ප්‍රවීන සිනමා නළුවෙකු වන කමල් හාසන්ට කොරෝනා ආසාදනය වී තිබෙනවා.\nඔහු ට්විටර් පණිවුඩයක් නිකුත් කරමින් සඳහන් කළේ කොවිඩ් ආසාදනය වී ඇති බවට තහවුරු වීමෙන් පසු තමා රෝහල්ගතව හුදෙකලාව සිටින බවයි.\nඑමෙන්ම කොරෝනා වසංගතය තවමත් අවසන් වී නොමැති බැවින් සැලකිලිමත් වන ලෙස ඔහු ජනතාවගෙන් ඉල්ලීමක් ද කළා.\nසුප්‍රකට සිනමා තාරකාවක් වන කමල් හාසන්, මක්කල් නීධි මයියම් නැමති දේශපාලන පක්ෂය පිහිටුවාගෙන පසුගිය තමිල්නාඩු ප්‍රාන්ත මැතිවරණයට ඉදිරිපත් වුවද කිසිදු ආසනයක් ජයග්‍රහණය කිරීමට සමත් වූයේ නැහැ.",
       "URL": "https://www.hirunews.lk/288838/කමල්-හාසන්ටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=78"
}