{
       "Source": "hirunews",
       "Timestamp": "Friday, 11 December 2015 - 9:02",
       "Headline": "අයි.එස්.මූල්‍ය කටයුතු ප්‍රධානියා මරුට",
       "News Content": "ඇමරිකාව ප්‍රමුඛ මිත්‍ර සන්ධානයේ ගුවන් ප්‍රහාරයකින් අයි.එස්. සංවිධානයේ මූල්‍ය කටයුතු ප්‍රධානියා ලෙස සැලකෙන මුස්තාෆා අල් කර්මෝශ් මියගිය බව ඇමරිකාව ප්‍රකාශ කළා.\nඅබුසලා යන නමින් ද හඳුන්වන මොහු ඇතුළු අයි.එස්. සංවිධානයේ ජ්‍යෙෂ්ඨ සාමාජිකයන් 3 දෙනෙකු පසුගිය සති කිහිපය තුළ එල්ල කළ ප්‍රහාරවලින් මියගිය බවයි ඇමරිකානු හමුදා ප්‍රකාශකයා සඳහන් කළේ.\nකෙසේ නමුත් ඒ පිළිබඳ වැඩිදුර තොරතුරු අනාවරණ කර නැහැ.\nඇමරිකානු මිත්‍ර සන්ධානය සිරියාවේ සහ ඉරාකයේ අයි.එස් ඉලක්ක වෙත වසරකට ආසන්න කාලයක් තිස්සේ ගුවන් ප්‍රහාර එල්ල කරමින් සිටිනවා.",
       "URL": "https://www.hirunews.lk/121799/අයි-එස්-මූල්‍ය-කටයුතු-ප්‍රධානියා-මරුට",
       "Category": "International News",
       "Parent URL": "https://www.hirunews.lk/international-news.php?pageID=681"
}