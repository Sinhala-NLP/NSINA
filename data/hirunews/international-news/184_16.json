{
       "Source": "hirunews",
       "Timestamp": "Saturday, 18 April 2020 - 7:39",
       "Headline": "පෘථිවි ගගනගාමීන් වෙනස් ලෝකයකට ගොඩබසී",
       "News Content": "පසුගිය වසරේ ජුලි සහ සැප්තැම්බර් මාසවල පෘථිවියෙන් නික්මී අන්තර්ජාතික ගගන මධ්‍යස්ථානයේ මෙතෙක් රැදී සිටි ඇමරිකානු සහ රුසියානු ගගනගාමීන් තුන් දෙනෙකු ඊයේ නැවතත් පෘථිවියට ළඟා වුණා.\nකොරෝනා වෛරස් ව්‍යාප්තිය හේතුවෙන් ඔවුන් සෝයුස් යානයෙන් කසක්ස්ථානයේ බයිකොනූර් ගගන මධ්‍යස්ථාන භූමියට ගොඩබැසීම ද වෙනස් ආකාරයකට සිදුවූ බවයි විදෙස් වාර්තා සඳහන් කළේ.\nඔවුන් කැටුව යාමට පෘථිවි මධ්‍යස්ථානයේ කාර්ය මණ්ඩලය මුහුණු ආවරණ පැළද පැමිණීම අජටාකාශයේ සිට පැමිණි ගගනගාමීන්ට නුහුරු අත්දැකීමක් වුණා.\nදින 205 සිට 272ක කාලයක් අභ්‍යාවකාශයේ ගත කළ ගගනගාමීන් දෙදෙනා සහ ගගනගාමිනිය ප්‍රකාශ කර ඇත්තේ මහ පොළොවේ සිදුවන වෙනස්කම් පිළිබදව තමන්ට හෝඩුවාවක් හෝ දර්ශනය කිරීමට නොහැකි වූ බවයි.\nකොවිඩ් නයින්ටීන් ගෝලීය වසංගතය ලොව පුරා ව්‍යාප්ත වූයේ ඔවුන් අභ්‍යාකාශයේ ගත කළ කාලය තුළයි.\nමේ නිසා ඔවුන් මුළුමනින්ම වෙනස් වූ ලෝකයකට ගොඩබට ආකාරයක් දිස්වන බව විදෙස් විචාරකයන් සඳහන් කළා.",
       "URL": "https://www.hirunews.lk/238887/පෘථිවි-ගගනගාමීන්-වෙනස්-ලෝකයකට-ගොඩබසී",
       "Category": "International News",
       "Parent URL": "https://www.hirunews.lk/international-news.php?pageID=184"
}