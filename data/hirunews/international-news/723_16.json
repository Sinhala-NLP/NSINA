{
       "Source": "hirunews",
       "Timestamp": "Friday, 26 June 2015 - 9:55",
       "Headline": "නේපාලය ගොඩනැගීමට ඩොලර් බිලියන 4.4 ක මූල්‍යාධාර",
       "News Content": "පසුගිය අප්‍රේල් 25 වනදා සහ මැයි 12 වනදා ප්‍රබල භූ කම්පන දෙකකට ගොදුරු වූ නේපාලය යලි ගොඩනැගීම සඳහා ඩොලර් බිලියන 4 යි දශම 4 ක විදේශ මූල්‍යාධාර ලැබී තිබෙනවා. ඒ සඳහා වැඩිම දායකත්වයක් දක්වා ඇත්තේ ඉන්දියාව සහ චීනයයි. භූ කම්පනයෙන් නේපාලයේ පුද්ගලයන් 8800 ක් පමණ ජීවිතක්ෂයට පත්වූ අතර එහි ඓතිහාසික ස්ථානවලට මෙන්ම යටිතල පහසුකම්වලට විශාල හානි සිදුවුණා. නේපාලයට ආධාර ලබාදෙන කණ්ඩායමේ රැස්වීමක් කත්මන්ඩු නුවරදී ඊයේ අවසන් වූ අතර, එහිදී ඉන්දීය විදේශ කටයුතු ඇමතිනි සුෂ්මා ස්වරාජ් පොරොන්දුව ඇත්තේ ඩොලර් බිලියනයක මූල්‍යාධාරයක් ලබාදීමටයි. නේපාලය සඳහා චීනයේ දායකත්වය යුවාන් බිලියන 3 ක්.",
       "URL": "https://www.hirunews.lk/112127/නේපාලය-ගොඩනැගීමට-ඩොලර්-බිලියන-4-ක-මූල්‍යාධාර",
       "Category": "International News",
       "Parent URL": "https://www.hirunews.lk/international-news.php?pageID=723"
}