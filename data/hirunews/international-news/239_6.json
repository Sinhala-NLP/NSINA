{
       "Source": "hirunews",
       "Timestamp": "Monday, 09 September 2019 - 16:29",
       "Headline": "ෆැක්සායි සුළි සුළඟින් ටෝකියෝව අඩපණ වෙයි",
       "News Content": "මෑත කාලයේ ජපානයට හැමූ ප්‍රබලතම චණ්ඩ මාරුතයක් වන ෆැක්සායි සුළි සුළඟ හේතුවෙන් මිලියන 36ක් ජනගහනය වෙසෙන ටෝකියෝ අගනුවර එදිනෙදා කටයුතු අඩපණ වී තිබෙනවා.\nපැයට කිලෝමීටර් 207ක පමණ වේගයක් සහිතව සුළි සුළඟ ටෝකියෝ නුවරට නැගෙනහිරින් වූ චිබා දෙසින් අද අලූයම් කාලයේ ඇතුළු වූ අතර, පසුව ටෝකියෝ බොක්ක කලඹා තිබෙනවා.\nචණ්ඩ මාරුතයෙන් එක් කාන්තාවක් මිය ගොස් ඇති අතර, තවත් 30 දෙනෙකු තුවාල ලැබුවා. ගුවන් ගමන් 160කට වැඩි සංඛ්‍යාවක් අවලංගු කර ඇති බවත්, ටෝකියෝ නුවර විදුලි දුම්රිය ධාවනය ද ඇණහිට ඇති බවත් ජපාන මාධ්‍ය වාර්තා කළා.\nතුන් ලක්ෂ 40,000කට අධික පිරිසක් අවදානම් කලාප වලින් ඉවත් කර ගැනීම තවදුරටත් සිදුවන බව සඳහන්.\nසුළි සුළඟ හේතුවෙන් ජපානයේ නිවාස නව ලක්ෂ 30,000කට විදුලිය ඇණහිට තිබෙනවා.",
       "URL": "https://www.hirunews.lk/223928/ෆැක්සායි-සුළි-සුළඟින්-ටෝකියෝව-අඩපණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=239"
}