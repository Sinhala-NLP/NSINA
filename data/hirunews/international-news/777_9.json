{
       "Source": "hirunews",
       "Timestamp": "Monday, 16 December 2013 - 13:22",
       "Headline": "ඇෆ්ගනීස්ථානයෙන්  ඕස්ට්‍රේලියානු හමුදා ඉවත් කර ගැනේ.",
       "News Content": "ඇෆ්ගනීස්ථානය තුළ සිටින  ඕස්ට්‍රේලියානු හමුදා මුළුමනින්ම ඉවත් කර ගෙන තිබෙනවා. රට තුළ සිටි අවසන් අවසන්  ඕස්ට්‍රේලියානු භට පිරිසත් ඊයේ (15) ඇෆ්ගනීස්ථානයෙන් පිටව ගොස් ඇති බවයි විදෙස් වාර්තා සඳහන් කළේ. 2005 සිට  ඕස්ට්‍රේලියානු හමුදා ඇෆ්ගනීස්ථානය තුළ මෙහෙයුම්වල නිරත වනවා.  ඕස්ට්‍රේලියානු අග්‍රාමාත්‍ය ටෝනි ඇබට් එම තනතුරට පත්වීමට පෙර ලබාදුන් එක් පොරොන්දුවක් වන්නේ බලයට පැමිණීමෙන් පසුව ඇෆ්ගනීස්ථානයේ සිටින  ඕස්ට්‍රේලියානු හමුදා මුළුමනින්ම ඉවත් කර ගැනීමයි. කෙසේ වෙතත්, ඇෆ්ගනීස්ථානය තුළ මෙහෙයුම් ක්‍රියාත්මක කළ සමයේදී  ඕස්ට්‍රේලියානු භටයින් 40 දෙනෙකු මියගොස් ඇති අතර තවත් 261 දෙනෙකු තුවාල ලබා තිබෙනවා.",
       "URL": "https://www.hirunews.lk/73525/ඇෆ්ගනීස්ථානයෙන්-ඕස්ට්‍රේලියානු-හමුදා-ඉවත්-කර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=777"
}