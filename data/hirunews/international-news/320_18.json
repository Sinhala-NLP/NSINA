{
       "Source": "hirunews",
       "Timestamp": "Wednesday, 31 October 2018 - 12:48",
       "Headline": "ලොව උසම ප්‍රතිමාව ඉන්දියාවේ",
       "News Content": "ලෝකයේ උසම ප්‍රතිමාව ඉන්දියාවේදී අද විවෘත කරනු ලැබුවා.\nඉන්දීය රුපියල් බිලියන 29යි දශම 9ක වියදමින් ඉදිකළ මෙම ප්‍රතිමාව මීටර් 182ක උසකින් යුක්තයි.\nඉන්දීය නිදහස් අරගලයේ පුරෝගාමියෙක් වූ සර්දාර් පටෙල් නමින් නිර්මාණය වූ මෙම ප්‍රතිමාව මෙසේ අද විවෘත කෙරුණේ ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන්.\nගුජරාට් ප්‍රාන්තයේ නර්මදා නදී ගං ඉවුරේ ඉදිකළ ප්‍රතිමාව ඉන්දියාවේ ප්‍රධාන සංචාරක ආකර්ශණයක් වනු ඇතැයි මෝදි අග්‍රාමාත්‍යවරයා මෙහිදී ප්‍රකාශ කළා.\nමෝදි අග්‍රාමාත්‍යවරයා ගුජරාට් ප්‍රාන්තයේ මහ ඇමතිවරයා ලෙස කටයුතු කරන සමයේ මෙම ප්‍රතිමාවේ ඉදිකිරීම් කටයුතු ආරම්භ කර තිබෙනවා.",
       "URL": "https://www.hirunews.lk/203285/ලොව-උසම-ප්‍රතිමාව-ඉන්දියාවේ",
       "Category": "International News",
       "Parent URL": "https://www.hirunews.lk/international-news.php?pageID=320"
}