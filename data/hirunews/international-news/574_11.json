{
       "Source": "hirunews",
       "Timestamp": "Monday, 10 October 2016 - 19:02",
       "Headline": "කලාපයේ විදුලි ව්‍යාපෘති ගැන ඉන්දියාව සහ චීනය අතර ගැටුමක්",
       "News Content": "චීනයේ ටිබෙට් සානුවෙන් ඇරඹි ඉන්දියාවට අයත් ඇසෑම් ප්‍රාන්තය හරහා බංග්ලාදේශය ඔස්සේ මුහුදට ගලා බසින ‘බ්‍රහ්මපුත්‍ර’ නදියේ අතු ගංඟාවක් හරහා වේල්ලක් බැඳ චීනය සිදුකරන ජල විදුලි ව්‍යාපෘතියක් හේතුවෙන් ඉන්දියාව සහ චීනය අතර රාජ්‍ය තාන්ත්‍රික අර්බුදයක් ඇති වී තිබෙනවා.\nමෙම ව්‍යාපෘතිය ආරම්භ වූ දා පටන් ඉන්දියාව බ්‍රහ්මපුත්‍ර නදියේ ජල පාරිභෝජනය ඉහළ නංවා ඇති අතර, එය බංග්ලාදේශයට අහිතකර ලෙස බලපාන බවයි චීනය ප්‍රකාශ කළේ.\nඑමෙන්ම එය සිය ව්‍යාපෘතියට ප්‍රමාණය ඉක්මවා ප්‍රතිචාර දැක්වීමක් ලෙස ද චීනය සදහන් කළා.\nකෙසේ නමුත්, ඉන්දියාවේ අත්තනෝමතික පියවර සම්බන්ධයෙන් බංග්ලාදේශයට විකල්පයන් නොමැති බවයි චීනයේ ග්ලෝබල් ටයිම්ස් පුවත්පත කියා සිටියේ.\nබංග්ලාදේශයේ ආර්ථිකය ඉන්දියාව මත රදා පැවැත්ම ඊට හේතුව ලෙස චීන පුවත්පත පෙන්වා දුන්නා.",
       "URL": "https://www.hirunews.lk/144900/කලාපයේ-විදුලි-ව්‍යාපෘති-ගැන-ඉන්දියාව-සහ-චීනය-අතර-ගැටුමක්",
       "Category": "International News",
       "Parent URL": "https://www.hirunews.lk/international-news.php?pageID=574"
}