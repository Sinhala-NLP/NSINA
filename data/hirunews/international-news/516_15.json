{
       "Source": "hirunews",
       "Timestamp": "Friday, 17 February 2017 - 6:38",
       "Headline": "පකිස්ථානයේ මරාගෙන මැරෙන බෝම්බ පිපිරීමක්",
       "News Content": "පකිස්ථානයේ සුප්‍රසිද්ධ දේවස්ථානයක සිදුවු මරාගෙන මැරෙන බෝම්බ පිපිරීමකින් පුද්ගලයන් 72 ක් මරණයට පත්ව  තිබෙනවා.\nබැතිමතුන් දේවස්ථානයේ වන්දනා කටයුතුවල නිරතවෙමින් සිටියදී මරාගෙන මැරෙන බෝම්බකරු බෝම්බය පුපුරුවාගෙන ඇති බවටයි අනාවරණ වී ඇත්තේ.\nමියගිය පිරිස අතර කාන්තාවන් 9 දෙනෙකු සහ ළමුන් 20 දෙනෙකු සිටින බව සඳහන්.\nතවත් 250 කට වැඩි පිරිසක් තුවාල ලබා තිබෙනවා. බෝම්බය පුපුරාගිය ප්‍රදේශයේ පවතින්නේ එකම රෝහලක් බැවින් එහි අධික තදබදයක් ද හටගෙන ඇති බවයි වාර්තා වන්නේ.\nපකිස්ථාන අග්‍රාමාත්‍ය නවාස් ශරීෆ් ද මෙම ප්‍රහාරය තරයේ හෙළා දැක තිබෙනවා.\nඅයි එස් ක්‍රියාකාරීන් විසින් මෙම පිපිරවීම සිදුකරන්නට ඇතැයි සැක පළ වනවා.\nපසුගිය දින කිහිපය තුල පකිස්ථානයේ බෝම්බ පිපිරීම් කිහිපයක් සිදුවුනා.\nමේ හේතුවෙන් පකිස්ථානයේ ආරක්ෂාව පවතින්නේ අවධානම් මට්ටමක බවයි විදෙස් පුවත් සේවා පෙන්වා දෙන්නේ.",
       "URL": "https://www.hirunews.lk/154671/පකිස්ථානයේ-මරාගෙන-මැරෙන-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=516"
}