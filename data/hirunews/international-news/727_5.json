{
       "Source": "hirunews",
       "Timestamp": "Saturday, 13 June 2015 - 14:03",
       "Headline": "මලයාසියාවේ තවත් භූ කම්පනයක්",
       "News Content": "මලයාසියාවේ සබා ප්‍රාන්තයේ අද තවත් භූ කම්පනයක් වාර්තා වුණා. අද අලූයම සිදුවූ එම භූ කම්පනයේ ප්‍රබලතාව රික්ටර් පරිමාණය අනුව 5.1ක්. එහිදී කිසියම් හානියක් සිදුව ඇද්දැයි සොයා බැලීම සඳහා ජීවිතාරක්ෂක සහ සහන සේවා කණ්ඩායම් යොදවන ලෙස අගමැති නජිබ් රසාක් අදාළ නිලධාරීන්ට උපදෙස් දී තිබෙනවා. මලයාසියාවට අයත් කිනබාලූ කඳුවැටියේ පසුගිය ජුනි 5 වන දා ඇති වූ රික්ටර් පරිමාණයේ 5.9ක භූ කම්පනයෙන් සංචාරක කඳු නගින්නන් ඇතුළු පුද්ගලයන් 18 දෙනෙකු ජීවිතක්ෂයට පත්වුණා. කිනබාලූ කඳුවැටිය පිහිටා ඇත්තේ ද අද භූ කම්පනය සිදුවූ සබා ප්‍රාන්තයේයි.",
       "URL": "https://www.hirunews.lk/111323/මලයාසියාවේ-තවත්-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=727"
}