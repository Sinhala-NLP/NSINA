{
       "Source": "hirunews",
       "Timestamp": "Wednesday, 26 August 2015 - 19:21",
       "Headline": "Update: සජීවී වැඩසටහනකදී නිවේදිකාවට සහ කැමරා ශිල්පියාට වෙඩි තැබූ පුද්ගලයා දිවි නසාගනී",
       "News Content": "ඇමරිකාවේ වර්ජිනියා ප්‍රාන්තයේ සජීවී රූපවාහිනී වැඩසටහනක් අතරතුර වෙඩි තබා නිවේදිකාවක සහ කැමරා ශිල්පියෙකු ඝාතනය කළ අප්‍රිකානු - ඇමරිකානුවෙකු වන රූපවාහිනී ශිල්පියා වෙඩි තබාගෙන දිවි නසාගෙන තිබෙනවා. ඩබ්ලිව්.ඞී.බී.ජේ. සෙවන් රූපවාහිනී නාලිකාවට අනුයුක්තව සේවය කළ 24 හැවිරිදි නිවේදිකාවක් වන ඇලිසන් පාකර් සහ 27 හැවිරිදි කැමරා ශිල්පි ඇඩම් වෝඞ්  මොහුගේ වෙඩි තැබීමෙන් මියගිය අතර, ඝාතකයා පොලීසියට හමුවී ඇත්තේ ඉන් පැය 7 කට පමණ පසුවයි. පොලීසිය ඔහුගේ මෝටර් රථය වටලා සිටියදී වෙස්ටර් ලී ෆ්ලැන්ගන් නැමති මෙම රූපවාහිනී ශිල්පියා වෙඩි තබාගෙන දිවි නසාගෙන තිබෙනවා. රූපවාහිනී විකාශයන් හිදී ඔහු හඳුන්වා ඇත්තේ බ්‍රයිස් විලියම්ස් යන නමින්. ඇමරිකාවේ චාල්ස්ටන් ප්‍රදේශයේදී කළු ජාතිකයන්ගේ දේවස්ථානයකට වෙඩි තබා පුද්ගලයන් 9 දෙනෙකු ඝාතනය කිරීමේ සිද්ධියට පළි ගැනීමක් ලෙස මෙය සිදුකළ බවට ඔහු පසුව ෆැක්ස් පණිවුඩයක් රූපවාහිනී සේවාවන් වෙත යවා තිබෙනවා. කෙසේ නමුත් ඔහුගේ ෆේස් බුක් සහ ට්විටර් ගිණුම් මේ වනවිට අත්හිටුවා ඇති බව විදෙස් වාර්තා සඳහන් කළා.\nඑම නිවේදීකාවගේ සහ කැමරා ශිල්පියාගේ ඡායාරූප කිහිපයක් පහතින්\nUpdate: Wednesday, 26 August 2015 - 7:40\n..........................................................................................\nසජීවී විකාශනයක් අතරතුර මාධ්‍යවේදීන් දෙදෙනෙකුට වෙඩි\nවර්ජිනියාවේදී සජීවී විකාශනයක් අතරතුර රූපවාහිනී මාධ්‍යවේදීන් දෙදෙනකුට වෙඩි තබා ඝතනය කර ඇත.\nමෙයින් ජිවිතක්ෂයට පත්වී ඇත්තේ මාධ්‍යවේදිනියක් වන ඇලිසන් පාර්කන් සහ ඡායාරූප ශිල්පී ඇඩම් ඇඩම් වර්ඩ් ය.\nසජීවී මාධ්‍ය සාකච්ඡාවක් අතරතුර නන්නාඳුනන පුද්ගලයෙකු විසින් මෙලෙස වෙඩි තබා තිබේ.",
       "URL": "https://www.hirunews.lk/115537/update-සජීවී-වැඩසටහනකදී-නිවේදිකාවට-සහ-කැමරා-ශිල්පියාට-වෙඩි-තැබූ-පුද්ගලයා-දිවි-නසාගනී",
       "Category": "International News",
       "Parent URL": "https://www.hirunews.lk/international-news.php?pageID=709"
}