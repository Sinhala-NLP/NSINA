{
       "Source": "hirunews",
       "Timestamp": "Sunday, 19 September 2021 - 6:35",
       "Headline": "ඉන්දියාවේ මෝටර් රථයක් පාලමකින් ඇලකට පෙරළී 5ක් මරුට",
       "News Content": "ඉන්දියාවේ රාජස්ථාන් ප්‍රාන්තයේ පාලමකින් මෝටර් රථයක් ඇලකට ඇද වැටී සිදුවූ අනතුරකින් පුද්ගලයන් 5 දෙනෙකු ජීවිතක්ෂයට පත්ව තිබෙනවා.\nඊයේ සිදුවූ මෙම අනතුරින් තවත් අයෙකු තුවාල ලබා ඇති බවයි ඉන්දීය මාධ්‍ය වාර්තා කළේ.\nමියගිය දෙදෙනෙකුගේ අනන්‍යතාව අනාවරණ කරගෙන ඇති අතර අනෙක් පුද්ගලයන් හඳුනා ගැනීම සඳහා විමර්ශණ ක්‍රියාත්මකයි.\nඅධික වේගයෙන් පැමිණි මෝටර් රථය මාර්ගය බෙදා වෙන් කිරීම සඳහා ස්ථාපිත කර ඇති කණුවක ගැටීමන් අනතුරුව අඩි 15ක පමණ පහලින් පිහිටා තිබූ ඇලට ඇද වැටී ඇති බවට මූලික විමර්ශණවලදී හෙළිවී තිබෙනවා.\nමෙම අනතුර සමිබන්ධයෙන් රාජස්ථාන් ප්‍රාන්ත ප්‍රධාන අමාත්‍යවරයා ද ට්විටර් සටහනක් තබමින් ශෝකය පළකර  ඇති අතර තුවාල ලැබූවන්ට ඉක්මන් සුවය ප්‍රාර්ථනා කරන බවයි ඔහු ප්‍රකාශකර ඇත්තේ.",
       "URL": "https://www.hirunews.lk/282607/ඉන්දියාවේ-මෝටර්-රථයක්-පාලමකින්-ඇලකට-පෙරළී-5ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=94"
}