{
       "Source": "hirunews",
       "Timestamp": "Friday, 01 March 2019 - 17:56",
       "Headline": "පාකිස්ථාන අත්අඩංගුවේ සිටි ඉන්දීය ගුවන් නියමුවාට නිදහස",
       "News Content": "පාකිස්ථාන අත්අඩංගුවේ පසුවන ඉන්දීය ගුවන් නියමු වින්ග් කමාන්ඩර් අභිනන්දන් වර්තමන් තවත් සුළු මොහොතකින් ඉන්දියාවට භාරදීමට නියමිත බව එරට මාධ්‍ය වාර්තා කළා.\nමේ වනවිට එම කටයුතු සිදුවන වගාහ් අතාරි දේශසීමා ප්‍රදේශයට ඔහු රැගෙනවිත් ඇති බවයි අදාළ වාර්තාවල දැක්වුණේ.\nඔහු පාකිස්ථාන හමුදා අත්අඩංගුවට පත්වන්නේ එරට ත්‍රස්ත ඉලක්ක වෙත ප්‍රහාර එල්ල කිරීම සදහා පාකිස්ථානු ගුවන් කලාපයට ඇතුළු වූ අවස්ථාවේ පාකිස්ථාන හමුදාවන්ගේ ප්‍රහාරයකට ලක්වීමෙන්.\nසාමයේ සංකේතයක් ලෙස ඉන්දීය ගුවන් නියමුවා නිදහස් කරන බව පාකිස්ථානු අග්‍රාමාත්‍ය ඉම්රාන් ඛාන් ප්‍රකාශ කර තිබුණා.\nගුවන් නියමුවා නිදහස් කෙරෙන අවස්ථාව දැක බලා ගැනීමට දේශසීමාව අසලට අතිවිශාල ඉන්දීය ජාතිකයන් පිරිසක් එක්ව සිටීම ද විශේෂත්වයක්.",
       "URL": "https://www.hirunews.lk/211482/පාකිස්ථාන-අත්අඩංගුවේ-සිටි-ඉන්දීය-ගුවන්-නියමුවාට-නිදහස",
       "Category": "International News",
       "Parent URL": "https://www.hirunews.lk/international-news.php?pageID=286"
}