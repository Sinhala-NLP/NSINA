{
       "Source": "hirunews",
       "Timestamp": "Monday, 17 May 2021 - 14:03",
       "Headline": "ගාසා තීරයේ ඉන්ධන හිඟයක් ඇති වීමේ අවධානමක්",
       "News Content": "ගාසා තීරයේ උත්සන්න වෙමින් පවතින ගැටුම් හමුවේ ඉන්ධන හිඟයක් ඇති විය හැකි බවට එක්සත් ජාතීන්ගේ සංවිධානය අනතුරු අගවනවා.\nඉන්ධන හිඟය හේතුවෙන් රෝහල් සහ අනෙකුත් පහසුකම් සඳහා විදුලිය ඇණහිටීමේ අවදානමක් පවතින බවයි එම සංවිධානය ප්‍රකාශ කළේ.\nකෙසේ වෙතත්, ඉන්ධන ලබාදීමට එක්සත් ජාතීන්ගේ සංවිධානයේ මැදපෙරදිග සාම ක්‍රියාවලිය සඳහා වන නියෝජ්‍ය විශේෂ සම්බන්ධීකාර ලින් හේස්ටින් ඊශ්‍රායලයෙන් ඉල්ලීමක් කළ ද එය ආරක්ෂිත නොවන බවටයි ඊශ්‍රායලය ප්‍රකාශ කර ඇත්තේ.\nඊශ්‍රායලය සමඟ ගැටුම් ආරම්භ වූ දා සිට මේ දක්වා මාරාන්තිකම ගැටුම් පැවතියේ ඊයේ දිනයේයි.",
       "URL": "https://www.hirunews.lk/271613/ගාසා-තීරයේ-ඉන්ධන-හිඟයක්-ඇති-වීමේ-අවධානමක්",
       "Category": "International News",
       "Parent URL": "https://www.hirunews.lk/international-news.php?pageID=116"
}