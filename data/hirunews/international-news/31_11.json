{
       "Source": "hirunews",
       "Timestamp": "Thursday, 22 September 2022 - 13:09",
       "Headline": "න්‍යෂ්ටික මිසයිල ගැන පුටින්ගේ ප්‍රකාශය නේටෝ සංවිධානය හෙළා දකී",
       "News Content": "සිය රටට තර්ජනයක් සිදු වන්නේ නම් අවශ්‍ය වුව හොත් න්‍යෂ්ටික මිසයිල භාවිත කරන බවට රුසියානු ජනාධිපති ව්ලැදිමීර් පුටින් සිදු කළ ප්‍රකාශය නේටෝ සංවිධානයේ මහලේකම් ජෙන්ස් ස්ටෝල්ටන්බර්ග් හෙළා දැක තිබෙනවා.\nබටහිර රටවල් යුක්රේනයට සහයෝගය දැක්වීම නිසා රුසියාවට එල්ල වන තර්ජන හමුවේ ලක්ෂ 3ක අතිරේක හමුදා බලඇණියක් කැඳවීමට රුසියානු ජනාධිපතිවරයා ඊයේ තීරණය කරනු ලැබුවා.\nඊට විරෝධය දක්වමින් රට පුරා විරෝධතා ආරම්භ වු අතර ඊට සහභාගි වූ දහසකට අධික පිරිසක් අත්අඩංගුවට ගැනීමට ද රුසියානු රජය කටයුතු කරනු ලැබුවා.\nමෙම තත්ත්වය මත න්‍යෂ්ටික මිසයිල භාවිත කරන බවට රුසියානු ජනාධිපතිවරයා සිදුකළ ප්‍රකාශය වගකීමකින් තොරව සිදු කර ඇති බවයි නේටෝ සංවිධානය සඳහන් කළේ.",
       "URL": "https://www.hirunews.lk/316021/න්‍යෂ්ටික-මිසයිල-ගැන-පුටින්ගේ-ප්‍රකාශය-නේටෝ-සංවිධානය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=31"
}