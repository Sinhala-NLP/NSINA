{
       "Source": "hirunews",
       "Timestamp": "Thursday, 30 April 2015 - 9:19",
       "Headline": "අගමැති පසුතැවිල්ලෙන්",
       "News Content": "දෙවන ලෝක යුද්ධයේදී ඇමරිකානු සෙබළුන් හාරලක්ෂයකට මරු කැඳවූ ජපානයේ ආක්‍රමණශීලී ප්‍රතිපත්තිය ගැන දැඩි ලෙස පසුතැවෙන බව ජපාන අගමැති ෂින්සෝ අබේ ප්‍රකාශ කළා. ඇමරිකානු ඒකාබද්ධ කොංග්‍රසය අමතමින් ජපාන අගමැතිවරයා කියා සිටියේ ජපාන හමුදා වෙතින් ආසියානු රටවල වැසියන්ට සිදුවූ හිරිහැරද අමතක නොකරන බවයි. දෙවන ලෝක යුද්ධයේ 70 වන අනුස්මරණය මේ වසරට යෙදී තිබෙනවා. ජපාන අගමැතිවරයා ඒ නිමිත්තෙන් වොෂිංටනයේ පිහිටි දෙවන ලෝක යුද ස්මාරකය වෙත ගොස් මල් කළඹක්ද තැන්පත් කළා. කෙසේ නමුත් දෙවන ලෝක යුද්ධයේදී ජපාන හමුදා මගින් කොරියානුවන් ඇතුළු ආසියාතික කාන්තාවන් දහස් ගණනක් ලිංගික වහල් සේවයේ යෙදවීම සම්බන්ධයෙන් ජපාන අගමැතිවරයා මෙහිදී සිහිපත් කළේ නැහැ.",
       "URL": "https://www.hirunews.lk/108560/අගමැති-පසුතැවිල්ලෙන්",
       "Category": "International News",
       "Parent URL": "https://www.hirunews.lk/international-news.php?pageID=738"
}