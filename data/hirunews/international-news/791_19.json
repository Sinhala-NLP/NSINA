{
       "Source": "hirunews",
       "Timestamp": "Saturday, 26 October 2013 - 14:25",
       "Headline": "පාකිස්ථානුවන් 3 ක් වෙඩි පහරින් මරුට.",
       "News Content": "හෙරොයින් මත්ද්‍රව්‍ය කිලෝග්‍රෑම් 24 ක් රැගෙන ඉන්දීය දේශසීමාව තරණය කිරීමට උත්සාහ කළ පාකිස්ථාන ජාතිකයන් 3 දෙනෙකු දේශසීමා ආරක්ෂකයන්ගේ වෙඩි පහරින් මියගිය බව ඉන්දියාව ප්‍රකාශ කළා. ඊයේ (25) රාත්‍රියේ මුර සංචාරයක නිරත දේශසීමා ආරක්ෂකයන් මුල්ලපූර් නමැති ගම්මානය ආසන්නයේදී මොවුන්ට වෙඩි තබා තිබෙනවා. මත්ද්‍රව්‍ය ප්‍රවාහනය කළ පුද්ගලයන් තමන්ට මුලින් වෙඩි තැබූ බවයි ඉන්දීය ආරක්ෂකයන් පවසා ඇත්තේ. ඔවුන් ළඟ තිබී සොයා ගනු ලැබූ මත්ද්‍රව්‍ය තොගය ජාත්‍යන්තර වෙළඳපොලේ ඉන්දීය රුපියල් කෝටි 120ක් පමණ වටිනා බවත් ඉන්දීය මාධ්‍ය ප්‍රකාශ කළා.",
       "URL": "https://www.hirunews.lk/70082/පාකිස්ථානුවන්-3-ක්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=791"
}