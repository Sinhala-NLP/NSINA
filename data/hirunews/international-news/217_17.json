{
       "Source": "hirunews",
       "Timestamp": "Saturday, 07 December 2019 - 7:24",
       "Headline": "ඇමරිකානු නාවික කඳවුරකදී සෞදි අභ්‍යාසලාභියෙකු සිදුකළ වෙඩි තැබීමකින් 3 දෙනෙකු මරුට",
       "News Content": "ඇමරිකාවේ ෆ්ලොරිඩා ප්‍රාන්තයේ නාවික හමුදා කඳවුරකදී සෞදි ජාතිකයෙකු සිදුකළ වෙඩි තැබීමකින් පුද්ගලයන් 3 දෙනෙකු ජීවිතක්ෂයට පත්වී තිඛෙනවා.\nමොහොමඩ් සයීද් අල්ශම්රානි ලෙස හඳුනාගෙන ඇති ඔහු එම කඳවුරේ පුහුණුව ලබන අභ්‍යාසලාභියෙකු වන අතර සිද්ධිය සම්බන්ධයෙන් සෞදි රජු ඇමරිකානු ජනපති ඩොනල්ඩ් ට්‍රම්ප් වෙත සිය කණගාටුව පළ කළා.\nමිය ගොස් ඇත්තේ ඇමරිකානු හමුදා සාමාජිකයන් ද යන්න මෙතෙක් හෙළිදරව් කර නැහැ.\n2001 වසරේ සැප්තැම්බර් 11 වන දා ඇමරිකාවට එල්ල වූ ත්‍රස්ත ප්‍රහාරයට සම්බන්ධ 19 දෙනාගෙන් 15 දෙනෙකුම සෞදි ජාතිකයින්.\nවෙඩි තැබීම සිදුවූ ෆ්ලොරිඩාවේ පෙන්සකෝලා නාවික කදවුරේ හමුදා සාමාජිකයන් 16,000ක් මෙන්ම සිවිල් වැසියන් 7000ක් රැදී සිටිනවා.",
       "URL": "https://www.hirunews.lk/229724/ඇමරිකානු-නාවික-කඳවුරකදී-සෞදි-අභ්‍යාසලාභියෙකු-සිදුකළ-වෙඩි-තැබීමකින්-3-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=217"
}