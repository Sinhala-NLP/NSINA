{
       "Source": "hirunews",
       "Timestamp": "Thursday, 19 November 2020 - 14:13",
       "Headline": "ඇෆ්ගන් යුද්ධයේදී ඕස්ට්‍රේලියානු සෙබළුන් අතින් සිවිල් වැසියන් ඝාතනය වීම ගැන හෙලිදරව්වක්",
       "News Content": "ඇෆ්ගනිස්ථාන යුද්ධයේදී ඕස්ට්‍රේලියානු සෙබළුන් විසින් සිවිල් වැසියන් 39 දෙනෙකු හේතු විරහිතව ඝාතනය කර ඇති බව නව වාර්තාවකින් හෙළිදරව් වනවා.\nඕස්ට්‍රේලියානු ආරක්ෂක බලකාය මගින් 2009 වසරේ සිට 2013 වසර දක්වා ඇෆ්ගනිස්ථානයේ, ඇමරිකානු සන්ධානයට අනුබද්ධව කටයුතු කළ සෙබළුන් පිළිබඳ සිදුකළ විමර්ශනයකට අනුව හෙළි වී ඇත්තේ ඒ සඳහා ඕස්ට්‍රේලියානු සෙබළුන් 25 දෙනෙකු සම්බන්ධ වී ඇති බවයි.\nඔවුන් අතින් සිරකරුවන්, ගොවීන් සහ සාමාන්‍ය වැසියන් මියගොස් ඇති බව අනාවරණ වී තිබෙනවා.\nඉන් එක් සිද්ධියක් වන්නේ ප්‍රථම ඝාතනය හුරුපුරුදු වීම සඳහා කණිෂ්ඨ සොල්දාදුවන් විසින් සිරකරුවන්ට වෙඩි තැබීමයි.",
       "URL": "https://www.hirunews.lk/255099/ඇෆ්ගන්-යුද්ධයේදී-ඕස්ට්‍රේලියානු-සෙබළුන්-අතින්-සිවිල්-වැසියන්-ඝාතනය-වීම-ගැන-හෙලිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=152"
}