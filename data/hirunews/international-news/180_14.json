{
       "Source": "hirunews",
       "Timestamp": "Sunday, 31 May 2020 - 9:02",
       "Headline": "ජනපති ට්‍රම්ප්  G7 සමුළුව කල් දමයි",
       "News Content": "ලොව ඉහළ සංවර්ධනයක්  සහිත බලගතුම ධනවාදී රටවල් නියෝජනය කරන ජී හත සමුළුව කල් දැමීමට ඇමරිකානු ජනාධිපති ඩොනල්ඩ් ට්‍රම්ප් තීරණය කර තිබෙනවා.\nවොෂිංටනයේදී ඔහු ප්‍රකාශ කළේ මෙවර සමුළුව සැප්තැම්බරයේදී  පැවැත්වීමට අපේක්ෂා කරන අතර, ඒ සඳහා ජී හත කණ්ඩායමෙන් ඔබ්බට ගිය පුළුල් නියෝජනයක් අපේක්ෂා කරන බවයි.\nඒ අනුව රුසියාව, දකුණු කොරියාව, ඕස්ට්‍රේලියාව සහ ඉන්දියාවටද මීළඟ සමුළුව සඳහා සහභාගිවීමට ආරාධනා කරන බවද ඔහු කියා සිටියා.\nබ්‍රිතාන්‍යය, කැනඩාව, ප්‍රංශය, ජර්මනිය, ඉතාලිය, ජපානය සහ ඇමරිකා එක්සත් ජනපදය ඇතුළත් ජී හත කණ්ඩායමේ වාර්ෂික සමුළුව ලබන මාසයේ ඇමරිකාවේදී පැවැත්වීමටයි මීට පෙර සැළසුම් කෙරුණේ.",
       "URL": "https://www.hirunews.lk/241917/ජනපති-ට්‍රම්ප්-g7-සමුළුව-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=180"
}