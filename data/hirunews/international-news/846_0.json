{
       "Source": "hirunews",
       "Timestamp": "Tuesday, 23 April 2013 - 19:28",
       "Headline": "සිරියානු රජයට ඊශ්‍රායලයෙන් චෝදනා.",
       "News Content": "සිරියානු රජය එරට කැරළිකරුවන්ට එරෙහිව රසායනික අවි භාවිත කරන බව ඊශ්‍රායලය අද ප්‍රකාශ කළා. ඊශ්‍රායල ආරක්ෂක බුද්ධි පර්යේෂණ දෙපාර්තමේන්තුව ප්‍රකාශ කර ඇත්තේ ඔවුන් සරීන් නැමති ගෑස් වර්ගය මේ සඳහා භාවිත කළ බවයි. කෙසේ වෙතත් සිරියානු රජය මෙම චෝදනා ප්‍රතික්ෂේප කර ඇති බවයි විදෙස් වාර්තා සඳහන් කළේ. කෙසේ වෙතත් සිරියානු රජය සතුව ලොව විශාලතම රසායනික අවි තොගය පවතින බවයි රසායනික අවි සම්බන්ධයෙන් වන විශ්ලේෂකයන් ප්‍රකාශ කරන්නේ.",
       "URL": "https://www.hirunews.lk/57693/සිරියානු-රජයට-ඊශ්‍රායලයෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=846"
}