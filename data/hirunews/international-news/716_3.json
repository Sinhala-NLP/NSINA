{
       "Source": "hirunews",
       "Timestamp": "Sunday, 26 July 2015 - 15:39",
       "Headline": "ඔබාමාගේ කෙන්යානු සංචාරය අද නිමයි",
       "News Content": "ඇමෙරිකානු ජනාධිපති බැරැක් ඔබාමාගේ කෙන්යානු සංචාරය නයිරෝබි නුවර ගෘහස්ථ ක්‍රීඩාංගනයේදී පවත්වනු ලබන කතාවකින් අනතුරුව නිමාවට පත්වනවා. තම පියා උපන් රට වන කෙන්යාවට ඊයේ ළඟා වූ ඇමෙරිකානු ජනාධිපතිවරයා ඉන් පසු ඉතියෝපියාව බලා නික්මෙනු ඇති. ජනාධිපති ඔබාමා, කෙන්යානු ජනාධිපති උහුරු කෙන්යාටා සමඟ අද පැවැත්වූ සාකච්ඡාවලදී අප්‍රිකාවට බලපාන ආරක්ෂක ගැටලූ සම්බන්ධයෙන් අදහස් හුවමාරු කර ගත් බව සඳහන්. ඇමෙරිකානු නායකයාගේ කෙන්යා සංචාරය සඳහා එරට ආරක්ෂක රැකවල් දැඩි කර තිබෙනවා.",
       "URL": "https://www.hirunews.lk/113851/ඔබාමාගේ-කෙන්යානු-සංචාරය-අද-නිමයි",
       "Category": "International News",
       "Parent URL": "https://www.hirunews.lk/international-news.php?pageID=716"
}