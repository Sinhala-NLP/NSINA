{
       "Source": "hirunews",
       "Timestamp": "Friday, 08 November 2019 - 7:55",
       "Headline": "උතුරු කොරියාව, ජපානයට දොර වසයි",
       "News Content": "ජපාන අගමැති ෂින්සෝ අබේ මුග්ධයෙකු ලෙස හැදින් වූ උතුරු කොරියාව ඔහුට තම රට විවෘත නොවන බව ප්‍රකාශ කළා.\nඒ, උතුරු කොරියාවේදී අතුරුදන් වූ ජපාන ජාතිකයන් පිළිබදව සොයා බැලීමට තමා එහි සංචාරය කිරීමට අපේක්ෂා කරන බවට ජපාන අගමැතිවරයා කළ ප්‍රකාශයට පිළිතුරු ලෙසින්.\nඋතුරු කොරියාව උදහස් වී ඇත්තේ ජපාන අගමැති ෂින්සෝ අබේ උතුරු කොරියාවේ නවතම මිසයිල අත්හදා බැලීම් විවේචනය කිරීම හේතුවෙන්.\nඑමගින් ජගත් සංවිධාන සම්බාධක උල්ලංඝණය වන බවයි ජපාන අගමැතිවරයා කියා සිටියේ.\nඊට දැඩි ප්‍රතිචාරයක් දක්වමින් උතුරු කොරියානු රජය කියා සිටියේ ජපාන අගමැතිවරයාට තම රටට පා තැබීමට අවසර හිමි නොවන බවයි.\nහිටපු ජපාන අගමැති ජුනිචිරෝ කොයිසුමි 2002 වසරේදී උතුරු කොරියාවේ සංචාරය කළ අතර, ඔහු වත්මන් නායක කිම් ජොං අන්ගේ පියා මුණ ගැසුණා.",
       "URL": "https://www.hirunews.lk/227865/උතුරු-කොරියාව-ජපානයට-දොර-වසයි",
       "Category": "International News",
       "Parent URL": "https://www.hirunews.lk/international-news.php?pageID=225"
}