{
       "Source": "hirunews",
       "Timestamp": "Friday, 01 January 2016 - 17:54",
       "Headline": "ඩුබායි හෝටලයේ ගින්න පාලනය කෙරේ",
       "News Content": "ඩුබායි හි මහල් 63 කින් සමන්විත ඇඩ‍්‍රස් තරුපහේ හෝටලයේ ඇති වූ ගින්න පාලනය කිරීමට ඩුබායි ගිනි නිවීමේ කණ්ඩායම් මේ වන විට සමත් වී තිබෙනවා.\nකෙසේ වෙතත්, විදෙස් මාධ්‍ය වාර්තා කළේ ගොඩනැගිල්ලේ ඇතැම් මහල්වල ගිනි ජාලා වරින් වර ඇති වෙමින් පවතින බවයි.\nගින්න මැඩ පැවැත්වුවද මේ වන විටත් ප්‍රදේශය පුරා අධික දුම් සහිත තත්ත්වයක් පැතිර පවතිනවා.\nගින්න ඇතිවීමත් සමඟ ගොඩනැගිල්ලේ සිටි සියලූ පිරිස් ඉවත් කිරීමට බලධාරීන් කටයුතු කළ අතර, ගින්නෙන් පුද්ගලයන් 16 දෙනෙකු සුළු තුවාල ලැබුවා.\nමෙම හෝටලය පිහිටා ඇත්තේ ලොව උසම ගොඩනැගිල්ල වූ බර්ජ් කලීෆා ගොඩනැගිල්ල ඉදිරිපිටයි.",
       "URL": "https://www.hirunews.lk/123219/ඩුබායි-හෝටලයේ-ගින්න-පාලනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=676"
}