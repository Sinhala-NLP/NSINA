{
       "Source": "hirunews",
       "Timestamp": "Monday, 25 February 2013 - 19:31",
       "Headline": "හොලිවුඞ් සිනමා මංගල්‍යය නිමා වෙයි.",
       "News Content": "85 වන ඔස්කා සම්මාන උළෙල අති උත්කර්ශවත් අන්දමින් ඇමරිකාවේ හොලිවුඞ් පුරවරයේ දී අද (25) නිමාවට පත්වුණා. මෙවර ඔස්කාර් සම්මාන උළෙලේ හොදම චිත්‍රපටයට හිමි සම්මානය ප්‍රදානය කිරීමට ඇමරිකානු ජනාධිපති ආර්යා මිෂෙල් ඔබාමා සහභාගිවීම විශේෂත්වයක්. සුප්‍රකට ඇමරිකානු නළුවෙකු මෙන්ම අධ්‍යක්ෂකවරයෙකු වන බේන් ඇෆ්ලෙක්ගේ ආර්ගෝ චිත්‍රපටය එහිදී හොදම චිත්‍රපටය ලෙස සම්මානයට පාත්‍ර වුණා. හොදම නළුවා ලෙස ලින්කන් චිත්‍රපටය වෙනුවෙන් ඩැනියෙල් ඬේ ලූවිස් සම්මාන දිනා ගත් අතර, හොදම නිළිය ලෙස සිල්ව ලයිනින් ප්ලේ බුක් චිත්‍රපටයේ රගපෑ ජෙනිෆර් ලෝරන්ස් සම්මානයට පාත්‍ර වුණා.",
       "URL": "https://www.hirunews.lk/54113/හොලිවුඞ්-සිනමා-මංගල්‍යය-නිමා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=861"
}