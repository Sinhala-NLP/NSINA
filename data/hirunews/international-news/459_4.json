{
       "Source": "hirunews",
       "Timestamp": "Tuesday, 18 July 2017 - 11:08",
       "Headline": "පාකිස්තාන අගමැතිට එරෙහි දූෂණ නඩු විභාගය ඇරඹේ",
       "News Content": "පාකිස්තාන අග්‍රාමාත්‍ය නවාස් ශරීෆ්ගේ පවුලේ අසීමාන්තික ධනස්කන්ධය පිළිබඳ එල්ල වී ඇති චෝදනා සම්බන්ධයෙන් එරට ශ්‍රේෂ්ඨාධිකරණ නඩු විභාගය ඊයේ ආරම්භ වුණා.\nවිශේෂයෙන් අගමැති ශරීෆ්ගේ දරුවන් ඔහුගේ බලය උපයෝගී කරගෙන අයථා ලෙස ධනය උපයා ඇති බවටයි චෝදනා එල්ල වී ඇත්තේ.\nඅගමැති ශරීෆ්ගේ දියණිය මාරියම්, ලන්ඩන් නුවර සුඛෝපභෝගී නිවහන් මිලදී ගැනීම ද මෙම චෝදනා යටතේ ඉදිරිපත් කෙරෙන සාක්ෂියක්.\nඅගමැති නවාස් ශරීෆ්ගේ ආදායම් සම්බන්ධයෙන් එරට දූෂණ මර්දන අංශ මගින් පාකිස්තාන ශ්‍රේෂ්ඨාධිකරණය වෙත පිටු 254කින් යුත් වාර්තාවක් ද ගොනු කරනු ලැබුවා.\nඑමගින් වරදකරු කරනු ලැබුවහොත් නවාස් ශරීෆ්ට පාකිස්තාන අග්‍රාමාත්‍ය ධුරය අහිමි වනු ඇති.",
       "URL": "https://www.hirunews.lk/166149/පාකිස්තාන-අගමැතිට-එරෙහි-දූෂණ-නඩු-විභාගය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=459"
}