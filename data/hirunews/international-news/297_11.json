{
       "Source": "hirunews",
       "Timestamp": "Sunday, 20 January 2019 - 8:16",
       "Headline": "ඩොනල්ඩ් ට්‍රම්ප්ගෙන් නව යෝජනා පෙළක්",
       "News Content": "දැන් තිස්වන දිනට එළඹී ඇති ඇමරිකානු රජයේ අක්‍රියවීම අවසන් කිරීම සඳහා ජනාධිපති ඩොනල්ඩ් ට්‍රම්ප් විසින් නව යෝජනා පෙළක් ඉදිරිපත් කර තිබෙනවා.\nඒ, ඇමරිකාවට නීතිවිරෝධී ලෙස ඇතුලූවන කොටස් දෙකකට අයත් සංක්‍රමණිකයන්ට රැකවරණ සැළසීම සඳහා කටයුතු කිරීමයි.\nඊට හිලව් වශයෙන් මෙක්සිකෝව සමඟ පවතින දේශසීමාව ඔස්සේ දෙවැනි පවුරක් තැනීම සඳහා වූ සිය යෝජනාවට ඔහු ඩිමොක්‍රටික් පක්ෂයේ සහය ඉල්ලා සිටිනවා.\nදැන් රජයේ අක්‍රියවීමට හේතුවී ඇති අයවැය සම්මත නොවීමට ප්‍රධාන හේතුවක් වන්නේ එම පවුර ඉදිකිරීම සඳහා මුදල් අනුමත කිරීම මහජන නියෝජිත මණ්ඩලය ප්‍රතික්ෂේප කිරීමයි.\nජනපති ට්‍රම්ප් කියා සිටින්නේ හත්ලක්ෂයක් පමණ වන යොවුන් සංක්‍රමණිකයන්ට සහ දැනට රැකවරණ ලබාඇති, එහෙත් එය කල් ඉකුත්වීමට ආසන්න තුන්ලක්ෂයක් පමණ වූ සංක්‍රමණිකයන්ට රැකවරණ සැළසීමට තමන් සූදානම් බවයි.\nඒ වෙනුවෙන් මෙක්සිකෝ දේශසීමාව හරහා පවුර ඉදිකිරීමට ඇමරිකානු ඩොලර් බිලියන 5.7 ක් ඔහු ඇමරිකානු කොංග්‍රසයෙන් ඉල්ලා සිටිනවා.",
       "URL": "https://www.hirunews.lk/208598/ඩොනල්ඩ්-ට්‍රම්ප්ගෙන්-නව-යෝජනා-පෙළක්",
       "Category": "International News",
       "Parent URL": "https://www.hirunews.lk/international-news.php?pageID=297"
}