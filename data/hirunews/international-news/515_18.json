{
       "Source": "hirunews",
       "Timestamp": "Saturday, 18 February 2017 - 14:57",
       "Headline": "තවත් මහද්වීපයක් සොයාගැනේ ? (ඡායාරූප)",
       "News Content": "වර්තමානයේ ලෝකයේ පවතින මහද්වීප 07ට අමතරව තවත් මහාද්වීපයක් විද්‍යාඥයින් පිරිසක් විසින් සොයාගෙන තිබෙනවා.\nනමින් Zealandia වන මෙම භූමිය මහාද්වීපයක් යැයි කිවහැකි ලක්ෂණ සියල්ල අඩංගුව ඇති බවයි සඳහන් වන්නේ.\nවිද්‍යාඥයින් ප්‍රකාශ කරන්නේ වර්ග කිලෝමීටර මිලියන 5ක වපසරියකින් යුතු වන මෙය ඕස්ට්‍රේලියා මහාද්වීපය මෙන් 2/3 ක විශාලත්වයකින් යුතු බවයි.\nකෙසේවෙතත් තවමත් මේ සම්බන්ධව පර්යේෂණ සිදු කරමින් පවතින අතර මෙම භූමිය මහාද්වීපයක් ලෙස පිළිගැනීමට කාලයක් ගතවනු ඇති බව විදෙස් මාධ්‍ය සඳහන් කරනවා.",
       "URL": "https://www.hirunews.lk/154827/තවත්-මහද්වීපයක්-සොයාගැනේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=515"
}