{
       "Source": "hirunews",
       "Timestamp": "Thursday, 18 June 2015 - 16:07",
       "Headline": "රාහුල් ගාන්ධිට දුක කියූ ගොවියෙකු මරුට",
       "News Content": "වගා හානියත් සමඟ තමාට සිදුවූ ආර්ථික පාඩුව හේතුවෙන් සියදිවි නසා ගත් ගොවියෙකුගේ අවමංගල්‍ය උත්සවයකට සහභාගි වීම සඳහා ඉන්දීය කොංග්‍රසයේ උප සභාපති රාහුල් ගාන්ධි අද පන්ජාබ් ප්‍රදේශයට පැමිණියා. අධික නියඟය හේතුවෙන් ජීවිතක්ෂයට පත් සුර්ජිත් සිං නමැති 62 හැවිරිදි එම ගොවියාගේ තිරිඟු වගාව සම්පූර්ණයෙන් හානියට පත්ව තිබෙනවා. ඉන්දියන් රුපියල් ලක්ෂ 7 ක ණයක් ලබාගෙන මෙම තිරිඟු වගාව සිදුකිරීම හේතුවෙන් ඔහු ආර්ථික වශයෙනුත් දැඩි පසුබෑමකට ලක්ව ඇති බව සඳහන්. මෙම ජීවිතක්ෂයට පත්වූ ගොවියා මීට දින 10 කට පෙර නවදිල්ලි නුවර පැමිණ රාහුල් ගාන්ධි මුණ ගැසී තමා පත්ව ඇති අපහසුතා පිළිබඳව දැනුම්දී ඇති අතර තමන්ට පිහිටවන ලෙස ද ඔහු එහිදී රාහුල් ගාන්ධිගෙන් ඉල්ලා තිබෙනවා. කෙසේ වුවත්, ඊයේ දිනයේ මෙම ගොවියා වස පානය කර සියදිවි නසාගෙන ඇති අතර අද ඔහුගේ අවමංගල උත්සවයට සහභාගි වූ රාහුල් ගාන්ධි ගොවියාගේ ණය ගෙවා දැමීමට පවුලේ සාමාජිකයන්ට පොරොන්දු වූ බව ඉන්දීය මාධ්‍ය වාර්තා කරනවා.",
       "URL": "https://www.hirunews.lk/111665/රාහුල්-ගාන්ධිට-දුක-කියූ-ගොවියෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=725"
}