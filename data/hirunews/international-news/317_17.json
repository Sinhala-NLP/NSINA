{
       "Source": "hirunews",
       "Timestamp": "Sunday, 11 November 2018 - 11:20",
       "Headline": "ඊජිප්තුවෙන් මමි බවට පත් කළ බළල් සිරුරු රැසක් සොයාගැනේ",
       "News Content": "ඊජිප්තුවේ පිරමීඩ ආශ්‍රිත සොහොන් බිම්වලින් මමි බවට පත් කළ බළලුන්ගේ සිරුරු රැසක් සොයාගෙන ඇති බව වාර්තාවනවා.\nවසර 4,000 කට වඩා පැරණි මෙම බළල් මමි සොයාගෙන ඇත්තේ කයිරෝ නගරයට දකුණෙන් වූ සක්කාරා ප්‍රදේශයෙන්.\nඉපැරණි ඊජිප්තුවේ අගනුවර වූ මෙම්ෆිස් නුවර සොහොන් බිම ලෙස මෙම ප්‍රදේශය යොදාගෙන ඇති බව සඳහන්.\nබළලූන් මරණින් මතු ජීවිතයේදී වැදගත් වන සත්වයෙකු ලෙස පැරණි ඊජිප්තු වාසීන් විශ්වාස කළ බව සඳහන්.\nඑක් සොහොන් බිමකින් බළල් මමිවලට අමතරව බළලූන්ට අධිපති දෙවඟනගේ ලෝකඩ ප්‍රතිමාවක්ද හමුවී තිබෙනවා.",
       "URL": "https://www.hirunews.lk/203992/ඊජිප්තුවෙන්-මමි-බවට-පත්-කළ-බළල්-සිරුරු-රැසක්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=317"
}