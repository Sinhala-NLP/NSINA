{
       "Source": "hirunews",
       "Timestamp": "Monday, 23 December 2019 - 7:06",
       "Headline": "අයි.එස්. ඉරාකයේ යළි බලවත් වෙයි",
       "News Content": "ඉරාකය තුළ අයි.එස්. සංවිධානය සිය බලය යළි ව්‍යාප්ත කරමින් සිටින බවට කුර්දි සහ බටහිර බුද්ධි නිලධාරීන් අනතුරු අඟවා තිබෙනවා.\nඅයි.එස්. සංවිධානයට ඉරාකය තුළ බලය අහිමිවී වසර දෙකකට පසුවයි ඔවුන් මෙලෙස යළි ඉරාකය තුළ සංවිධාන වෙමින් පවතින්නේ.\nඑම තත්ත්වය හමුවේ අයි.එස්. ප්‍රහාර වැඩිවිය හැකි බවට කුර්දි හා බටහිර බුද්ධි නිලධාරින්, බී.බී.සී. පුවත් සේවයට ප්‍රකාශ කර තිබෙනවා.\nඅයි.එස්. සටන්කාමීන් වර්තමානයේ නිපුණතාවන්ගෙන් දියුණු බවත්, නව තාක්ෂණය ඔවුන් සතු බවත් ප්‍රකාශ කර ඇති කුර්දි හා බටහිර බුද්ධි නිලධාරීන් පෙන්වා දී ඇත්තේ ඔවුන් අල්කයිඩා සංවිධානයට වඩා භයානක බවයි.\nඑමෙන්ම අයි.එස්. සංවිධානය සතුව විශාල මුදල් ප්‍රමාණයක් පවතින බැවින් ඔවුන්ට අවිආයුධ, ආහාර සැපයුම සහ උපකරණ මිලදී ගැනීමේ හැකියාවද පවතින බව ඔවුන් බී.බී. සී පුවත් සේවයට ප්‍රකාශ කර තිබෙනවා.",
       "URL": "https://www.hirunews.lk/230784/අයි-එස්-ඉරාකයේ-යළි-බලවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=213"
}