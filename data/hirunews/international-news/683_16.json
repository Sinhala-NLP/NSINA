{
       "Source": "hirunews",
       "Timestamp": "Friday, 04 December 2015 - 8:40",
       "Headline": "පුටින්ට අයි.එස් තර්ජන",
       "News Content": "සිරියාවේ අයි එස් ඉලක්ක වෙත ගුවන් ප්‍රහාර එල්ල කිරීම හේතුවෙන් රුසියානු ජනාධිපති ව්ලැදිමීර් පුටින් අයි.එස් සංවිධානයේ ඍජු ඉලක්කයක් බවට පත්ව ඇති බව විදෙස් වාර්තා සදහන් කළා.\nඒ අනුව, ජනාධිපති පුටින්ට සහ රුසියාවට ප්‍රබල අනතුරු ඇගවීමක් එම සංවිධානය විසින් සිදුකර තිබෙනවා. ඒ සිරියාවේ සිටි රුසියානු ඔත්තුකරුවෙකු ගෙළ සිඳ ඝාතනය කිරීමේ වීඩියෝ පටයක් ද සමගින්.\nඑහිදී අයි.එස්. සංවිධානය සඳහන් කර ඇත්තේ රුසියාවට එරෙහි යුද්ධය ඒ සමගම ආරම්භ වූ බවයි. එමෙන්ම, රුසියාවේ මොස්කව් අගනුවර මෙන්ම ඇමරිකාවේ වොෂින්ටන් සහ නිව්යෝක් නගරවලට ද ප්‍රහාර දියත් කරන බව අයි.එස් සංවිධානය ප්‍රකාශ කර තිබෙනවා.",
       "URL": "https://www.hirunews.lk/121334/පුටින්ට-අයි-එස්-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=683"
}