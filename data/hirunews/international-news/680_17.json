{
       "Source": "hirunews",
       "Timestamp": "Monday, 14 December 2015 - 17:08",
       "Headline": "රුසියා යානය කඩා වැටීම ත්‍රස්ත ක්‍රියාවක් නොවේ",
       "News Content": "සීනායි කඳු ප්‍රදේශය ආශ්‍රිතව කඩා වැටුණු රුසියානු ගුවන් යානය සම්බන්ධ සිද්ධිය ත්‍රස්තවාදී ක්‍රියාවක් නොවන බව ඊජිප්තුව පවසනවා.\nකඩා වැටුණු ගුවන් යානය සම්බන්ධයෙන් පරීක්ෂණ කණ්ඩායමක් සිදුකළ පරීක්ෂණයකින් අනතුරුවයි මේ බව කියා සිටියේ.\nපසුගිය දා සිදුවූ මෙම ගුවන් යානා අනතුරෙන් පුද්ගලයන් 224 දෙනෙකු ජීවිතක්ෂයට පත්වූ අතර ඉන් බහුතරය රුසියානුවන්. ගුවන් යානය කඩා වැටීමට හේතුව ත්‍රස්වාදී ක්‍රියාවක් බවට මීට පෙර මත පළ වුණා.\nරුසියාවේ කොගලිමාවියා ගුවන් සමාගමට අයත් ඒ 301 වර්ගයේ මෙම මගී ගුවන් යානය පසුගිය ඔක්තෝම්බර් 31 වනදා ඊජිප්තුවේ සිනායි අර්ධද්වීපයට කඩාවැටී තිබුණා.",
       "URL": "https://www.hirunews.lk/122043/රුසියා-යානය-කඩා-වැටීම-ත්‍රස්ත-ක්‍රියාවක්-නොවේ",
       "Category": "International News",
       "Parent URL": "https://www.hirunews.lk/international-news.php?pageID=680"
}