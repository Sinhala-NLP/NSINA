{
       "Source": "hirunews",
       "Timestamp": "Tuesday, 02 April 2019 - 10:56",
       "Headline": "මුහුණු පොතෙන් මුදල් ඉපයීමට වරම්",
       "News Content": "ෆේස්බුක් වෙබ් අඩවියේ සිදුකරන පළ කිරීම්වලින් මුදල් ඉපයීම සඳහා අවස්ථාවක් ලබාදීමට එහි නිර්මාතෘ මාක් සකර්බර්ග් අපේක්ෂා කරනවා.\nඒ සඳහා වෙබ් අඩවියේ වෙනම පිටු වෙන් කිරීමට කටයුතු කරන බවයි ජර්මනියේ ඩිජිටල් ප්‍රකාශක, ආයතනයක කාර්ය මණ්ඩලය අමතමින් ඔහු ඊයේ සඳහන් කළේ.\nඒ අනුව ෆේස්බුක් වෙබ් අඩවියේ අදාළ පිටුවල පළ කරන පුවත් සඳහා ද ගෙවීමක් ලබා ගැනීමට ඒවායේ ප්‍රකාශකයන්ට හැකි වනු ඇති.\nලොව විශාලතම සමාජ මාධ්‍ය ජාලය වන ෆේස්බුක් නිර්මාණය කෙරුණේ පුද්ගලයන් අතර අන්තර් සබඳතා ප්‍රවර්ධනය කිරීමේ අරමුණින්.",
       "URL": "https://www.hirunews.lk/213661/මුහුණු-පොතෙන්-මුදල්-ඉපයීමට-වරම්",
       "Category": "International News",
       "Parent URL": "https://www.hirunews.lk/international-news.php?pageID=277"
}