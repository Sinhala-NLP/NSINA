{
       "Source": "hirunews",
       "Timestamp": "Tuesday, 13 June 2017 - 13:19",
       "Headline": "අයි.එස්. ඇමරිකාවේ නිර්මාණයක් බවට ඉරානයෙන් චෝදනා",
       "News Content": "අයි.එස්. සංවිධානය ඇමරිකාවේ නිර්මාණයක් බවත්, එය පෝෂණය කිරීමට ඇමරිකාව මෙන්ම සෞදි අරාබිය ද දායක වන බවත් ඉරානයේ ආධ්‍යාත්මික නායක අයතුල්ලා අලි ඛමේනි පවසනවා.\nමැදපෙරදිග අස්ථාවරභාවයක් ඇති කිරීම සඳහා ඇමරිකාව අයි.එස්. සංවිධානය යොදා ගන්නා බවට ද ඔහු චෝදනා කළා.\nමේ නිසා ඇමරිකාව අයි.එස්. සංවිධානයට එරෙහිව සටන් කිරීම හුදෙක් ප්‍රලාපයක් බවයි ඉරාන නායකයා වැඩිදුරටත් සඳහන් කළේ.\n1979 ඉරාන විප්ලවයෙන් පසු ඇමරිකාව සහ ඉරානය අතර සබඳතා බිද වැටුණු අතර, මධ්‍යස්ථ මතධාරීන් එම සබඳතා යළි ගොඩ නැගීමේ උත්සාහයක නිරත වුණා.\nඑහෙත් ආධ්‍යාත්මික නායක අයතුල්ලා ඛමේනිගේ අනුගාමිකයන් දරන්නේ දැඩි ඇමරිකානු විරෝධී ප්‍රතිපත්තියක්.",
       "URL": "https://www.hirunews.lk/163462/අයි-එස්-ඇමරිකාවේ-නිර්මාණයක්-බවට-ඉරානයෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=471"
}