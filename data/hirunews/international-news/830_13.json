{
       "Source": "hirunews",
       "Timestamp": "Monday, 17 June 2013 - 15:42",
       "Headline": "සබරගමු සරසවියේ පන්ති තහනම් කළ සිසුන්ට විභාග තහනම් නැහැ.",
       "News Content": "සබරගමුව විශ්වවිද්‍යාලයේ පන්ති තහනමට ලක්වූ සිසුන් සිව් දෙනා වෙනුවෙන්  අභියාචනාධිකරණය අද (17)  අතුරු තහනම් නියෝගයක් නිකුත් කළා. ඒ, අනුව එම සිසුන් සිව් දෙනාට විභාග තහනම බලනොපවත්වන බවයි පැමිණිලි පාර්ශවයේ නීතිඥ සාලිය පීරිස් හිරු ප්‍රවෘත්ති අංශයට සදහන් කළේ. සබරගමුව විශ්වවිද්‍යාලයේ සිසුන් සිව් දෙනෙකුගේ පන්ති තහනමට එරෙහිව එහි ශිෂ්‍ය එකමුතුව අභියාචනාධිකරණය ගොනු කර තිබූ නඩුවක් විභාගයට ගත් අවස්ථාවේදි අභියාචනාධිකරණ විනිසුරු ශ්‍රී ස්කන්දරාජා අද (17* මෙම නියෝගය නිකුත් කළා.",
       "URL": "https://www.hirunews.lk/61174/සබරගමු-සරසවියේ-පන්ති-තහනම්-කළ-සිසුන්ට-විභාග-නැහැ",
       "Category": "International News",
       "Parent URL": "https://www.hirunews.lk/international-news.php?pageID=830"
}