{
       "Source": "hirunews",
       "Timestamp": "Sunday, 09 December 2018 - 11:02",
       "Headline": "ඩොනල්ඩ් ට්‍රම්ප්ගේ කාර්ය මණ්ඩල ප්‍රධානියාත් ඉවත්වෙයි",
       "News Content": "ඇමරිකානු ජනාධිපති ඩොනල්ඞ් ට්‍රම්ගේ කාර්ය මණ්ඩල ප්‍රධානී ජෝන් කෙලී මේ වසර නිමාවත් සමඟ තනතුරෙන් ඉවත්වන බව ධවල මන්දිරය ඊයේ නිවේදනය කළා.\nඇමරිකානු මැරින් බලකායේ හිටපු ජනරාල්වරයෙකු වූ ඔහු සහ ජනපති ට්‍රම්ප් අතර පසුගිය කාලය තුළ මතභේද පැවති බව සඳහන්.\nමේ අතර  ඇමරිකානු ජනාධිපතිවරයාගේ මීළඟ ආරක්ෂක උපදේශක තනතුරට හිටපු හමුදා කාර්ය මණ්ඩල ප්‍රධානී ජනරාල් මාක් මිලේ නම් කර තිබෙනවා.\nඔහු ඉරාකයේ සහ ඇෆ්ගනිස්ථානයේ ඇමරිකානු හමුදා මෙහෙයවූ තරු හතරේ ජනරාල්වරයෙක්.\nකෙසේ නමුත් ඔහුගේ තනතුර ඇමරිකානු සෙනෙට් මණ්ඩලය මගින් අනුමත කළ යුතුයි.",
       "URL": "https://www.hirunews.lk/205785/ඩොනල්ඩ්-ට්‍රම්ප්ගේ-කාර්ය-මණ්ඩල-ප්‍රධානියාත්-ඉවත්වෙයි",
       "Category": "International News",
       "Parent URL": "https://www.hirunews.lk/international-news.php?pageID=310"
}