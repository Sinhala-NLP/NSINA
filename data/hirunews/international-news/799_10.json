{
       "Source": "hirunews",
       "Timestamp": "Sunday, 29 September 2013 - 15:07",
       "Headline": "මුම්බායි හි ජීවිතාරක්ෂක මෙහෙයුම නතර කෙරේ.",
       "News Content": "පසුගිය සිකුරාදා කඩා වැටුණු මුම්බායි නුවර සිව් මහල් ගොඩනැගිල්ලේ සුන්බුන් අතර, සිරවුණු පුද්ගලයන් සෙවීමේ ජීවිතාරක්ෂක මෙහෙයුම දැන් නතර කර තිබෙනවා. ඔවුන් ඊට පෙර පුද්ගලයන් 33 දෙනෙකු මුදා ගැනීමට සමත් වුණා. අවසන් වරට ඊයේ මෙලෙස බේරා ගැනුණේ සුන්බුන් අතර සිරවී සිටි 50 හැවිරිදි පුද්ගලයෙක්. ගොඩනැගිල්ල කඩා වැටීමෙන් පුද්ගලයන් 60 දෙනෙකු ජීවිතක්ෂයට පත්වුණා. මුම්බායි හි නගර සභාවේ සේවක පවුල් 20ක් මෙහි පදිංචිව සිටි බව සදහන්. ගොඩනැගිල්ල කඩා වැටීමට හේතුව මෙතෙක් අනාවරණ වී නැහැ. එහෙත් පැරණි සහ අක්‍රමවත්ව තැනූ ගොඩනැගිලි කඩා වැටීමේ සිද්ධීන් රැසක් මුම්බායි නගරයෙන් පසුගිය කාලය තුළ වාර්තා වී තිබෙනවා.",
       "URL": "https://www.hirunews.lk/68251/මුම්බායි-හි-ජීවිතාරක්ෂක-මෙහෙයුම-නතර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=799"
}