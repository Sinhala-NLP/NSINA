{
       "Source": "hirunews",
       "Timestamp": "Tuesday, 19 September 2017 - 10:23",
       "Headline": "මාස නවයක බිළිඳා මැරෙන්නට දමා ගිය 17 හැවිරිදි මව (ඡායාරූප)",
       "News Content": "මාස නවයක බිළිඳා මැරෙන්නට හැර නිවසක තනිකර ගිය මවක් පිළිබඳ පුවතක් විදෙස් මාධ්‍ය වාර්තා කරනවා.\nරුසියාවේ රොස්ටෝව් ප්‍රදේශයේ ජීවත්ව ඇති අදාල මව වයස අවුරුදු 17ක තැනතියක් බවයි වාර්තා වන්නේ.\nමැයගේ සැමියා හමුදා සාමාජිකයෙක් වන අතර ඔහු රාජකාරි සඳහා නිවසින් පිටව ගිය අවස්ථාවේ මෙම කාන්තාව විසින් බිළිඳා නිවසේ තනිවම දමා පාසලේ මිතුරුයන් සමඟ විනෝද වීමට ගොස් තිබෙනවා.\nඑම අවස්ථාවේ ඇයගේ මිතුරියන් දරුවා පිළිබඳව විමසා ඇති අතර එහිදී ඇය පවසා ඇත්තේ දරුවා බලා ගැනීමට වෙනත් කෙනෙකුට පවරා ආ බවයි.\nසතියක පමණ කාලයක් බිළිඳාගේ මව නිවසට පැමිණ නොමැති අතර නිවසේ තිවන සිටි මාස 09ක  බිළිඳා කුසගින්න හේතුවෙන් මියගොස් ඇති බවයි පරීක්ෂණ වලදී අනාවරණය වී ඇත්තේ.\nදරුවාගේ මරණය සම්බන්ධයෙන් සැකකාර මව අත්අඩංගුවට ගෙන ඇති අතර එහිදී ඇය පොලිසියේදී පවසා ඇත්තේ තමන් දරුවා හදා ගැනීමට අකමැති නිසා මෙලෙස දරුවා මැරෙන්නට සැලැස්සූ බවයි.\nකෙසේ වෙතත් මෙම කාන්තාව සිය බිළිඳාට මසක් ගතවේද්දී මැය විසින් දරුවා ළමා නිවාසයකට භාරදී ඇති අතර එහි පාලකයන් විසින් නැවතත් බිළිඳා ඇය වෙත භාර දී තිබෙනවා.\nතම දරුවාගේ මරණය සම්බන්ධයෙන් වැරදිකාරිණිය වූ Viktoria Kuznetsova නමැති 17 හැවිරිදි  මෙම කාන්තාවට වසර 10ක සිර දඬුවමක් එරට අධිකරණය විසින් නියමකර ඇති බවයි වාර්තා වන්නේ.\nකෙසේ වෙතත් ඇයගෙන් දික්කසාද වීමට ඇයගේ සැමියා තීරණය කර ඇති බවද සඳහන්.",
       "URL": "https://www.hirunews.lk/171271/මාස-නවයක-බිළිඳා-මැරෙන්නට-දමා-ගිය-17-හැවිරිදි-මව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=438"
}