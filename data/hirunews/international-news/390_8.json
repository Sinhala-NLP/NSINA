{
       "Source": "hirunews",
       "Timestamp": "Wednesday, 28 February 2018 - 18:06",
       "Headline": "උතුරු කොරියාවේ රහසක් ජගත් සංවිධාන වාර්තාවක් හෙළි කරයි",
       "News Content": "රසායනික අවි නිශ්පාදනය කළ හැකි උපාංග උතුරු කොරියාව විසින් රුසියාවට ලබාදෙමින් ඇතැයි එක්සත් ජාතීන්ගේ සංවිධාන වාර්තාවකින් අනාවරණ වී තිබෙනවා.\n2012 සහ 2017 අතර කාලසීමාවේදී උතුරු කොරියාවෙන් සිරියාවට නෞකා 40 ක් පමණ මෙම උපකරණ රැගෙන ගොස් ඇති බවයි අනාවරණ වී ඇත්තේ.\nඇසිඩ්වලට ඔරොත්තුදෙන සෙවිලි උපකරණ මෙන්ම විවධ බට වර්ග ඒ අතර වු බව සඳහන්.\nජගත් සංවිධානයේ මෙම වාර්තාව මෙතෙක් ප්‍රසිද්ධියට පත්කර නැහැ.\nකෙසේවෙතත් එහි ඇති ප්‍රධාන කරුණු කිහිපක් හෙළිදරව්වී තිබෙනවා.\nඑහි දැක්වෙන්නේ උතුරු කොරියා මිසියල විශේෂඥයන් ද සිරියාවේ අවි නිශ්පාදන මධ්‍යස්ථානවලට ගොස් එහි තත්වයන් නිරීක්ණය කර ඇති බවයි.\nඑමෙන්ම සිරියානු ආරක්ෂක අංශ විසින් ක්ලෝරීන් වායුව යොදා ගන්නා බවට ද එම වාර්තාව මගින් පෙන්වාදී තිබෙනවා.\nකෙසේවෙතත් සිරියාව එම චෝදනා ප්‍රතික්ෂේප කරනවා.\nමේ අතර සහනාධාර ලබාදීමේ කටයුතු සඳහා තාවකාලික සටන් විරාමයක් පනවා තිබියදීත් ඩැමස්කස් අගනුවර ආසන්න ප්‍රදේශයෙන් පිපිරීම් ශබ්ද ඇසුනු බව විදෙස් නිරීක්ෂකයන් ප්‍රකාශකර තිබෙනවා.\nසහනාධාර රැගෙන ගිය පිරිස් ප්‍රකාශකර ඇත්තේ ගැටුම් හේතුවෙන් තම රථ වාහනවලට එම ප්‍රදේශයට යාමට නොහැකි වු බවයි.",
       "URL": "https://www.hirunews.lk/184767/උතුරු-කොරියාවේ-රහසක්-ජගත්-සංවිධාන-වාර්තාවක්-හෙළි-කරයි",
       "Category": "International News",
       "Parent URL": "https://www.hirunews.lk/international-news.php?pageID=390"
}