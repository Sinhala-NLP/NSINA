{
       "Source": "hirunews",
       "Timestamp": "Monday, 24 October 2022 - 17:48",
       "Headline": "පාකිස්තානු මාධ්‍යවේදියෙක් වෙඩි තබා ඝාතනය කෙරෙයි",
       "News Content": "පාකිස්තාන මාධ්‍යවේදියෙකු වන අර්ෂාඩ් ෂරීෆ් කෙන්යාවේ නයිරෝබි හි දී වෙඩි තබා ඝාතනය කර තිබෙනවා.\nඝාතනයට ලක් වූ මාධ්‍යවේදියාගේ බිරිඳ ට්විටර් පණිවුඩයක් නිකුත් කරමින් මේ බව තහවුරු කර ඇතැ යි විදෙස් මාධ්‍ය වාර්තා කළා.\nපාකිස්තානයේ දී එම මාධ්‍යවේදියාට මරණ තර්ජන එල්ල වීම හේතුවෙන් ඩුබායි වෙත පලා ගිය අතර එහි දී එල්ල වූ ජීවිත අවදානම නිසා ඔහු කෙන්යාව වෙත ගොස් තිබුණා.\nඇෆ්ගනිස්තානයේ ක්‍රියාත්මක ත්‍රස්ත කණ්ඩායමක් විසින් සිය සැමියා ඝාතනය කර ඇති බවට සැක පළ කරන බව යි ඔහුගේ බිරිඳ ප්‍රකාශ කර ඇත්තේ.\nමෙලෙස ඝාතනයට ලක් ව ඇත්තේ, 50 හැවිරිදි වියේ පසු වූ පාකිස්තාන ජ්‍යේෂ්ඨ මාධ්‍යවේදියෙකු බව ද විදෙස් මාධ්‍ය වාර්තා කළා.",
       "URL": "https://www.hirunews.lk/318721/පාකිස්තානු-මාධ්‍යවේදියෙක්-වෙඩි-තබා-ඝාතනය-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=26"
}