{
       "Source": "hirunews",
       "Timestamp": "Friday, 31 May 2019 - 17:26",
       "Headline": "පිලිපීනයට එවූ කසල ටොන් 1500 ක් යළි කැනඩාවටම හරවා යවයි",
       "News Content": "ප්‍රතිචක්‍රීකරණය කර භාවිත කළ හැකි ප්ලාස්ටික් බවට ප්‍රකාශ කළ කැනඩාව විසින් පිලිපීනයට යැවූ කසල තොගයක් යළි කැනඩාවට හරවා යැවීමට පිලිපීන රජය පියවර ගෙන තිබෙනවා.\n2014 වසරේ අදාළ කසල තොගය ව්‍යාජ ලෙස ප්‍රතිචක්‍රීකරණය කර භාවිත කළ හැකි ප්ලාස්ටික් බව සදහන් කර මැනිලා නුවර වෙත එවා ඇති බවයි විදෙස් වාර්තා සදහන් කළේ.\nබහාලූම් 69 ක අඩංගු ටොන් 1500 ක් පමණ වන අදාළ කසල ප්‍රවාහනයට සහ විනාශ කිරීමට පූර්ණ වියදම දැරීමට කැනඩාව එකග වී ඇති බව ද සදහන්.\nකෙසේ වෙතත්, පිලිපීන ජනාධිපති රොඩි‍්‍රගො ඩුටරෙට් එම කසල තොගය යළි කැනඩාව වෙත හරවා යවා ඇති බවයි වාර්තා වන්නේ.\nජුනි මාසය අවසන් වීමට ප්‍රථම එම කසල බහාලූම් සහිත නෞකාව කැනඩාවේ - වැන්කුවර් නගරයට ළගා වනු ඇති බව පිලිපීන වාර්තා සදහන් කරනවා.",
       "URL": "https://www.hirunews.lk/217468/පිලිපීනයට-එවූ-කසල-ටොන්-1500-ක්-යළි-කැනඩාවටම-හරවා-යවයි",
       "Category": "International News",
       "Parent URL": "https://www.hirunews.lk/international-news.php?pageID=261"
}