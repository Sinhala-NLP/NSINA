{
       "Source": "hirunews",
       "Timestamp": "Thursday, 28 April 2016 - 15:31",
       "Headline": "සරණාගත කඳවුරු ගැන  ඕස්ට්‍රේලියානු රජය විශේෂ සාකච්ඡාවක",
       "News Content": "මනූස් සහ නාවුරු දිවයින්වල පිහිටුවා ඇති සරණාගත කඳවුරු පිළිබඳව  ඕස්ට්‍රේලියානු රජය සහ පැපුවා නිව්ගිනියා රජය අතර විශේෂ සාකච්ඡාවක් ආරම්භ වී තිබෙනවා.\nපැපුවා නිව්ගිනියා ශ්‍රේෂ්ඨාධිකරණය මගින් මෙම දිවයින්වල පිහිටා ඇති සරණාගත කඳවුරු ඉවත් කරන ලෙස නියෝග කිරීමත් සමඟයි මෙම රාජ්‍ය තාන්ත්‍රික සාකච්ඡා ආරම්භ වී ඇත්තේ.\nඕස්ට්‍රේලියානු රජය තමන් විසින් අත්අඩංගුවට ගන්නා නීතිවිරෝධී සංක්‍රමණිකයන් පැපුවා නිව්ගිනියාවට අයත් මනූස් සහ නාවුරු දිවයින්වල සරණාගත කඳවුරුවල රැඳවීමට පියවර ගත්තා.\nඊට විරෝධය පළ කරමින් පැපුවා නිව්ගිනියා ශ්‍රේෂ්ඨාධිකරණයේ පනවා තිබූ නඩුවක්  විභාගයට ගත් අවස්ථාවේදීයි මෙම කඳවුරු ඉවත් කරන ලෙස එරට ශ්‍රේෂ්ඨාධිකරණය නියෝග කළේ.",
       "URL": "https://www.hirunews.lk/131958/සරණාගත-කඳවුරු-ගැන-ඕස්ට්‍රේලියානු-රජය-විශේෂ-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=640"
}