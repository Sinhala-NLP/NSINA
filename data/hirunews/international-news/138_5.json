{
       "Source": "hirunews",
       "Timestamp": "Sunday, 31 January 2021 - 14:21",
       "Headline": "බ්‍රිතාන්‍යය, ආසියානු පැසිෆික් සහයෝගිතා සම්මුතියට අයදුම් කිරීමට සැරසේ",
       "News Content": "යුරෝපා සංගමයෙන් ඉවත් වූ බ්‍රිතාන්‍ය සිය ජාත්‍යන්තර වෙළඳ කටයුතු වර්ධනය කර ගැනීමේ අරමුණින් ආසියානු පැසිපික් නිදහස් වෙළඳ කලාපය වෙත යොමුව තිබෙනවා.\nඒ අනුව ආසියානු සහ පැසිෆික් රටවල් 11 කින් සමන්විත ආසියානු පැසිෆික් සහයෝගිතා සම්මුතිය සඳහා හෙට දිනයේ අයදුම් කිරීමට බලාපොරොත්තු වන බවයි එරට ජාත්‍යන්තර වෙළඳ අමාත්‍ය ලිස් ට්‍රස් ප්‍රකාශ කළේ.\nඕස්ට්‍රේලියාව, ජපානය, සිංගප්පුරුව, වියට්නාමය සහ නවසීලන්තය මෙහි සාමාජිකත්වය දරණ රටවල් අතරට ඇතුළත්.\nබ්‍රිතාන්‍ය යුරෝපා සංගමයෙන් ඉවත් වූයේ පසුගිය වසරේ දෙසැම්බර් මස 31 වනදායි.",
       "URL": "https://www.hirunews.lk/261226/බ්‍රිතාන්‍යය-ආසියානු-පැසිෆික්-සහයෝගිතා-සම්මුතියට-අයදුම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=138"
}