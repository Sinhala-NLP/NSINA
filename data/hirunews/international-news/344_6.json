{
       "Source": "hirunews",
       "Timestamp": "Saturday, 11 August 2018 - 13:20",
       "Headline": "ගුවන් යානයක් පැහැර ගැනීම නිසා ඇමරිකානු ගුවන් තොටුපළක ගුවන් ගමන් ඇණහිටී",
       "News Content": "ගුවන් සේවයක කාර්මිකයෙකු ඇමරිකාවේ සියැටල් ගුවන් තොටුපළේ නවතා තිබූ ගුවන් යානයක් අනවසරයෙන් ගුවන් ගත කිරීම හේතුවෙන් එහි ගමන් ගමන් තාවකාලිකව අත්හිටුවනු ලැබුවා.\nමගී ගුවන් සේවයකට අයත් එම ගුවන් යානයේ කිසිවෙකු නොමැති අවස්ථාවක මෙලෙස ගුවන් ගත කර ඇති අතර, පසුව එය මුහුදට කඩා වැටුණු බවයි විදෙස් වාර්තා සඳහන් කළේ.\nමෙය ත්‍රස්ත ක්‍රියාවක් නොවන අතර, යානය පැහැරගෙන ඇත්තේ 29 හැවිරිදි ඇමරිකානුවෙකු විසින් බව ද පසුව අනාවරණ වුණා.\nකෙසේ නමුත් යානය අනතුරට ලක්වීමෙන් පසු ඔහු ජීවතුන් අතර සිටින්නේ ද යන්න මෙතෙක් ප්‍රකාශ වී නැහැ.",
       "URL": "https://www.hirunews.lk/197294/ගුවන්-යානයක්-පැහැර-ගැනීම-නිසා-ඇමරිකානු-ගුවන්-තොටුපළක-ගුවන්-ගමන්-ඇණහිටී",
       "Category": "International News",
       "Parent URL": "https://www.hirunews.lk/international-news.php?pageID=344"
}