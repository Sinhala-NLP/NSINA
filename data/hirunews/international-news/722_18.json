{
       "Source": "hirunews",
       "Timestamp": "Tuesday, 30 June 2015 - 8:00",
       "Headline": "බ්‍රිතාන්‍යය අද මොහොතක් නිහඬ වෙයි",
       "News Content": "ටියුනීසියාවේ - සූසේ සංචාරක නිකේතන නගරයට එල්ල වූ ත්‍රස්ත ප්‍රහාරයෙන් මියගිය බ්‍රිතාන්‍ය ජාතිකයන් සිහිපත් කරමින් අද (30) බ්‍රිතාන්‍යය පුරා විනාඩියක නිහඬතාවක් පළ වනවා. බ්‍රිතාන්‍ය වේලාවෙන් අද දහවල් 12 ට එනම්, ශ්‍රී ලංකාවේ වේලාවෙන් අද පස්වරු 5.30 ට එම නිහැඩියාව පළ කිරීමට නියමිතයි. අයි.එස්. සටන්කාමීන් එල්ල කළ මෙම ත්‍රස්ත ප්‍රහාරයෙන් පුද්ගලයන් 38 දෙනෙකු මියගිය අතර, ඉන් 18 දෙනෙකු බ්‍රිතාන්‍ය ජාතිකයන් බව දැන් තහවුරු වී තිබෙනවා. එහෙත්, එම සංඛ්‍යාව 30 ක් විය හැකි බවයි බ්‍රිතාන්‍ය මාධ්‍ය සඳහන් කළේ.",
       "URL": "https://www.hirunews.lk/112344/බ්‍රිතාන්‍යය-අද-මොහොතක්-නිහඬ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=722"
}