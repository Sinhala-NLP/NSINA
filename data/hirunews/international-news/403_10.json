{
       "Source": "hirunews",
       "Timestamp": "Friday, 19 January 2018 - 8:00",
       "Headline": "ඉන්දියාව න්‍යෂ්ටික අවියක් එල්ල කළ හැකි මිසයිලයක් අත්හදා බලයි",
       "News Content": "ගොඩබිම සිට කිලෝමීටර් 5000 ක් ඈතින් වූ තවත් ගොඩබිම් ඉලක්කයකට න්‍යෂ්ටික අවියක් එල්ල කළ හැකි බැලිස්ටික් මිසයිලයක් ඉන්දියාව ඊයේ සාර්ථක ලෙස අත්හදා බලනු ලැබුවා.\nඅග්නි - 05 වර්ගයේ ඉන්දියාවේ නිෂ්පාදිත එම මිසයිලයට චීනයට හෝ යුරෝපයේ බොහෝ ප්‍රදේශවලට ළඟා විය හැකි බවයි ඉන්දීය මාධ්‍ය සදහන් කළේ.\nමීටර් 17ක් උසැති මීටර් 2 ක් පළලැති අදියර 3 කින් යුත් මෙම මිසයිලය ඔඞීෂා වෙරළට ඔබ්බෙන් වූ අබ්දුල් කලාම් දිවයිනේදී අත්හදා බලනු ලැබූ බව ඉන්දීය ආරක්ෂක ඇමතිනි නිර්මලා සීතාරාමන් ප්‍රකාශ කළා.\nඑමගින් ටොන් 1 යි දශම 5 ක් බරැති න්‍යෂ්ටික අවියක් එල්ල කළ හැකි අතර, ප්‍රතිමිසයිලයක් මගින් එය වැළැක්වීමේ හැකියාව ඇත්තේ ඇමරිකාවට, රුසියාවට සහ ඊශ්‍රායලයට පමණයි.",
       "URL": "https://www.hirunews.lk/181449/ඉන්දියාව-න්‍යෂ්ටික-අවියක්-එල්ල-කළ-හැකි-මිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=403"
}