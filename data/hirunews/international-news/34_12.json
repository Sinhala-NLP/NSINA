{
       "Source": "hirunews",
       "Timestamp": "Saturday, 03 September 2022 - 14:07",
       "Headline": "බටහිර කොළොම්බියාවේ පිපිරීමකින් පොලිස් නිලධාරීන් අටක් මරුට",
       "News Content": "බටහිර කොළොම්බියාවේ සැන් ලුවිස් හි සිදුවූ පිපිරීමකින් පොලිස් නිලධාරීන් අටදෙනෙකු ජීවිතක්ෂයට පත්ව තිබෙනවා.\nවසර 60 ක් පුරා පවතින එරට පවතින සිවිල් යුද්ධයට විසඳුම් ලබාදෙන බවට එරට ජනාධිපති ගුස්ටාවෝ ප්‍රෙටෝ ප්‍රතිඥා දීමෙන් අනතුරුව මෙම ප්‍රහාරය එල්ලවී ඇති බවයි විදෙස් මාධ්‍ය වාර්තා කළේ.\nඑරට ජනාධිපතිවරයා එරට ක්‍රියාත්මක වූ එම් 19 ගරිල්ලා කණ්ඩායමේ සාමාජිකයෙකු වන අතර, 2016 වසරේදී සාමය සඳහා එකඟතාවක් ඇති කරගැනීමට එරට ක්‍රියාත්මක ෆාක් ගරිල්ලන් ප්‍රතික්ෂේප කළා.\nප්‍රහාරයේ වගකීම මෙතෙක් කිසිවෙකුත් භාරගෙන නොමැති අතර, ජනාධිපතිවරයා සැක පළ කරන්නේ මෙය, ෆාක් ගරිල්ලන්ගේ ක්‍රියාවක් බවටයි.",
       "URL": "https://www.hirunews.lk/314444/බටහිර-කොළොම්බියාවේ-පිපිරීමකින්-පොලිස්-නිලධාරීන්-අටක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=34"
}