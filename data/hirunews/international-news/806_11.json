{
       "Source": "hirunews",
       "Timestamp": "Saturday, 07 September 2013 - 9:44",
       "Headline": "සිම්බාබ්වේ වන උද්‍යානයක අලින් 41ක් වස දී මරයි.",
       "News Content": "වන සත්ත්ව ජාවාරම්කරුවන් විසින් සිම්බාබ්වේ හවංගේ ජාතික වනෝද්‍යානයේ දළ ඇතුන් 41ක් දෙනෙකු වස දී ඝාතනය කර ඇතැයි විදෙස් වාර්තා සඳහන් කළා. මේ සඳහා සයනයිඞ් යොදාගෙන ඇති බව වාර්තා වී ඇති නමුදු පරීක්ෂණ තවදුරටත් ක්‍රියාත්මක බවයි වනෝද්‍යානයේ පාලකයන් සඳහන් කළේ. ආසියාකරයේ වාජීකරණ ඖෂධ සඳහා ඇත් දළ සහ රයිනෝ අං යොදා ගන්නා අතර, මෙම අලි දඩයම ද එම වෙළදපළ ඉලක්ක කරගෙන සිදුකරන්නට ඇතැයි විශ්වාස කෙරෙනවා. මේ අතර, වනෝද්‍යාන පාලකයන් ඒ අවට සිටින ජනතාවට දැනුම් දී ඇත්තේ විෂ සහිත බැවින් මිය ගොස් සිටින වන සතුන්ගේ මස් අනුභව නොකරන ලෙසයි.",
       "URL": "https://www.hirunews.lk/66694/සිම්බාබ්වේ-වන-උද්‍යානයක-අලින්-41ක්-වස-දී-මරයි",
       "Category": "International News",
       "Parent URL": "https://www.hirunews.lk/international-news.php?pageID=806"
}