{
       "Source": "hirunews",
       "Timestamp": "Tuesday, 23 August 2016 - 14:05",
       "Headline": "ඔලිම්පික් ගිය ක්‍රීඩිකාවකට සිකා වයිරසය වැළඳී ඇති බවට සැකයක්",
       "News Content": "රියෝ ඔලිම්පික් තරගාවලියේ මීටර් 3000 කාන්තා බාධක දිවීමේ ඉසව්වට සහභාගි වූ ඉන්දීය මළල ක්‍රීඩිකා සුධා සිං සීකා වෛරස් පරීක්ෂාවක් සඳහා රෝහල් ගත කර තිබෙනවා.\nඉන්දියාවේ බැංගලෝර් ප්‍රාන්තය නියෝජනය කරන ඇය ප්‍රාන්ත ක්‍රීඩා නිවස්නයේදී මෙලෙස උණ, තෙහෙට්ටුව සහ විජලනය ඇතුළු රෝග ලක්ෂණ පෙන්නුම් කර ඇත්තේ බ්‍රසීලයේ සිට පැමිණීමෙන් අනතුරුවයි.\nබ්‍රසීලය ඇතුළු ලතින් ඇමරිකානු රටවල සීකා වෛරසය බෙහෙවින් පැතිරී ඇති බැවින් පූර්ව ආරක්ෂණ පියවරක් ලෙස සුධා සිං රෝහල් ගත කර සීකා පරීක්ෂාවකට ලක් කිරීමට පියවර ගෙන තිබෙනවා.",
       "URL": "https://www.hirunews.lk/141306/ඔලිම්පික්-ගිය-ක්‍රීඩිකාවකට-සිකා-වයිරසය-වැළඳී-ඇති-බවට-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=595"
}