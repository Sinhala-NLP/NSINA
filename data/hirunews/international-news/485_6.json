{
       "Source": "hirunews",
       "Timestamp": "Monday, 01 May 2017 - 12:13",
       "Headline": "ප්‍රමුඛ පෙළේ ව්‍යාපාරික බැටිස්ටා නිවාස අඩස්සියට",
       "News Content": "ලෝකයේ ප්‍රමුඛ පෙළේ ව්‍යාපාරිකයෙකු බවට කලක් පත්ව සිටි බ්‍රසීල ව්‍යාපාරික එයික් බැටිස්ටා නිවාස අඩස්සියේ තැබීමට බ්‍රසීල ආරක්ෂක අංශ කටයුතු කර තිබෙනවා.\nඅල්ලස් ලබා දීම, නීතිවිරෝධී අයුරින් මුදල් විදේශයන්හි තැන්පත් කිරීම වැනි චෝදනා ගණනාවක්  බැටිස්ටාට එල්ල වී තිබෙනවා.\nපසුගිය ජනවාරි මාසයේදී ඔහු අත්අඩංගුවට පත්වූ අතර තමන්ට එරෙහිව එල්ල වී ඇති චෝදනා බැටිස්ටා ප්‍රතික්ෂේප කරනවා.\n2012 වසරේදී ඔහු ලෝකයේ ධනවත්ම පුද්ගලයන් අතර 7 වැනි ස්ථානයේ පසුවූ අතර සිය ව්‍යාපාර ජාලය කඩාවැටීමෙන් පසුව බැටිස්ටාගේ වත්කම් ක්‍රමයෙන් අඩුවී ඇති බවයි වාර්තා වන්නේ.",
       "URL": "https://www.hirunews.lk/160363/ප්‍රමුඛ-පෙළේ-ව්‍යාපාරික-බැටිස්ටා-නිවාස-අඩස්සියට",
       "Category": "International News",
       "Parent URL": "https://www.hirunews.lk/international-news.php?pageID=485"
}