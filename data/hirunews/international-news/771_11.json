{
       "Source": "hirunews",
       "Timestamp": "Sunday, 04 January 2015 - 8:56",
       "Headline": "ඉතාලියට ගිය සංක්‍රමණික නෞකාවෙන් ඩොලර් ලක්ෂ 30 උපයයි.",
       "News Content": "නීතිවිරෝධී සංක්‍රමණිකයන් 359 දෙනෙකු රැගත් නෞකාවක් ඉතාලි මුහුදේ අතරමං කළ මිනිස් ජාවාරම්කරුවන් එයින් ඩොලර් මිලියන 3 ක් උපයා ඇති බව ඉතාලි පොලීසිය ප්‍රකාශ කළා. එසඞීන් නැමති මෙම නෞකාව දකුණු ඉතාලි මුහුදේ අතරමං කර කාර්ය මණ්ඩලය සහ මිනිස් ජාවාරම්කරුවන් පළාගොස් තිබුණා. මෙම නෞකාව මෙන්ම මීට පෙර පැමිණි සංක්‍රමණික නෞකාවද තුර්කියෙන් ගමන් ආරම්භ කර ඇති අතර ඒවායේ පැමිණි බහුතරයක් සිරියානුවන්. එසඞීන් නෞකාව ඉතාලියේ වරායක් වෙත ඊයේ රැගෙන එනු ලැබුවා. නීතිවිරෝධී සංක්‍රමණිකයන්ගෙන් සිදුකළ ප්‍රශ්නකිරීම්වලදී හෙළිවී ඇත්තේ ඔවුන් සෑම අයෙකුම මිනිස් ජාවාරම්කරුවන්ට ඩොලර් 4 000 ත් 8 000 ත් අතර මුදලක් ගෙවා ඇති බවයි.",
       "URL": "https://www.hirunews.lk/100573/ඉතාලියට-ගිය-සංක්‍රමණික-නෞකාවෙන්-ඩොලර්-ලක්ෂ-30-උපයයි",
       "Category": "International News",
       "Parent URL": "https://www.hirunews.lk/international-news.php?pageID=771"
}