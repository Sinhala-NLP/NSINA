{
       "Source": "hirunews",
       "Timestamp": "Wednesday, 20 November 2019 - 9:20",
       "Headline": "බ්‍රික්සිට් පිළිබඳව බ්‍රිතාන්‍ය අග්‍රාමාත්‍යවරයා සහ විපක්ෂ නායකවරයා අතර විවාදයක්",
       "News Content": "බ්‍රිතාන්‍යය, යුරෝපා සංගමයෙන් ඉවත්වීමට අදාළ බ්‍රික්සිට් ක්‍රියාවලිය පිළිබදව එරට අග්‍රාමාත්‍යවරයා සහ විපක්ෂ නායකවරයා අතර උණුසුම් විවාදයක් පවත්වා තිබෙනවා.\nඒ, එරට ජනප්‍රිය රූපවාහිනී නාලිකාවක පැවති දේශපාලන සංවාදයක් අතරතුරයි.\nඑහිදී බ්‍රිතාන්‍ය අග්‍රාමාත්‍ය බොරිස් ජොන්සන් ප්‍රකාශ කර ඇත්තේ බ්‍රිතාන්‍යය මුහුණ දී ඇති අභාග්‍යසම්පන්න ක්‍රියාවලිය කඩිනමින් විසදීමට තමා කටයුතු කරන බවයි.\nඑමෙන්ම එරට විපක්ෂය රට බෙදන ක්‍රියාවලියකට සූදානම් වන බව ද අග්‍රාමාත්‍යවරයා චෝදනා කර තිබෙනවා.\nඊට ප්‍රතිචාර දැක්වූ විපක්ෂ නායක ජෙරමික් කෝබන් ප්‍රකාශ කර ඇත්තේ තම රජයක් යටතේ බ්‍රික්සිටි පිළිබද තීන්දුව ගැනීමට ජනතාවට අවස්ථාව ලබාදෙන බවයි.",
       "URL": "https://www.hirunews.lk/228609/බ්‍රික්සිට්-පිළිබඳව-බ්‍රිතාන්‍ය-අග්‍රාමාත්‍යවරයා-සහ-විපක්ෂ-නායකවරයා-අතර-විවාදයක්",
       "Category": "International News",
       "Parent URL": "https://www.hirunews.lk/international-news.php?pageID=222"
}