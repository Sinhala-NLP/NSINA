{
       "Source": "hirunews",
       "Timestamp": "Thursday, 24 January 2013 - 13:20",
       "Headline": "ඇමෙරිකාව ඉලක්ක කරගෙන උ.කොරියාවෙන් න්‍යෂ්ටික අත්හදා බැලීමක්.",
       "News Content": "ඇමෙරිකාව ඉලක්ක කර ගෙන න්‍යෂ්ටික අවි සහ රොකට් ප්‍රහාර ඉදිරියේදී අත්හදා බලන බව උතුරු කොරියාව පවසනවා. උතුරු කොරියාවට අභ්‍යවකාශය භාවිත කිරීම සම්බන්ධයෙන් පසුගියදා ජගත් සංවිධානය පැනවූ වාරණයට ප්‍රතිචාර දක්වමිනුයි ඔවුන් මෙම අත්හදා බැලීම් සිදුකිරීමට සූදානම් වන්නේ. උතුරු කොරියානු ආරක්ෂක කොමිසම පවසන්නේ තමන් සිදුකරන න්‍යෂ්ටික අවි සහ රොකට් ප්‍රහාර අත්හදා බැලීම් සඟවා ගැනීමට කිසිදු බලාපොරොත්තුවක් නොමැති බවයි. රටේ ස්වෛරීභාවය සහ ජනතාවගේ ආරක්ෂාව වෙනුවෙන්  ඕනෑම පියවරක් ගැනීමට තමන් සූදානම් බව ද උතුරු කොරියාව ප්‍රකාශ කර තිබෙනවා. එමෙන්ම සිදුකරන සියලූම පරීක්ෂණ තමන්ගේ පරම සතුරා වන ඇමෙරිකාව ඉලක්ක කර ගෙන සිදුකරන බවයි උතුරු කොරියානු ආරක්ෂක කොමිසම වැඩිදුරටත් අවධාරණය කරන්නේ.",
       "URL": "https://www.hirunews.lk/52028/ඇමෙරිකාව-ඉලක්ක-කරගෙන-උ-කොරියාවෙන්-න්‍යෂ්ටික-අත්හදා-බැලීමක්",
       "Category": "International News",
       "Parent URL": "https://www.hirunews.lk/international-news.php?pageID=868"
}