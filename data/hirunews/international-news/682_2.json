{
       "Source": "hirunews",
       "Timestamp": "Wednesday, 09 December 2015 - 17:30",
       "Headline": "කන්දහාර් ගුවන්තොටුපලේ ගැටුම් තවදුරටත්",
       "News Content": "ඇෆ්ගනිස්ථානයේ කන්දහාර් ප්‍රදේශයේ ගුවන්තොටුපලකට කඩා වැදුනු සන්නද්ධ ක්‍රියාකාරීන් විසින් ප්‍රාණ ඇපයට ගත් පුද්ගලයන් බේරා ගැනීමේ මෙහෙයුම් තවදුරටත් ක්‍රියාත්මක වනවා.\nආරක්ෂක අංශ සහ සන්නද්ධ ක්‍රියාකාරීන් අතර තවදුරටත් වෙඩි හුවමාරුවක් සිදුවන බවයි විදෙස් පුවත් සේවාවල දැක්වෙන්නේ.\nමෙම වෙඩි හුවමාරුවෙන් මේවන විට පුද්ගලයන් 19 දෙනෙකු ජීවිතක්ෂයට පත්ව තිබෙනවා.\nතලේබාන් සංවිධානය ප්‍රහාරයේ වගකීම භාරගෙන ඇතැයි සඳහන්. ඔවුන් නිවාස කිහිපයක සහ පාසැල්වල ප්‍රාණ ඇපකරුවන් රඳවාගෙන සිටින බවයි වාර්තාවී ඇත්තේ. එම පිරිස් බේරා ගැනීම සඳහා ඇෆ්ගනිස්ථාන හමුදා දැවැන්ත මෙහෙයුමක් ආරම්භ කර තිබෙනවා.",
       "URL": "https://www.hirunews.lk/121689/කන්දහාර්-ගුවන්තොටුපලේ-ගැටුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=682"
}