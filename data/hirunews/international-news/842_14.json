{
       "Source": "hirunews",
       "Timestamp": "Wednesday, 08 May 2013 - 8:14",
       "Headline": "වේදිකාවක් කඩා වැටී ඉම්රාන් ඛාන් රෝහලේ.",
       "News Content": "පාකිස්තානයේ හිටපු ක්‍රිකට් නායකයෙකු වන ඉම්රාන් ඛාන් ඊයේ (07) ලාහෝර් නුවර පැවැති මැතිවරණ රැළියකදී වේදිකාව කඩා වැටීම හේතුවෙන් රෝහල් ගත කර තිබෙනවා. වේදිකාවට ගොඩවීම සඳහා සකස් කර තිබූ අට්ටාලයේ සිටින අවස්ථාවේදීයි ඉම්රාන් ඛාන් මෙම අනතුරට ලක්වී ඇතතේ. එහිදී ඔහුගේ හිසට තුවාල සිදුවී ඇති බව සදහන්. කෙසේ වුවත් රෝහල් ගත කිරීමෙන් අනතුරුව ඉම්රාන් ඛාන්ගේ ප්‍රකාශකවරයා සදහන් කර ඇත්තේ ඔහුගේ තත්ත්වය බරපතල නොවන බවයි. මේ අතර ඉම්රාන් ඛාන් රෝහලේ සිට රූපවාහිනිය ඔස්සේ ප්‍රකාශ කර තිබුණේ ලබන සෙනසුරාදා පැවැත්වෙන පාකිස්තාන මහ මැතිවරණයේ දී සියලූ දෙනා ජන්දය භාවිත කරන ලෙසයි. ඉම්රාන් ඛාන්ගේ නායකත්වයෙන් යුත් තරික් ඊ ඉන්සාෆ් පක්ෂය මෙවර පාකිස්තානු මැතිවරණ සටනේ ඉදිරියෙන්ම පසුවන පක්ෂයක් ලෙසයි සැලකෙන්නේ.",
       "URL": "https://www.hirunews.lk/58554/වේදිකාවක්-කඩා-වැටී-ඉම්රාන්-ඛාන්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=842"
}