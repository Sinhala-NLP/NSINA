{
       "Source": "hirunews",
       "Timestamp": "Saturday, 26 August 2023 - 16:13",
       "Headline": "සම අයිතීන් දිනා ගැනීමට ඇමරිකානු කාන්තාවෝ අද උඩුකය නිරුවතින් එළියට",
       "News Content": "අමෙරිකාවේ ස්ත්‍රී පුරුෂ සමානාත්මතාවය මත කාන්තාවන්ට ඡන්දය ප්‍රකාශ කිරීමේ අයිතිය ලැබුණේ 1920 අගෝස්තු 26 වැනිදාය.\nඑම නිසාම 1971 දී, එක්සත් ජනපද කොන්ග්‍රසය අගෝස්තු 26 ජාතික වශයෙන් පිළිගත් දිනයක් බවට පත් කර එය \"කාන්තා සමානතා දිනය\" ලෙස නම් කර තිබෙනවා.\nඒ අනුව එම දිනය සැමරීම සඳහා ලොව පුරා නගරවල සිටින කාන්තාවන්ට ප්‍රසිද්ධියේ උඩුකය නිරුවතින් යාමට ඇති අයිතිය වෙනුවෙන් පෙනී සිටින ලෙස ආරාධනා කර තිබෙනවා.\nඒ වෙනුවෙන් එකතුවන සහ අමෙරිකාවේ එක් එක් ප්‍රදේශවල මෙම විරෝධතාවන් සංවිධානය කර ඇති ප්‍රදේශ සඳහන් කර \"බූබ් සිතියම\" නමින් සිතියමක්ද අන්තර්ජාලයට මුදාහැර තිබෙන බවයි විදෙස් මාධ්‍ය සඳහන් කර සිටින්නේ.\nමෙය GoTopless දිනය නමින්ද හැදින්වෙන අතර එයට හේතුව වන්නේ GoTopless යනු අමෙරිකාව තුල පිහිටා ඇති කාන්තා සමානාත්මතාවය වෙනුවෙන් පෙනී සිටින සංවිධානයක් වීම නිසයි.\nසම උඩුකය නිරුවත් අයිතිවාසිකම් වෙනුවෙන් පෙනී සිටීම සෑම කෙනෙකුගේම අයිතියක් නිසා GoTopless දිනයේ වගේම සෑම දිනකම, උඩුකය නිරුවත් ස්ත්‍රී සහ පුරුෂ සමානාත්මතාවය වෙනුවෙන් පෙනී සිටීමට බිය නොවන ලෙස මෙම සංවිධානය ඉල්ලා තිබෙනවා.\nඅපගේ සමාජයේ ස්ත්‍රී පුරුෂ සමානාත්මතාවය බොහෝ ප්‍රගතියක් ලබා ඇති නමුත් අපගේ 21 වන සියවසේ ප්‍රජාතන්ත්‍රවාදී රටවල සමාන ශාරීරික අයිතිවාසිකම් තවමත් පසුපසින් ඇති බව පෙනෙන්නෙ තිබෙන බවයි මෙහි සංවිධායකයින් පවසා තිබෙන්නේ.",
       "URL": "https://www.hirunews.lk/346182/සම-අයිතීන්-දිනා-ගැනීමට-ඇමරිකානු-කාන්තාවෝ-අද-උඩුකය-නිරුවතින්-එළියට",
       "Category": "International News",
       "Parent URL": "https://www.hirunews.lk/international-news.php?pageID=11"
}