{
       "Source": "hirunews",
       "Timestamp": "Wednesday, 16 February 2022 - 16:41",
       "Headline": "සුප්‍රසිද්ධ රංගන ශිල්පියෙක් රිය අනතුරකින් ජීවිතක්ෂයට",
       "News Content": "පන්ජාබයේ සුප්‍රසිද්ධ රංගන ශිල්පියෙක් රිය අනතුරකින් ජීවිතක්ෂයට පත්ව ඇති බවට විදෙස් මාධ්‍ය තොරතුරු වාර්තා කරනවා.\nදීප් සිදු නම් මෙම රංගන ශිල්පියා විරෝධතාකරුවෙකු ලෙසද නමක් දිනා සිටි අතර, පසුගියදා (අඟහරුවාදා) සවස හර්යානා ප්‍රාන්තයේ සෝනිපාට් දිස්ත්‍රික්කයේ අධිවේගී මාර්ගයක දී ඔහුගේ මෝටර් රථය, ට්‍රක් රථයක ගැටී මෙම මාරක අනතුර සිදුව ඇති බවයි ඉන්දීය මාධ්‍ය වාර්තා කරන්නෙ.\nමිය යන විට දීප් 37 වැනි වියේ පසුවුණා.\nඔහු සමඟ රථයේ පැමිණි කාන්තාවක් ද රෝහල්ගත කර ඇති බවයි පොලීසිය සඳහන් ක‍ළේ.\nඅනතුරට හේතුවක් මෙතෙක් අනාවරණය වී නැහැ.\nමිය ගිය නළුවාට එරෙහිව දිල්ලි අධිකරණය සිතාසී ද නිකුත් කර තිබූ අතර, පෙළපාලියක් අතරතුර ප්‍රචණ්ඩකාරීව හැසිරීම සම්බන්ධයෙන් ඔහුට චෝදනා එල්ලවී තිබුණා.\nපෙබරවාරි මාසයේදී ඔහු අත්අඩංගුවට ද පත් වුණා.\nපන්ජාබ් ප්‍රාන්තයේ දේශපාලන නායකයින් කිහිප දෙනෙක්ගේ දීප්ගේ මරණය ගැන ශෝක ප්‍රකාශ නිකුත් කර තිබෙනවා.\n\"අපිට ඒ ගැන කණගාටුයි. මම ඒ පවුලේ අයට මගේ කණගාටුව ප්‍රකාශ කරනවා. ඒ වගේම ඔහුගේ රසිකයින්ටත්...\"",
       "URL": "https://www.hirunews.lk/297186/සුප්‍රසිද්ධ-රංගන-ශිල්පියෙක්-රිය-අනතුරකින්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=61"
}