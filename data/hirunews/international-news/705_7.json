{
       "Source": "hirunews",
       "Timestamp": "Sunday, 13 September 2015 - 11:37",
       "Headline": "රුසියානු ගුවන් යානා සහනාධාර රැගෙන සිරියාවට",
       "News Content": "ජනාධිපති බෂාර් අල් අසාද්ගේ රජයේ හිතවතෙකු වන රුසියාවේ ප්‍රවාහන ගුවන් යානා දෙකක් සහනාධාර රැගෙන දමස්කස් නුවරට පැමිණ තිබෙනවා. සිරියානු රාජ්‍ය මාධ්‍ය සඳහන් කළේ එම ගුවන් යානා මගින් අත්‍යාවශ්‍ය භාණ්ඩ ඇතුලූ සහනාධාර ටොන් 80 ක් රැගෙන ආ බවයි.\nවසර 4 ක් තිස්සේ පවතින සිරියානු සිවිල් යුද්ධයේදී ජනාධිපති අසාද්ගේ හමුදාවලට අවි ආයුධ සපයන බවට ද බටහිර රටවල් රුසියාවට චෝදනා කරනවා. කෙසේ නමුත්, රුසියානු ආරක්ෂක අමාත්‍යාංශ ප්‍රකාශකයෙකු සඳහන් කළේ සරණාගතයන්ට තාවකාලික කඳවුරු ඉදිකිරීම සඳහා අවශ්‍ය දෑ මෙවර සිරියාව වෙත යැවූ බවයි.",
       "URL": "https://www.hirunews.lk/116483/රුසියානු-ගුවන්-යානා-සහනාධාර-රැගෙන-සිරියාවට",
       "Category": "International News",
       "Parent URL": "https://www.hirunews.lk/international-news.php?pageID=705"
}