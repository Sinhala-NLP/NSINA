{
       "Source": "hirunews",
       "Timestamp": "Tuesday, 08 November 2016 - 22:03",
       "Headline": "ඉන්දියාවේ මුදල් නෝට්ටු කිහිපයක්  තහනම් වෙයි",
       "News Content": "අද මධ්‍යම රාත්‍රියේ සිට ඉන්දියාවේ රුපියල් 500 සහ දහසේ නෝට්ටු භාවිතය තහනම් කර තිබෙනවා.\nජාතිය අමතා විශේෂ ප්‍රකාශයක් කරමින් අග්‍රාමාත්‍ය නරේන්ද්‍ර මෝදි විසිනුයි මෙම තීරණය ප්‍රකාශයට පත්කර ඇත්තේ.\nඒ අනුව මෙම මුදල් නෝට්ටු වර්ග දෙක දෙසැම්බර් මාසය අවසානයට පෙර තැපැල් කාර්යාලවලට සහ බැංකුවලට භාරදිය යුතු වනවා.\nව්‍යාජ මුදල් ජාවාරම් වැලැක්වීමේ අරමුණින් මෙම තීරණය ගත් බවයි අග්‍රාමාත්‍යවරයා ප්‍රකාශකර ඇත්තේ.\nකිසියම් හෝ හේතුවක් මත දෙසැම්බර් 30 වනදාට පෙර මෙම නෝට්ටු තැන්පත් කිරීමට නොහැකිවන පුද්ගලයන්ට ලබන වසරේ මාර්තු 31 දක්වා ඒවා  මාරු කිරීමට හැකියාව ලැබෙනවා.\nඑහෙත් ඊට අනන්‍යතාව තහවුරු කිරීමට ලිපි ලේඛණ කිහිපයක් ද සම්පුර්ණ කිරීමට සිදුවනු ඇති.",
       "URL": "https://www.hirunews.lk/147138/ඉන්දියාවේ-මුදල්-නෝට්ටු-කිහිපයක්-තහනම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=561"
}