{
       "Source": "hirunews",
       "Timestamp": "Thursday, 23 February 2017 - 16:30",
       "Headline": "උතුරු කොරියාවෙන් මැලේසියාවට චෝදනාවක්",
       "News Content": "තම පුරවැසියකු සිය රට තුලදී ඝාතනයට ලක්වීම පිළිබඳ මැලේසියාව වගකීම භාරගත යුතු බවට උතුරු කොරියාව පවසනවා.\nඑමෙන්ම ඔහුගේ සිරුර ලබාදීමේදී දේශපාලනය මැදිහත් වී ඇති බවටයි උතුරු කොරියාව චෝදනා කර ඇත්තේ.\nකෙසේවෙතත් මියගිය පුරවැසියා කිම් ජෝන් නෑම් ද යන්න ඔවුන් ප්‍රකාශ කර නැහැ.\nඋතුරු කොරියා ජනාධිපති කිම් ජෝන් ඉල්ගේ ඥාති සහෝදරයකු වන කිම් ජෝන් නෑම් පසුගියදා ක්වාලාලාම්පුර් නුවර ගුවන්තොටුපලකදී විෂ ආඝ්‍රහණය කරවීමෙන් ඝාතනය කර තිබුනා.\nඔහුගේ සිරුර තවමත් පවතින්නේ ක්වාලාලාම්පුර් නුවර රෝහල් මෘත ශරීරාගාරයේයි.\nවිදෙස් මාධ්‍ය පෙන්වා දෙන්නේ මෙම ඝාතනයට උතුරු කොරියානුවන් රැසක් සම්බන්ධ බවයි.\nක්වාලාලාම්පුර් නුවර උතුරු කොරියා තානාපති කාර්යාලයේ ඉහළ නිලධාරියකු මෙන්ම උතුරු කොරියා රාජ්‍ය ගුවන් සේවයේ සේවකයකු ඊට අයත්.",
       "URL": "https://www.hirunews.lk/155272/උතුරු-කොරියාවෙන්-මැලේසියාවට-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=513"
}