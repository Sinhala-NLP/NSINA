{
       "Source": "hirunews",
       "Timestamp": "Saturday, 25 December 2021 - 11:12",
       "Headline": "ඔමික්‍රොන් අවදානම නිසා නත්තල් සති අන්තයේ ගුවන් ගමන් 4,500 ක් අවලංගුයි",
       "News Content": "ඔමික්‍රොන් කොරෝනා ප්‍රභේදයේ ව්‍යාප්තිය හේතුවෙන් නත්තල් සති අන්තයේ ලොව පුරා වානිජ ගුවන් ගමන් 4,500 ක් පමණ අවලංගු කර ඇති බව විදෙස් වාර්තා සඳහන් කළා.\nසංචාරකයන් අතර ඔමික්‍රොන් අවදානම නිසා අවිනිශ්චිත භාවයක් ඇතිවීම ඊට හේතුවයි.\nමේ අතර ඉන්දියාවේ ඔමික්‍රොන් ආසාදිතයන් සංඛ්‍යාව 415 දක්වා ඉහළ ගොස් ඇති බව එරට සෞඛ්‍ය අමාත්‍යාංශය නිවේදනය කළා.\nඉන් 115 දෙනෙකු මේ වනවිට සුවය ලබා තිබෙනවා.\nවැඩිම ඔමික්‍රොන් ආසාදිතයන් පිරිසක්, එනම් 108 ක් වාර්තාවන්නේ මහාරාෂ්ඨ ප්‍රාන්තයෙන්.\nතමිල්නාඩුවෙන් ද ඔමික්‍රොන් කොරෝනා ප්‍රභේදය ආසාදනය වූවන් 34 දෙනෙකු මේ වනවිට හඳුනාගෙන තිබෙනවා.",
       "URL": "https://www.hirunews.lk/292083/ඔමික්‍රොන්-අවදානම-නිසා-නත්තල්-සති-අන්තයේ-ගුවන්-ගමන්-4500-ක්-අවලංගුයි",
       "Category": "International News",
       "Parent URL": "https://www.hirunews.lk/international-news.php?pageID=71"
}