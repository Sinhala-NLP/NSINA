{
       "Source": "hirunews",
       "Timestamp": "Friday, 23 September 2022 - 17:45",
       "Headline": "නේපාලය ඉන්දියාවෙන් විදුලිය මිල දී ගැනීමට සැරසේ",
       "News Content": "සීත සෘතුවේ දී නේපාලයේ ඉහළ යන විදුළි ඉල්ලුම සපුරාලීම සඳහා නේපාලය ඉන්දියාවෙන් මාස 06 ක කාලයකට විදුළිය මිලදී ගැනීමට තීරණය කර තිබෙනවා.\nනේපාලයේ රාජ්‍ය විදුළි උපයෝගිතා ආයතනය සඳහන් කර ඇත්තේ මෙම වසරේ දෙසැම්බර් 01 දා සිට මැයි 31 දක්වා මෙගාවොට් 350 ක් දක්වා විදුළිය මිලදී ගැනීමට සැළසුම්කර ඇති බවයි.\nතරඟකාරි ටෙන්ඩර් ක්‍රමයක් යටතේ දීර්ඝ කාලීනව ඉන්දියාවෙන් නේපාලය විදුළිය මිලදී ගන්නා පළමු අවස්ථාව මෙය බවයි විදෙස් වාර්තා සඳහන් කළේ.",
       "URL": "https://www.hirunews.lk/316140/නේපාලය-ඉන්දියාවෙන්-විදුලිය-මිල-දී-ගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=31"
}