{
       "Source": "hirunews",
       "Timestamp": "Friday, 29 July 2022 - 23:39",
       "Headline": "ඇෆ්ගනිස්ථානයේ ක්‍රිකට් තරගයක් අතර බෝම්බ පිපිරීමක්",
       "News Content": "ඇෆ්ගනිස්ථානයේ Shpageeza Cricket League T20 තරඟාවලිය අතරතුර කාබුල් ජාත්‍යන්තර ක්‍රිකට් ක්‍රීඩාංගණයේ බෝම්බ පිපිරීමක් සිදු වී තිබෙනවා.\nබෑන්ඩ්-ඊ-අමීර් ඩ්‍රැගන්ස් සහ පමීර් සල්මි අතර තරගයක් අතරතුර මෙම පිපිරීම සිදුව ඇතැයි සඳහන්.\nප්‍රහාරය එල්ල වන විට එක්සත් ජාතීන්ගේ සංවිධාන නිලධාරීන් ද ක්‍රීඩාංගනයේ සිටි බවයි විදෙස් පුවත් සේවා ප්‍රකාශ කළේ.\nප්‍රහාරයේ වගකීම මෙතෙක් කිසිදු කණ්ඩායමක් භාරගෙන නැහැ.\nඇෆ්ගනිස්ථානයේ අද නිවාඩු දිනයක් වූ බැවින් පිපිරිම සිදුවන විට ක්‍රීඩාංගනයේ විශාල පිරිසක් රැස්ව සිටි බවයි වාර්තා වන්නේ.\nඇෆ්ගනිස්ථාන ක්‍රිකට් පාලක මණ්ඩලයේ ප්‍රධාන විධායක නසීබ් ඛාන් පැවසුවේ මෙම පිපිරීමෙන් ප්‍රේක්ෂකයින් හතර දෙනෙකුට තුවාල සිදු වූ බවයි.",
       "URL": "https://www.hirunews.lk/311367/ඇෆ්ගනිස්ථානයේ-ක්‍රිකට්-තරගයක්-අතර-බෝම්බ-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=38"
}