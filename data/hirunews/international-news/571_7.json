{
       "Source": "hirunews",
       "Timestamp": "Sunday, 16 October 2016 - 13:27",
       "Headline": "ට්‍රම්ප්ගෙන් ඉන්දියාවට පණිවුඩයක්",
       "News Content": "ඇමරිකානු ජනාධිපතිවරණයට ඉදිරිපත්ව සිටින රිපබ්ලිකන් අපේක්ෂක ඩොනල්ඞ් ට්‍රම්ප් ඊයේ ඇමරිකාවේ සිටින ඉන්දීය ජනප්‍රජාව හමුවුණා.\nඑහිදී ඔහු කියා සිටියේ තමා බලයට පත්වුවහොත් ඉන්දියාව සමඟ සමීප මිතුරු සබඳතා පවත්වාගෙන යන බවයි.\nඉන්දීය අග්‍රාමාත්‍ය නරේන්ද්‍ර මෝදි ජවයකින් යුත් දේශපාලනඥයෙකු වන අතර ඔහු සමඟ එක්ව කටයුතු කිරීමට සූදානම් බව රිපබ්ලිකන් අපේක්ෂක ඩොනල්ඞ් ට්‍රම්ප් වැඩිදුරටත් කියා සිටියා.\nමේ අතර පසුගිය ජනාධිපතිවරණ රූපවාහිනී විවාදයට ඩිමොක්‍රටික් අපේක්ෂිකා හිලරි ක්ලින්ටන් මුහුණදුන් ආකාරයෙන් ඇය මත්ද්‍රව්‍ය පරීක්ෂාවකට ලක් කළ යුතු බවයි ඩොනල්ඞ් ට්‍රම්ප් ප්‍රකාශ කළේ.\nතමාද එවැනි පරීක්ෂාවකට සූදානම් බව ඩිමොක්‍රටික් අපේක්ෂිකාවට අභියෝග කරමින් ඔහු කියා සිටියා.",
       "URL": "https://www.hirunews.lk/145353/ට්‍රම්ප්ගෙන්-ඉන්දියාවට-පණිවුඩයක්",
       "Category": "International News",
       "Parent URL": "https://www.hirunews.lk/international-news.php?pageID=571"
}