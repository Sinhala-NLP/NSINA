{
       "Source": "hirunews",
       "Timestamp": "Sunday, 25 June 2017 - 8:19",
       "Headline": "කටාරය, සෞදි කොන්දේසි ප්‍රතික්ෂේප කරයි",
       "News Content": "තම රටට එරෙහිව පනවා ඇති සම්බාධක ඉවත් කිරීම සඳහා සෞදි අරාබිය ඇතුලූ ගල්ෆ් රටවල් ඉදිරිපත් කර ඇති කොන්දේසි කටාර් රාජ්‍යය විසින් ප්‍රතික්ෂේප කර තිබෙනවා.\nත්‍රස්තවාදයට අනුබල දෙන බවට චෝදනා කරමින් සෞදි අරාබිය, එක්සත් අරාබි එමීරය, බහරේනය, ඊජිප්තුව ඇතුලූ රටවල් දේශ සීමා සහ ගුවන් සීමා වසා දැමීම ඇතුලූ සම්බාධක රැසක් කටාරයට එරෙහිව ක්‍රියාත්මක කළා.\nඑම සම්බාධක ඉවත් කිරීමට කටාර රජයේ අනුග්‍රහයෙන් ක්‍රියාත්මක අල්ජසීරා රූපවාහිනිය වසා දැමීම, ඉරානය සමග සබඳතා අවම කිරීම මෙන්ම තුර්කි හමුදා කඳවුර වසා දැමීම ඇතුලූ කොන්දේසි ක්‍රියාත්මක කිරීම සඳහා කටාරයට ලබාදී ඇත්තේ දින 10 ක කාලයක්.\nඑහෙත් කටාර විදේශ අමාත්‍යවරයා එම කොන්දේසි ප්‍රතික්ෂේප කරමින් කියා සිටියේ ඒවා සාධාරණ හෝ යථාර්ථවාදී කොන්දේසි නොවන බවයි.",
       "URL": "https://www.hirunews.lk/164356/කටාරය-සෞදි-කොන්දේසි-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=467"
}