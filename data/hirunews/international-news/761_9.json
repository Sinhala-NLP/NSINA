{
       "Source": "hirunews",
       "Timestamp": "Saturday, 07 February 2015 - 15:16",
       "Headline": "ඉන්දියාවෙන් ඇමරිකාවට පාඩමක්",
       "News Content": "ඉන්දියාවේ ආගමික සංහිඳියාවක් නොමැති බවට ඇමෙරිකානු ජනාධිපති බැරැක් ඔබාමා සිදුකළ ප්‍රකාශය ඉන්දියාවේ උදහසට ලක්වී තිබෙනවා. ඊට ප්‍රතිචාර දක්වමින් ඉන්දීය රජයේ අමාත්‍යවරයෙකු වන අරුන් ජෙයිට්ලි කියා සිටියේ ඉන්දියාවේ ආගමික නිදහස පවතින බවට හොඳම උදාහරණය දලයිලාමාතුමන් බවයි. 1950 දශකයේ ටිබෙටය, චීනයේ ග්‍රහණයට ලක්වීමෙන් පසු දලයිලාමා තුමා ඉන්දියාවේ රැකවරණය ලබනවා. ජනාධිපති ඔබාමා ඉන්දියාවේ ආගමික ගැටුම් පිළිබඳ ප්‍රකාශය සිදුකළේ දලයිලාමාතුමාගේ ද සහභාගිත්වයෙන් වොෂින්ටනයේ පැවති උත්සවයකදීයි. එහිදී ජනාධිපති ඔබාමා කියා සිටියේ ඉන්දියාවේ විවිධ ආගම් අතර වර්තමානයේ පැවති ගැටුම් පිළිබඳ දැන සිටියේ නම් මහත්මා ගාන්ධි තුමා ද කම්පනයට පත්විය හැකිව තිබූ බවයි.",
       "URL": "https://www.hirunews.lk/102880/ඔබාමාට-ඉන්දියාවෙන්-පිළිතුරක්",
       "Category": "International News",
       "Parent URL": "https://www.hirunews.lk/international-news.php?pageID=761"
}