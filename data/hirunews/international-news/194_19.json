{
       "Source": "hirunews",
       "Timestamp": "Saturday, 29 February 2020 - 8:03",
       "Headline": "පාකිස්තානයේ බස් රථයක්, දුම්රියක ගැටී 20 දෙනෙකු මරුට",
       "News Content": "පාකිස්තානයේ දකුණුදිග සින්ද් ප්‍රාන්තයේ බස් රථයක් දුම්රිය හරස් මාර්ගයකදී දුම්රියක ගැටීමෙන් එහි ගමන් ගත් පුද්ගලයන් 20 දෙනෙකු ජීවිතක්ෂයට පත්වී තිබෙනවා.\nඊයේ රාත්‍රියේ සිදුවූ එම අනතුරෙන් තවත් 60 දෙනෙකු පමණ තුවාල ලැබූ අතර බරපතල තත්ත්වයේ පසුවන අය සිටින නිසා මරණ සංඛ්‍යාව තවදුරටත් ඉහළ යා හැකි බව සඳහන්.\nසින්ද් ප්‍රාන්තයේ රෝරි දුම්රිය ස්ථානය ආසන්නයේ දී මෙම අනතුර සිදුව ඇති අතර, බස් රථය ගැටී ඇත්තේ රාවල්පිණ්ඩි නුවර සිට කරච්චි බලා ගමන් ගත් දුම්රියකයි.\nපන්ජාබය වෙත ගමන් ගත් බස් රථයේ මගීන් 50කට වැඩි පිරිසක් ගමන් කර තිබෙනවා.\nදුම්රියේ ගැටුණු බස් රථය අඩි 200ක් පමණ දුම්රිය හා ඇදී ගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/235460/පාකිස්තානයේ-බස්-රථයක්-දුම්රියක-ගැටී-20-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=194"
}