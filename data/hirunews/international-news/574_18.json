{
       "Source": "hirunews",
       "Timestamp": "Sunday, 09 October 2016 - 13:47",
       "Headline": "පිළිකා මර්දනයට තීරණාත්මක සොයා ගැනීමක්",
       "News Content": "පිළිකා රෝග මර්දනයේ නව විප්ලවයක් ලෙස සැලකිය හැකි ඉමියුනෝතෙරපි හෙවත් ප්‍රතිශක්ති - චිකිත්සා ඖෂධයක් සාර්ථක ප්‍රතිඵල පෙන්වා ඇති බව යුරෝපීය පිළිකා කොංග්‍රසය ප්‍රකාශ කළා.\nහිසේ සහ ගෙළ පිළිකාවලට ගොදුරු වූ රෝගීන් සදහා මෙම නව ඖෂධය ලබාදී ඇති අතර, ඔවුන් දැනට භාවිත කෙරෙන පිළිකා ප්‍රතිකාර ලැබූ රෝගීන්ට වඩා වැඩි කලක් ජීවත් වන බව හෙළි වී ඇති කරුණක්.\nඑමෙන්ම, නිවෝලූමාබ් ලෙස හදුන්වන මෙම ඖෂධය තවත් ඖෂධ හා මුසුකර ලබාදීමෙන් වකුගඩු පිළිකා සෛල විනාශ කළ හැකි බව ද පරීක්ෂණ පැවැ්ත්වූ වෛද්‍ය කණ්ඩායම ප්‍රකාශ කළා.\nමෙම නව සොයා ගැනීම එංගලන්තයේ නිව් ඉන්ග්ලන්ඞ් මෙඩිකල් ජර්නල් වෛද්‍ය සගරාවේ නවතම කලාපයේ පළ කර තිබෙනවා.",
       "URL": "https://www.hirunews.lk/144804/පිළිකා-මර්දනයට-තීරණාත්මක-සොයා-ගැනීමක්",
       "Category": "International News",
       "Parent URL": "https://www.hirunews.lk/international-news.php?pageID=574"
}