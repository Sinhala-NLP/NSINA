{
       "Source": "hirunews",
       "Timestamp": "Tuesday, 24 February 2015 - 9:24",
       "Headline": "පලස්තීන අධිකාරියට ඇමරිකාවෙන් දඩයක්",
       "News Content": "මීට දස වසරකට පෙර ඊශ්‍රායලයේ සිදුකළ ප්‍රහාර සම්බන්ධයෙන් ඇමරිකානු අධිකරණයක් පලස්තීන විමුක්ති සංවිධානයට සහ පලස්තීන අධිකාරියට ඩොලර් මිලියන 218ක දඩ මුදලක් නියම කර තිබෙනවා. ඇමරිකානු අධිකරණය ප්‍රකාශ කළේ එම ප්‍රහාරවලින් ඇමරිකානු පුරවැසියන්ට ද හානි සිදුවී ඇති බවයි. ඉන්ටිෆාඩා හෙවත් පලස්තීනුවන්ගේ නැගී සිටීම සිදුවූ 2002 සහ 2004 වසර අතුරතුර දී ඊශ්‍රායලයේ ජෙරුසෙලම අවට පලස්තීන ප්‍රහාර 6ක් දියත් කෙරුණා. එහිදී පුද්ගලයන් 33 දෙනෙකු ජීවිතක්ෂයට පත්වී තවත් 100 ගණනක් තුවාල ලැබුවා. එහිදී විපතට පත් ඇතැමුන් ඇමරිකානුවන් වන අතර ඔවුන් විසිනුයි ඇමරිකානු අධිකරණයේ නඩුවක් ගොනු කර තිබුණේ.",
       "URL": "https://www.hirunews.lk/104162/පලස්තීන-අධිකාරියට-ඇමරිකාවෙන්-දඩයක්",
       "Category": "International News",
       "Parent URL": "https://www.hirunews.lk/international-news.php?pageID=756"
}