{
       "Source": "hirunews",
       "Timestamp": "Sunday, 23 May 2021 - 14:55",
       "Headline": "මිලිටරි ජුන්ටාවට එරෙහිවූ මියන්මාර ගුරුවරුන් 125,000ක් සේවයෙන් නෙරපයි",
       "News Content": "මියන්මාරයේ ප්‍රජාතන්ත්‍රවාදී ලෙස තේරී පත්වූ රජය පෙරලා දමා බලය පැහැර ගත් මිලිටරි ජුන්ටාවට එරෙහි විරෝධතා ව්‍යාපාරවලට එක්වූ එරට ගුරුවරුන් 125,000 කට වැඩි පිරිසක් සේවයෙන් නෙරපා ඇති බව වාර්තා වනවා.\nමියන්මාර ගුරුවරුන්ගේ සම්මේලනය ප්‍රකාශ කළේ එය දැනටමත් පාසල් වර්ජනයක නිරත වන ගුරුවරුන් සේවයට කැඳවීමේ තර්ජනයක් විය හැකි බවයි.\nමියන්මාරයේ නව පාසල් වාරය තව දින කිහිපයකින් ආරම්භ වීමට නියමිත අතර, ඇතැම් දෙමාපියන් හමුදා පාලනය අවසන් වනතුරු තම දරුවන් පාසල් නොයැවීමට ද තීරණය කර ඇති බව සඳහන්.\nමියන්මාර ගුරුවරුන්ගේ සම්මේලනය වැඩිදුරටත් ප්‍රකාශ කළේ 19,500ක් පමණ විශ්වවිද්‍යාල කාර්ය මණ්ඩල ද හමුදා රජයට එරෙහිවීම හේතුවෙන් සේවයෙන් ඉවත් කර ඇති බවයි.",
       "URL": "https://www.hirunews.lk/272213/මිලිටරි-ජුන්ටාවට-එරෙහිවූ-මියන්මාර-ගුරුවරුන්-125000ක්-සේවයෙන්-නෙරපයි",
       "Category": "International News",
       "Parent URL": "https://www.hirunews.lk/international-news.php?pageID=114"
}