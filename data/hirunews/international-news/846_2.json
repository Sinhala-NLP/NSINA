{
       "Source": "hirunews",
       "Timestamp": "Tuesday, 23 April 2013 - 8:58",
       "Headline": "බැංගලෝර් ප්‍රහාරයේ සැකකරුවන් අත්අඩංගුවට.",
       "News Content": "ඉන්දියාවේ බැංගලොර් නුවර පසුගිය අප්‍රේල් 17 වන දා සිදුවූ බෝම්බ ප්‍රහාරයේ සැකකරුවන් දෙදෙනෙකු චෙන්නායි නුවර දී තමිල්නාඩු පොලීසිය විසින් ඊයේ (22) අත්අඩංගුවට ගෙන තිබෙනවා. චෙන්නායි හි වෙළද සංකීර්ණයක සැඟවී සිටියදී අත්අඩංගුවට ගෙන ඇති මොවුන් තිරුනෙල්වේලි සහ බැංගලෝර් හි පදිංචිකරුවන්. බෂීර් සහ මොහිදීන් යන මෙම සැකකරුවන් දෙදෙනා තහනම් කරන ලද අන්තවාදී සංවිධානයක් සමග සබඳතා පවත්වා ඇති බවට තොරතුරු හෙළි වී ඇතැයි ඉන්දීය පොලීසිය ප්‍රකාශ කළා. පසුගිය අප්‍රේල් 17 වන දා බැංගලෝරයේ භාරතීය ජනතා පක්ෂ කාර්යාලය අසල සිදුවූ බෝම්බ ප්‍රහාරයෙන් පොලිස් භටයන් 12 දෙනෙකු ඇතුළු පුද්ගලයන් 17 දෙනෙකු තුවාල ලැබුවා.",
       "URL": "https://www.hirunews.lk/57657/බැංගලෝර්-ප්‍රහාරයේ-සැකකරුවන්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=846"
}