{
       "Source": "hirunews",
       "Timestamp": "Saturday, 01 October 2022 - 17:03",
       "Headline": "තායිලන්ත තාඕවාදී බැතිමතුමන්ගේ නිර්මාංශික උත්සවය සැමරෙයි",
       "News Content": "කොවිඩ් 19 රීති ලිහිල් කිරීමෙන් අනතුරුව පළමු වරට පවත්වනු ලබන දකුණු තායිලන්තයේ ෆුකෙට් දූපතේ මේ සතියේ වාර්ෂික නිර්මාංශ උත්සවය සැමරීම සඳහා සිය ගණනක් බැතිමතුන් ආගමික ස්ථාන වෙත පැමිණ පෙරහැරවල් පැවැවූ බවට විදෙස් මාධ්‍ය වාර්තා කරනවා.\nවසර 150ක් ඈතට දිවෙන මෙම නිර්මාංශ උත්සවයේ දී තායිලන්තයේ වෙසෙන තායි-චීන ප්‍රජාව නියෝජනය කරන තාඕවාදී බැතිමතුන් විසින් තමන්ට යහපත් සෞඛ්‍යයක් සහ මනසේ සාමය ලබා ගැනීමේ අරමුණින් පවත්වන මේ උත්සවයක්\nඑම උත්සවය චීන දින දර්ශනයේ නවවන චන්ද්‍ර මාසයේ දී පැවැත්වෙන අතර එම මාසය තුළ ඔවුන් මස් මාංශ අනුභවයෙන් තොර වන අතර, ලිංගික ක්‍රියා සහ මත්පැන් භාවිතය ද අතහැර දමනවා.\nඑම උත්සවයේ දී ඔවුන් තම මුහුණු සිදුරු කර උණුසුම් ගල් අඟුරු මත ඇවිද යන චාරිත්‍රයක් ද සිදු කරන අතර ඒවා කුසලකර්මයන් ලෙස ඔවුන් විශ්වාස කරනවා.",
       "URL": "https://www.hirunews.lk/316796/තායිලන්ත-තාඕවාදී-බැතිමතුමන්ගේ-නිර්මාංශික-උත්සවය-සැමරෙයි",
       "Category": "International News",
       "Parent URL": "https://www.hirunews.lk/international-news.php?pageID=30"
}