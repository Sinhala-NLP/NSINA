{
       "Source": "hirunews",
       "Timestamp": "Thursday, 07 September 2023 - 8:04",
       "Headline": "රුසියානු ප්‍රහාරයකින් යුක්රේනයේ 14ක් මරුට",
       "News Content": "යුක්රේනයේ, නැගෙනහිර ඩොනෙට්ස්ක් කලාපයේ නගරයට රුසියාව එල්ල කළ ප්‍රහාරයකින් පුද්ගලයින් 17 දෙනෙකු ජීවිතක්ෂයට පත්ව තිබෙනවා.\nඑම ප්‍රදේශයේ සාප්පු සංකීර්ණ සහිත වීථියක ජනතාව වැඩි වශයෙන් ගැවසෙන අවස්ථාවක දී මෙම පිපිරීම් සිදුව ඇති බවයි විදෙස් මාධ්‍ය වාර්තා කළේ.\nපිපිරීමෙන් පුද්ගලයින් 33 දෙනෙකු තුවාල ලබා රෝහල් ගත කර තිබෙනවා.\nමෙම ප්‍රහාරය හෙළා දකිමින් යුක්රේන ජනාධිපති වොලොදිමීර් සෙලෙන්ස්කි රුසියාවට චෝදනා කළත් ඔවුන් ඊට ප්‍රතිචාර දක්වා නැහැ.\nකෙසේ වෙතත් ඇමරිකානු රාජ්‍ය ලේකම් ඇන්තනි බ්ලින්කන් යුක්රේනයේ සංචාරයක නිරත වන අතරතුර මෙම ප්‍රහාරය එල්ල වීම ජාත්‍යන්තරය තුළ කතා බහට හේතු වී තිබෙනවා.\nඑම සංචාරයේදී ඇමරිකානු රාජ්‍ය ලේකම්වරයා රුසියානු හමුදාවන්ට එරෙහිව යුක්රේනය එල්ල කරන ප්‍රතිප්‍රහාර ප්‍රශංසාවට ලක් කර ඇති අතර ඩොලර් බිලියන 1කට නව ආධාර ලබාදෙන බවට ද පොරොන්දු වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/347411/රුසියානු-ප්‍රහාරයකින්-යුක්රේනයේ-14ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=8"
}