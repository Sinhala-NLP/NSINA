{
       "Source": "hirunews",
       "Timestamp": "Saturday, 06 April 2013 - 12:49",
       "Headline": "ඉන්දියාවේ කාන්තාවන්ටත් මරණ දඩුවම.",
       "News Content": "ඉන්දීය ඉතිහාසයේ  බන්ධනාගාරයකදී කාන්තාවක එල්ල මැරීම නුදුරේදීම සිදුවනු ඇති බව හින්දු  පුවත්පත පවසනවා. ඒ, හර්යානා ප්‍රාන්තයේ කාන්තාවකට නියම වූ මරණ දඩුවම  ජනාධිපති ප්‍රනාබ් මුකර්ජි විසින් අනුමත කිරීමත් සමගයි. මරණ දඩුවමට එරෙහිව  ඉදිරිපත් වූ අභියාචනය ජනාධිපතිවරයා විසින් ඊයේ ප්‍රතික්ෂේප කර තිබෙනවා.  සෝනියා නැමැති එම කාන්තාව 2007 වසරේ දී දේපළ ආරවුලක් හේතුවෙන් සිය පියා  ඇතුළු පවුලේ සාමාජිකයන් 8 දෙනෙකු සැමියා සමග ඝාතනය කිරීම සම්බන්ධයෙන්  වරදකරුවන් වුණා. ඉන්දීය ජනාධිපතිවරයා මරණ දඩුවම්වලට එරෙහිව ඉදිරිපත්ව තිබූ  තවත් අභියාචනා 6ක් ප්‍රතික්ෂේප කර තිබෙනවා. රජිව් ගාන්ධි ඝාතනය  සම්බන්ධයෙන් වැරදිකාරිණියක වූ නලිනිට ද මෙලෙස මරණ දඩුවම නියම වූ නමුදු  කොංග්‍රස් නායිකා සෝනියා ගාන්ධිගේ මැදිහත්වීමෙන් එය ජීවිතාන්තය දක්වා සිර  දඩුවමක් ලෙස වෙනස් කෙරුණා.\nමේ අතර දිල්ලියේ බස් රථයක් තුළ  දී වෛද්‍ය ශිෂ්‍යාවක දුෂණය කර මරා දැමීම සම්බන්ධයෙන් චෝදනා ලැබූ එක්  සැකකරුවෙකුට බන්ධනාගාරය තුළ දී ප්‍රහාරයක් එල්ල වී ඇති බව ඔහුගේ නීතිඥයන්  අධිකරණය වෙත දැනුම් දුන්නා. විනේ ශර්මා නැමැති මොහුට තිහාර් බන්ධනාගාරයේ  අනෙකුත් රැදවියන් සහ පොලිස් නිලධාරීන් පහර දුන් බවයි වාර්තා වන්නේ. එහිදී  ඔහුගේ දකුණු අතේ අස්ථි බිදීමක් සිදුව ඇති නිසා රෝහල් ගත කිරීමට ද සිදුව  තිබෙනවා. අමානාත් ද්ෂණ - ඝාතන සිද්ධියේ ප්‍රධාන සැකකරු වන රාම් සිං  බන්ධනාගාරය තුළ ගෙළ වැලලාගෙන මිය ගියේ පසුගිය මාසයේදියි.",
       "URL": "https://www.hirunews.lk/56661/ඉන්දියාවේ-කාන්තාවන්ටත්-මරණ-දඩුවම",
       "Category": "International News",
       "Parent URL": "https://www.hirunews.lk/international-news.php?pageID=850"
}