{
       "Source": "hirunews",
       "Timestamp": "Sunday, 07 August 2016 - 7:38",
       "Headline": "තායිලන්තයේ නව ව්‍යවස්ථාව ගැන ජනමත විචාරණය අද",
       "News Content": "තායිලන්තයේ නව ව්‍යවස්ථාව සම්බන්ධයෙන් ජනමත විචාරණය අද පැවැත්වෙනවා.\nමිලියන සංඛ්‍යාත තායි ඡන්ද දායකයන් මෙලෙස සිය මතය පළ කරන්නේ එරට හමුදාව මගින් පත් කළ කමිටුවක් සකස් කළ ව්‍යවස්ථාව පිළිබඳවයි.\n2014 වසරේදී තායිලන්තයේ බලය ලබාගත් එරට හමුදාව පැරණි ව්‍යවස්ථාව අහෝසි කළ අතර, ඉන් අනතුරුව රට තුළ දේශපාලන අස්ථාවර භාවයක් මෙන්ම ප්‍රචන්ඩත්වය දක්නට ලැබුණා.\nකෙසේ නමුත් නව ව්‍යවස්ථාව තුළින් රට තුළ පූර්ණ ප්‍රජාතන්ත්‍රවාදය තහවුරු කළ හැකිවනු ඇති බවයි තායි හමුදා බලධාරීන් පවසන්නේ.\nකෙසේ නමුත් නව ව්‍යවස්ථාව මගින් දේශපාලන ප්‍රචාරක කටයුතු සීමා කිරීමට පියවර ගෙන තිබීම බොහෝදෙනාගේ විවේචනයට ලක්වී තිබෙනවා.\nදේශපාලන ප්‍රචාරක කටයුතුවලදී සත්‍යයට පිටුපා ප්‍රචාරණයන්හි යෙදෙන පුද්ගලයන්ට වසර 10 දක්වා සිර දඩුවම් පැමිණවීමට හැකිවීම ඊට  හේතුවයි.\nඑමෙන්ම තායිලන්ත සෙනෙට් මණ්ඩලය මුළුමනින්ම හමුදා රජය මගින් පත් කළ යුතු බවට නව ව්‍යවස්ථාව මගින් යෝජනා කර තිබෙනවා.",
       "URL": "https://www.hirunews.lk/139996/තායිලන්තයේ-නව-ව්‍යවස්ථාව-ගැන-ජනමත-විචාරණය-අද",
       "Category": "International News",
       "Parent URL": "https://www.hirunews.lk/international-news.php?pageID=602"
}