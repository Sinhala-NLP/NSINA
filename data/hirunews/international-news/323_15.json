{
       "Source": "hirunews",
       "Timestamp": "Sunday, 21 October 2018 - 10:52",
       "Headline": "ලෙනෙන් මුදාගත් තායි යොවුන් පාපන්දු ක්‍රීඩකයන් ලෝක සවාරියක",
       "News Content": "තායිලන්තයේ ජල ගැල්මට ගොදුරු වූ තාම් ලූවන් ලෙනෙහි සිර වී සිට දුෂ්කර මෙහෙයුමකින් මුදාගත් වයිල්ඞ් බෝ යොවුන් පාපන්දු කණ්ඩායම මේ වනවිට ලෝක සවාරියක නිරත වී සිටිනවා.\nආර්ජන්ටිනාවේ - බුවනෝර්ස් අයර්ස් නුවර පැවති යොවුන් ඔලිම්පික් තරඟාවලියේ විශේෂ ආරාධිතයෙකු වූ ඔවුන් මේ වනවිට ඇමරිකාවට පැමිණ ඇති බව සඳහන්.\nඅවුරුදු 11 ත්, 16 ත් අතර වයස් සීමාවල පසුවන මෙම පාපන්දු කණ්ඩායම ලොස් ඇන්ජලීස් නුවර සුප්‍රකට ගැලැක්සි පාපන්දු කණ්ඩායම විශේෂ පුහුණු සැසියක් පසුගිය සිකුරාදා ආරම්භ කළා.\nඔවුන්ට පුහුණුව ලබාදීම සඳහා ස්වීඩනයෙන් බිහි වූ ජාත්‍යන්තර පාපන්දු ක්‍රීඩකයෙකු වන ඊබ්‍රහිමොවික් ද පැමිණ සිටිනවා.",
       "URL": "https://www.hirunews.lk/202588/ලෙනෙන්-මුදාගත්-තායි-යොවුන්-පාපන්දු-ක්‍රීඩකයන්-ලෝක-සවාරියක",
       "Category": "International News",
       "Parent URL": "https://www.hirunews.lk/international-news.php?pageID=323"
}