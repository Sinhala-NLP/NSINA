{
       "Source": "hirunews",
       "Timestamp": "Monday, 05 December 2022 - 10:30",
       "Headline": "ලොව විශාලතම රේඩියෝ දුරේක්ෂය නිර්මාණය කිරීමට නියමිතයි",
       "News Content": "21 වන සියවසේ මහා විද්‍යාත්මක ව්‍යාපෘතිවලින් එකක ඉදිකිරීම් කටයුතු ලබන සඳුදා(12) ආරම්භ කිරීමට නියමිතයි.\nමෙම ව්‍යාපෘතිය හරහා ලොව විශාලතම රේඩියෝ දුරේක්ෂය නිර්මාණය වනු ඇත.\n2028 දී නිම කිරීමට නියමිත මෙම ව්‍යාපෘතියෙන් තාරකා විද්‍යාවේ විශාලතම ප්‍රශ්නවලට විසඳුම් ලබා දෙනු ඇති බවයි විදෙස් මාධ්‍ය පවසන්නේ.\nදකුණු අප්‍රිකාව සහ ඕස්ට්‍රේලියාව පුරා ව්‍යාප්තවීමට නියමිත මෙම ව්‍යාපෘතිය සඳහා එක්සත් රාජධානියේ මූලස්ථානය පිහිටයි.\nඑමෙන්ම එක්සත් රාජධානිය, දකුණු අප්‍රිකාව, චීනය සහ ඕස්ට්‍රේලියාව ඇතුළු රටවල් 08ක් මෙම ව්‍යාපෘතියට නායකත්වය ලබා දෙයි.\nතවද එයන් අයින්ස්ටයින්ගේ න්‍යායන් පිළිබඳ වඩාත් නිරවද්‍ය පරීක්‍ෂණ සිදු කරනු ඇති අතර, පිටස්තර ජීවීන් ගැන පවා සොයා බලනු ඇති බවයි පර්යේෂකයින්ගේ මතය වන්නේ.",
       "URL": "https://www.hirunews.lk/321990/ලොව-විශාලතම-රේඩියෝ-දුරේක්ෂය-නිර්මාණය-කිරීමට-නියමිතයි",
       "Category": "International News",
       "Parent URL": "https://www.hirunews.lk/international-news.php?pageID=21"
}