{
       "Source": "hirunews",
       "Timestamp": "Friday, 02 February 2018 - 10:18",
       "Headline": "චීනයේ වෑන් රථයක් පදිකයන් අතරට පදවා 18 දෙනෙකුට තුවාල",
       "News Content": "චීනයේ - ෂැංහයි නුවර ප්‍රකට අවන්හලක් අසලදී පදිකයින් අතරට පදවා පුද්ගලයන් 18 දෙනෙකු තුවාල ලබා ඇති බව විදෙස් වාර්තා සඳහන් කළා.\nඉන් තුන්දෙනෙකුගේ තත්ත්වය බරපතල බවයි රෝහල් ආරංචි මාර්ග සඳහන් කළේ.\nෂැංහයි නුවර මධ්‍යයේ ජනාකීර්ණ ප්‍රදේශයක ඇති වූ මෙම සිද්ධිය පිලිබඳව බලධාරින් පරීක්ෂණ ආරම්භ කර තිබෙනවා.\nඑහි පදික වේදිකාවේ ගිනි ගනිමින් තිබූ වෑන් රථයේ දසුන් සමාජ මාධ්‍ය ජාල අතරට  එක් කර ඇති බව සඳහන්.\nඇතමුන් සඳහන් කළේ එම වෑන් රථය තුළ ගෑස් බඳුන් තිබූ බවයි.\nකෙසේ නමුත් මෙය ත්‍රස්ත ක්‍රියාවක් ද යන්න මෙතෙත් ප්‍රකාශයට පත්වී නැහැ.",
       "URL": "https://www.hirunews.lk/182679/චීනයේ-වෑන්-රථයක්-පදිකයන්-අතරට-පදවා-18-දෙනෙකුට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=398"
}