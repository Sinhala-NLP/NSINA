{
       "Source": "hirunews",
       "Timestamp": "Saturday, 22 January 2022 - 15:09",
       "Headline": "මිනිස් ජාවාරම වැළැක්වීමට කැනඩාවෙන් නව පියවර",
       "News Content": "ඇමෙරිකා එක්සත් ජනපදය සහ කැනඩාව අතර දේශසීමාවේ ඉන්දීය ජාතික පවුලක් සිය මෝටර් රථය තුල අධි ශිතලට ලක්ව මියයාමේ සිද්ධිය සම්බන්ධයෙන් කැනඩා අග්‍රාමාත්‍ය ජස්ටින් ටෲඩෝ අදහස් පළ කර තිබෙනවා.\nඔහු සඳහන් කර ඇත්තේ මෙය සියල්ලන් අවදි කරවන ඛේදවාචකයක් වන අතර මිනිස් ජාවාරම වැලැක්වීමට සිය රජය කළ හැකි සියලු දෑ කිරීමට සූදානම් බවයි.\nකැනේඩියානු සංක්‍රමණික නිලධාරින් පවසන පරිදි වැඩිහිටි යුවලක් සහ යෞවනයෙකු මෙන්ම ළදරුවෙකු ද මෙලෙස අධි ශිතලට ලක්ව මියගොස් තිබෙනවා.\nඔවුන් ඉන්දියාවේ ගුජරාට් ප්‍රාන්තයෙන් ඇමෙරිකා එක්සත් ජනපදයට සංක්‍රමණය වූවන් බව සඳහන්.\nමෙලෙස ඇමෙරිකාවේ සිට කැනඩාව වෙත දේශසීමාව හරහා සංක්‍රමණිකයන් පැමිණිම අසාමාන්‍ය සිද්ධියක් වන අතර එවැනි සිදුවීම් ඉහළ ගොස් ඇත්තේ ජනපති ට්‍රම්ප්ගේ පාලන සමය තුලයි.",
       "URL": "https://www.hirunews.lk/294790/මිනිස්-ජාවාරම-වැළැක්වීමට-කැනඩාවෙන්-නව-පියවර",
       "Category": "International News",
       "Parent URL": "https://www.hirunews.lk/international-news.php?pageID=65"
}