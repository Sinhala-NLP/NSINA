{
       "Source": "hirunews",
       "Timestamp": "Monday, 18 April 2022 - 16:13",
       "Headline": "රුසියාවෙන් යුක්රේනයේ නගර රැසකට එකවර ප්‍රහාරයක්",
       "News Content": "යුක්රේනයේ නගර රැසකට රුසියානු හමුදා මගින් ඊයේ (18) රාත්‍රියේ දැවැන්ත ප්‍රහාරයක් එල්ල කර තිබෙනවා.\nමෙතෙක් විශාල ප්‍රහාරයකට ලක් නොවූ ලිවිව් නුවරට ද බෝම්බ පතිත වී ඇති බවයි විදෙස් වාර්තා සඳහන් කළේ.\nකීව් අගනුවර මෙන්ම උතුරුදිග කාර්කිව් නුවර සහ දකුණේ මයිකොලාව් සහ ඔඩෙසා වරාය ද මෙලෙස රුසියානු ප්‍රහාරවලට ලක්ව ඇති බව සදහන්.\nරුසියානු ආරක්ෂක අමාත්‍යාංශය ප්‍රකාශ කළේ යුක්රේන හමුදා සහ අනෙකුත් ඉලක්ක වෙත සිය ගුවන්, මිසයිල බලකාය, කාලතුවක්කු සහ ගුවන් ආරක්ෂක පද්ධති යොදා ගනිමින් දැවැන්ත ප්‍රහාරක් එල්ල කළ බවයි.",
       "URL": "https://www.hirunews.lk/302225/රුසියාවෙන්-යුක්රේනයේ-නගර-රැසකට-එකවර-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=52"
}