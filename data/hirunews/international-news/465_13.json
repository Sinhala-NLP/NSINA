{
       "Source": "hirunews",
       "Timestamp": "Friday, 30 June 2017 - 9:53",
       "Headline": "ජුනි මාසයේ දැඩි උණුසුම කාලගුණ වෙනසින් - විද්‍යාඥයින් කියයි",
       "News Content": "මේ වසරේ ජුනි මාසයේ එක්සත් රාජධානිය ඇතුළු බටහිර යුරෝපයේ පැතිරුණු දැඩි උණුසුමට හේතුව ලෝක කාලගුණ වෙනසේ බලපෑම බව විද්‍යාඥයන් පිරිසක් පෙන්වා දෙනවා.\nලන්ඩනයේ හීත්‍රෝ ගුවන්තොටුපලේ මෙම ජුනි මාසයේදී සෙන්ටිගේ‍්‍රඩ් අංශක 33 යි දශම 5 ක උෂ්ණත්වයක් වාර්තා වූ අතර, එය වසර 40 කින් ජුනි මාසයේ ඉහළම උෂ්ණත්වයයි.\nපෘතුගාලයේ විශාල ලැව් ගිනි පැතිරීමත් ප්‍රංශය, ස්විට්සර්ලන්තය සහ නෙදර්ලන්තය යන රටවල උණුසුම් වා දහරා පැතිරීමත් ජුනි මාසයේදී දක්නට ලැබුණා.\nබටහිර යුරෝපයේ ජුනි මාසයේ උෂ්ණත්වය සාමාන්‍ය උෂ්ණත්වයට වඩා සෙන්ටිග්‍රේඩ් අංශක 3 කින් පමණ ඉහළ ගිය අතර, ස්විට්සර්ලන්තයේ වාර්තා වූයේ 1864 න් පසු උණුසුම්ම කාලගුණයයි.",
       "URL": "https://www.hirunews.lk/164748/ජුනි-මාසයේ-දැඩි-උණුසුම-කාලගුණ-වෙනසින්-විද්‍යාඥයින්-කියයි",
       "Category": "International News",
       "Parent URL": "https://www.hirunews.lk/international-news.php?pageID=465"
}