{
       "Source": "hirunews",
       "Timestamp": "Saturday, 05 May 2018 - 10:03",
       "Headline": "හවායි ගිනි කන්දේ පිපිරුම් තවදුරටත්",
       "News Content": "පැසිෆික් සාගරයේ පිහිටි ඇමරිකාවට අයත් හවායි දිවයින් පෙළේ විශාලතම දිවයිනේ පිහිටි කිලෝඒයා ගිනි කන්ද තවදුරටත් පිපිරීම්වලට ලක් වන බව වාර්තා වනවා.\nඑහි කඳු මුදුනෙන් අඩි 100ක් පමණ ඉහළට ලාවා විසිරෙන අතර, ලාවා ගලා ඒමෙන් නිවාස රැසක්ම විනාශ වී ඇති බව සඳහන්.\nඇමරිකානු භූ විද්‍යා ආයතනය ප්‍රකාශ කළේ ගිනි කන්දේ ගිනිකොණ දෙසින් රික්ටර් පරිමාණයේ 6.9ක කම්පනයක් ද වාර්තා වී ඇති බවයි.\nගිනි කන්ද පිපිරීමට පෙර ආරක්ෂිත ස්ථාන කරා ජනතාව ඉවත් කර ගැනුණු අතර, අවදානම් ප්‍රදේශවලින් එලෙස ජනයා ඉවත් කර ගැනීම තවදුරටත් සිදුවන බවයි විදෙස් වාර්තා සඳහන් කළේ.",
       "URL": "https://www.hirunews.lk/190001/හවායි-ගිනි-කන්දේ-පිපිරුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=370"
}