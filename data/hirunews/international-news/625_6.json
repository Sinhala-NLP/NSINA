{
       "Source": "hirunews",
       "Timestamp": "Saturday, 11 June 2016 - 8:55",
       "Headline": "ජෝර්දානයේ වැලි කතරකින් ඉපැරණි ආකෘතියක් මතුවේ",
       "News Content": "දකුණුදිග ජෝර්දානයේ ලෝක උරුම කලාපයක් වන පෙට්රා හි වැලි තලාවෙන් වැසී තිබූ ඉපැරණි දැවැන්ත ආකෘතියක් පුරාවිද්‍යාඥයන් විසින් සොයාගෙන තිබෙනවා.\nඑකිනෙක වටා ඉදිකෙරුණු ගොඩනැගිලි පෙළක පදනම ලෙස සැලකිය හැකි මෙම ආකෘතිය සොයාගෙන ඇත්තේ චන්ද්‍රිකා ඡායාරූප, ඩ්‍රෝන් ඡායාරූප සහ ගොඩබිම සිදුකළ පරීක්ෂණ මෙහෙයුම්වලින් අනතුරුවයි.\nපෙට්රාවේ මෙම පුරාවිද්‍යා වටිනාකමින් යුත් ආකෘතිය ක්‍රිස්තුපූර්ව 4 වන සියවසේ ඉදිකරන ලද්දක් බව සැලකෙනවා.\nඑහි ඇති ඉපැරණි භාණ්ඩාගාර ගොඩනැගිල්ල ඉන්ඩියානා ජෝන්ස් ඇන්ඞ් ද ලාස්ට් කෲසේඞ් චිත්‍රපටය සඳහා ද යොදා ගැනුණා.",
       "URL": "https://www.hirunews.lk/135258/ජෝර්දානයේ-වැලි-කතරකින්-ඉපැරණි-ආකෘතියක්-මතුවේ",
       "Category": "International News",
       "Parent URL": "https://www.hirunews.lk/international-news.php?pageID=625"
}