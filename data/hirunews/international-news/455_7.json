{
       "Source": "hirunews",
       "Timestamp": "Monday, 31 July 2017 - 12:55",
       "Headline": "පුහුණුවීම් කාලසීමාව තුළ යුදහමුදා සෙබලියක් ලිංගික හිංසනයන්ට ලක්වෙයි (ඡායාරූප)",
       "News Content": "Rebecca Crookshank නම් කාන්තාවක් උතුරු ලන්ඩනයේ යුදහමුදා පුහුණුවීම් කාලසීමාව තුළ දී සෙබළුන්ගේ ලිංගික හිංසනයන්ට ලක් වූ අවස්ථා ඇතුළත් ජයාරූප කිහිපයක් හා වීඩියෝවක් විදෙස් මාධ්‍ය ප්‍රචාරය කර තිබෙනවා.\nමේවනවිට ඇයගේ වයස අවුරුදු 36ක් වන අතර ඇය මෙසේ ලිංගික හිංසනයන්ට ලක්ව ඇත්තේ වයස අවුරුදු 21 දීයි.\nඇය යුද හමුදාවට බැඳී ඇත්තේ වයස අවුරුදු 17 දීයි.\nපසුව  ඇය පුහුණුවීම් කාලසීමාව තුළ විවිධ හිංසනයන්ට ලක්ව තිබෙන අතර දිනක් ඇයව සෙබළුන් 28 දෙනෙකු එක වී ලිංගික හිංසනයන් සිදු කොට ඇති බවයි විදෙස් මාධ්‍ය සඳහන් කරේ.\nඑම අවස්ථාවලදී ගත් ජයාරූප කිහිපයක් ඈ පසුගිය දිනක ප්‍රසිද්ධ කරමින් කියා සිටියේ මෙලෙස හිරිහැරවලට ලක් වූ එකම කාන්තාව ද  ඇය බවයි.\nඑමෙන්ම තරුණ සෙබළියන්ට කෝප්‍රල්වරුන් සමග ලිංගිකව එක්වීමට සිදුවන බවත් , අවශ්‍ය පුහුණුවීම් හා ක්‍රියාකාරකම් නිසි ලෙස සිදු කිරීමට ඔවුන්ගෙන් මෙසේ ලිංගික හිංසනයන්ට ලක් වීමට සිදුවන බවත් ඇය සඳහන් කර තිබෙනවා.\nමෙම හිංසන හා අසාධාරනකම් මින් මතු දිනක සිදු වන්නට ඉඩ නොදී අවශ්‍ය නීතිමය ක්‍රියාමාර්ග ගන්නට ඇය සමග අනෙක් හිංසනයන්ට ලක්වූ කාන්තාවන්ට එකතුවන ලෙස ඈ ඉල්ලා සිටි බවත් සඳහන්.\nමේවනවිට ඇය කතෘවරියක් හා රංගන ශිල්පිණියක් ද වනවා.\nඇය විටින් විට විවිධ අයුරුවලින් ලිංගික හිංසනයන්ට ලක්වන ඡායාරූප කිහිපයක් පහතින්.",
       "URL": "https://www.hirunews.lk/167212/පුහුණුවීම්-කාලසීමාව-තුළ-යුදහමුදා-සෙබලියක්-ලිංගික-හිංසනයන්ට-ලක්වෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=455"
}