{
       "Source": "hirunews",
       "Timestamp": "Wednesday, 03 February 2021 - 9:50",
       "Headline": "UN ආරක්ෂක කවුන්සිලයේදී මියන්මාර සිද්ධිය ගැන අවසන් තීරණයක් ගෙන නැහැ",
       "News Content": "මියන්මාරයේ ආණ්ඩු පක්ෂ නායිකා අවුසාන් සුචි සහ දේශපාලන නායකයින් අත්ඩංගුවට ගැනීම හා හමුදා පාලනයක් ගෙනයාම සිද්ධිය සම්බන්ධයෙන් එක්සත් ජතීන්ගේ ආරක්ෂක කවුන්සිලය ඊයේ පැවති විශේෂ සාකච්ඡාවේ දී කිසිදු අවසන් තීරණයට එළඹී නොහැකි වී තිබෙනවා.\nඅන්තර්ජාලය ඔස්සේ පැය 2ක කාළයක් පැවති මෙම සාකච්ඡා වලට සහභාගී වූ චීනයේ හා රුසියාවේ නියෝජිතයන් විසින් මෙම තත්වය පිළිබඳව තීරණයකට එළඹීමට කාලය ඉල්ලීමක් සිදුකර තිබෙනවා.\nවිදෙස් මාධ්‍ය පෙන්වා දෙන්නේ මියන්මාරය තුළ නැවත සිවිල් බලය ස්ථාපිත කිරීමට ඔවුන් කටයුතු කිරීමට සූදානම් බවයි.\nකෙසේ වෙතත්, පැවති සාකච්ඡාවේදී මියන්මාරයට කිසිදු සම්බාධකයක් පනවා නොමැති අතර මෙම නීතිවිරෝධි ලෙස අත්ඩංගුවට ගත් සියළු දෙනා මුදවා හරින ලෙසත් ප්‍රකාශයට පත් කළ  වසරක කාලයක හදිසි තත්වය අවලංගු කර නැවත මියන්මාරය තුල ප්‍රජාතන්ත්‍රවාදය ස්ථාපිත කිරිමට ඉල්ලීමක් මියන්මාරය හමුදාවෙන් සිදුකිරීමට අපේක්ෂා කරන බව එක්සත් ජතීන්ගේ ආරක්ෂක කවුන්සිලය කෙටුම්පතක් නිකුත් කරමින් කියා සිටි බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/261518/un-ආරක්ෂක-කවුන්සිලයේදී-මියන්මාර-සිද්ධිය-ගැන-අවසන්-තීරණයක්-ගෙන-නැහැ",
       "Category": "International News",
       "Parent URL": "https://www.hirunews.lk/international-news.php?pageID=137"
}