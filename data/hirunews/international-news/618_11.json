{
       "Source": "hirunews",
       "Timestamp": "Tuesday, 28 June 2016 - 14:47",
       "Headline": "බ්‍රිතාන්‍ය අගමැති කැමරන් අද යුරෝපා නායකයන් හමුවේ",
       "News Content": "යුරෝපා සංගමයෙන් වෙන්වීමට බ්‍රිතාන්‍ය වැසියන් ජනමත විචාරණයකින් තීරණය කිරීමෙන් පසු අද ප්‍රථමවරට අග්‍රාමාත්‍ය ඩේවිඩ් කැමරන්, යුරෝපා සංගම් නායකයන් මුණ ගැසෙනවා.\nබ්‍රසල්ස් නුවර පැවැත්වෙන එම රැස්වීමේදී ඔහු ජනමත විචාරණයේ ප්‍රතිඵල පිළිබඳ පුළුල් ලෙස සාකච්ඡා කරනු ඇති.\nකෙසේ නමුත්, බ්‍රිතාන්‍යය යුරෝපා සංගමයෙන් නිළ වශයෙන් වෙන්වීම පිළිබදව නිළ සාකච්ඡා මේ මොහොතේ ආරම්භ කළ නොහැකි බව ජර්මන්, ප්‍රංශ සහ ඉතාලි නායකයන් ඊයේ අවධාරණය කළා.\nමේ අතර, බ්‍රිතාන්‍යය, යුරෝපා සංගමය සමඟ එක්ව සිටිය යුතු බවට ප්‍රචාරක කටයුතුවල නිරත වූ එරට කම්කරු පක්ෂයේ නායක ජෙරමි කෝබින්ට එරෙහි විශ්වාසභංග යෝජනාවක් අද ඉදිරිපත් කිරීමට නියමිතයි.\nයුරෝපා සංගමයේ තවදුරටත් රැදී සිටිය යුතු බව විශ්වාස කරන ස්කොට්ලන්තයේ ප්‍රථම අමාත්‍යවරිය වන නිකොලා ස්ටර්ජන් ද අද එරට පාර්ලිමේන්තු මන්ත්‍රීවරුන් අමතනවා.\nබ්‍රිතාන්‍යයෙන් වෙන් වී හෝ යුරෝපා සංගමය සමඟ එක්ව සිටීම ස්කොට්ලන්තවාසීන් ඇතැමෙකුගේ අදහසයි.",
       "URL": "https://www.hirunews.lk/136676/බ්‍රිතාන්‍ය-අගමැති-කැමරන්-අද-යුරෝපා-නායකයන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=618"
}