{
       "Source": "hirunews",
       "Timestamp": "Saturday, 21 March 2015 - 16:26",
       "Headline": "දෙමව්පියන් ඝාතනයකර කැබලිකපා උයලා",
       "News Content": "දෙමව්පියන් ඝාතනය කළ බවට හොන්කොන් හි තරුණයකු වරදකරු කෙරෙයි. 65ස් හැවිරිදි  පියා සහ 63න් හැවිරිදි මව 2013 වසරේදී  ඝාතනය කළ බවට 31 ක් හැවිරිදි දෙවෙනි පුතාට චෝදනාව එල්ල වී තිබිණි. දෙමාපියන් ඝාතනය කොට සිරුරු කුඩා කැබලිවලට කපා  මයික්‍රෝවේව් උඳුනක පිස ඇති බවට අනාවරණය  වී තිබේ.\nනව දෙනෙකුගේ විනිසුරු මඩුල්ලක් හමුවේ චෝදනාව  ඔප්පු වී ඇත. තරුණයා මීට පෙර   ප්‍රකාශ කර තිබුණේ තමන් කිසිවක් නොදන්නා බවය.\nවැඩිමල් සහෝදරයා සමග එක්වී පොලිසියට පැමිණිල්ලක් ද කර තිබිණි.\nවරදකරුට දඬුවම් නියම කිරීම  ලබන සඳුදාට කල්තබා ඇත.",
       "URL": "https://www.hirunews.lk/105998/දෙමව්පියන්-ඝාතනයකර-කැබලිකපා-උයලා",
       "Category": "International News",
       "Parent URL": "https://www.hirunews.lk/international-news.php?pageID=749"
}