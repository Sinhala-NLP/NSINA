{
       "Source": "hirunews",
       "Timestamp": "Monday, 15 November 2021 - 9:03",
       "Headline": "නවදිල්ලියේ වායු දූෂණය අවම කිරිම සඳහා සීමා පැනවීමට යයි",
       "News Content": "ඉන්දියාවේ නවදිල්ලි අගනුවර වායු දූෂණය අවම කිරීම සඳහා සීමාවන් පැනවීමේ යෝජනාවක් අද (15) පරිසර අමාත්‍ය ගෝපාල් රායි විසින් ශ්‍රේෂ්ඨාධිකරණයට ඉදිරිපත් කිරීමට නියමිතව තිබෙනවා.\nඔහු සඳහන් කර ඇත්තේ ඊයේ දිල්ලි අගනුවර සාමාන්‍ය වායු තත්ව දර්ශකය 330ක අගයක පැවති බවයි.\nහර්යානා සහ පන්ජාබ් ප්‍රාන්තයන්හි ගොවිපලවල පැවති ගිනි ගැනීම් හේතුවෙන් ඊට පෙර දිනයේ වායු තත්ත්ව දර්ශකය 437ක අගයක් පැවතියා.\nඑය මෙතෙක් වාර්තා වූ දරුණුතම වායු දූෂණ අගය ලෙසයි සැලකෙන්නේ.\nඒ හේතුවෙනුයි මෙම වායු දූෂණ අගය ඉහළ යාම හදිසි තත්ත්වයක් ලෙස නම් කරමින් නවදිල්ලි අගනුවරට සීමාවන් පැනවීමේ යෝජනාවක් අද (15) ශ්‍රේෂ්ඨාධිකරණයට ඉදිරිපත් කිරීමට නියමිතව ඇත්තේ.",
       "URL": "https://www.hirunews.lk/288044/නවදිල්ලියේ-වායු-දූෂණය-අවම-කිරිම-සඳහා-සීමා-පැනවීමට-යයි",
       "Category": "International News",
       "Parent URL": "https://www.hirunews.lk/international-news.php?pageID=80"
}