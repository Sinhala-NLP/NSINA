{
       "Source": "hirunews",
       "Timestamp": "Friday, 01 September 2017 - 9:00",
       "Headline": "හාවි සුළි සුළගින් විපතට පත්වූවන්ට සහන සලසන්න ඩොලර් බිලියන 5.9 ක්",
       "News Content": "දශකයකට වැඩි කාලයකට පසු ඇමරිකාවට හැමූ ප්‍රබලතම චන්ඩ මාරුතය වන හාවි සුළි සුළගෙන් විපතට පත්වූවන්ට සහන සැලසීම සදහා ඩොලර් බිලියන 5.9 ක් වෙන් කර දෙන ලෙස ධවල මන්දිරය ඇමරිකානු කොංග්‍රසයෙන් ඉල්ලීමක් කළා.\nඒ සදහා තම පෞද්ගලික මුදලින් ඩොලර් මිලියනයක් පිරිනමන බවයි ජනාධිපති ඩොනල්ඩ් ට්‍රම්ප් කියා සිටියේ.\nටෙක්සාස් ප්‍රාන්තයට විශාල හානියක් සිදුකළ හාවි සුළි සුළගින් පුද්ගලයන් 38 දෙනෙකු ජීවිතක්ෂයට පත්වූ අතරල තුන්ලක්ෂ 11,000 ක් ආපදා සහන සදහා ලියාපදිංචි වී තිබෙනවා.\nජල ගැල්ම සමනය වෙමින් පවතින අතර විනාශයට පත්වූ නිවාස සංඛ්‍යාව ලක්ෂයකට ආසන්නයි.\nඇමරිකානු මධ්‍යම රජයේ හදිසි කළමනාකරණ ආයතනය ප්‍රකාශ කළේ 3800 ක පිරිසක් මෙහෙයුම්වලදී බේරා ගැනීමට හැකිවූ බවයි.",
       "URL": "https://www.hirunews.lk/169892/හාවි-සුළි-සුළගින්-විපතට-පත්වූවන්ට-සහන-සලසන්න-ඩොලර්-බිලියන-5-9-ක්",
       "Category": "International News",
       "Parent URL": "https://www.hirunews.lk/international-news.php?pageID=444"
}