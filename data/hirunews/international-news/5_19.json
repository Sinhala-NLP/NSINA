{
       "Source": "hirunews",
       "Timestamp": "Tuesday, 12 September 2023 - 15:51",
       "Headline": "ඩැනියෙල් කුණාටුවෙන් ජන ජීවිතයට බාධා",
       "News Content": "ලිබියාවේ ඇති වූ ඩැනියෙල් කුණාටුව ජන ජීවිතයට බොහෝ බාධා එල්ල වී තිබෙනවා.\nලිබියානු ජාතික හමුදාවේ (LNA) ප්‍රකාශක අහමඩ් මිස්මාරි පවසන්නේ මෙම කුණාටුවත් සමඟින් 2,000 වැඩි පිරිසක් මිය ගොස් තවත් 6,000 ක් පමණ අතුරුදන් වී ඇති බවයි.\nඩැනියෙල් සුළි කුණාටුව පසුගිය ඉරිදා උතුරු අප්‍රිකානු දේශයට ළඟාවීමෙන් පසු බලධාරීන් විසින් දැඩි හදිසි තත්ත්වයක් ප්‍රකාශයට පත් කරනු ලැබූ අතර\nදැඩි ගංවතුර නිසා ඇතිවූ පීඩනයෙන් ඩර්නා හි වේලි දෙකක් කඩා වැටි ඇති බවද විදෙස් මාධ්‍ය සඳහන් කොට සිටිනවා.\nලිබියානු හමුදා සාමාජිකයින් හත් දෙනෙකු ගලවා ගැනීමේ මෙහෙයුම් අතරතුර අතුරුදහන් වී ඇති අතර ඔවුන් සොයා මෙහෙයුම් ක්‍රියාත්මක අතර නැගෙනහිර ලිබියාවේ නිලධාරීන් විසින් ඇඳිරි නීතිය පනවා ඇති අතර පාසල් සහ වෙළඳසැල් මෙන්ම ප්‍රධාන තෙල් වරායන් හතරක්ද වසා දමා ඇති බවයි සඳහන් වෙන්නේ.",
       "URL": "https://www.hirunews.lk/348050/ඩැනියෙල්-කුණාටුවෙන්-ජන-ජීවිතයට-බාධා",
       "Category": "International News",
       "Parent URL": "https://www.hirunews.lk/international-news.php?pageID=5"
}