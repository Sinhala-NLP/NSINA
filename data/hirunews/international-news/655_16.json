{
       "Source": "hirunews",
       "Timestamp": "Tuesday, 15 March 2016 - 16:55",
       "Headline": "තවත් IS ජ්‍යෙෂ්ඨයකුට දිවි අහිමි වෙයි",
       "News Content": "අයි එස් සංවිධානයේ ජ්‍යෙෂ්ඨ නායකයකු අමරිකා ගුවන් ප්‍රහාරයකින් මියගොස් තිබෙනවා.\nඅමරිකානු හමුදා බලධාරීන් දෙදෙනෙකු විදෙස් මාධ්‍ය වෙත ප්‍රකාශ කර ඇත්තේ අයි එස් සංවිධානයේ ජ්‍යෙෂ්ඨ මෙහෙයුම් නිලධාරියා වන ඔමාර් අල් ශිෂානි මෙලෙස මියගොස් ඇති බවයි.\nපසුගිය සතියේ එල්ලවු ගුවන් ප්‍රහාරයකින් ඔහු බරපතල තුවාල ලබා සිටි බවටයි වාර්තා වන්නේ.\nඑම ගුවන් ප්‍රහාරයෙන් පසු ඔමාර් අල් ශිෂානි මරණයට පත්වු බවට අමරිකා බලධාරීන් සැක පළ කල ද පසුව අනාවරණ වුයේ ඔහු බරපතල තුවාල ලබා සිටි බවයි.\nඑම තුවාල හේතුවෙන් ඔහු මරණයට පත්ව ඇතැයි මේවන විට අමරිකා බලධාරීන් තහවුරු කර තිබෙනවා.\nඅදාළ ගුවන් ප්‍රහාරයෙන් තවත් අයි එස් ක්‍රියාකාරීන් 12 දෙනෙකු මරණයට පත්ව ඇති බවයි අමරිකා බලධාරීන් ප්‍රකාශකර ඇත්තේ.\nඉරාකයේ සහ සිරියාවේ අයි එස් ක්‍රියාකාරීන් සිදුකල පහරදීම් රැසකට ඔහු සම්බන්ධ බවට ද අනාවරණ වී තිබෙනවා.",
       "URL": "https://www.hirunews.lk/128606/තවත්-ජ්‍යෙෂ්ඨයකුට-දිවි-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=655"
}