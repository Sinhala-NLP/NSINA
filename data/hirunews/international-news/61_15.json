{
       "Source": "hirunews",
       "Timestamp": "Sunday, 13 February 2022 - 13:56",
       "Headline": "කොරෝනා සීමාවන්ට එරෙහිව කැනඩාවේ ට්‍රක්රථ විරෝධතාව තවදුරටත්",
       "News Content": "කොරෝනා මර්දන සීමාවන්ට එරෙහිව කැනඩාවේ ට්‍රක්රථ රියදුරන් ආරම්භ කළ විරෝධතාව තවදුරටත් ක්‍රියාත්මක වන අතර, මේ නිසා කැනඩාව සහ එක්සත් ජනපදය අතර ගොඩබිම් ප්‍රවාහන සේවා අඩාල වී තිබෙනවා.\nඒ, විරෝධතාකරුවන් එම ප්‍රධාන මාර්ගයේ පිහිටි පාලමක් අවහිර කිරීම හේතුවෙන්.\nකැනේඩියානු පොලිසිය විරෝධතාකරුවන් එයින් ඉවත් කිරීමට උත්සාහ කළද නැවතත් ජනයා රොක්වීම හේතුවෙන් එම උත්සාහය අඩාල වී තිබෙනවා.\nකෙසේ නමුත් අග්‍රාමාත්‍ය ජස්ටින් ටෲඩෝ ප්‍රකාශ කළේ ආර්ථිකයට බලපෑම් ඇති කරන දේශසීමා හුවමාරු දිගටම වසා තැබිය නොහැකි බවයි.\nකොරෝනා සීමාවන්ට එරෙහිව ප්‍රංශයේ ද විරෝධතා පැවැත්වෙන අතර, පැරිස් නුවර විරෝධතාකරුවන්ට එරෙහිව පොලිසිය කඳුළු ගෑස් ප්‍රහාරයක් ද එල්ල කළා.",
       "URL": "https://www.hirunews.lk/296911/කොරෝනා-සීමාවන්ට-එරෙහිව-කැනඩාවේ-ට්‍රක්රථ-විරෝධතාව-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=61"
}