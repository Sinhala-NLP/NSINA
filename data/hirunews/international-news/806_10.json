{
       "Source": "hirunews",
       "Timestamp": "Saturday, 07 September 2013 - 12:37",
       "Headline": "මාලදිවයින් ජනාධිපතිවරණය අද.",
       "News Content": "මාලදිවයිනේ ජනාධිපතිවරණය අද (07) පැවැත්වෙනවා. කුමන්ත්‍රණයකින් පසුගිය වසරේ බලයට පැමිණි බවට චෝදනා එල්ල වූ මොහොමඞ් වහීඞ් හසන් මනික් ඉල්ලා අස්වීමෙන් අනතුරුවයි මෙම මැතිවරණය පැවැත්වෙන්නේ. 2008 වසරේ මාලදිවයිනේ පැවති ප්‍රථම නිදහස් මැතිවරණයෙන් ජනාධිපති ධුරයට පත් මොහොමඞ් නෂීඞ් මෙවර මැතිවරණයෙන් තමන් ජයග්‍රහණය කරනු ඇතැයි විශ්වාසයෙන් පසුවනවා.\nඔහු 2008 වසරේ ජනාධිපති ධුරයට පත්වූයේ අබ්දුල් ගයූම්ගේ දශක ගණනාවක ඒකපාක්ෂික පාලනය අවසන් කරමින්. කෙසේ නමුත්, විපක්ෂ විරෝධතා හමුවේ ඔහු 2012 වසරේ පෙබරවාරියේදී ඉල්ලා අස්වුණා. හමුදාවේ බලපෑම් මත, තමා බලහත්කාරයෙන් ඉවත් කළ බවටයි නෂීඞ් එහිදී චෝදනා කළේ. මොහොමඞ් වහීඞ් මාලදිවයිනේ ජනාධිපති ධුරයට පත්වූයේ ඉන් අනතුරුවයි. එහෙත්, ඔහුට ඉල්ලා අස්වන ලෙස මාලදිවයින පුරා දැවැන්ත විරෝධතාවක් මතුවුණා.\nඅද පැවැත්වෙන ජනාධිපතිවරණය මාලදිවයිනේ ප්‍රජාතන්ත්‍රවාදය පිළිබඳ පරීක්ෂාවක් ලෙසයි විචාරකයන් හඳුන්වන්නේ. මැතිවරණය විශ්වසනීයත්වයක් සහිතව සාමකාමී ලෙස පැවැත්වෙනු ඇතැයි ජගත් සංගම් මහලේකම් බෑන් කී මූන් විශ්වාසය පළ කළා.",
       "URL": "https://www.hirunews.lk/66710/මාලදිවයින්-ජනාධිපතිවරණය-අද",
       "Category": "International News",
       "Parent URL": "https://www.hirunews.lk/international-news.php?pageID=806"
}