{
       "Source": "hirunews",
       "Timestamp": "Friday, 25 March 2022 - 9:31",
       "Headline": "තහනම් මිසයිලයක් අත්හදා බැලූ බව උතුරු කොරියාව පිළිගනී",
       "News Content": "උතුරු කොරියාව විසින් මෙතෙක් අත්හදා බැලූ විශාලතම මිසයිලය සාර්ථකව දියත් කළ බව එරට රාජ්‍ය ප්‍රවෘත්ති සේවාව තහවුරු කළා.\nඒ සම්බන්ධයෙන් දකුණු කොරියාව සහ ජපානය මීට පෙර තොරතුරු හෙළිදරව් කර තිබුණා.\nමේ ආකාරයේ තහනම් අන්තර්ජාතික බැලස්ටික් මිසයිලයක් උතුරු කොරියාව විසින් අත්අහදා බලා ඇත්තේ 2017 වසරෙන් පසු ප්‍රථම වතාවටයි.\nඑමෙන්ම ඊයේ අත්හදා බලා ඇත්තේ න්‍යෂ්ටික අවියක් එල්ල කළ හැකි විශාලතම මිසයිලය බව උතුරු කොරියාව තහවුරු කළා.\nඑය උතුරු කොරියාව න්‍යෂ්ටික බලයෙන් සන්නද්ධ කිරීමේ වැදගත් ඉදිරි පියවරක් ලෙසයි එරට රාජ්‍ය මාධ්‍ය හැඳින්වූයේ.\nපැයකට අධික කාලයක් ගුවන් ගතව පැවති මිසයිලය කිලෝමීටර 1100ක් ගමන් කොට ජපාන මුහුදට පතිත වී තිබෙනවා.",
       "URL": "https://www.hirunews.lk/300339/තහනම්-මිසයිලයක්-අත්හදා-බැලූ-බව-උතුරු-කොරියාව-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=56"
}