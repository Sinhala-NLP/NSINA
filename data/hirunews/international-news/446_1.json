{
       "Source": "hirunews",
       "Timestamp": "Saturday, 26 August 2017 - 13:30",
       "Headline": "‘‘හාවි’’ ඇමරිකාව කළඹයි",
       "News Content": "දශකයකින් අනතුරුව ඇමරිකාවට බලපෑ ප්‍රචණ්ඩතම සුළි සුළඟ ‘‘හාවි’’, මේ වන විට ටෙක්සාස් ප්‍රාන්තයේ වෙරළින් ගොඩබිමට ළඟා වී තිබෙනවා.\nමේ නිසා එහි ධාරානිපාත වර්ෂාවක් මෙන්ම පැයට සැතපුම් 130 ඉක්ම වූ වේගයෙන් හමන සුළං රැළි ඇති වී තිබෙන බවයි විදෙස් වාර්තා සඳහන් කළේ.\nදැනටමත් ජල ගැලීම් වාර්තා වන අතර, නිවාස දහස් ගණනකට විදුලි බලය ද ඇණහිට තිබෙනවා.\nටෙක්සාසයේ වෙරළාසන්නව අඩි 13ක් පමණ උස් රළ ඇති වී තිබෙන අතර, ඇතැම් ප්‍රදේශවලට පැය 24ක් තුළ ලැබී ඇති වර්ෂාපතනය මිලිමීටර් 1000කට අධිකයි.\nහාවි, 2004 වසරේ හැමූ චාලි සුළි සුළඟට පසු ඇමරිකාවට බලපෑ ප්‍රචණ්ඩතම සුළි සුළඟයි.\nමේ හේතුවෙන් ජනාධිපති ඩොනල්ඩ් ට්‍රම්ප් විසින් ටෙක්සාස් ප්‍රාන්තයේ ආපදා තත්වයක් ප්‍රකාශයට පත් කර තිබෙනවා.",
       "URL": "https://www.hirunews.lk/169425/හාවි-ඇමරිකාව-කළඹයි",
       "Category": "International News",
       "Parent URL": "https://www.hirunews.lk/international-news.php?pageID=446"
}