{
       "Source": "hirunews",
       "Timestamp": "Tuesday, 11 May 2021 - 14:15",
       "Headline": "ෆයිසර් බයෝඑන්ටෙක් කොරෝනා එන්නත ළමයින්ටද ලබාදීමට සී.ඩී.සී. ආයතනයේ අවසර",
       "News Content": "ෆයිසර් බයෝඑන්ටෙක් කොරෝනා එන්නත වයස අවුරුදු 12 ත්, 15 ත් අතර ළමයින්ටද ලබාදීමට සී.ඩී.සී. හෙවත් අමෙරිකානු රෝග පාලන සහ වැළැක්වීමේ ආයතනය අවසර ලබාදී තිබෙනවා.\nඒ අනුව ලබන බ්‍රහස්පතින්දා සිටම එම එන්නත් ලබාදීමටයි සැලසුම් කර ඇත්තේ.\nළමයින් සඳහා අමෙරිකාවේ කොරෝනා එන්නතක් අනුමත කළ ප්‍රථම අවස්ථාව මෙයයි.\nළමයින් එන්නත් කිරීමෙන් පාසැල් යළි ආරක්ෂිතව ආරම්භ කිරීමට හැකිවනු ඇති බව අමෙරිකානු බලධාරීන්ගේ විශ්වාසයයි.\nජනාධිපති ජෝ බයිඩ්න් නිවේදනයක් නිකුත් කරමින් ප්‍රකාශ කළේමෙය කොරෝනා වෛරසයට එරෙහි සටනේ වැදගත් ඉදිරි පියවරක් බවයි.\nඅමෙරිකානු ජනගහනයෙන් 32% ක් එනම්, මිලියන 107 ක් මේ වනවිට කොරෝනා එන්නත් සම්පූර්ණයෙන් ලබාගෙන ඇති අතර, පළමු මාත්‍රාව ලැබූ ප්‍රතිශතය 45% ක්.\nඑමෙන්ම, අමෙරිකානු වැඩිහිටි ජනගහනයෙන් 70% කට ජූලි 04 වැනිදා නිදහස් දිනයට පෙර එන්නත් ලබාදීම බයිඩ්න් පරිපාලනයේ ඉලක්කයයි.\nකොරෝනා එන්නත්කරණය හේතුවෙන් අමෙරිකාවේ දෛනික ආසාදිතයින් සංඛ්‍යාව සහ මරණ සංඛ්‍යාව කැපී පෙනෙන ලෙස අඩුවීමක් දක්නට ලැබෙනවා.",
       "URL": "https://www.hirunews.lk/271059/ෆයිසර්-බයෝඑන්ටෙක්-කොරෝනා-එන්නත-ළමයින්ටද-ලබාදීමට-සී-ඩී-සී-ආයතනයේ-අවසර",
       "Category": "International News",
       "Parent URL": "https://www.hirunews.lk/international-news.php?pageID=117"
}