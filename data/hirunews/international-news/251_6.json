{
       "Source": "hirunews",
       "Timestamp": "Sunday, 14 July 2019 - 10:55",
       "Headline": "ඇසෑමයේ ජල ගැල්මෙන් මරණ 7 ක් - ලක්ෂ 15කට පීඩා",
       "News Content": "ඊසානදිග ඉන්දියාවේ ඇසෑම් ප්‍රාන්තයේ මෝසම් වැසි සමඟ ඇතිවී තිබෙන මහා ජලගැල්මෙන් 15 ලක්ෂයකට අධික පිරිසක් පීඩාවට පත්ව තිබෙනවා.\nප්‍රාන්තයේ දිස්ත්‍රික්ක 33 කට ජල ගැල්ම බලපා ඇති අතර, ඉදිරි දිනවලදී තවදුරටත් වැසි අපේක්ෂා කරන බවයි කාලගුණ අංශ ප්‍රකාශ කළේ.\nආපදා අනතුරු 7ක් ද වාර්තාවී ඇති අතර, කසිරංගා ජාතික උද්‍යානයේ සියයට 70 ක පමණ ජලයෙන් යටවී ඇති බව සඳහන්.\nඑහි සිටි වන සතුන් ආරක්ෂිත වේදිකාවක් වෙත රැගෙන ගිය බව බලධාරීන් ප්‍රකාශ කළා.\nඇසෑමයේ ජල ගැල්මෙන් හෙක්ටයාර 27,000 ක ගොවි බිම්වලටද හානි සිදුව තිබෙනවා.",
       "URL": "https://www.hirunews.lk/220275/ඇසෑමයේ-ජල-ගැල්මෙන්-මරණ-7-ක්-ලක්ෂ-15කට-පීඩා",
       "Category": "International News",
       "Parent URL": "https://www.hirunews.lk/international-news.php?pageID=251"
}