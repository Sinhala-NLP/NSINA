{
       "Source": "hirunews",
       "Timestamp": "Friday, 06 September 2013 - 19:04",
       "Headline": "චීන - ජපන් සබඳතා යළි ගොඩනැගේවි ද?",
       "News Content": "බිඳ වැටී ඇති චීන - ජපාන සබඳතා යළි ගොඩනැගිය යුතු බව ජපාන අග්‍රාමාත්‍ය ෂින්සෝ අබේ ප්‍රකාශ කරනවා. ඔහු මෙම අදහස් පළ කර ඇත්තේ රුසියාවේ පැවැත්වෙන ජී - 20 රටවල රාජ්‍ය නායක සමුළුවේදී චීන ජනපති ෂී ජින්පින් හමුවූ අවස්ථාවේදියි. ජපාන අග්‍රාමාත්‍යවරයාගේ ඉල්ලීම පිළිබඳ චීන ජනාධිපතිවරයා ද සුබවාදී අදහසක් දැරූ බව විදෙස් මාධ්‍ය වාර්තා කළා. දූපත් කිහිපයක් සම්බන්ධයෙන් චීනය සහ ජපානය අතර පසුගිය වසරේ දී දැඩි උණුසුම් තත්ත්වයක් මතු වුණා. චීන යුධ නෞකා 5ක් මීට සති කිහිපයකට පෙර අදාළ දූපත් පෙළ හරහා ගමන් කිරීම නිසා දෙරට අතර අර්බුදය තවත් උත්සන්න වූ අතර චීනය ප්‍රකාශ කර තිබුණේ ජපානය සමඟ තමන් කිසිදු සාකච්ඡාවකට සූදානම් නොමැති බවයි. එහෙත් ජී - 20 සමුළුවේදී දෙරටේ නායකයන් අතර සිදුවූ සාකච්ඡාව එම තත්ත්වය වෙනස් කර තිබෙනවා.",
       "URL": "https://www.hirunews.lk/66658/චීන-ජපන්-සබඳතා-යළි-ගොඩනැගේවි-ද",
       "Category": "International News",
       "Parent URL": "https://www.hirunews.lk/international-news.php?pageID=806"
}