{
       "Source": "hirunews",
       "Timestamp": "Sunday, 21 November 2021 - 10:29",
       "Headline": "ඇමරිකාවට ඇතුළුවීමට තැත් කළ සංක්‍රමණිකයන් 600ක් ට්‍රක්රථ දෙකකින් හමුවෙයි",
       "News Content": "ඇමරිකා එක්සත් ජනපදයට නීතිවිරෝධී ලෙස ඇතුලුවීම සඳහා මෙක්සිකෝවට පැමිණි සංක්‍රමණිකයින් 600 දෙනෙකු ට්‍රක් රථ දෙකක සැඟවී සිටියදී හමු වී තිබෙනවා.\nඔවුන් අතර, රටවල් 12කින් පැමිණි සංක්‍රමණිකයන් සිටි බවයි මෙක්සිකෝ බලධාරීන් ප්‍රකාශ කළේ.\nඉන් වැඩිම පිරිසක් යාබද ගෝතමාලා රාජ්‍යයෙන් පැමිණි අය වන අතර, මෙක්සිකෝව, හොන්ඩියුරාස්, ඩොමිනිකන් ජනරජය, නිකරගුවා, එල් සැල්වදෝර්, කියුබාව මෙන්ම බංග්ලාදේශයෙන් පැමිණි සංක්‍රමණිකයන් ද ඒ අතර වූ බව සඳහන්.\nමෙම සංක්‍රමණිකයන් අතුරෙන් 455 දෙනෙකු පිරිමි පුද්ගලයන් වන අතර, 145 ක් කාන්තාවන්.",
       "URL": "https://www.hirunews.lk/288695/ඇමරිකාවට-ඇතුළුවීමට-තැත්-කළ-සංක්‍රමණිකයන්-600ක්-ට්‍රක්රථ-දෙකකින්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=79"
}