{
       "Source": "hirunews",
       "Timestamp": "Sunday, 28 June 2020 - 10:08",
       "Headline": "ඉන්දියාවට මුහුණදෙන්න චීන හමුදාවට සටන් කලා පුහුණුවක්",
       "News Content": "ඉන්දීය දේශසීමා සෙබළුන් සමඟ ගැටුමකට අවතීර්ණ වූ චීන හමුදා සෙබළුන් ස්ථාන ගත කර ඇති ටිබෙට් සානුව වෙත චීනය සටන් කලා පුහුණුකරුවන් විසිදෙනෙකු යොදවා ඇති බව වාර්තාවනවා.\nහොංකොං මාධ්‍ය උපුටා දක්වමින් විදෙස් ප්‍රවෘත්ති සේවා සඳහන් කළේ ඔවුන් ලාසා නුවර රැඳී සිටිමින් චීන හමුදා සෙබළුන්ට සටන් කලා පුහුණුවක් ලබාදෙනු ඇති බවයි.\nකුංෆු සහ වූෂු වැනි ඓතිහාසික චීන සටන් කලා ක්‍රම අදත් ලොව බොහෝ ප්‍රදේශවල ප්‍රගුණ කෙරෙනවා.\nගොඩබිම් දේශසීමා ගැටුමකදී එවැනි සටන් කලා ප්‍රයෝජනවත් වීම චීන හමුදාවලට මෙලෙස එම සටන් ශිල්ප පුහුණුවක් ලබාදීමේ අරමුණයි.\nඉන්දියාවේ ලඩාක් ප්‍රදේශයේ ගැල්වාන් ගංඟා නිම්නය හරහා වැටී ඇති දේශසීමාවේ පසුගියදා සිදුවූ ගැටුමින් ඉන්දීය හමුදා සෙබළුන් 20 දෙනෙකු ජීවිතක්ෂයට පත්වූ අතර, 76 දෙනෙකු තුවාල ලැබුවා.\nගැටුමින් සිය හමුදාවලට හානි සිදුවූ බවක් චීනය ප්‍රකාශ කළේ නැහැ.",
       "URL": "https://www.hirunews.lk/244122/ඉන්දියාවට-මුහුණදෙන්න-චීන-හමුදාවට-සටන්-කලා-පුහුණුවක්",
       "Category": "International News",
       "Parent URL": "https://www.hirunews.lk/international-news.php?pageID=177"
}