{
       "Source": "hirunews",
       "Timestamp": "Monday, 21 August 2023 - 10:34",
       "Headline": "උතුරු කොරියානු නායකයා මිසයිල අත්හදාබැලීමක් අධීක්ෂණය කරයි",
       "News Content": "උතුරු කොරියානු නායක කිම් ජොන් උන් උපායමාර්ගික කෲස් මිසයිල අත්හදා බැලීමක් අධීක්ෂණය කර තිබෙනවා.\nඔහු නැඟෙනහිර වෙරළ තීරයේ ස්ථානගත කර ඇති නාවික බල ඇණියක යුද නෞකාවක් ද පරීක්ෂා කර ඇති බවයි විදෙස් වාර්තා සඳහන් කළේ.\nමේ වන විට දකුණු කොරියාව සහ එක්සත් ජනපදය යුද අභ්‍යාසයක නිරත වෙමින් සිටින අතරතුරයි මෙම නවතම මිසයිල අත්හදා බැලීම සිදු කර ඇත්තේ.\nඋතුරු කොරියාවේ මෙම ක්‍රියාකලාපය සම්බන්ධයෙන් ප්‍රකාශයක් නිකුත් කළ දකුණු කොරියාව කියා සිටියේ මෙතෙක් පැවති අභ්‍යාසවලටත් වඩා මහා පරිමාණයෙන් අමෙරිකාව සමඟ එක්ව ඉදිරියේදී යුද අභ්‍යාස පවත්වන බවයි.",
       "URL": "https://www.hirunews.lk/345560/උතුරු-කොරියානු-නායකයා-මිසයිල-අත්හදාබැලීමක්-අධීක්ෂණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=13"
}