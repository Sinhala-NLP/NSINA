{
       "Source": "hirunews",
       "Timestamp": "Tuesday, 04 June 2013 - 18:43",
       "Headline": "ඇමරිකාවෙන් ඊශ්‍රායලයට අනතුරු ඇඟවීමක්.",
       "News Content": "මැදපෙරදිග සාමය සම්බන්ධයෙන් ඇමරිකාව ඊශ්‍රායලයට තදබල අනතුරු ඇඟවීමක් සිදුකර තිබෙනවා. ඇමරිකානු රාජ්‍ය ලේකම් ජෝන් කෙරී ප්‍රකාශ කර ඇත්තේ ඊශ්‍රායලය කඩිනමින් පලස්තීනය සමග සාම සාකච්ඡා සඳහා එළඹිය යුතු බවයි. පලස්තීනය මේ වනවිටත් ඊට කැමැත්ත පළ කර ඇති අතර එය ඊශ්‍රායලයට ලැබෙන අවසන් අවස්ථාව විය හැකි බවද ඇමරිකානු රාජ්‍ය ලේකම්වරයා ප්‍රකාශ කර තිබෙනවා. පලස්තීනය සමග දිගු කලක් පුරා පවතින ගැටුම් ඊශ්‍රායලය ඇතුලූ මැදපෙරදිග කලාපයේ සාමයට බරපතල ගැටළුවක් බව ඇමරිකාවේ අදහසයි.",
       "URL": "https://www.hirunews.lk/60301/ඇමරිකාවෙන්-ඊශ්‍රායලයට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=834"
}