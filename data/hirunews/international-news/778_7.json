{
       "Source": "hirunews",
       "Timestamp": "Friday, 13 December 2013 - 13:18",
       "Headline": "ඇමෙරිකාව, මැදපෙරදිගට සාමය සොයයි.",
       "News Content": "ඊශ්‍රායල් - පලස්තීන නව සාම ගිවිසුමක් ඇති කරලීමේ අරමුණින් ඇමෙරිකානු රාජ්‍ය ලේකම් ජෝන් කෙරී ඊයේ (12) නැවතත් මැදපෙරදිග සංචාරයක් ආරම්භ කළා. මුලින්ම පලස්තීන බටහිර ඉවුරේ රමල්ලා වෙත ගිය ඇමෙරිකානු රාජ්‍ය ලේකම්වරයා පලස්තීන ජනාධිපති මහමුද් අබ්බාස් සමඟ සාකච්ඡාවක නිරත වුණා. හිම කුණාටුවකින් මැදපෙරදිග කලාපයට බලපෑම් ඇතිවීම නිසා ඔහුගේ එම හමුව පමා වූ බවයි විදෙස් වාර්තා සඳහන් කළේ. ඇමෙරිකානු රාජ්‍ය ලේකම් ජෝන් කෙරී අද දිනයේදී ඊශ්‍රායල අගමැති බෙන්ජමින් නෙතන්යාහු සහ ජනාධිපති ශිමෝන් පෙරේස් මුණ ගැසෙන අතර ඉන් පසු ජොර්දානය බලා පිටත් වනු ඇති. ධවල මන්දිරය ප්‍රකාශ කළේ ඊශ්‍රායලය සහ පලස්තීනුවන් අතර අන්තර්වාර එකඟත්වයක් නොව අවසන් සාම ගිවිසුමක් සකස් කිරීම ඇමෙරිකාවේ අභිප්‍රාය බවයි.",
       "URL": "https://www.hirunews.lk/73353/ඇමෙරිකාව-මැදපෙරදිගට-සාමය-සොයයි",
       "Category": "International News",
       "Parent URL": "https://www.hirunews.lk/international-news.php?pageID=778"
}