{
       "Source": "hirunews",
       "Timestamp": "Monday, 30 December 2013 - 16:04",
       "Headline": "මුෂාරෆ්ගේ නිවස ආසන්නයේ තිබී පුපුරණ ද්‍රව්‍ය තොගයක් යළි සොයා ගැනේ.",
       "News Content": "පකිස්ථානයේ හිටපු ජනාධිපති පර්වේස් මුෂාරෆ්ගේ නිවස ආසන්නයේ තිබී පුපුරණ ද්‍රව්‍ය තොගයක් අද එරට පොලීසිය විසින් සොයාගෙන තිබෙනවා. එම පුපුරණ ද්‍රව්‍ය තොගයේ බර කිලෝග්‍රෑම් දෙකහමාරක්. මීට අමතරව ඩෙටනේටර් 2 ක් ද පාකිස්ථානු ආරක්ෂක අංශ විසින් සොයාගෙන තිබෙනවා. පසුගිය සතියේද කිලෝග්‍රෑම් 5 ක් පමණ බරැති පුපුරණ ද්‍රව්‍ය තොගයක් හිටපු ජනාධිපතිවරයාගේ නිවස ආසන්නයේ තිබී සොයාගනු ලැබුවා.",
       "URL": "https://www.hirunews.lk/74447/මුෂාරෆ්ගේ-නිවස-ආසන්නයේ-තිබී-පුපුරණ-ද්‍රව්‍ය-තොගයක්-යළි-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=772"
}