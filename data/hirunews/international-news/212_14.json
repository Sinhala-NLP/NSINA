{
       "Source": "hirunews",
       "Timestamp": "Tuesday, 24 December 2019 - 16:04",
       "Headline": "චීන ජාතිකයන් 122 ක් නේපාලයේදී අත්අඩංගුවට",
       "News Content": "නේපාල පොලිසිය විසින් චීන ජාතිකයින් එකසිය විසි දෙදෙනෙකු අත්අඩංගුවට ගෙන තිබෙනවා.\nසයිබර් අපරාධ සහ බැංකු ක්ෂේත්‍රය ආශ්‍රිතව සිදුකළ වංචා සම්බන්ධයෙන් මොවුන් අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\nඔවුන් විසින් බැංකුවල පද්ධතිවලට අනවසරයෙන් පිවිස මෙම වංචා සිදුකර ඇති බවට සැක පළ කෙරෙනවා. නේපාල පොලිසියේ ප්‍රධානියා ප්‍රකාශ කර ඇත්තේ සැකකරුවන් නේපාලයේ විවිධ ප්‍රදේශවලින් අත්අඩංගුවට ගෙන ඇති බවයි.\nඑමෙන්ම ඔවුන් සතුව තිබූ ලැප්ටොප් පරිගණක සහ ගුවන් ගමන් බලපත්‍රද පොලිස් භාරයට ගෙන තිබෙනවා.",
       "URL": "https://www.hirunews.lk/230880/චීන-ජාතිකයන්-122-ක්-නේපාලයේදී-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=212"
}