{
       "Source": "hirunews",
       "Timestamp": "Sunday, 01 April 2018 - 9:33",
       "Headline": "පලස්තීන ගැටුම් පිළිබඳ ආරක්ෂක මණ්ඩල නිවේදනයට ඇමරිකාවෙන් බාධා",
       "News Content": "ගාසා තීරයේ ඊශ්‍රායල දේශසීමාවේ ගැටුම්වලින් පලස්තීනුවන් 16 දෙනෙකු මියයාමේ සිද්ධිය පිළිබඳව පරීක්ෂණයක් පැවැත්විය යුතු බවට ජගත් ආරක්ෂක මණ්ඩලයට ඊයේ ඉදිරිපත් වූ යෝජනාව ඇමරිකාව විසින් වළක්වා තිබෙනවා.\nයෝජනාව ඉදිරිපත් කළේ ආරක්ෂක මණ්ඩලයේ අරාබි රටවල් නියෝජනය කරමින් කුවේටය විසින්.\nඑමඟින් ඉල්ලා සිටියේ සිද්ධීන් පිළිබඳව විනිවිදභාවයෙන් යුත් ස්වාධීන පරීක්ෂණයක් පැවැත්විය යුතු බවයි.\nසාමකාමී ලෙස ඇරඹුණු විරෝධතාවලට ඊශ්‍රායලය ජීව උණ්ඩ යොදා ගනිමින් වෙඩි තැබීම නිසා මියගිය 16 දෙනාට අමතරව තවත් 1400 කට අධික පිරිසක් තුවාල ලබා තිබෙනවා.\nඉන් 758 දෙනෙකුම වෙඩි ප්‍රහාරවලට ගොදුරු වූ අයයි.",
       "URL": "https://www.hirunews.lk/187376/පලස්තීන-ගැටුම්-පිළිබඳ-ආරක්ෂක-මණ්ඩල-නිවේදනයට-ඇමරිකාවෙන්-බාධා",
       "Category": "International News",
       "Parent URL": "https://www.hirunews.lk/international-news.php?pageID=380"
}