{
       "Source": "hirunews",
       "Timestamp": "Saturday, 27 March 2021 - 8:26",
       "Headline": "ගෝලීය කාලගුණ සමුළුවකට ඇමරිකානු ජනපති බයිඩ්න්ගෙන් ලෝක නායකයින්ට ඇරයුම්",
       "News Content": "ලෝක කාලගුණ වෙනසට එරෙහිව ප්‍රබල ක්‍රියාමාර්ග ගැනීම අරමුණු කර ගත් ගෝලීය සමුළුවකට ඇමරිකානු ජනාධිපති ජෝ බයිඩ්න් විසින් ලෝක නායකයින්ට ඇරයුම් කර තිබෙනවා.\nවීඩියේ තාක්ෂණය ඔස්සේ අප්‍රේල් 22 වන දා සහ 23 වන දා පැවැත්වෙන එම සමුළුව සජීවි ලෙස විකාශය කෙරෙනු ඇති.\nඑමෙන්ම, එය නොවැම්බර් මාසයේ ස්කොට්ලන්තයේ පැවැත්වෙන එක්සත් ජාතීන්ගේ කාලගුණ සමුළුවට මුල් පියවරක් වනු ඇති බවයි ධවල මන්දිරය ප්‍රකාශ කළේ.\nඅප්‍රේල් මාසයේ පැවැත්වෙන දෙදින සමුළුව සඳහා  ජනපති බයිඩ්න් විසින් චීන ජනාධිපති ෂී ජින්පින්, රුසියානු ජනාධිපති ව්ලැදිමීර් පුටින්, බ්‍රසීල ජනාධිපති ජයිර් බොල්සොනාරෝ මෙන්ම ඉන්දීය අග්‍රාමාත්‍ය නරේන්ද්‍ර මෝදි ඇතුළු ලෝක නායකයන් 40 දෙනෙකුට ඇරයුම් කර ඇති බව සඳහන්.",
       "URL": "https://www.hirunews.lk/266675/ගෝලීය-කාලගුණ-සමුළුවකට-ඇමරිකානු-ජනපති-බයිඩ්න්ගෙන්-ලෝක-නායකයින්ට-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=127"
}