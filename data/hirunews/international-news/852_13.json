{
       "Source": "hirunews",
       "Timestamp": "Saturday, 30 March 2013 - 8:44",
       "Headline": "උතුරු කොරියාව ගැන රුසියාවෙන් අනතුරු ඇඟවීමක්.",
       "News Content": "උතුරු කොරියාව මුල් කරගෙන දැන් ඇති වී තිබෙන වාතාවරණය දඟරයක් මෙන් පාලනය කර ගත නොහැකි තත්ත්වයකට පත්විය හැකි බව රුසියාව පවසනවා. උතුරු කොරියාව සහ ඇමරිකාව අතර ඇති වී තිබෙන උණුසුම් වාතාවරණය පිළිබදව අදහස් දක්වමින් රුසියානු විදේශ ඇමති සර්ජි ලැවරොව් කියා සිටියේ සියල්ලන් ඒකපාර්ශවික ක්‍රියාමාර්ගවලින් වැළකී සිටිය යුතු බවයි. ඇමරිකාව විසින් දකුණු කොරියාව වෙත බෝම්බ ප්‍රහාරක යානා යවා පැය 24ක් ගතවීමට පෙර උතුරු කොරියාව සිය මිසයිල පැසිෆික් සාගරයේ ඇමරිකානු යුද කඳවුරු වෙත යොමු කළා. ධවල මන්දිර ප්‍රකාශකයෙකු සඳහන් කළේ උතුරු කොරියාවේ ජාතිකවාදී පියවර ඔවුන් තවදුරටත් හුදෙකලා කරනු ඇති බවයි. මේ අතර, ඇමරිකානු අධිරාජ්‍යවාදීන් සමග ගිණුම් පියවා ගැනීමට අවස්ථාව එළඹී ඇතැයි උතුරු කොරියානු නායක කිම් ජොං අං ප්‍රකාශ කළා.",
       "URL": "https://www.hirunews.lk/56219/උතුරු-කොරියාව-ගැන-රුසියාවෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=852"
}