{
       "Source": "hirunews",
       "Timestamp": "Sunday, 26 February 2017 - 7:56",
       "Headline": "ජනපති ට්‍රම්ප්ට එරෙහිව ඇමරිකාවේ හූනියමක්",
       "News Content": "ජනාධිපති ඩොනල්ඩ් ට්‍රම්ප්ට එරෙහිව ඇමරිකාව පුරා අද්භූත බලවේග විශ්වාස කරන කණ්ඩායම් එක්ව සමූහ යාතුකර්මයක් සිදුකර තිබෙනවා.\nසිකුරාදා මැදියම් රැය එළඹෙද්දී එකම මොහොතක ඔවුන් ඒ සඳහා ජනපති ට්‍රම්ප්ගේ නම කෙටූ ඉටිපන්දම් සහ ඔහුගේ සංකේත රූප භාවිත කර ඇති බවයි විදෙස් වාර්තා සඳහන් කළේ.\nමෙය සියල්ලන්ගේ සාමය උදෙසා තමන් සිදුකළ බව ඊට සම්බන්ධ වූ පුද්ගලයන් ප්‍රකාශ කළද, මෙලෙස ආගම අභිබවා අද්භූත බලවේග පෙරට ගෙන ඒම පිළිබඳව ක්‍රිස්තියානි ආගමික අංශ සිය විරෝධය පළ කර තිබෙනවා.\nවිශේෂයෙන් සංක්‍රමණික ප්‍රතිපත්තිය පිළිබඳව ජනපති ට්‍රම්ප්ගේ ක්‍රියාමාර්ග හේතුවෙන් ඇමරිකාවේ සුළු ජන කොටස් තුළින් ඔහුට පළවන්නේ අප්‍රසාදයක්.",
       "URL": "https://www.hirunews.lk/155476/ජනපති-ට්‍රම්ප්ට-එරෙහිව-ඇමරිකාවේ-හූනියමක්",
       "Category": "International News",
       "Parent URL": "https://www.hirunews.lk/international-news.php?pageID=512"
}