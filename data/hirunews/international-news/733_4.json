{
       "Source": "hirunews",
       "Timestamp": "Wednesday, 20 May 2015 - 11:34",
       "Headline": "පා පන්දු ජය සමරපු පියාට පුතුන් බලා සිටියදී පොලිසියෙන් ගහලා",
       "News Content": "පෘතුගාලයේදී පවත්වනු ලැබූ පා පන්දු තරඟයක් අතර තුර එය නැරඹීමට පැමිණි ප්‍රේක්ෂකයන් පිරිසක් කලහකාරී ලෙස හැසිරී තිබේ.\nපෘතුගාලයේ පාපන්දු ක්‍රීඩා සමාජ බොහොමයක් එක් කරගනිමින් වාර්ෂිකව පා පන්දු තරඟාවලියක් පවත්වනු ලබනවා.\nඒ අනුව මෙවර පවත්වනු ලැබූ පා පන්දු තරඟාවලියේ ශුරතාව දිනා ගැනීමට බෙනිෆිකා ක්‍රීඩා සමාජය සමත් විය.\nමෙම ක්‍රීඩා සමාජයේ ජයග්‍රහණය සමරපු ප්‍රේක්ෂකයන් කලහකාරී ලෙස හැසිරීම හේතුවෙන් පෘතුගාල පොලිසිය විසින් ඔහුන්ව මර්ධනය කිරීමට උත්සහ කිරීමේදී ප්‍රේක්ෂකයන් සහ පොලිසිය අතර ගැටුමක් ඇති වූ බව විදෙස් මාධ්‍ය වාර්තා කරයි.\nමෙහිදී මෙම තරඟයේ ජයග්‍රහණය සැමරීමට පැමිණි එකම පවුලේ පියෙකුට ඔහුගේ පුතුන් දෙදෙනා ඉදිරිපිට පොලිසිය විසින් පහර දී තිබේ.\nඑලෙස පොලිස් නිලධාරීන් පහරදීම පිළිබඳව පෘතුගාල පොලිසිය විසින් පරීක්ෂණ ආරම්භ කර ඇති බව ද විදෙස් මාධ්‍ය වාර්තා කරයි.",
       "URL": "https://www.hirunews.lk/109831/පා-පන්දු-ජය-සමරපු-පියාට-පුතුන්-බලා-සිටියදී-පොලිසියෙන්-ගහලා",
       "Category": "International News",
       "Parent URL": "https://www.hirunews.lk/international-news.php?pageID=733"
}