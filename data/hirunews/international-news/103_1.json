{
       "Source": "hirunews",
       "Timestamp": "Saturday, 31 July 2021 - 10:27",
       "Headline": "ඩෙල්ටා කොරෝනා ප්‍රභේදය චීනයේ තවත් ප්‍රදේශ දෙකකට ව්‍යාප්ත වෙයි",
       "News Content": "නැගෙනහිර චීනයේ ජින්ෂු ප්‍රාන්තයේ නැන්ජින් නුවර ජාත්‍යන්තර ගුවන් තොටුපලේ පවිත්‍රතා සේවකයින් 09 දෙනෙකුගෙන් ඇරඹුණු චීනයේ ඩෙල්ටා කොරෝනා පොකුර තවත් ප්‍රදේශ දෙකකට ව්‍යාප්ත වී ඇති බව වාර්තා වනවා.\nචීනයේ ජාතික සෞඛ්‍ය කොමිසම ප්‍රකාශ කළේ ෆුජීයෑන් ප්‍රාන්තයෙන් සහ චොන්කින් නාගරික ප්‍රදේශයෙන් නව ආසාදිතයින් 55 දෙනෙකු ඊයේ හඳුනා ගැනුණු බවයි.\nඊට පෙර බීජිං ඇතුළු ප්‍රදේශ 04 කට ඩෙල්ටා කොරෝනා ප්‍රභේදය ව්‍යාප්ත වුණේ මාස ගණනාවකින් එහි විශාලතම කොරෝනා පොකුර නිර්මාණය කරමින්.\nපසුගිය ජුලි 20 වැනිදා නැන්ජින් ගුවන් තොටුපලේ පවිත්‍රතා සේවකයින්ට ඩෙල්ටා ප්‍රභේදය ආසාදනය වී තිබුණේ රුසියානු ගුවන් යානයක් පවිත්‍ර කිරීමෙන් අනතුරුවයි.\nඩෙල්ටා කොරෝනා ප්‍රභේදයේ ව්‍යාප්තිය නිසා ජින්ෂු ප්‍රාන්තයේ දසදහස් සංඛ්‍යාත පිරිසක් නිරොධායන සීමාවන්ට යටත් කර ඇති අතර, මිලියන 9.2 ක් වූ නැන්ජින් නගරයේ සමස්ත ජනතාව දෙවරක් කොරෝනා පරීක්ෂාවන්ට ලක් කර තිබෙනවා.",
       "URL": "https://www.hirunews.lk/278471/ඩෙල්ටා-කොරෝනා-ප්‍රභේදය-චීනයේ-තවත්-ප්‍රදේශ-දෙකකට-ව්‍යාප්ත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=103"
}