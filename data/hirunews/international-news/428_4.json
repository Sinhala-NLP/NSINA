{
       "Source": "hirunews",
       "Timestamp": "Wednesday, 25 October 2017 - 13:18",
       "Headline": "චීනයේ බලවතුන් 07 දෙනා නම් කෙරේ",
       "News Content": "චීන කොමියුනිස්ට් පක්ෂයේ දේශපාලන මණ්ඩලයේ සමාජිකයන් 07 දෙනා ජනාධිපති ෂී ජින්පිං විසින් පත් කර තිබෙනවා.\nමොවුන් 07 දෙනා සැලකෙන්නේ චීනය තුල බලවත්ම පුද්ගලයන් ලෙසයි.\nකෙසේ වෙතත් ඔහුගෙන් පසු දෙවැනියෙකු මෙතෙක් පත්කර නැහැ.\nමහජන චීනයේ නිර්මාතෘ මාවෝ සේතුංගේ මට්ටමට ජනාධිපති ෂී ජිං පිං ගේ නාමය ඔසවා තබමින් ඔහුගේ මතවාදය සිය පක්ෂ ව්‍යවස්ථාවට ඇතුළත් කිරීම සඳහා පසුගියදා පැවති චිනයේ පාලක කොමියුනිස්ට් පක්ෂ සම්මේලනයේදී තීරණය කෙරුණා.\n2012 වසරේදී බලයට පත්වූ ජනාධිපති ෂී ජිං පිං මේ වනවිට ක්‍රමයෙන් සිය බලය තහවුරු කරගෙන තිබෙනවා.\nමේ අතර චීනයේ වත්මන් ජනාධිපති ෂී ජින් පින් 2022 දක්වා චීනය පාලනය කිරීමේ වරම යළි හිමිකරගෙන තිබෙනවා.\nඒ, ඊයේ අවසන් වූ චීන කොමියුනිස්ට් පක්ෂයේ මහ සභා රැස්වීමේදියි.\nසාමාන්‍යයෙන් මෙම රැස්වීමේදී එළඹෙන වසර 5 තුළ චීනය පාලනය කිරීමට නව නායකයෙකු නම් කෙරෙන නමුත් මෙවර රැස්වීමේදී ඒ සඳහා කිසිදු නමක් යෝජනා නොකිරීම හේතුවෙනුයි ෂී ජින් පින් යළි ජනාධිපති ධුරයට පත් වුණේ.",
       "URL": "https://www.hirunews.lk/174396/චීනයේ-බලවතුන්-07-දෙනා-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=428"
}