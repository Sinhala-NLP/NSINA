{
       "Source": "hirunews",
       "Timestamp": "Saturday, 20 February 2016 - 15:19",
       "Headline": "කොන්ඩමය ද ? චිත්‍රපටය ද ?",
       "News Content": "කාම චිත්‍රපටවල නලු නිළියන්ට සිය රංගනයේදී උපත් පාලන කොපු පැළඳිය යුතු බවට වු නිර්දේශයකට කැලිෆෝනියාවේ වෘත්තීය ආරක්ෂණ නිලධාරීන් විරෝධය පළකර තිබෙනවා.\nඅදාළ නිර්දේශය ක්‍රියාත්මක කිරීම වෙනුවෙන් පැවති ඡන්ද විමසීමකට ඔවුන් විරුද්ධව ඡන්දය භාවිත කර ඇති බවයි විදෙස් පුවත් සේවාවල දැක්වෙන්නේ.\nකැලිෆෝනියා රජය විසින් අදාළ යෝජනාව ගෙන එනු ලැබ තිබුනේ කාම චිත්‍රපටවල නලු නිළියන් ලිංගිකව එක්වීමේදී බෝවන ලිංගාශ්‍රිත රෝගවලින් වළක්වා ගැනීමේ පියවරක් ලෙසටයි.\nඑහෙත් අදාළ චිත්‍රපට ක්ෂේත්‍රය නියෝජනය කරන කණ්ඩායම් පෙන්වා දෙන්නේ ආරක්ෂිත පියවර අනුගමනය කිරීම තුලින් මෙම චිත්‍රපට නරඹන්නන් තමන්ට අහිමිවීමට ඇති ඉඩකඩ වැඩි බවයි.\nඑමගින් සිය කර්මාන්තය කඩා වැටීමකට ලක්විය හැකි බව ද කාම චිත්‍රපට නිශ්පාදකයන් ප්‍රකාශකර තිබෙනවා.\nඋපත් පාලන කොපු පැළඳීම අනිවාර්ය කෙරෙන නිර්දේශය අනුව කටයුතු කලහොත් නලු නිළියන්ට දන්ත ආරක්ෂණ සහ ඇස් ආරක්ෂණ පළඳනා ද භාවිත කරන ලෙසට අනාගතයේදී නියෝග කෙරෙනු ඇති බවයි අදාළ චිත්‍රපට ක්ෂේත්‍රයේ නිරත පුද්ගලයන් ප්‍රකාශකර ඇත්තේ.\nකාම චිත්‍රපටවල රංගනයේ යෙදෙන්නන් ලිංගික රෝගවලට ගොදුරු වී ඇත්ද යන්න සෙවීමට වර්තමානයේදී අනුගමනය කෙරෙන ක්‍රියාමාර්ගය වන්නේ ඔවුන් සෑම සති දෙකකට වරක් සෞඛ්‍ය පරීක්ෂණයකට ලක් කිරීමයි.",
       "URL": "https://www.hirunews.lk/126727/කොන්ඩමය-ද-චිත්‍රපටය",
       "Category": "International News",
       "Parent URL": "https://www.hirunews.lk/international-news.php?pageID=663"
}