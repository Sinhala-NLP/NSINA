{
       "Source": "hirunews",
       "Timestamp": "Tuesday, 01 May 2018 - 9:06",
       "Headline": "ට්‍රම්ප් යුද මුක්ත කලාපයට පිවිසෙන්න සූදානම්",
       "News Content": "උතුරු කොරියානු නායක කිම් ජොං අන් සමඟ පැවැත්වෙන සාකච්ඡා, උතුරු සහ දකුණු කොරියානු රාජ්‍යයන් අතර පිහිටි යුද මුක්ත කලාපයේදී සිදුකිරීමට තමන් සූදානම් බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nනයිජීරියානු ජනාධිපති මුහම්බදු බුහාරි සමඟ ධවල මන්දිරයේ ඊයේ (30) පැවති සාකච්ඡාවලින් අනතුරුව පැවති මාධ්‍ය සාකච්ඡාවේදී ඔහු මේ බව ප්‍රකාශ කළා.\nඋතුරු කොරියානු නායක කිම් ජොං අන් සහ දකුණු කොරියානු ජනපති මූන් ජේ ඉන් අතර සාකච්ඡා පැවැත්වුණේ ද දේශසීමාව ආසන්නයේ පිහිටි පැන්මුන්ජොම් නුවර තුන්මහල් සාම නිවසේදියි.\nජනපති ට්‍රම්ප් ප්‍රකාශ කර ඇත්තේ තමා සහ උතුරු කොරියානු නායකයා අතර සාකච්ඡාව ද එහි පැවැත්වීමෙන් එම අවස්ථාව සැමරීමට කොරියානුවන්ට අවස්ථාවක් උදාවනු ඇති බවයි.",
       "URL": "https://www.hirunews.lk/189680/ට්‍රම්ප්-යුද-මුක්ත-කලාපයට-පිවිසෙන්න-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=371"
}