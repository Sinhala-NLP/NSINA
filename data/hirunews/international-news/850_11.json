{
       "Source": "hirunews",
       "Timestamp": "Sunday, 07 April 2013 - 12:49",
       "Headline": "සඳේ ස්ථිර ජනාවාසයකට සැලසුම්.",
       "News Content": "සඳ මත ස්ථිර ජනාවාසයක් ඇති කිරීමේ මුල් පියවර ලෙස උල්කාවක් ඇදගෙන ගොස් එහි කක්ෂයේ පතිත කිරීමට ඇමෙරිකානු නාසා ආයතනය සැලසුම් කරනවා. මෙම සැලසුම ක්‍රියාත්මක කරලීම සඳහා ඇමෙරිකානු ජනාධිපති බැරැක් ඔබාමා විසින් ඩොලර් මිලියන 100ක මුදලක් නාසා ආයතනය සඳහා වෙන් කර ඇති බව සඳහන්. උල්කාවක් කැණීම, උල්කාවක ගමන්මග වෙනස් කිරීම සඳහා මෙන්ම මිනිසාට අගහරු වෙත ගමන් කිරීමට කෙටි මගක් සොයා ගැනීම සඳහා මෙම ව්‍යාපෘතිය වැදගත් වනු ඇති. රොබෝ යන්ත්‍ර මගින් ක්‍රියාත්මක වන ගගන යානයකින් උල්කාවක් ග්‍රහණය කොට පෘථිවිය දෙසට ඇදගෙන විත් චන්ද්‍රයාගේ ස්ථාවර කක්ෂයක අත්හැරීම නාසා සැළසුමයි. මේ පිළිබඳ නාසා වාර්තාවේ දැක්වෙන්නේ මිනිසාට විශ්වයේ ස්ථිර ජනාවාස සොයාගැනීම සඳහා මෙවැනි උත්සාහයන් සිදුකළ යුතු බවයි.",
       "URL": "https://www.hirunews.lk/56719/සඳේ-ස්ථිර-ජනාවාසයකට-සැලසුම්",
       "Category": "International News",
       "Parent URL": "https://www.hirunews.lk/international-news.php?pageID=850"
}