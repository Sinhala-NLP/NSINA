{
       "Source": "hirunews",
       "Timestamp": "Monday, 25 March 2013 - 13:28",
       "Headline": "චීන ජනපති රුසියාවෙන්, අප්‍රිකාවට.",
       "News Content": "චීන ජනාධිපති ෂී ජින් පින් රුසියානු සංචාරය නිම කරමින් ඊයේ අප්‍රිකානු මහද්වීපයට පැමිණියා. ටැන්සානියාවට පැමිණි ඔහු ඉදිරි දින කිහිපය තුළ දකුණු අප්‍රිකාව සහ කොංගෝවේද සංචාරය කිරීමට නියමිතයි. විදෙස් විචාරකයන් පෙන්වා දෙන්නේ මෙය චීනය අප්‍රිකානු මහද්වීපය දිනාගැනීමේ වැඩපිළිවෙලේ තවත් වැදගත් පියවරක් වනු ඇති බවයි. මෙම සංචාරය තුළදී චීන ජනාධිපතිවරයා ටැන්සානියාව සමග  වෙළඳ ගිවිසුම් 16 කට අත්සන් කිරීමට නියමිතව තිබෙනවා. චීනය සැළකෙන්නේ ටැන්සානියාවේ දෙවන විශාලතම ආයෝජකයා ලෙසයි. කෙසේ වෙතත් චීනය, අප්‍රිකානු මහද්වීපයේ සිදුකරන වෙළඳ ගණුදෙනු පිළිබඳව බටහිර රටවල් දැඩි අවධානයක් යොමුකර ඇති බව විදෙස් වාර්තා පවසනවා. එම වාර්තා පෙන්වා දෙන්නේ බටහිර රාජ්‍යයන් අභිබවමින් චීනය අප්‍රිකානු මහද්වීපයේ පෙරමුණට පැමිණ ඇති බවයි.",
       "URL": "https://www.hirunews.lk/55922/චීන-ජනපති-රුසියාවෙන්-අප්‍රිකාවට",
       "Category": "International News",
       "Parent URL": "https://www.hirunews.lk/international-news.php?pageID=853"
}