{
       "Source": "hirunews",
       "Timestamp": "Tuesday, 02 April 2013 - 19:11",
       "Headline": "උතුරු කොරියාවට චීනයේ කණගාටුව.",
       "News Content": "වසා දැමුණු න්‍යෂ්ටික ප්‍රතික්‍රියාකාරක කිහිපයක් යළි බලගැන්වීමට උතුරු කොරියාව ගත් තීරණය සම්බන්ධයෙන් චීනය කණගාටුව පළ කරනවා. චීනය ප්‍රකාශ කරන්නේ මේ හේතුවෙන් කොරියානු අර්ධද්වීපයේ යුද උණුසුම තවදුරටත් ඉහල යා හැකි බවයි. චීනය සැළකෙන්නේ උතුරු කොරියාවේ මිතුරු රාජ්‍යයක් ලෙසයි. පියොංයැං පාලනයට න්‍යෂ්ටික ප්‍රත්‍රික්‍රියාකාරක බලගැන්වීමට ආසන්නතම හේතුව ලෙස සැළකෙන්නේ උතුරු කොරියාව ආසන්නයේ සිදුවන ඒකාබද්ධ යුද අභ්‍යාසයයි. දකුණු කොරියාව හා ඇමරිකාව ඒකාබද්ධව මෙම යුද අභ්‍යාසය සිදුකරනවා. පසුගියදා උතුරු කොරියාව, දකුණු කොරියාවට ප්‍රහාරයක් එල්ල කරන බවට නිල වශයෙන් ප්‍රකාශ කිරීමත් සමග කොරියානු අර්ධද්වීපය තුළ යුද උණුසුම තවත් ඉහළ ගොස් තිබෙනවා.\nමේ අතර උතුරු කොරියාවෙන් එල්ල විය හැකි මිසයිල ප්‍රහාරයකට ප්‍රති ප්‍රහාර එල්ල කිරීම සඳහා ඇමරිකානු ප්‍රහාරක නෞකාවක් දකුණු කොරියානු මුහුදු තීරයේ මේ වනවිට ස්ථානගත කර ඇති බව දකුණු කොරියානු ආරංචි මාර්ග සදහන් කළා.",
       "URL": "https://www.hirunews.lk/56438/උතුරු-කොරියාවට-චීනයේ-කණගාටුව",
       "Category": "International News",
       "Parent URL": "https://www.hirunews.lk/international-news.php?pageID=851"
}