{
       "Source": "hirunews",
       "Timestamp": "Friday, 20 November 2020 - 9:51",
       "Headline": "අල්කයිඩා සහ IS කොරෝනා වෛරසය ගැන වැරදි මත පතුරුවන බව හෙලිවේ",
       "News Content": "අල්කයිඩා සහ අයි.එස්. සංවිධානයට සම්බන්ධ කණ්ඩායම් කොරෝනා වෛරසය පිළිබඳ මිත්‍යා මතවාද පතුරුවමින් සිටින බව ජගත් සංවිධාන වාර්තාවක් මගින් පෙන්වා දෙනවා.\nඑක්සත් ජාතීන්ගේ අන්තර් කලාපීය අපරාධ සහ යුක්ති පර්යේෂණ ආයතනය මගින් ඉදිරිපත් කළ එම වාර්තාවෙන් පෙන්වා දී ඇත්තේ කොරෝනා වෛරසය ජීව විද්‍යාත්මක අවියක් ලෙස භාවිත කිරීමට ඔවුන් උත්සාහ කරන බවයි.\nවෛරසය ඇදහිල්ලෙන් තොර පුද්ගලයින්ට දෙවියන් විසින් ලබාදුන් දඬුවමක් ලෙසට ඔවුන් සමාජ මාධ්‍ය ඔස්සේද මතවාද පතුරුවන බවයි අනාවරණ වී ඇත්තේ. විශේෂයෙන් එය බටහිර ලෝකයට ලබාදුන් දඬුවමක් ලෙස හුවා දැක්වීමට අයි.එස්. සහ අල්කයිඩා අනුගාමිකයින් උත්සාහ කරන බව සඳහන්.",
       "URL": "https://www.hirunews.lk/255159/අල්කයිඩා-සහ-is-කොරෝනා-වෛරසය-ගැන-වැරදි-මත-පතුරුවන-බව-හෙලිවේ",
       "Category": "International News",
       "Parent URL": "https://www.hirunews.lk/international-news.php?pageID=152"
}