{
       "Source": "hirunews",
       "Timestamp": "Tuesday, 21 May 2013 - 13:13",
       "Headline": "ඇමරිකාවේ ටොනේඩෝ මරණ සංඛ්‍යාව ඉහළට.",
       "News Content": "ඇමරිකාවේ - ඔක්ලහෝමා ප්‍රදේශය සිසාරා හැමූ දැවැන්ත ටොනේඩෝ සුළි කුණාටුවෙන් මියගිය සංඛ්‍යාව 91 දක්වා ඉහළ ගොස් තිබෙනවා. සැතපුමකට වඩා පළල ටොනේඩෝව පැයට සැතපුම් 200 කට අධික වේගයෙන් හමා යාමත් සමග ඔක්ලහෝමා ආසන්නයේ මුළු ප්‍රදේශයක්ම පොළවට සමතලා වූයේ නිවාස ඇතුලූ සියලූ දෑ සමගයි. පුද්ගලයන් 120 දෙනෙකු රෝහල් ගතකෙරුණු අතර ඔක්ලහෝමා ප්‍රදේශය ආපදා කලාපයක් ලෙස ජනාධිපති බැරැක් ඔබාමා විසින් නම් කළා. ඇමරිකාවේ තවමත් රාත්‍රී කාලය පවතින අතර රැය පුරා ජීවිතාරක්ෂක මෙහෙයුම් ක්‍රියාත්මක කිරීමටයි ජනාධිපති ඔබාමා බලධාරීන්ට නියෝග කළේ. ටොනේඩෝවෙන් වැඩිම බලපෑමක් ඇතිවූයේ ඔක්ලහෝමා ආසන්නයේ  මුවර් ප්‍රදේශයටයි.",
       "URL": "https://www.hirunews.lk/59392/ඇමරිකාවේ-ටොනේඩෝ-මරණ-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=838"
}