{
       "Source": "hirunews",
       "Timestamp": "Friday, 17 July 2015 - 15:14",
       "Headline": "හමාස් නායකයා සෞදි රජු හමුවෙයි",
       "News Content": "පලස්තීන හමාස් සංවිධානයේ නායක කාලිඞ් මෙෂාල් ඇතුළු එම සංවිධානයේ ඉහළ පෙලේ නියෝජිත පිරිසක් සෞදි අරාබියේ සල්මාන් රජු සමඟ අද සාකච්ඡාවක නිරත වූ බව විදෙස් වාර්තා සඳහන් කළා. ඉරාන හිතවාදී හමාස් සංවිධානය, මැදපෙරදිග එක්සත් ජනපද සන්ධානයට අයත් සෞදි අරාබිය සමඟ මෙලෙස සාකච්ඡාවක නිරත වූයේ වසර ගණනාවකට පසුවයි. පලස්තීන ජනතාවගේ එකමුතුභාවය ඇති කිරීම සහ කලාපයේ දේශපාලන වාතාවරණය පිළිබඳව මෙහිදී සාකච්ඡා කර තිබෙනවා. 2007 වසරේ සිට පලස්තීන ගාසා තීරයේ පාලනය මෙහෙයවන හමාස් සංවිධානය, පසමිතුරු ෆටා සංවිධානය සමඟ නිරන්තරයෙන් ගැටුම්වලට මැදිවී තිබෙනවා. එමෙන්ම, එම කාලය තුළ ඔවුන් ඊශ්‍රායලය සමඟ යුද්ධ 3 කට ද එළඹුණා.",
       "URL": "https://www.hirunews.lk/113337/හමාස්-නායකයා-සෞදි-රජු-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=718"
}