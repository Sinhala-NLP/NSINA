{
       "Source": "hirunews",
       "Timestamp": "Sunday, 29 December 2013 - 17:20",
       "Headline": "අල්ලස් ලබාගත් චීන නාගරික මන්ත්‍රීවරුන් 500 ක් ඉල්ලා අස්වෙයි.",
       "News Content": "චීනයේ හුනෑන් ප්‍රාන්තයේ නගර සභා නියෝජිතයන් 500 කට අධික සංඛ්‍යාවක් අල්ලස් චෝදනා සම්බන්ධයෙන් තනතුරුවලින් ඉවත් වී ඇති බව චීන මාධ්‍ය වාර්තා කළා. ඔවුන් මෙලෙස අල්ලස් ලබාගෙන ඇත්තේ ප්‍රාන්ත සභාවේ තනතුරු අපේක්ෂා කළ තවත් නියෝජිතයන් 56 දෙනෙකුගෙන්. ප්‍රාන්ත සභාවේ තනතුරුවලට නියෝජිතයන් තෝරා ගන්නේ නාගරික නියෝජිත ඡන්දයෙන්. මෙලෙස අල්ලස් ලබාදුන් නියෝජිතයන් 56 දෙනාද ඔවුන්ගේ තනතුරුවලින් පහකර තිබෙනවා.",
       "URL": "https://www.hirunews.lk/74386/අල්ලස්-ලබාගත්-චීන-නාගරික-මන්ත්‍රීවරුන්-500-ක්-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=773"
}