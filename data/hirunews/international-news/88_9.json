{
       "Source": "hirunews",
       "Timestamp": "Saturday, 16 October 2021 - 9:17",
       "Headline": "අයි.එස්. සංවිධානය ඇෆ්ගන් දේවස්ථාන ප්‍රහාරයේ වගකීම භාරගනී",
       "News Content": "ඇෆ්ගනිස්ථානයේ කන්දහාර් නුවර ෂියා මුස්ලිම් දේවස්ථානයකට ඊයේ එල්ල වූ ප්‍රහාරය සම්බන්ධයෙන් අයි.එස්. සංවිධානය වගකීම භාරගෙන තිබෙනවා.\nඊට සම්බන්ධ අමාක් ප්‍රවෘත්ති සේවය ප්‍රකාශ කරන පරිදි අයි.එස්. සාමාජිකයන් දෙදෙනෙකු දේවස්ථානයේ රැකවලුන්ට වෙඩි තබා ඝාතනය කර බැතිමතුන් අතරට පිවිස පිපිරවීම් සිදු කර ඇති බව සඳහන්.\nමෙම පිපිරීම්වලින් පුද්ගලයන් 40කට වැඩි පිරිසක් ජීවිතක්ෂයට පත් වූ අතර, තවත් විශාල පිරිසක් තුවාල ලැබුවා.\nදැන් තලේබාන්වරුන්ගේ පාලනය යටතේ ඇති ඇෆ්ගනිස්ථානයේ මෙවැනි ප්‍රහාර එල්ල කරනු ලබන්නේ අයි.එස්. සංවිධානයේ කේ. බලකාය විසින්.\nඔවුන් ඇෆ්ගනිස්ථානයේ බහුතරය නියෝජනය කරන සුන්නි මුස්ලිම්වරුන් වන අතර,10%ක පමණ ජන අනුපාතයක් සිටින ෂියා මුස්ලිම්වරුන් සිය ප්‍රහාරවලදී බොහෝවිට ඉලක්ක කරගනු ලබනවා.\nපසුගිය සිකුරාද ද ඇෆ්ගනිස්ථානයේ කුන්දූස් නුවර ෂියා මුස්ලිම් දේවස්ථානයකට එල්ලවූ අයි.එස්. ප්‍රහාරයකින් බැතිමතුන් 50 දෙනෙකු පමණ ජීවිතක්ෂයට පත්වුණා.",
       "URL": "https://www.hirunews.lk/285144/අයි-එස්-සංවිධානය-ඇෆ්ගන්-දේවස්ථාන-ප්‍රහාරයේ-වගකීම-භාරගනී",
       "Category": "International News",
       "Parent URL": "https://www.hirunews.lk/international-news.php?pageID=88"
}