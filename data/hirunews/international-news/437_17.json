{
       "Source": "hirunews",
       "Timestamp": "Tuesday, 19 September 2017 - 17:25",
       "Headline": "ට්‍රම්ප්ගේ ජගත් සංවිධාන ඇමතුම ගැන ලෝක නායකයන් අවධානයෙන්",
       "News Content": "එක්සත් ජාතීන්ගේ මහා මණ්ඩලයේ 72 වන සැසිවාරයේ වාර්ෂික සැසිවාරය අමතමින්  ඇමරිකානු ජනාධිපති ඩොනල්ඩ් ට්‍රම්ප් පවත්වන කථාව පිළිබඳව ලෝක නායකයන්ගේ විශේෂ අවධානයක් යොමුවී තිබෙනවා.\nඒ, සිය ප්‍රථම ජගත් සංවිධාන මහා මණ්ඩල ඇමතුමේදී ඔහු උතුරු කොරියාව සහ ඉරානය සම්බන්ධයෙන් දැඩි ප්‍රකාශයක් සිදුකරනු ඇතැයි අපේක්ෂාවෙන්.\nඋතුරු කොරියාවේ යුදකාමීත්වය වැළකිය හැකි ආකාරය පිළිබඳව ජනපති ට්‍රම්ප් සිය දේශනයේදී  අදහස් පළ කරනු ඇතැයි ධවල මන්දිර ප්‍රකාශකයෙකු සඳහන් කළා.\nප්‍රංශ ජනාධිපති එම්මානුවෙල් මැකොන් ද අද ජගත් සංවිධාන මහා මණ්ඩලය අමතන අතර, ඔහු ජනපති ට්‍රම්ප්ට වඩා හාත්පසින්ම වෙනස් අදහස් පළ කරනු ඇතැයි විචාරකයන් පෙන්වා දෙනවා.",
       "URL": "https://www.hirunews.lk/171321/ට්‍රම්ප්ගේ-ජගත්-සංවිධාන-ඇමතුම-ගැන-ලෝක-නායකයන්-අවධානයෙන්",
       "Category": "International News",
       "Parent URL": "https://www.hirunews.lk/international-news.php?pageID=437"
}