{
       "Source": "hirunews",
       "Timestamp": "Wednesday, 23 February 2022 - 10:12",
       "Headline": "රුසියානු විදේශ ඇමති සහ ඇමරිකානු රාජ්‍ය ලේකම් හමුව අවලංගු වෙයි",
       "News Content": "ඇමරිකානු රාජ්‍ය ලේකම් ඇන්තනි බ්ලින්කන් සහ රුසියානු විදේශ අමාත්‍ය සර්ජි ලැවරොෆ් අතර අද (23) පැවැත්වීමට නියමිතව තිබූ රාජ්‍ය තාන්ත්‍රික හමුව අවලංගු කර තිබෙනවා.\nවිදෙස් මාධ්‍ය වාර්තා කළේ යුක්රේනය සම්බන්ධයෙන් පැවැත්වීමට නියමිතව තිබූ මෙම තීරණාත්මක සාකච්ඡාව කල් දමා ඇත්තේ ධවල මන්දිරය විසින් බවයි. රුසියාවේ අත්තනෝමතික ක්‍රියා කලාපයට විරෝධය පළ කරමින් එය අවලංගු කළ බව ඇමරිකාව ප්‍රකාශයට පත් කර තිබෙනවා.\nරුසියාව ප්‍රජාතන්ත්‍රවාදය උල්ලංගණය කර ඇති අතර, එය නිවැරදි කර ගන්නේ නම් තවමත් අවස්ථාව ඇති බව ධවල මන්දිරය වැඩිදුරටත් සදහන් කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/297791/රුසියානු-විදේශ-ඇමති-සහ-ඇමරිකානු-රාජ්‍ය-ලේකම්-හමුව-අවලංගු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=59"
}