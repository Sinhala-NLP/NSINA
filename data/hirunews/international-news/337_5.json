{
       "Source": "hirunews",
       "Timestamp": "Sunday, 02 September 2018 - 19:35",
       "Headline": "නව සේද මාර්ගය ගැන චීන ජනපතිගෙන් ප්‍රකාශයක්",
       "News Content": "පෙරදිග සහ අපරදිග යා කෙරෙන නව සේද මාර්ගය තුළින් චීනයට පක්ෂපාතී රටවල කල්ලියක් ගොඩනැගීමට අදහස් නොකරන බව චීන ජනාධිපති ෂී - ජින්පින් පවසනවා.\n2013 වසරේ ප්‍රථම වරට එක් තීරුවක් සහ මාවතක් යන සංකල්පය යටතේ නව සේද මාර්ගය චීනය විසින් ප්‍රකාශයට පත් කරනු ලැබුවා.\nඑහි 5 වන සංවත්සරය ඊයේ (01) දිනට යෙදී තිබූ අතර ඒ නිමිත්තෙන් ජනාධිපති ෂී - ජින්පින් මෙම අදහස් දක්වා තිබෙනවා.\nචීන ජනාධිපතිවරයා කියා සිටියේ නව සේද මාර්ගය තුළින් ඊට සම්බන්ධ රටවල් සමඟ චීනයේ වෙළද කටයුතු ඩොලර් ටි‍්‍රලියන 5 දක්වා ඉහළ ගොස් ඇති බවයි.\nඑමෙන්ම එම රටවල ආයෝජනය ද ඩොලර් බිලියන 60 ඉක්මාව ඇති බව ඔහු සඳහන් කළා.\nනව සේද මාර්ගයට සම්බන්ධ රටවල් ණය උගුලකට සිර කරන බවට එල්ල වන චෝදනා චීනය ප්‍රතික්ෂේප කළා.\nඊයේ (01) පැවති මාධ්‍ය හමුවකදී චීන විදේශ කටයුතු අමාත්‍යාංශයේ ප්‍රකාශිකාවක සඳහන් කළේ බටහිර රටවල ආධාර ප්‍රශංසා කරන ඇතැමුන් චීන ආධාර ද්වේශසහගත ලෙස උගුලක් ලෙස හඳුන්වන බවයි.",
       "URL": "https://www.hirunews.lk/199007/නව-සේද-මාර්ගය-ගැන-චීන-ජනපතිගෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=337"
}