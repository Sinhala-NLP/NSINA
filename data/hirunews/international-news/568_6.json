{
       "Source": "hirunews",
       "Timestamp": "Monday, 24 October 2016 - 8:25",
       "Headline": "එක්සත් ජාතීන්ගේ සංවිධානයේ 71 වන සංවත්සරය අදයි",
       "News Content": "එක්සත් ජාතීන්ගේ සංවිධානය පිහිටුවා අදට වසර 71 ක් සම්පූර්ණ වනවා.\nසංවත්සර උත්සවයේ මෙවර තේමාව වී ඇත්තේ ‘‘එක එක්සත් ජාතීන්ගේ සංවිධානයක්’’ යන්නයි.\n1945 වසරේ පැවති දෙවන ලෝක යුද්ධයෙන් පසු තවත් ලෝක යුද්ධයක් ඇතිවීම  වැළැක්වීම සහ රටවල් අතර සහයෝගීතාව වර්ධනය කරගැනීමේ අරමුනින් රටවල් 51 ක සාමාජිකත්වයෙන් එක්සත් ජාතීන්ගේ සංවිධානය ආරම්භ වුණා.\nඅද වනවිට ඊට රටවල් 193 ක් එක්ව සිටින අතර නිව්යෝක් නුවර පිහිටි එක්සත් ජාතීන්ගේ මූලස්ථානයේදී ප්‍රධාන උත්සවය සැමරීමට නියමිතයි.\nඑක්සත් ජාතීන්ගේ මහ ලේකම් බෑන් කී මූන්ගේ ප්‍රධානත්වයෙන් පැවැත්වෙන මෙම සංවත්සරය ඔහුගේ අවසන් සැමරුමද වනවා.\nමේ අතර එක්සත් ජාතීන්ගේ 71 වන සංවත්සරය  නිමිත්තෙන් මෙරට පිහිටි එක්සත් ජාතීන්ගේ කාර්යාලයේද විශේෂ උත්සවයක් සංවිධාන කර තිබෙනවා.",
       "URL": "https://www.hirunews.lk/145922/එක්සත්-ජාතීන්ගේ-සංවිධානයේ-71-වන-සංවත්සරය-අදයි",
       "Category": "International News",
       "Parent URL": "https://www.hirunews.lk/international-news.php?pageID=568"
}