{
       "Source": "hirunews",
       "Timestamp": "Wednesday, 09 June 2021 - 15:21",
       "Headline": "ඇමෙරිකානු ජනපති ජෝ බයිඩ්න් ප්‍රථම විදෙස් චාරිකාවට නික්මෙයි",
       "News Content": "ජනාධිපති ධුරයට පත් වීමෙන් පසු ඇමෙරිකානු ජනපති ජෝ බයිඩ්න් අද සිය ප්‍රථම විදෙස් චාරිකාව සඳහා නික්මුණා.\nඔහුගේ පළමු නැවතුම්පොල වන්නේ මෙවර ජී - 7 සංවර්ධිත රටවල සමුළුව පැවැත්වෙන එංගලන්තයයි.\nජනපති ජෝ බයිඩ්න් සහ ජිල් බයිඩ්න් ආර්යාව රැගත් එයාර් ෆෝස් වන් යානය මයිල්ඩෙන්හෝල් බ්‍රිතාන්‍ය ගුවන් හමුදා කඳවුරට ගොඩබසින අතර එහි රැදී සිටින ඇමෙරිකානු භට පිරිස් ද මුණ ගැසෙනවා. හෙට දිනයේ බ්‍රිතාන්‍ය අග්‍රාමාත්‍ය බොරිස් ජොන්සන් හමුවන ඇමෙරිකානු ජනපති ජෝ බයිඩ්න් අනිද්දා සිට කෝන්වෝල් හි පැවැත්වෙන ජී - 7 සමුළුවට එක්වනු ඇති.\nජනපති බයිඩ්න් ලබන 13 වනදා වින්ඩ්සර් මැදුරේදී දෙවන එලිසබෙත් මහරැජින මුණ ගැසෙන අතර, ලබන 16 වනදා ජිනිවා නුවරදී රුසියානු ජනපති ව්ලැදිමීර් පුටින් සමග ප්‍රථම ද්වීපාර්ශවික සාකච්ඡාවට එක්වීමට නියමිතයි.",
       "URL": "https://www.hirunews.lk/273838/ඇමෙරිකානු-ජනපති-ජෝ-බයිඩ්න්-ප්‍රථම-විදෙස්-චාරිකාවට-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=111"
}