{
       "Source": "hirunews",
       "Timestamp": "Sunday, 06 June 2021 - 13:19",
       "Headline": "ට්විටර් සමාජ මාධ්‍යය නයිජිරියාව තහනම් කරයි",
       "News Content": "නයිජිරියාව විසින් ට්විටර් සමාජ මාධ්‍යය සිය රටතුල තහනම් කිරීමත් සමඟ එය උල්ලංඝනය කරන්නන්ට එරෙහිව නඩු පවරන බවට එරට බලධාරින් අනතුරු අඟවනවා.\nනයිජිරියාව පසුගිය සිකුරාදා එම තීරණයට එළඹුනේ ජනාධිපති මුහම්මදු බුහාරිගේ ට්විටර් ගිණුමේ සටහනක් ට්විටර් සමාගම විසින් ඉවත් කිරීම හේතුවෙන්.\nඑම පළ කිරීම සිය සමාජ මාධ්‍යයේ ආචාර ධර්ම උල්ලංඝනය කරන බවයි ට්විටර් ප්‍රකාශ කළේ.\nමේ අනුව, නයිජිරියාවේ ජංගම දුරකථන ජාල මගින් ට්විටර් සමාජ මාධ්‍යය වෙත ප්‍රවේශවීම වළක්වනු ලැබුව ද, ඇතැමුන් විකල්ප ක්‍රම ඔස්සේ ඊට සම්බන්ධ වන බව වාර්තා වනවා.\nනයිජිරියානු සමාජ මාධ්‍ය පොදුවේ ව්‍යාජ පුවත් පතුරුවන බවට එරට රජය මීට පෙර සිටම චෝදනා කළා.\nට්විටර් සමාජ මාධ්‍යය ප්‍රකාශ කළේ නයිජිරියානු රජය පැනවූ තහනම පිළිබඳව කනස්සල්ල පළ කරන බවයි.\nඑමෙන්ම, එරට රජය නයිජිරියාවේ නිදහස් අදහස් පළ කිරීමේ අයිතිය උදුරා ගන්නා බවට ජාත්‍යන්තර සංවිධාන රැසක් චෝදනා කරනවා.",
       "URL": "https://www.hirunews.lk/273524/ට්විටර්-සමාජ-මාධ්‍යය-නයිජිරියාව-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=112"
}