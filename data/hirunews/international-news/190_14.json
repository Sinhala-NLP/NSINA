{
       "Source": "hirunews",
       "Timestamp": "Sunday, 15 March 2020 - 9:17",
       "Headline": "ඉන්දීය සිසුන් 211 දෙනෙකු ඉතාලියෙන් ඉවත් කරගනී",
       "News Content": "කොවිඩ් - 19 හෙවත් කොරෝනා වෛරසය පැතිරීමේ නව කේන්ද්‍රය ලෙස නම් කර ඇති ඉතාලියෙන් ඉන්දිය සිසුන් 211 දෙනෙකු ඊයේ ඉවත් කර ගැනුණා.\nමිලාන් නුවර සිට ඉන්දීය ගුවන් සේවයට අයත් විශේෂ ගුවන් යානයකින් එම සිසුන් ඊයේ නික්මුණු බවයි ඉන්දීය මාධ්‍ය සඳහන් කළේ.\nසිසු සිසුවියන්ට අමතරව තවත් ඉන්දියානුවන් 07 දෙනෙකු එම ගුවන් යානයෙන් ඉවත් කරගෙන ඇති බව සඳහන්.\nමේ වනවිට ඉතාලියේ කොරෝනා වෛරස් මරණ 1,441ක් වාර්තා වන අතර, එරට මුළු ආසාදිත සංඛ්‍යාව 21,157 දක්වා ඉහළ ගොස් තිබෙනවා.\nඉන්දියාව පසුගිය සති කිහිපය තුළ චීනය සහ ඉරානය, ජපානය ඇතුළු කොරෝනා වෛරසය පැතිරුණු තවත් රටවල් කිහිපයකින් ඉන්දියානුවන් ඉවත් කරගනු ලැබුවා.",
       "URL": "https://www.hirunews.lk/236537/ඉන්දීය-සිසුන්-211-දෙනෙකු-ඉතාලියෙන්-ඉවත්-කරගනී",
       "Category": "International News",
       "Parent URL": "https://www.hirunews.lk/international-news.php?pageID=190"
}