{
       "Source": "hirunews",
       "Timestamp": "Sunday, 18 June 2017 - 9:27",
       "Headline": "ඇමරිකානු යුද නැවෙන් අතුරුදන්වූ නැවියන්ගේ සිරුරු සොයාගැනේ",
       "News Content": "ජපාන මුහුදේදී පිලිපීන බහලූම් නෞකාවක ගැටුනු ඇමරිකානු යුද නෞකාවෙන් අතුරුදන්වූ නැවියන් හත්දෙනාගේ මළසිරුරු හමුවූ බව ඇමරිකානු හත්වෙනි නාවික බල ඇණිය ප්‍රකාශ කළා.\nඊයේ අලූයම් කාලයේ සිදුවූ මෙම නෞකා ඝට්ටනයේදී ඇමරිකානු ෆිට්ස්ජෙරාල්ඞ් යුද නෞකාවට හානි සිදුවූ අතර, ඊට ජලය ඇතුලූවූ බවද වාර්තාවුණා.\nමළ සිරුරු සොයාගෙන ඇත්තේ නෞකාවේ එලෙස ජලයෙන් පිරුණු තට්ටුවක තිබියදියි.\nයුද නෞකාව එය සාමාන්‍යයෙන් නතර කර ඇති ජපානයේ යොකොසුකා වරාය වෙත පැමිණීමෙන් අනතුරුවයි එම මළ සිරුරු සොයාගෙන ඇත්තේ.\nඅති නවීන රේඩාර් පද්ධති සහ යුධෝපකරණවලින් සමන්විත ෆිට්ස්ජෙරාල්ඩ්, බැලස්ටික් මිසයිලවලට ප්‍රතිප්‍රහාර එල්ල කළ හැකි ලොව පවතින යුද නෞකා තුනෙන් එකක් ලෙසද සැළකෙනවා.",
       "URL": "https://www.hirunews.lk/163824/ඇමරිකානු-යුද-නැවෙන්-අතුරුදන්වූ-නැවියන්ගේ-සිරුරු-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=469"
}