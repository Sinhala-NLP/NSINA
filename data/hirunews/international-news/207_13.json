{
       "Source": "hirunews",
       "Timestamp": "Sunday, 12 January 2020 - 11:28",
       "Headline": "තායිවාන ජනාධිපතිවරණයෙන් සායි ඉන් වෙන් යළි ජයගනී",
       "News Content": "ජනාධිපතිවරණයෙන් දෙවන වරටත් ජයග්‍රහණය කිරීමට සායි ඉන් - වෙන් සමත්වී තිබෙනවා.\nතායිවානයේ ප්‍රථම ජනාධිපතිනිනිය වූ ඇය මුළු ඡන්ද සංඛ්‍යාවෙන් සියයට 57 ක ප්‍රතිශතයක් හිමිකරගෙන ඇති අතර, ඇයට ලැබුණු ඡන්ද සංඛ්‍යාව මිලියන 8.2 කට අධිකයි.\nඇය මෙලෙස දෙවන වරටත් තායිවාන ජනාධිපතිවරණයෙන් ජයගත්තේ චීන හිතවාදී ප්‍රතිවාදියා පරාජයට පත් කරමින්.\nසායි ඉන් - වෙන් චීනය සමඟ සමීප සබඳතා ප්‍රතික්ෂේප කරන අතර, ප්‍රජාතන්ත්‍රවාදි ප්‍රතිසංස්කරණ පවත්වාගෙන යාමට අපේක්ෂා කරනවා.\nසිය ජයග්‍රණයෙන් පසු විශේෂ ප්‍රකාශයක් කළ ජනාධිපතිනි සායි ඉන් වෙන් තම රට බලහත්කාරයෙන් යළි චීනයට ඈදා ගැනීමට දරණ උත්සාහය අත්හරින ලෙසට අනතුරු ඇඟවීමක් ද කළා.",
       "URL": "https://www.hirunews.lk/232114/තායිවාන-ජනාධිපතිවරණයෙන්-සායි-ඉන්-වෙන්-යළි-ජයගනී",
       "Category": "International News",
       "Parent URL": "https://www.hirunews.lk/international-news.php?pageID=207"
}