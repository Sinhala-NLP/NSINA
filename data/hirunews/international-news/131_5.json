{
       "Source": "hirunews",
       "Timestamp": "Tuesday, 09 March 2021 - 15:33",
       "Headline": "කොවැක්සීන් එන්නතට සහතිකයක්",
       "News Content": "ඉන්දියාවේ භාරත් බයෝටෙක් ආයතනය මගින් නිෂ්පාදිත කොවැක්සීන් කොරෝනා එන්නත සුරක්ෂිත එන්නතක් බවට ලැන්සෙට් ජාත්‍යන්තර වෛද්‍ය සඟරාව මගින් සහතිකයක් ලබාදී තිබෙනවා.\nඑහෙත්, එහි ශක්‍යතාව නිෂ්චිතව තීරණය කිරීමට දෙවන අදියරේ සායනික පරීක්ෂණ අවශ්‍ය බවයි එමගින් සඳහන් කළේ.\nදින 28 ක් තුල මාත්‍රා දෙකක් ලබාදිය යුතු කොවැක්සීන් එන්නත සියයට 81 ක ශක්‍යතාවකින් යුක්ත වූ බවයි මූලික පරීක්ෂණ වලින් අනාවරණ වී ඇත්තේ.\nඒ පිළිබඳව විශ්වාසයක් ගොඩනැගීම සඳහා ඉන්දීය අග්‍රාමාත්‍ය නරේන්ද්‍ර මෝදි පසුගිය මාර්තු පළවනදා ලබා ගත්තේ ද කොවැක්සීන් එන්නතක්.\nඉන්දියාවෙන් ඊයේ දිනයේදී තවත් නව ආසාදිතයන් 15,388 ක් වාර්තා වූ අතර, එරට මුළු ආසාදිත සංඛ්‍යාව එක්කෝටි දොලොස් ලක්ෂයකට අධිකයි.\nඑමෙන්ම, ඉන්දියාවේ කොරෝනා මරණ සංඛ්‍යාව ද එක්ලක්ෂ 57,930 දක්වා ඉහළ ගොස් තිබෙනවා.",
       "URL": "https://www.hirunews.lk/264823/කොවැක්සීන්-එන්නතට-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=131"
}