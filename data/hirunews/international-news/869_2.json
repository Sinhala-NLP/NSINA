{
       "Source": "hirunews",
       "Timestamp": "Wednesday, 23 January 2013 - 12:51",
       "Headline": "ඇමෙරිකාවේ මීළග යුධ බිම උතුරු අප්‍රිකාවලූ.",
       "News Content": "ඇමරිකාවේ මීළඟ යුද බිම ලෙස උතුරු අප්‍රිකාව තෝරාගෙන ඇති බවට ඇමරිකාවේ ෆොක්ස්  නිවුස් ප්‍රවෘත්ති වෙබ් අඩවිය පවසනවා. ඇෆ්ගනිස්ථානයේ යුද මෙහෙයුම් අවසන්වීමත් සමගම ඇමරිකානු ජනාධිපති බැරක් ඔබාමාගේ අවධානය උතුරු අප්‍රිකාව දෙසට යොමු වී ඇති බවයි එම වෙබ් අඩවිය පෙන්වා දෙන්නේ. සිය දෙවන ධුර කාලය සඳහා දිවුරුම්දීමෙන් පසු ආරක්ෂක මණ්ඩලය සමග පැවති සාකච්ජාවකදී මේ පිළිබඳ අවධානය යොමු වී තිබෙනවා. එහිදී ඇමරිකානු ජනාධිපතිවරයා ප්‍රකාශ කර ඇත්තේ මාලි රාජ්‍යයේ සහ උතුරු අප්‍රිකාවේ ත්‍රස්තවාදය මේ වනවිට උත්සන්න වෙමින් පවතින බවයි. ඒ අනුව උතුරු අප්‍රිකාවේ සාමකාමී පරිසරයක් නිර්මාණය කිරීම තමන් ඇතුළු ජගත් ප්‍රජාවගේ වගකීමක් බවයි ඔහු පෙන්වා දී ඇත්තේ.",
       "URL": "https://www.hirunews.lk/51974/ඇමෙරිකාවේ-මීළග-යුධ-බිම-උතුරු-අප්‍රිකාවලූ",
       "Category": "International News",
       "Parent URL": "https://www.hirunews.lk/international-news.php?pageID=869"
}