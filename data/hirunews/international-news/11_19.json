{
       "Source": "hirunews",
       "Timestamp": "Thursday, 24 August 2023 - 22:51",
       "Headline": "රෝල්ස් රොයිස් රථයක් ට්‍රක් රථයක ගැටීමෙන් දෙදෙනෙකු මරුට",
       "News Content": "දිල්ලි - මුම්බායි - බරෝඩා අධිවේගී මාර්ගයේ හර්යානා ප්‍රාන්තයේ නූහ් ප්‍රදේශයේ දී රෝල්ස් රොයිස් රථයක් තෙල් ටැංකි ට්‍රක් රථයක ගැටීමෙන් එය ධාවනය කළ රියදුරෙකු සහ ඔහුගේ සහයකයා මිය ගොස් ඇති අතර එහි සිටි තිදෙනෙකු තුවාල ලබා ඇති බව විදෙස් මාධ්‍ය වාර්තා කරනවා.\nඅඟහරුවාදා පස්වරුවේ නාගිනා පොලිස් ස්ථාන සීමාවට අයත් උම්රි ගම්මානය අසල දී වැරදි පැත්තෙන් ධාවනය වූ තෙල් ටැංකි ට්‍රක් රථය මෝටර් රථයේ මුහුණට මුහුණ ගැටීමෙන් මෙම අනතුර සිදු වූ බවයි වාර්තා වෙන්නේ.\nපොලීසිය පැවසුවේ, ටැංකියේ ගැටීමෙන් පසු රෝල්ස් රොයිස් රථය වහා ගිනිගෙන ඇති නමුත් එහි සිටි පස්දෙනාම වෙනත් මෝටර් රථයක පිටුපසින් සිටි ඔවුන්ගේ ඥාතීන් විසින් සුළු වේලාවකදී බේරා ගත් බව යි.\nමෙහිදී රෝල්ස් රොයිස් රථය පැයට කිලෝමීටර් 230ක වේගයෙන් ධාවනය වූ බව වාර්තා වේ.\nඅනතුරින් මියගිය අය උත්තර් ප්‍රදේශ් ප්‍රදේශයේ පදිංචි ටැංකි ට්‍රක් රථ රියදුරු රාම්ප්‍රීට් සහ ඔහුගේ සහායක කුල්දීප් බව හඳුනාගෙන ඇති බවද විදෙස් මාධ්‍ය වාර්තාවේ සඳහන්.",
       "URL": "https://www.hirunews.lk/345998/රෝල්ස්-රොයිස්-රථයක්-ට්‍රක්-රථයක-ගැටීමෙන්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=11"
}