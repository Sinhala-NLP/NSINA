{
       "Source": "hirunews",
       "Timestamp": "Thursday, 13 February 2020 - 7:35",
       "Headline": "සෝනියා ගාන්ධිගේ කොංග්‍රස් නායකත්වය ගැන යළි සාකච්ඡා",
       "News Content": "ඉන්දියාවේ ප්‍රධානතම විපක්ෂ දේශපාලන පක්ෂය වන කොංග්‍රස් පක්ෂ නායකත්වයේ සෝනියා ගාන්ධි තවදුරටත් රැඳි සිටින්නේද නැද්ද යන්න සම්බන්ධයෙන් ලබන අප්‍රේල් මාසයේදී  අවසන් තීරණයක් ගනු  ඇති බව ඉන්දීය මාධ්‍ය වාර්තා පවසනවා.\nඇයගේ සෞඛ්‍ය තත්ත්වය මීට හේතුවී තිබෙනවා. ඉන්දීය කොංග්‍රස් පක්ෂයේ නායකත්වය මීට පෙර ඇයගේ පුත් රාහුල් ගාන්ධිට පවරා තිබූ අතර, පසුගිය මහ මැතිවරණය පරාජය වීමෙන් අනතුරුව එහි නායකත්වය යළි සෝනියා ගාන්ධිට පවරනු ලැබුවා.\nකෙසේ වෙතත් යළි කොංග්‍රස් පක්ෂයේ නායකත්වය රාහුල් ගාන්ධි භාරගන්නේද නැද්ද යන්න සම්බන්ධයෙන් අවිනිශ්චිත තත්ත්වයක් මතුව තිබෙනවා.",
       "URL": "https://www.hirunews.lk/234313/සෝනියා-ගාන්ධිගේ-කොංග්‍රස්-නායකත්වය-ගැන-යළි-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=199"
}