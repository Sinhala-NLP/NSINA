{
       "Source": "hirunews",
       "Timestamp": "Tuesday, 20 August 2019 - 7:44",
       "Headline": "ඇමරිකාවෙන් නව කෲස් මිසයිලයක්",
       "News Content": "නිරවි යුද සමයේ ඇති කර ගත් න්‍යෂ්ටික අවි සීමා ගිවිසුම ඉරා දැමීමෙන් පසු ඇමරිකා එක්සත් ජනපදය නව කෲස් මිසයිලයක් අත්හදා බලා තිබෙනවා.\nගොඩබිම සිට එල්ල කරන මෙම මැදි දුර මිසයිලය කැලිෆෝනියාවේ ලොස් - ඇන්ජලීස් වෙරළට ඔබ්බෙන් වූ ඇමරිකානු නාවික හමුදාව විසින් පාලනය කරන සැන් - නිකලස් දිවයිනේ සිට ඉරිදා අත්හදා බැලූ බවයි පෙන්ටගනය ප්‍රකාශ කළේ.\nජංගම විදිනයකින් එම කෲස් මිසයිලය කිලෝමීටර් 500ක් දුරින් වූ ඉලක්කයක් වෙත නිවැරදිව එල්ල කිරීමට හැකි වූ බව එමගින් වැඩිදුරටත් කියා සිටියා.\nසෝවියට් යුගයේදී ඇමරිකා එක්සත් ජනපදය සහ රුසියාව අතර ඇති කර ගත් න්‍යෂ්ටික අවි සීමා ගිවිසුම මගින් කිලෝමීටර් 500ත්, 5500ත් අතර සීමාවේ මිසයිල අත්හදා බැලීම තහනම් වුණා.",
       "URL": "https://www.hirunews.lk/222578/ඇමරිකාවෙන්-නව-කෲස්-මිසයිලයක්",
       "Category": "International News",
       "Parent URL": "https://www.hirunews.lk/international-news.php?pageID=244"
}