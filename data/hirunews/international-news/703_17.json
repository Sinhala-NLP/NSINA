{
       "Source": "hirunews",
       "Timestamp": "Sunday, 20 September 2015 - 12:03",
       "Headline": "වසර 6 ට 5 ත්  ඇරඹේ",
       "News Content": "වසර 6 ක් තුළ ග්‍රීසියේ පැවැත්වෙන පස්වන මහ මැතිවරණය අද (20) ආරම්භ වුණා. දැඩි ආර්ථික අර්බුදයකට මුහුණදී සිටින ග්‍රීසිය ඒ සමඟම දේශපාලන අස්ථාවර භාවයකටද ලක්වීම ඊට හේතුවයි.\nකෙසේ නමුත් අද පැවැත්වෙන මහ මැතිවරණයේදී වාමාංශික සයිරිසා පක්ෂය සහ දක්ෂිණාංශික නව ප්‍රජාතන්ත්‍රවාදී පක්ෂය අතර තියුණු තරඟයක් පවතින බව විදෙස් වාර්තා සඳහන් කළා.\nපාලක සයිරිසා පක්ෂයේ පාර්ලිමේන්තු බහුතරය පසුගිය අගෝස්තු මාසයේදී අහිමිවීමත් සමඟයි නව මැතිවරණය කැඳවනු ලැබුවේ.\nකෙසේ නමුත් එම පක්ෂයේ නායක හිටපු අගමැති ඇලෙක්සිස් සිපාරස් නැවතත් බලයට පැමිණීමට අපේක්ෂා කරන බව සඳහන්.",
       "URL": "https://www.hirunews.lk/116915/වසර-6ට-5ත්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=703"
}