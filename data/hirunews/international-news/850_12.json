{
       "Source": "hirunews",
       "Timestamp": "Sunday, 07 April 2013 - 7:59",
       "Headline": "ඇමරිකාව මිසයිල අත්හදාබැලීමක් කල් දමයි.",
       "News Content": "කොරියානු අර්ධද්වීපයේ පවතින යුද උණුසුම හේතුවෙන් සිය මිසයිල අත්හදාබැලීම් පෙළක් කල්දැමීමට ඇමරිකා එක්සත් ජනපදය තීරණය කර තිබෙනවා. සිය බැලිස්ටික් මිසයිල අත්හදාබැලීම් 3 ක් ලබන සතියේ සිදුකිරීමට නියමිතව තිබූ බවයි පෙන්ටගනය ප්‍රකාශ කළේ. එහෙත් උතුරු කොරියාව විසින් ප්‍රකෝපකාරී ක්‍රියාවක් ලෙස වරදවා වටහාගත හැකි බැවින් ඒවා කල්දමා තිබෙනවා. එම මිසයිල අත්හදාබැලීම් ලබන මැයි මාසයේ පැවැත්වීමටයි දැන් කටයුතු යොදා ඇත්තේ. උතුරු කොරියාව විසින් තුන්වන න්‍යෂ්ටික අත්හදාබැලීම සිදුකිරීමෙන් පසු පැනවුණු සම්බාධකවලට ප්‍රතිචාර ලෙස එමගින් යුදකාමී පියවර කිහිපයක් ප්‍රකාශයට පත් කළා. ඇමරිකා එක්සත් ජනපදය වෙත න්‍යෂ්ටික මිසයිල ප්‍රහාරයක් එල්ල කරන බවට කළ තර්ජනය එවැන්නක්.",
       "URL": "https://www.hirunews.lk/56697/ඇමරිකාව-මිසයිල-අත්හදාබැලීමක්-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=850"
}