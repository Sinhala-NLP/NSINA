{
       "Source": "hirunews",
       "Timestamp": "Friday, 22 April 2016 - 9:06",
       "Headline": "ඇමරිකානු ජනපති ඔබාමා එංගලන්තයට",
       "News Content": "තුන්දින නිල චාරිකාවක් සදහා ඇමරිකානු ජනාධිපති බැරැක් ඔබාමා ඊයේ බ්‍රිතාන්‍යයට පැමිණියා.\nත්‍රස්තවාදයට එරෙහි ලෝක සටන ඔහු බ්‍රිතාන්‍ය නායකයන් සමග පවත්වන සාකච්ඡාවල ප්‍රධාන තේමාවක්.\nඑහිදී බ්‍රිතාන්‍යය තවදුරටත් යුරෝපා සංගමය තුළ රැදී සිටීම තම අපේක්ෂාව බව ජනාධිපති ඔබාමා ප්‍රකාශ කළේ ව්‍යංගයෙන්.\nයුරෝපා සංගමය තුළ සිටින බ්‍රිතාන්‍යය ලොව පුරා විශාල බලපෑමක් කළ හැකි රාජ්‍යයක් ලෙස කැපී පෙනෙන බවයි ජනාධිපති ඔබාමා ප්‍රකාශ කළේ.\nයුරෝපා සංගමය තුල තවදුරටත් රැදි සිටින්නේ ද යන්න පිළිබදව බ්‍රිතාන්‍යයේ ජුනි 23 වනදා ජනමත විචාරණයක් පැවැත්වෙනවා.\nඒ සදහා බලපෑම් ඇති කරන ප්‍රකාශ සිදුකිරීම සම්බන්ධයෙන් ජනාධිපති ඔබාමා ඇතැම් පාර්ශවවල විවේචනයට ලක්වී තිබෙනවා.",
       "URL": "https://www.hirunews.lk/131438/ඇමරිකානු-ජනපති-ඔබාමා-එංගලන්තයට",
       "Category": "International News",
       "Parent URL": "https://www.hirunews.lk/international-news.php?pageID=643"
}