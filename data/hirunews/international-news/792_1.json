{
       "Source": "hirunews",
       "Timestamp": "Saturday, 26 October 2013 - 11:16",
       "Headline": "ඩ්‍රෝන් ප්‍රහාර ඇමරිකානු - පාකිස්තාන ගිවිසුමක් බව හෙළි වේ.",
       "News Content": "පාකිස්තානයේ ගෝත්‍රක ප්‍රදේශවලට නියමුවන් රහිත ඇමරිකානු ඩ්‍රෝන් යානා මගින් ප්‍රහාර එල්ල කිරීම සඳහා ඇමරිකාව සහ පාකිස්තානය අතර ගිවිසුමක් පවතින බව වොෂින්ටන් පෝස්ට් පුවත්පත හෙළිදරව් කළා. සී.අයි.ඒ. ඔත්තු සේවා තොරතුරු සහ පාකිස්තාන කේබල් පණිවුඩ හරහා ලබා ගැනුණු එම තොරතුරුවලට අනුව අනාවරණ වී ඇත්තේ 2007 වසරේ සිට 2011 වසර දක්වා පාකිස්තානයේ දියත් කෙරුණු එවන් ඩ්‍රෝන් ප්‍රහාර 67කට දෙරටේ අනුමැතිය පැවැති බවයි. මෙම පුවත ප්‍රකාශයට පත්වූයේ පාකිස්තාන අගමැති නවාස් ෂරීෆ් වොෂින්ටනයේ දී ජනාධිපති ඔබාමා සමඟ සාකච්ඡාවක නිරත වන අතරතුරයි. පාකිස්තානයේ සිදුකෙරෙන ඩ්‍රෝන් ප්‍රහාර නතර කරන ලෙස ජනාධිපති ඔබාමාගෙන් ඉල්ලා සිටින බව පාකිස්තාන අගමැතිවරයා සිය ඇමරිකානු චාරිකාව ආරම්භ කිරීමට පෙර ප්‍රකාශ කළා.",
       "URL": "https://www.hirunews.lk/70066/ඩ්‍රෝන්-ප්‍රහාර-ඇමරිකානු-පාකිස්තාන-ගිවිසුමක්-බව-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=792"
}