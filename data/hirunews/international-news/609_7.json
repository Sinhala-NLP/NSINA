{
       "Source": "hirunews",
       "Timestamp": "Sunday, 24 July 2016 - 11:19",
       "Headline": "කබාලි බලා එන අතරමගදී තරුණයකු වාර්තාවක් තියයි",
       "News Content": "ඉන්දියාවේ චෙන්නායි නුවර ආසන්න ප්‍රදේශයකදී සමුහ දුෂණයකට ලක්වීමට ගිය කාන්තාවක් බේරා ගැනීමට තරුණයකු සමත්වී තිබෙනවා.\nඔහු රජිනි ඛාන්ත්ගේ කබාලි චිත්‍රපටයේ පළමු දර්ශණය නරඹා පැමිණෙමින් සිටි අතරවාරයේදීයි මෙය සිදුවී ඇත්තේ.\nතරුණයා නිවසට පැමිණෙන මාර්ගයේ පාලු ප්‍රදේශයකදී කාන්තාවක් හඩන ශබ්දයක් ඇසී තිබෙනවා.\nඔහු පොලිසියට ප්‍රකාශකර ඇත්තේ තමා පළමුව එම ශබ්දය සතෙකුගේ වන්නට ඇති බවට සැක සිතු බවයි.\nඑහෙත් දිගින් දිගටම ඇසෙන එම ශබ්දය පිළිබඳ විමසා බැලීමේදීයි කාන්තාවක් සමුහ දුෂණය කිරීමට පිරිසක් සුදානම්වන බව දැක ඇත්තේ.\nමෙම තරුණයා දුටු වහාම අදාළ කාන්තාව උදව් ඉල්ලා කෑ ගසා තිබෙනවා.\nපසුව ඔහු කෑගසමින් එම ස්ථානයට ගොස් ඇත්තේ කාන්තාව බේරා ගැනීමට උදව් ඉල්ලා කෑගසමින්.\nඔහු අදාළ ස්ථානයට ගිය විට කාන්තාව දුෂණය කිරීමට උත්සාහ කල පුද්ගලයන් තුන්දෙනෙකු ඔහුට පහරදී ඇතැයි සඳහන්.\nඑහි සිටි එක් පුද්ගලයකු මෙම තරුණයා ලණුවකින් ගැට ගසා දැමීමට ද උත්සාහ කර තිබෙනවා.\nතරුණයාගේ කෑ ගැසීම දුටු කුලී රථ හිමියකු ද එම ස්ථානයට පැමිණීමේදී සැකකරුවන් පළාගොස් ඇති බවයි විදෙස් පුවත් සේවා සඳහන් කලේ.\nඑම තරුණයා ප්‍රකාශකර ඇත්තේ තමා සහ මිතුරන් අදාළ පුද්ගලයන් පිළිබඳ විමසිල්ලෙන් පසුවන බවයි.\nසිද්ධියට අදාළව මෙතෙක් කිසිවකුත් අත්අඩංගුවට ගෙන නැහැ.\nකබාලි චිත්‍රපටය නැරඹීමෙන් පසු එහි දර්ශණවල තිබු ඇතැම් සිදුවීම් තමාගේ මෙම වීර ක්‍රියාවට පසුබිම් වු බව ද ඔහු ප්‍රකාශකර තිබෙනවා.\nඑමෙන්ම ඔහු රජිනි ඛාන්ත්ගේ ප්‍රබල රසිකයකු බව ද සඳහන්.",
       "URL": "https://www.hirunews.lk/138840/කබාලි-බලා-එන-අතරමගදී-තරුණයකු-වාර්තාවක්-තියයි",
       "Category": "International News",
       "Parent URL": "https://www.hirunews.lk/international-news.php?pageID=609"
}