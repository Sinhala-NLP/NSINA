{
       "Source": "hirunews",
       "Timestamp": "Thursday, 16 April 2015 - 14:12",
       "Headline": "මුහුදට යට වූ නැවකින් ටොන් 100 ක නිධානයක්",
       "News Content": "බොම්බායේ සිට එංගලන්තය බලා ගමන් ගනිමින් සිටියදී 1942 වසරේ ජර්මානු ටෝපිඩෝ ප්‍රහාරවලින් විනාශයට පත් සිටි ඔෆ් කයිරෝ නෞකාවේ තිබූ ඩොලර් මිලියන 50 ක් වටිනා රිදී කාසි ගොඩගැනුනු බව දැන් හෙළිදරව් වනවා.\nටොන් 100 ක් පමණ වන මෙම රිදී කාසි තොගය මුහුදු පත්ලේ තිබූ නෞකාවෙන් ගොඩගෙන ඇත්තේ 2013 වසරේ සැප්තැම්බරයේදියි.\nඑම රිදී කාසි උණුකොට බ්‍රිතාන්‍ය රජයේ සංචිතවලට එක් කර ඇතත් එම සිද්ධිය හෙළිදරව් කිරීමට මෙතෙක් අවසර ලබා දී නොමැති බව විදෙස් වාර්තා සඳහන් කළා.\nරිදි කාසි තොගය ඉන්දියාවේ සිට එංගලන්තය වෙත රැගෙන ගොස් ඇත්තේ යුද්ධයට අරමුදල් හිඟයක් පැවති නිසා බව සඳහන්.\n1942 වසරේ නොවැම්බර් 6 වැනිදා ජර්මානු ටෝපිඩෝ ප්‍රහාරවලින් විනාශයට පත් නෞකාවේ සුන්බුන් ඉන් වසර 73 කට පසු සොයාගෙන ඇත්තේ දකුනු අත්ලාන්තික් සාගර ප්‍රදේශයෙන්.",
       "URL": "https://www.hirunews.lk/107658/මුහුදට-යට-වූ-නැවකින්-ටොන්-100-ක-නිධානයක්",
       "Category": "International News",
       "Parent URL": "https://www.hirunews.lk/international-news.php?pageID=742"
}