{
       "Source": "hirunews",
       "Timestamp": "Saturday, 08 June 2019 - 8:41",
       "Headline": "අභ්‍යාවකාශ චාරිකාවකට සංචාරකයන්ට වරම්",
       "News Content": "අන්තර් ජාතික ගගන මධ්‍යස්ථානයේ මාසයක නවාතැන් චාරිකාවක් සඳහා පෞද්ගලික පුරවැසියන්ට ද අවස්ථාවක් ලබාදෙන බව ඇමරිකානු නාසා ආයතනය ඊයේ ප්‍රකාශ කළා.\nඑය අන්තර් ජාතික ගගන මධ්‍යස්ථානය සංචාරකයන් සහ පෞද්ගලික අභිලාශයන් සඳහා යොදා නොගැනීමේ දිගුකාලීන ප්‍රතිපත්තිය වෙනස් කිරීමක් ලෙසයි සැලකෙන්නේ.\nඒ අනුව බෝයිං සහ එලොන් මස්ක් ගේ ස්පේස් - එක්ස් එක්ව සංවර්ධනය කරනු ලබන අභ්‍යාවකාශ යානයකින් අන්තර් ජාතික ගගන මධ්‍යස්ථානය වෙත සංචාරකයන් රැගෙන යනු ඇති.\nඅභ්‍යාවකාශ බස් රිය විවේක ගැන්වීමෙන් පසු ඇමරිකාව නව අභ්‍යාවකාශ යානයක් නිර්මාණය කිරීමට උත්සාහ කරන්නේ දශකයක සිටයි.\nපෞද්ගලික සංචාරකයන් සඳහා අභ්‍යාවකාශ චාරිකා ලබන වසරේ සිටම ආරම්භ කිරීමටයි සැලසුම් කෙරෙන්නේ.\nඑහිදී එම සංචාරකයෙකුගෙන් එක් රැයකට ඇමරිකානු ඩොලර් 35,000ක් අය කෙරෙන අතර මාසයක් සඳහා මුළු චාරිකාවේ වියදම ඩොලර් මිලියන 50 ඉක්ම වනු ඇති.",
       "URL": "https://www.hirunews.lk/217953/අභ්‍යාවකාශ-චාරිකාවකට-සංචාරකයන්ට-වරම්",
       "Category": "International News",
       "Parent URL": "https://www.hirunews.lk/international-news.php?pageID=259"
}