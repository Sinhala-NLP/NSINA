{
       "Source": "hirunews",
       "Timestamp": "Friday, 05 July 2019 - 7:42",
       "Headline": "ඇමරිකානු නිදහස් දිනය දා, වොෂින්ටනයේ හමුදා සංදර්ශනයක්",
       "News Content": "ඇමරිකානු නිදහස් දින සම්ප්‍රදායට නව අරුතක් කරමින් ජනපති ට්‍රම්ප් මෙවර ඇමරිකානු නිදහස් දිනය ඊයේ සමරනු ලැබුවේ දැවැන්ත හමුදා සංදර්ශනයක් වොෂින්ටනයේදී පවත්වමින්.\nඇමරිකාවට සමාචාර කිරීම යන තේමාව යටතේ වොෂින්ටනයේ ඒබ්‍රහම් ලින්කන් ස්මාරකය අභියස පැවති එම සංදර්ශනයේදී යුද ටැංකි සහ යුද රථ පෙළපාලියේ ගමන් කළේ  ප්‍රහාරක ජෙට් යානා ගුවනේ සංදර්ශනයක් පවත්වද්දීයි.\nමෙවැනි සංදර්ශන ඇමරිකාවේ විරළ වන අතර, එය ප්‍රංශයේ පැවති බැස්ටීල් දින සංදර්ශනය අනුකරණය කිරීමක් ලෙස ඇතැමුන් හඳුන්වනවා.\nජනාධිපති එම්මානුවෙල් මැක්‍රොන් පැවැත්වූ එම සංදර්ශනය සඳහා ජනපති ට්‍රම්ප් ද සහභාගි වුණා.\nකෙසේ නමුත්, ඇමරිකාවේ මෙවැනි හමුදා සංදර්ශනයක් පැවැත්වීම විපක්ෂයේ විවේචනයට ලක්ව ඇති අතර, ඒ සඳහා ඩොලර් මිලියන 2.5ක් පමණ වැය වී ඇතැයි විශ්වාස කෙරෙනවා. ආචාර පෙළපාලිය පිළිගනිමින් ජාතිය ඇමතූ ජනපති ට්‍රම්ප් කියා සිටියේ යහපත් අනාගතයක් උදෙසා සටන් නොකරන තුරු ඇමරිකානුවන්ගේ හැකියාවන් ප්‍රදර්ශනය කළ නොහැකි බවයි.",
       "URL": "https://www.hirunews.lk/219679/ඇමරිකානු-නිදහස්-දිනය-දා-වොෂින්ටනයේ-හමුදා-සංදර්ශනයක්",
       "Category": "International News",
       "Parent URL": "https://www.hirunews.lk/international-news.php?pageID=253"
}