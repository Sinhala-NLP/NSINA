{
       "Source": "hirunews",
       "Timestamp": "Tuesday, 05 November 2013 - 19:34",
       "Headline": "බංග්ලාදේශ හමුදාවේ 152 කට මරණ දඬුවම.",
       "News Content": "අභ්‍යන්තර හමුදා කුමන්ත්‍රණයක නිරත වූ බංග්ලාදේශ හමුදාවේ සෙබළුන් එකසිය පනස් දෙදෙනෙකුට බංග්ලාදේශ අධිකරණයක් විසින් අද (05) මරණ දඬුවම නියම කළා. 2009 වසරේදී දේශ සීමා ආරක්ෂාවේ නිරත රයිෆල් බලකායේ මෙම සෙබළුන් මෙලෙස කුමන්ත්‍රණයක යෙදුණේ එරට හමුදාවේ ඉහළ නිලධාරීන්ට එරෙහිවයි. වැටුප් සහ අනෙකුත් ඉල්ලීම්වලට හමුදා ප්‍රධානීන් නිසි විසඳුම් ලබානොදෙන බව ප්‍රකාශ කරමිනුයි ඔවුන් මෙම කුමන්ත්‍රණය ක්‍රියාත්මක කළේ. පැය 30 ක් පුරා සිදුවු මෙම කුමන්ත්‍රණය අතරතුර හමුදා ප්‍රධානීන් 57 දෙනෙකු ඇතුළු පුද්ගලයන් 74 දෙනෙකු ජීවිතක්ෂයට පත්වුණා. සිද්ධිය සම්බන්ධයෙන් හමුදා සෙබළුන් 800 කට පමණ චෝදනා එල්ල වී තිබීමද විශේෂත්වයක්.",
       "URL": "https://www.hirunews.lk/70774/බංග්ලාදේශ-හමුදාවේ-152-කට-මරණ-දඬුවම",
       "Category": "International News",
       "Parent URL": "https://www.hirunews.lk/international-news.php?pageID=788"
}