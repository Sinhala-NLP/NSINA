{
       "Source": "hirunews",
       "Timestamp": "Saturday, 23 April 2016 - 16:18",
       "Headline": "ලොව වයස්ගතම සුනඛයාට අත්වු ඉරණම",
       "News Content": "ලොව වයස්ගතව සුනඛයා ලෙස ඉතිහාසයට එක්ව සිටි මැගි නම් සුනඛ දේනුව මියගොස් තිබෙනවා.\nඑම සත්වයා ජීවත්වුයේ ඔස්ට්‍රේලියාවේයි.\nගොවිපළ හිමිකරුවකුට අයත්ව සිටි මැගී මියයාමට පෙර යහපත් සෞඛ්‍ය තත්වයෙන් පසුවු බව ඔහු සඳහන් කර තිබෙනවා.\nමියයන විට ලොව වයස්ගතව සුනඛයා ලෙසට ඉතිහාසයට එක්ව සිටි මැගීගේ වයස අවුරුදු 30 ක්.\nතම බැටලු රැළ සමග මැගී පසුගිය සතියේ ද ගොවිපලේ විවිධ ස්ථානවල ඇවිදිමින් සිටි බවයි හිමිකරු ප්‍රකාශකර ඇත්තේ.\nලොව වයස්ගතම සුනඛයා ලෙසට මැගී ඉතිහාසයට එක්ව සිටිය ද ඊට අදාළ සහතික පත්‍ර මෙතෙක් බලධාරීන් විසින් ලබාදී නැහැ.\nඊට හේතුව වී ඇත්තේ එම සත්වයාගේ උපතට අදාළ කිසිදු ලිඛිත තොරතුරක් නොමැති වීමයි.\nතම පුත්‍රයා 4 වන වියෙහි පසුවෙද්දී මෙම සුනඛයා නිවසට රැගෙන ආ බව හිමිකරු ප්‍රකාශකර තිබෙනවා.\nමේවන විට ඔහුගේ පුත්‍රයාගේ වයස අවුරුදු 34 ක්.\nඒ අනුව මැගී නම් සුනඛයාට වයස අවුරුදු 30 කට වැඩි බවයි හිමිකරු පෙන්වා දෙන්නේ.",
       "URL": "https://www.hirunews.lk/131557/ලොව-වයස්ගතම-සුනඛයාට-අත්වු-ඉරණම",
       "Category": "International News",
       "Parent URL": "https://www.hirunews.lk/international-news.php?pageID=642"
}