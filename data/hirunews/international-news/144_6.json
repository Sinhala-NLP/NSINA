{
       "Source": "hirunews",
       "Timestamp": "Saturday, 02 January 2021 - 15:00",
       "Headline": "ඉන්දියාවේ කොරෝනා ආසාදිතයන් එක්කෝටි තුන්ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් කොරෝනා ආසාදිතයන් 19,079 ක් වාර්තා වීමත් සමඟ ඉන්දියාවේ සමස්ත කොරෝනා ආසාදිතයන් සංඛ්‍යාව එක්කෝටි තුන් ලක්ෂය ඉක්මවා තිබෙනවා.\nඑමෙන්ම, ඊයේ දිනයේ තවත් මරණ 224 ක් වාර්තා වීමත් සමඟ එරට කොරෝනා මරණ සංඛ්‍යාව ද එක්ලක්ෂ 49,218 දක්වා ඉහළ ගියා.\nඉන්දීය සෞඛ්‍ය අමාත්‍යාංශය සඳහන් කළේ අනූනව ලක්ෂය ඉක්මවූ ආසාදිත පුද්ගලයන් මේ වනවිට සුවය ලබා ඇති බවයි.\nමේ අතර, ඔක්ස්ෆර්ඩ් කොරෝනා වෛරස් එන්නත ඉන්දියාවේ භාවිතය සඳහා යොදා ගැනීම පිළිබඳව එරට ඖෂධ පාලක ජෙනරාල්වරයා විසින් කඩිනම් තීරණයක් ලබාදෙනු ඇතැයි අපේක්ෂා කෙරෙනවා.\nඑන්නත්කරණ පෙරහුරු වැඩසටහන ද අද ඉන්දියාව පුරා ක්‍රියාත්මක වුණා.",
       "URL": "https://www.hirunews.lk/258576/ඉන්දියාවේ-කොරෝනා-ආසාදිතයන්-එක්කෝටි-තුන්ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=144"
}