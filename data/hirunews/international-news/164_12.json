{
       "Source": "hirunews",
       "Timestamp": "Monday, 14 September 2020 - 14:12",
       "Headline": "ජපාන පාලක පක්ෂයේ නායකත්වයට අමාත්‍ය මණ්ඩල ලේකම් යොෂිහිඬේ තේරී පත්වේ",
       "News Content": "ජපාන පාලක පක්ෂයේ නායකයා ලෙස අමාත්‍ය මණ්ඩල ලේකම් යොෂිහිඩේ සුගා තේරී පත්ව තිබෙනවා.\nඒ ලිබරල් ඩිමොක්‍රටික් පක්ෂයේ නායකත්වය සඳහා පැවති නිලවරණයේදී ඡන්ද 534 කින් 377ක් ලබාගනිමින්.\nඔහුත් සමඟ තරඟ කළ එම පක්ෂයේ ප්‍රතිපත්ති කවුන්සිලයේ සභාපති ෆුමියෝ කිෂීඩාට ලබාගැනීමට හැකිවී ඇත්තේ ඡන්ද 89 ක් පමණයි.\nහිටපු ආරක්ෂක අමාත්‍ය ෂිගේරු ඉෂිබා ඡන්ද 68ක් ලබාගෙන තිබෙනවා.\nපක්ෂ නායකත්වය සඳහා යොෂිහිඬේ සුගා පත්වීමත් සමඟ ඔහු අනිද්දා පැවැත්වෙන පාර්ලිමේන්තු ඡන්ද විමසීමේදී මීළඟ ජපාන අග්‍රාමාත්‍යවරයා ලෙස තේරි පත්වීමට නියමිත බවයි විදෙස් වාර්තා සඳහන් කළේ.",
       "URL": "https://www.hirunews.lk/250186/ජපාන-පාලක-පක්ෂයේ-නායකත්වයට-අමාත්‍ය-මණ්ඩල-ලේකම්-යොෂිහිඬේ-තේරී-පත්වේ",
       "Category": "International News",
       "Parent URL": "https://www.hirunews.lk/international-news.php?pageID=164"
}