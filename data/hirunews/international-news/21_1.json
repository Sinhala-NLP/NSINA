{
       "Source": "hirunews",
       "Timestamp": "Monday, 12 December 2022 - 7:20",
       "Headline": "යුක්රේන ජනපති ලොව ප්‍රබල රාජ්‍ය නායකයින් සමග සාකච්ඡාවක",
       "News Content": "යුක්රේන ජනාධිපති වොලොඩිමිර් සෙලෙන්ස්කි, අමෙරිකාවේ ජනාධිපති ජෝ බයිඩෙන් සහ තුර්කියේ සහ ප්‍රංශයේ නායකයින් සමඟ ඉරිදා සාකච්ඡාවක් පවත්වා තිබෙනවා.\nඑහිදී යුක්රේන ජනපතිවරයා පැවසුවේ, යුක්රේනයේ තත්ත්වය විසඳන ජාත්‍යන්තර සිදුවීම් මාලාවකින් ලබන සතියේ වැදගත් ප්‍රතිඵල බලාපොරොත්තු වන බවයි.\nපෙබරවාරි මස අග දී රුසියානු හමුදා ආක්‍රමණය කළ දා සිට යුක්රේන ජනපති සෙලෙන්ස්කි, ප්‍රංශ ජනාධිපති එම්මානුවෙල් මැක්‍රොන් සහ තුර්කි ජනාධිපති තායිප් එර්ඩෝගන් සමඟ බොහෝ සාකච්ඡා පවත්වා තිබුණාා.\nතවද අමෙරිකාව, යුක්රේනය සඳහා ලබා දූන් ආරක්ෂක සහ මූල්‍ය උපකාර සඳහා අමෙරිකානු ජනාධිපතිට ස්තූති කළ බවත් ජනගහනය ආරක්ෂා කිරීම සඳහා ඵලදායී ගුවන් යානා නාශක ආරක්ෂක පද්ධතියක් ගැන අමෙරිකානු ජනාධිපතිවරයා සමඟ කතා කළ බවත් යුක්රේන ජනපති සෙලෙන්ස්කි විදෙස් මාධ්‍ය වෙත පවසා තිබෙනවා.\nමේ අතර තුර්කි නායකයා පසුගිය ඊයේ (11) රුසියානු ජනාධිපති ව්ලැඩිමීර් පුටින් සමඟ ඇමතුමක් ගත් බවත්, ගැටුම ඉක්මනින් අවසන් කරන ලෙස ඉල්ලා සිටි බවත් වාර්තා වෙනවා.\nනමුත් මොස්කව්හි බටහිර කොටස කෙරෙහි ඇති විශ්වාසය මුළුමනින්ම නැති වී යාමෙන් යුක්‍රේනය සම්බන්ධයෙන් අවසාන විසඳුමකට එළඹීම දුෂ්කර වනු ඇති බව පුටින් පසුගිය සතියේ ප්‍රකාශ කළ අතර දිග්ගැස්සුනු යුද්ධයක් ගැන ද අනතුරු හඟවා තිබෙනවා.",
       "URL": "https://www.hirunews.lk/322467/යුක්රේන-ජනපති-ලොව-ප්‍රබල-රාජ්‍ය-නායකයින්-සමග-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=21"
}