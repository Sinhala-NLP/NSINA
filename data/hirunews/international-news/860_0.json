{
       "Source": "hirunews",
       "Timestamp": "Friday, 01 March 2013 - 15:15",
       "Headline": "රාහුල් ගාන්ධිගේ ප්‍රතිවාදියා තෝරා ගැනීමට සූදානම් වෙයි.",
       "News Content": "භාරතීය ජනතා පක්ෂයේ මීළඟ අගමැති අපේක්ෂකයා තෝරා ගැනීම සඳහා විශේෂ රැස්වීමක් අද (01) නවදිල්ලි නුවරදී ආරම්භ වනවා. එම පක්ෂය නියෝජනය කරන ජ්‍යෙෂ්ඨ නායකයින් සහ ප්‍රාන්ත නායකයින් මෙම රැස්වීමට සහභාගී වන බවයි ඉන්දීය මාධ්‍ය වාර්තා කරන්නේ. මීළඟ මහ මැතිවරණයේදී පාලක කොංග්‍රස් පක්ෂයේ අගමැති අපේක්ෂකයා ලෙස රාහුල් ගාන්ධි ඉදිරිපත් වන හෙයින් ඔහුට අභියෝග කළ හැකි නායකයෙකු තෝරා ගැනීමයි භාරතීය ජනතා පක්ෂයේ අරමුණ වී තිබෙන්නේ. කෙසේ වෙතත්, භාරතීය ජනතා පක්ෂයේ අගමැති අපේක්ෂකයා ලෙස ගුජරාට් ප්‍රාන්ත මහ ඇමති නරේන්ද්‍ර මෝඩි තෝරාගනු ඇති බවයි ඉන්දීය මාධ්‍ය විශ්වාසය පළ කරන්නේ.",
       "URL": "https://www.hirunews.lk/54368/රාහුල්-ගාන්ධිගේ-ප්‍රතිවාදියා-තෝරා-ගැනීමට-සූදානම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=860"
}