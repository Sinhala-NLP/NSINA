{
       "Source": "hirunews",
       "Timestamp": "Wednesday, 04 December 2019 - 13:28",
       "Headline": "කමලා හැරිස් ඇමරිකානු ජනපති සටනින් ඉවතට",
       "News Content": "ඩිමොක්‍රටික් පක්ෂයෙන් ඇමරිකානු ජනාධිපතිවරණය සඳහා ඉදිරිපත්වී සිටින කමලා හැරිස් ඉන් ඉවත්වීමට තීරණය කර තිබෙනවා.\nඇමරිකානු ජනාධිපතිවරණය සඳහා ඉදිරිපත්ව සිටි එකම සුළු ජාතික සම්භවයක් ඇති කාන්තාව වන ඇය නිල ප්‍රකාශයක් සිදුකරමින් සඳහන් කළේ අපේක්ෂකත්ව සටන මෙහෙයවීම සඳහා ප්‍රමාණවත් මුදල් නොමැතිවීම හේතුවෙන් තමන් මෙම තීරණය ගත් බවයි.\nකැලිෆෝනියා ප්‍රාන්තය නියෝජනය කරමින් ඇමරිකානු සෙනෙට් සභාවට තේරී පත්වූ කමලා හැරිස් සැළකෙන්නේ ජනාධිපති ඩොනල්ඞ් ට්‍රම්ප්ගේ සරණාගතයින් පිළිබඳ ප්‍රතිපත්ති නිර්දය ලෙස විවේචනය කළ තැනැත්තියක් ලෙසයි.",
       "URL": "https://www.hirunews.lk/229551/කමලා-හැරිස්-ඇමරිකානු-ජනපති-සටනින්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=218"
}