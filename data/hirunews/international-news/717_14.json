{
       "Source": "hirunews",
       "Timestamp": "Monday, 20 July 2015 - 15:11",
       "Headline": "වසරකට පසු නීතිවිරෝධී සංක්‍රමණික යාත්‍රාවක්  ඕස්ට්‍රේලියාවට",
       "News Content": "නීතිවිරෝධී සංක්‍රමණිකයින් පිරිසක් රැගත් යාත්‍රාවක් වයඹදිග  ඕස්ට්‍රේලියානු වෙරළාසන්නයට අද (20) ළඟා වූ බව වාර්තා වනවා.  ඕස්ට්‍රේලියානු ඉන්ධන නෞකාවක් මගින් මුලින්ම දැක ඇති එම යාත්‍රාව පසුව වෙරළාරක්ෂක යාත්‍රා මගින් පරීක්ෂා කර ඇති බව සදහන්. එම යාත්‍රාවේ සිටි නීතිවිරෝධී සංක්‍රමණිකයින් පැමිණ ඇත්තේ වියට්නාමයේ සිටයි. කෙසේ නමුත්, ඔවුන් කුමන ජාතීන්ට අයත් ද යන්න හෝ එහි සිටි සංක්‍රමණිකයින් සංඛ්‍යාව මෙතෙක් හෙළිදරව් වී නැහැ.  ඕස්ට්‍රේලියානු භූමියේ සිට කිලෝමීටර් 70ක් පමණ ආසන්නයට මෙම යාත්‍රාව පැමිණ තිබෙනවා. ඒ අනුව 2014 වසරේ ජුනි මාසයෙන් පසු  ඕස්ට්‍රේලියානු මුහුදට ඇතුළු වූ ප්‍රථම නීතිවිරෝධී සංක්‍රමණික යාත්‍රාව එය වනු ඇති.",
       "URL": "https://www.hirunews.lk/113506/වසරකට-පසු-නීතිවිරෝධී-සංක්‍රමණික-යාත්‍රාවක්-ඕස්ට්‍රේලියාවට",
       "Category": "International News",
       "Parent URL": "https://www.hirunews.lk/international-news.php?pageID=717"
}