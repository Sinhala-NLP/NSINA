{
       "Source": "hirunews",
       "Timestamp": "Wednesday, 06 October 2021 - 14:16",
       "Headline": "රාවණා මියයයි",
       "News Content": "වාල්මිකි ගේ රාමායනය ඇසුරෙන් ඉන්දිය රූපවාහිනියේ දිගහැරුණු රාමායන් ටෙලි වෘතාන්තයේ රාවණා ලෙස රගපෑ අරවින්ද් ත්‍රිවේදි වයස අවුරුදු 82ක් ව සිටියදී අභාවප්‍රාප්ත වී තිබෙනවා.\nරාමනාන්ද් සාගර් ගේ රාමායන්, ඉන්දියානුවන් වැඩිම පිරිසක් නැරඹූ සහ වැඩිම ආදායම් ඉපසූ වෘත්තාන්තයක් ලෙසයි සැලකෙන්නේ.\nඑහි රාවණා චරිතය මුලින්ම රඟපෑ අරවින්ද් ත්‍රිවේදි වෙනුවෙන් සොව පළ කළ අය අතර, ඔහු සමඟ සීතා චරිතයට පන පෙවූ දීපිකා චික්ලියා ද වනවා.\nඉන්දීය අග්‍රාමාත්‍ය නරේන්ද්‍ර මෝදි ද අරවින්ද් ත්‍රිවේදි වෙනුවෙන් ශෝකය පළ කරමින් ට්විටර් පණිවුඩයක් නිකුත් කරනු ලැබුවා.\nත්‍රිවේදි 1991 වසරේ සිට 1996 වසර දක්වා ඉන්දීය පාර්ලිමේන්තු මන්ත්‍රීවරයෙකු ලෙස ද කටයුතු කළා.\nඊයේ ඔහු අභාවප්‍රාප්ත වී ඇත්තේ හෘදයාබාධයකින්.",
       "URL": "https://www.hirunews.lk/284246/රාවණා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=90"
}