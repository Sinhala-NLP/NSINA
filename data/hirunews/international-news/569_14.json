{
       "Source": "hirunews",
       "Timestamp": "Thursday, 20 October 2016 - 17:49",
       "Headline": "ATM වලට වෛරස් බලපෑමක්",
       "News Content": "ඉන්දියාවේ ස්වයංක්‍රීය ටෙලර් යන්ත්‍ර‍ පද්ධතියට (ATM ) වෛරසයක් ඇතුළුවීම හේතුවෙන් ඉන්දීය රාජ්‍ය බැංකු විසින් තම ගිණුම්හිමියන්ගේ හර කාඩ් පත්  ලක්ෂ ගණනක් අත්හිටුවා ඇතැයි ඉන්දියානු පුවත් සේවා වාර්තා කරනවා.\nඑරට බැංකු උපදෙස් ලබාදී ඇත්තේ කාඩ්පත් හිමියන් තම කාඩ්පත හෝ රහස්‍ය අංකය වෙනස්කරන ලෙසයි.\nඑමෙන්ම කාඩ්පත් නිකුත්කර ඇති බැංකුවෙන් හැර වෙනත් බැංකුවල ATM යන්ත්‍ර‍ භාවිත නොකරන ලෙසටද උපදෙස් ලබාදී තිබෙනවා.\nතම රහස්‍ය අංකය වෙනත් අයට ලබානොදෙන ලෙස සහ තම  රහස්‍ය අංකය දුරකථනයෙන් කිසිවකුට  නොපවසන ලෙසද එම උපදෙස් වලට ඇතුලත්  වනවා.\nමෙම තත්වය යටතේ ගීණුම් හිමියන්ට සිදුවන්නාවූ අලාභයන් අදාල බැංකු මගින් නොගෙවන බවද සදහන්.",
       "URL": "https://www.hirunews.lk/145695/atm-වලට-වෛරස්-බලපෑමක්",
       "Category": "International News",
       "Parent URL": "https://www.hirunews.lk/international-news.php?pageID=569"
}