{
       "Source": "hirunews",
       "Timestamp": "Saturday, 18 May 2013 - 8:34",
       "Headline": "කෑන්ස් සිනමා උළෙලේ ස්වර්ණාභරණ කොල්ලයක්.",
       "News Content": "ප්‍රංශයේ දැන් පැවැත්වෙන සුප්‍රකට කෑන්ස් චිත්‍රපට උළෙලට සහභාගි වන සිනමා තාරකාවන්ගේ පරිහරණය සඳහා රැගෙන ආ ඇමරිකානු ඩොලර් මිලියනයක් පමණ වටිනා ස්වර්ණාභරණ සොරුන් රැගෙන ගොස් ඇතැයි වාර්තා වනවා. කෑන්ස් සිනමා උළෙල සඳහා ස්වර්ණාභරණ සපයන චොපාඞ් ආයතනයේ නියෝජිතයන් රැදී සිටි හෝටල් කාමරයේ සේප්පුව බිදීමෙන් ඒවා පැහැර ගෙන ගොස් ඇත්තේ ඊයේ (17) අලූයම් කාලයේයි. කෙසේ නමුත් ඔවුන් නිර්මාණය කළ සිනමා උළෙලේ ඉහළම තිළිණය වන පාම් - ඩොආ සොරුන් පැහැරගෙන ගොස් නැහැ. මෙම දැවැන්ත කොල්ලය සිදුව ඇත්තේ කෑන්ස් සිනමා උළෙලේ දී වින් රින්ග් නැමැති චිත්‍රපටය ප්‍රදර්ශනය කිරීමෙන් සුළු වෙලාවකට පසුවයි. එම චිත්‍රපටයෙන් කියැවෙන්නේ සිනමා තාරකා සහභාගි වූ සම්මාන උළෙලකින් පසු ළමයින් පිරිසක් ඔවුන්ගේ නිවෙස්වලට ගොස් විලාසිතා ඇදුම්, ගමන් මළු සහ සපත්තු ආදිය සොරකම් කිරීමේ උත්සාහයක් පිළිබදවයි.",
       "URL": "https://www.hirunews.lk/59185/කෑන්ස්-සිනමා-උළෙලේ-ස්වර්ණාභරණ-කොල්ලයක්",
       "Category": "International News",
       "Parent URL": "https://www.hirunews.lk/international-news.php?pageID=839"
}