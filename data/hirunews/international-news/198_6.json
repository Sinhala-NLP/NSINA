{
       "Source": "hirunews",
       "Timestamp": "Sunday, 16 February 2020 - 15:53",
       "Headline": "කොකේන් ටොන් 5ක් කොස්ටරිකා රාජ්‍යයෙන් සොයා ගනී",
       "News Content": "කොකේන් මත්ද්‍රව්‍ය ටොන් 5කට අධික ප්‍රමාණයක් නෞකා බහාලූමක තිබී කොස්ටරිකා රාජ්‍යයේ පොලීසිය සොයාගෙන තිබෙනවා.\nනෙදර්ලන්තයට ගෙන යමින් තිබූ මල් තොගයක් සමඟ සූක්ෂම ලෙස අදාළ බහාලූමෙහි එම කොකේන් මත්ද්‍රව්‍ය සඟවා තිබී ඇති බවයි විදෙස් වාර්තා සදහන් කළේ.\nසිද්ධියට අදාළව කොස්ටරිකා රාජ්‍යයේ 46 හැවිරිදි පුද්ගලයෙකු අත්අඩංගුවට ගෙන තිබෙනවා.\nදකුණු ඇමරිකාවේ සිට ඇමරිකාවට සහ යුරෝපයට මත්ද්‍රව්‍ය ප්‍රවාහනය කෙරෙන ප්‍රධාන මාර්ගයක් ලෙස මධ්‍යම ඇමරිකාව සැලකෙනවා.",
       "URL": "https://www.hirunews.lk/234546/කොකේන්-ටොන්-5ක්-කොස්ටරිකා-රාජ්‍යයෙන්-සොයා-ගනී",
       "Category": "International News",
       "Parent URL": "https://www.hirunews.lk/international-news.php?pageID=198"
}