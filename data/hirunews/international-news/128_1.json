{
       "Source": "hirunews",
       "Timestamp": "Tuesday, 23 March 2021 - 11:51",
       "Headline": "ඇමරිකාවේ වෙඩි තැබීමකින් දස දෙනෙකු ජීවිතක්ෂයට",
       "News Content": "ඇමරිකාවේ කොළරාඩෝ ප්‍රාන්තයේ බෝල්ඩර් නගරයේ සුපිරි වෙළදසැලකට කඩා වැදුණු අවි ගත් පුද්ගලයෙකු සිදුකළ වෙඩි තැබීමකින් පුද්ගලයන් දස දෙනෙකු ජීවිතක්ෂයට පත්වී තිබෙනවා.\nවෙඩි තැබීම සිදුකළ පුද්ගලයා අත්අඩංගුවට ගෙන ඇති අතර, සුදු ජාතිකයෙකු වන ඔහු මෙලෙස වෙඩි තැබීමට හේතුව මෙතෙක් අනාවරණ වී නැහැ.\nසිද්ධිය වාර්තා වීමත් සමඟ එම ස්ථානයට ගිය 51 හැවිරිදි පොලිස් නිලධාරියෙකු ද වෙඩි ප්‍රහාරයට ලක්වී මිය ගිය පිරිසට අයත්. සිද්ධිය සම්බන්ධයෙන් ජනපති ජෝ බයිඩ්න් දැනුවත් කළ බවයි ධවල මන්දිර ප්‍රකාශකයෙකු සදහන් කළේ.\nඇමරිකාවේ සිදුවන මෙවැනි සමූහ ඝාතන වැළැක්වීම සඳහා එරට ගිනි අවි නීතිය සංශෝධනය කළ යුතු බව නව ජනපති බයිඩ්න්ගේ අදහසයි.",
       "URL": "https://www.hirunews.lk/266256/ඇමරිකාවේ-වෙඩි-තැබීමකින්-දස-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=128"
}