{
       "Source": "hirunews",
       "Timestamp": "Tuesday, 15 January 2019 - 10:06",
       "Headline": "බ්‍රිතාන්‍යයට අද තීරණාත්මක දවසක්",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ බ්‍රික්සිටි ගිවිසුම සම්බන්ධයෙන් එරට පාර්ලිමේන්තුවේ අද පැවැත්වෙන ඡන්ද විමසීමේදී අගමැතිනී තෙරේසා මේ, දරුණු පරාජයකට ලක් වනු ඇති බව විපක්ෂ කම්කරු පක්ෂය පවසනවා.\nපාලක කොන්සර්වටිව් පක්ෂයේ මන්ත්‍රීවරුන් විශාල සංඛ්‍යාවක් ද අගමැතිනී තෙරේසා මේගේ මූලිකත්වයෙන් සැකසූ ගිවිසුම ප්‍රතික්ෂේප කරනු ඇති බව සඳහන්.\nඑසේ වුවහොත් යුරෝපා සංගමයෙන් තවත් සහන කොන්දේසි ඉල්ලා සාකච්ඡා කිරීමට ඇය බලාපොරොත්තු වන බවත්, ඒ සඳහා බ්‍රසල්ස් නුවරට යාමට බ්‍රිතාන්‍ය රාජකීය ගුවන් හමුදා යානයක් සූදානම් කර ඇති බවත් එරට පුවත්පතක් සඳහන් කළා.\nකෙසේ නමුත් පාර්ලිමේන්තුවේදී අද ලබන පරාජයකදී අගමැතිනිය ඉල්ලා අස්වීමට ඉඩ ඇති බව ද ඇතැමුන් පෙන්වා දෙනවා.",
       "URL": "https://www.hirunews.lk/208250/බ්‍රිතාන්‍යයට-අද-තීරණාත්මක-දවසක්",
       "Category": "International News",
       "Parent URL": "https://www.hirunews.lk/international-news.php?pageID=299"
}