{
       "Source": "hirunews",
       "Timestamp": "Monday, 13 March 2017 - 11:22",
       "Headline": "ඉතියෝපියාවේ කුණු කන්දක් නාය යාමෙන් 48ක් මරුට",
       "News Content": "ඉතියෝපියාවේ අඩිස් අබාබා, අගනුවර පිහිටි කුණු කන්දක් නායයෑමෙන් පුද්ගලයින් 48 දෙනෙකු ජීවිතක්ෂයට පත්වී තිබෙනවා.\nකුණු කන්දට යටවීමෙන් තවත් පුද්ගලයින් විශාල පිරිසක් අතුරුදන් වී ඇති බවයි විදෙස් මාධ්‍ය ප්‍රකාශ කළේ.\nකුණු කන්ද පිහිටා ඇති ස්ථානයේ පැල්පත් නිවාස රැසක් ද පිහිටා තිබූ අතර, එම නිවාස ද ටොන් ගණනක් බරැති කුණු කන්දට යටවී තිබෙනවා.\nඅගනුවර එක්රැස් වන කුණුකසල මෙම ස්ථානයට වසර ගණනාවක් තිස්සේ බැහැර කර ඇති අතර, මිය ගිය සංඛ්‍යාව තවදුරටත් ඉහළ යා හැකි බව විදෙස් වාර්තා සදහන් කළා.",
       "URL": "https://www.hirunews.lk/156738/ඉතියෝපියාවේ-කුණු-කන්දක්-නාය-යාමෙන්-48ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=506"
}