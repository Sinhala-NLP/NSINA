{
       "Source": "hirunews",
       "Timestamp": "Sunday, 18 August 2013 - 17:24",
       "Headline": "එක්සත් ජාතීන්ගේ සංවිධානයට තුර්කියෙන් චෝදනා.",
       "News Content": "එක්සත් ජාතීන්ගේ සංවිධානය සහ යුරෝපා සංගමය කටයුතු කළ ආකාරය පිළිබඳව ලැජ්ජා විය යුතු බව තුර්කි අග්‍රාමාත්‍ය රිෂිප් ටයිප් පවසනවා. විදෙස් මාධ්‍ය වාර්තා වෙත අදහස් දක්වමින් ඔහු සඳහන් කර ඇත්තේ ඊජිප්තුවේ සිදුවූ ගැටුම් සම්බන්ධයෙන් එම සංවිධාන මීට වඩා අවධානය යොමුකළ යුතු බවයි. ඊජිප්තුවේ සිදුවන ගැටුම්වලින් මේ වනවිට පුද්ගලයින් 750 කට ආසන්න සංඛ්‍යාවක් ජීවිතක්ෂයට පත්වී තිබෙනවා. මේ අතර සෞදියේ රජු අබ්දුල්ලා අබ්දුල්ලා ඊජිත්තුවේ ගැටුම් පවතින ප්‍රදේශවලට ජංගම ආරෝග්‍ය ශාලා 3ක් යැවීමට තීරණය කර තිබෙනවා. විදෙස් වාර්තා සඳහන් කළේ ඊජිත්තුවේ දැනට පවතින තත්ත්වය මත සෞදි රජු මෙම තීරණය ගෙන ඇති බවයි.",
       "URL": "https://www.hirunews.lk/65343/එක්සත්-ජාතීන්ගේ-සංවිධානයට-තුර්කියෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=812"
}