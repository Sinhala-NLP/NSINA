{
       "Source": "hirunews",
       "Timestamp": "Thursday, 03 November 2016 - 13:50",
       "Headline": "කරච්චි නුවරදී දුම්රිය දෙකක් ගැටී 12 දෙනෙකු මරුට",
       "News Content": "පාකිස්ථානයේ - කරච්චි නුවර දුම්රිය දෙකක් ගැටී සිදුවූ අනතුරකින් මගීන් 12 දෙනෙකු මියගොස් තවත් 30 දෙනෙකු තුවාල ලබා තිබෙනවා.\nවිදෙස් වාර්තා සඳහන් කළේ කරච්චි නුවර ලැන්ඩි දුම්රිය ස්ථානයේදී මෙම අනතුර සිදුව ඇති බවයි.\nවැරදි සංඥාවක් ලබාදීම හේතුවෙන් එක් දුම්රියක් ඉදිරියට ගමන් කර අනෙක් දුම්රියේ ගැටීම හේතුවෙන් දුම්රිය මැදිරි දෙකක්ද පෙරළී ගොස් ඇති බව එම වාර්තා සඳහන් කළා.\nමෙම සිද්ධියත් සමඟ කරච්චි නුවර දුම්රිය ධාවන කටයුතු තාවකාලිකව නවතා දමා තිබෙනවා.\nවිදෙස් වාර්තා තවදුරටත් සඳහන් කළේ මෙම දුම්රිය අනතුරත් සමඟ ඇතැම් මගීන් දුම්රිය මැදිරි තුළ සිරවී සිටින බවයි.",
       "URL": "https://www.hirunews.lk/146722/කරච්චි-නුවරදී-දුම්රිය-දෙකක්-ගැටී-12-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=563"
}