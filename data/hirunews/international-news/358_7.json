{
       "Source": "hirunews",
       "Timestamp": "Thursday, 21 June 2018 - 12:48",
       "Headline": "යුරෝපා සංගමය ඇමරිකාව සමඟ ගැටේ",
       "News Content": "ඇමරිකාවට එරෙහිව නව තීරු බදු පැනවීමට යුරෝපා සංගමය තීරණය කර තිබෙනවා.\nඑම සංගමයේ ඉහල පෙලේ නිලධාරියෙකු උපුටා දක්වමින් විදෙස් වාර්තා සඳහන් කළේ හෙට සිට මෙම තීරණය ක්‍රියාත්මක වනු ඇති බවයි.\nයුරෝපයෙන් ආනයනය කරනු ලබන ඇළුමිනියම් සහ වානේ සඳහා නව තීරු බදු පැනවීමට ඇමරිකානු ජනාධිපති ඩොනල්ඩ් ට්‍රම්ප් පසුගියදා කටයුතු කළා.\nඊට ප්‍රතිචාර දක්වමිනුයි යුරෝපා සංගමය මෙලෙස ඇමරිකාවට එරෙහිව නව බදු පැනවීමට තීරණය කර ඇත්තේ.\nඒ අනුව යුරෝපයට ඇමරිකාවෙන් ආනයනය කරනු ලබන ඩෙනිම් කලිසම්, පාපැදි, ආහාර වර්ග සහ මත්පැන් සඳහා මෙම නව බදු ක්‍රියාත්මක වනු ඇති.",
       "URL": "https://www.hirunews.lk/193581/යුරෝපා-සංගමය-ඇමරිකාව-සමඟ-ගැටේ",
       "Category": "International News",
       "Parent URL": "https://www.hirunews.lk/international-news.php?pageID=358"
}