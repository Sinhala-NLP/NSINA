{
       "Source": "hirunews",
       "Timestamp": "Tuesday, 07 April 2015 - 17:34",
       "Headline": "තරුණ යුවලකගේ  නිරුවත් මළ සිරුරු",
       "News Content": "විසි වන වියේ පසු වන්නන් බවට විශ්වාස කෙරෙන පුරුෂයකුගේ සහ කාන්තාවකගේ නිරුවත් මළසිරුරු ඉන්දියාවේ හර්යානා ප්‍රාන්තයෙන් සොයා ගැනුණා. සිරුරු පෙට්ටි දෙකක අසුරා උද්‍යානයක තිබීය දී ප්‍රදේශවාසීන් විසින් සොයා ගෙන ඇත.ඝාතනයට පත් දෙදෙනාගේ අනන්‍යතාවය තහවුරු කර ගෙන නොමැත. පිරිමි මළසිරුරේ දෙපා කපා වෙන් කොට පෙට්ටිය තුළට බහා තිබේ. කාන්තාවගේ දෑතේ අලුත විවාහ වූ මනාලියන් පලඳින මංගල වළලු තිබූ බවයි පොලිසිය වැඩිදුරටත් කියා සිටියේ.\nඉන්දීය පොලිසිය නිවේදනය ඇත්තේ  “පවුලේ කීර්ති නාමය ආරක්ෂා කර ගැනීම පිණිස” ඔවුන් මරා දමා ඇති බවට සැක කරන බවයි.\nආදර සබඳතා මත හෝ සිය පවුලේ අනුමැතිය නොමැතිව විවාහ වීම හේතුවෙන් සෑම වසරකදීම සිය ගණනක් දෙනා ඉන්දියාව තුළ ඝාතනයට ලක් වෙති.",
       "URL": "https://www.hirunews.lk/107088/තරුණ-යුවලකගේ-නිරුවත්-මළසිරුරු",
       "Category": "International News",
       "Parent URL": "https://www.hirunews.lk/international-news.php?pageID=744"
}