{
       "Source": "hirunews",
       "Timestamp": "Friday, 24 April 2015 - 19:53",
       "Headline": "හොරෙන් යන්න ගිය 14ක් දුම්රියක ගැටී මරුට",
       "News Content": "මැසිඩෝනියාව හරහා බටහිර යුරෝපයට ඇතුළුවීමට තැත් කළ නීතිවිරෝධී සංක්‍රමණිකයන් 14 දෙනෙකු දුම්රියක ගැටී ජීවිතක්ෂයට පත්වී තිබෙනවා. ග්‍රීසියට පැමිණීමෙන් පසු උතුරට ගමන් කිරීම සඳහා නීතිවිරෝධී සංක්‍රමණිකයන් මඟ සලකුණක් ලෙස යොදා ගන්නේ දුම්රිය මාර්ගයයි.\nමෙලෙස ඒ ඔස්සේ ගමන් ගනිද්දී මැසිඩෝනියාවේ වෙලෙස් නගරය ආසන්නයේ මොවුන් ඊයේ රාත්‍රියේ අනතුරට ලක්වී තිබෙනවා. සංක්‍රමණිකයන් මෙම අනතුරට මුහුණ දුන්නේ මුහුදු මාර්ගයෙන් පැමිණෙන නීතිවිරෝධී සංක්‍රමණික ගැටළුව පිළිබඳ යුරෝපා නායක හමුවක් බෙල්ජියමේ බ්‍රසල්ස් නුවර පැවැත්වෙද්දීයි.",
       "URL": "https://www.hirunews.lk/108229/හොරෙන්-යන්න-ගිය-14ක්-දුම්රියක-ගැටී-මරුට",
       "Category": "International News",
       "Parent URL": "https://www.hirunews.lk/international-news.php?pageID=740"
}