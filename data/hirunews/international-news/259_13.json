{
       "Source": "hirunews",
       "Timestamp": "Saturday, 08 June 2019 - 13:14",
       "Headline": "මාලදිවයින්, ශ්‍රී ලංකා සංචාරයට පෙර මෝදි කේරළයේ වන්දනාවක",
       "News Content": "දෙවන වරටත් අග්‍රාමාත්‍ය ධුරයට පත්වී සිය මංගල විදේශ චාරිකාවට පෙර ඉන්දීය අග්‍රාමාත්‍ය නරේන්ද්‍ර මෝදි අද කේරළ ප්‍රාන්තයේ සුප්‍රකට ගුරුවායුර් දේවස්ථානයේ ආගමික වතාවත්වලට සහභාගි වුණා.\nකොචි නුවර සිට ඉන්දීය නාවික හමුදා හෙලිකොප්ටර් යානයකින් දේවස්ථානය අසළ ක්‍රීඩාංගණයකට ඔහු පැමිණියේ කේරළයේ ආණ්ඩුකාර පී. සතාසිවම ඇතුළු පිරිසක් සමඟයි.\nකේරළයේ සාම්ප්‍රදායික ඇඳුමකින් සැරසී සිටි අග්‍රාමාත්‍ය මෝදි, ගුරුවායුර් දේවස්ථානයේදී තුලාබරම් හෙවත් ඔහුගේ බරට එරෙහිව කිලෝග්‍රෑම් 100ක නෙළුම් මල් පූජා කරමින් වතාවතක නිරත වූ බව ඉන්දීය මාධ්‍ය සඳහන් කළා.\nඅග්‍රාමාත්‍ය මෝදි කේරළයට පැමිණීම රාහුල් ගාන්ධි කේරළයේ ජයග්‍රහණය කළ වයනාද් අසළට පැමිණීමට සමගාමීව සිදුවීම ද විශේෂත්වයක්.",
       "URL": "https://www.hirunews.lk/217971/මාලදිවයින්-ශ්‍රී-ලංකා-සංචාරයට-පෙර-මෝදි-කේරළයේ-වන්දනාවක",
       "Category": "International News",
       "Parent URL": "https://www.hirunews.lk/international-news.php?pageID=259"
}