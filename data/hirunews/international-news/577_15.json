{
       "Source": "hirunews",
       "Timestamp": "Monday, 03 October 2016 - 17:13",
       "Headline": "ඉන්දීය අගමැති මෝදිට තර්ජනාත්මක ලිපියක් රැගෙන ආ පරෙවියෙකු අත්අඩංගුවට",
       "News Content": "තමන් 1971 වසරේ සිටි පාකිස්තානුවන් නොවන බවත්, තමන්ගේ සෑම දරුවෙකුම ඉන්දියාවට එරෙහිව සටන් කිරීමට සූදානම් බවත්, උර්දු බසින් සදහන් කළ පණිවුඩයක් රැගෙන ආ පරෙවියෙකු ඉන්දීය ආරක්ෂක අංශ මගින් පාකිස්තාන දේශසීමා ආසන්නයේදී අත්අඩංගුවට ගෙන තිබෙනවා.\nපරෙවියා සොයාගෙන ඇත්තේ ඉන්දීය ගුවන් කදවුරකට  සන්නද්ධ ප්‍රහාරයක් එල්ල වූ පන්ජාබ් ප්‍රාන්තයේ අගනුවර වූ පතන්කොට් ප්‍රදේශයේදියි.\nඑහි පොලිස් ප්‍රධානියා සදහන් කළේ මෙම තර්ජනාත්මක ලිපිය සුළු කොට නොතැකිය හැකි බවයි.\nඉන්දියාව සහ පාකිස්තානය අතර තුන්වන සහ අවසන් පූර්ණ යුද ගැටුම සිදුවූයේ 1971 වසරේදීයි.\nපසුගිය කාලය තුළ තවත් යුද්ධයක් ඇති වන තරමටම කාශ්මීර දේශසීමාව ඔස්සේ ඉන්දු - පාකිස්තාන උණුසුම වර්ධනය වුණා.",
       "URL": "https://www.hirunews.lk/144372/ඉන්දීය-අගමැති-මෝදිට-තර්ජනාත්මක-ලිපියක්-රැගෙන-ආ-පරෙවියෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=577"
}