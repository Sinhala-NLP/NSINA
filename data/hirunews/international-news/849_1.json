{
       "Source": "hirunews",
       "Timestamp": "Saturday, 13 April 2013 - 10:10",
       "Headline": "ප්‍රියංකාත් ඉන්දීය මහමැතිවරණයට ඉදිරිපත් වන ලකුණු.",
       "News Content": "කොංග්‍රස් නායිකා සෝනියා ගාන්ධිගේ දියණිය ප්‍රියංකා ගාන්ධි ද ඉන්දියාවේ මීළඟ මහමැතිවරණයට ඉදිරිපත් වීමේ ලකුණු පහළ වී ඇතැයි හින්දු පුවත්පත අද සඳහන් කළා. ඉන්දියාවේ මීළඟ මහමැතිවරණය ලබන වසරේදී පැවැත්වීමට නියමිතයි. එහිදී රාහුල් ගාන්ධි උත්තර ප්‍රදේශ් ප්‍රාන්තයේ අමේති අසුනට තරග කරන අතර, සෝනියා ගාන්ධිගේ ආසනය වන්නේ ඊට ආසන්න රේ බෙරලි අසුනයි. එහෙත් කොංග්‍රස් නායිකාව ලෙස සමස්ථ ඉන්දියාව පුරා සංවිධාන කටයුතු මෙහෙයවීමට සිදුවීම හේතුවෙන් ඇය එහිදී තරග නොකරනු ඇතැයි සඳහන්. ඒ වෙනුවට ප්‍රියංකා ගාන්ධි, සෝනියාගේ අසුනට කොංග්‍රස් පක්ෂයෙන් ඉදිරිපත් වනු ඇති බවයි හින්දු පුවත්පත සඳහන් කළේ. ඇය මේ වනවිටත් එම ආසනයේ නිරන්තරයෙන් සංවිධාන කටයුතුවලට එක්වීම ඒ සඳහා සලකුණක් ලෙස හින්දු පුවත්පත හැඳින්වූවා.",
       "URL": "https://www.hirunews.lk/57093/ප්‍රියංකාත්-ඉන්දීය-මහමැතිවරණයට-ඉදිරිපත්-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=849"
}