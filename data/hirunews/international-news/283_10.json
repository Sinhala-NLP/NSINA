{
       "Source": "hirunews",
       "Timestamp": "Sunday, 10 March 2019 - 9:45",
       "Headline": "බ්‍රිතාන්‍ය සහ ඉතාලි කඳු නඟින්නන් දෙදෙනා නන්ගා - ප්‍රබාත් කඳු මුදුනේදී සේයා වෙයි",
       "News Content": "ලොව දක්ෂතම කඳු නඟින්නෙකු ලෙස සැළකෙන බ්‍රිතාන්‍යයේ ටොම් බලාඞ් සහ ඉතාලි ජාතික ඩැනියෙල් නාඩි පාකිස්ථානයේ නන්ගා - ප්‍රබාත් කඳු මුදුනේදී සේයාවන් බවට පත්වී ඇති බව වාර්තාවනවා.\nලොව 9 වන උසම කඳු ශිඛරය වූ නන්ගා - ප්‍රබාත් කඳු මුදුනේදී ඔවුන් මීට සති දෙකකට පෙර අතුරුදන්වී තිබුණා. ශීත ඍතුවේදී තරණය කිරීමට අතිශයින් දුෂ්කර මෙම කඳු ශිඛරය හැඳින්වෙන්නේ මරණීය ශිඛරය ලෙසයි.\nඅතුරුදන්වූ ඔවුන් සොයා සිදුකළ මෙහෙයුමේදී නන්ගා - ප්‍රබාත් හි අඩි 20,700 ක් උස ප්‍රදේශයක මිනිස් හැඩැති සේයාවන් ලෙස ඔවුන්ගේ සිරුරු දිස්වූ බවයි කඳු නගින්නන් ප්‍රකාශ කර ඇත්තේ.\nමෙහිදී මියගිය ටොම් බලාඞ්ගේ මවද ලොව උසම කඳු ශිඛරය වන කේ - 2 තරණය කොට නැවත පැමිණෙමින් සිටියදී 1995 වසරේදී ජීවිතක්ෂයට පත්වුනා. ආධාරයකින් තොරව හිමාලය කඳු මුදුන තරණය කළ ප්‍රථම කාන්තාවද ඇයයි.",
       "URL": "https://www.hirunews.lk/212073/බ්‍රිතාන්‍ය-සහ-ඉතාලි-කඳු-නඟින්නන්-දෙදෙනා-නන්ගා-ප්‍රබාත්-කඳු-මුදුනේදී-සේයා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=283"
}