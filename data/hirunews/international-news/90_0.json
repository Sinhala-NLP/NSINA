{
       "Source": "hirunews",
       "Timestamp": "Saturday, 09 October 2021 - 10:06",
       "Headline": "ඇෆ්ගනිස්ථානයේ අයි.එස් ප්‍රහාරයෙන් මියගිය සංඛ්‍යාව 70ක් දක්වා ඉහළට",
       "News Content": "ඊසානදිග ඇෆ්ගනිස්ථානයේ කුන්දූස් ප්‍රාන්තයේ ෂියා මුස්ලිම් දේවාස්ථානයක් ඉලක්ක කරගෙන ඊයේ එල්ල වූ මරාගෙන මැරෙන ප්‍රහාරයෙන් පුද්ගලයන් 70ත් 80ත් අතර සංඛ්‍යාවක් මියගොස් ඇති බව වාර්තා වනවා.\nඇෆ්ගන් සෞඛ්‍ය බලධාරින් ඒ බව ප්‍රකාශ කළේ යැයි රොයිටර් පුවත් සේවය සඳහන් කළා.\nඅයි.එස්.කේ. සංවිධානය මෙම ප්‍රහාරය සම්බන්ධයෙන් වගකීම භාර ගත් අතර, නිල වාර්තාවලට අනුව, එහිදී 143 දෙනෙකු තුවාල ලබා තිබෙනවා.\nප්‍රහාරය එල්ල වූයේ ෂියා මුස්ලිම් බැතිමතුන් දිවා යාඥා මෙහෙයට සහභාගි වෙමින් සිටින විටයි.\nසුන්නි මුස්ලිම් අන්තවාදීන්ගෙන් සමන්විත අයි.එස්.කේ. සන්නද්ධ කණ්ඩායම් පසුගියදා කාබුල් ගුවන්තොටුපොළට එල්ල වූ ප්‍රහාරයේ වගකීම ද පිළිගත්තා.",
       "URL": "https://www.hirunews.lk/284506/ඇෆ්ගනිස්ථානයේ-අයි-එස්-ප්‍රහාරයෙන්-මියගිය-සංඛ්‍යාව-70ක්-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=90"
}