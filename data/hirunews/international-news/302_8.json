{
       "Source": "hirunews",
       "Timestamp": "Friday, 04 January 2019 - 14:55",
       "Headline": "නොහික්මුණු කන්ටේනර් රථ රියදුරා යතුරුපැදිකරුවන් 20ක් යටකරගෙන ගිය මාරක අනතුර CCTV කැමරාවක සටහන් වූ හැටි",
       "News Content": "නොහික්මුණු කන්ටේනර් රථ රියදුරෙක් විසින් සිදුකළ දරුණු අනතුරක් පිළිබඳව විදෙස් මාධ්‍ය මේ දිනවල වාර්තා කරනවා.\nවියට්නාමයේ දකුණු දිග ලෝන්ග් ප්‍රදේශයේ මෙමදරුණු රිය අනතුර සිදුව ඇති බවයි වාර්තා වන්නේ.\nමාර්ගයේ, මාර්ග සංඥා දල්වා තිබූ අවස්ථාවක එහි නවතාගෙන සිටි යතුරුපැදිකරුවන් විසිදෙනෙකු මතින් අධික වේගයෙන් පැමිණි කන්ටේනර් රථයක් ධාවනය කර මෙම අනතුර සිදුකර තිබෙනවා.\nපසුගිය 02වනදා මෙම අනතුර සිදුව ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nමෙම බිහිසුණු මාරක අනතුරින් යතුරපැදිකරුවන් 6 දෙනෙකු මියගිය අතර 22 දෙනෙකු බරපතල තුවාල ලබා රෝහල් ගත කර තිබෙනවා.\nඅනතුර සිදුකළ කන්ටේනර් රථ රියදුරා පොලිස් අත්අඩංගුවට ගෙන ඇති අතර මෙම අනතුර සිදුවන අවස්ථාවේ ඔහු අධිත ලෙස මත්ද්‍රව්‍ය භාවිත කර සිට ඇති බවයි අනාවරණය වී ඇත්තේ.\nඅනතුර සිදුවන ආකාරය අසල සවිකර තිබූ ආරක්‍ෂිත කැමරාවක සටහන් වී තිබූ අයුරු පහතින්.",
       "URL": "https://www.hirunews.lk/207463/නොහික්මුණු-කන්ටේනර්-රථ-රියදුරා-යතුරුපැදිකරුවන්-20ක්-යටකරගෙන-ගිය-මාරක-අනතුර-cctv-කැමරාවක-සටහන්-වූ-හැටි",
       "Category": "International News",
       "Parent URL": "https://www.hirunews.lk/international-news.php?pageID=302"
}