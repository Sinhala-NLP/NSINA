{
       "Source": "hirunews",
       "Timestamp": "Thursday, 25 January 2018 - 13:11",
       "Headline": "දිල්ලිය ඇවිලෙයි",
       "News Content": "ආන්දෝලනයකට තුඩුදුන් පද්මාවත් චිත්‍රපටය හේතුවෙන් අද (25) දිනයේත් දිල්ලියේ උණුසුම් තත්ත්වයක් පවතින බව ඉන්දීය මාධ්‍ය වාර්තා කළා.\nරථවාහනවලට පහරදීම්, කඩසාප්පු ගිනි තැබීම් ඇතුලූ සිද්ධීන් රැසක් වාර්තාවී ඇති බව සඳහන්.\nපාසල් බස් රථයකට ප්‍රහාරයක් එල්ලවීමත් සමග දිල්ලියේ පාසල් රැසක් අද දිනයේ වසා දමා තිබෙනවා.\nආන්දෝලනයකට තුඩුදුන් පද්මාවතී චිත්‍රපටය ඊයේ ප්‍රදර්ශනය ආරම්භ කිරීමත් සමග ගුජරාටය ඇතුලූ ඉන්දීය ප්‍රාන්ත කිහිපයක ආරක්ෂාව තර කර තිබුණා.\n14 වන සියවසේ හින්දු රැජිනක් වූ පද්මාවතී සහ මුස්ලිම් පාලකයෙකු අතර සබඳතා සිදුවීම් දාමයක් පදනම් කරගෙන තැනූ මෙම චිත්‍රපටයේ ප්‍රධාන නළු නිළියන් වන්නේ දීපිකා පදුකෝන් සහ රන්වීර් සිං. චිත්‍රපටය ලොව පුරා බෙදාහැරීම වළක්වාලීම සඳහා ගොනු කළ නඩුවක් පසුගිය නොවැම්බරයේදී ඉන්දීය ශ්‍රේෂ්ඨාධිකරණය ප්‍රතික්ෂේප කළ අතර, පසුව චිත්‍රපටයේ නම පද්මාවත් ලෙස වෙනස් කර ප්‍රදර්ශනය කිරීමටද තීරණය කෙරුණා.",
       "URL": "https://www.hirunews.lk/182002/දිල්ලිය-ඇවිලෙයි",
       "Category": "International News",
       "Parent URL": "https://www.hirunews.lk/international-news.php?pageID=401"
}