{
       "Source": "hirunews",
       "Timestamp": "Saturday, 21 February 2015 - 9:33",
       "Headline": "ඩුබායි හි මහල් 79ක ගොඩනැගිල්ලක් ගිනි ගනී",
       "News Content": "ලොව උසම නිවාස සංකීර්ණයක් ලෙස සැලකෙන මහල් 79කින් යුත් ඩුබායි හි  ටෝච් ගොඩනැගිල්ලේ මහා ගින්නක් පැතිරෙන බව වාර්තා වනවා. අඩි 1105ක් උසැති ගොඩනැගිල්ලේ 50 වන මහලේ ගින්න හටගෙන ඇති අතර සුළඟත් සමඟ එය ගොඩනැගිල්ල පුරා පැතිරුණු බවයි විදෙස් වාර්තාකරුවන් සඳහන් කළේ. මහල් 60ක පමණ නිවහන්වලට ගින්නෙන් හානි සිදුව තිබෙනවා. එහි සුන්බුන් අසළ ගොඩනැගිලි මත කඩා වැටුණු බව සදහන්. කෙසේ නමුත්, ගොඩනැගිල්ලේ සිටි පුද්ගලයන් කඩිනමින් ඉවත් කර ගැනීම සඳහා කටයුතු යොදා තිබූ අතර ජීවිත හානි සිදුනොවූ බවයි ඩුබායි බලධාරීන් ප්‍රකාශ කළේ. ඩුබායි හි මුහුදු සංචාරක කලාපයේ පිහිටි මෙම ගොඩනැගිල්ල 2011 වසරේදී විවෘත කරනු ලැබූවක්. ඩුබායි හි මහල් 34කින් යුත් ටම්වීල් ගොඩනැගිල්ලේ ද 2012 වසරේ මෙවැනිම ගින්නක් හට ගත්තා. එහිදී ද කිසිවෙකුටත් තුවාල සිදුනොවූ අතර එම ගින්න ආරම්භ වී ඇත්තේ සිගරට් කොටයකින් බව පසුව සොයා ගැනුණා.",
       "URL": "https://www.hirunews.lk/103939/ඩුබායි-හි-මහල්-79ක-ගොඩනැගිල්ලක්-ගිනි-ගනී",
       "Category": "International News",
       "Parent URL": "https://www.hirunews.lk/international-news.php?pageID=757"
}