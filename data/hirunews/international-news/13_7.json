{
       "Source": "hirunews",
       "Timestamp": "Sunday, 20 August 2023 - 15:03",
       "Headline": "ලූනා 25 කඩා වැටෙයි",
       "News Content": "ඉන්දියාව සමඟ සඳ තරණය කිරීමේ ඓතිහාසික තරගයකට එක්ව සිටින රුසියාවේ ලූනා 25 යානය කඩා වැටී තිබෙනවා.\nවසර 50කට පමණ පසු රුසියාවේ ප්‍රථම සඳ මෙහෙයුම වන්නේ මෙයයි.\nLuna-25 ගවේෂණ යානය පෙර ගොඩබෑමේ අතරතුර සිදු වූ සිදුවීමකින් පසු සඳ මත කඩා වැටී ඇති බවයි රුසියානු අභ්‍යවකාශ ඒජන්සිය සඳහන් කර සිටින්නේ.\nසඳේ දක්ෂිණ ධ්‍රැවයට ගොස් බැස්වීමට සැලසුම් කළ, මිනිසුන් රහිත යානය සඳ බලා ගමන් ආරම්භ කළේ පසුගිය 11වන දිනයි.\nයානය හෙට (21) දිනයේදී සඳ මත ගොඩබැස්වීමට නියමිතව පැවති නමුත් සැලසුම්කළ පරිදි ගොඩබැස්වීමේ පථයට ළඟා වීමට යානය අපොහොසත් වූ බවයි විදෙස් මාධ්‍ය වාර්තා කොට සිටියේ.\nකෙසේ වෙතත් රුසියාව මීට පෙර ලූනා 25 යානයෙන් ලබාගත් සඳේ තුන්වන ගැඹුරුම සීමන් ආවටයේ ඡායාරූප නිකුත් කිරීමට සමත්වුණා.",
       "URL": "https://www.hirunews.lk/345495/ලූනා-25-කඩා-වැටෙයි",
       "Category": "International News",
       "Parent URL": "https://www.hirunews.lk/international-news.php?pageID=13"
}