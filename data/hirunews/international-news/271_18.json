{
       "Source": "hirunews",
       "Timestamp": "Friday, 26 April 2019 - 15:04",
       "Headline": "ජයලලිතාගේ මරණය ගැන පරීක්ෂණ කොමිසමට ඉන්දීය ශ්‍රේෂ්ඨාධිකරණයෙන් තහංචියක්",
       "News Content": "තමිල්නාඩුවේ හිටපු මහඇමතිනී ජයලලිතා ජයරාම්ගේ මරණය සම්බන්ධයෙන් තමිල්නාඩු ප්‍රාන්ත සභාව පත් කළ කොමිසමක් මගින් යළි පරීක්ෂණයක් පැවැත්වීම ඉන්දීය ශ්‍රේෂ්ඨාධිකරණය විසින් අත්හිටුවා තිබෙනවා.\nඒ ජයලලිතා පසුගිය 2016 වසරේ දෙසැම්බර් 5 වනදා මියයාමට පෙර අවසන් වරට ප්‍රතිකාර ලැබූ චෙන්නායිහි ඇපලෝ රෝහලේ කළමනාකාරිත්වය ගොනුකළ පෙත්සමක් හේතුවෙන්.\nඅදාළ කොමිසමට වෛද්‍ය පරීක්ෂණ වාර්තා ලබාදිය නොහැකි බවට රෝහල මදුරාසි මහාධිකරණය වෙත ඉදිරිපත් කළ පෙත්සම පසුගිය අප්‍රේල් 4 වනදා ප්‍රතික්ෂේප කෙරුණා.\nඑහෙත්, ඉන්දීය ශ්‍රේෂ්ඨාධිකරණය එය පිලිගෙන අදාළ පරීක්ෂණ කොමිසමේ කටයුතු අත්හිටුවා තිබෙනවා.\nරෝහල් බලධාරින් ප්‍රකාශ කළේ වෛද්‍ය පරීක්ෂණ වාර්තා දේශපාලන කොමිසමක් වෙත ලබාදිය නොහැකි බවයි.",
       "URL": "https://www.hirunews.lk/215223/ජයලලිතාගේ-මරණය-ගැන-පරීක්ෂණ-කොමිසමට-ඉන්දීය-ශ්‍රේෂ්ඨාධිකරණයෙන්-තහංචියක්",
       "Category": "International News",
       "Parent URL": "https://www.hirunews.lk/international-news.php?pageID=271"
}