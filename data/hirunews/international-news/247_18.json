{
       "Source": "hirunews",
       "Timestamp": "Saturday, 03 August 2019 - 13:10",
       "Headline": "ජනපතිවරණය ගැන මිෂෙල් ඔබාමාගෙන් ප්‍රකාශයක්",
       "News Content": "ඩිමොක්‍රටික් පක්ෂයේ අපේක්ෂකයෙකු ලෙස ඉදිරි ජනාධිපතිවරණයට ඉදිරිපත් වන ලෙස සිදුකෙරෙන ඉල්ලීම්වලට පැහැදිලි පිළිතුරක් ඇමරිකා එක්සත් ජනපදයේ හිටපු පළමු ආර්යාව වන මිෂෙල් ඔබාමා ඊයේ ලබාදුන්නා.\nඇය කියා සිටියේ රටට සේවය කිරීම සඳහා වෙනත් ආකාරයන් පවතින්නේ යැයි තමා විශ්වාස කරන බවයි.\nඒ අනුව තමා ඇමරිකානු ජනාධිපතිවරණයට ඉදිරිපත් වීමේ කිසිදු අවස්ථාවක් නොමැති බව ඇය අවධාරණය කළා.\nසුප්‍රකට ඇමරිකානු සිනමාකරු මයිකල් මෝගන් පසුගිය දා ප්‍රකාශ කළේ ඩොනල්ඩ් ට්‍රම්ප් ජනාධිපති ධුරයෙන් ඉවත් කිරීම සඳහා ඩිමොක්‍රටික් පක්ෂයට ඉදිරිපත් කළ හැකි හොඳම ප්‍රතිවාදියා මිෂෙල් ඔබාමා බවයි.",
       "URL": "https://www.hirunews.lk/221464/ජනපතිවරණය-ගැන-මිෂෙල්-ඔබාමාගෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=247"
}