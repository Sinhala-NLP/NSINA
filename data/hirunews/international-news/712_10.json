{
       "Source": "hirunews",
       "Timestamp": "Sunday, 09 August 2015 - 11:05",
       "Headline": "නාගසාකි පරමාණු බෝම්බයට වසර 70යි",
       "News Content": "දෙවන ලෝක යුද්ධයේ නිමාව සළකුනු කරමින් ජපානයේ නාගසාකි නුවරට ඇමරිකා එක්සත් ජනපදය පරමාණු බෝම්බය හෙළා අද (09) ට වසර 70 ක් ගතවනවා. එය සළකුණු කරමින් සැමරුම් උත්සවයක් පැවැත්වෙන්නේ අග්‍රාමාත්‍ය සින්ෂෝ අබේගේ ප්‍රධානත්වයෙන්.\nබෝම්බයෙන් විනාශවීමෙන් පසු නැවත ගොඩනැගූ දේවස්ථානයක සැමරුම් මෙහෙයක්ද පැවැත්වෙනවා.\nනාගසාකි නුවරට එල්ලවූ පරමාණු බෝම්බයෙන් එක්වරම 70 000 කට අධික පිරිසක් ජීවිතක්ෂයට පත්වූ අතර, තවත් දහස් ගණනක් වසර ගණනාවක් තිස්සේ එහි ප්‍රතිඵලයක් ලෙස ඇතිවූ රෝගවලින් මියගියා.\nනාගසාකි නුවරට 1945 වසරේ අගෝස්තු 9 වනදා පරමාණු බෝම්බය එල්ලවූ අතර, ඊට දින කිහිපයකට පෙර එනම් අගෝස්තු 6 වනදා ඇමරිකාව හිරෝෂිමා නුවරට පරමාණු බෝම්බයක් හෙලූවා.\nදෙවන ලෝක යුද්ධයේදී ජපානය යටත්වූයේ මෙම පරමාණු බෝම්බ ප්‍රහාරවලින් අනතුරුවයි.",
       "URL": "https://www.hirunews.lk/114601/නාගසාකි-පරමාණු-බෝම්බයට-වසර-70යි",
       "Category": "International News",
       "Parent URL": "https://www.hirunews.lk/international-news.php?pageID=712"
}