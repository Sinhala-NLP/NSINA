{
       "Source": "hirunews",
       "Timestamp": "Tuesday, 19 January 2016 - 10:55",
       "Headline": "ප්‍රංශ ජනපතිට I S තර්ජන",
       "News Content": "ජනවාරි 26 වනදාට යෙදී ඇති ඉන්දීය ජනරජ දිනයේ ප්‍රධාන ආරාධිතයා ලෙස සහභාගිවන ප්‍රංශ ජනාධිපති ප්‍රාංශුවා හොලන්ඞ්ට අයි එස් සංවිධානයෙන් සැබෑ තර්ජනයක් එල්ල වන බවට තොරතුරු ලැබී තිබෙනවා.\nඒ අනුව ප්‍රංශ ජනාධිපතිවරයාට සපයන ආරක්ෂාව නැවත ඇගයීමට ඉන්දීය ස්වදේශ කටයුතු අමාත්‍ය රාජ්නාත් සිං පියවර ගත් බව එරට මාධ්‍ය සඳහන් කළා.\nනවදිල්ලි නුවර සුප්‍රකට ඉන්දියා ගේට් පිවිසුමේ සිට ජනාධිපති මැදුර දක්වා පැවැත්වෙන ආචාර පෙළපාලිය පිළිගැනීම සහ ඉන්දීය ජනාධිපති ප්‍රනාබ් මුකර්ජි, අග්‍රාමාත්‍ය නරේන්ද්‍ර මෝදි මෙන්ම ප්‍රංශ ජනාධිපතිවරයාද එක්වනු ඇති.\nඔහුට ආරක්ෂාව දැඩි කිරීම සම්බන්ධයෙන් ස්වදේශ කටයුතු අමාත්‍යවරයා පැවත්වූ සාකච්ඡාවට ඉන්දියාවේ ප්‍රාන්ත දහතුනේම පොලිස් ප්‍රධානීන් සහභාගි වී තිබෙනවා.",
       "URL": "https://www.hirunews.lk/124287/ප්‍රංශ-ජනපතිට-i-s-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=671"
}