{
       "Source": "hirunews",
       "Timestamp": "Monday, 15 November 2021 - 14:17",
       "Headline": "චීනයේ නව ඩෙල්ටා කොරෝනා රැල්ලක්",
       "News Content": "ඩෙල්ටා කොරෝනා ප්‍රභේදය හේතුවෙන් චීනයේ නව ආසාදිත රැල්ලක් නිර්මාණය වී ඇති අතර, එය මැඩපැවැත්වීම සඳහා සෞඛ්‍ය බලධාරීන් පියවර රැසක් ගෙන ඇති බව වාර්තා වනවා.\nපසුගිය ඔක්තෝම්බර් 17 වනදා සිට ඊයේ (16) දිනය දක්වා චීනයේ සමාජය තුළින් බිහි වූ නව කොරෝනා ආසාදිතයන් 1,308ක් හමුවී ඇති අතර, එය මීට පෙර එහි වාර්තා වූ ආසාදිතයන් 1,280 පොකුර අභිබවා යනවා.\nනව කොරෝනා රැල්ල චීනයේ ප්‍රාන්ත, කලාප සහ නගර සභා ප්‍රදේශ 21කට ව්‍යාප්ත වී ඇති බවටයි හඳුනාගෙන ඇත්තේ.\nඊයේ (14) වනවිට චීනයෙන් හමු වී ඇති සමස්ත කොරෝනා ආසාදිත සංඛ්‍යාව 98,315ක් වන අතර, වාර්තාවී ඇති මරණ සංඛ්‍යාව 4,636ක්.",
       "URL": "https://www.hirunews.lk/288071/චීනයේ-නව-ඩෙල්ටා-කොරෝනා-රැල්ලක්",
       "Category": "International News",
       "Parent URL": "https://www.hirunews.lk/international-news.php?pageID=80"
}