{
       "Source": "hirunews",
       "Timestamp": "Friday, 11 October 2013 - 8:40",
       "Headline": "මුෂාරෆ් යළි අත්අඩංගුවේ.",
       "News Content": "2007 වසරේ පාකිස්ථානයේ ඉස්ලාමාබාද් නුවර රතු පල්ලියේ සන්නද්ධ කණ්ඩායම් පලවා හැරීමට නියෝග කිරීම සම්බන්ධයෙන් හිටපු ජනාධිපති පර්වේස් මුෂාරෆ් ඊයේ අත්අඩංගුවට ගනු ලැබුවා. ඒ තවත් චෝදනාවක් සම්බන්ධයෙන් පාකිස්ථාන ශ්‍රේෂ්ඨාධිකරණය ඔහුට ඇප ලබාදී දිනකට පසුවයි. 2007 වසරේ හමුදා මෙහෙයුමෙන් රතු පල්ලියේ පූජකවරයෙකු ඇතුළු සිය දෙනෙකු ජීවිතක්ෂයට පත්වුණා. කෙසේ නමුත්, තමාට එරෙහිව පාකිස්ථාන රජය දේශපාලන හේතූන් මත චෝදනා ඉදිරිපත් කරන බවයි මුෂාරෆ් පවසන්නේ. බෙනාසිර් බූතෝ ඝාතනය සම්බන්ධයෙන් ද මුෂාරෆ්ට එරෙහිව අධි චෝදනා ගොනුකර තිබෙනවා.",
       "URL": "https://www.hirunews.lk/69058/මුෂාරෆ්-යළි-අත්අඩංගුවේ",
       "Category": "International News",
       "Parent URL": "https://www.hirunews.lk/international-news.php?pageID=796"
}