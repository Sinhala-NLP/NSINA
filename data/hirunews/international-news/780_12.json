{
       "Source": "hirunews",
       "Timestamp": "Wednesday, 04 December 2013 - 19:27",
       "Headline": "ප්‍රධාන පෙළේ හිස්බුල්ලා නායකයෙකු ඝාතනය කෙරේ.",
       "News Content": "ලෙබනනය තුළ ක්‍රියාත්මක හිස්බුල්ලා සංවිධානයේ පළමු පෙලේ නායකයෙකු අද ඝාතනය කර තිබෙනවා. හසන් ලැකීස් නමැති මෙම හිස්බුල්ලා නායකයා වෙඩි ප්‍රහාරයකට ලක්ව ඇත්තේ බේරූට් නගරයේ පිහිටි ඔහුගේ නිවස ඉදිරිපිටදීයි. මෙම ඝාතනය සම්බන්ධයෙන් හිස්බුල්ලා සංවිධානය ඊශ්‍රායලයට චෝදනා කරනවා. එහෙත් ඊශ්‍රායලය එම චෝදනා ප්‍රතික්ෂේප කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/72747/ප්‍රධාන-පෙළේ-හිස්බුල්ලා-නායකයෙකු-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=780"
}