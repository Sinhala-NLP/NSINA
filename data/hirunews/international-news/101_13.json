{
       "Source": "hirunews",
       "Timestamp": "Sunday, 08 August 2021 - 10:19",
       "Headline": "ඉතාලියේ කොරෝනා මරණ වාර්තා වීම ඉහළට",
       "News Content": "යුරෝපයේ කොරෝනා මරණ වාර්තා වීම අතින් දෙවන තැනට ඉතාලිය පත්ව තිබෙනවා.\nඊයේ දිනයේ එරටින් කොරෝනා මරණ 22ක් වාර්තා වී ඇති අතර, මේ වන විට පුද්ගලයින්  28,209 ක් කොරෝනා ආසාදිතව මියගොස් ඇති බවයි විදෙස් වාර්තා පෙන්වා දෙන්නේ.\nබ්‍රිතාන්‍යට පමණක් දෙවැනි මරණ සංඛ්‍යාවක් වාර්තා වන ඉතාලියේ කොරෝනා ආසාදිතයන් මිලියන 4. 39 ක් වාර්තා වනවා.\nමේ අතර ඩෙල්ටා ප්‍රභේදයේ ව්‍යාප්තියත් සමඟ චීනයේ වසංගත තත්වයේ දරුණුම අවස්ථාව මේවන විට ආරම්භ වී ඇති බව විදෙස් මාධ්‍ය වාර්තා කළා.\nඑරට සෞඛ්‍ය අංශ ප්‍රකාශ කර ඇත්තේ අධි අවදානම් තත්වයක් නැගෙනහිර නැන්ජින් නගරයේ ජාත්‍යන්තර ගුවන් තොටුපල ආශ්‍රිතව පවතින බවයි.\nඑමෙන්ම චීනයේ හෙනාන් ප්‍රාන්තයේ අගනුවර වන ජන්ග්ජෝ නගරය ද  වසා දැමීමටයි පියවර ගෙන තිබෙනවා.",
       "URL": "https://www.hirunews.lk/279173/ඉතාලියේ-කොරෝනා-මරණ-වාර්තා-වීම-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=101"
}