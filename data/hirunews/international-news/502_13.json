{
       "Source": "hirunews",
       "Timestamp": "Thursday, 23 March 2017 - 11:54",
       "Headline": "ඉන්දියාවම කළඹමින් උපත ලද දරුවා  (ඡායාරූප)",
       "News Content": "වෙනස් පෙනුමක් සහිත දරුවෙකු ඉන්දියාවේදී උපත ලබා තිබෙනවා.\nපසුගිය සඳුදා රාත්‍රියේදී 35 හැවිරිදි කලීඩා බෙන්ගුම් නම් කාන්තාවක් දාව මෙම දරුවා උපත ලබා ඇති බවයි එරට මාධ්‍ය වාර්තා කරන්නේ.\nවිශාල ඇස් දෙකක් සහිත අමුතු හැඩයකින් යුක්ත විශාල හිසක් මෙම පිරිමි දරුවට පිහිටා ඇති බව සදහන්.\nමෙම දරුවාගේ පෙනුම දුටු එම මව මහත් කම්පනයට පත්ව ඇති අතර ඇය මෙම දරුවාට මව් කිරි දීමද  ප්‍රතික්ෂේප කර ඇති බවයි වාර්තා වන්නේ.\nකෙසේ වෙතත් ඉන්දීය වැසියන් විශ්වාස කරන්නේ මෙම කුඩා දරුවා දෙවි කෙනෙක් බවටයි.\nජාන විකෘති තාවයක් හේතුවෙන් මෙම දරුවා මෙලෙස විකෘතිතාවයකින් යුක්තව බිහිවී ඇති බවයි වෛද්‍යවරුන් පවසන්නේ.\nමේ වන විට එම දරුවා යහපත් සෞඛ්‍ය තත්වයෙන් පසුවන බවත් ඇතැම් ඉන්දීය වැසියන් මෙම දරුවාට පුද පුජා පැවැත්වීමද පවත්වන බවයි වාර්තා වන්නේ.",
       "URL": "https://www.hirunews.lk/157519/ඉන්දියාවම-කළඹමින්-උපත-ලද-දරුවා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=502"
}