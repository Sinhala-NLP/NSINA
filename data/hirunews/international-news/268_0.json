{
       "Source": "hirunews",
       "Timestamp": "Saturday, 11 May 2019 - 13:09",
       "Headline": "ඉන්දියාවට හා බංග්ලාදේශයට ත්‍රස්ත අවධානමක්",
       "News Content": "ඉන්දියාවේ බටහිර බෙංගාලයේ සහ බංග්ලාදේශයේ පිහිටි බෞද්ධ හෝ හින්දු ආගමික සිද්ධස්ථාන ඉලක්ක කර ත්‍රස්ත ප්‍රහාරයක් එල්ල විය හැකි බවට ඉන්දීය මධ්‍යම බුද්ධි අංශය අනතුරු ඇගවීමක් නිකුත් කර තිබෙනවා.\nඅයි.එස්. සංවිධානය හෝ බංග්ලාදේශයේ ජමාත් උල් මුජහිදීන් සංවිධානය විසින් මෙම ප්‍රහාරය සැලසුම් කර ඇති බවට ඔවුන් එරට බලධාරීන්ට දැනුම් දී ඇති බවයි ඉන්දීය පුවත් සේවාවල දැක්වෙන්නේ.\nපසුව මේ පිළිබදව ඉන්දීය මධ්‍යම රජය බටහිර බෙංගාල ප්‍රාන්ත රජය දැනුවත් කර ඇතැයි ද එහි සදහන්.\nමෙම ප්‍රහාරය ගර්භනී කාන්තාවක් ආකාරයෙන් සැරසුණු තැනැත්තියක විසින් මරාගෙන මැරෙන ප්‍රහාරයක් ලෙස එල්ල කරනු ඇති බවට ද ඉන්දීය මධ්‍යම බුද්ධි අංශයට තොරතුරු ලැබී තිබෙනවා.",
       "URL": "https://www.hirunews.lk/216182/ඉන්දියාවට-හා-බංග්ලාදේශයට-ත්‍රස්ත-අවධානමක්",
       "Category": "International News",
       "Parent URL": "https://www.hirunews.lk/international-news.php?pageID=268"
}