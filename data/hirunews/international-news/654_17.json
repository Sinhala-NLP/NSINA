{
       "Source": "hirunews",
       "Timestamp": "Saturday, 19 March 2016 - 14:43",
       "Headline": "ඔබාමට කෝපි බොන්න එන්නලු",
       "News Content": "කියුබාවේ - හවානා අගනුවර කාන්තාවකට පසුගිය සතියේ ඇමරිකානු ජනාධිපති බැරැක් ඔබාමාගෙන් ඍජු තැපෑලෙන් ලිපියක් ලැබී තිබෙනවා.\nඒ, තම නිවසට පැමිණ කියුබානු කෝපි කෝප්පයක් පානය කර යන ලෙස එම කාන්තාව ජනාධිපති ඔබාමා වෙත සිදුකළ ලිඛිත ඇරයුමකට පිළිතුරු වශයෙන්.\nඉලේනා යර්සා නැමති 76 හැවිරිදි එම කාන්තාව මෙම ඇරයුම සිදුකර ඇත්තේ ජනාධිපති ඔබාමාගේ එළඹෙන කියුබානු චාරිකාව පිළිබඳව සිහිපත් කරමින්.\nඑමෙන්ම මෙලෙස වොෂින්ටනයේ සිට හවානා නුවරට ඍජු තැපෑලෙන් ලිපියක් ලැබී ඇත්තේ 50 වසරකට පසුවයි. දෙරට අතර ඍජු තැපැල් සබඳතා පසුගිය සතියේ නැවතත් ආරම්භ වුණා.\nනිරවි යුද සමයේ ඇමරිකාවේ සිට කියුබාවට තැපැල් සේවා ක්‍රියාත්මක වූයේ මෙක්සිකෝව කැනඩාව හරහායි.",
       "URL": "https://www.hirunews.lk/128884/ඔබාමට-කෝපි-බොන්න-එන්නලු",
       "Category": "International News",
       "Parent URL": "https://www.hirunews.lk/international-news.php?pageID=654"
}