{
       "Source": "hirunews",
       "Timestamp": "Saturday, 11 February 2017 - 14:51",
       "Headline": "ශෂිකලාට පසුබෑමක් - තවත් ප්‍රාන්ත ඇමතිවරයෙක් පන්නීර්සෙල්වම්ගේ පිලට",
       "News Content": "තමිල්නාඩු මහඇමති ධුරය සම්බන්ධයෙන් පවතින බල අරගලය තවදුරටත් උත්සන්න කරමින් ශෂිකලා නටරාජන්ට සහාය පළ කළ අමාත්‍යවරයෙකු හිටපු මහඇමති පන්නීර්සෙල්වම්ගේ පිලට එක් වී තිබෙනවා.\nකේ.පාන්ඩියරාජන් නමැති ඔහු තමිල්නාඩු ප්‍රාන්ත සභාවේ පාසල් අධ්‍යාපන අමාත්‍යවරයා ලෙස කටයුතු කළා.\nඔහු පසුගිය කාලයේදී මහඇමති පන්නීර්සෙල්වම් දැඩි ලෙස විවේචනය කළ අයෙක්.\nඑහෙත්, ඡන්දදායකයන්ගේ ඉල්ලීම සහ පක්ෂය ආරක්ෂා කර ගැනීමේ අරමුණින් තමන් පන්නීර්සෙල්වම්ට සහාය පළ කරන බවයි පාන්ඩියරාජන් කියා සිටියේ.",
       "URL": "https://www.hirunews.lk/154231/ශෂිකලාට-පසුබෑමක්-තවත්-ප්‍රාන්ත-ඇමතිවරයෙක්-පන්නීර්සෙල්වම්ගේ-පිලට",
       "Category": "International News",
       "Parent URL": "https://www.hirunews.lk/international-news.php?pageID=519"
}