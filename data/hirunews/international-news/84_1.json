{
       "Source": "hirunews",
       "Timestamp": "Sunday, 31 October 2021 - 15:52",
       "Headline": "පාප් වහන්සේ ඉන්දියාවේ සංචාරයකට සැරසෙයි",
       "News Content": "ඉන්දියාවේ සංචාරයක නිරත වන ලෙස ඉන්දීය අග්‍රාමාත්‍ය නරේන්ද්‍ර මෝදි කළ ඉල්ලීමක් ශුද්ධෝත්තම ෆ්‍රැන්සිස් පාප් වහන්සේ පිළිගෙන තිබෙනවා.\nවතිකානුවේදී පාප් වහන්සේ හමු වූ ඉන්දීය අග්‍රාමාත්‍යවරයා එම ආරාධනය සිදු කර ඇති බවයි විදෙස් වාර්තා සඳහන් කළේ.\n1999 වසරේ දී දෙවන ජුවාන් පාවුල් පාප් වහන්සේ ඉන්දියාවේ සංචාරය කළ පසු කිසිදු පාප් වහන්සේ නමක් එරට සංචාරයක නිරතව නැහැ.\nඉන්දියාවේ පාලක භාරතීය ජනතා පක්ෂය සහ කතෝලික පාර්ශව අතර විවිධ උණුසුම් මත ගැටුම් පවතින පසුබිමක් තුළ පාප් වහන්සේ ඉන්දියාවේ සංචාරයක නිරත වීම සුවිශේෂී බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/286605/පාප්-වහන්සේ-ඉන්දියාවේ-සංචාරයකට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=84"
}