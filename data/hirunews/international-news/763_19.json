{
       "Source": "hirunews",
       "Timestamp": "Thursday, 29 January 2015 - 17:05",
       "Headline": "ගාන්ධිගෙන් මෝදිට කෝචොක් එකක්.",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ ඇඳුම් පිළිබඳව හාස්‍යයට ලක් කරමින් කොංග්‍රස් පක්ෂයේ මහලේකම් රාහුල් ගාන්ධි චෝදනා කර තිබෙනවා. ඇමෙරිකානු ජනාධිපති බැරැක් ඔබාමා ඉන්දියාවට පැමිණි අවස්ථාවේ නරේන්ද්‍ර මෝදි ඇඳ සිටි ඇඳුම ඉන්දීය රුපියල් ලක්ෂ 10 ක් පමණ වටිනා ඇඳුමක් බවයි රාහුල් ගාන්ධි පවසන්නේ. කෙසේ වුවත්, මෙම ඇඳුම පිළිබඳව ඉන්දීය මාධ්‍ය ද පසුගියදා වාර්තා කර තිබුණා. තද කළු පැහැයෙන් යුත් එම ඇඳුමේ රන් පැහැයට හුරු ඉරි පේලියක් දක්නට ලැබුණු අතර එම ඉරි පේලියේ නරේන්ද්‍ර මෝදි යන නම සටහන් කර තිබූ බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/102311/නරේන්ද්‍ර-මෝදිගේ-ඇඳුම-ගැන-රාහුල්-ගාන්ධිගෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=763"
}