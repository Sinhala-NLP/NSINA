{
       "Source": "hirunews",
       "Timestamp": "Tuesday, 27 April 2021 - 11:27",
       "Headline": "ඉන්දියාවේ දෛනික කොරෝනා ආසාදිත සංඛ්‍යාව නැවතත් තුන්ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයන් තුන්ලක්ෂ 23,144ක් වාර්තා වී තිබෙනවා.\nඒ අනුව සමස්ත ආසාදිත සංඛ්‍යාව එක්කෝටි 76 ලක්ෂය ඉක්ම වන බවයි ඉන්දීය සෞඛ්‍ය අමාත්‍යාංශය ප්‍රකාශ කළේ.\nඑමෙන්ම, ඊයේ වාර්තා වූ මරණ 2771ත් සමඟින් එරට කොරෝනා මරණ සංඛ්‍යාව ද එක්ලක්ෂ 97,894 දක්වා ඉහළ ගියා.\nඉන්දියාවේ දෛනික කොරෝනා ආසාදිත සංඛ්‍යාව මෙලෙස තුන්ලක්ෂය ඉක්මවා ඇත්තේ අඛණ්ඩ 6 වන දිනටයි.\nමහාරාෂ්ට්‍ර ප්‍රාන්තයෙන් නැවතත් 48,700ක වැඩිම ආසාදිතයින් සංඛ්‍යාවක් වාර්තා වී ඇති අතර, කේරළ, කර්ණාටක, උත්තර් ප්‍රදේශ්, තමිල්නාඩු සහ දිල්ලි ප්‍රාන්තවලින් ද ඉහළ ආසාදිතයින් සංඛ්‍යාවක් වාර්තා වනවා.\nඑමෙන්ම, දිල්ලියේ සූසාන භූමිවල නිළ වාර්තාවලට ඇතුළත් නොවූ කොරෝනා මරණ 1150කට වැඩි සංඛ්‍යාවක් දැවෙමින් පැවති බව ඉන්දීය මාධ්‍ය වාර්තා කළා.\nඒ, ගුවන් මගින් ලබා ගත් දර්ශන උපයෝගී කර ගනිමින්.",
       "URL": "https://www.hirunews.lk/269666/ඉන්දියාවේ-දෛනික-කොරෝනා-ආසාදිත-සංඛ්‍යාව-නැවතත්-තුන්ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=120"
}