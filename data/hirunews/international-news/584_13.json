{
       "Source": "hirunews",
       "Timestamp": "Saturday, 17 September 2016 - 15:26",
       "Headline": "ශකිබ් අල් හසන් නූලෙන් බේරෙයි",
       "News Content": "බංග්ලාදේශ තුන් ඉරියව් ක්‍රිකට් ක්‍රීඩක ශකිබ් අල් හසන් ගමන්කළ හෙලිකොප්ටර් යානය අනතුරකට ලක්වී ඔහුගේ ජීවිතය බේරුණු අවස්ථාවක් පිළිබඳ පුවතක් එරට මාධ්‍ය අද අනාවරණ කළා.\nවෙළඳ දැන්වීමක් රූගත කිරීම සඳහා ශකීබ් සහ ඔහුගේ බිරිඳ ඩකා නුවර සිට හොක්ස් බසාර් නුවරට අදාළ හෙලිකොප්ටර් යානයේ ගමන් කර තිබෙනවා.\nඔවුන් රූගතකිරීම් සිදුකළ හෝටලයට ගොඩබස්වා යළි පැමිණෙමින් තිබියදී හෙලිකොප්ටර් යානය කඩාවැටී ඇති අතර, එහිදී එක් අයෙකු මියගොස් තවත් හතරදෙනෙකු තුවාල ලැබුවා.\nබංග්ලාදේශයේ  ඉනානි මුහුදු තීරයේදී අනතුර සිදුව ඇති අතර,  පසුව ශකීබ් අල් හසන් මාධ්‍ය වෙත අදහස් දක්වමින් සඳහන් කර තිබුණේ අනතුර සම්බන්ධයෙන් තමන් දැඩි කම්පනයකට පත්වූ බවයි.",
       "URL": "https://www.hirunews.lk/143193/ශකිබ්-අල්-හසන්-නූලෙන්-බේරෙයි",
       "Category": "International News",
       "Parent URL": "https://www.hirunews.lk/international-news.php?pageID=584"
}