{
       "Source": "hirunews",
       "Timestamp": "Friday, 07 April 2017 - 10:12",
       "Headline": "පෘථිවියට සමාන ග්‍ර‍්‍ර‍්‍රහ ලෝකයක් වටා වායුගෝලයක්",
       "News Content": "විද්‍යාඥයින් විසින් පෘථිවියට සමාන ග්‍රහ ලෝකයක් වටා ප්‍රථම වරට වායු ගෝලයක් නිරීක්ෂණය කර තිබෙනවා.\nපෘථිවිය මෙන් 1 යි දශම 4 ක ගුණයක් විශාල මෙම සුපිරි පෘථිවි ග්‍රහ ලෝකය, අපේ පෘථිවියේ සිට ආලෝක වර්ෂ 39 ක් ඈතින් පිහිටා ඇති බව සඳහන්.\nජී.ජේ. 1132 බී ලෙස නම් කෙරුණු මෙම ග්‍රහලෝකයේ වායු ගෝලය ජලය සහ මීතෙන් මිශ්‍රණයක් ලෙස සැකසී ඇති බවයි විශ්වාස කෙරෙන්නේ.\nසූර්යග්‍රහ මණ්ඩලයෙන් පිටත ග්‍රහලෝකයක වායු ගෝලයක් නිරීක්ෂණය කර ඇත්තේ ප්‍රථම වතාවට වන අතර, එය පෘථිවියෙන් පිටත ජීවය සොයා සිදුකරන ගවේෂණයේ වැදගත් ඉදිරි පියවරක් ලෙසයි සැලකෙන්නේ.\nකෙසේ නමුත්, සෙන්ටිගේ‍්‍රඞ් අංශක 370 ක පමණ ඉහළ උෂ්ණත්වයකින් යුත් මෙම ග්‍රහලෝකයේ ජීවය පැවතීමේ ඉඩකඩ මඳ බවයි විද්‍යාඥයන් පෙන්වා දෙන්නේ.",
       "URL": "https://www.hirunews.lk/158687/පෘථිවියට-සමාන-ග්‍ර‍්‍ර‍්‍රහ-ලෝකයක්-වටා-වායුගෝලයක්",
       "Category": "International News",
       "Parent URL": "https://www.hirunews.lk/international-news.php?pageID=496"
}