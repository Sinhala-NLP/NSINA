{
       "Source": "hirunews",
       "Timestamp": "Tuesday, 08 January 2019 - 12:58",
       "Headline": "කිම් ජොං අන්, දුම්රියෙන් චීනයට",
       "News Content": "උතුරු කොරියානු නායක කිම් ජොං අන්, චීන ජනාධිපති ෂී - ජින්පින් සමඟ සමුළුවකට දැන් චීනයේ බීජිං නුවර වෙත පැමිණ තිබෙනවා.\nඋතුරු කොරියාවේ සිට විශේෂ දුම්රියක් ඊයේ චීනයට ඇතුලූ වූ බව විදෙස් මාධ්‍ය වාර්තා කළේ උතුරු කොරියානු නායකයාගේ සංචාරය පිළිබද ඉඟි කරමින්.\nදැන් ඒ බව උතුරු කොරියානු රාජ්‍ය ප්‍රවෘත්ති සේවය විසින් නිවේදනය කර ඇති අතර, ඒ අනුව කිම් ජොං අන් සහ ඔහුගේ බිරිඳ රී - සොල් - ජු සමඟ ලබන බ්‍රහස්පතින්දා වන තුරු චීනයේ රැදී සිටිනු ඇති.\nඋතුරු කොරියානු නායකයා මෙලෙස චීන ජනාධිපති ෂී - ජින්පින් හමුවන්නේ සිව් වන වතාවටයි.\nමේ අතර, උතුරු කොරියානු නායකයා සමඟ මේ මස තුළ දී තවත් සමුළුවක් පැවැත්වීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් ද ප්‍රකාශ කර තිබෙනවා.",
       "URL": "https://www.hirunews.lk/207732/කිම්-ජොං-අන්-දුම්රියෙන්-චීනයට",
       "Category": "International News",
       "Parent URL": "https://www.hirunews.lk/international-news.php?pageID=301"
}