{
       "Source": "hirunews",
       "Timestamp": "Sunday, 24 January 2016 - 10:34",
       "Headline": "MH370 යානයේ කොටසක් තායිලන්තයෙන් ? (ඡායාරූප)",
       "News Content": "දකුණු දිග තායිලන්තයේ නකොන් තමාරත් ප්‍රාන්තයේ වෙරළෙන්  ගුවන් යානාවක විශාල කොටසක් ඊයේ හමුවී තිබෙනවා.\nමීටර් දෙකක් පළල මීටර් 3 ක් පමණ දිග මෙම ගුවන් යානා සැකිලි කොටස මීට වසර දෙකකට පෙර අතුරුදන්වූ එම්.එච්. 370 මලයාසියානු ගුවන් යානයේදැයි සැකයක් මතුව ඇති බව විදෙස් වාර්තා සඳහන් කළා.\nක්වාලාලම්පූර් සිට චීනයේ බීජිං බලා පුද්ගලයන් 239 දෙනෙකු සමඟ ගමන් ගනිමින් සිටියදී එම්.එච්. 370 යානය 2014 මාර්තු 8 වනදා අතුරුදන් වුණා.\nකෙසේනමුත් තායිලන්ත වෙරළෙන් හමුවූ ගුවන් යානා කොටස අතුරුදන්වූ යානයේ කොටසක්ද යන්න මෙතෙක් තහවුරු කර නැහැ.\nපසුගිය ජුලි මාසයේදී ද ඉන්දියන් සාගරයේ ලා රියුනියන් දුපතින් ද මෙම යානයේ බවට සැක කෙරෙන පියාපත් කොටසක් හමුවුනා.\nඅතුරුදන් වු යානයේ බවට සැක කෙරෙන කොටසක් හමුවු පළමු අවස්ථාව ද එයයි.",
       "URL": "https://www.hirunews.lk/124629/mh370-යානයේ-කොටසක්-තායිලන්තයෙන්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=670"
}