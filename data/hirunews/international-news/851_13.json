{
       "Source": "hirunews",
       "Timestamp": "Wednesday, 03 April 2013 - 8:13",
       "Headline": "තමන් සහ දකුණු කොරියාව සුරක්ෂිතයි. - ජෝන් කේරී.",
       "News Content": "උතුරු කොරියාවෙන් එල්ල වන  ඕනෑම යුදමය තර්ජනයකදී තමන් සහ දකුණු කොරියාව සුරක්ෂිත බව ඇමරිකානු රාජ්‍ය ලේකම් ජෝන් කෙරී පවසනවා. ඇමරිකානු රාජ්‍ය ලේකම් ජෝන් කෙරී එරට මාධ්‍ය වෙත පවසා ඇත්තේ දකුණු කොරියාවේ ආරක්ෂාව වෙනුවෙන් ඇමරිකාව වශයෙන් ගත හැකි සිය පියවර ගැනීමට තීරණය කර ඇති බවයි. උතුරු කොරියාව විසින් සිය තුන් වන න්‍යෂ්ටික අත්හදා බැලීම සිදුකිරීමත් සමග ඇමරිකාව හා දකුණු කොරියාව සමග පවතින මතගැටුම් උග්‍ර තත්ත්වයකට පැමිණියා. පසුගිය දා උතුරු කොරියාව විසින් දකුණු කොරියාව යුදමය ක්‍රියාමාර්ගයකට සූදානම් බව ද ප්‍රකාශයට පත් කළා. මේ වන විටත් උතුරු කොරියාවෙන් එල්ල විය හැකි මිසයිල ප්‍රහාරයකට ප්‍රති ප්‍රහාර එල්ල කිරීම සඳහා ඇමරිකානු ප්‍රහාරක නෞකාවක් දකුණු කොරියානු මුහුදු තීරයේ මේ වනවිට ස්ථානගත කර ඇති බව දකුණු කොරියානු ආරංචි මාර්ග සදහන් කළා.",
       "URL": "https://www.hirunews.lk/56450/තමන්-සහ-දකුණු-කොරියාව-සුරක්ෂිතයි-ජෝන්-කේරී",
       "Category": "International News",
       "Parent URL": "https://www.hirunews.lk/international-news.php?pageID=851"
}