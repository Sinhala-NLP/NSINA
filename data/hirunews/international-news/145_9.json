{
       "Source": "hirunews",
       "Timestamp": "Monday, 28 December 2020 - 10:21",
       "Headline": "කැලෑ සුනඛයින් රංචුවකට ගොදුරු වූ සුරූපී රූපලාවණ්‍ය ශිල්පිනිය (ඡායාරූප)",
       "News Content": "කැලෑ සුනඛයින් රංචුවකට ගොදුරු වී දිවි ගලවා ගත් සුරූපී තරුණියක් පිළිබද පුවතක් සයිබිරියාවෙන් වාර්තා වනවා.\n20 හැවිරිදි වියේ පසු වූ ටටියානා ලොස්කුට්නිකෝවා නමැති තරුණියක් මෙලෙස සුනඛයින්යේ ප්‍රහාරයට ලක්ව ඇති අතර ඇය රූපලාවණ්‍ය ශිල්පිනියක් ලෙස කටයුතු කරන බවයි විදෙස් මාධ්‍ය වාර්තා කර තිබුණේ.\nඇයගේ නිවස ආසාන්නයේ දී ඇය මෙලෙස සුනඛයින්ගේ ග්‍රහණයට හසුව ඇති අතර සුනඛයින්ගේ සපාකෑමෙන් තරුණිගේ මුහුණට දැඩි ලෙස හානි වී තිබෙනවා.\nඅදාල තරුණිය සුනඛයින්ගේ සපාකෑම හමුවේ කෑගසා උදව් ඉල්ලා ඇති අතර ඇයගේ කෑ ගැසීම ඇසුණු අසල්වාසීන් පිරිසක් පැමිණ සුනඛයින් එලවා දමා ඇයව ප්‍රතිකාර සඳහා යොමුකර ඇති බවයි විදෙස් මාධ්‍ය වාර්තාකර තිබුණේ.\nඅදාල තරුණිය මේ වනවිට දැඩිසත්කාර ඒකකයේ ප්‍රතිකාර ලබන අතර ඇයගේ මුහුණ, මුහුණේ අස්ථිය දක්වා සුනඛයින් විසින් ඉරා දමා ඇති බවයි වෛද්‍යවරු සඳහන් කර සිටියේ.\nසපා කෑම සිදුකළ සතුන් ජලභීතිකා රෝගයට ගොදුරු වී ඇත්දැයි තහවුරු කර ගැනීම සඳහා මේ වනවිට පරීක්ෂණ සිදුකෙරෙමින් පවතිනවා.",
       "URL": "https://www.hirunews.lk/258125/කැලෑ-සුනඛයින්-රංචුවකට-ගොදුරු-වූ-සුරූපී-රූපලාවණ්‍ය-ශිල්පිනිය-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=145"
}