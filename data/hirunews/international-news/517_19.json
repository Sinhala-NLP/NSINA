{
       "Source": "hirunews",
       "Timestamp": "Tuesday, 14 February 2017 - 14:14",
       "Headline": "රාජ්‍ය රහස් හෙළිකරන මාධ්‍යවේදීන්ට වසර 14 සිරදඬුවමක්",
       "News Content": "ඉහලම ප්‍රජාතන්ත්‍රවාදයක් පවතින මහා බ්‍ර්තාන්‍ය තුළ රාජ්‍ය රහස් හෙළිකරන මාධ්‍යවේදීන්ට සහ වෙබ් අඩවිකරුවන්ට වසර 14 සිරදඬුවමක් නියම කිරීමේ නව නීති රීති පැනවීමට බ්‍ර්තාන්‍ය රජය ක්‍රියා කරමින් සිටින බව විදෙස් මාධ්‍ය වාර්තා කරනවා.\nමෙම නව නීති කෙටුම්පත් කර ඇත්තේ එරට නීති කොමිසම විසින්.\nමෙම නව නීතිය හේතුවෙන් ගවේෂණාත්මක මාධ්‍ය කරණයට දැඩි බාධාවක් එල්ල වන බව එරට මාධ්‍ය සංවිධාන පවසන බවයි විදෙස් මාධ්‍ය සඳහන් කරන්නේ.\nඑහෙත් බ්‍රිතාන්‍ය රජය පවසන්නේ ජාතික ආරක්ෂාව පතා මෙම තීරණය ගත් බවයි.",
       "URL": "https://www.hirunews.lk/154464/රාජ්‍ය-රහස්-හෙළිකරන-මාධ්‍යවේදීන්ට-වසර-14-සිරදඬුවමක්",
       "Category": "International News",
       "Parent URL": "https://www.hirunews.lk/international-news.php?pageID=517"
}