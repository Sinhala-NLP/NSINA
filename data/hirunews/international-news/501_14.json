{
       "Source": "hirunews",
       "Timestamp": "Saturday, 25 March 2017 - 11:20",
       "Headline": "ලෝක උරුමයන් වැනසීම යුද අපරාධයක්, ජගත් සංවිධානය සම්මුතියක් සම්මත කරගනී",
       "News Content": "ලෝක උරුමයක් ලෙස සැළකෙන කලා කෘතීන් සහ ආගමික ස්ථානවලට හානි පැමිණවීම යුද අපරාධ ලෙස සළකා දඬුවම් ලැබිය හැකි වරදක් බවට පත් කරන සම්මුතියක් එක්සත් ජාතීන්ගේ ආරක්ෂක මණ්ඩලය ඊයේ සම්මත කරගෙන තිබෙනවා.\nඇෆ්ගනිස්ථානයේ බාමියන් බුද්ධ ප්‍රතිමා, මෙන්ම සිරියාවේ සහ ඉරාකයේ ලෝක උරුමයන් රැසක් මේ වනවිට අන්තවාදී කණ්ඩායම්වල ප්‍රහාරවලින් විනාශයට පත්වීම සැළකිල්ලට ගෙනයි මෙම සම්මුතිය ආරක්ෂක මණ්ඩලයට ඉදිරිපත් කර ඇත්තේ.\nලොව කවර කලාපයක පිහිටියද එවැනි සංස්කෘතික උරුමයන්වලට ප්‍රහාර එල්ල කිරීම, විනාශ කිරීම සොරකම් කිරීම හෝ ඒවායේ කොටස් විකිණීම මේ අනුව යුද අපරාධයක් සේ සැළකෙනු ඇති.",
       "URL": "https://www.hirunews.lk/157683/ලෝක-උරුමයන්-වැනසීම-යුද-අපරාධයක්-ජගත්-සංවිධානය-සම්මුතියක්-සම්මත-කරගනී",
       "Category": "International News",
       "Parent URL": "https://www.hirunews.lk/international-news.php?pageID=501"
}