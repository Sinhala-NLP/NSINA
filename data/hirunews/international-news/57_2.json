{
       "Source": "hirunews",
       "Timestamp": "Friday, 18 March 2022 - 8:47",
       "Headline": "සඳට යන මීළඟ ඇමරිකානු රොකට්ටුව අවසන් අදියරට",
       "News Content": "සඳ ගමන සඳහා යොදාගැනෙන නාසා ආයතනයේ මීළඟ පරපුරේ රොකට්ටුව ආටෙමිස් - 01, ෆ්ලොරිඩාවේ - කෙනඩි අභ්‍යවකාශ මධ්‍යස්ථානයේ සිට උඩු ගුවනට නික්මෙන යානා ස්ථානගත කරන සංකීර්ණය වෙත අද රැගෙන යනු ලබනවා.\nගගන යානා නිෂ්පාදන ගොඩනැගිල්ලේ සිට සැතපුම් හතරක් ඈතින් වූ එම ස්ථානය වෙත රොකට්ටුව ඉතා සෙමෙන් රැගෙන යාමට පැය 11ක් පමණ ගතවනු ඇති.\nනාසා ආයතනයේ නව රොකට්ටුව උසින් අඩි 322ක් වන අතර, එක් උඩුගුවන් චාරිකාවක් සඳහා වැයවන මුදල ඩොලර් බිලියන 4.1ක්.\nනාසා ආයතනයේ සඳ ගමන් සඳහා යොදාගැනීමට නියමිත ආටෙමිස් නම් කර ඇත්තේ, ඇපලෝ ග්‍රීක දෙවඟනගේ නිවුන් සොහොයුරියගේ නමින්.",
       "URL": "https://www.hirunews.lk/299751/සඳට-යන-මීළඟ-ඇමරිකානු-රොකට්ටුව-අවසන්-අදියරට",
       "Category": "International News",
       "Parent URL": "https://www.hirunews.lk/international-news.php?pageID=57"
}