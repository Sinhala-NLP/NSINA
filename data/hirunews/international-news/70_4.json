{
       "Source": "hirunews",
       "Timestamp": "Sunday, 02 January 2022 - 8:56",
       "Headline": "ඉන්දියාවේ රාජ්‍ය නොවන සංවිධාන 12,000කට විදේශ ආධාර අහිමි වෙයි",
       "News Content": "විදේශ ආධාර ලබා ගැනීම සඳහා ඉන්දියාවේ ක්‍රියාත්මක රාජ්‍ය නොවන සංවිධාන 12,000 ක් සතුව පැවති බලපත්‍ර අහෝසි වී ඇති බව එරට ස්වදේශ කටයුතු අමාත්‍යාංශය නිවේදනය කළා.\nඒ, තෙරේසා මව්තුමියගේ මිෂනරිස් ඔෆ් චැරිටි රාජ්‍ය නොවන සංවිධානයේ විදේශ ආධාර ලැබීමේ බලපත්‍රය අහෝසි කිරීමෙන් අනතුරුවයි.\nරාජ්‍ය නොවන සංවිධාන 5,789 ක එම බලපත්‍ර අහිමිවී ඇත්තේ ඔවුන් ඒවා යාවත්කාලීන කිරීමට ඉල්ලීම් කර නොතිබූ නිසා බවයි ඉන්දීය රජය සඳහන් කර ඇත්තේ.\nකෙසේ නමුත් ඔක්ස්ෆෑම්, ඉන්දීය ක්‍ෂයරෝග සම්මේලනය, ජාතික කලා මධ්‍යස්ථානය සහ ඉන්දීය ඉස්ලාමීය සංස්කෘතික මධ්‍යස්ථානය ඇතුලු ප්‍රකට රාජ්‍ය නොවන සංවිධාන රැසකට මෙහිදී විදේශ ආධාර ලැබීමේ බලපත්‍ර අහෝසි වී ඇති බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/292799/ඉන්දියාවේ-රාජ්‍ය-නොවන-සංවිධාන-12000කට-විදේශ-ආධාර-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=70"
}