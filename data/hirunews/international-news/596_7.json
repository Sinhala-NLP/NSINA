{
       "Source": "hirunews",
       "Timestamp": "Sunday, 21 August 2016 - 8:29",
       "Headline": "බින්ලාඩ්න් ඝාතන මෙහෙයුම ගැන පොතක් ලියූ ඇමරිකානු නාවික සෙබලාට ඩොලර් මිලියන 07 ක දඩයක්",
       "News Content": "අල්කයිඩා නායක ඔසාමා බින්ලාඞ්න් පාකිස්තානයේ ඇබොටොබාද් හිදී 2011 වසරේ මැයි මාසයේ ඝාතනය කිරීමේ මෙහෙයුම පිළිබඳ ග්‍රන්ථයක් ලියූ එම මෙහෙයුමට සම්බන්ධ නාවික හමුදා සාමාජිකයෙකුට ඇමරිකානු රජයෙන් ඩොලර් මිලියන 07 ක දඩයක් නියම කර  තිබෙනවා.\n2012 වසරේදී ඔහු එම ග්‍රන්ථය ප්‍රකාශයට පත්කළ අතර, එය ලොව පුරා විශාල  වශයෙන් අලෙවි වුණා.\nඇමරිකානු රජය මගින් ඔහුට මෙලෙස විශාල දඩ මුදලක් නියම කර ඇත්තේ ඇමරිකාවේ ආරක්ෂාවට අදාළව හෙළි නොකළ යුතු කරුණු හෙළි කිරීම හේතුවෙන්.\nඒ සඳහා නාවික හමුදා සීල් භටයන් ලබාදෙන ප්‍රතිඥාව මැට් බිසොනෙට් නැමැති මෙම නාවික සෙබලා කඩකර ඇති බවයි පෙන්ටගනය පෙන්වා දී ඇත්තේ.",
       "URL": "https://www.hirunews.lk/141107/බින්ලාඩ්න්-ඝාතන-මෙහෙයුම-ගැන-පොතක්-ලියූ-ඇමරිකානු-නාවික-සෙබලාට-ඩොලර්-මිලියන-07-ක-දඩයක්",
       "Category": "International News",
       "Parent URL": "https://www.hirunews.lk/international-news.php?pageID=596"
}