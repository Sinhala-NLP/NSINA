{
       "Source": "hirunews",
       "Timestamp": "Sunday, 04 December 2016 - 8:33",
       "Headline": "ෆිදෙල්  කස්ත්‍රෝගේ භෂ්මාවශේෂ විප්ලවයේ තිඹිරිගෙයට රැගෙන එයි",
       "News Content": "අභාවප්‍රාප්ත වූ කියුබානු නායක ෆිදෙල් කස්ත්‍රෝගේ භෂ්මාවශේෂ කියුබානු විප්ලවය දියත් කළ සන්තියාගෝ නුවරට රැගෙන විත් තිබෙනවා.\nඑහි භෂ්මාවශේෂ තැන්පත් කෙරෙන අතර, කියුබානු විප්ලවයේ අසාහය නායකයාට අවසන් බුහුමන් දැක්වීම සඳහා ලක්ෂ සංඛ්‍යාත පිරිසක් එහි රොක්වී සිටින බවයි විදෙස් වාර්තා සඳහන් කළේ.\nභෂ්මාවශේෂ තැන්පත් කිරීම හෙට සිදුකිරීමට නියමිත අතර ඒ සඳහා අසල්වැසි ලතින් ඇමරිකානු රටවල් වන වෙනිසියුලාව, නිකරගුවාව සහ බොලිවියාව යන රටවල නායකයන් මෙන්ම ආජන්ටිනාවේ ප්‍රවීන පාපන්දු ක්‍රීඩක දියේගෝ මැරඩෝනාද එක්වීමට නියමිතයි.\nබ්‍රසීලයේ හිටපු ජනාධිපතිවරුන් වන ලූවිස් ඉනැසියෝ ලූලා ද සිල්වා සහ ඩිල්මා රූසෙෆ් ද කස්ත්‍රෝගේ අවසන් කටයුතු සඳහා දැනටමත් කියුබාවට පැමිණ සිටිනවා.",
       "URL": "https://www.hirunews.lk/148909/ෆිදෙල්-කස්ත්‍රෝගේ-භෂ්මාවශේෂ-විප්ලවයේ-තිඹිරිගෙයට-රැගෙන-එයි",
       "Category": "International News",
       "Parent URL": "https://www.hirunews.lk/international-news.php?pageID=551"
}