{
       "Source": "hirunews",
       "Timestamp": "Sunday, 04 August 2013 - 13:03",
       "Headline": "ආසියාවේ මුදුන චීනයට.",
       "News Content": "චීනයේ උසම ගොඩනැගිල්ල වන ෂැන්හයි ටවර් ගොඩනැගිල්ලේ අවසන් වානේ රාමුව සවිකිරීම ඊයේ සිදු කෙරුණා. එය සළකුණු කරමින් ධජ එසවීමේ උත්සවයක්ද සංවිධාන කර තිබූ බව විදෙස් වාර්තා සඳහන් කළා. සම්පූර්ණ කළ පසු මීටර් 630 ක උසකින් යුක්ත ෂැංහයි ටවර් ගොඩනැගිල්ල ඩුබායි හි බර්ජ් කලිෆා ගොඩනැගිල්ලට පසු ලොව උසම ගොඩනැගිල්ල ලෙස සැළකිය හැකියි. එමෙන්ම තායිවානයේ මීටර් 509 ක් උසැති  තායිපේ 101 ගොඩනැගිල්ල අභිබවා යන හෙයින් එය ආසියාවේ උසම ගොඩනැගිල්ල බවට පත්වනු ඇති. 2008 වසරේ ඉදිකිරීම් ආරම්භ වූ ෂැංහයි ටවර් ගොඩනැගිල්ලේ ඉදිකිරීම් ලබන වසරේ නිමාවට පත්වීමට නියමිතයි. එහි කාර්යාල, සුපිරි හෝටල් මෙන්ම කෞතුකාගාරයක්ද ස්ථාපිත කිරීමට සැළසුම් කර තිබෙනවා.",
       "URL": "https://www.hirunews.lk/64411/ආසියාවේ-මුදුන-චීනයට",
       "Category": "International News",
       "Parent URL": "https://www.hirunews.lk/international-news.php?pageID=816"
}