{
       "Source": "hirunews",
       "Timestamp": "Saturday, 11 June 2022 - 13:54",
       "Headline": "උතුරු කොරියාව නව විදේශ අමාත්‍යවරියක පත් කරයි",
       "News Content": "උතුරු කොරියාවේ න්‍යෂ්ටික සාකච්ඡාවල ප්‍රධාන නියෝජිතයෙකු වූ විදේශ කටයුතු නියෝජ්‍ය ඇමතිනි චේ ෂොන් හුයි එරට විදේශ අමාත්‍යවරිය ලෙස උසස් කරන බව උතුරු කොරියානු රජය ප්‍රකාශ කරනවා.\nඅදාළ පත් කිරීමෙන් පසු එරට ජනාධිපති කිම් ජොං අන් සඳහන් කළේ බලය සඳහා බලය යන ප්‍රතිපත්තියේ සිට රටට එරෙහි තර්ජනවලට මුහුණදීම සඳහා කටයුතු කරන බවයි.\nනුදුරේදීම උතුරු කොරියාව න්‍යෂ්ටික අත්හදා බැලීමකට සූදානම් වන බවට බටහිර රටවල් චෝදනා කරන අතර, ඔවුන්ට එරෙහි සම්බාධක වැඩි කිරිම පිළිබඳවද අවධානය යොමුව තිබෙනවා.\nඑවන් තත්වයක් තුළයි බටහිර සහ උතුරු කොරියාව අතර සාකච්ඡාවල ප්‍රධාන මැදිහත්කරුවෙකු වන චේ ෂොන් හුයි නව තනතුරට පත්කර ඇත්තේ.",
       "URL": "https://www.hirunews.lk/306833/උතුරු-කොරියාව-නව-විදේශ-අමාත්‍යවරියක-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=45"
}