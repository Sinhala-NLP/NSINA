{
       "Source": "hirunews",
       "Timestamp": "Monday, 19 September 2016 - 8:14",
       "Headline": "නිව්යෝක් පිපිරීමේ හේතුව අපහැදිලියි",
       "News Content": "ඇමරිකාවේ නිව්යෝක් නුවර සිදුවූ පිපිරීම ත්‍රස්ත ප්‍රහාරයක් බවට නිව්යෝක් ආණ්ඩුකාර ඇන්ඩෲ කූමෝ පවසනවා.\nඔහු කියා සිටියේ මෙම පිපිරීම කවුරුන් විසින් කිනම් අරමුණක් මුල් කරගනිමින් එල්ල කළේද යන්න පිළිබඳව පැහැදිළි නොමැති බවයි.\nනිව්යෝක් නුවර චෙන්සි නුවර ප්‍රදේශයේ සිදුවූ මෙම පිපිරීමෙන් පුද්ගලයන් 29 දෙනෙකු තුවාල ලැබූ අතර ඔවුන් මේ වනවිට ප්‍රතිකාර ලබා රෝහල්වලින් පිටව ගොස් තිබෙනවා.\nනිව්යෝක් නගරාධිපති බිල් ඩි බිලාසියෝ කියා සිටියේ පිපිරීමත් සමඟ නිව්යෝක් නුවරට දැඩි ආරක්ෂක රැකවල් යොදවා ඇති බවයි.\nඅමතර භට කණ්ඩායම්ද මේ වනවිට නිව්යෝක් නුවරට කැඳවා තිබෙනවා.\nමෙම පිපිරීමත් සමඟ  නිව්යෝක් නුවර සෝදිසි මෙහෙයුම් දැඩිකර ඇති බවයි විදෙස් වාර්තා සඳහන්  කළේ.",
       "URL": "https://www.hirunews.lk/143288/නිව්යෝක්-පිපිරීමේ-හේතුව-අපහැදිලියි",
       "Category": "International News",
       "Parent URL": "https://www.hirunews.lk/international-news.php?pageID=584"
}