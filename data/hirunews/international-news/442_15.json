{
       "Source": "hirunews",
       "Timestamp": "Tuesday, 05 September 2017 - 13:55",
       "Headline": "චීනයේදී, නරේන්ද්‍ර මෝදි - ෂී ජින් පින් හමුවක්",
       "News Content": "චීනයේ පැවැත්වෙන බ්‍රික්ස් සමුළුවට සමගාමීව චීන ජනාධිපති ෂී ජින් පින් සහ ඉන්දීය අග්‍රාමාත්‍ය නරේන්ද්‍ර මෝදි අතර සාකච්ඡාවක් අද පැවැත් වුණා.\nඑහිදී දේශසීමා අර්බුද වළක්වාගැනීම සඳහා තවත් බොහෝ දේ කළ යුතු බවට නායකයන් දෙදෙනාම එකඟ වූ බවයි ඉන්දීය මාධ්‍ය සඳහන් කළේ.\nබ්‍රික්ස් සමුළුව පැවැත්වෙන චීනයේ ෂියාමෙන් වරාය නගරයේ දී අද පැවති මෙම සාකච්ඡාව පැයකට වැඩි කාලයක් පැවති බව ඉන්දීය විදේශ ලේකම් එස්. ජයශංකර් ප්‍රකාශ කළා.\nද්විපාර්ශවික සබඳතා සම්බන්ධයෙන් තමන් චීන ජනාධිපතිවරයා සමග ඵලදායී සාකච්ඡාවක නිරතවූ බව ඉන්දීය අග්‍රාමාත්‍ය නරේන්ද්‍ර මෝදි ට්විටර් පණිවුඩයක් මගින් සඳහන් කර තිබෙනවා.\nඉන්දු - චීන දේශසීමාවේ ඩොක්ලම් ප්‍රදේශයේ පැවති ගැටුම්කාරී තත්වය අවසන් වීමෙන් පසු නායකයන් දෙදෙනා හමුවූ ප්‍රථම අවස්ථාවද මෙයයි.",
       "URL": "https://www.hirunews.lk/170201/චීනයේදී-නරේන්ද්‍ර-මෝදි-ෂී-ජින්-පින්-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=442"
}