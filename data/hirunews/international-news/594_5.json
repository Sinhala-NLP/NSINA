{
       "Source": "hirunews",
       "Timestamp": "Friday, 26 August 2016 - 12:21",
       "Headline": "ඩොනල්ඩ් ට්‍රම්ප්ගේ ජනප්‍රියත්වය පහළට",
       "News Content": "මෙවර ඇමරිකානු ජනාධිපතිවරණයේ ඩිමොක්‍රටික් පක්ෂ අපේක්ෂිකා හිලරි ක්ලින්ටන්ගේ ජනප්‍රියත්වය ප්‍රථම වරට සියයට 50 ඉක්මවා තිබෙනවා.\nඇමරිකානු කුයින්නිපැක් විශ්වවිද්‍යාලය මගින් ඊයේ නිකුත් කළ ජනමත සමීක්ෂණයට අනුව, සියයට 51 ට 41 ක් ලෙස ඇය ඩොනල්ඩ් ට්‍රම්ප් අභිබවා ඇත්තේ සියයට 10 ක පරතරයක් පවතින ලෙසින්.\nමෙලෙස හිලරි ක්ලින්ටන් සමග කැපී පෙනෙන පරතරයක් ඇතිවීම රිපබ්ලිකන් අපේක්ෂක ඩොනල්ඩ්  ට්‍රම්ප්ගේ ජනප්‍රියත්වය සීඝ්‍රයෙන් පහත වැටීමේ සලකුණක් ලෙසයි හැදින්වෙන්නේ.\nකෙසේ නමුත්, ලිබරල් පක්ෂය සහ හරිත පක්ෂයේ අපේක්ෂකයන් ද සැලකූ විට ඩිමොක්‍රටික් අපේක්ෂිකා හිලරි ක්ලින්ටන්ගේ ජනප්‍රියත්වය සියයට 50 ට වඩා අඩු වන බව අදාළ සමීක්ෂණ ආයතනය ප්‍රකාශ කළා.\nඑහිදී හිලරි ක්ලින්ටන්ට සියයට 45 ක් සහ ඩොනල්ඞ් ට්‍රම්ප්ට සියයට 38 ක ඡුන්ද ප්‍රතිශතයක් හිමිවීමේ අවස්ථාවක් පවතින බවයි සමීක්ෂකයන් කියාසිටියේ.",
       "URL": "https://www.hirunews.lk/141516/ඩොනල්ඩ්-ට්‍රම්ප්ගේ-ජනප්‍රියත්වය-පහළට",
       "Category": "International News",
       "Parent URL": "https://www.hirunews.lk/international-news.php?pageID=594"
}