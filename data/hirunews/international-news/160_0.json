{
       "Source": "hirunews",
       "Timestamp": "Tuesday, 13 October 2020 - 14:17",
       "Headline": "ඉන්දියාවේ දෛනික ආසාදිතයින් සංඛ්‍යාව අඩුවෙයි",
       "News Content": "අද(13) උදෑසනින් අවසන් වූ පැය 24 තුළ නව කොරෝනා ආසාදිතයින් 55,342ක් වාර්තා වීමත් සමඟ ඉන්දියාවේ සමස්ත කොරෝනා ආසාදිතයින් සංඛ්‍යාව 71 ලක්ෂ 70,000 ඉක්ම වූවා.\nකෙසේ නමුත්, ඊයේ ඉන්දියාවෙන් වාර්තා වූ දෛනික ආසාදිතයින් සංඛ්‍යාව මාස දෙකකින් සටහන් වූ අවම අගයයි.\nඊයේ දිනයේ තවත් මරණ 706ක් වාර්තා වීමත් සමඟ ඉන්දියාවේ කොරෝනා මරණ සංඛ්‍යාව ද එක්ලක්ෂ 9856ක් ලෙස සටහන් වුණා.\nඉන්දියාවේ කොරෝනා ආසාදිතයින් 62 ලක්ෂ 20,000ක් සුවය ලබා ඇති අතර, එරට සුවය ලැබීමේ ප්‍රතිශතය සියයට 86.8ක් බවයි ඉන්දීය සෞඛ්‍ය අමාත්‍යාංශය නිවේදනය කළේ.\nඑමෙන්ම, ලබන වසර මුල දී ඉන්දියානුවන් සඳහා කොරෝනා වෛරස් එන්නත් මූලාශ්‍ර කිහිපයකින් ලබා ගැනීමට හැකි වනු ඇති බව ඉන්දීය සෞඛ්‍ය අමාත්‍ය වෛද්‍ය හර්ෂ් වර්ධන් ප්‍රකාශ කළා.",
       "URL": "https://www.hirunews.lk/252458/ඉන්දියාවේ-දෛනික-ආසාදිතයින්-සංඛ්‍යාව-අඩුවෙයි",
       "Category": "International News",
       "Parent URL": "https://www.hirunews.lk/international-news.php?pageID=160"
}