{
       "Source": "hirunews",
       "Timestamp": "Sunday, 08 February 2015 - 8:24",
       "Headline": "ත්‍රස්තවාදී තර්ජන නිසා නයිජීරියානු ජනපතිවරණය කල් යයි",
       "News Content": "බොකෝහරාම් ඉස්ලාමීය අන්තවාදී සන්නද්ධ කණ්ඩායම්වල ප්‍රහාර තවදුරටත් ක්‍රියාත්මකවීම හේතුවෙන් නයිජීරියාව එරට ජනාධිපතිවරණය කල්දමා තිබෙනවා. ජනාධිපති ගුඞ්ලක් ජොනතන් මීට  පෙර මැතිවරණය පැවැත්වීමට සැළසුම් කර තිබුණේ පෙබරවාරි 14 වැනිදා යි. එහෙත් එය තවත් සති 6 කින් වත් අවම වශයෙන් කල් තැබීමට සිදුවන බව නයිජීරියානු මැතිවරණ කොමසාරිස්වරයා ප්‍රකාශ කළා. ඒ අනුව එරට ජනාධිපතිවරණය මාර්තු 28 වැනිදා පැවැත්වෙනු ඇතැයි අපේක්ෂිතයි. මෙවර ජනාධිපතිවරණයේදී වත්මන් ජනපති ගුඞ්ලක් ජොනතන්ට එරට හිටපු හමුදා නායක මොහම්මදු බුහාරි ගෙන් එල්ලවන්නේ ප්‍රබල අභියෝගයක්.",
       "URL": "https://www.hirunews.lk/102901/ත්‍රස්තවාදී-තර්ජන-නිසා-නයිජීරියානු-ජනපතිවරණය-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=761"
}