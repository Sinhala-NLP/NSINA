{
       "Source": "hirunews",
       "Timestamp": "Sunday, 31 December 2017 - 8:59",
       "Headline": "පද්මාවතීට ඉන්දීය රැඟුම් පාලක මණ්ඩලයේ අනුමැතිය",
       "News Content": "14 වන සියවසේ හින්දු රැජිනක් වූ පද්මාවතී සහ මුස්ලිම් පාලකයෙකු අතර සබඳතා සිදුවීම් දාමයක් පදනම් කරගෙන තැනූ පද්මාවතී චිත්‍රපටයට ඉන්දීය සිනමා රැඟුම් පාලක මණ්ඩලයේ අනුමැතිය ඊයේ හිමිවී තිබෙනවා.\nදීපිකා පදුකෝන් සහ රන්වීර් සිං ප්‍රධාන චරිත රඟපාන මෙම බොලිවුඩ් චිත්‍රපටයට ඉන්දියාවේ හින්දු ආගම්වාදීන්ගේ විරෝධය පළ වුණා.\nචිත්‍රපටය ලොව පුරා බෙදාහැරීම වළක්වාලීම සඳහා ගොනු කළ නඩුවක් පසුගිය නොවැම්බරයේදී ඉන්දීය ශ්‍රේෂ්ඨාධිකරණය ප්‍රතික්ෂේප කරනු ලැබුවා.\nකෙසේ නමුත් මහජන විරෝධතා හේතුවෙන් චිත්‍රපටය අනුමත කිරීම ඉන්දීය රැගුම් පාලක මණ්ඩලය පමා කළ බව සඳහන්.\nදැන් ඒ සඳහා අනුමැතිය ලබාදී ඇත්තේ ඇතැම් දර්ශන කපා හැරීමෙන් පසුව බව ඉන්දීය මාධ්‍ය සඳහන් කළා.\nකෙසේ නමුත් ඉන්දීය සිනමා පාලක මණ්ඩලය ප්‍රකාශ කළේ එවැනි කිසිදු ඉවත් කිරීමක් තමන් නිර්දේශ නොකළ බවයි.\nඑමෙන්ම චිත්‍රපටයේ නම පද්මාවත් ලෙස වෙනස් කර තිබෙනවා.",
       "URL": "https://www.hirunews.lk/179765/පද්මාවතීට-ඉන්දීය-රැඟුම්-පාලක-මණ්ඩලයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=409"
}