{
       "Source": "hirunews",
       "Timestamp": "Tuesday, 06 February 2018 - 15:11",
       "Headline": "19 හැවිරිදි තරුණයෙකුගේ ලිංගික අපයෝජනයෙන් දෙදරු මවක් මරුට",
       "News Content": "41 හැවිරිදි දෙදරු මවකට බරපතල ලිංගික අපයෝජනයක් කළ 19 හැවිරිදි තරුණයෙකු රුසියාවේ ආරක්ෂක අංශ විසින් අත්අඩංගුවට ගෙන තිබෙනවා.\nබරපතල අපයෝජනයට ලක්වු කාන්තාව රෝහල් ගත කිරීමෙන් පසු මරණයට පත්ව ඇති බවයි විදෙස් වාර්තා සඳහන් කළේ.\nමෙම දෙදරු මවගේ ගර්භාෂයට දැඩි ලෙසට හානිවි ඇති අතර ඒ හේතුවෙන් මරණය සිදුව ඇතැයි පරීක්ෂණවලදී හෙළිවී තිබෙනවා.\nඅවමංගල උත්සවයකට සහභාගී වීමෙන් අනතුරුව මෙම කාන්තාව නිවසට යාමට සිටි අවස්ථාවේ සැකකාර තරුණයා සිය මෝටර් රථයෙන් ඇය රැගෙන යාමට කැමැත්ත පළකර ඇතැයි සඳහන්.\nඑලෙස යමින් සිටියදීයි අතරමග ප්‍රදේශයකදී ඇය බරපතල අපයෝජනයකට ලක්වී ඇත්තේ.\nලිංගික අපයෝජනයට ලක් කිරීමට පෙර සැකකරු මෙම කාන්තාවගේ ඇඳුම් සියල්ල ඉරා දමා ඇතැයි ද සඳහන්.\nඅනතුරුව ඇය මෝටර් රථයේ දමා සැකකරු පළාගොස් ඇති අතර එම ස්ථානයෙන් ගමන් කළ පිරිසක් සිද්ධිය දැක පොලිසිය දැනුවත් කර තිබෙනවා.\nමෙම අපයෝජනයෙන් පසුව ද කාන්තාව ජීවත්ව සිට ඇති අතර ඇය රෝහල් ගත කිරීමෙන් පසු ශල්‍යකර්මයක් ද සිදු කර ඇති බවයි විදෙස් මාධ්‍ය වාර්තා කළේ.\nකෙසේවෙතත් ගර්භාෂයට සිදුවු බරපතල හානි හේතුවෙන් පසුව ඇය මරණයට පත්වී තිබෙනවා.\nසැකකාර තරුණයා මෙම කාන්තාවගේ සිරුරට ඇතුලු කළ මෝටර් රථයේ කාර්මික උපකරණයක් ද එහි තිබි ඇති අතර එය රුධිරයෙන් වැසී තිබු බවයි පොලිසිය හෙළිකර ඇත්තේ.\nමියගිය කාන්තාව අවුරුදු 13 ක දැරියකගේ සහ අවුරුදු 11 ක් වන පිරිමි දරුවෙකුගේ මවක්.",
       "URL": "https://www.hirunews.lk/183044/19-හැවිරිදි-තරුණයෙකුගේ-ලිංගික-අපයෝජනයෙන්-දෙදරු-මවක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=397"
}