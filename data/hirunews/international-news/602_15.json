{
       "Source": "hirunews",
       "Timestamp": "Saturday, 06 August 2016 - 13:57",
       "Headline": "හිරෝෂිමා න්‍යෂ්ටික බෝම්බ ප්‍රහාරය අනුස්මරණය කරයි",
       "News Content": "ජපානය අද හිරෝෂිමා න්‍යෂ්ටික බෝම්බ ප්‍රහාරයේ 71 වන වසර අනුස්මරණය කරනවා.\nඇමරිකානු බී 29 ප්‍රහාරක යානයක් මගින් 1945 වසරේ අගෝස්තු 6 වන දා ලොව ප්‍රථම පරමාණු බෝම්බ ප්‍රහාරය හිරෝෂිමාවට එල්ල කළා.\nඑහිදී නගරයෙන් සියයට 90ක් විනාශ වූ අතර, එකවර මිය ගිය සංඛ්‍යාව 80,000කට අධිකයි.\nවසර අවසානයේදී එම මරණ සංඛ්‍යාව එක්ලක්ෂ 40,000 දක්වා ඉහළ ගියා.\nහිරෝෂිමා නගරාධිපතිවරයා ප්‍රකාශ කළේ ලෝකය න්‍යෂ්ටික අවි වලින් තුරන් කිරීම සඳහා කටයුතු කළ යුතු බවයි.\nඒ සඳහා ජනාධිපති බැරක් ඔබාමා ගෙන ඇති පියවර ද නගරාධිපති කසුමි මට්සුයිගේ ප්‍රසාදයට ලක්වුණා.",
       "URL": "https://www.hirunews.lk/139960/හිරෝෂිමා-න්‍යෂ්ටික-බෝම්බ-ප්‍රහාරය-අනුස්මරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=602"
}