{
       "Source": "hirunews",
       "Timestamp": "Monday, 13 February 2017 - 9:36",
       "Headline": "ට්‍රම්ප්ට එරෙහිව මෙක්සිකෝවේ විරෝධතා",
       "News Content": "ඇමරිකානු ජනාධිපති ඩොනල්ඩ් ට්‍රම්ප්ට එරෙහිව මෙක්සිකෝවේ නගර කිහිපයක විරෝධතා ආරම්භ වී තිබෙනවා.\nසුදු ඇඳුමින් සැරසී ඔවුන් විරෝධතාවයේ නිරතවන බවයි විදෙස් මාධ්‍ය වාර්තා කළේ.\nසංක්‍රමණික තහනම සහ ඇමරිකානු මෙක්සිකෝ දේශ සීමාවේ ඉදිකිරීමට යෝජිත තාප්පයට විරෝධය පළ කරමිනුයි ඔවුන් උද්ඝෝෂනවල නිරතවන්නේ.\nඇමරිකානු ජනාධිපතිවරයාගේ මෙම තීරණය සම්බන්ධයෙන් මෙක්සිකානු ජනාධිපතිවරයා මැදිහත්ව කටයුතු නොකිරීම පිළිබඳවද විරෝධතාකරුවන් සිය විවේචනය එල්ල කර තිබෙනවා.",
       "URL": "https://www.hirunews.lk/154343/ට්‍රම්ප්ට-එරෙහිව-මෙක්සිකෝවේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=518"
}