{
       "Source": "hirunews",
       "Timestamp": "Tuesday, 23 June 2015 - 13:59",
       "Headline": "ඇමරිකානු ගුවන් බලයට චීනයෙන් තර්ජනයක්",
       "News Content": "ගුවන් තලයේ ඇමරිකානු සුපිරි බලයට චීනය ප්‍රබල අභියෝගයක් එල්ල කරන බව පෙන්ටගනය පවසනවා. ඇමරිකානු නියෝජ්‍ය ආරක්ෂක ලේකම් රොබට් වර්ක් ප්‍රකාශ කළේ මේ නිසා සීග්‍රයෙන් දියුණු වන ප්‍රතිවාදියාට වඩා ඉදිරියෙන් සිටීම සඳහා ඇමරිකාවට විශාල කාර්ය භාරයක් සිදුකළ යුතුව ඇති බවයි. ඒ සඳහා නව තාක්ෂණ ක්‍රම භාවිත කළ යුතු බව ඔහුගේ අදහසයි. ඇමරිකානු හමුදා ගුවන් තලයේ දැනට භාවිත කරන තාක්ෂණයට චීනය දැන් සමීප වෙමින් සිටිනවා. රේඩාර් මඟ හැර යන යානා, නියමුවන් රහිත ඔත්තු බැලීමේ යානා, අති නවීන මිසයිල සහ ඉලෙට්‍රෝනික යුද උපකරණ ඊට ඇතුළත්. අවි තරඟයක් පැවතුණ ද යුද තාක්ෂණයේදී චීනය සමඟ සහයෝගීතාවක් පවත්වා ගැනීම ඇමරිකාවේ අපේක්ෂාවයි.",
       "URL": "https://www.hirunews.lk/111953/ඇමරිකානු-ගුවන්-බලයට-චීනයෙන්-තර්ජනයක්",
       "Category": "International News",
       "Parent URL": "https://www.hirunews.lk/international-news.php?pageID=724"
}