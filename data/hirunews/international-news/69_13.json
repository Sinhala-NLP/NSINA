{
       "Source": "hirunews",
       "Timestamp": "Tuesday, 04 January 2022 - 11:47",
       "Headline": "ඉන්දියාවේ තුන් වැනි කොරෝනා රැල්ල ඇරඹේ",
       "News Content": "ඔමික්‍රොන් ප්‍රභේදය සමඟ මුම්බායි, දිල්ලි සහ කොල්කටා යන ප්‍රධාන නගරවල ආසාදිත සංඛ්‍යාව කැපී පෙනෙන ලෙස ඉහළ යාමත් සමඟ ඉන්දියාවේ තුන් වැනි කොරෝනා රැල්ල ආරම්භ වී ඇති බව එරට එන්නත්කරණ වැඩසටහනේ ජාතික තාක්ෂණික උපදේශ කමිටු සභාපති වෛද්‍ය එන්.කේ. අරෝරා පවසනවා.\nඉන්දියාවේ ඔමික්‍රොන් ආසාදිතයන්ගෙන් සියයට 75ක්ම කේන්ද්‍ර ගත වී ඇත්තේ මෙම ප්‍රධාන නගර තුනටයි.\nඉන්දියාවේ මේ වන විට ඔමික්‍රෝන් ආසාදිතයන් 1700ක් වාර්තා වී ඇති අතර, දෛනික ආසාදිතයින් සංඛ්‍යාව කැපී පෙනෙන ලෙස ඉහළ නැංවීමට හේතු වී තිබෙනවා.\nමේ අතර, ඔමික්‍රොන් ව්‍යාප්තිය හමුවේ ඉන්දියාව වයස අවුරුදු 15ත් 18ත් අතර යොවුන් පෙළට කොරෝනා එන්නත් ලබාදීම ඊයේ ආරම්භ කළ අතර ඊයේ දිනයේ දී පමණක් ලබාදී ඇති මාත්‍රා සංඛ්‍යාව හතලිස් ලක්ෂයකට අධිකයි.",
       "URL": "https://www.hirunews.lk/292981/ඉන්දියාවේ-තුන්-වැනි-කොරෝනා-රැල්ල-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=69"
}