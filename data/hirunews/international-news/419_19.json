{
       "Source": "hirunews",
       "Timestamp": "Wednesday, 22 November 2017 - 14:47",
       "Headline": "ඇමරිකානු සෙබළුන් 11 දෙනෙකු රැගත් ගුවන් යානයක් කඩා වැටේ",
       "News Content": "ඇමරිකානු නාවික හමුදා සෙබළුන් 11 දෙනෙකු රැගෙන යමින් සිටි ගුවන් යානයක් ජපාන ආසන්න මුහුදට කඩාවැටී තිබෙනවා.\nපැසිෆික් සාගරයේ මේ වනවිට රඳවා ඇති ඇමරිකාවට අයත් රොනල්ඩ් රේගන් යුද නෞකාව වෙත පියාසර කරමින් සිටියදියි මෙම යානය අනතුරට ලක්ව ඇත්තේ.\nයානය සෙවීමේ මෙහෙයුම් මේ වනවිට ආරම්භ කර ඇති අතර, අනතුරට හේතුව මෙතෙක් අනාවරණ වී නැහැ.\nකෙසේවෙතත් ජපාන ආරක්ෂක අමාත්‍යවරයා ප්‍රකාශකර ඇත්තේ යානයේ එංජිමේ හටගත් කාර්මික දෝශයක් හේතුවෙන් එය අනතුරට ලක්ව ඇතැයි අමරිකා බලධාරීන් තමා දැනුවත් කළ බවයි.\nඅතුරුදන්වුවන් සෙවීමේ මෙහෙයුම්වලට ද ජපානයේ පුර්ණ සහය ලැබී තිබෙනවා.\nමෙලෙස අනතුරට ලක්වී ඇත්තේ අමරිකාව වෙනුවෙන් වසර 15 ක පමණ කාලයක් සේවය සැලසු ගුවන් යානයක්.\nඑම යානය වෙනුවෙන් වෙනත් යානයක් ලබා ගැනීමට සැලසුම් කර තිබී ඇතැයි ද අනාවරණ වී තිබෙනවා.",
       "URL": "https://www.hirunews.lk/176657/ඇමරිකානු-සෙබළුන්-11-දෙනෙකු-රැගත්-ගුවන්-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=419"
}