{
       "Source": "hirunews",
       "Timestamp": "Friday, 21 June 2019 - 9:26",
       "Headline": "ඩ්‍රෝන යානාව බිම හෙලීම නරක අත්වැරැද්දක් - ජනපති ට්‍රම්ප් කියයි",
       "News Content": "හෝමුස් සමුද්‍ර සන්ධිය ආසන්නයේදී ඉරානය විසින් ඇමරිකානු ඩ්‍රෝන යානාවක් බිම හෙලීම තුළින් ඉරානය බරපතල අත්වැරැද්දක් සිදුකර ඇති බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඉරානය ප්‍රකාශ කළේ තම ගුවන් තලය උල්ලංගණය කළ ඇමරිකානු ඩ්‍රෝන යානය බිම හෙළුෑ බවයි.\nඑහෙත් එම චෝදනාව ඇමරිකානු හමුදා ප්‍රතික්ෂේප කළා. කෙසේ නමුත්, ඇමරිකානු ජනාධිපතිවරයා වැඩිදුරටත් කියා සිටියේ ඉරානය විසින් සිතා මතා සිය ඩ්‍රෝන යානාව විනාශ කළේ යැයි විශ්වාස කිරීම අසීරු බවයි.\nඑය බොහෝදුරට මෙහෙයුම් දෝෂයක් තුළින් සිදුවන්නට ඇති බව ඔහු කියා සිටියා.\nඇමරිකානු ඩ්‍රෝන යානාව ජාත්‍යන්තර නීතිය පැහැදිලිවම උල්ලංගණය කරමින් ඔත්තු බැලීමේ මෙහෙයුමක නිරතව සිටි බවට එක්සත් ජාතීන්ගේ සංවිධානයේ ඉරාන තානාපතිවරයා චෝදනා කළා.",
       "URL": "https://www.hirunews.lk/218815/ඩ්‍රෝන-යානාව-බිම-හෙලීම-නරක-අත්වැරැද්දක්-ජනපති-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=256"
}