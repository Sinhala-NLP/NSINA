{
       "Source": "hirunews",
       "Timestamp": "Friday, 02 September 2016 - 14:54",
       "Headline": "හර්මයින් චන්ඩ මාරුතය ඇමරිකාවට කඩා වදී",
       "News Content": "ඇමරිකාවේ - ෆ්ලොරිඩා බොක්කේ උතුරුදිග පෙදෙසට හර්මයින් චන්ඩ මාරුතය අද ළඟා වූයේ දැඩි වර්ෂාපතනයක් ද ඇති කරමින්.\nවසර 11 කට පසු ෆ්ලොරිඩාවට ඍජුවම ළගා වූ ප්‍රථම චන්ඩ මාරුතය මෙයයි. ඊට පෙර ෆ්ලොරිඩා ප්‍රාන්තයේ ආණ්ඩුකාරවරයා එහි පාලන ප්‍රදේශ 51 ක හදිසි තත්ත්වයක් ද ප්‍රකාශයට පත් කළා.\nපැයට කිලෝමීටර් 130 ඉක්මවූ වේගයකින් හමා ආ සුළි සුළඟ සමඟ ජල ගැලීම් තත්ත්වයක් ද හට ගෙන ඇති බව සඳහන්.\nඑහි වෙරළාසන්නව අඩි 7 ක් පමණ වන උස් රළ පහර දක්නට ලැබුණු බවත්, විදෙස් වාර්තා සඳහන් කළා.\nසුළි සුළෙඟේ බලපෑම හේතුවෙන් මේ වනවිට ටලහසී ප්‍රාන්ත අගනුවර නිවාස 70,000 කට පමණ විදුලිය ඇණ හිට තිබෙනවා.",
       "URL": "https://www.hirunews.lk/142076/හර්මයින්-චන්ඩ-මාරුතය-ඇමරිකාවට-කඩා-වදී",
       "Category": "International News",
       "Parent URL": "https://www.hirunews.lk/international-news.php?pageID=591"
}