{
       "Source": "hirunews",
       "Timestamp": "Friday, 21 January 2022 - 14:45",
       "Headline": "රුසියානු - යුක්රේන ගැටුමක් වළක්වන්න ඇමෙරිකාව මැදිහත් වෙයි",
       "News Content": "රුසියාව සහ යුක්රේනය අතර සන්නද්ධ ගැටුමක් ඇතිවීම වැළැක්වීම සඳහා එක්සත් ජනපද රාජ්‍ය ලේකම් ඇන්ටනී බ්ලින්කන් ජිනිවා නුවර දී රුසියානු විදේශ අමාත්‍ය සර්ජි ලැවරොෆ් සමග අද (21) සාකච්ඡාවක් පවත්වනවා.\nලක්ෂයකට අධික රුසියානු භට පිරිස් මේ වනවිට යුක්රේන දේශසීමාවට එක්රැස් කර ඇති අතර, ඔවුන් ඕනෑම මොහොතක යුක්රේනයට ඇතුළු විය හැකි බවයි විදෙස් වාර්තා සඳහන් කළේ.\nයුක්රේනය නේටෝ සංවිධානයට සම්බන්ධ කර නොගන්නා ලෙස රුසියාව බටහිර රටවලින් ඉල්ලා සිටින අතර, නැගෙනහිර යුරෝපයේ නේටෝ ක්‍රියාකාරකම් නතර කරන ලෙස ද ඉල්ලා සිටිනවා.\nරුසියාව, යුක්රේනය ආක්‍රමණය කිරීමට සැරසෙන්නේ ද මෙලෙස නැගෙනහිර යුරෝපයෙන් සිය බලය ගිලිහීයාම හේතුවෙන්.",
       "URL": "https://www.hirunews.lk/294695/රුසියානු-යුක්රේන-ගැටුමක්-වළක්වන්න-ඇමෙරිකාව-මැදිහත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=65"
}