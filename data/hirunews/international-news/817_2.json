{
       "Source": "hirunews",
       "Timestamp": "Friday, 02 August 2013 - 13:33",
       "Headline": "බ්‍රිතාන්‍යයේ නීතිවිරෝධී ලෙස රැඳී සිටි 140 ක් අත්අඩංගුවට.",
       "News Content": "එක්සත් රාජධානිය තුළ නීතිවිරෝධී ලෙස රැඳී සිටිමින් රැකියාවල නිරත විදේශිකයන් සොයා ඊයේ (01) සිදුකළ මෙහෙයුමකදී පුද්ගලයන් 140 දෙනෙකු අත්අඩංගුවට ගෙන තිබෙනවා. ලන්ඩන්, ඩර්හැම්, මැන්චෙස්ටර්, වේල්ස් සහ සමර්සෙට් ප්‍රදේශවල සිදුකළ මෙහෙයුම්වලදී මොවුන් අත්අඩංගුවට ගත් බවයි බ්‍රිතාන්‍ය ස්වදේශ කටයුතු කාර්යාලය සඳහන් කළේ. නීතිවිරෝධී සංක්‍රමණිකයන් සේවයේ යොදවා ගන්නා බ්‍රිතාන්‍යයේ හාම්පුතුන්ටද එමගින් සිදුකළේ අනතුරු ඇඟවීමක්. නීතිවිරෝධී සංක්‍රමණිකයන් සේවයේ යොදවා ගන්නා හාම්පුතුන්ට පනවන දඩ මුදලද දැන් පවුම් 10,000 දක්වා ඉහළ නංවා තිබෙනවා.",
       "URL": "https://www.hirunews.lk/64275/බ්‍රිතාන්‍යයේ-නීතිවිරෝධී-ලෙස-රැඳී-සිටි-140-ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=817"
}