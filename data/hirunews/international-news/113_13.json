{
       "Source": "hirunews",
       "Timestamp": "Sunday, 30 May 2021 - 19:20",
       "Headline": "ඉන්දුනීසියාවේ  මගී යාත්‍රාවක ගින්නක්",
       "News Content": "ඉන්දුනීසියාවේ දැවැන්ත මගී යාත්‍රාවක් ගිනිගැනීමකට ලක්ව තිබෙන බව විදෙස් මාධ්‍ය වාර්තා කරනවා.\nමෙම ගිනි ගැනීම හේතුවෙන් එහි ගමන් ගත් කාර්ය මණ්ඩලය සහ මගීන් 200 කට වැඩි පිරිසක් සාගරයට පැන දිවි ගලවාගෙන ඇති බවයි වාර්තා වන්නේ.\nඅනතුරින් කිසිවෙකුටත් හානියක් සිදුවී නැති බවයි වාර්තා වන්නේ.\nගින්නෙන් නැවට හානිසිදුවී ඇති අතර පසුව ටග් යාත්‍රා යොදාගෙන අසල තිබූ වරායක් වෙත නෞකාව ගෙන යාමට කටයුතු කර ඇති බව විදෙස් මාධ්‍ය වාර්තා සඳහන් කරනවා.\nගින්නට හේතුව මෙතෙක් හෙළිව නැති බවයි එහි වැඩිදුරටත් දැක්වෙන්නේ.",
       "URL": "https://www.hirunews.lk/272896/ඉන්දුනීසියාවේ-මගී-යාත්‍රාවක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=113"
}