{
       "Source": "hirunews",
       "Timestamp": "Wednesday, 02 September 2020 - 13:22",
       "Headline": "ඇෆ්ගනිස්ථානය සහ තලෙයිබාන්වරුන් අතර සිරකරුවන් හුවමාරුවක්",
       "News Content": "ඇෆ්ගනිස්ථානය සහ තලෙයිබාන් සංවිධානය අතර සිරකරුවන් හුවමාරු කර ගැනීමේ වැඩසටහනක් ආරම්භ කර තිබෙනවා.\nඒ යටතේ හමුදා බාරයේ සිටින තලෙයිබාන් සටන්කාමීන් 200 දෙනෙකු නිදහස් කිරීමට ඇෆ්ගනිස්ථාන රජය තීරණය කර ඇති අතර ඒ වෙනුවට සිය භාරයේ සිටින කමාන්ඩෝ භටයින් 04 දෙනෙකු හුවමාරු කර ගැනීමටයි තලෙයිබාන් සටන්කාමීන් තීරණය කර ඇත්තේ.\nඇෆ්ගනිස්ථාන රජය සහ තලෙයිබාන් සටන්කාමීන් අතර සාම ගිවිසුමකට එළඹීමට අදාළ මූලික සැකසුම් මේ වනවිට සකස් කර තිබෙනවා.\nඊට අදාළව මූලික සාකච්ජා කිහිපයක් ඉදිරියේදී කටාර්හිදී පැවැත්වීමට නියමිතයි.\nමේ යටතේ ඉදිරියේදී තවත් සිරකරුවන් පිරිසක් දෙපාර්ශවය අතර හුවමාරු කර ගැනීමට ද සැලසුම් කර ඇති බවයි විදෙස් වාර්තා කියා සිටියේ.",
       "URL": "https://www.hirunews.lk/249237/ඇෆ්ගනිස්ථානය-සහ-තලෙයිබාන්වරුන්-අතර-සිරකරුවන්-හුවමාරුවක්",
       "Category": "International News",
       "Parent URL": "https://www.hirunews.lk/international-news.php?pageID=166"
}