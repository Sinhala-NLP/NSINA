{
       "Source": "hirunews",
       "Timestamp": "Tuesday, 08 September 2020 - 15:14",
       "Headline": "ඉන්දු - චීන දේශසීමාවේ වෙඩි තැබීමක්",
       "News Content": "ලඩාක් ප්‍රදේශය ඔස්සේ පිහිටි ඉන්දු - චීන දේශසීමාවේ දී ඉන්දීය හමුදා විසින් ප්‍රකෝපකාරී වෙඩි තැබීමක් සිදුකළ බවට චීනය චෝදනා කරනවා.\nඊට ප්‍රතිචාර දැක්වීමට සිදුවූ බවයි මහජන චීන විමුක්ති හමුදාවේ ප්‍රකාශකයෙකු සඳහන් කළේ.\nදෙරට අතර ඇති වූ එකඟතාවන්ට අනුව මෙම ප්‍රදේශයේ ගිනි අවි භාවිතයට අවසර නැහැ.\nමෙම සිදුවීම සත්‍ය නම් එය වසර 45කට පසු ලඩාක් දේශසීමාවේ සිදුවූ ප්‍රථම වෙඩි තැබීම වනු ඇති.\nකෙසේ නමුත් ඉන්දියාව ප්‍රකාශ කළේ දේශසීමාවේ තම හමුදා සමීපයට පැමිණි චීන හමුදා විසින් මෙම වෙඩි තැබීම සිදුකළ බවයි.\nපසුගිය ජුනි මාසයේ ඉන්දු - චීන දේශසීමාවේ ඇති වූ ගැටුමකින් ඉන්දීය සෙබලුන් 20 දෙනෙකු ජීවිතක්ෂයට පත්වූ අතර 70කට වැඩි පිරිසක් තුවාල ලැබුවා.",
       "URL": "https://www.hirunews.lk/249725/ඉන්දු-චීන-දේශසීමාවේ-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=165"
}