{
       "Source": "hirunews",
       "Timestamp": "Friday, 28 January 2022 - 13:10",
       "Headline": "හොන්ඩියුරාස් රාජ්‍යයට වාමාංශික ජනපතිනියක්",
       "News Content": "වාමාංශික දේශපාලනයේ නිරත වූ ෂියොමාරා කැස්ත්‍රෝ ලතින් ඇමරිකානු හොන්ඩියුරාස් රාජ්‍යයේ ප්‍රථම ජනාධිපතිනිය ලෙස දිවුරුම් දුන්නා.\n62 හැවිරිදි ඇගේ ආගමනය එරට දොළොස් වසරක දක්ෂිණාංශික ජාතිකවාදී රජයේ පාලනය අවසන් කිරීමද සළකුණු කරනවා.\nෂියොමාරා කැස්ත්‍රෝගේ සැමියා වන මනුවෙල් සෙලායා ද හොන්ඩියුරාස් රාජ්‍යයේ ජනාධිපති ධුරය දැරූ අතර, ඔහු 2009 වසරේ බලයෙන් පහ කෙරුණේ කුමන්ත්‍රණයකින්.\nෂියොමාරා කැස්ත්‍රෝ සඳහන් කළේ, ජනතාවාදී රජයක් බිහිකිරීම සඳහා තමන් 12 වසරක අරගලයක නිරත වූ බවයි.\nඇය ජනාධිපති ධුරයේ දිවුරුම්දීමේ උත්සවයට එක්සත් ජනපද උපජනාධිපතිනි කමලා හැරිස් ද සහභාගි වීම විශේෂත්වයක්.",
       "URL": "https://www.hirunews.lk/295444/හොන්ඩියුරාස්-රාජ්‍යයට-වාමාංශික-ජනපතිනියක්",
       "Category": "International News",
       "Parent URL": "https://www.hirunews.lk/international-news.php?pageID=64"
}