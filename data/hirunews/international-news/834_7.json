{
       "Source": "hirunews",
       "Timestamp": "Wednesday, 05 June 2013 - 19:19",
       "Headline": "මාවෝවාදීන් තර්ජනයක්. - ඉන්දීය අගමැති.",
       "News Content": "මාවෝවාදීන්ගෙන් ඉන්දියාවේ ප්‍රජාතන්ත්‍රවාදයට දැඩි තර්ජනයක් එල්ලවන බව අග්‍රාමාත්‍ය මන් මෝහන් සිං පවසනවා. ඉන්දියාවේ වාර්ෂික ජාතික ආරක්ෂක සමුළුව අමතමින් ඔහු කියා සිටියේ එම තර්ජනයට මුහුණදීමට ප්‍රාන්ත රජයන් ඉන්දීය මධ්‍යම රජය සමග එක්ව කටයුතු කළ යුතු බවයි. චටිස්ගාරයේ පසුගියදා එල්ලවූ මාවෝවාදී ප්‍රහාරය නැක්සලයිට් ප්‍රහාරයක් ලෙසයි ඉන්දීය අග්‍රාමාත්‍යවරයා හැඳින්වූයේ. මාවෝවාදීන්ගේ මෙවැනි ප්‍රහාරවලට එරෙහිව තිරසාර වැඩපිළිවෙලක් සකස්විය යුතුයි.  ත්‍රස්තවාදය, වර්ගවාදය සහ වාමාංශික අන්තවාදය නිසා ඇතිවන ප්‍රචන්ඩත්වයට එරෙහිව පටු දේශපාලන හා මතවාදී වෙනස්කම්වලින් ඔබ්බට ගොස් විසඳුම් සෙවිය යුතු බවයි ඉන්දීය අග්‍රාමාත්‍ය මන්මෝහන් සිං අවධාරණය කළේ.",
       "URL": "https://www.hirunews.lk/60375/මාවෝවාදීන්-තර්ජනයක්-ඉන්දීය-අගමැති",
       "Category": "International News",
       "Parent URL": "https://www.hirunews.lk/international-news.php?pageID=834"
}