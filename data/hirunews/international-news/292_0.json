{
       "Source": "hirunews",
       "Timestamp": "Friday, 08 February 2019 - 10:39",
       "Headline": "තායි රජ කුමරියක් ඡන්ද සටනට",
       "News Content": "මහා වජිරලොන්කෝන් රජුගේ වැඩිමහල් සොහොයුරිය රාජකන්‍යා කුමරිය තායි අගමැති ධුරය සඳහා තරඟ වදින බව ප්‍රකාශයට පත් කර තිබෙනවා.\n67 හැවිරිදි ඇය තායි රක්ෂ චාට් පක්ෂයේ අගමැති අපේක්ෂිකාව ලෙසයි තරඟ වදින්නේ.\nඑය තායිලන්ත ඉතිහාසයේ වැදගත් සන්ධිස්ථානයක් ලෙසයි හඳුන්වා ඇත්තේ රාජකීයන් දේශපාලනයට පිවිසීම විරල සිද්ධියක් වීම හේතුවෙන්.\nරාජකන්‍යා කුමරිය තායිලන්තයේ හිටපු රජු වන භූමිබෝල් අදුල්යාදෙජ් රජුගේ සහ සිරිකිත් රැජිණගේ පළමු දරුවා ලෙස ස්විට්සර්ලන්තයේදී උපත ලැබූවේ 1951 වසරේදියි.\nතායිලන්ත මහමැතිවරණය මාර්තු 24 වන දා පැවැත්වෙන අතර, ඒ සඳහා ඉදිරිපත් වන බව වත්මන් අගමැති ප්‍රයුත් චාන්  ඕචා ද ප්‍රකාශ කළා.",
       "URL": "https://www.hirunews.lk/209962/තායි-රජ-කුමරියක්-ඡන්ද-සටනට",
       "Category": "International News",
       "Parent URL": "https://www.hirunews.lk/international-news.php?pageID=292"
}