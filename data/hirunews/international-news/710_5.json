{
       "Source": "hirunews",
       "Timestamp": "Thursday, 20 August 2015 - 11:22",
       "Headline": "ඉන්දියාවේ ගිරවෙකු පොලිස් කූඩුවට",
       "News Content": "කාන්තා හිංසනය පිළිබද විවිධ පුවත් දිනපතා නොයෙකුත් රට වලින් ඇසන්නට දකින්නට ලැබෙනවා. සාමාන්‍යයෙන් කාන්තාවන්ට හිංසන සිදුවන්නේ පිරිමි පුද්ගලයින්ගෙන්. නමුත් ඉන්දියාවේ මහාරාෂ්ට ප්‍රාන්තයෙන් ඊට වඩා වෙනස් පුවතක් වාර්තා වනවා. ඒ ගිරවෙකු විසින් අසල්වැසි කාන්තාවකට අසභ්‍ය වචන භාවිතර කරමින් හිංසා කිරීමයි. අදාළ ගිරවා මෙලෙස අසභ්‍ය වචන වලින් අමතා තිබෙන්නේ වයස අවුරුදු 80ක කාන්තාවකට බවයි ඉන්දීය මාධ්‍ය වාර්තා කරන්නේ. වසර දෙකකට අධික කාලයක් තිස්සේ එම ගිරවාගේ අසැබි වචන අසාගෙන සිටි අදාළ කාන්තාව පසුගිය දිනෙක පොලීසියට පැමිණිල්ලක් සිදුකර තිබෙනවා. ඒ එම ගිරවාගේ භාරකරු විසින් අදාළ ගිරවාට අසැබි වචන පුහුණු කර මෙලෙස සිදුකරන බවයි. ඇය නිවස අසළින් ගමන් කරන සෑම අවස්ථාවකදීම එම ගිරවා ලවා මෙලෙස අසැබි වචන කියවන බවද අදාළ කාන්තාව පැමිණිලි කර තිබෙනවා.",
       "URL": "https://www.hirunews.lk/115168/ඉන්දියාවේ-ගිරවෙකු-පොලිස්-කූඩුවට",
       "Category": "International News",
       "Parent URL": "https://www.hirunews.lk/international-news.php?pageID=710"
}