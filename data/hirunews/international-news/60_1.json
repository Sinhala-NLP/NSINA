{
       "Source": "hirunews",
       "Timestamp": "Monday, 21 February 2022 - 11:10",
       "Headline": "හිරිමල් සිත වසඟයට ගත් තාරුණ්‍යයේ සිහින කුමරාටත් කොවිඩ්",
       "News Content": "ලෝක ප්‍රසිද්ධ තාරුණ්‍යයේ ගායකයෙකු වන ජස්ටින් බීබර් හට කොරෝනා වෛරසය ආසාදනය වී ඇති බවට හඳුනාගෙන තිබෙනවා.\nපසුගිය සෙනසුරාදා (19) වැනි දින සිදු කරන ලද කොරෝනා පරීක්ෂණයකින් අනතුරුවයි ඔහුට වෛරසය ආසාදිත බවට තහවුරු වී ඇත්තේ.\nහොලිවුඩ් සංගීත ක්ෂේත්‍රයේ ඉතාමත්ම කඩවසම් ගායන ශිල්පියෙකු ලෙස තාරුණ්‍යයේ ආකර්ෂණයට නතු ව ඇති බීබර්, ඊයේ (20) අමරිකාවේ වේගාස් නුවර පැවැත්වීමට නියමිතව තිබූ ප්‍රසංගයක් ද කල් දැමීමට සිදු ව ඇති බව ද විදෙස් මාධ්‍ය වාර්තා කළා.\nමේ වනවිට ඔහු පූර්ණ නිරෝධායන ක්‍රියාවලියට යොමු වෙමින් ප්‍රතිකාර ලබන අතර, පසුගිය සතියේ දී ඔහු සිය ප්‍රසංග කිහිපයකට ද සහභාගී වී ඇති බවයි විදෙස් මාධ්‍ය වැඩිදුරටත් පැවසුවේ.\nජස්ටින් බීබර්ගේ සෞඛ්‍ය තත්ත්වය අයහපත් නොවන බව ද වාර්තා වනවා.\nඔහුගේ දින සටහනේ සිය රසිකයින් වෙනුවෙන් වෙන්ව ඇති ඉඩකඩ ලෙස විදෙස් මාධ්‍ය වාර්තා කරන්නේ, හෙට (22) ග්ලැන්ඩලේ (Glendale), 24 වැනි දින ලොස් ඇන්ජලීස් නුවර (Los Angeles), ටකෝමා (Tacoma), ශාන්ත ජෝස් (San Jose, CA) ආදී ස්ථානවල ප්‍රසංග ගණනාවක් ද සංවිධානය කර ඇති පසුබිමක දී බීබර් අයහපත් සෞඛ්‍ය තත්ත්වයෙන් පසුවන බවයි.\n27 වියෙහි පසුවන බීබර් කැනේඩියානු ජාතිකයෙක්.",
       "URL": "https://www.hirunews.lk/297590/හිරිමල්-සිත-වසඟයට-ගත්-තාරුණ්‍යයේ-සිහින-කුමරාටත්-කොවිඩ්",
       "Category": "International News",
       "Parent URL": "https://www.hirunews.lk/international-news.php?pageID=60"
}