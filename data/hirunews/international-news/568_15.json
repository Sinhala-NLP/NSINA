{
       "Source": "hirunews",
       "Timestamp": "Sunday, 23 October 2016 - 10:11",
       "Headline": "එවරස්ට් තරණය කළ ප්‍රථම කාන්තාව මියයයි",
       "News Content": "ලොව උසම කඳු ශිඛරය වන නේපාලයේ - එවරස්ට් කඳු මුදුන තරණය කළ ලොව ප්‍රථම කාන්තාව වන ජපානයේ ජුන්කෝ ටබෙයි වයස අවුරුදු 77 ක්ව සිටියදී ඊයේ මියගියා.\nඇය එවරස්ට් තරණය කළේ 1975 වසරේදියි.\nපසුව ඇය ලොව උසම කඳු ශිඛර හතම තරණය කිරීමට සමත් වී තිබෙනවා.\nජුන්කෝ ටබෙයි උපත ලැබුවේ, 2011 වසරේ ප්‍රබල භූ කම්පනයකින් සහ සුනාමි රළ පහරකින් හානි සිදුවූ ෆුකුෂිමා ප්‍රදේශයේයි.\nඑවරස්ට් තරණයේදී වරක් හිමපතනයකින් ගසාගෙන ගිය ඇය ඉන් දින 12 කට පසුව කඳු මුදුනට ළඟාවීමට සමත්වුණා.",
       "URL": "https://www.hirunews.lk/145856/එවරස්ට්-තරණය-කළ-ප්‍රථම-කාන්තාව-මියයයි",
       "Category": "International News",
       "Parent URL": "https://www.hirunews.lk/international-news.php?pageID=568"
}