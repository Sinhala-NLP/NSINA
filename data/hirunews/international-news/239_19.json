{
       "Source": "hirunews",
       "Timestamp": "Saturday, 07 September 2019 - 13:57",
       "Headline": "මුගාබේ වෙනුවෙන් සිම්බාබ්වේ දේශයට ජාතික ශෝක කාලයක්",
       "News Content": "අභාවප්‍රාප්ත සිම්බාබ්වේ හිටපු ජනාධිපති රොබට් මුගාබේ වෙනුවෙන් එරට තුළ ජාතික ශෝක කාලයක් ප්‍රකාශයට පත් කර තිබෙනවා.\nඅද සිට ඔහුගේ සිරුර මිහිදන් කරන තෙක් එම ශෝක කාලය බල පැවැත්වෙන බවයි විදෙස් වාර්තා සඳහන් කළේ.\nරෝගී තත්ත්වයකින් පීඩා විදි රොබට් මුගාබේ සිංගප්පූරුවේ රෝහලකදී ඊයේ අභාවප්‍රාප්ත වුණා.\nඒ වන විට ඔහුගේ වයස අවුරුදු 95ක්.\nමේ අතර, තම මවගේ සිරුර මිහිදන් කර ඇති ස්ථානයට යාබදව තම සිරුර ද වළ දැමීමට රොබට් මුගාබේ කැමැත්තෙන් පසු වී ඇති බවයි සිම්බාබ්වේ මාධ්‍ය උපුටා දක්වමින් විදෙස් මාධ්‍ය වාර්තා කර ඇත්තේ.",
       "URL": "https://www.hirunews.lk/223790/මුගාබේ-වෙනුවෙන්-සිම්බාබ්වේ-දේශයට-ජාතික-ශෝක-කාලයක්",
       "Category": "International News",
       "Parent URL": "https://www.hirunews.lk/international-news.php?pageID=239"
}