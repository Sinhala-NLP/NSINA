{
       "Source": "hirunews",
       "Timestamp": "Monday, 22 July 2013 - 16:32",
       "Headline": "ඩුබායිහිදී සිරගත වූ නෝර්වේ කාන්තාව නිදහස් වෙයි.",
       "News Content": "ඩුබායිහිදී දූෂණයට ලක්වීමෙන් අනතුරුව සිරදඩුවම් ලැබූ නෝර්වේ ජාතික කාන්තාවක් නිදහස් වී ඇති බව විදෙස් වාර්තා පවසනවා. පසුගියදා තමන් දූෂණයට ලක්වූ බවට එම කාන්තාව විසින් පොලිසියට පැමිණිලි කරනු ලැබුවා. කෙසේ වුවත්, එහිදී ඇය මත්පැන් භාවිතා කර ඇති බවට චෝදනා එල්ල කරමින් අනපේක්ෂිත ලෙස මාස 16 ක සිරදඩුවමක් ඩුබායි පොලිසිය විසින් නියම කළා. කෙසේ වුවත් මේ සම්බන්ධයෙන් නෝර්වේ ජාතික කාන්තාව ඉදිරිපත් කළ අභියාචනය සැලකිල්ලට ගනිමිනුයි ඇය නිදහස් කිරීමට ඩුබායි බලධාරින් පියවර ගෙන ඇත්තේ.",
       "URL": "https://www.hirunews.lk/63543/ඩුබායිහිදී-සිරගත-වූ-නෝර්වේ-කාන්තාව-නිදහස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=820"
}