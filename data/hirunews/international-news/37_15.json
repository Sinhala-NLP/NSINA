{
       "Source": "hirunews",
       "Timestamp": "Monday, 01 August 2022 - 20:18",
       "Headline": "මාස 5කට පසු යුක්රේනයෙන් නෞකාවක් පිටත් වෙයි",
       "News Content": "මාස පහකට පමණ පසු ධාන්‍ය රැගත් නෞකාවක් යුක්රේනයේ ඔඩෙසා වරායෙන් පිටව ගොස් තිබෙනවා.\nයුද්ධය ආරම්භ වීමෙන් පසු රුසියාව, යුක්රේන වරායන් අවහිර කළ අතර, රුසියාව සමඟ ඇති කරගත් විශේෂ ගිවිසුමකට අනුව සියරාලියොන් ධජය යටතේ අද උදෑසන පිටත් වූ රසෝනි නැමති මෙම නෞකාව ලෙබනනය වෙත ළඟාවනු ඇති.\nමෙලෙස යුක්රේනයෙන් නෞකා ගමනාගමනය යළි ආරම්භවීමත් සමඟ ගෝලීය ආහාර අර්බුදය සමනය කිරීමට මෙන්ම ධාන්‍ය මිල අඩු කිරීමට හැකි වනු ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/311614/මාස-5කට-පසු-යුක්රේනයෙන්-නෞකාවක්-පිටත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=37"
}