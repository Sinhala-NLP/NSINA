{
       "Source": "hirunews",
       "Timestamp": "Saturday, 28 January 2017 - 13:03",
       "Headline": "චීන නව වසර උදාවේ",
       "News Content": "චීනයේ - ‘‘ලූනා’’ නව වසර අදින් ආරම්භ වනවා. චීන ජාතිකයන් මෙය සමරන්නේ වසන්ත සමයේ ආරම්භය ලෙසයි.\nනව වසර සමරමින් බීජිං නුවර ප්‍රමුඛ නගර පුරා ආලෝක ධාරාවලින් විචිත්‍ර වූ සැමරුම් උත්සවද පැවැත්වුණා.\nමෙවර චීන නව වසර නම් කර ඇත්තේ හරිත සහ පරිසරය සුරැකීමේ වසරක් ලෙසයි.\nමෙවර නව වසරේ නිල සත්ත්වයා ලෙස කුකුළා යොදා ගෙන ඇති අතර, නව වසර පිළිගැනීමට ගිනි කෙළි භාවිතා නොකරන ලෙස චීන බලධාරින් එරට ජනතාවගෙන් විශේෂ ඉල්ලීමක් කළා.\nචීන බලධාරින් පවසන්නේ ගිනිකෙළි නිසා වායුගෝලයට මුක්ත වන විෂ දුම් හේතුවෙන් චීනයේ වායු දුෂණය උග්‍ර විය හැකි බවයි.",
       "URL": "https://www.hirunews.lk/153117/චීන-නව-වසර-උදාවේ",
       "Category": "International News",
       "Parent URL": "https://www.hirunews.lk/international-news.php?pageID=524"
}