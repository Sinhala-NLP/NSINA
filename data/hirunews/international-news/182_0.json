{
       "Source": "hirunews",
       "Timestamp": "Saturday, 16 May 2020 - 7:47",
       "Headline": "ඉන්දියාවේ කොරෝනා ආසාදිතයන් චීනය අභිබවයි",
       "News Content": "ඉන්දියාවේ කොරෝනා වෛරස් ආසාදිතයන්ගේ සංඛ්‍යාව මේ වන විට 85,784 දක්වා ඉහළ ගොස් ඇති අතර, එය සුවිශේෂී සන්ධිස්ථානයක් වන්නේ 82,933ක් වූ චීනයේ ආසාදිත සංඛ්‍යාව අභිබවා යාමයි.\nඉන්දියාවෙන් කොරෝනා වෛරස් මරණ 2753ක් ද වාර්තා වනවා.\nකෙසේ නමුත්, ඉන්දියාව ප්‍රකාශ කළේ එරට කොරෝනා ආසාදිතයන් 27,000ක් සුවය ලබා ඇති අතර එරට ආසාදිතයන් මිය යාමේ ප්‍රතිශතය සියයට 3.2ක් බවයි.\nලොව පුරා කොරෝනා වෛරස් ආසාදිතයන් සංඛ්‍යාව මේ වන විට හතලිස් හය ලක්ෂ 21,000 දක්වා ඉහළ ගොස් ඇති අතර කොරෝනා මරණ සංඛ්‍යාව තුන්ලක්ෂ 8000කට අධිකයි.\nඉන් වැඩිම මරණ සංඛ්‍යාවක් එනම් 88,485ක් වාර්තා වන්නේ ඇමරිකා එක්සත් ජනපදයෙන්.",
       "URL": "https://www.hirunews.lk/240828/ඉන්දියාවේ-කොරෝනා-ආසාදිතයන්-චීනය-අභිබවයි",
       "Category": "International News",
       "Parent URL": "https://www.hirunews.lk/international-news.php?pageID=182"
}