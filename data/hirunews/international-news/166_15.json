{
       "Source": "hirunews",
       "Timestamp": "Tuesday, 01 September 2020 - 8:46",
       "Headline": "ඉන්දියාව බ්‍රසීලයත් පසුකරන ලකුණු",
       "News Content": "ලොව පුරා කොරෝනා ආසාදිතයින් දෙකෝටි 56 ලක්ෂ 21,967 ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ අට ලක්ෂ 54,235ක් ලෙසයි.\nවැඩිම ආසාදිතයින් සහ මරණ සංඛ්‍යාවක් ගත වූ පැය 24 රේ ද ඉන්දියාවෙන් වාර්තා වන අතර, ලෝක කොරෝනා සටහනේ ආසාදිතයන් වාර්තාවීම අතින් ඉන්දියාවට බ්‍රසීලය පසුකිරීමට ඇත්තේ තවත් සුළු සංඛ්‍යාවක් පමණයි.\nගත වූ පැය 24රේ ඉන්දියාවෙන් මරණ 818ක් සමඟ එරට සමස්ත මරණ සංඛ්‍යාව 65,435ක් ලෙස දැක්වුණා.\nදෛනික ආසාදිතයින් 68,770ක් සමඟ එරට සමස්ත ආසාදිතයන් සංඛ්‍යාවක් සටහන් වූයේ තිස් හය ලක්ෂ 87,939ක් ලෙසයි. එමෙන්ම, ඇමරිකාවෙන් සහ බ්‍රසීලයෙන් ද තවදුරටත් ඉහළ ආසාදිතයින් සහ මරණ සංඛ්‍යාවක් වාර්තා වනවා.",
       "URL": "https://www.hirunews.lk/249126/ඉන්දියාව-බ්‍රසීලයත්-පසුකරන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=166"
}