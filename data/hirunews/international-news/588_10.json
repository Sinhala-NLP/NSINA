{
       "Source": "hirunews",
       "Timestamp": "Friday, 09 September 2016 - 9:09",
       "Headline": "ග්‍රහකයක සාම්පල රැගෙන ඒමට නාසා ආයතනයෙන් අභ්‍යවකාශ යානයක්",
       "News Content": "22 වන සියවසේදී පෘථිවිය මත ගැටීමේ අවස්ථාවක් පවතින දැවැන්ත ග්‍රහකයක සාම්පල රැගෙන ඒම සදහා ඇමරිකානු නාසා ආයතනය ඊයේ අභ්‍යවකාශ යානයක් උඩුගුවනට යොමුකළා.\nඔසිරිස් රෙක්ස් නමැති අභ්‍යවකාශ යානය සූර්යයා වටා පරිභ‍්‍රමණය වන බෙන්නු නමැති ග්‍රහකයේ සාම්පල රැගෙන නැවත පෘථිවියට පැමිණ ඇත්තේ තවත් වසර 7 කින් එනම්, 2023 වසරේ දීයි.\nමීටර් 500 ක පමණ පරිමිතියකින් යුත් මෙම ග්‍රහකය මීට වසර බිලියන 4 යි දශම 5 කට පමණ පෙර නිර්මාණය වූවක්.\nකාබන් වලින් සපිරි මෙම ග්‍රහකයේ සාම්පල පරීක්ෂා කිරීමෙන් පෘථිවිය නිර්මාණය වීම පිළිබද අවබෝධයක් ලබා ගැනීමට හැකිවනු ඇති බව විද්‍යාඥයන්ගේ අදහසයි.",
       "URL": "https://www.hirunews.lk/142572/ග්‍රහකයක-සාම්පල-රැගෙන-ඒමට-නාසා-ආයතනයෙන්-අභ්‍යවකාශ-යානයක්",
       "Category": "International News",
       "Parent URL": "https://www.hirunews.lk/international-news.php?pageID=588"
}