{
       "Source": "hirunews",
       "Timestamp": "Saturday, 21 February 2015 - 15:26",
       "Headline": "ඕස්ට්‍රේලියාවට සුළි කුණාටුවෙන් පසු ගංවතුර අවදානමක්",
       "News Content": "ඕස්ට්‍රේලියාවට බලපෑ මාෂියා සුළි කුණාටුවෙන් පසුව ගංවතුර අවදානමකට මුහුණදීමට සූදානම් වන ලෙස එරට රජය ප්‍රාන්ත කිහිපයකට දැනුම් දී තිබෙනවා.  ඕස්ට්‍රේලියාවේ කූවීන්ස්ලන්ත ප්‍රාන්තයට බලපෑ පැයට කිලෝමීටර් 285 ක වේගයකින් හමාගිය මාෂියා සුළි කුණාටුව හේතුවෙන් දේපළ හානි රැසක් මේ වනවිට වාර්තා වී ඇති බවයි විදෙස් මාධ්‍ය ප්‍රකාශ කළේ. මෙම සුළි කුණාටුවෙන් පසුව  ඕස්ට්‍රේලියාවේ කූවීන්ස්ලන්ත ප්‍රාන්තය ඇතුළු ප්‍රාන්ත කිහිපයකට මේ වනවිටත් අධික වැසි සහිත කාලගුණික තත්ත්වයක් බලපා ඇති බව විදෙස් මාධ්‍ය වැඩිදුරටත් වාර්තා කළා.",
       "URL": "https://www.hirunews.lk/103978/ඕස්ට්‍රේලියාවට-සුළි-කුණාටුවෙන්-පසු-ගංවතුර-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=757"
}