{
       "Source": "hirunews",
       "Timestamp": "Sunday, 14 April 2013 - 13:23",
       "Headline": "අහමඩිනෙජාඩ් යුරේනියම් සොයා යයි.",
       "News Content": "ඉරාන ජනාධිපති මහමුද් අහමඩිනෙජාඩ් අප්‍රිකානු නයිජර් රාජ්‍යයේ හෙට දෙදින චාරිකාවක් අරඹනවා. නයිජර් ලොව සිව්වන විශාලතම යුරේනියම් නිෂ්පාදකයායී. යුරේනියම් න්‍යෂ්ටික අමුද්‍රව්‍යයක් ලෙස අතිශයෙන් වැදගත් මූලද්‍රව්‍යයක් ලෙසයි සැලකෙන්නේ. ඉරානයේ න්‍යෂ්ටික වැඩපිළිවෙල සඳහා අවශ්‍ය යුරේනියම් ලබාගැනීම ජනාධිපති අහමඩිනෙජාඩ්ගේ චාරිකාවේ ප්‍රධාන අරමුණක් බව විචාරකයන්ගේ අදහසයි. නයිජර් රජය නිවේදනයක් නිකුත් කරමින් ප්‍රකාශ කළේ දෙරට අතර ආර්ථික සහයෝගීතාව වර්ධනය කර ගැනීමේ අරමුණින් ඉරාන ජනාධිපතිවරයා ඇතුළු දූත පිරිසක් සිය රටට පැමිණෙන බවයි. ප්‍රංශයේ යටත් විජිතයක්ව පැවති අප්‍රිකානු නයිජර් රාජ්‍යයේ යුරේනියම්වලින් වැඩි ප්‍රමාණයක් දැනට ප්‍රංශය වෙත අපනයනය කෙරෙනවා. ඒ, දෙරට අතර පවතින ගිවිසුමකට අනුවයි.",
       "URL": "https://www.hirunews.lk/57148/අහමඩිනෙජාඩ්-යුරේනියම්-සොයා-යයි",
       "Category": "International News",
       "Parent URL": "https://www.hirunews.lk/international-news.php?pageID=848"
}