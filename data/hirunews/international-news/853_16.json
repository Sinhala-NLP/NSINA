{
       "Source": "hirunews",
       "Timestamp": "Monday, 25 March 2013 - 16:22",
       "Headline": "කොල්කටා නගරයේ දී ද. කොරියානු ජාතික කාන්තාවක් දූෂණයට.",
       "News Content": "ඉන්දියාවේ කොල්කටා නුවර බස් රථයක් තුළ දකුණු කොරියානු කාන්තාවක් දූෂණය ලක්වී ඇති බව ඉන්දීය මාධ්‍ය වාර්තා කළා. 23 හැවිරිදි දකුණු කොරියානු ජාතික කාන්තාව අද (25) උදෑසන 7.30ට පමණ කොල්කටා නගරයේ දී බස් රථයකට ගොඩ වූ අවස්ථාවේදී එහි සිටි මගියෙකු  ඇයව දූෂණයට ලක් කර ඇති බවයි ඉන්දීය මාධ්‍ය වාර්තා කළේ. සැකකාර මගියා මේ වන විට ඉන්දීය පොලීසිය විසින් අත්අඩංගුවට ගෙන ඇති බව සඳහන්. පසුගිය වසරේ දිල්ලි නගරයේ වෛද්‍ය ශිෂ්‍යාවක බස් රථයක් තුළ සමූහ දුෂණයට ලක්වීමේ සිද්ධියෙන් පසු ඉන්දියාව තුළ කාන්තාවන්ට සිදුවන හිංසා පිළිබද වැඩි අවදානයක් යොමු කර ඇති බවයි එරට මාධ්‍ය පෙන්වා දෙන්නේ.",
       "URL": "https://www.hirunews.lk/55941/කොල්කටා-නගරයේ-දී-ද-කොරියානු-ජාතික-කාන්තාවක්-දූෂණයට",
       "Category": "International News",
       "Parent URL": "https://www.hirunews.lk/international-news.php?pageID=853"
}