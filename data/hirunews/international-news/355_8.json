{
       "Source": "hirunews",
       "Timestamp": "Sunday, 01 July 2018 - 11:06",
       "Headline": "ඇෆ්ගනිස්ථානය සටන් විරාමය අවසන් කරයි",
       "News Content": "තලේබාන් සංවිධානය සමඟ පැවති රජයේ සටන් විරාමය නිල වශයෙන් නිමා කරන බව ඇෆ්ගනිස්ථාන ජනාධිපති අෂ්රෆ් ඝානි ඊයේ නිවේදනය කළා.\nනමුත් පූර්ණ සාම සාකච්ඡා සඳහා එකඟ වන්නැයි ඔහු එම සංවිධානයෙන් ඉල්ලීමක්ද කර තිබෙනවා.\nරාමසාන් සමයේදී ඇෆ්ගන් රජය සටන් විරාමයක් ප්‍රකාශයට පත් කළ අතර, තලේබාන් සංවිධානයද තුන්දින සටන් විරාමයට එකඟ වුණා.\nකෙසේ නමුත් ඔවුන් ඊයේ නැවතත් උතුරුදිග ඇෆ්ගනිස්ථානයේ ප්‍රහාරයක් දියත් කර තිබෙනවා.\nමේ අනුව යළි ඝාතනවලට යොමුවන්නේද නැතිනම් සාමයට එකඟවන්නේද යන්න තලේබාන් සංවිධානය තීරණය කළ යුතු බවයි ඇෆ්ගන් ජනාධිපතිවරයා වැඩිදුරටත් සඳහන් කළේ.",
       "URL": "https://www.hirunews.lk/194266/ඇෆ්ගනිස්ථානය-සටන්-විරාමය-අවසන්-කරයි",
       "Category": "International News",
       "Parent URL": "https://www.hirunews.lk/international-news.php?pageID=355"
}