{
       "Source": "hirunews",
       "Timestamp": "Friday, 20 August 2021 - 7:49",
       "Headline": "නේටෝ සහ පැවති රජයට සහය දැක්වූවන් සොයා තලේබාන් සටන්කාමීන් ගෙන් ගෙට යයි",
       "News Content": "ඇෆ්ගනිස්ථානයේ පැවති රජයට සහ දැක්වූ සහ නේටෝ හමුදා සඳහා ආධාර උපකාර කළ ඇෆ්ගන් වැසියන් දඩයම් කිරීමේ වෑයමක තලේබාන් සටන්කාමීන් නිරතවන බවට එක්සත් ජාතීන්ගේ සංවිධානය චෝදනා කරනවා.\nඔවුන් වාර්තාවක් නිකුත් කරමින් පෙන්වා දෙන්නේ සටන්කාමීන් එවැනි පුද්ගලයින් සොයා ගෙන් ගෙට යමින් සිටින බවයි.\nසටන්කාමීන් එවැනි පුද්ගලයින්ට සහ ඔවුන්ගේ පවුල්වලට තර්ජනය කරමින් හිරිහැර සිදුකරන බවටයි එක්සත් ජාතීන්ගේ සංවිධානය ප්‍රකාශ කළේ.\nපැවති පාලනය ඉවත් කර තලේබාන් සටන්කාමීන් ඇෆ්ගනිස්ථානයේ බලය අල්ලාගැනීමෙන් පසුව ඔවුන් මාධ්‍ය හමුවේ මීට පෙර කියා සිටියේ ප්‍රජාතන්ත්‍රවාදී ආකාරයෙන් රට පාලනය කරන බවටයි.",
       "URL": "https://www.hirunews.lk/280151/නේටෝ-සහ-පැවති-රජයට-සහය-දැක්වූවන්-සොයා-තලේබාන්-සටන්කාමීන්-ගෙන්-ගෙට-යයි",
       "Category": "International News",
       "Parent URL": "https://www.hirunews.lk/international-news.php?pageID=99"
}