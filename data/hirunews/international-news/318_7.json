{
       "Source": "hirunews",
       "Timestamp": "Saturday, 10 November 2018 - 11:04",
       "Headline": "කැලිෆෝනියා ලැව්ගින්නේ ජීවිත හානි ඉහළට",
       "News Content": "ඇමරිකාවේ කැලිෆෝනියා ප්‍රාන්තයේ දැන් පැතිර යන දරුණු ලැව්ගිනි හේතුවෙන් මියගිය සංඛ්‍යාව 9 දක්වා ඉහළ ගොස් තිබෙනවා.\nතවත් 35 දෙනෙකු අතුරුදන්වී ඇති අතර, ගිනි නිවන භටයන් තුන්දෙනෙකු තුවාල ලබා ඇති බව සඳහන්.\nමියගිය පුද්ගලයන් සියලූදෙනා උතුරුදිග කැලිෆෝනියාවේ පැරඩයිස් නගරයේ පදිංචිකරුවන්.\nඑහි නිවාස සහ ව්‍යාපාරික ස්ථාන 6700 ක් ගිනිගෙන විනාශ වී තිබෙනවා.\nලැව්ගින්න හේතුවෙන් අක්කර 90 දහසකට අධික ප්‍රදේශයකට හානි සිදුව ඇති අතර, ගිනි නිවන භටයන් 2200කට අධික පිරිසක්, හෙලිකොප්ටර් යානා සහ ජල බවුසර් යොදා ගනිමින් ලැව් ගින්න නිවීමේ දැඩි පරිශ්‍රමයක නිරත වනවා.",
       "URL": "https://www.hirunews.lk/203932/කැලිෆෝනියා-ලැව්ගින්නේ-ජීවිත-හානි-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=318"
}