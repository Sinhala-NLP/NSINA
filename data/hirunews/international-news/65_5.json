{
       "Source": "hirunews",
       "Timestamp": "Tuesday, 25 January 2022 - 13:15",
       "Headline": "ඔස්ට්‍රෙලියානු රජය ආදිවාසී ධජයේ හිමිකම් මිල දී ගනී",
       "News Content": "ඔස්ට්‍රෙලියාවේ ආදිවාසී ඇබොරිජින්වරුන්ගේ ධජයේ බුද්ධිමය දේපළ හිමිකම් ඔස්ට්‍රේලියානු රජය විසින් මිල දී ගෙන තිබෙනවා.\nඔස්ට්‍රෙලියානු ඩොලර් මිලියන 20ක් පමණ ඒ සඳහා වැය කර ඇත්තේ ඇබොරිජින්වරුන්ගේ ජන කොටසේ ඉල්ලීම මත බව සඳහන්.\nආදිවාසී චිත්‍ර ශිල්පියෙකු වන හැරල්ඩ් තෝමස් විසින් 1971 වසරේ නිර්මාණය කළ මෙම ධජය පසුව ඇබෝරිජින්වරුන්ගේ ජාතික ධජය බවට පත්වුණා.\nඑහෙත් එය රිසි සේ ප්‍රදර්ශනය කිරීමට නොහැකි වූයේ බුද්ධිමය දේපළ හිමිකම් සඳහා ගෙවීමක් කිරීමට සිදුවීම නිසයි.\nඔස්ට්‍රෙලියානු රජය මගින් එම හිමිකම් මිල දී ගැනීමත් සමගම ඕනෑම අයෙකුට ඇබොරිජින් ධජය ප්‍රතිනිර්මාණය කිරීමට සහ ප්‍රදර්ශනය කිරීමට හැකියාව ලැබෙනවා.",
       "URL": "https://www.hirunews.lk/295114/ඔස්ට්‍රෙලියානු-රජය-ආදිවාසී-ධජයේ-හිමිකම්-මිල-දී-ගනී",
       "Category": "International News",
       "Parent URL": "https://www.hirunews.lk/international-news.php?pageID=65"
}