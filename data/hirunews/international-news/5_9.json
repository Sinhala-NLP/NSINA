{
       "Source": "hirunews",
       "Timestamp": "Thursday, 14 September 2023 - 14:25",
       "Headline": "උතුරු කොරියානු ජනපතිගේ ආරාධනාව පුටින් පිළිගනී",
       "News Content": "තම රටෙහි සංචාරයකට එක් වන ලෙස උතුරු කොරියානු නායක කිම් ‍ජොන් කළ ආරාධනාව රුසියානු ජනාධිපති ව්ලැදිමීර් පුටින් පිළිගෙන තිබෙනවා.\nඋතුරු කොරියානු මාධ්‍ය මේ සම්බන්ධයෙන් අද(14) වාර්තා කළ අතර රුසියාවේ මේ වන විට රැදී සිටින උතුරු කොරියානු නායකයා එරට යුද නැව් අධීක්ෂනය කිරීමට ද නියමිත බවයි විදෙස් මාධ්‍ය වාර්තා කළේ.\nදෙරටේ නායකයින් අතර ඊයේ(13) පැවති හමුවේදී උතුරු කොරියාව සහ රුසියාව අතර සබඳතා තවදුරටත් ශක්තිමත් කර ගැනීමට එකඟතාවය පළ වී තිබෙනවා.",
       "URL": "https://www.hirunews.lk/348245/උතුරු-කොරියානු-ජනපතිගේ-ආරාධනාව-පුටින්-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=5"
}