{
       "Source": "hirunews",
       "Timestamp": "Saturday, 06 July 2019 - 7:50",
       "Headline": "ඒඩ්ස් එන්නතක් ගැන නව බලාපොරොත්තුවක්",
       "News Content": "HIV ආසාදිත මීයන්ගෙන් එම වෛරසය සාර්ථක ලෙස ඉවත් කිරීමට ඇමරිකානු වෛද්‍ය විද්‍යාඥයන් පිරිසක් සමත් වී තිබෙනවා.\nඑය HIV ආසාදිත මිනිසුන්ට ප්‍රතිකර්මයක් සොයා ගැනීමේ මුල් පියවරක් ලෙසයි හැදින්වෙන්නේ.\nඇමරිකානු නෙබ්බ්‍රස්කා වෛද්‍ය විද්‍යාලයේ සහ ටෙම්පල් විශ්වවිද්‍යාලයේ විද්‍යාඥයන් 30කට වැඩි පිරිසක් මෙම පර්යේෂණ ප්‍රතිකර්මය සඳහා දායක වී ඇති බව සඳහන්.\nඑහිදී වෛරස් නාශක ඖෂධයක් ජාන සංස්කරණය කිරීමේ උපාංගයක් සමඟ මීයන්ගේ සිරුරුවලට ඇතුළු කර තිබෙනවා.\nඑලෙස සාර්ථක ලෙස මීයන්ගේ DNA වලින් HIV ඉවත් කළ ජාන සංස්කරණය කිරීමේ උපාංගය මිනිසුන් සඳහා යොදා ගැනීමට නම්, ඇමරිකානු ආහාර සහ ඖෂධ පරිපාලන ආයතනයේ අවසරය හිමි විය යුතු වනවා.",
       "URL": "https://www.hirunews.lk/219750/ඒඩ්ස්-එන්නතක්-ගැන-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=253"
}