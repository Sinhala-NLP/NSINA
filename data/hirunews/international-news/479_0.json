{
       "Source": "hirunews",
       "Timestamp": "Tuesday, 16 May 2017 - 20:22",
       "Headline": "සිංගප්පුරුවේ ගුවන්තොටුපලක ගින්නක්",
       "News Content": "සිංගප්පුරුවේ චැන්ගි ගුවන්තොටුපලේ සුලු ගින්නක් හටගෙන තිබෙනවා.\nඅද පස්වරුවේ මෙම ගින්න හටගෙන ඇති බවයි විදෙස් පුවත් සේවා සඳහන් කළේ.\nචැන්ගි ගුවන්තොටුපලේ දෙවන පර්යන්තයේ හටගත් ගින්න පැතිර යාම වැලැක්වීමට සිංගප්පුරු ගිනි නිවීමේ අංශ සහ පොලිසිය එක්ව මෙහෙයුම් ආරම්භ කර තිබෙනවා.\nගින්න ඇතිවු ප්‍රදේශයේ සිටි ගුවන් මගීන් මෙන්ම ගුවන්තොටුපල කාර්ය මණ්ඩලය ද එම ප්‍රදේශයෙන් ඉවත්කර තිබෙනවා.\nගින්නට හේතුවක් මෙතෙක් අනාවරණ වී නැහැ.\nගින්න හේතුවෙන් චැන්ගි ගුවන්තොටුපලේ දෙවන පර්යන්තයට පැමිණෙන සහ ඉන් පිටත්වන ගුවන්යානා නැවත දැනුම්දෙන තෙක් ප්‍රමාද වන බවයි සිංගප්පුරු බලධාරීන් ප්‍රකාශකර ඇත්තේ.",
       "URL": "https://www.hirunews.lk/161488/සිංගප්පුරුවේ-ගුවන්තොටුපලක-ගින්නක්",
       "Category": "International News",
       "Parent URL": "https://www.hirunews.lk/international-news.php?pageID=479"
}