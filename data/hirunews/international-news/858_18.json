{
       "Source": "hirunews",
       "Timestamp": "Tuesday, 05 March 2013 - 8:40",
       "Headline": "මලයාසියාව පිලිපීන ගරිල්ලන්ට එරෙහි මෙහෙයුමක් අරඹයි.",
       "News Content": "පිලිපීනයේ බෝර්නියෝ දිවයිනේ කැරළිකරුවන්ට එරෙහිව මලයාසියානු හමුදා විසින් මෙහෙයුමක් දියත් කර තිබෙනවා. පිලිපීන ජාතිකයන් පිරිසක් විසින් අත්පත් කරගෙන සිටින තමන්ට අයත් භූමිය මුදා ගැනීම සඳහා මෙහෙයුම දියත් කළ බවයි මලයාසියානු රජයේ ප්‍රකාශකයෙකු සඳහන් කළේ. මලයාසියාවේ සබා ප්‍රාන්තයේ අමතර ආරක්ෂක ඛණ්ඩයන් යෙදවීමට ද මලයාසියාව පියවර ගත්තා. පිලිපීන සන්නද්ධ කැරළිකරුවන් පිරිසක් බෝනියෝ දිවයිනේ වෙරළාසන්න ප්‍රදේශය ආක්‍රමණය කළේ එය තමන්ට අයත් භූමියක් බව පවසමින්. සූලූ රාජකීය හමුදාව ලෙස හඳුන්වා ගත් දකුණු පිලිපීනයේ සූලූ දිවයින් පෙළේ පදිංචිකරුවන්. ඔවුන් බෝනියෝ දිවයිනේ උතුරු ප්‍රදේශය සියවස් ගණනක් පාලනය කර තිබෙනවා. ඔවුන් කියා සිටින්නේ මලයාසියානු රජය සිය භූමිය වෙනුවෙන් බදු මුදල් ගෙවිය යුතු බවයි. මෙම කණ්ඩායමේ ප්‍රහාරයකින් පසුගිය දිනවල මලයාසියානු පොලිස් භටයන් 8 දෙනෙකු ජීවිතක්ෂයට පත්වුණා. ප්‍රතිප්‍රහාරවලින් පිලිපීන සූලූ සන්නද්ධ කල්ලියේ 19 දෙනෙකු ද මිය ගියා.",
       "URL": "https://www.hirunews.lk/54569/මලයාසියාව-පිලිපීන-ගරිල්ලන්ට-එරෙහි-මෙහෙයුමක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=858"
}