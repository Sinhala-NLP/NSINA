{
       "Source": "hirunews",
       "Timestamp": "Friday, 29 March 2019 - 9:52",
       "Headline": "බ්‍රිතාන්‍ය පාර්ලිමේන්තුවේ අද තීරණාත්මක ඡන්දයක්",
       "News Content": "බ්‍රිතාන්‍යය, යුරෝපා සංගමයෙන් වෙන්වීමේ බ්‍රික්සිට් ගිවිසුම සම්බන්ධයෙන් තවත් ඡුන්ද විමසීමක් එරට පාර්ලිමේන්තුවේදී අද පැවැත්වෙනවා.\nඅගමැතිනී තෙරේසා මේ, මෙලෙස සිය යෝජනාවලිය සඳහා පාර්ලිමේන්තුවේ අනුමැතිය ඉල්ලා සිටින්නේ එය දෙවරක් පරාජයට පත් වීමෙන් අනතුරුවයි.\nඑම පරාජයන්ගෙන් අනතුරුව බ්‍රික්සිට් ක්‍රියාවලිය සම්බන්ධයෙන් ඉදිරි කටයුතුවල බලය ලබා ගැනීම සඳහා පාර්ලිමේන්තුවේ යෝජනාවක් සම්මත කර ගත්තා.\nකෙසේ නමුත්, අගමැතී තෙරේසා මේ යළි ඉදිරිපත් කරන යෝජනාවලිය ජයග්‍රහණය කළහොත් ඒ සඳහා වූ බලය ඇයට යළි හිමි වනු ඇති.\nඑහෙත් එහිදී ලබන පරාජයක් බ්‍රිතාන්‍ය අගමැතිනියට තනතුරෙන් ඉල්ලා අස්වීමට පවා මඟ සකසනු ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/213397/බ්‍රිතාන්‍ය-පාර්ලිමේන්තුවේ-අද-තීරණාත්මක-ඡන්දයක්",
       "Category": "International News",
       "Parent URL": "https://www.hirunews.lk/international-news.php?pageID=278"
}