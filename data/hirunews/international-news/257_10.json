{
       "Source": "hirunews",
       "Timestamp": "Monday, 17 June 2019 - 13:59",
       "Headline": "නීතිවිරෝධී සංක්‍රමණිකයන් 791 ක් මෙක්සිකෝවේ",
       "News Content": "මධ්‍යම ඇමරිකානු රටවලට අයත් නීතිවිරෝධී සංක්‍රමණිකයින් 791 දෙනෙකු මෙක්සිකෝවේ වෙරකෲස් ප්‍රාන්තයේ රඳවා සිටින බව විදෙස් මාධ්‍ය වාර්තා කර තිබෙනවා.\nග්වතමාලා වැසියන් 413 දෙනෙකු, හොන්දුරාස් වැසියන් 330 දෙනෙකු සහ සැල්වදෝර් වැසියන් 39 දෙනෙකු මෙම නීතිවිරෝධී සංක්‍රමණිකයින් අතර වන බවයි එම වාර්තා පෙන්වා දෙන්නේ.\nඅදාළ සංක්‍රමණිකයින් අතර වයස අවුරුදු 8 ට අඩු ළමයින් 368 දෙනෙකු සිටිනවා.\nමේ මස මුලදී ඇමරිකාව සහ මෙක්සිකෝව අතර සංක්‍රමණික ගැටළුව සම්බන්ධයෙන් සාකච්ඡාවක් පැවැත්වුණා.\nඑහිදී ඇමරිකානු ජනාධිපති ඩොනල්ඞ් ට්‍රම්ප් මෙක්සිකෝවට නීතිවිරෝධී සංක්‍රමණිකයින්ගේ පැමිණීම නතර කිරීම සඳහා දින 45 ක කාලයක් ලබාදුන්නා.\nඑසේ නොකළහොත් මෙක්සිකෝවට ලබාදී ඇති බදු සහන අහෝසි කරන බවටයි ට්‍රම්ප් අනතුරු අඟවා තිබුණේ.",
       "URL": "https://www.hirunews.lk/218576/නීතිවිරෝධී-සංක්‍රමණිකයන්-791-ක්-මෙක්සිකෝවේ",
       "Category": "International News",
       "Parent URL": "https://www.hirunews.lk/international-news.php?pageID=257"
}