{
       "Source": "hirunews",
       "Timestamp": "Monday, 09 November 2020 - 19:37",
       "Headline": "රුසියාව ඇමරිකාවේ නව ජනපති පිළි නොගනී",
       "News Content": "ඇමරිකානු ජනාධිපතිවරණයෙන් පරාජයට පත් වූ වත්මන් ජනාධිපති ඩොනල්ඩ් ට්‍රම්ප් ධවල මන්දිරය හැරගිය පසු මෙලනියා ට්‍රම්ප් සිය සැමියාගෙන් දික්කසාද වීමට තීරණය කර ඇති බව විදෙස් මාධ්‍ය වාර්තා කළා.\nමෙලනියා සිය සැමියාගෙන් දික්කසාද වීමට මීට පෙර තීරණය කර තිබූ අතර 2016 වසරේ පැවති ජනාධිපතිවරණය ට්‍රම්ප් ජය ගැනීමත් සමඟ එම තීරණය ආපසු හැරවීමට ඇයට සිදුවුණා.\nට්‍රම්ප් ඉකුත් ජනාධිපතිවරණය ජය ගැනීමෙන් පසු මෙලනියා සිය මිතුරියක සමඟ හඬමින් පවසා ඇත්තේ තම ස්වාමිපුරුෂයා කිසිදා ජනාධිපතිවරණය ජය ගනු ඇතැයි තමන් බලාපොරොත්තු නොවූ බවයි.\nමේ අතර ලොව තෙවැනි විශාල මෙන්ම න්‍යෂ්ටික අවි බලයෙන් සමන්විත රුසියාව ඩිමොක්‍රටික් අපේක්ෂක ජෝ බයිඩ්න් ඇමරිකාවේ නව ජනාධිපතිවරයා ලෙස පිළි නොගන්නා බව ප්‍රකාශ කර තිබෙනවා.\nඇමරිකානු ජනාධිපතිවරණයේ ප්‍රාන්ත කිහිපයක ප්‍රතිඵල තවමත් ප්‍රකාශයට පත් කර නොමැති වීම ඊට හේතුව ලෙසයි ඔවුන් පෙන්වා දෙන්නේ.",
       "URL": "https://www.hirunews.lk/254369/රුසියාව-ඇමරිකාවේ-නව-ජනපති-පිළි-නොගනී",
       "Category": "International News",
       "Parent URL": "https://www.hirunews.lk/international-news.php?pageID=154"
}