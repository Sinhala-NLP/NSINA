{
       "Source": "hirunews",
       "Timestamp": "Thursday, 11 April 2013 - 13:31",
       "Headline": "ඇමෙරිකානු රාජ්‍ය ලේකම් දකුණු කොරියාවට.",
       "News Content": "කොරියානු අර්ධද්වීපයේ නවතම තත්ත්වය සොයා බැලීම සඳහා ඇමෙරිකානු රාජ්‍ය ලේකම් ජෝන් කෙරී සහ නේටෝ හමුදා ප්‍රධානී හෙට දකුණු කොරියාවේ සෝල් නුවරට පැමිණෙනවා. එහිදී උතුරු කොරියාවෙන් තර්ජනයක් එල්ල වුවහොත් ඊට මුහුණදෙන ආකාරය පිළිබඳ ඔවුන් සාකච්ඡා කරනු ඇති. උතුරු කොරියාවේ වත්මන් ජනපති කිම් ජොං අන් ගේ සීයා වන හිටපු නායක කිම් ඉල් සුන්ගේ ජන්ම දින සැමරුම අප්‍රේල් 15 වැනිදා පැවැත්වෙනවා. එදිනට යලි මිසයිල අත්හදා බැලීමක් සිදුකරන බව උතුරු කොරියාව ප්‍රකාශ කළා. උතුරු කොරියාවේ මෙම හැසිරීම ගැටලූ රැසක් ඇති කරන බවයි ඇමෙරිකාව ප්‍රකාශ කරන්නේ.\nමේ අතර, ලන්ඩන් නුවරදී අද ඇරඹෙන ජී - 8 සමුළුවේදී ද කොරියානු අර්බුදය පිළිබඳව ලෝක බලවතුන් වැඩි අවධානයක් යොමුකරනු ඇතැයි විදෙස් වාර්තා ප්‍රකාශ කළා.",
       "URL": "https://www.hirunews.lk/56970/ඇමෙරිකානු-රාජ්‍ය-ලේකම්-දකුණු-කොරියාවට",
       "Category": "International News",
       "Parent URL": "https://www.hirunews.lk/international-news.php?pageID=849"
}