{
       "Source": "hirunews",
       "Timestamp": "Tuesday, 22 August 2017 - 13:06",
       "Headline": "ජනපති ට්‍රම්ප්ගෙන් පාකිස්තානයට අනතුරු ඇඟවීමක්",
       "News Content": "ජයග්‍රහණය තෙක් ඇෆ්ගනිස්ථානයේ ඇමරිකානු හමුදා මෙහෙයුම් නතර නොකරන බව ජනාධිපති ඩොනල්ඩ් ට්‍රම්ප් පවසනවා.\nඇෆ්ගනිස්ථානය පිළිබද ඇමරිකානු රජයේ ප්‍රතිපත්තිය යාවත්කාලීන කරමින් ජනපති ට්‍රම්ප් කියා සිටියේ එරටින් හමුදා ඉවත් කර ගැනීමෙන් ආරක්ෂාව පිළිබද රික්තකයක් ඇති වන බවයි.\nඑය ත්‍රස්තවාදීන් විසින් පිරවීමේ අවදානමක් පවතින බව ඔහු සඳහන් කළා.\nඉරාකයේ හමුදා ඉවත් කර ගැනීමෙන් ඇති වූ තත්වය අමතක කළ නොහැකි බව පැවසූ ජනාධිපති ට්‍රම්ප් ඇෆ්ගනිස්තානයෙන් හමුදා ඉවත් කර ගැනීම පිළිබද කාලවිරාමයන් ප්‍රකාශයට පත් නොකරන බව කියා සිටියා.\nපාකිස්තානය ත්‍රස්තවාදීන්ට ක්ෂේම භූමියක් නොවිය යුතු බව පැවසූ ඇමරිකානු නායකයා තම පාර්ශවයේ නොසිටීමෙන් පාකිස්තානයට බොහෝ දේ අහිමි විය හැකි බවට අනතුරු ඇගවීමක් කළා.",
       "URL": "https://www.hirunews.lk/169065/ජනපති-ට්‍රම්ප්ගෙන්-පාකිස්තානයට-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=447"
}