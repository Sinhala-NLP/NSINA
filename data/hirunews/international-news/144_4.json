{
       "Source": "hirunews",
       "Timestamp": "Saturday, 02 January 2021 - 16:59",
       "Headline": "ඊශ්‍රායලය කොරෝනා එන්නත්කරණයෙන් පෙරමුණට",
       "News Content": "ඊශ්‍රායලය විසින් මිලියනය ඉක්මවූ කොරෝනා වෛරස් එන්නත් මේ වනවිට ලබාදී ඇති අතර, එමගින් ඔවුන් එන්නත්කරණයෙන් ලොව පෙරමුණට පැමිණ ඇති බව වාර්තා වනවා.\nඊශ්‍රායලය සිය කොරෝනා එන්තත්කරණ වැඩසටහන පසුගිය දෙසැම්බර් 19 වනදා ආරම්භ කළ අතර ඒ සඳහා ෆයිසර් බයෝ එන්ටෙක් එන්නත් කලින්ම ඇණවුම් කර තිබූ බව සඳහන්.\nඑන්නත්කරණයේදී ප්‍රමුඛත්වය හිමිව ඇත්තේ වයස අවුරුදු 60 ඉක්මවූ වැඩිහිටි පුද්ගලයන්ටයි.\nමේ අනුව, ඊශ්‍රායලයේ සෑම පුද්ගලයන් සියදෙනෙකුගෙන් 12 දෙනෙකුට එම එන්නත් ලබාදී ඇති අතර, බහරේනයේ එය 3.5ක් ද එක්සත් රාජධානියේ 1.5 ක් ද වනවා.\nඇමෙරිකා එක්සත් ජනපදය පසුගිය දෙසැම්බර් 30 වනදා වනවිට කොරෝනා එන්නත් මිලියන 20 ක් ලබාදීමට සැලසුම් කළ ද ඔවුන්ට ඒ වනවිට ලබාදිය හැකිවූයේ එන්නත් මිලියන 2යි දශම 7යි 8ක් පමණයි.",
       "URL": "https://www.hirunews.lk/258586/ඊශ්‍රායලය-කොරෝනා-එන්නත්කරණයෙන්-පෙරමුණට",
       "Category": "International News",
       "Parent URL": "https://www.hirunews.lk/international-news.php?pageID=144"
}