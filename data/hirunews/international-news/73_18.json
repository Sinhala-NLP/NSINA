{
       "Source": "hirunews",
       "Timestamp": "Saturday, 18 December 2021 - 13:35",
       "Headline": "ආර්යන් ඛාන් අත්අඩංගුවට ගත් මත්ද්‍රව්‍ය කාර්යාංශ ප්‍රධානියාගේ සේවය අවසන්",
       "News Content": "මුම්බායි වෙරළේ සුඛෝපභෝගී නෞකාවක මත් සාදයකට සහභාගිවීම සඳහා පැමිණියේ යැයි, බොලිවුඩ් නළු ෂාරුක් ඛාන්ගේ පුත් ආර්යන් ඛාන් අත්අඩංගුවට ගත් මත්ද්‍රව්‍යනාශක කාර්යාංශ නිලධාරි සමීර් වන්කඩේගේ සේවය මේ වසර අවසානයත් සමඟ අවසන් කෙරෙනවා.\nඒ, ඔහු පිළිබඳව විවිධ චෝදනා එල්ලවීම හේතුවෙන්.\nඉන්දීය ආදායම් බදු සේවා නිලධාරියෙකු වශයෙන් එරට මත්ද්‍රව්‍යනාශක කාර්යාංශයට අනුයුක්ත කෙරුණු වන්කඩේ, මේ වනවිට එහි මුම්බායි කලාප අධ්‍යක්ෂවරයා ලෙස කටයුතු කරනවා.\nසුෂාන්ත් රාජ්පුට් දිවි නසාගැනීමේ සිද්ධියෙන් පසු බොලිවුඩ් පුරයේ මත්ද්‍රව්‍යනාශක මෙහෙයුම්වල නිරතවූ සමීර් වන්කඩේ, ෂාරුක් ඛාන්ගෙන්ද කප්පම් ලබාගැනීමට උත්සාහ කළ බවටයි, චෝදනා එල්ලවන්නේ.",
       "URL": "https://www.hirunews.lk/291418/ආර්යන්-ඛාන්-අත්අඩංගුවට-ගත්-මත්ද්‍රව්‍ය-කාර්යාංශ-ප්‍රධානියාගේ-සේවය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=73"
}