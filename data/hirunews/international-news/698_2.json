{
       "Source": "hirunews",
       "Timestamp": "Tuesday, 13 October 2015 - 10:42",
       "Headline": "ඉන්දියාව, ජපානය සහ ඇමරිකාව එකම වැඩක",
       "News Content": "බෙංගාල බොක්කේ සෑම වසරකම ඒකාබද්ධ නාවික අභ්‍යාසයක් පැවැත්වීමට ඉන්දියාව, ඇමරිකා එක්සත් ජනපදය සහ ජපානය එකඟවී තිබෙනවා. එය අග්නිදිග ආසියාවේ ගොඩනැගෙන චීන නාවුක බලයට ප්‍රතිචාර දැක්වීමක් ලෙසයි සැළකෙන්නේ. ඉන්දියාව මීට පෙර ඇමරිකාව සමඟ මෙවැනි ඒකාබද්ධ නාවික අභ්‍යාසයක් පවත්වා ඇත්තේ 2007 වසරේදියි. ඇමරිකා එක්සත් ජනපදය සහ ජපානය සමඟ වඩාත් සමීප සබඳතාවක් ගොඩනගා ගැනීමේ නරේන්ද්‍ර මෝදි රජයේ ප්‍රතිපත්තිය මත නව අභ්‍යාසය සැළසුම් කර ඇති බව සඳහන්. ඉදිරි සති දෙක තුළ පැවැත්වෙන මෙම පළමු නාවික අභ්‍යාසය සඳහා එක්සත් ජනපද නාවික හමුදාවට අයත් ගුවන් යානා රැගෙන යා හැකි යුද නෞකාවක් මෙන්ම න්‍යෂ්ටික බලයෙන් ක්‍රියාකරන සබ්මැරීනයක්ද එක්වන බවයි විදෙස් වාර්තා සඳහන් කළේ.",
       "URL": "https://www.hirunews.lk/118389/ඉන්දියාව-ජපානය-සහ-ඇමරිකාව-එකම-වැඩක",
       "Category": "International News",
       "Parent URL": "https://www.hirunews.lk/international-news.php?pageID=698"
}