{
       "Source": "hirunews",
       "Timestamp": "Sunday, 15 May 2022 - 10:40",
       "Headline": "ඇමරිකාවේ වර්ගවාදී වෙඩි තැබීමකින් දසදෙනෙකු මරුට",
       "News Content": "ඇමරිකාවේ නිව්යෝක් හි බෆලෝ ප්‍රදේශයේ සුපිරි වෙළඳසැලකදී 18 හැවිරිදි සුදු ජාතික තරුණයෙකු සිදුකළ වෙඩි තැබීමකින් පුද්ගලයන් දස දෙනෙකු ජීවිතක්ෂයට පත්වී තිබෙනවා.\nහිස් වැසුමක් සහ ආරක්ෂිත ඇඳුමින් සැරසුණු මොහු සිදුකළ වෙඩි තැබීම වර්ගවාදී ක්‍රියාවක් ලෙස පොලිස් කොමසාරිස්වරයා හැඳින්වූවා.\nතවත් තුන්දෙනෙකු මෙහිදී තුවාල ලබා ඇති අතර, වෙඩි වැදුනු පුද්ගලයන් සියලුදෙනාම පාහේ කළු ජාතිකයන් බව සඳහන්.\nසුපිරි වෙළඳසැලේ රථගාලේදී මුලින්ම පුද්ගලයන් හතරදෙනෙකුට වෙඩි තැබූ ඔහු පසුව වෙළඳසැලට ඇතුලුවී ඉවක් බවක් නොමැතිව වෙඩි තැබූ බවයි වාර්තාවන්නේ.\nපොලිසිය පැමිණෙන විට මෙම සුදු ජාතික තරුණයා සියදිවි හානි කරගැනීමට උත්සාහ කර ඇති නමුදු පසුව ඔහු සමඟ සාකච්ඡා කොට අත්අඩංගුවට ගැනීමට පොලිසිය සමත්වී තිබෙනවා.",
       "URL": "https://www.hirunews.lk/304395/ඇමරිකාවේ-වර්ගවාදී-වෙඩි-තැබීමකින්-දසදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=49"
}