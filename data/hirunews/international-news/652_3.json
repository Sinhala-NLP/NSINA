{
       "Source": "hirunews",
       "Timestamp": "Sunday, 27 March 2016 - 13:48",
       "Headline": "ඓතිහාසික පැල්මයිරා පුරය නැවතත් සිරියානු හමුදා අතට",
       "News Content": "අයි එස් සන්නද්ධ කණ්ඩායම්වල ග්‍රහණයට ලක්ව තිබූ සිරියාවේ පැල්මයිරා නගරය නැවතත් සිය පාලනය යටතට ගැනීමට සිරියානු හමුදා සමත්වී සිටිනවා.\nරුසියානු ගුවන් ප්‍රහාරවල සහය ලබමින් තමන් දැන් නගරයේ පාලනය මුළුමනින්ම අත්පත් කරගෙන සිටින බවයි සිරියානු හමුදා සඳහන් කළේ.\nලෝක උරුමයක් ලෙස සැළකෙන පැල්මයිරා නගරය පසුගිය වසරේ මැයි මාසයේදී අයි එස් සන්නද්ධ කණ්ඩායම් අතට පත්වුණා.\nඑහි පවතින පළවන සහ දෙවන සියවසට අයත් ග්‍රීක - රෝම සහ පර්සියානු සම්ප්‍රදායේ කුළුණු ස්මාරක ඇතුලූ පුරාවස්තු රැසකට අයි එස් කණ්ඩායම් හානි පමුණුවා තිබෙනවා.\nයුනෙස්කෝ සංවිධානය ප්‍රකාශ කළේ ඓතිහාසික පැල්මයිරා පුරාවස්තු විනාශ කිරීමෙන් අයි එස්  සංවිධානය යුද අපරාධයක් සිදුකර ඇති බවයි.",
       "URL": "https://www.hirunews.lk/129490/ඓතිහාසික-පැල්මයිරා-පුරය-නැවතත්-සිරියානු-හමුදා-අතට",
       "Category": "International News",
       "Parent URL": "https://www.hirunews.lk/international-news.php?pageID=652"
}