{
       "Source": "hirunews",
       "Timestamp": "Saturday, 28 May 2022 - 7:57",
       "Headline": "වසර දෙකකට පසු ජපානය විදෙස් සංචාරකයන්ට ඇරේ",
       "News Content": "කොරෝනා වසංගතය හේතුවෙන් වසර දෙකක් පුරා වසා තිබූ ජපානයේ දේශසීමා ලොව රටවල් 98 ක සංචාරකයන් සඳහා යළි විවෘත වනවා.\nලොව දැඩිම කොරෝනා නිරෝධායන සීමාවන් ක්‍රියාත්මක කළ රටක් වන ජපානය වසරක පමාවකින් අනතුරුව පැවති 2020 ටෝකියෝ උළෙලට පවා විදේශ සංචාරකයන්ට පැමිණීමට අවසර ලබාදුන්නේ නැහැ.\nවිදේශීය ශිෂ්‍යයන් සහ ව්‍යාපාරික සංචාරකයන් සඳහා සීමාවන් ජපානය විසින් මීට පෙර ලිහිල් කළ අතර, පසුගිය මාර්තු මාසයේ සිට ඒ සඳහා ජාත්‍යන්තර ශිෂ්‍යයන්ට ද අවසර හිමිවුණා.\nලබන ජූනි 10 වනදා සිට විදෙස් සංචාරකයන්ට සංචාරක කණ්ඩායම් වශයෙන් ජපානයට පැමිණීමට අවසර හිමිවනවා.\nකෙසේ නමුත් එලෙස ජපානයට සංචාරකයන් පැමිණීමට අවසර ලබාදී ඇති රටවල් කාණ්ඩ 3කට වෙන් කර ඇති අතර, එහි අවදානම් කාණ්ඩයට නිරෝධායන ක්‍රියාවලියට තවදුරටත් මුහුණදීමට සිදුවනු ඇති.",
       "URL": "https://www.hirunews.lk/305493/වසර-දෙකකට-පසු-ජපානය-විදෙස්-සංචාරකයන්ට-ඇරේ",
       "Category": "International News",
       "Parent URL": "https://www.hirunews.lk/international-news.php?pageID=48"
}