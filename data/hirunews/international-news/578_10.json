{
       "Source": "hirunews",
       "Timestamp": "Sunday, 02 October 2016 - 9:03",
       "Headline": "සංක්‍රමණිකයන් ගැන හංගේරියාවේ අද ජනමත විචාරණයක්",
       "News Content": "යුරෝපා සංගමය මගින් ඉදිරිපත් කර ඇති සංක්‍රමණිකයන් භාරගැනීමේ කෝටාව පිළිගත යුතුද යන්න පිළිබඳව හංගේරියාව අද ජනමත විචාරණයක් පවත්වනවා.\nකොමියුනිස්ට් කඳවුරට අයත්ව තිබූ නැගෙනහිර යුරෝපීය රටක් වන හංගේරියාව දැන් යුරෝපා සංගමයේ සාමාජිකයෙක්.\nයුරෝපා සංගමය යෝජනා කර ඇත්තේ පසුගිය කාලය තුළ යුරෝපයට ළඟාවූ අප්‍රිකානු සහ මැදපෙරදිග සංක්‍රමනිකයන් 160 000 ක් සාමාජික රටවල් අතර බෙදාගැනීමටයි.\nඒ අනුව හංගේරියාවද සංක්‍රමණිකයන් 1294 කට රැකවරණ ලබාදිය යුතුයි.\nකෙසේ නමුත් එම යෝජනාවට හංගේරියාවේ දක්ෂිණාංශික අග්‍රාමාත්‍ය රික්ටර් ඔරබන් විරෝධය පළ කරනවා.\nඒ අනුවයි මෙම ජනමත විචාරණය සංවිධාන කර ඇත්තේ. එහි ප්‍රතිඵලය වලංගුවීම සඳහා සියයට 50 කට වැඩි ප්‍රතිශතයක් ඡන්දය ප්‍රකාශ කළ යුතුයි.",
       "URL": "https://www.hirunews.lk/144273/සංක්‍රමණිකයන්-ගැන-හංගේරියාවේ-අද-ජනමත-විචාරණයක්",
       "Category": "International News",
       "Parent URL": "https://www.hirunews.lk/international-news.php?pageID=578"
}