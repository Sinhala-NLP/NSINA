{
       "Source": "hirunews",
       "Timestamp": "Sunday, 12 December 2021 - 13:48",
       "Headline": "පුරෝගාමී ඇමරිකානු අභ්‍යවකාශගාමියාගේ දියණිය උඩු ගුවනට",
       "News Content": "අභ්‍යවකාශයට ගිය ප්‍රථම ඇමරිකානුවා වන ඇලන් ෂෙපර්ඩ්ගේ වැඩිමහල් දියණිය ලෝරා ෂෙපර්ඩ් සිය පියාගේ පුරෝගාමී අභ්‍යවකාශ චාරිකාවෙන් වසර 60කට පසු ඊයේ (11) උඩු ගුවනට පිවිසුණා.\n74 හැවිරිදි ලෝරා ෂෙපර්ඩ්, ජෙෆ් බෙසොස්ගේ බ්ලූ ඔරිජින් අභ්‍යවකාශ යානයෙන් මෙලෙස උඩු ගුවනට පිවිසුණේ ටෙක්සාසයේ වෑන් හෝන් නගරයට තදාසන්නයේ පිහිටි මධ්‍යස්ථානයේ සිටයි.\nපොළොවේ සිට කිලෝමීටර 100 ක් අභ්‍යවකාශයට ගිය ඇය, අනෙකුත් ගගනගාමීන් සමඟ ආරක්ෂිතව යළි පෘථිවියට පැමිණීමට සමත්වුණා.\nඒ සඳහා පැරිෂුට යොදාගෙන තිබෙනවා. ලෝරාගේ පියා වන ඇලන් ෂෙපර්ඩ් 1961 වසරේ මර්කරි සෙවන් යානයෙන් උඩු ගුවනට පිවිසුණේ යූරි ගගාරින්ට පසු අභ්‍යවකාශයට පිවිසි දෙවන මිනිසා බවට පත්වෙමින්.\nඒ වනවිට ලෝරා පාසල් දැරියක්.",
       "URL": "https://www.hirunews.lk/290772/පුරෝගාමී-ඇමරිකානු-අභ්‍යවකාශගාමියාගේ-දියණිය-උඩු-ගුවනට",
       "Category": "International News",
       "Parent URL": "https://www.hirunews.lk/international-news.php?pageID=75"
}