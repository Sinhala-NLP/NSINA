{
       "Source": "hirunews",
       "Timestamp": "Thursday, 25 February 2021 - 11:05",
       "Headline": "ෆයිසර් එන්නත සැබෑ ලෝකයේ පරීක්ෂණයෙනුත් සියයට 94 කින් සාර්ථක වෙයි",
       "News Content": "කොරෝනා වෛරසයට එරෙහිව නිපදවා ඇති එන්නත් පිළිබඳව සැබෑ ලෝක තත්ත්වයන් තුල සිදුකළ පළමු පුළුල් සමීක්ෂණයෙන් ෆයිසර් බයෝ එන්ටෙක් එන්නත සියයට 94 ක සාර්ථකත්වයක් පෙන්නුම් කර තිබෙනවා.\nකොරෝනා එන්නත් වල ශක්‍යතාව පිළිබඳ මෙතෙක් සිදුකළ සියලු පර්යේෂණ පාලිත තත්ත්වයන් යටතේ සායනික පරීක්ෂණ මත පදනම්ව සිදුකළ ඒවායි.\nඑහෙත් කොරෝනා එන්නත් ඉතා කාර්යක්ෂමව භාවිත කරන ඊශ්‍රායලයේ පර්යේෂණාත්මක අධ්‍යයනයකින් හෙළි වී ඇත්තේ ෆයිසර් එන්නත ඉතා ඉහළ ශක්‍යතාවකින් යුක්ත වන බවයි.\nඑමගින් සියලු වයස් කාණ්ඩවල පුද්ගලයන්ට රෝග ලක්ෂණ සහිත කොරෝනා ආසාදනය මෙන්ම, එය දරුණු තත්ත්වයට පත්වීම සියයට 94 කින් වළක්වන බව තහවුරු වී තිබෙනවා.\nඅධ්‍යයනය සඳහා ඊශ්‍රායලය විසින් කොරෝනා එන්නත් ලබාදුන් දොලොස් ලක්ෂයක් ජනතාව යොදා ගෙන ඇති බව සඳහන්.",
       "URL": "https://www.hirunews.lk/263630/ෆයිසර්-එන්නත-සැබෑ-ලෝකයේ-පරීක්ෂණයෙනුත්-සියයට-94-කින්-සාර්ථක-වෙයි",
       "Category": "International News",
       "Parent URL": "https://www.hirunews.lk/international-news.php?pageID=134"
}