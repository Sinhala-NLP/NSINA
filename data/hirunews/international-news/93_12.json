{
       "Source": "hirunews",
       "Timestamp": "Tuesday, 21 September 2021 - 13:37",
       "Headline": "ඉන්දියාව නැවතත් එන්නත් අපනයනයට සූදානම්",
       "News Content": "ලබන මාසයේ සිට නැවතත් කොරෝනා එන්නත් අපනයනය කිරීමට සූදානම් බව ඉන්දියාව පවසනවා.\nඉන්දීය සෞඛ්‍ය අමාත්‍ය 'මන්සුක් මන්ඩාවියා' ප්‍රකාශ කළේ එහි දී අසල්වැසි රටවලට ප්‍රමුඛත්වයක් හිමිවන බවයි.\nඑමෙන්ම, ලෝක සෞඛ්‍ය සංවිධානයේ කොවැක්ස් ගෝලීය එන්නත්කරණ වැඩසටහනට ද ඉන්දියාවේ නිෂ්පාදිත එන්නත් තවදුරටත් ලබාදීමට සූදානම් බව ඔහු සඳහන් කළා.\nපසුගිය අප්‍රේල් මාසයේ දී ඉන්දියාව කොරෝනා එන්නත් අපනයනය අත්හිටුවනු ලැබුවේ ඉන්දියානුවන් විශාල වශයෙන් කොරෝනා වෛරසයට ගොදුරු වීම සහ එරට ප්‍රමාණවත් එන්නත්කරණයක් සිදු නො වීම හේතුවෙන්.\nකෙසේ නමුත්, ලබන මාසයේ සිට සිය එන්නත් නිෂ්පාදනය මාත්‍රා මිලියන 300 දක්වා සිව් ගුණයකින් ඉහළ නැංවීමට සැලසුම් කර ඇති බවයි ඉන්දීය සෞඛ්‍ය අමාත්‍යවරයා සඳහන් කළේ.\nඑන්නත් අපනයනය අත්හිටුවීමට පෙර ඉන්දියාව, ශ්‍රී ලංකාව ඇතුළු ලොව රටවල් 100කට ආසන්න සංඛ්‍යාවකට එන්නත් මාත්‍රා මිලියන 66ක් පරිත්‍යාග කරනු ලැබුවා.",
       "URL": "https://www.hirunews.lk/282822/ඉන්දියාව-නැවතත්-එන්නත්-අපනයනයට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=93"
}