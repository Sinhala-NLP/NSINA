{
       "Source": "hirunews",
       "Timestamp": "Saturday, 23 October 2021 - 7:33",
       "Headline": "ඉන්දියාවේ කඳු නගින්නන් 11 දෙනෙකු ජීවිතක්ෂයට",
       "News Content": "ඉන්දියාවේ උත්තරාකාන්ද් ප්‍රාන්තයේ ඉන්දු - ටිබෙට දේශ සීමාවේ මුහුදු මට්ටමෙන් අඩි 17,000ක් උසින් පිහිටි ලම්ඛගා දුර්ගය තරණය කිරීමට ගිය කඳු නගින්නන් 17 දෙනෙකු අතුරුදන්වී තිබෙනවා.\nසංචාරකයින්, මග පෙන්වන්නන් සහ භාණ්ඩ රැගෙන යන්නන් ඇතුළු එම කණ්ඩායම පසුගිය 18 වැනි දා දැඩි හිම පතනයෙන් මෙලෙස අතුරුදන් වූ බවයි ඉන්දීය මාධ්‍යය සඳහන් කළේ.\nඉන් 11 දෙනෙකුගේ සිරුරු මේ වනවිට සොයාගෙන තිබෙනවා.\nඅතුරුදන්වූවන් සොයා ඉන්දීය ගුවන් හමුදාව හෙලිකොප්ටර් යානා යොදාගනිමින් මෙහෙයුමක් ආරම්භ කර ඇති බව සඳහන්.",
       "URL": "https://www.hirunews.lk/285800/ඉන්දියාවේ-කඳු-නගින්නන්-11-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=86"
}