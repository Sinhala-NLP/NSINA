{
       "Source": "hirunews",
       "Timestamp": "Friday, 03 August 2018 - 9:15",
       "Headline": "සිසු විරෝධතාවක් නිසා බංග්ලාදේශ අගනුවර අඩපන වෙයි",
       "News Content": "බංග්ලාදේශයේ උසස් පාසල් සිසුවියන් දහස් ගණනක් ඩකා අගනුවර 5 වන දිනටත් පවත්වන විරෝධතාවක් නිසා එහි දෛනික කටයුතු අඩපණ වී තිබෙනවා.\nඅධික වේගයෙන් ගමන් ගත් බස්රථයකට යට වී යොවුන් වියේ පසුවු දෙදෙනෙකු ජිවිතක්ෂයට පත්වීමෙන් අනතුරුවයි ඔවුන් මෙම විරෝධතාව ආරම්භ කළේ.\nතමන්ට යුක්තිය ඉටු කරන ලෙසත්, මාර්ග ආරක්ෂාව උදෙසා නිසි පියවර ගන්නා ලෙසත් ඔවුන් මෙලෙස විරෝධතාවල නිරත වන බව සදහන්.\nමේ හේතුවෙන් බංග්ලාදේශය පුරා සියලූ උසස් පාසල් තාවකාලිකව වසා දැමීමට බංග්ලාදේශ අධ්‍යාපන අමාත්‍යාංශය පියවර ගෙන තිබෙනවා.",
       "URL": "https://www.hirunews.lk/196679/සිසු-විරෝධතාවක්-නිසා-බංග්ලාදේශ-අගනුවර-අඩපන-වෙයි",
       "Category": "International News",
       "Parent URL": "https://www.hirunews.lk/international-news.php?pageID=346"
}