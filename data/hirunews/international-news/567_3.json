{
       "Source": "hirunews",
       "Timestamp": "Thursday, 27 October 2016 - 8:12",
       "Headline": "ඉතාලියේ භූ කම්පන දෙකක්  රෝමයත් සෙළවේ   (ඡායාරූප)",
       "News Content": "ඉතාලියේ භූ කම්පන දෙකක් සිදුවී තිබෙනවා.\nමධ්‍යම ඉතාලියේ මසිරාටා ප්‍රාන්තයේ මෙම භූ කම්පන දෙක හටගෙන ඇති බවයි විදෙස් මාධ්‍ය වාර්තා කළේ.\nඑක් භූ කම්පනයක් රික්ටර් මාපකයේ 6.1 ක් ලෙස සටහන් වී ඇති අතර, අනෙක් කම්පනයේ අගය දැක්වුනේ රික්ටර් මාපකයේ 5.5 ක් ලෙසයි.\nමෙම භූ කම්පන දෙකෙන් මසිරාටා ප්‍රාන්තයේ දේපළ හානි රැසක් සිදුව ඇති බව වාර්තාවනවා.\nමේ අතර මෙම භූ කම්පන රෝමයටද දැනී තිබෙනවා.\nකෙසේ වෙතත් භූ කම්පනවලින් සිදුවූ ජීවිත හානි සම්බන්ධයෙන් මෙතෙක් තොරතුරු වාර්තාවී නැහැ.\nමීට මාස දෙකකට පමණ පෙර දකුණු දිග ඉතාලියේ සිදුවූ භූ කම්පනයකින් පුද්ගලයන් 298 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/146166/ඉතාලියේ-භූ-කම්පන-දෙකක්-රෝමයත්-සෙළවේ-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=567"
}