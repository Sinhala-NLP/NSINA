{
       "Source": "hirunews",
       "Timestamp": "Sunday, 31 January 2021 - 8:27",
       "Headline": "ගොවි විරෝධතා පැවැත්වෙන නවදිල්ලි අගනුවර අවට අන්තර්ජාල සේවා අවහිර කරයි",
       "News Content": "නව කෘෂිකාර්මික පනතට එරෙහිව ගොවීන්ගේ උපවාසය පැවැත්වෙන නවදිල්ලි අගනුවර අවට ප්‍රදේශ තුනක අන්තර්ජාල සේවා අත්හිටුවා තිබෙනවා.\nමහජන ආරක්ෂාව වෙනුවෙන් මෙලෙස අන්තර්ජාල සේවා අත්හිටුවා ඇති බවත්, එය අද රාත්‍රිය දක්වා ක්‍රියාත්මක බවත්, ඉන්දීය රජය ප්‍රකාශ කළා.\nගොවීන් දස දහසක් පමණ මාසයක කාලයක සිට නව පනතට එරෙහිව දිල්ලි අගනුවරින් පිටත කඳවුරු බැඳ විරෝධතාවල නිරතවන බවයි විදෙස් වාර්තා සඳහන් කළේ.\nට්‍රැක්ටර් රථ යොදාගනිමින් පැවති උද්ඝෝෂණ රැළියකදී ඇතිවූ ගැටුමකින්  විරෝධතාකරුවෙකු මියගොස් පොලිස් නිලධාරියෙකු තුවාල ලබා ඇති බවද වාර්තාවනවා.",
       "URL": "https://www.hirunews.lk/261201/ගොවි-විරෝධතා-පැවැත්වෙන-නවදිල්ලි-අගනුවර-අවට-අන්තර්ජාල-සේවා-අවහිර-කරයි",
       "Category": "International News",
       "Parent URL": "https://www.hirunews.lk/international-news.php?pageID=138"
}