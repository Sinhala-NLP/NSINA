{
       "Source": "hirunews",
       "Timestamp": "Tuesday, 15 September 2020 - 12:50",
       "Headline": "ඉන්දියාවේ කොරෝනා මරණ 80,000 ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් කොරෝනා ආසාදිතයන් 83,809 ක් වාර්තාවීමත් සමඟ ඉන්දියාවේ සමස්ත කොරෝනා ආසාදිතයන් සංඛ්‍යාව 49 ලක්ෂ 30,000 ඉක්මවා තිබෙනවා.\nඑමෙන්ම තවත් කොරෝනා මරණ 1,054 ක් වාර්තාවීමත් සමඟ ඉන්දියාවේ කොරෝනා මරණ සංඛ්‍යාව 80,000 ඉක්මවූවා.\nඇමරිකා එක්සත් ජනපදය හැරුණු කොට ලොව වැඩිම කොරෝනා ආසාදිතයන් වාර්තාවන ඉන්දියාවේ 38 ලක්ෂ 59,000 ක් සුවය ලබා ඇති අතර, දැනට ප්‍රතිකාර ලබන සංඛ්‍යාව දස ලක්ෂයකට ආසන්නයි.\nමහාරාෂ්ඨ ප්‍රාන්තය කොරෝනා වෛරසයෙන් වැඩිම පීඩාවට ලක්වූ ප්‍රාන්තය වන අතර, ආන්ද්‍ර ප්‍රදේශ්, තමිල්නාඩු, කර්නාටක සහ උත්තර් ප්‍රදෙශ් ප්‍රාන්තවලින්ද කොරෝනා ආසාදිතයන් සහ මරණ වැඩි වශයෙන් වාර්තාවනවා.",
       "URL": "https://www.hirunews.lk/250258/ඉන්දියාවේ-කොරෝනා-මරණ-80000-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=164"
}