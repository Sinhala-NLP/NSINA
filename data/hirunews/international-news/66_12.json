{
       "Source": "hirunews",
       "Timestamp": "Tuesday, 18 January 2022 - 12:34",
       "Headline": "සංක්‍රමණික යාත්‍රාවක් අනතුරට ලක්වී 43ක් මරුට",
       "News Content": "මොරොක්කෝව ආසන්න මුහුදේ සංක්‍රමණික යාත්‍රාවක් අනතුරට ලක්වීමෙන් පුද්ගලයන් 43 දෙනෙකු ජීවිතක්ෂයට පත්වී තිබෙනවා.\nකුඩා ළමුන් තුන්දෙනෙකු ද මියගිය පිරිස අතර වන බවයි විදෙස් මාධ්‍ය වාර්තා කළේ.\nයාත්‍රාවේ සිටි පුද්ගලයන් 10 දෙනෙකු බේරාගෙන තිබෙනවා.\nදිවි ගලවා ගත් පුද්ගලයන් අනෙක් පිරිස බේරා ගැනීම සඳහා බලධාරීන්ගේ සහය ලබාගැනීමට උත්සය කර ඇති අතර පැය දෙකක පමණ කාලයකින් අනතුරුවයි සන්නිවේදන පහසුකම් ලබාගැනීමට හැකිවී ඇත්තේ.\nඅනතුරුව බෝට්ටුව ඇති ස්ථානය සොයා ගැනීමට සහ බේරා ගැනීමට මොරොක්කෝ බලධාරීන්ට පැය ගණනක් ගත වී තිබෙනවා.\nමියගිය 43 දෙනාගෙන් මේ වන විට සොයා ගෙන ඇත්තේ මළ සිරුරු දෙකක් පමණක් බවයි සහන කණ්ඩායම් ප්‍රකාශ කර ඇත්තේ.\nසංක්‍රමණිකයන් Tarfaya සිට කිලෝමීටර් 100ක් දුරින් පිහිටි ස්පාඤ්ඤ කැනරි දූපත් වෙත ගමන් කරමින් සිටි බව සඳහන්.\nකැනරි දූපත් යනු සංක්‍රමණිකයන්ගේ ප්‍රධාන සංක්‍රාන්ති ස්ථානයක්.\nපසුගිය වසරේ සංක්‍රමණිකයන් 4,000කට වැඩි පිරිසක් ස්පාඤ්ඤයට යාමට තැත් කිරීමේදී මිය ගොස් හෝ අතුරුදහන් ව තිබෙනවා.\nබහුතරයකගේ සිරුරු මෙතෙක් හමු නොවූ බවයි විදෙස් මාධ්‍ය පෙන්වා දෙන්නේ.",
       "URL": "https://www.hirunews.lk/294322/සංක්‍රමණික-යාත්‍රාවක්-අනතුරට-ලක්වී-43ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=66"
}