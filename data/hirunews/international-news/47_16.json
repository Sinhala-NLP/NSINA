{
       "Source": "hirunews",
       "Timestamp": "Sunday, 29 May 2022 - 17:06",
       "Headline": "චීනයෙන් නේපාලයට අනතුරු ඇගවීමක්",
       "News Content": "නේපාලය, එක් චීනයක් ප්‍රතිපත්තියට හානි නොවන ලෙස කටයුතු කළ යුතු බවට චීනය අනතුරු අගවා තිබෙනවා.\nවිදෙස් වාර්තා සදහන් කළේ නේපාල හා චීන නියෝජිතයින් අතර පැවති 14 වන ද්වි පාර්ශවික සාකච්ඡා වටයේදී මෙම අනතුරු ඇගවීම සිදුකර ඇති බවයි.\nපසුගිය දා නේපාලයේ සංචාරය කළ ඇමරිකානු සහකාර රාජ්‍ය ලේකම් උස්රා සේයා, ටිබෙට් සරණාගත කඳවුරකට ගොස් එහි රැදවියන් හමුවූ අතර එය මෙම අනතුරු ඇගවීමට මූලික හේතුව වී ඇති බවයි විදෙස් වාර්තා පෙන්වා දෙන්නේ.\nනේපානය, ඇමරිකාව සමග පසුගිය දා එම්.සී.සී. ගිවිසුමට ද අත්සන් තැබූ අතර ඊට සමගාමීවයි ඇමරිකානු සහකාර රාජ්‍ය ලේකම්වරිය ඇතුළු නියෝජිතයන් කිහිප දෙනෙකු පසුගිය දිනවල එරට සංචාරයක නිරත වුණේ.",
       "URL": "https://www.hirunews.lk/305622/චීනයෙන්-නේපාලයට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=47"
}