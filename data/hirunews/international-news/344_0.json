{
       "Source": "hirunews",
       "Timestamp": "Sunday, 12 August 2018 - 10:14",
       "Headline": "නොබෙල් ත්‍යාගලාභී සාහිත්‍යධර ශ්‍රීමත් වී.එස්. නයිපෝල් මියයයි",
       "News Content": "ඉන්දියානු සහ කැරිබියානු සම්භවයක් සහිත නොබෙල් සාහිත්‍ය ත්‍යාගලාභී ශ්‍රීමත් විදිදහාර් සුරාජ්ප්‍රසාද් නයිපෝල් වයස අවුරුදු 85 ක්ව සිටියදී ඊයේ ලන්ඩනයේදී අභාවප්‍රාප්ත වුණා.\n1932 වසරේ බටහිර ඉන්දීය කොදෙව් ටි‍්‍රනිඩෑඞ් දිවයිනේදී උපත ලැබූ ඔහු බෙන්ඞ් ඉන් ද රිවර් සහ හවුස් ඔෆ් මිස්ටර් බිස්වාස ඇතුලූ ලෝක පූජිත වූ ග්‍රන්ථ 30 කට වැඩි සංඛ්‍යාවක් රචනා කළා.\nදකුණු ඇමරිකාවේ සිට අප්‍රිකාවේ සහ ආසියාවේ සංචාරයන්හි නිරතවූ ඔහුගේ ඇතැම් ග්‍රන්ථවලට පාදක වී ඇත්තේ එම අත්දැකීම්.\nටි‍්‍රනිඩෑඩයේ සේවයට පැමිණි උතුරු ඉන්දීය වංශවතෙකු ඔහුගේ සීයා වන අතර, පියා පුවත්පත් වාර්තාකරුවෙක්.\nපොදුරාජ්‍ය මණ්ඩලීය ශිෂ්‍යත්වයක් ලබා බ්‍රිතාන්‍යයට පැමිණි ඔහු ඔක්ස්ෆර්ඩ් විශ්වවිද්‍යාලයේ ඉගෙනුම ලැබූ අතර, 1990 වසරේදී නයිට් නාමයකින් පිදුම් ලැබුවා.",
       "URL": "https://www.hirunews.lk/197339/නොබෙල්-ත්‍යාගලාභී-සාහිත්‍යධර-ශ්‍රීමත්-වී-එස්-නයිපෝල්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=344"
}