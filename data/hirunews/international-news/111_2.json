{
       "Source": "hirunews",
       "Timestamp": "Saturday, 12 June 2021 - 8:29",
       "Headline": "ගෝලීය වසංගතය පිටුදැකීමට ප්‍රතිඥා දෙමින් ජී-හත සමුළුව ඇරඹේ",
       "News Content": "කොරෝනා වෛරස් ගෝලීය වසංගතයෙන් පසු ලෝකය යළි ගොඩනැගීමේ නිසි සැලැස්මක් සකස් කළ යුතු බව බ්‍රිතාන්‍ය අග්‍රාමාත්‍ය බොරිස් ජොන්සන් පවසනවා.\nඑංගලන්තයේ කෝන්වෝල් හිදී ජී-හත ධනවත් රටවල කණ්ඩායමේ සමුළුව ආරම්භ කරමින් ඊයේ ඔහු කියා සිටියේ 2018 ලෝක මූල්‍ය අර්බුදයේදී සිදුකළ අත්වැරදි යළි සිදුනොවිය යුතු බවයි.\nවෙරළාසන්න කාබිස් බේ නිකේතනයේදී අමෙරිකානු ජනාධිපති ජෝ බයිඩ්න් ඇතුළු ජී-හත නායකයින් වෙනුවෙන් දෙවන එළිසබත් මහ රැජිණ රාත්‍රි භෝජන සංග්‍රහයක්ද පවත්වනු ලැබුවා.\nකොරෝනා එන්නත්කරණය පිළිබඳව මෙවර ජී-හත සමුළුවේදී විශේෂ අවධානයක් යොමුවනු ඇතැයි අපේක්ෂා කෙරෙනවා.\nලබන වසර අවසන් වනවිට ගෝලීය වසංගතය මිහිපිටින් තුරන් කිරීම සඳහා කොරෝනා එන්නත් බිලියනයක් ලොව දුප්පත් රටවලට ලබාදීමට ඔවුන් එහිදී ප්‍රතිඥා දෙනු ඇති.\nකෙසේ නමුත්, ලෝක සෞඛ්‍ය සංවිධානය පවසන්නේ ලෝක ජනගහනයෙන් 70% කට ප්‍රතිශක්තීකරණය ලබාදීම සඳහා අවම වශයෙන් එන්නත් මාත්‍රා බිලියන 11 ක් අවශ්‍ය බවයි.",
       "URL": "https://www.hirunews.lk/274077/ගෝලීය-වසංගතය-පිටුදැකීමට-ප්‍රතිඥා-දෙමින්-ජී-හත-සමුළුව-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=111"
}