{
       "Source": "hirunews",
       "Timestamp": "Friday, 02 December 2016 - 13:59",
       "Headline": "ඩීසල් වාහන තහනම් කිරීමට ලොව ප්‍රධාන නගර 4 ක් සැරසේ",
       "News Content": "මීළ දශකයේ දෙවැනි භාගය වනවිට, එනම් වසර 2025 දී ඩීසල් මෝටර් රථ සහ ට්‍රක් රථ භාවිතය මුළුමනින්ම තහනම් කිරීමට ප්‍රධාන නගර 4 ක නගරාධිපතිවරුන් එක‍ඟ වී තිබෙනවා.\nප්‍රංශයේ - පැරිස්, මෙක්සිකෝවේ - මෙක්සිකෝ සිටි, ස්පාඤ්ඤයේ - මැඩ්රීඩ් සහ ග්‍රීසියේ - ඇතෑන්ස් නගරවල නගරාධිපතිවරුන් එම එකඟතාවයට පැමිණ ඇත්තේ වායු දූෂණය අවම කරලීමේ පියවරක් වශයෙන්.\nඑමෙන්ම විකල්ප වාහන භාවිතයට සහ පාගමන් සහ පාපැදි භාවිතය ප්‍රචලිත කිරීම සඳහා දිරිගැන්වීම් ලබාදීමට ද එම නගරාධිපතිවරුන් සූදානම්.\nලෝක සෞඛ්‍ය සංවිධාන පවසන පරිදි බාහිර පරිසරයේ වායු දූෂණය හේතුවෙන් වසරකදී මියයන ලෝක වැසියන්ගේ සංඛ්‍යාව මිලියන 3 කට ආසන්නයි.",
       "URL": "https://www.hirunews.lk/148802/ඩීසල්-වාහන-තහනම්-කිරීමට-ලොව-ප්‍රධාන-නගර-4-ක්-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=552"
}