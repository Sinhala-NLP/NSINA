{
       "Source": "hirunews",
       "Timestamp": "Saturday, 13 January 2018 - 10:44",
       "Headline": "ට්‍රම්ප්, ඉරාන - න්‍යෂ්ටික ගිවිසුම අවසන් වරට දිගු කරයි",
       "News Content": "2015 වසරේ දී ඔබාමා පරිපාලනය යටතේ ඇති කර ගත් ඉරාන න්‍යෂ්ටික ගිවිසුම තවත් එක් වරක් පමණක් දිගු කරන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා.\nඒ අනුව ඉදිරි දින 120ක කාලය තුළ ඉරානයට නව න්‍යෂ්ටික සම්බාධක ක්‍රියාත්මක නොවනු ඇති.\nකෙසේ නමුත් එම කාලය තුළ ඇමරිකානු කොංග්‍රසය සහ යුරෝපීය පාර්ශවකරුවන් ඉරානයේ සහභාගීත්වයකින් තොරව නව ගිවිසුමක් සකස් කළ යුතු බවයි ජනපති ට්‍රම්ප් අවධාරණය කළේ.\nඑවැනි වෙනසක් සිදුනොවුණහොත් ඇමරිකාව ඉරාන න්‍යෂ්ටික ගිවිසුමෙන් ඉවත් වන බව ඔහු කියා සිටියා.",
       "URL": "https://www.hirunews.lk/180943/ට්‍රම්ප්-ඉරාන-න්‍යෂ්ටික-ගිවිසුම-අවසන්-වරට-දිගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=405"
}