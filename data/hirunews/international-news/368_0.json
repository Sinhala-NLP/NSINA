{
       "Source": "hirunews",
       "Timestamp": "Saturday, 12 May 2018 - 17:33",
       "Headline": "මෝදි මැතිවරණ නීති උල්ලංඝනය කළ බවට චෝදනා",
       "News Content": "දකුණු ඉන්දියාවේ කර්ණාටක ප්‍රාන්තයේ මැතිවරණය පැවැත්වෙද්දී නේපාලයේ හින්දු දේවස්ථානවල සංචාරය කරමින් අග්‍රාමාත්‍ය නරේන්ද්‍ර මෝදි මැතිවරණ නීති උල්ලංඝනය කළ බවට කොංග්‍රස් පක්ෂය චෝදනා කරනවා.\nඔහු නේපාලයේ දෙදින සංචාරයක් සඳහා නික්මුණේ කර්ණාටක ප්‍රාන්තයේ දැවැන්ත මැතිවරණ රැළි රැසක් ඇමතීමෙන් අනතුරුවයි.\nමෙය ලබන වසරේ පැවැත්වෙන ඉන්දීය මහමැතිවරණයට පෙරහුරුවක් ලෙසයි සැලකෙන්නේ.\nපස්වරු 3 වනවිට මිලියන 49 ක් වූ කර්ණාටක ප්‍රාන්ත ඡන්ද දායකයන්ගෙන් සියයට 56 ක් ඡන්දය ප්‍රකාශ කර තිබූ බව සදහන්.",
       "URL": "https://www.hirunews.lk/190583/මෝදි-මැතිවරණ-නීති-උල්ලංඝනය-කළ-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=368"
}