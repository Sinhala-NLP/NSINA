{
       "Source": "hirunews",
       "Timestamp": "Saturday, 30 March 2013 - 13:19",
       "Headline": "යුද්ධය ඇරඹුණු බව උතුරු කොරියාව කියයි.",
       "News Content": "දකුණු කොරියාව සමග සිය රට නිළ වශයෙන් යුද්ධයකට එළඹී ඇති බව උතුරු කොරියාව අද ප්‍රකාශ කළා. කෙසේ නමුත් එවැනි යුද්ධයක් ඇරඹී ඇති බව දකුණු කොරියාව ප්‍රතික්ෂේප කරනවා. ඔවුන් කියා සිටින්නේ උතුරු කොරියානු තර්ජනය අලූත් සළුපිළිවලින් සැරසුණු පැරණි තර්ජනයම බවයි. උතුරු කොරියාව සහ දකුණු කොරියාව අතර දැන් පවතින්නේ උණුසුම් වාතාවරණයක්. ඇමරිකාව විසින් න්‍යෂ්ටික අවි එල්ල කළ හැකි බෝම්බ ප්‍රහාරයක යානා දකුණු කොරියාවට එවීමෙන් අනතුරුව එම තත්ත්වය උත්සන්න වී තිබෙනවා.",
       "URL": "https://www.hirunews.lk/56236/යුද්ධය-ඇරඹුණු-බව-උතුරු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=852"
}