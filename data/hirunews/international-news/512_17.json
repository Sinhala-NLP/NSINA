{
       "Source": "hirunews",
       "Timestamp": "Saturday, 25 February 2017 - 21:12",
       "Headline": "මොහොමඩ් අලීගේ පුත්‍රයාගෙන් ජාතිකත්වය පිලිබඳ ප්‍රශ්න ඇසීමක්",
       "News Content": "මොහොමඩ් අලීගේ පුත් Chris Mancini Ali ගෙන් ඇමෙරිකානු ගුවන්තොටුපලකදී පරීක්ෂකයින් විසින් තමන්ගේ ජාතිය පිලිබඳ ඇසූ පුවතක් වාර්තාවනවා.\nChris මෙම ගැටලුවට මුහුණපා ඇත්තේ, ජනපති ට්‍රම්ප් දිවුරුම් දී සති කිහිපයකින් ක්‍රියාත්මක කළ මුස්ලිම් විදේශීය තහනම හේතු කොට ගෙනයි.\nඔහු පසුගිය දිනෙක ජැමෙයිකාවේ සිට නැවත පැමිණීමේදී ෆ්ලොරීඩා ගුවන් තොටුපල පරීක්ෂකවරුන්ගෙන් පැය 2කට අධික කාලයක් තිස්සේ ප්‍රශ්න කිරීමට ලක්වූ බවයි පැවසෙන්නේ.\nකෙසේවෙතත් මෙම සිද්ධියට මැදිහත්වූ ඔහුගේ නීතීඥවරයා ගැටලුව නිරාකරණය කර තිබෙනවා.\nChris Mancini Ali ඇමෙරිකා එක්සත් ජනපදයේ පිලඩෙල්පියා හි උපත ලබා තිබෙන අතර පියා වන මොහොමඩ් අලීද ඇමෙරිකානු මුස්ලිම් පුරවැසියන් බවයි ඇමෙරිකානු මාධ්‍ය ප්‍රකාශ කරන්නේ.",
       "URL": "https://www.hirunews.lk/155467/මොහොමඩ්-අලීගේ-පුත්‍රයාගෙන්-ජාතිකත්වය-පිලිබඳ-ප්‍රශ්න-ඇසීමක්",
       "Category": "International News",
       "Parent URL": "https://www.hirunews.lk/international-news.php?pageID=512"
}