{
       "Source": "hirunews",
       "Timestamp": "Tuesday, 03 January 2017 - 11:33",
       "Headline": "උතුරු කොරියාවේ මිසයිල ප්‍රහාරය සිහිනයක් - ට්‍රම්ප් කියයි",
       "News Content": "ඇමරිකාවට න්‍යෂ්ටික අවියක් එල්ල කළ හැකි මිසයිලයක් උතුරු කොරියාව විසින් නිර්මාණය කිරීම කිසිදා සිදුනොවන සිහිනයක් බව ඇමරිකානු ජනාධිපති ධුරයට පත්ව සිටින ඩොනල්ඩ් ට්‍රම්ප් පවසනවා.\nඋතුරු කොරියානු නායකයා සිය අලුත් අවුරුදු පණිවුඩයක් ප්‍රකාශ කළේ ඇමරිකාවට සහ යුරෝපයට ඉලක්ක කළ හැකි මිසයිල වැඩි දියුණු කරන බවයි.\nඑහෙත් එවැන්නක් සිදුවීමට අවස්ථාවක් නොමැති බවයි ඩොනල්ඩ් ට්‍රම්ප් කියා සිටියේ.\nඑමෙන්ම උතුරු කොරියාවේ ක්‍රියාකාරකම් පාලනය කිරීමට සහය නොවීම පිළිබදව ඔහු චීනයට ද දොස් නැගුවා.",
       "URL": "https://www.hirunews.lk/151180/උතුරු-කොරියාවේ-මිසයිල-ප්‍රහාරය-සිහිනයක්-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=536"
}