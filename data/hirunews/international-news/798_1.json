{
       "Source": "hirunews",
       "Timestamp": "Friday, 04 October 2013 - 19:41",
       "Headline": "ඔබාමාගෙන් රිපබ්ලිකන්වරුන්ට අප්‍රසාදය.",
       "News Content": "ඇමරිකානු පරිපාලනයේ කටයුතු අර්බුදකාරී තත්ත්වයකට පත් කිරීම පිළිබදව ජනාධිපති බැරක් ඔබාමා රිපබ්ලිකන්වරුන් වෙත දැඩි අප්‍රසාදය පළ කරනවා. රිපබ්ලිකන් ප්‍රකාශක ජෝන් බෝනි ඇතුළු අන්තවාදීන් විවිධ ප්‍රකාශ නිකුත් කරමින් අදාළ ගැටළුව තවදුරටත් සංකීර්ණ කරන බවටයි ඔහු චෝදනා කළේ. ඇමරිකානු පරිපාලනයේ ඇති වී ඇති ගැටළුව විසදීම සදහා ඔවුන්ට ඉතා පහසු විසඳුම් ලබා දීමේ හැකියාව තිබුණත් එය පැහැර හරිමින් සිටින බව ද ජනාධිපති බැරක් ඔබාමා ප්‍රකාශ කර තිබෙනවා.\nඇමරිකාවේ අයවැය අර්බුදය නිසා මූල්‍ය ක්‍රියාකාරකම් අඩපණ වී ඇති බැවින් ජනාධිපතිවරයාගේ විදේශ සංචාර ද නතර කිරීමට සිදුව ඇති බව ධවල මන්දිරය අද ප්‍රකාශ කළා. එසේම මෙම අර්බුදය හේතුවෙන් ඇමරිකාවේ ණය ශක්ති දර්ශකය පහත දැමීමට සිදුවිය හැකි බවට ද ජාත්‍යන්තර මූල්‍ය අරමුදල අනතුරු අඟවා තිබෙනවා.",
       "URL": "https://www.hirunews.lk/68652/ඔබාමාගෙන්-රිපබ්ලිකන්වරුන්ට-අප්‍රසාදය",
       "Category": "International News",
       "Parent URL": "https://www.hirunews.lk/international-news.php?pageID=798"
}