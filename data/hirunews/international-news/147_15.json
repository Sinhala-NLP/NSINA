{
       "Source": "hirunews",
       "Timestamp": "Wednesday, 16 December 2020 - 16:45",
       "Headline": "මංගල උත්සවයකදී මිතුරන්ට මත්පැන් මදිවී මනාලයාට පිහියෙන් ඇන ඝාතනය කරයි",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ අලිග්‍රා ප්‍රදේශයේ පැවති මංගල උත්සවයකදී මිතුරන් පිරිසක් විසින් මනාලයාට තියුණු ආයුධයකින් පහරදී ඝාතනය කර තිබෙනවා.\nඒ අදාළ මංගල උත්සවයට පැමිණි පිරිසට ලබාදුන් මත්පැන් ප්‍රමාණයෙන් සෑහීමකට පත්වීමට මිතුරන්ට නොහැකිවීම හේතුවෙන්.\nඔවුන් තවත් මත්පැන් ඉල්ලා ඇති අතර එය ලබාදීම ප්‍රතික්ෂේප කිරීම හේතුවෙන් ඇතිවූ බහින්බස්වීමක් මත මෙම ඝාතනය සිදුව ඇතැයි ඉන්දීය මාධ්‍ය වාර්තා කළා.\nපසුගිය සඳුදා රාත්‍රී මෙම මංගල උත්සවය පවත්වා ඇති අතර මියගොස් ඇත්තේ 28 හැවිරිදි තරුණයෙක්.\nඔහු සිය විවාහ මංගල්‍ය වෙනුවෙන් මිතුරන් වෙනුවෙන් සාදයක් සිය උපන් ගමේදී සංවිධාන කර තිබුණා.\nඑහිදී ලබාදුන් මත්පැන් මදිවී මිතුරන් තවත් මත්පැන් ඉල්ලා ඇති අතර එම අවස්ථාවේදී එය සපයාදීමට හැකියාවක් නොමැති බව මනමාලයා ප්‍රකාශකර ඇතැයි සඳහන්.\nඅනතුරුව සිදුවූ බහින්බස් වීමකින් මිතුරන් මනමාලයාට පිහියකින් පහරදී ඇති අතර බරපතල තුවාල ලැබූ ඔහු රෝහල්ගත කිරීමෙන් පසු මියගොස් තිබෙනවා.\nමෙම ඝාතනයට අදාළ ප්‍රධාන සැකකරු පොලිස් අත්අඩංගුවට ගෙන තිබෙනවා.\nතවත් සැකකරුවන් 4 දෙනෙකු ප්‍රදේශයෙන් පළාගොස් ඇති අතර ඔවුන් සොයා ඉන්දීය ආරක්ෂක අංශ විමර්ශණ සිදුකරන බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/257186/මංගල-උත්සවයකදී-මිතුරන්ට-මත්පැන්-මදිවී-මනාලයාට-පිහියෙන්-ඇන-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=147"
}