{
       "Source": "hirunews",
       "Timestamp": "Monday, 04 January 2016 - 13:30",
       "Headline": "ඉන්දීය භූ කම්පනයෙන් 6 ක් මරුට / තවත් 100 කට තුවාල",
       "News Content": "ඊසානදිග ඉන්දියාවේ මනිපූර් ප්‍රාන්තයේ ටැමින්ලොන්ග් නගරය කේන්ද්‍ර කොටගනිමින් ඇතිවූ භූ කම්පනය හේතුවෙන් පුද්ගලයින් 6 දෙනෙකු මියගොස් 100 කට වැඩි සංඛ්‍යාවක් තුවාල ලබා තිබෙනවා.\nඉන්දීය මාධ්‍ය වාර්තා සඳහන් කළේ අද අලූයම සිදුවූ මෙම භූ කම්පනයෙන් ඉම්ෆාල් නගරයට දැඩි හානි සිදුව ඇති බවයි.\nනගරයේ පිහිටි ගොඩනැගිලි විශාල සංඛ්‍යාවකට භූ කම්පනය හේතුවෙන් හානි සිදුව තිබෙනවා.\nටැමින්ලොන්ග් සිට ඉම්ෆාලා නගරයට පවතින්නේ කිලෝමීටර 35 ක දුරක්.\nරික්ටර් පරිමාණයේ 6.7 ක අගයක් ගත් මෙම කම්පනය බංග්ලාදේශයට සහ මියන්මාරයට අමතරව භූතානයටද දැනී ඇති බවයි ඉන්දීය මාධ්‍ය වාර්තා සඳහන් කළේ.",
       "URL": "https://www.hirunews.lk/123362/ඉන්දීය-භූ-කම්පනයෙන්-6-ක්-මරුට-තවත්-100-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=675"
}