{
       "Source": "hirunews",
       "Timestamp": "Thursday, 28 January 2016 - 13:46",
       "Headline": "සිකා වසංගතයක් වන බවට ලෝක සෞඛ්‍ය සංවිධානය අනතුරු අඟවයි",
       "News Content": "අලූතින් උපදින ළදරුවන්ගේ ආබාධ ඇති කරන මදුරුවන් මගින් බෝ වන සිකා වෛරසය වසංගත තත්ත්වයක් දක්වා ගමන් කළ හැකි බවට ලෝක සෞඛ්‍ය සංවිධානය අනතුරු අගවනවා.\nමේ වනවිට සිකා වෛරසය ඇමරිකාව ප්‍රමුඛ රටවල් විස්සක පැතිර ගොස් අවසන්.\nලෝක සෞඛ්‍ය සංවිධානය සඳහන් කළේ මීට පෙර වසංගතයක් බවට පත්වූ එබෝලා වෛරසයෙන් පාඩම් ඉගෙන ගෙන ඇති බැවින් සිකා වෛරසය එම තත්වයට යා නොදී වළක්වා ගැනීමට පියවර ගත යුතු බවයි.\nඇමරිකාව සඳහන් කළේ සිකා වෛරසයට එන්නතක් සොයාගැනීම සඳහා තවත් වසර දෙකක් පමණ ගතවනු ඇති බවයි.\nඑම එන්නත අත්හදා බලා වෙළඳපොලට ඉදිරිපත් කිරිීමට වසර 10 ක පමණ කාලයක් ගතවනු ඇති බව ලෝක සෞඛ්‍ය සංවිධානය ප්‍රකාශ කළා.\nසිකා වෛරසයෙන් දැඩි බලපෑම් එල්ලවන්නේ ගැබිණි කාන්තාවන්ටයි.\nඒ හේතුවෙන් කුඩා හිසක් සහිත දරුවන් බිහිවන අතර, ඔවුන්ගේ මොළයද වර්ධනය වන්නේ අඩු වේගයෙන්.\nමේ අතර පසුගිය වසරේ පමණක් ඇමරිකාවේ සිකා වෛරසය වැළඳීම හේතුවෙන් කුඩා හිසක් සහිත දරුවන් 25 000 ක් බිහිව තිබෙනවා.",
       "URL": "https://www.hirunews.lk/124932/සිකා-වසංගතයක්-වන-බවට-ලෝක-සෞඛ්‍ය-සංවිධානය-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=669"
}