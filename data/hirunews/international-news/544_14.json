{
       "Source": "hirunews",
       "Timestamp": "Monday, 19 December 2016 - 10:02",
       "Headline": "නත්තල් සුභපැතුම් පත් මිලියන ගණනක් බ්‍රිතාන්‍ය තුළ  සිරවෙයි",
       "News Content": "බ්‍රිතාන්‍ය තුල නත්තල් සුභපැතුම් පත් මිලියන ගණනක් බෙදා හැරීමට නොහැකි තත්වයක් උදවී ඇති බව විදෙස් මාධ්‍ය වාර්තා කරනවා.\nබ්‍රිතාන්‍යයේ රාජකීය තැපැල් සේවකයින් ආරම්භ කර ඇති වැඩ වර්ජනය මෙයට හේතු වී ඇතිබව සදහන්.\nතැපැල් සේවකයින් පවසන්නේ බ්‍රිතාන්‍ය තුල තැපැල් කාර්යාල වසාදැමීම,සේවක විශ්‍රාම වැටුප් නොගෙවීම වැනි කරුණු මුලික කරගනිමින් තමන් මෙලෙස වැඩ වර්ජනයේ නිරතවන බවයි.\nනත්තල් සමය තුල තැපැල් සේවකයින් ආරම්භ කළ මෙම වැඩ වර්ජනය අසාධාරණ බව බ්‍රිතාන්‍ය මහජනතාව පවසනවා.",
       "URL": "https://www.hirunews.lk/150049/නත්තල්-සුභපැතුම්-පත්-මිලියන-ගණනක්-බ්‍රිතාන්‍ය-තුළ-සිරවෙයි",
       "Category": "International News",
       "Parent URL": "https://www.hirunews.lk/international-news.php?pageID=544"
}