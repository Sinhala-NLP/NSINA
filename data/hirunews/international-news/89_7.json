{
       "Source": "hirunews",
       "Timestamp": "Monday, 11 October 2021 - 8:23",
       "Headline": "ඇමරිකානු න්‍යෂ්ටික රහස් අලෙවි කළ යුවළක් අත්අඩංගුවට",
       "News Content": "ඇමරිකානු න්‍යෂ්ටික සබ්මැරීන රහස් මුදලට විකිණීමට උත්සාහ කළ යුවළක් අත්අඩංගුවට ගෙන තිබෙනවා.\nඇමරිකානු නාවික හමුදාවේ න්‍යෂ්ටික ඉංජිනේරුවෙකු ලෙස කටයුතු කළ ජොනතන් ටෝබේ සහ ඔහුගේ බිරිඳ වන ඩයනා මෙලෙස අත්අඩංගුවට ගෙන ඇති බවයි විදෙස් වාර්තා සඳහන් කළේ.\nමොවුන් දෙදෙනා එක්ව ඇමරිකානු ඩොලර් ලක්ෂයකට න්‍යෂ්ටික සබ්මැරීනයක් නිර්මාණය කිරීමේ සැකැස්ම වෙනත් පුද්ගලයෙකුට විකිණීමට උත්සාහ කර තිබෙනවා.\nපසුව අනාවරණ වූයේ අදාළ පුද්ගලයා එෆ්.බී.අයි. නියෝජිතයෙකු බවටයි.\nඅත්අඩංගුවට ගත් යුවළ න්‍යෂ්ටික සබ්මැරීන නිර්මාණ සැලැස්ම සහිත දත්ත කාඩ්පත පාන්පෙති දෙකක් තුළ සඟවා අදාළ පුද්ගලයාට ලබාදීමට උත්සහ කර තිබෙනවා.",
       "URL": "https://www.hirunews.lk/284667/ඇමරිකානු-න්‍යෂ්ටික-රහස්-අලෙවි-කළ-යුවළක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=89"
}