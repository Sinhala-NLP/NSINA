{
       "Source": "hirunews",
       "Timestamp": "Friday, 12 January 2018 - 17:51",
       "Headline": "ට්‍රම්ප් ලන්ඩන් ගමන මග හරී",
       "News Content": "මේ වසර මුලදී ලන්ඩනයේ සංචාරය කිරීමට පැවති සැලසුම් ඇමරිකානු ජනාධිපති ඩොනල්ඩ් ට්‍රම්ප් විසින් අවලංගු කර තිබෙනවා.\nඔබාමා පරිපාලනය ලන්ඩනයේ ඇමරිකානු තානාපති කාර්යාලය විකිණීම පිළිබද අප්‍රසාදය දැක්වීම එම තීරණයට හේතුවී ඇති බව සදහන්.\nදෙවන ලෝක යුද සමයේ සිට පැවති ලන්ඩනයේ ඇමරිකානු තානාපති කාර්යාල ගොඩනැගිල්ල තේම්ස් නදිය ඉවුරේ නව ස්ථානයක ඉදිකිරීමට පියවර ගෙන ඇත්තේ ආරක්ෂක අවදානම හේතුවෙන්.\nඑය ජනපති ට්‍රම්ප් විසින් විවෘත කරන බවයි මීට පෙර ප්‍රකාශ වූයේ.\nඑහෙත් පැරණි ගොඩනැගිල්ල ඔබාමා පරිපාලනය කුණුකොල්ලයට විකුණා ඇති බවට චෝදනා කරමින් ජනපති ට්‍රම්ප් එම සංචාරය අවලංගු කර ඇති බවයි වොෂින්ටන් වාර්තා සදහන් කළේ.",
       "URL": "https://www.hirunews.lk/180894/ට්‍රම්ප්-ලන්ඩන්-ගමන-මග-හරී",
       "Category": "International News",
       "Parent URL": "https://www.hirunews.lk/international-news.php?pageID=405"
}