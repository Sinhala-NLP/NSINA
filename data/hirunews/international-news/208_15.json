{
       "Source": "hirunews",
       "Timestamp": "Wednesday, 08 January 2020 - 17:10",
       "Headline": "අනතුරට පත් යුක්රේන යානය ගැන ගුවන් සමාගමෙන් සහතිකයක්",
       "News Content": "ඉරානයේ - ටෙහෙරාන් අගනුවරදී අනතුරට පත් යානයේ කිසිදු දෝෂයක් නොතිබූ බව යුක්රේන ජාත්‍යන්තර ගුවන් සේවය පවසනවා.\nඑය තම ගුවන් යානා බලඇණිය සතුව පැවති උසස්ම තත්ත්වයේ යානයක් බවයි එම ගුවන් සේවය විදෙස් මාධ්‍ය වෙත ප්‍රකාශ කර ඇත්තේ.\nඑසේම, එහි නියමුවන් අත්දැකීම් බහුල පිරිසක් බවද යුක්රේන ජාත්‍යන්තර ගුවන් සේවය පෙන්වා දී තිබෙනවා.\nඉරානයේ ඉමාම් කොමේනි ජාත්‍යන්තර ගුවන් තොටුපලෙන් ගුවන්ගත වී සුළු මොහොතකට පසු යුක්රේනයට අයත් බෝයිං 737 වර්ගයේ ගුවන් යානයක් මගීන් 176 දෙනෙකු සමඟ අනතුරට ලක්වුණා.\nඑම යානයේ ඉරාන ජාතිකයින් අසූ දෙදෙනෙකු සහ කැනේඩියානු ජාතිකයින් 63 දෙනෙකු සිට ඇති බවයි යුක්රේන විදේශ අමාත්‍යවරයා ප්‍රකාශ කර ඇත්තේ.",
       "URL": "https://www.hirunews.lk/231851/අනතුරට-පත්-යුක්රේන-යානය-ගැන-ගුවන්-සමාගමෙන්-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=208"
}