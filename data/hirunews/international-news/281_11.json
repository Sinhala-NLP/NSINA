{
       "Source": "hirunews",
       "Timestamp": "Tuesday, 19 March 2019 - 7:59",
       "Headline": "ඉඩායි සුළි සුළඟ මොසැම්බික් දේශයේ, දහසක් බිළි ගනී",
       "News Content": "ඉඩායි සුළි සුළඟ හේතුවෙන් අප්‍රිකානු මොසැම්බික් දේශයේ මරණ සංඛ්‍යාව දහස ඉක්ම විය හැකි බව එරට ජනාධිපති ෆිලීපේ නියුසි පවසනවා.\nඅප්‍රිකානු මහද්වීපයට බලපෑ දරුණුතම චණ්ඩ මාරුතයක් වූ එය පසුගිය බ්‍රහස්පතින්දා මොසැම්බික් දේශයේ බෙයිරා වරාය නගරයෙන් ඇතුළු වුණා.\nඑමගින් නිවාස හා දේපළවලට විශාල හානියක් සිදුවූ අතර ජල ගැලීම් නිසා පුද්ගලයින් 84 දෙනෙකු මිය ගියා.\nකෙසේ නමුත්, විනාශකාරී සුළි සුළෙඟ් බලපෑමෙන් ඇති වූ ජීවිත හානි සංඛ්‍යාව කැපී පෙනෙන ලෙස ඉහළ යමින් පවතින බවයි මොසැම්බික් ජනාධිපතිවරයා ප්‍රකාශ කළේ.\nසුළි සුළඟින් අනෙකුත් දකුණුදිග අප්‍රිකානු රටවල පුද්ගලයන් 180 දෙනෙකු මිය ගොස් තිබෙනවා.",
       "URL": "https://www.hirunews.lk/212701/ඉඩායි-සුළි-සුළඟ-මොසැම්බික්-දේශයේ-දහසක්-බිළි-ගනී",
       "Category": "International News",
       "Parent URL": "https://www.hirunews.lk/international-news.php?pageID=281"
}