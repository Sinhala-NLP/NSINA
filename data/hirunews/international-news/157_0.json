{
       "Source": "hirunews",
       "Timestamp": "Tuesday, 27 October 2020 - 15:25",
       "Headline": "පාකිස්ථානයේ ආගමික පාසලක පිපිරීමකින් 7 දෙනෙකු මරුට",
       "News Content": "පාකිස්ථානයේ - ඇෆ්ගන් දේශසීමාව ආසන්නයේ පිහිටි පෙශාවර් නුවර - මද්‍රාසා හෙවත් ආගමික පාසලක අද සිදුවූ පිපිරීමකින් පුද්ගලයන් 7 දෙනෙකු ජිවිතක්ෂයට පත්වූ අතර, 50 කට අධික පිරිසක් තුවාල ලැබුවා.\nමියගොස් ඇත්තේ වයස අවුරුදු 20 ත් 30 ත් අතර, වයස් සීමාවන්වල පුද්ගලයන් වන අතර, වයස අවුරුදු 13 ට අඩු ළමයින් 4 දෙනෙකු ද තුවාල ලැබූවන් අතර සිටිනවා.\nපෙශාවර් නුවර පසුගිය කාලය තුල මෙවැනි ප්‍රචන්ඩ ක්‍රියා රැසක් දක්නට ලැබුණු අතර, මීට වසර 6 කට පෙර එහි හමුදා පාසලකට එල්ල වූ ප්‍රහාරයකින් ළමයින් ඇතුළු 150 දෙනෙකු පමණ ජිවිතක්ෂයට  පත්වුණා.",
       "URL": "https://www.hirunews.lk/253432/පාකිස්ථානයේ-ආගමික-පාසලක-පිපිරීමකින්-7-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=157"
}