{
       "Source": "hirunews",
       "Timestamp": "Monday, 16 September 2013 - 14:30",
       "Headline": "සිරියාවේ රසායනික අවි වාර්තාව අද ජගත් සංවිධානයට.",
       "News Content": "සිරියාව රසායනික අවි භාවිතා කර ඇත්ද යන්න පිළිබඳව පරීක්ෂණ පැවැත්වූ කණ්ඩායම් සකස් කළ වාර්තාව ජගත් මහ ලේකම් බෑන් කි මූන් විසින් ජගත් සංවිධානයට අද (16) ඉදිරිපත් කිරීමට නියමිතයි. විදෙස් වාර්තා සඳහන් කළේ මෙම වාර්තාවට අනුව සිරියාවේ ප්‍රහාර සඳහා රසායනික අවි භාවිතා කර ඇති බවට තොරතුරු රැසක් ලැබී ඇති බවයි. එහෙත් එම ප්‍රහාර එල්ල කළේ කවුරුන්ද යන්න මෙම නිරීක්ෂකයින් ප්‍රකාශ කර නැහැ. ප්‍රහාර සඳහා රසායනික අවි භාවිතා කර ඇත්ද යන්න පිළිබඳව සොයා බැලීම සඳහා පත් කළ ජගත් මහ ලේකම්වරයාගේ නියෝජිතයින් සිරියාවට ගොස් ඇත්තේ අගෝස්තු මස 18 වැනිදායි.",
       "URL": "https://www.hirunews.lk/67305/සිරියාවේ-රසායනික-අවි-වාර්තාව-අද-ජගත්-සංවිධානයට",
       "Category": "International News",
       "Parent URL": "https://www.hirunews.lk/international-news.php?pageID=803"
}