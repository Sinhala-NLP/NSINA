{
       "Source": "hirunews",
       "Timestamp": "Friday, 24 February 2017 - 13:01",
       "Headline": "පිලිපීන ජනපතිට එරෙහිවූ සෙනෙට් මන්ත්‍රීවරිය අත්අඩංගුවට",
       "News Content": "ජනාධිපති රොඩි‍්‍රගෝ ඩුටරෙට්ගේ මත්ද්‍රව්‍ය විරෝධී සටනට එරෙහි වූ පිලිපීන සෙනෙට් මණ්ඩල නියෝජිතවරියක වන ලෙයිලා - ඩි - ලීමා අද අත්අඩංගුවට ගනු ලැබුවා.\nඒ ඇය පිලිපීන බන්ධනාගාරවල සිටින මත්ද්‍රව්‍ය ජාවාරම්කරුවන්ගෙන් මුදල් ලබා ගත් බවට චෝදනා කරමින්.\nතමන් අත්අඩංගුවට ගැනීමට පොලිස් නිලධාරින් පැමිණෙද්දී නිවසෙන් පලාගිය ලෙයිලා ඊයේ රාත්‍රිය ගත කර ඇත්තේ සෙනෙට් මණ්ඩල ගොඩනැගිල්ලේයි.\nතමා නිර්දෝෂී බව ඔප්පු වනු ඇතැයි බන්ධනාගාර ගත වීමට පෙර ඇය පවසා තිබෙනවා.\nසෙනෙට් සභික ලෙයිලා - ඩි - ලීමා අත්අඩංගුවට ගැනීම ජාත්‍යන්තර ක්ෂමා ආයතනය මගින් ද හෙළා දකිනු ලැබුවා.",
       "URL": "https://www.hirunews.lk/155344/පිලිපීන-ජනපතිට-එරෙහිවූ-සෙනෙට්-මන්ත්‍රීවරිය-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=513"
}