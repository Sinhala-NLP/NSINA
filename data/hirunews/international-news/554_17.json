{
       "Source": "hirunews",
       "Timestamp": "Saturday, 26 November 2016 - 8:45",
       "Headline": "පාකිස්තාන ගවුදාර් වරායේ ආරක්ෂාවට චීන යුද නෞකා",
       "News Content": "චීනයේ සිට පාකිස්තානය හරහා අරාබි මුහුදට ගොඩ බිම් මාර්ගය පිවිසෙන ගවුදාර් වරායේ ආරක්ෂාව සඳහා චීන යුද නෞකා යොදවන බව පාකිස්තාන බලධාරීන් ප්‍රකාශ කළා.\nඔවුන් පාකිස්තාන නාවික හමුදාව සමඟ එක්ව ගවුදාර් වරායේ ආරක්ෂාව සලසනු ඇති.\nචීනයේ සිට මැදපෙරදිග දක්වා තැනෙන ගොඩබිම් මාර්ගය පාකිස්තානය හරහා ක්‍රියාත්මක වන්නේ මහාමාර්ග දුම්රිය මාර්ග සහ තෙල් නළ මාර්ග ඇතුළු ව්‍යාපෘති කිහිපයක් මගින්.\nවන් රෝඩ් - වන් බෙල්ට් හෙවත් එක මඟක් - එක පථයක් යන චීනයේ නව ගොඩබිම් සේද මාර්ගය ක්‍රියාත්මක වන්නේ පාකිස්තානය හරහායි.",
       "URL": "https://www.hirunews.lk/148350/පාකිස්තාන-ගවුදාර්-වරායේ-ආරක්ෂාවට-චීන-යුද-නෞකා",
       "Category": "International News",
       "Parent URL": "https://www.hirunews.lk/international-news.php?pageID=554"
}