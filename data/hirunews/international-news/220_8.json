{
       "Source": "hirunews",
       "Timestamp": "Wednesday, 27 November 2019 - 8:15",
       "Headline": "වසා දැමුණු ධවල මන්දිරය යළි විවෘත කෙරේ",
       "News Content": "හඳුනා නොගත් ගුවන් යානයක් ආරක්ෂිත ගුවන් කලාපය උල්ලංඝනය කිරීම නිසා ආරක්ෂක හේතුන් මත වසා දැමූ ධවල මන්දිරය යළි විවෘත කර තිබෙනවා.\nවිදෙස් වාර්තා සඳහන් කළේ අදාළ ගුවන් යානය සම්බන්ධයෙන් සොයාබැලීම සඳහා ප්‍රහාරක ජෙට් යානා කිහිපයක්ද ගුවන් ගත කිරීමට ඇමරිකානු ආරක්ෂක අංශ විසින් පියවර ගෙන තිබූ බවයි.\nඇමරිකානු ජනාධිපති ඩොනල්ඞ් ට්‍රම්ප් එම අවස්ථාවේදී ධවල මන්දිරයේ රැඳී සිටි බවත්, එහිදී ගුවන් කලාපය උල්ලංඝනය කරනු ලැබුවේ කුමන ගුවන් යානයක්ද යන්න පිළිබඳව විශේෂ පරීක්ෂණයක්ද එරට ආරක්ෂක අංශ විසින් ආරම්භ කර තිබෙනවා.",
       "URL": "https://www.hirunews.lk/229066/වසා-දැමුණු-ධවල-මන්දිරය-යළි-විවෘත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=220"
}