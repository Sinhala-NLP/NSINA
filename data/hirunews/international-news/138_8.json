{
       "Source": "hirunews",
       "Timestamp": "Saturday, 30 January 2021 - 16:19",
       "Headline": "ඉන්දියාවෙන් කොරෝනා ආසාදිතයෙකු හමුවී අදට වසරයි",
       "News Content": "ඉන්දියාවේ කේරල ප්‍රාන්තයෙන් කොරෝනා වෛරස් ආසාදිතයෙකු මුල්වරට හඳුනාගෙන අදට වසරක් සපිරෙනවා.\nඅද උදෑසනින් අවසන් වූ පැය 24 තුළද ඉන්දියාවෙන් නව ආසාදිතයින් 13,083ක් හඳුනා ගැනීමත් සමඟ එරට සමස්ත කොරෝනා ආසාදිතයින් සංඛ්‍යාව සටහන් වන්නේ එක්කෝටි හත්ලක්ෂ 34,000ක් ලෙසයි.\nඉන්දියාවේ කොරෝනා මරණ සංඛ්‍යාවද මේ වනවිට එක්ලක්ෂ 54,000 ඉක්මවා තිබෙනවා.\nඑරට කොරෝනා එන්නත්කරණ වැඩසටහන පසුගිය 16 වැනිදා ආරම්භ වූ අතර, ඉන්දීය සෞඛ්‍ය අමාත්‍යාංශය සඳහන් කළේ මේ වනවිට සෞඛ්‍ය සේවකයින් තිස්තුන් ලක්ෂයකට එම එන්නත් ලබාදී ඇති බවයි.",
       "URL": "https://www.hirunews.lk/261156/ඉන්දියාවෙන්-කොරෝනා-ආසාදිතයෙකු-හමුවී-අදට-වසරයි",
       "Category": "International News",
       "Parent URL": "https://www.hirunews.lk/international-news.php?pageID=138"
}