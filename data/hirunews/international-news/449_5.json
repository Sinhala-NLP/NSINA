{
       "Source": "hirunews",
       "Timestamp": "Friday, 18 August 2017 - 14:37",
       "Headline": "උතුරු කොරියාවේ තර්ජන නිසා අමරිකාව තීරණයක් ගනී",
       "News Content": "උතුරු කොරියාවෙන් එල්ල වන තර්ජනය හමුවේ ඉන්දියාව, දකුණු කොරියාව සහ  ඕස්ට්‍රේලියාව සමග ආරක්ෂක සබදතා ඉහළ නංවන බව ඇමරිකා එක්සත් ජනපදය සහ ජපානය ප්‍රකාශ කළා.\nඇමරිකානු රාජ්‍ය ලේකම් රෙක්ස් ටිලර්සන්, ජපාන විදේශ ඇමති ටාරෝ කෝනෝ, ඇමරිකානු ආරක්ෂක ලේකම් ජේම්ස් මැතිස් සහ ජපාන ආරක්ෂක ලේකම් ඉට්සුනෝරි ඔනොඩෙරා වොෂින්ටනයේදී උතුරු කොරියාව පිළිබද ඉහළ පෙලේ සාකච්ඡාවකට එක්වුණා.\nඔවුන් මේ බව ප්‍රකාශ කර ඇත්තේ මෙම සාකච්ඡාව අවසානයේ පැවති ඒකාබද්ධ මාධ්‍ය හමුවේදීයි.\nඋතුරු කොරියාවේ ගමන් මග වෙනස් කරලීම සදහා තීරණාත්මක පියවර ගන්නැයි චීනය දිරිගැන්වීමට ද ඔවුන් තීරණය කර තිබෙනවා.",
       "URL": "https://www.hirunews.lk/168764/උතුරු-කොරියාවේ-තර්ජන-නිසා-අමරිකාව-තීරණයක්-ගනී",
       "Category": "International News",
       "Parent URL": "https://www.hirunews.lk/international-news.php?pageID=449"
}