{
       "Source": "hirunews",
       "Timestamp": "Saturday, 11 May 2019 - 15:45",
       "Headline": "උතුරු කොරියාවේ මිසයිල අත්හදා බැලීම, විශ්වාසය කඩ කිරීමක් නොවන බව ට්‍රම්ප් කියයි",
       "News Content": "උතුරු කොරියාව පසුගියදා සිදුකළ කෙටිදුර මිසයිල අත්හදා බැලීම, විශ්වාසය කඩ කිරීමක් ලෙස නොසලකන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර තිබෙනවා.\nදේශපාලන සම්මුඛ සාකච්ඡාවකදී ට්‍රම්ප් ප්‍රකාශ කර ඇත්තේ උතුරු කොරියාවේ මෙම මිසයිල අත්හදා බැලීම සම්මත තත්ත්වයක් බවයි.\nඋතුරු කොරියාව පසුගිය බ්‍රහස්පතින්දා කෙටි දුර මිසයිල දෙකක් දියත් කළ අතර, සතියක් තුළ ඔවුන් සිදුකළ දෙවන මිසයිල පරීක්ෂාව එය වනවා.",
       "URL": "https://www.hirunews.lk/216190/උතුරු-කොරියාවේ-මිසයිල-අත්හදා-බැලීම-විශ්වාසය-කඩ-කිරීමක්-නොවන-බව-ට්‍රම්ප්-කියයි",
       "Category": "International News",
       "Parent URL": "https://www.hirunews.lk/international-news.php?pageID=267"
}