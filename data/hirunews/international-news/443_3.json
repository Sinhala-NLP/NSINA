{
       "Source": "hirunews",
       "Timestamp": "Monday, 04 September 2017 - 10:09",
       "Headline": "නිදා සිටි සැමියාට බිරිඳ කළ අපරාධය",
       "News Content": "තම ස්වාමිපුරුෂයාගේ රහසඟ ප්‍රදේශය කපා වැසිකිලි පොච්චියකට දැමූ කාන්තාවක් පිළිබඳව විදෙස් මාධ්‍ය වාර්තා කරනවා.\nදකුණු කොරියාවේ යෝෂු නගරයේ නිවසක මෙම සිදුවීම සිදුව ඇති බවයි වාර්තා වන්නේ.\nතම  54 හැවිරිදි ස්වාමිපුරුෂයා නිදා සිටින අවස්ථාවේදී බිරිඳ විසින් කතුරකින් ඔහුගේ රහසඟ ප්‍රදේශය කපා තිබෙනවා.\nසිදුවීම සම්බන්ධයෙන් දැනගත් අසල්වාසියෙක්  විසින් මේ සම්බන්ධයෙන් පොලිසියට පැමිණිල්ලක් සිදුකර ඇති අතර පසුව සැකකාර 50 හැවිරිදි කාන්තාව අත්අඩංගුවට ගෙන ඇති බව සඳහන්.\nඅත්අඩංගුවට පත් සැකකාර බිරිඳ පොලිසියට පවසා ඇත්තේ ස්වාමිපුරුෂයා තමන්ට නිරන්තරයෙන් හිරිහැර සිදුකරන බැවින් එය ඉවසා ගත නොහැකිව මෙලෙස ඔහුගේ රහසඟ ප්‍රදේශය කතුරකින් කපා දැමු බවටයි.\nතම සැමියා තමන්ට අවශ්‍ය මුදල් ලබා නොදෙන බවත් ඔහු ගොල්ෆ් ක්‍රීඩාවේ නියැලෙන බවත් ඒ සම්බන්ධයෙන් තමන් දැඩි කෝපයකින් පසුවූ බවයි කිම් නැමැති මෙම කාන්තාව වැඩිදුරටත්  පවසා ඇත්තේ.\nවිදෙස් මාධ්‍ය වැඩිදුරටත් සඳහන් කරන්නේ සිදුවීම සම්බන්ධයෙන් එරට පොලිසිය වැඩිදුර පරීක්ෂණ පවත්වන බවයි.",
       "URL": "https://www.hirunews.lk/170101/නිදා-සිටි-සැමියාට-බිරිඳ-කළ-අපරාධය",
       "Category": "International News",
       "Parent URL": "https://www.hirunews.lk/international-news.php?pageID=443"
}