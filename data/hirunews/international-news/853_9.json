{
       "Source": "hirunews",
       "Timestamp": "Wednesday, 27 March 2013 - 9:43",
       "Headline": "තායිවානයට සහ මෙක්සිකෝවට භූ කම්පන දෙකක්.",
       "News Content": "තායිවානයේ අද (27) අලූයම රික්ටර් පරිමාණයේ 6යි දශම එකක ප්‍රබලතාවකින් යුත් භූ කම්පනයක් ඇති වුණා. එරට මධ්‍යම කාලගුණ ඒජන්සිය සඳහන් කළේ දකුණු තායිපේට කිලෝමීටර් 250ක් ඈතින් මෙය වාර්තා වූ බවයි. මෙම භූ කම්පයෙන් කිසිදු හානියක් මෙතෙක් වාර්තා වී නොමැති බව ද තායිවාන බලධාරීන් සදහන් කළා. මේ අතර 1999 වසරේ දී තායිවානයට බලපෑ රික්ටර් පරිමාණ 7.6ක ප්‍රබලතාවකින් හේතුවෙන් පුද්ගලයන් 2300කට ආසන්න සංඛ්‍යාවක් මිය ගියා. මේ අතර, පෙරේදා උදෑසන මෙක්සිකෝවේ දකුණු ප්‍රදේශයට වන්නට  පැසිපික් වෙරළ තීරයේ ද භූ කම්පනයක් ඇති වුණා. ඇමරිකානු භූ විද්‍යා සමීක්ෂණ කාර්යාංශය සදහන් කළේ එහි ප්‍රබලතාවය රික්ටර් පරිමාණ ඒකක 5.5ක් බවයි. එම භූ කම්පනයෙන් ද කිසිදු අනතුරක් වාර්තා වී නැහැ.",
       "URL": "https://www.hirunews.lk/56035/තායිවානයට-සහ-මෙක්සිකෝවට-භූ-කම්පන-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=853"
}