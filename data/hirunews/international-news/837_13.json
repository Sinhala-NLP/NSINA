{
       "Source": "hirunews",
       "Timestamp": "Thursday, 23 May 2013 - 19:49",
       "Headline": "බ්‍රිතාන්‍ය අගමැති කැමරන් ප්‍රංශ සංචාරය අත්හිටුවයි.",
       "News Content": "මුස්ලිම් ජාතිකයන් දෙදෙනෙකු විසින් ලන්ඩන් ආරක්ෂක අංශයේ හිටපු සෙබෙලෙකු ඝාතනය කිරීම ත්‍රස්ත ක්‍රියාවක් බවට සැක කරන බව බ්‍රිතාන්‍ය අග්‍රාමාත්‍ය ඬේවිඞ් කැමරන් පවසනවා. ඔහු කියා සිටියේ ඔහු කියා සිටියේ මෙම ඝාතනය ජාතික අර්බුදයක් ලෙස සලකන බවයි. මෙවැනි තත්ත්වයකදී ගතයුතු ක්‍රියාමාර්ග පිළිබඳව සාකච්ජා කිරීම සඳහා බ්‍රිතාන්‍ය අග්‍රාමාත්‍යවරයා විසින් විශේෂ අමාත්‍ය මණ්ඩල රැස්වීමක්ද පවත්වා තිබෙනවා. ඊයේ (22) ලන්ඩන් නුවර - වූල්වුච් ප්‍රදේශයේදී සිදුවු මෙම ඝාතනයත් සමග සිය ප්‍රංශ සංචාරය අතහැර දමා ඬේව්ඞ් කැමරන් යළිත් වරක් බ්‍රිතාන්‍යයට පැමිණ තිබෙනවා. සිද්ධියට සම්බන්ධ පුද්ගලයින් දෙදෙනා ලන්ඩන් පොලිසිය විසින් මේ වනවිට අත්අඩංගුවට ගෙන ඇති අතර, ඔවුන් අල්ලා ගැනීමට පෙර පවසා ඇත්තේ බ්‍රිතාන්‍ය සොල්දාදුවන්ගේ අත්වල මුස්ලිම් වැසියන්ගේ ලේ තැවරී ඇති බවයි.",
       "URL": "https://www.hirunews.lk/59546/බ්‍රිතාන්‍ය-අගමැති-කැමරන්-ප්‍රංශ-සංචාරය-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=837"
}