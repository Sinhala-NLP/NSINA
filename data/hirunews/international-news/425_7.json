{
       "Source": "hirunews",
       "Timestamp": "Friday, 03 November 2017 - 12:09",
       "Headline": "නිව්යෝර්ක් ඝාතනයේ සැකකරු IS සෙබළෙකු බවට හෙලිවේ",
       "News Content": "ඇමෙරිකාවේ නිව්යෝර්ක් නගරයේදී පසුගිය 31 වනදා ට්‍රක් රථයක් ධාවනය කර පුද්ගලයන් 8 දෙනෙකු මරණයට පත්කළ සැකකරු ISIS සෙබළෙකු බවට තොරතුරු අනාවරනය වී තිබෙනවා.\nISIS සංවිධානය විසින් ඊයේ (02) එය ප්‍රකාශ කර ඇති බවයි ඇමරිකානු නිරීක්ෂණ ආයතනයක් සඳහන් කර ඇත්තේ.\nසිදුකළ ත්‍රස්‌තවාදී ක්‍රියාව සම්බන්ධයෙන් ආඩම්බර වන බව ISIS සංවිධානය ප්‍රකාශ කළ බවද අදාළ නිරීක්ෂණ ආයතනය පවසනවා.\nසැකකරු සයිෆුල්ලෝ සයිපොව් නැමැති පුද්ගලයෙකු බවයි වාර්තා වන්නේ.\nමෙම ත්‍රස්ත ක්‍රියාව හේතුවෙන් පසුගිය 31 වනදා පුද්ගලයන් 8 දෙනෙකු ජීවිතක්ෂයට පත්වූ අතර 11 දෙනෙකු තුවාල ලැබුවා.\nආරක්ෂක අංශ විසින් සැකකරු දෙසට වෙඩි ප්‍රහාර කිහිපයක් එල්ලකිරීමෙන් අනතුරුව ඔහුව අත්අඩංගුවට ගෙන තිබෙනවා.",
       "URL": "https://www.hirunews.lk/175166/නිව්යෝර්ක්-ඝාතනයේ-සැකකරු-සෙබළෙකු-බවට-හෙලිවේ",
       "Category": "International News",
       "Parent URL": "https://www.hirunews.lk/international-news.php?pageID=425"
}