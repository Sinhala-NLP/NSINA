{
       "Source": "hirunews",
       "Timestamp": "Monday, 06 February 2017 - 7:54",
       "Headline": "චින්නම්මා මහ ඇමතිනිය ලෙස දිවුරුම් දීම ඉදිරි දින දෙක තුළදී",
       "News Content": "හෙට හෝ ලබන 9 වනදා තමිල්නාඩු නව මහ ඇමතිනිය ලෙස ජයලලිතාගේ සමීපතම හිතවතිය වන ශෂිකලා නටරාජන් හෙවත් චින්නම්මා දිවුරුම් දීමට නියමිතයි.\nඇය මහ ඇමති ධුරයට පත් කිරීමට ඒ.අයි.ඒ.ඩී.එම්.කේ පක්ෂය ඊයේ තීරණය කළා.\nඑමෙන්ම ශෂිකලා නටරාජන් හට මහ ඇමති ධුරය ලබාදීම සඳහා වත්මන් මහ ඇමති  ඕ පන්නීර් සෙල්වම් ද සිය තනතුරෙන් ද ඊයේ දිනයේ ඉවත්වූ බවයි ඉන්දිය මාධ්‍ය වාර්තා කළේ.\n61 හැවිරිදි ශෂිකලා නටරාජන් හෙවත් චින්නම්මා තමිල්නාඩුවේ 12 වන මහ ඇමතිවරයා වන අතර එම තනතුරට පත්වූ තමිල්නාඩුවේ තුන්වන කාන්තාව වන්නේද ඇයයි.\nමේ අතර චින්නම්මා මහ ඇමති ධුරයට පත් කිරීමට තමිල්නාඩු විපක්ෂ නායක එම්.කේ. ස්ටාලින් විරෝධය පළ කර ඇති බවද ඉන්දිය මාධ්‍ය වාර්තා කළා.",
       "URL": "https://www.hirunews.lk/153751/චින්නම්මා-මහ-ඇමතිනිය-ලෙස-දිවුරුම්-දීම-ඉදිරි-දින-දෙක-තුළදී",
       "Category": "International News",
       "Parent URL": "https://www.hirunews.lk/international-news.php?pageID=521"
}