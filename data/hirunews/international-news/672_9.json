{
       "Source": "hirunews",
       "Timestamp": "Saturday, 16 January 2016 - 14:11",
       "Headline": "ඉරාන න්‍යෂ්ටික ගිවිසුම ගැන අද විශේෂ සාකච්ඡාවක්",
       "News Content": "ඉරානයේ න්‍යෂ්ටික වැඩපිළිවෙල සම්බන්ධයෙන් ඇති කර ගත් එකඟතාවයේ ප්‍රගතිය සම්බන්ධයෙන් විශේෂ සාකච්ඡාවක් ඔස්ටි‍්‍රයාවේ - වියෙනා නුවරදී අද පැවැත්වෙනවා.\nඒ සදහා ඇමරිකා එක්සත් ජනපදය ඉරානය සහ යුරෝපා සංගමයේ නියෝජිතයන් සහභාගි වනු ඇති.\nඇති කර ගත් එකගතාවට අනුව ඉරානය සිය න්‍යෂ්ටික ක්‍රියාකාරකම් අත්හිටුවිය යුතු අතර, ඒ වෙනුවෙන් ඉරානයට එරෙහිව පනවා ඇති සම්බාධක ලිහිල් කළ යුතුයි.\nඉරානය මේ සම්බන්ධයෙන් ලබාගෙන ඇති ප්‍රගතිය පිළිබඳව අන්තර්ජාතික පරමාණු බල අධිකාරිය වියෙනා නුවරදී අද විශේෂ ප්‍රකාශයක් සිදුකිරීමට නියමිතයි.",
       "URL": "https://www.hirunews.lk/124144/ඉරාන-න්‍යෂ්ටික-ගිවිසුම-ගැන-අද-විශේෂ-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=672"
}