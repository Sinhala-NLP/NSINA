{
       "Source": "hirunews",
       "Timestamp": "Wednesday, 25 March 2015 - 21:44",
       "Headline": "ෆෝක්ලන්තයට බ්‍රිතාන්‍යයෙන් අමතර භට පිරිස්",
       "News Content": "බටහිර කඳවුර සහ රුසියාව අතර නව සීතල යුද්ධයක් නිර්මාණය වෙමින් තිබියදී අත්ලාන්තික් සාගරයේ ආජන්ටිනාව අසල පිහිටි ෆෝක්ලන්ත දිවයින් වෙත තවත් හමුදා භට පිරිස් යැවීමට බ්‍රිතාන්‍ය තීරණය කර තිබෙනවා. ඒ, ෆෝක්ලන්ත දිවයින් ආජන්ටිනාව සතු කරගැනීම සඳහා නැවතත් ආක්‍රමණයක් දියත් කෙරෙන බවට තොරතුරු ලැබීම හේතුවෙන්. ඒ සඳහා රුසියාව, ආජන්ටිනාව වෙත බෝම්බ ප්‍රහාරක යානා 12 ක්  යැවීමට ගිවිසගෙන ඇති බව සඳහන්.  හිරු නොබසින අධිරාජ්‍යයේ කොටසක්ව පැවති ෆෝක්ලන්ත දිවයින් අත්පත් කරගැනීමට 1982 වසරේ ආජන්ටිනාව දැරූ උත්සාහය සාර්ථක වූයේ නැහැ. එම ෆෝක්ලන්ත යුද්ධයෙන් පසු බ්‍රිතාන්‍යය එහි 1200 ක හමුදා බලඇණියක් සහ ප්‍රහාරක හෙලිකොප්ටර් යානා රඳවා තිබෙනවා.",
       "URL": "https://www.hirunews.lk/106283/ෆෝක්ලන්තයට-බ්‍රිතාන්‍යයෙන්-අමතර-භට-පිරිස්",
       "Category": "International News",
       "Parent URL": "https://www.hirunews.lk/international-news.php?pageID=748"
}