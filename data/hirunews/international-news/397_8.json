{
       "Source": "hirunews",
       "Timestamp": "Tuesday, 06 February 2018 - 15:55",
       "Headline": "පෙම්වතා සමග අමනාප වූ තරුණියක් අධිවේගී මාර්ගයකදී මෝටර් රථයෙන් පනී",
       "News Content": "අධිවේගී මාර්ගයක ධාවනය වෙමින් තිබු මෝටර් රථයකින් තරුණියක් පනින ආකාරය වෙනත් මෝටර් රථයක ඉදිරිපස තිබු කැමරාවක පටිගත වී තිබෙනවා.\nතායිවානයේ ටයිනන් ප්‍රදේශයේදී සිය පෙම්වතා සමග ගමන් කරමින් සිටි ඇය ඇතිවු බහින්බස් වීමකින් පසු මෙලෙස රථයේ දොර හැර පැන ඇති බවයි හෙළිවී ඇත්තේ.\nඑම අවස්ථාවේ අදාළ මෝටර් රථය පැයට කිලෝමීටර් 70 ක් පමණ වේගයකින් ගමන් කරමින් තිබූ බව සඳහන්.\nමෙම තරුණිය මෝටර් රථයෙන් පැනීමත් සමග මද දුරක් ධාවනය වන රථය එහි රියදුරා විසින් නතර කරනු ලබනවා.\nඇය පැනීමත් සමග මෝටර් රථය ද පාලනයක් නොමැතිව ධාවනය වන ආකාරයක් අදාළ වීඩියෝවේ දැක්වෙනවා.\nකෙසේවෙතත් මෝටර් රථයෙන් පනිනු ලැබූ තරුණියට බරපතල තත්වයක් නොමැති බවයි විදෙස් මාධ්‍ය වාර්තා කළේ.\nපසුව ආරක්ෂක අංශ ඔවුන් දෙදෙනාට තරයේ අවවාද කර තිබෙනවා.",
       "URL": "https://www.hirunews.lk/183047/පෙම්වතා-සමග-අමනාප-වූ-තරුණියක්-අධිවේගී-මාර්ගයකදී-මෝටර්-රථයෙන්-පනී",
       "Category": "International News",
       "Parent URL": "https://www.hirunews.lk/international-news.php?pageID=397"
}