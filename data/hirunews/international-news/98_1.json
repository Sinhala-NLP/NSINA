{
       "Source": "hirunews",
       "Timestamp": "Thursday, 02 September 2021 - 21:03",
       "Headline": "අයිඩා නිසා ඇමරිකාවේ ප්‍රාන්ත දෙකකට හදිසි තත්ත්වයක්",
       "News Content": "අයිඩා සුළි කුණාටුවේ බලපෑම හේතුවෙන් ඇමරිකාවේ නිව්යෝක් සහ නිව් ජර්සි ප්‍රාන්තවලට හදිසි තත්වයක් ප්‍රකාශයට පත් කර තිබෙනවා.\nජල ගැලීම් සහ තද සුළං හේතුවෙන් අවුරුදු දෙකක කුඩා දරුවෙකු ඇතුලු පුද්ගලයින් 9 දෙනෙකු මියගොස් ඇති බවයි විදෙස් මාධ්‍ය වාර්තා කළේ.\nනිව්යෝක් හි සෙන්ට්‍රල් පාක් ප්‍රදේශයට පැයක් තුළ අඟල් තුනක වාර්තාගත වර්ෂාවක් ලැබුණු බවට ඇමරිකානු කාලගුණ අංශ සඳහන් කළා.\nනිව්යෝක් නගරයට ගංවතුර අවදානමක් පැනවූ ප්‍රථම අවස්ථාව මෙය බවයි එහි නගරාධිපති බිල් ඩි බ්ලාසියෝ ප්‍රකාශ කළේ.",
       "URL": "https://www.hirunews.lk/281236/අයිඩා-නිසා-ඇමරිකාවේ-ප්‍රාන්ත-දෙකකට-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=98"
}