{
       "Source": "hirunews",
       "Timestamp": "Thursday, 22 September 2022 - 7:52",
       "Headline": "පුටින්ගේ තීරණයට රුසියාවේ විරෝධතා",
       "News Content": "රුසියානු ජනාධිපති ව්ලැදිමීර් පුටින් ලක්ෂ 3ක අතිරේක හමුදා බලඇණියක් කැඳවීමට ගනු ලැබූ තීරණයට එරෙහි ව රටපුරා මේ වනවිට විරෝධතා ආරම්භ කර තිබෙනවා.\nඑරට අගනුවර වන මොස්කව් සහ ශාන්ත පීටර්ස්බර්ග් නගරවල විරෝධතා දරුණු මට්ටමින් පැවැත්වෙන අතර, ඊට එක් වූ දහසකට අධික පිරිසක් මේ වන විට අත්අඩංගුවට ගෙන ඇති බව යි විදෙස් වාර්තා සඳහන් කළේ.\nජනපති ව්ලැදිමීර් පුටින් සිය තීරණය ප්‍රකාශයට පත් කිරීමත් සමඟ රුසියාවෙන් පිට වන ගුවන් යානා සංඛ්‍යාව වැඩි වී ඇති බව ද වාර්තා වනවා.\nයුක්රේනයට එරෙහි ව යුදමය තත්ත්වයට මුහුණ දීම සඳහා තම හමුදා බලඇණියේ සෙබලුන් වැඩි කිරීමේ අරමුණින් ලක්ෂ 3ක අතිරේක බලඇණියක් කැඳවීමට රුසියානු ජනාධිපතිවරයා ඊයේ (21) තීරණය කළා.",
       "URL": "https://www.hirunews.lk/315988/පුටින්ගේ-තීරණයට-රුසියාවේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=31"
}