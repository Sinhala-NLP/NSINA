{
       "Source": "hirunews",
       "Timestamp": "Saturday, 18 May 2019 - 17:23",
       "Headline": "ඇමරිකාව සමග සීමිත ගිවිසුමක් ගැන යුරෝපා සංගමයට බලාපොරොත්තුවක්",
       "News Content": "ඇමරිකාව සමග මෝටර් රථ ඇතුළු සීමිත වෙළද ගිවිසුමකට එළඹීම සම්බන්ධයෙන් සාකච්ඡා කිරීමට සූදානම් බව යුරෝපා සංගමයේ වෙළද කොමසාරිස් සෙසීලියා මාම්ස්ට්‍රෝම් ප්‍රකාශ කර තිබෙනවා.\nමෝටර් රථ සදහා තීරු බදු පැනවීම පිළිබද තීරණය ඇමරිකාව දින 180 කින් කල් දමා ඇති බව පෙන්වා දෙන ඇය තම ට්විටර් ගිණුමේ සටහනක් තබමින් වැඩිදුරටත් සදහන් කර ඇත්තේ මෝටර් රථ අපනයන ජාතික ආරක්ෂාවට තර්ජනයක් බවට ඇමරිකාව කළ ප්‍රකාශය තරයේ ප්‍රතික්ෂේප කරන බවයි.\nමේ මස 27 වනදා පැරීසියේදී අදාළ සීමිති වෙළද ගිවිසුම පිළිබද සාකච්ඡාවක් යුරෝපා සංගමයේ වෙළද අමාත්‍යවරුන් සහ ඇමරිකානු වෙළද නියෝජිතයන් සමග පැවැත්වීමට සැලසුම් කර ඇති බවයි යුරෝපා සංගමයේ වෙළද කොමසාරිස්වරිය වැඩිදුරටත් සදහන් කර ඇත්තේ.",
       "URL": "https://www.hirunews.lk/216620/ඇමරිකාව-සමග-සීමිත-ගිවිසුමක්-ගැන-යුරෝපා-සංගමයට-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=265"
}