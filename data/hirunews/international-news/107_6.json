{
       "Source": "hirunews",
       "Timestamp": "Monday, 05 July 2021 - 8:52",
       "Headline": "තලේබාන් සටන්කරුවන්ගෙන් ඇෆ්ගනිස්ථානයේ සිටින විදෙස් හමුදාවලට රතු එළියක්",
       "News Content": "ඇෆ්ගනිස්ථානයේ රැඳි සිටින සියලු විදෙස් හමුදා මෙම වසරේ සැප්තැම්බර් මාසය අවසන් වනවිට එරටින් පිටව යා යුතු බවට තලේබාන් සංවිධානය අනතුරු අඟවා තිබෙනවා.\nනේටෝ සංවිධානය විසින් සැප්තැම්බර් මාසයේ විදෙස් හමුදාවන් ඉවත් කර ගැනීමෙන් පසුව කිසිදු විදෙස් හමුදාවකට ඇෆ්ගනිස්ථානයේ රැඳී සිටිය නොහැකි බවයි තලේබාන් සංවිධානය ප්‍රකාශ කරන්නේ.\nඔවුන් මේ බව කියා සිටියේ කාබුල් ජාත්‍යන්තර ගුවන් තොටුපල සහ රාජ්‍යතාන්ත්‍රික දූත මණ්ඩල ආරක්ෂාව සඳහා ඇමරිකානු හමුදාවේ  දහසක පමණ බල ඇණියකට  එරට තුළ රැඳී සිටිය හැකි බවට වාර්තා පළවීමත් සමඟයි.",
       "URL": "https://www.hirunews.lk/276108/තලේබාන්-සටන්කරුවන්ගෙන්-ඇෆ්ගනිස්ථානයේ-සිටින-විදෙස්-හමුදාවලට-රතු-එළියක්",
       "Category": "International News",
       "Parent URL": "https://www.hirunews.lk/international-news.php?pageID=107"
}