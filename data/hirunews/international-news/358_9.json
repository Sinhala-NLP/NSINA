{
       "Source": "hirunews",
       "Timestamp": "Wednesday, 20 June 2018 - 16:44",
       "Headline": "ඉන්දුනීසියාවේ යාත්‍රා අනතුරින් 190 කට වැඩි පිරිසක් අතුරුදන්",
       "News Content": "ඉන්දුනීසියාවේ සිදුවූ මගී ප්‍රවාහන යාත්‍රා අනතුරින් පුද්ගලයන් 190 කට වැඩි පිරිසක් අතුරුදන්වී ඇතැයි මේ වන විට අනාවරණ වී තිබෙනවා.\nඅතුරුදන්වුවන්ගේ ඥාතීන් චෝදනා කරන්නේ මගී ප්‍රවාහන යාත්‍රාවල මුලික ආරක්ෂක ක්‍රමවේ ද හෝ අනුගමනය කිරීමට රජය පියවර ගෙන නොමැති බවටයි.\nමගීන් විශාල ප්‍රමාණයක් යාත්‍රාවේ රැගෙන යාම හේතුවෙන් එය ගිලී ගිය බවටයි අනාවරණ වී ඇත්තේ.\nමගීන්ට අමතරව යතුරුපැදි විශාල සංඛ්‍යාවක් ද එම අවස්ථාවේ මෙම යාත්‍රාවේ රැගෙන යමින් තිබුනා.\nමගීන් 43 දෙනෙකු පමණක් රැගෙන යා හැකි යාත්‍රාවක පුද්ගලයන් 190 කට වැඩි පිරිසක් රැගෙන යාම පිළිබඳ දැඩි චෝදනාවක් එල්ලවනවා.\nඑමෙන්ම යාත්‍රාවේ ඇත්තේ ද ආරක්ෂිත කබා 45 ක් පමණක් බව සඳහන්.\nඅනතුරින් මෙතෙක් බේරා ගැනීමට හැකියාව ලැබී ඇත්තේ 18 දෙනෙකු පමණයි.\nපවතින අයහපත් කාලගුණික තත්වය හේතුවෙන් අතුරුදන් වුවන් සෙවීමේ මෙහෙයුම්වලට ද බාධා එල්ලවී තිබෙනවා.\nයාත්‍රාව ගිලී යන විට තමන් ඉන් ඉවතට පැනගත් බවයි දිවි ගලවාගත් පිරිස් ප්‍රකාශකර ඇත්තේ.",
       "URL": "https://www.hirunews.lk/193521/ඉන්දුනීසියාවේ-යාත්‍රා-අනතුරින්-190-කට-වැඩි-පිරිසක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=358"
}