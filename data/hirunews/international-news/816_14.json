{
       "Source": "hirunews",
       "Timestamp": "Sunday, 04 August 2013 - 8:05",
       "Headline": "7 වන වරටත් සිම්බාබ්වේ ජනපති මුගාබේ.",
       "News Content": "සිම්බාබ්වේ ජනාධිපතිවරණයෙන් රොබට් මුගාබේ හත්වන වරටත් ජයග්‍රහණය කර තිබෙනවා. 89 හැවිරිදි මුගාබේට ප්‍රකාශිත මුළු ඡුන්ද සංඛ්‍යාවෙන් සියයට 61 ක් හිමිවී ඇති අතර ඔහුගේ ප්‍රතිවාදී අගමැති මෝගන් ස්වන්ගිරායිට හිමිව ඇත්තේ සියයට 34 ක ඡන්ද ප්‍රතිශතයක්. කෙසේ නමුත් සිම්බාබ්වේ නව පාර්ලිමේන්තුව සහ ජනාධිපතිවරයා තෝරා පත්කරගැනීම සඳහා පැවති මැතිවරණ ඉතා දුෂිත බව පවසන ස්වන්ගිරායි ප්‍රතිඵලවලට එරෙහිව නීතිමය ක්‍රියාමාර්ගවලට එළඹෙන බවද ප්‍රකාශ කළා. එමෙන්ම සිය ප්‍රජාතන්ත්‍රවාදී පක්ෂය තවදුරටත් මුගාබේගේ සානු - පී. එෆ්. පක්ෂය සමග කටයුතු නොකරන බවයි ස්වන්ගිරායි කියා සිටියේ. පාර්ලිමේන්තු මැතිවරණයෙන් මුගාබේගේ පාලක පක්ෂයට ආසන 158 ක් හිමිවූ අතර ස්වන්ගිරායිගේ ප්‍රජාතන්ත්‍රවාදී පක්ෂයට හිමිවූයේ ආසන 49 ක් පමණයි.",
       "URL": "https://www.hirunews.lk/64378/7-වන-වරටත්-සිම්බාබ්වේ-ජනපති-මුගාබේ",
       "Category": "International News",
       "Parent URL": "https://www.hirunews.lk/international-news.php?pageID=816"
}