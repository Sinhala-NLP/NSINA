{
       "Source": "hirunews",
       "Timestamp": "Saturday, 23 March 2019 - 15:19",
       "Headline": "IS කැරළිකරුවන්ට එරෙහිව ජය ලැබු බව සිරියානු හමුදා කියයි",
       "News Content": "සිරියාවේ ක්‍රියාත්මක වු අයි එස් කැරළිකරුවන් සතුව තිබු අවසන් බලකොටුව ද අත්පත් කරගත් බව සිරියානු ආරක්ෂක අංශ පවසනවා.\nඅමරිකා සහය ලබන සිරියානු ආරක්ෂක අංශ මෙම තොරතුරු හෙළිකර ඇති බවයි විදෙස් පුවත් සේවා සඳහන් කළේ.\nසිරියානු ප්‍රජාතන්ත්‍රවාදී බලකාය සිය ට්විටර් ගිණුම ඔස්සේ සටහනක් තබමින් ජයග්‍රහණය පිළිබඳ හෙළිකර තිබෙනවා.\nජයග්‍රහණයට පෙර අවසන් සටන ඉතා දරුණු ආකාරයෙන් පැවති බවයි ඔවුන් සඳහන් කර ඇත්තේ.\nඑමෙන්ම තවදුරටත් සිරියාවේ අයි එස් කැරළිකරුවන් නොමැති බවට අමරිකානු ආරක්ෂක දෙපාර්තමේන්තුව ද නිවේදනයක් නිකුත් කරමින් ප්‍රකාශකර තිබෙනවා.",
       "URL": "https://www.hirunews.lk/213008/is-කැරළිකරුවන්ට-එරෙහිව-ජය-ලැබු-බව-සිරියානු-හමුදා-කියයි",
       "Category": "International News",
       "Parent URL": "https://www.hirunews.lk/international-news.php?pageID=280"
}