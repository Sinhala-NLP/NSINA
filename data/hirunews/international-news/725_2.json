{
       "Source": "hirunews",
       "Timestamp": "Sunday, 21 June 2015 - 10:18",
       "Headline": "මත්පැන් විස වී මියගිය සංඛ්‍යාව තවත් ඉහළට (ඡායාරූප සහිතයි)",
       "News Content": "ඉන්දියාවේ නීතිවිරෝධී ලෙස නිෂ්පාදනය කළ විෂ සහිත මත්පැන් පානය කිරීමෙන් මියගිය සංඛ්‍යාව තවදුරටත් ඉහළ යමින් පවතිනවා. මේ වනවිට 94 දෙනෙකු එම තත්ත්වය හේතුවෙන් මියගොස් ඇති බවයි විදෙස් වාර්තා ප්‍රකාශ කළේ. එම සියලූම මරණ වාර්තා වන්නේ ඉන්දියාවේ මුම්බායි නුවර තදාසන්නයේ පිහිටි මල්වානි ප්‍රදේශයෙන්. තවත් 30 දෙනෙකු මෙම මත්පැන් පානය කිරීම හේතුවෙන් රෝහල් ගතව ප්‍රතිකාර ලබන බව සඳහන්.\nUpdate: Sunday, 21 June 2015 - 03:40 PM\n---------------------------------------------\nමත්පැන් විස වී මියගිය සංඛ්‍යාව 90 දක්වා ඉහළට\nනීතිවිරෝධී ලෙස නිෂ්පාදනය කළ විස  සහිත මත්පැන් පානය කිරීමෙන් ඉන්දියාවේ මුම්බායි නුවර තදාසන්නයේ පිහිටි මල්වානි ප්‍රදේශයේ සිදුවූ මරණ සංඛ්‍යාව 90 දක්වා ඉහළ ගොස් තිබෙනවා. සිරුරු ආදාහනය කිරීම මල්වානි ගම්මානයේ පසුගිය පැය 48 පුරා සිදුවූ බවයි ඉන්දීය මාධ්‍ය සඳහන් කළේ.\nතවත් 34 දෙනෙකු මෙම මත්පැන් පානය කිරීම හේතුවෙන් රෝහල් ගතකර ඇතිබව සඳහන්.\nපැල්පත්වාසී මෙම ජනතාව මුහුණදී ඇත්තේ 2004 වසරෙන් පසු මුම්බායිහි සිදුවූ මේ ආකාරයේ දරුණුතම ඛේදවාචකයටයි. මුම්බායි - වික්රෝලි ප්‍රදේශයේ පුද්ගලයන් 87 දෙනෙකු එම විෂ මත්පැන් සිද්ධියේදී මරුමුවට පත්වුණා.",
       "URL": "https://www.hirunews.lk/111812/මත්පැන්-විස-වී-මියගිය-සංඛ්‍යාව-90-දක්වා-ඉහළට-ඡායාරූප-සහිතයි",
       "Category": "International News",
       "Parent URL": "https://www.hirunews.lk/international-news.php?pageID=725"
}