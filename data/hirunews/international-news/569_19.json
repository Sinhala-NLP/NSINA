{
       "Source": "hirunews",
       "Timestamp": "Thursday, 20 October 2016 - 10:12",
       "Headline": "යොවුන් තරුණියක් අමානුෂිකව දූෂණය කර මරාදමලා",
       "News Content": "Lucia Perez නම් ආර්ජන්ටිනාවේ යොවුන් තරුණියක් දූෂණය කිරීමේ සිද්ධියක් නිසා එරට කාන්තාවන් සේවාවලින් ඉවත්වී විරෝධතාවක් ආරම්භ කර තිබෙනවා.\n16 හැවිරිදි වියේ පසුවන මෙම ලුසියා පෙරේස් නමැති මෙම තරුණිය ආර්ජන්ටියාවේ, මාර් ඩෙල් ප්ලාටා නගරයේදී ඝාතනය වී තිබුණේ මේ මස මුල් කාලයේදීය.\nපසුගිය 8 වැනිදා තරුණයන් දෙදෙනෙකු විසින් ඇය රෝහලකට ඇතුලත් කර තිබුණේ මත්ද්‍රව්‍ය අධික ලෙස ලබාගෙන ඇති බව පවසමින්.\nරෝහලට ඇතුලත් කිරීමට පෙර ඔවුන් විසින් මෙම තරුණියව නහවා, ඇයට අලුත් ඇඳුම් අන්දවා රෝහල් ගතකර තිබෙනවා.\nපසුව වෛද්‍යවරයා විසින් ඇයව පරීක්ෂා කිරීමෙන් පසුවයි ඇයට බරපතල ලෙස ලිංගික අතවර කර ඇතිබව හදුනාගෙන ඇත්තේ.\nඉතාමත් අමානුෂික ලෙස මෙම තරුණිය දූෂණය කර ඇති අතර අධික රුධිර වහනය වීමක් නිසා ඇය ජීවිතයෙන් සමුගෙන තිබුණා.\nමෙයට එරෙහිව කාන්තා පා ගමනක් ආර්ජන්ටිනාවේ අගනුවර වන බුවනෝස් එයාර්ස් හිදී ආරම්භ කර ඇති අතර මීට සහභාගී වන සියලු කාන්තාවන් කළු වර්ණයන්ගෙන් සැරසී පැමිණ ඇත්තේ සිය රාජකාරී වේලාවන් අතරතුරය.\nඇයගේ මරණයට පුද්ගලයන් තිදෙනෙකු සැකපිට අත්අඩංගුවට ගෙන ඇති අතර දූෂණය කර මරා දැමීමට පෙර මත්ද්‍රව්‍යයක්ද ඇයට ලබාදී ඇතිබව හෙළිව තිබෙනවා.\nමෙම නඩුව මෙහෙයවූ ඉසබෙල් සැන්චේස් පවසා ඇත්තේ මෙවැනි ප්‍රකාශයක් කිරීම එතරම් වෘත්තීය ක්‍රියාවක් නොවුණත්, තමාද මවක් හා ගැහැණියක් ලෙස මීට පෙර ස්ත්‍රී දූෂණ නඩු රැසක් පිළිබඳ අත්දැකීම් තිබුණත් මේ ආකාරයේ අමානුෂික ක්‍රියාවක් අසන්නට ලැබුණු ප්‍රථම අවස්ථාව මෙය බවයි.\nමීට සමාන අමානුෂික සිද්ධියක් ගැන නඩුවක් තම ජීවිතයේ මින්පෙර කිසිදා අසා නොතිබූ බවත් ඇය පවසා තිබුණා.",
       "URL": "https://www.hirunews.lk/145662/යොවුන්-තරුණියක්-අමානුෂිකව-දූෂණය-කර-මරාදමලා",
       "Category": "International News",
       "Parent URL": "https://www.hirunews.lk/international-news.php?pageID=569"
}