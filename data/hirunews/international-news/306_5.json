{
       "Source": "hirunews",
       "Timestamp": "Saturday, 22 December 2018 - 11:48",
       "Headline": "21 දෙනෙකුට මරු කැඳවූ නේපාලයේ බස් රථ අනතුර",
       "News Content": "විනෝද චාරිකාවක නිරත වූ පාසල් ළමයින් සහ ගුරුවරුන් රැගත් බස් රථයක් නිරිතදිග නේපාලයේ කඳුකර ප්‍රදේශයකදී ප්‍රපාතයකට ඇද වැටීමෙන් 21 දෙනෙකු ජීවිතක්ෂයට පත්වී  තිබෙනවා.\nඑය මීටර් 700ක් පමණ ප්‍රපාතයකට ඇද වැටී ඇති අතර, තුවාල ලැබූ 15 දෙනෙකු රෝහල් ගත කළ බව විදෙස් වාර්තා සඳහන් කළා.\nපසුගිය සතියේ මධ්‍යම නේපාලයේ නුවකොට් ප්‍රදේශයේදී ට්‍රක් රථයක් මීටර් 400ක පමණ ප්‍රපාතයකට ඇද වැටීමෙන් පුද්ගලයන් 20 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/206585/21-දෙනෙකුට-මරු-කැඳවූ-නේපාලයේ-බස්-රථ-අනතුර",
       "Category": "International News",
       "Parent URL": "https://www.hirunews.lk/international-news.php?pageID=306"
}