{
       "Source": "hirunews",
       "Timestamp": "Thursday, 25 February 2021 - 7:48",
       "Headline": "යුරෝ බිලියන ගණනක් වටිනා කොකේන් තොගයක් යුරෝපයෙන් සොයා ගැනේ",
       "News Content": "යුරෝ බිලියන ගණනක් වටිනා ටොන් 23 ඉක්ම වූ කොකේන් තොගයක් සොයා ගැනීමට ජර්මනියේ සහ බෙල්ජියමේ රේගු බලධාරීන් සමත් වී තිබෙනවා.\nලතින් අමෙරිකානු පැරගුවේ රාජ්‍යයේ සිට ජර්මනියේ හැම්බර්ග් වරායට පැමිණි කන්ටේනර් 05 කින් කොකේන් ටොන් 16 ක් සොයාගත් බව ජර්මානු රේගුව ප්‍රකාශ කළා.\nබෙල්ජියමේ ඇන්ට්වර්ප් වරායෙන්ද ටොන් 7 යි දශම 2 ක කොකේන් තොගයක් සොයාගෙන ඇත්තේ නෙදර්ලන්තයෙන් ලැබුණු බුද්ධි තොරතුරකට අනුවයි.\nමෙම කොකේන් නෙදර්ලන්තය වෙත යැවීමට සැලසුම් කර තිබූ බවයි අනාවරණ වී ඇත්තේ.\nසිද්ධිය සම්බන්ධයෙන් 28 හැවිරිදි සැකකරුවෙකු අත්අඩංගුවට ගෙන තිබෙනවා.",
       "URL": "https://www.hirunews.lk/263606/යුරෝ-බිලියන-ගණනක්-වටිනා-කොකේන්-තොගයක්-යුරෝපයෙන්-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=134"
}