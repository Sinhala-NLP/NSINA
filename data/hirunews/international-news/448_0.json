{
       "Source": "hirunews",
       "Timestamp": "Monday, 21 August 2017 - 11:42",
       "Headline": "සැමියා වෙන්වූ දුකට ශරීරය වෙනස් කර ගත් කාන්තාව (ඡායාරූප)",
       "News Content": "තම ස්වරූපය ලිංගික බෝනික්කෙකු ලෙස වෙනස් කර ගැනීමට උත්සහයක යෙදෙන තරුණ කාන්තාවක් පිළිබඳව එංගලන්තයේ, මැන්චෙස්ටර් ප්‍රදේශයෙන් වාර්තා වනවා.\nසින්ඩි මෝර් නමැති 31 හැවිරිදි මෙම කාන්තාව දරුවන් දෙදෙනෙකුගේ මවක් බවයි විදෙස් මාධ්‍ය වාර්තා කරන්නේ.\nසිය සැමියා අතහැර යාමෙන් පසු කලකිරීමට පත්ව ඇති ඇය මෙලෙස සිය ස්වරූපය වෙනස්කර ගැනීමට කටයුතු කරන බව සඳහන්.\nසින්ඩි මෝර් මෙම කටයුත්ත සඳහා මේ වනවිට පවුම් දස දහසක පමණ මුදලක් වියදම් කර ඇති බවයි වාර්තා වන්නේ.\nමෙම ස්වරූපයට පත්වීම සඳහා මැය මසකට තුන් වතාවක් පමණ සිය දෙතොල් සැකසීමේ කටයුතු වල නිරත වන බව සඳහන්.\nතමන් එපා වී සිය පුතා සහ දියණිය අතහැර වෙනත් කාන්තාවක් සමඟ ගිය සැමියා ගිය දුකට මෙලෙස ස්වරූපය ලිංගික බෝනික්කෙකු ලෙස වෙනස් කර\nගැනීමට කටයුතු කරන සින්ඩි මෝර් පවසන්නේ තමන්ට වයස අවුරුදු 19 දී පමණ මේ සම්බන්ධයෙන් සියුම් ආශාවක් පැවතුනු බවයි.\nකෙසේ වෙතත් ඇය පවසන්නේ මෙලෙස ස්වරූපය වෙනස් කර ගැනීමෙන් පසු තමන්ට පුරුෂයන්ගේ ආකර්ෂණය කර ගැනීමට හැකි බවයි.\nසිය ස්වරූපය වෙනස්කර ගැනීමට, ශරීරයට තව තවත් සැත්කම් සිදුකර ගන්නා බවයි සින්ඩි මෝර් වැඩිදුරටත් පවසන්නේ.",
       "URL": "https://www.hirunews.lk/168966/සැමියා-වෙන්වූ-දුකට-ශරීරය-වෙනස්-කර-ගත්-කාන්තාව-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=448"
}