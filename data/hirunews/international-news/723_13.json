{
       "Source": "hirunews",
       "Timestamp": "Saturday, 27 June 2015 - 8:45",
       "Headline": "ටියුනීසියා ත්‍රස්ත ප්‍රහාරයෙන් 37ක් මරුට",
       "News Content": "ටියුනීසියාවේ සංචාරක නිකේතන නගරයකට ඊයේ (26) දැවැන්ත ත්‍රස්ත ප්‍රහාරයක් එල්ල වුණා. මධ්‍යධරණී මුහුදට මුහුණලා පිහිටි සෝසේ නගරයට එල්ල වූ මෙම ප්‍රහාරයෙන් විදේශ සංචාරකයන් ඇතුළු පුද්ගලයන් 37 දෙනෙකු ජීවිතක්ෂයට පත්වුණා. බ්‍රිතාන්‍ය, ජර්මානු, බෙල්ජියම් සහ අයර්ලන්ත ජාතිකයන් ඒ අතර වනවා. එහිදී තුවාල ලැබූ 36 දෙනෙකු රෝහල්ගත කෙරුණු අතර ටියුනීසියානු ජනාධිපතිවරයා සෝසේ නගරයේ රෝහල් වෙත ගොස් ඔවුන්ගේ සුව දුක් විමසා සිටි බව විදෙස් වාර්තා සදහන් කළා. මෙම සංචාරක නිකේතන නගරයේ සංචාරකයන් ඉලක්ක කරගෙන පසුගිය මාර්තු මාසයේදී ද ත්‍රස්ත ප්‍රහාරයක් එල්ල වූ අතර එහිදී පුද්ගලයන් 22 ජීවිතක්ෂයට පත්වුණා.",
       "URL": "https://www.hirunews.lk/112176/ටියුනීසියා-ත්‍රස්ත-ප්‍රහාරයෙන්-37ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=723"
}