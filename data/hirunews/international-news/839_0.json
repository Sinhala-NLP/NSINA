{
       "Source": "hirunews",
       "Timestamp": "Monday, 20 May 2013 - 8:11",
       "Headline": "දේශ සීමා ගැටළු ගැන ඉන්දු - චීන නායකයන් අතර සාකච්ඡා.",
       "News Content": "ඉන්දියාවේ සංචාරයක නිරතවන චීන අග්‍රාමාත්‍ය ලී කෙකියෑන් ඉන්දීය අග්‍රාමාත්‍ය ආචාර්ය මන්මෝහන් සිං සමග නවදිල්ලියේදී ඊයේ සාකච්ඡාවකට එක්වුණා. එහිදී ඉන්දීය අග්‍රාමාත්‍යවරයා පවසා ඇත්තේ ඉන්දු - චීන දේශ සීමාවේ සාමකාමී තත්ත්වයක් පැවතීම දෙරට අතර සබඳතා ශක්තිමත් කිරීම උදෙසා වැදගත්වන බවයි. ඉන්දු - චීන දේශ සීමාවේ ලඩාක් ප්‍රදේශයේදී පසුගියදා ගැටළුකාරී තත්ත්වයක් මතුවූ අතර අර්බුදය පසුගිය මැයි 5වැනිදා අවසන්වූයේ දින 20 කට පසුවයි. චීන හමුදා ඉන්දීය දේශ සීමාව තරණය කළ බවටයි ඉන්දියාව එහිදී චෝදනා කළේ.",
       "URL": "https://www.hirunews.lk/59297/දේශ-සීමා-ගැටළු-ගැන-ඉන්දු-චීන-නායකයන්-අතර-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=839"
}