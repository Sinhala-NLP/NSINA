{
       "Source": "hirunews",
       "Timestamp": "Saturday, 08 April 2017 - 9:50",
       "Headline": "චීනයේ සංචාරයකට ජනපති ට්‍රම්ප් එකඟ වෙයි",
       "News Content": "චීන ජනාධිපති ෂී - ජින්පින්ගේ ඉල්ලීමකට අනුව චීනයේ සංචාරයක නිරතවීමට ජනාධිපති ඩොනල්ඩ් ට්‍රම්ප් එකඟ වූ බව ඇමරිකානු රාජ්‍ය ලේකම් රෙක්ස් ටිලර්සන් ප්‍රකාශ කළා.\nචීන ජනාධිපතිවරයා මේ වන විට ඇමරිකාවේ සංචාරයක නිරත වන අතර, ජනාධිපති ට්‍රම්ප් සමඟ ෆ්ලොරිඩාවේ මාලාගෝ හිදී සමුළුවකට එක්ව සිටිනවා.\nමෙය ලොව විශාලතම ආර්ථිකයන් දෙක වන චීනයේ සහ ඇමරිකාවේ නායක හමුවක් මෙන්ම ජනපති ට්‍රම්ප් බලයට පැමිණීමෙන් පසු චීන නායකයා මුණ ගැසෙන ප්‍රථම අවස්ථාවයි.\nඇමරිකානු රාජ්‍ය ලේකම්වරයා ප්‍රකාශ කළේ ජනාධිපති ට්‍රම්ප් මේ වසර තුළදී චීනයේ සංචාරයක නිරතවීමට අදහස් කරන බවයි.",
       "URL": "https://www.hirunews.lk/158762/චීනයේ-සංචාරයකට-ජනපති-ට්‍රම්ප්-එකඟ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=495"
}