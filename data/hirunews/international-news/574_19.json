{
       "Source": "hirunews",
       "Timestamp": "Sunday, 09 October 2016 - 13:20",
       "Headline": "යේමන ගුවන් ප්‍රහාරය ගැන සෞදියෙන් පරීක්ෂණයක්",
       "News Content": "සෞදි අරාබිය ප්‍රමුඛ සන්ධානය විසින් යේමනයේ සානා අගනුවර පැවති හවුති අවමංගල්‍ය උත්සවයකට එල්ල කළ ප්‍රහාරය සම්බන්ධයෙන් පරීක්ෂනයක් පවත්වන බව සෞදි අරාබි රජය ප්‍රකාශ කළා.\nමෙම ප්‍රහාරවලින් පුද්ගලයන් 140 දෙනෙකු ජීවිතක්ෂයට පත්වූ අතර 500කට අධික පිරිසක් තුවාල ලැබුවා.\nප්‍රහාරයේ වගකීම භාර ගැනීම සෞදි අරාබිය මුලදී ප්‍රතික්ෂේප කළා.\nඑහෙත් ඇමරිකා එක්සත් ජනපදය අප්‍රසාදය පළ කිරීමත් සමගයි සෞදි අරාබිය මෙලෙස එම ප්‍රහාරය පිළිබද පරීක්ෂණයක් පැවැත්වීමට එකග වී ඇත්තේ.\nඇමරිකානු ධවල මන්දිරයේ ජාතික ආරක්ෂක මණ්ඩල ප්‍රකාශක නෙඞ් ප්‍රයිස් කියා සිටියේ සෞදි අරාබිය වෙත ලබාදෙන ඇමරිකානු සහාය හුදෙක් අත්සන පමණක් යෙදු චෙක්පතක් නොවන බවයි.",
       "URL": "https://www.hirunews.lk/144802/යේමන-ගුවන්-ප්‍රහාරය-ගැන-සෞදියෙන්-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=574"
}