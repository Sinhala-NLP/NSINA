{
       "Source": "hirunews",
       "Timestamp": "Sunday, 08 September 2019 - 11:29",
       "Headline": "ලිං ලින්ග් සුළි කුණාටුව උතුරු කොරියාවට",
       "News Content": "දකුණු කොරියාවට දැඩි බලපෑමක් එල්ල කළ ලිං ලින්ග් සුළි කුණාටුව උතුරු කොරියාව දෙසට ගමන් කරමින් පවතින බව විදෙස් මාධ්‍ය වාර්තා කළා.\nපැයට කිලෝමීටර 140 ත් 150 ත් අතර වේගයකින් හමායන මෙම සුළි කුණාටුව හේතුවෙන් දකුණු  කොරියාවේ පුද්ගලයින් තුන්දෙනෙකු මියගොස් ඇති අතර, විදුලි බිඳවැටීම් ද දක්නට ලැබුණා.\nමෙම තත්වයට මුහුණදීම සඳහා උතුරු කොරියානු නායක කිම් ජොං අන් ආපදා කළමනාකරණ අංශ සමඟ හදිසි සාකච්ඡාවක්ද පවත්වා තිබෙනවා.\nසුළි කුණාටුව හේතුවෙන් උතුරු කොරියාවේ වගාවන්ට දැඩි හානි සිදුවිය හැකි බවටයි වාර්තා පළ වන්නේ.",
       "URL": "https://www.hirunews.lk/223835/ලිං-ලින්ග්-සුළි-කුණාටුව-උතුරු-කොරියාවට",
       "Category": "International News",
       "Parent URL": "https://www.hirunews.lk/international-news.php?pageID=239"
}