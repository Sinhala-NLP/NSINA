{
       "Source": "hirunews",
       "Timestamp": "Friday, 17 June 2016 - 9:25",
       "Headline": "ඇමරිකාවේ සහය ලබන සිරියානු කැරලිකරුවන්ටත් රුසියානු ගුවන් ප්‍රහාර",
       "News Content": "සිරියාවේ අයි එස් සංවිධානයට එරෙහිව සටන් වදින ඇමරිකානු සහය ලබන කැරලිකාර කණ්ඩායම් වලටද රුසියාව සිය ගුවන්  ප්‍රහාර ක්‍රියාත්මක කරන බවට ඇමරිකානු  ආරක්ෂක බලධාරින් චෝදනා  කළා.\nඅල් ටාන්ෆ්  ප්‍රදේශයේදී මෙම  ප්‍රහාරය එල්ල වී ඇති අතර ඒ සම්බන්ධයෙන් රුසියානු රජයෙන් විමසීමක් සිදුකරන බවයි ඇමරිකාව සදහන් කළේ.\nසිරියාවේ අයි එස් කැරලිකරුවන්ට එරෙහිව සිදුකරන රුසියානු ගුවන් ප්‍රහාර සමග එක්වීම ඇමරිකාව මීට පෙර ප්‍රතික්ෂේප කළා.\nඒ රුසියානු ගුවන් ප්‍රහාර ජනාධිපති බෂාර් අල් අසාද්ගේ බලය තහවුරු කිරීම සදහා  ක්‍රියාත්මක වන  බවට චෝදනා කරමින්.",
       "URL": "https://www.hirunews.lk/135776/ඇමරිකාවේ-සහය-ලබන-සිරියානු-කැරලිකරුවන්ටත්-රුසියානු-ගුවන්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=622"
}