{
       "Source": "hirunews",
       "Timestamp": "Thursday, 05 September 2013 - 12:49",
       "Headline": "ඇමරිකාවට යටත් නොවන බවට සිරියාවෙන් ප්‍රකාශයක්.",
       "News Content": "තමන්ට එරෙහි ප්‍රහාර, තුන්වන ලෝක යුද්ධයකට මුල පිරුවද ඇමරිකාවට යටත් නොවන බව සිරියාව පවසනවා. දැනට විදේශ අමාත්‍ය ෆයිසාල් මුග්ඩැඞ් මේ බව ප්‍රකාශ කළේ සිරියාවට එරෙහි ඇමරිකානු ප්‍රහාරයක් නුදුරේදීම එල්ලවිය හැකි බවට පළවන වාර්තාත් සමගයි. තම රටට එරෙහිව ඇමරිකාව ප්‍රහාරයක් එල්ල කිරීමට සූදානම් බව අවබෝධ වී ඇති බවද සිරියානු විදේශ අමාත්‍යවරයා කියා සිටියා. ඔවුන් තවත් රටවල් කිහිපයක සහය මෙම ප්‍රහාර සඳහා යොදාගත්තද සිරියාවද තමන්ට හිතවත් රටවල සහය ඊට එරෙහිව යොදාගැනීමට බලාපොරොත්තු වන බවයි සිරියානු විදේශ අමාත්‍යවරයා වැඩිදුරටත් සඳහන් කළේ. සිරියාවට එරෙහි ප්‍රහාර තුන්වන ලෝක යුද්ධයකට මුල පිරුවද තම ස්ථාවරයේ වෙනසක් නොවන බවද සිරියානු විදේශ අමාත්‍යවරයා කියා සිටියා. ඔහු සඳහන් කළේ කිසිම සිරියානුවෙකුට රටේ ස්වාධීනත්වය පාවාදිය නොහැකි බවයි.",
       "URL": "https://www.hirunews.lk/66548/ඇමරිකාවට-යටත්-නොවන-බවට-සිරියාවෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=807"
}