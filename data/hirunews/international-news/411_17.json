{
       "Source": "hirunews",
       "Timestamp": "Friday, 22 December 2017 - 17:01",
       "Headline": "එකම පවුලේ 07ක් ජීවිතක්ෂයට පත් කළ රාත්‍රී කෑම වේල",
       "News Content": "බිරියානි ආහාරයට ගෙන එකම පවුලේ සාමාජිකයින් 07 දෙනෙකු ජීවිතක්ෂයට පත්වීමේ පුවතක් ඉන්දියාවෙන් වාර්තා වනවා.\nඉන්දියාවේ තෙලන්ගානා ප්‍රාන්තයේ වාරන්කල් ප්‍රදේශයේ ජීවත් වූ පවුලක් ඊයේ (21) රාත්‍රියේ මෙලෙස ජිවිතක්ෂයට පත්ව ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nමියගිය හත්දෙනා අතර අවුරුදු 08,12,14 යන වයස් වල පසුවන කුඩා ළමුන් තිදෙනෙක්ද  සිටින බව සඳහන්.\nමිය ගිය සෙසු අය 39, 44,60 සහ 69යන වයස්වල පසුවන්නන්.\nඊයේ රාත්‍රියේ අදාල නිවැසියාගේ බිරිඳගේ මව සහ පියා නිවසට පැමිණ ඇති අතර එම අවස්ථාවදී රාත්‍රී ආහාරය සඳහා බිරියානි පිළියෙළ කර ආහාරයට ගෙන තිබෙනවා.\nකෙසේ වෙතත් පසුදින උදෑසන අවට සිටින පුද්ගලයින් කළ සොයා බැලීමේදී මොවුන් නිවස තුලදී මියගොස් සිට ඇති අයුරු දැකගන්නට හැකිව තිබෙනවා.\nමෙම පිරිස සියදිවි හානිකර ගැනීමේ අරමුණින් සිතා මතා බිරියානිවලට වස මිශ්‍රකර ආහාරයට ගත්තාද, නැතිනම් පිළියෙළ කළ බිරියානි ආහාරය ගැනීමෙන් සිදුවූ ආසාද්ත්මික තාවක් හේතුවෙන් මෙම මරණ සිදුවූවාද යන්න පිළිබඳව එරට පොලිසිය වැඩිදුර පරීක්ෂණ පවත්වන බවයි වාර්තා වන්නේ.\nඅදාල සිදුවීම එරට මාධ්‍ය වාර්තාකර තිබූ අයුරු පහතින්..",
       "URL": "https://www.hirunews.lk/179054/එකම-පවුලේ-07ක්-ජීවිතක්ෂයට-පත්-කළ-රාත්‍රී-කෑම-වේල",
       "Category": "International News",
       "Parent URL": "https://www.hirunews.lk/international-news.php?pageID=411"
}