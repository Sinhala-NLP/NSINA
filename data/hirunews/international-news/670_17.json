{
       "Source": "hirunews",
       "Timestamp": "Saturday, 23 January 2016 - 10:11",
       "Headline": "සීකා වෛරසය හේතුවෙන් තවත් රටවල් 8කට සංචාරය අවදානම්",
       "News Content": "අලූතින් උපදින ළදරුවන්ගේ විකෘතිතා ඇති කරන සීකා නමැති වෛරස් රෝගය හේතුවෙන් අප්‍රිකාවේ සහ  ඕෂනියා කලාපයේ තවත් රටවල් 8ක සංචාරය කිරීම අවදානම් බව ඇමරිකාව සිය රටවැසියන්ට අනතුරු ඇගවීමක් කළා.\nමෙය මදුරුවන්ගෙන් බෝ වන වෛරසයක් වන අතර, ඩෙංගු, කහඋණ සහ චිකන්ගුන්‍යා වාහක මදුරුවන්ට සමාන මදුරු වර්ගයකින් පැතිරෙන බවයි සොයා ගෙන ඇත්තේ.\nබ්‍රසීලයේ මෙම වෛරසයට ගොදුරු වූ මව්වරුන් අසාමාන්‍ය ලෙස කුඩා හිස් සහිතව බිහි කළ ළදරුවන්ගේ සංඛ්‍යාව මේ වන විට 4000කට ආසන්න වී තිබෙනවා.\n1940 වසරේ මුලින්ම සොයා ගැනුණු මෙම වෛරසය දැන් ලතින් ඇමරිකානු රටවල් රැසක පැතිරෙමින් පවතිනවා.",
       "URL": "https://www.hirunews.lk/124579/සීකා-වෛරසය-හේතුවෙන්-තවත්-රටවල්-8කට-සංචාරය-අවදානම්",
       "Category": "International News",
       "Parent URL": "https://www.hirunews.lk/international-news.php?pageID=670"
}