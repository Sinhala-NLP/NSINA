{
       "Source": "hirunews",
       "Timestamp": "Saturday, 23 November 2019 - 13:04",
       "Headline": "ඉන්දියාවේ ධනවත්ම ප්‍රාන්තයේ බලය මෝදිගේ භාරතීය ජනතා පක්ෂ සන්ධානයට",
       "News Content": "ඉන්දියාවේ වාණිජ අගනගරය වන මුම්බායි ඇතුළත් එරට ධනවත්ම ප්‍රාන්තය ලෙස සැලකෙන මහාරාෂ්ට්‍ර ප්‍රාන්තයේ බලය අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂ සන්ධානයට හිමි වී තිබෙනවා.\nඒ, ප්‍රාන්තය තුළ ක්‍රියාත්මක වූ ජනාධිපතිවරයාගේ ඍජු පාලනය අවසන් වීමත් සමඟයි.\nපසුගිය ප්‍රාන්ත මැතිවරණයෙන් කිසිදු පක්ෂයක් බහුතරයක් හිමි කර ගැනීමට සමත් වූයේ නැහැ. භාරතීය ජනතා පක්ෂයට ඔවුන්ගේ ප්‍රබල සහයක පක්ෂයක් වූ ශිව්සේනා සහය අහිමි වූ අතර, කොංග්‍රස් පක්ෂය සන්ධාන රජයක් පිහිටුවනු ලැබුවා.\nඑහෙත් එම සන්ධානයේ ප්‍රධාන පක්ෂයක් වන ජාතික කොංග්‍රස් පක්ෂය ඉන් ගලවා භාරතීය ජනතා පක්ෂය ප්‍රාන්ත රජයේ බලය හිමි කරගෙන තිබෙනවා.\nඒ අනුව භාරතීය ජනතා පක්ෂයේ දේවේන්ද්‍ර ෆඩ්නාවිස් මහා රාෂ්ට්‍ර ප්‍රාන්තයේ නව ප්‍රධාන අමාත්‍යවරයා ලෙසින් අද දිවුරුම් දුන්නා.",
       "URL": "https://www.hirunews.lk/228811/ඉන්දියාවේ-ධනවත්ම-ප්‍රාන්තයේ-බලය-මෝදිගේ-භාරතීය-ජනතා-පක්ෂ-සන්ධානයට",
       "Category": "International News",
       "Parent URL": "https://www.hirunews.lk/international-news.php?pageID=221"
}