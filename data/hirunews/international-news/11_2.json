{
       "Source": "hirunews",
       "Timestamp": "Monday, 28 August 2023 - 7:59",
       "Headline": "ප්‍රංශය අබායා තහනම් කරයි",
       "News Content": "ප්‍රංශයේ මුස්ලිම් පාසල් සිසුවියන්ට අබායා පැළඳීම එරට රජය විසින් තහනම් කර තිබෙනවා.\nප්‍රංශයේ නව පාසල් වාරය ලබන මස 4 වනදා ආරම්භ වීමට නියමිත අතර, එදින සිට වහාම ක්‍රියාත්මක වන පරිදි මෙම තහනම වලංගු බවටයි අධ්‍යාපන අමාත්‍යවරයා දැනුම්දී ඇත්තේ.\nප්‍රංශ රජය මෙම තීරණයට එළඹියේ මාස ගණනක වාද විවාදවලින් අනතුරුව බවයි විදෙස් වාර්තා සඳහන් කළේ.\n2004 වසරේ සිට රජයේ පාසල්වල හිස් ආවරණ පැළඳීමටද තහනම් කර තිබෙනවා.\nඑමෙන්ම 2010 වසරේදී ප්‍රංශය විසින් ප්‍රසිද්ධියේ සම්පූර්ණ මුහුණු ආවරණය පැලඳීම තහනම් කරන ලද අතර, ඊට ප්‍රංශයේ මිලියන පහක පමණ මුස්ලිම් ප්‍රජාවක විරෝධතාවද එල්ලවී තිබුණා.\n19 වැනි සියවසේ සිට පාසල්වල විශාල කුරුස වැනි ක්‍රිස්තියානි සංකේත ඇතුලු ආගමික සංකේතවලට දැඩි තහනමක් පනවා ඇති අතර, රජයේ ගොඩනැගිලිවල ආගමික සළකුණු ප්‍රදර්ශනය කිරීම ද තහනම් කර තිබෙනවා.",
       "URL": "https://www.hirunews.lk/346357/ප්‍රංශය-අබායා-තහනම්-කරයි",
       "Category": "International News",
       "Parent URL": "https://www.hirunews.lk/international-news.php?pageID=11"
}