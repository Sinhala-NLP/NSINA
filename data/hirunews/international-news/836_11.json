{
       "Source": "hirunews",
       "Timestamp": "Tuesday, 28 May 2013 - 7:57",
       "Headline": "ඉරාකයේ බෝම්බ ප්‍රහාරවලින් 66ක් මරුට.",
       "News Content": "ඉරාකයේ බැග්ඩෑඞ් අගනුවර ෂියා මුස්ලිම් ජනකොටස ඉලක්ක කර ගෙන ඊයේ (27) එල්ල කෙරුණු බෝම්බ ප්‍රහාරවලින් අවම වශයෙන් පුද්ගලයන් 66 දෙනෙකු ජීවිතක්ෂයට පත්වී තිබෙනවා. මේ සඳහා මෝටර් රථ බෝම්බ කිහිපයක් යොදාගෙන ඇති බවයි වාර්තා වන්නේ. බැග්ඩෑඩයේ වෙළදපොළ සහ කඩ සාප්පු සහිත ජනාකීර්ණ ප්‍රදේශවලයි මෙම මෝටර් රථ බෝම්බ පුපුරා ඇත්තේ. ඉරාකයේ ෂියා සහ සුන්නි මුස්ලිම් ජනකොටස් අතර දේශපාලනමය වශයෙන් විශාල බෙදීමක් පසුගිය කාලය තුළ දක්නට ලැබුණා. 2006 සහ 2007 වසරවලදී ද එවැනි තත්ත්වයක් පැවැති අතර එහිදී දහස් සංඛ්‍යාත ෂියා සහ සුන්නි ඉරාක ජාතිකයින් ජීවිතක්ෂයට පත්වුණා. නැවතත්, එවැනි තත්ත්වයක් උද්ගතවීමේ අවදානමක් පවතින බවයි විදෙස් වාර්තාකරුවන් පෙන්වා දෙන්නේ.",
       "URL": "https://www.hirunews.lk/59815/ඉරාකයේ-බෝම්බ-ප්‍රහාරවලින්-66ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=836"
}