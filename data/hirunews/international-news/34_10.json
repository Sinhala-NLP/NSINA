{
       "Source": "hirunews",
       "Timestamp": "Saturday, 03 September 2022 - 15:57",
       "Headline": "ටිබෙට් ආධ්‍යාත්මික නායක දලෙයි ලාමා තුමාට තායිවානයෙන් ආරාධනයක්",
       "News Content": "ටිබෙට් ආධ්‍යාත්මික නායක දලෙයි ලාමා තුමන්ට තායිවානයේ සංචාරයක නිරත වන ලෙස එරට පාර්ලිමේන්තු කණ්ඩායම ආරාධනයක් සිදුකර තිබෙනවා.\nටිබෙටයේ 62 වන ප්‍රජාතන්ත්‍රවාදී දින සංවත්සර සැමරුමට එක්වූ තායිවාන පාර්ලිමේන්තු කණ්ඩායමේ සභාපති ලින්ග් චැංෂු මෙම ආරාධනය සිදුකර ඇති බවයි විදෙස් වාර්තා සඳහන් කළේ.\nපොදු අගයන් සහ අපේක්ෂාවන් සහිත ටිබෙටය සහ තායිවානය, ඉතා මිත්‍රශීලි සමාජ දෙකක් ලෙස තමන් විශ්වාස කරන අතර, ටිබෙට් ජාතිකයන් සමග මිත්‍රත්වය සහ සබඳතා තවදුරටත් වැඩි කර ගත යුතු බව ඔහු එහිදී සඳහන් කර තිබෙනවා.",
       "URL": "https://www.hirunews.lk/314453/ටිබෙට්-ආධ්‍යාත්මික-නායක-දලෙයි-ලාමා-තුමාට-තායිවානයෙන්-ආරාධනයක්",
       "Category": "International News",
       "Parent URL": "https://www.hirunews.lk/international-news.php?pageID=34"
}