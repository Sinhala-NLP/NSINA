{
       "Source": "hirunews",
       "Timestamp": "Sunday, 01 September 2013 - 15:32",
       "Headline": "වසර 45 කට පෙර මියගිය සෙබලෙකුගේ සිරුර හිමාලයෙන් හමුවේ.",
       "News Content": "මීට වසර 45 කට පෙර එනම්, 1968 වසරේ හිමාල කඳුකර ප්‍රදේශයේ සිදුවූ ගුවන් අනතුරකින් මියගිය ඉන්දීය හමුදා සෙබලෙකුගේ සිරුර දැන් සොයා ගෙන තිබෙනවා. ඇන්ටනොව් 12 වර්ගයේ මෙම ගුවන් යානය 1968 වර්ෂයේදී අනතුරට ලක්වූයේ සෙබලූන් 98 දෙනෙකු මරුමුවට පත් කරමින්. හිමාචල් ප්‍රදේශ් ප්‍රාන්තයේ ඩක්කා - ග්ලැසියර ප්‍රදේශයෙන් සොයා ගත් සිරුර හඳුනා ගැනුණේ ඔහු ළග තිබූ හඳුනා ගැනීමේ පදක්කමෙන්, රක්ෂණවරයෙන් සහ සාක්කුවක තිබූ ලිපියකින්. යානයේ සුන්බුන් සොයා ගනු ලැබූයේ 2003 වසරේදීයි. තවත් සෙබලූන් 4 දෙනෙකුගේ සිරුරු පසුව සොයා ගැණුනා.",
       "URL": "https://www.hirunews.lk/66292/වසර-45-කට-පෙර-මියගිය-සෙබලෙකුගේ-සිරුර-හිමාලයෙන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=808"
}