{
       "Source": "hirunews",
       "Timestamp": "Sunday, 07 February 2016 - 10:25",
       "Headline": "තායිවාන භූ කම්පනයෙන් 132 දෙනෙකු අතුරුදන්",
       "News Content": "තායිවානයේ ඊයේ සිදුවූ රික්ටර් පරිමාණයේ 6 යි දශම 4 ක භූ කම්පනයෙන් පසු කඩා වැටුණු ගොඩනැගිලි සුන්බුන් අතර පුද්ගලයන් 132 දෙනෙකු තවදුරටත් සිරවී සිටින බව වාර්තා වනවා.\nදකුණුදිග තායිවානයේ - ටයිනෑන් නුවර මහල් 17 කින් සමන්විත රන් මකරා යන අරුත් ඇති වෙයිගුවාන් ජිංලොන් නිවාස සංකීර්ණ ගොඩනැගිල්ල ඇතුළු, ගොඩනැගිලි 8 ක් පමණ භූ කම්පනයෙන් මුළුමනින්ම පාහේ විනාශයට පත්වුණා.\nනිවාස සංකීර්ණ ගොඩනැගිල්ලේ සිටි පුද්ගලයන් 200 දෙනෙකු පමණ බේරා ගත් අතර, 14 දෙනෙකු ජීවිතක්ෂයට පත්වුණා.\nසුන්බුන් අතර සිරවී සිටින පුද්ගලයින් බේරා ගැනීම සඳහා ජීවිතාරක්ෂකයන් සහ පොලිස් සුනඛයන් ද යොදා ගැනෙනවා.",
       "URL": "https://www.hirunews.lk/125643/තායිවාන-භූ-කම්පනයෙන්-132-දෙනෙකු-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=666"
}