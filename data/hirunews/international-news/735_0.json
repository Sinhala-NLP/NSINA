{
       "Source": "hirunews",
       "Timestamp": "Tuesday, 12 May 2015 - 13:31",
       "Headline": "යුරෝපා සංගමය නීතිවිරෝධී සංක්‍රමණික බෝට්ටු විනාශ කිරීමට සැරසේ",
       "News Content": "මධ්‍යධරණී මුහුද හරහා යුරෝපයට පැමිණෙන නීතිවිරෝධී සංක්‍රමණිකයන් මැඬලීම සඳහා යුරෝපා සංගමය එක්සත් ජාතීන්ගේ සංවිධානයේ සහය ඉල්ලා තිබෙනවා. යුරෝපා සංගමයේ විදේශ ප්‍රතිපත්ති ප්‍රධානී ෆෙඞ්රිකා මොගෙරිනී කියා සිටියේ සංක්‍රමණිකයන්ට සිදුවන ජීවිත හානි වැළැක්වීම එහි මූලික අරමුණ බවයි. මේ වසරේ දී මේ වන විට උතුරු අප්‍රිකාවේ සිට යුරෝපය බලා පැමිණි සංක්‍රමණිකයන් 1800කට වැඩි පිරිසක් මුහුදු අනතුරුවලින් ජීවිතක්ෂයට පත්වුණා. එය පසුගිය වසරට සාපේක්ෂව 20 ගුණයක වර්ධනයක්. යුරෝපා සංගමය යෝජනා කර ඇත්තේ සංක්‍රමණිකයන්ට සිදුවන ජීවිත හානි වළක්වන අතරතුර ඔවුන්ට පැමිණීම සඳහා යොදා ගන්නා මුහුදු යාත්‍රා බලය යොදා විනාශ කිරීමයි. මැයි 18 වැනිදා යුරෝපා සංගම් සැලැස්ම බ්‍රසල්ස් නුවර දී අවසන් වශයෙන් සකස් කිරීමට නියමිත අතර, ඊට රුසියාව සහ අප්‍රිකානු රටවලින් විරෝධතා මතුව ඇති බව සදහන්.",
       "URL": "https://www.hirunews.lk/109322/යුරෝපා-සංගමය-නීතිවිරෝධී-සංක්‍රමණික-බෝට්ටු-විනාශ-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=735"
}