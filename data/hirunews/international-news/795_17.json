{
       "Source": "hirunews",
       "Timestamp": "Sunday, 13 October 2013 - 11:10",
       "Headline": "පේරු රාජ්‍යයේ බස් රථයක් ප්‍රපාතයකට පෙරළී 51 ක් මරුට.",
       "News Content": "ලතින් ඇමරිකානු පේරු රාජ්‍යයේ කඳුකර මාර්ගයක ගමන් ගත් බස් රථයක් ප්‍රපාතයකට පෙරළීමෙන් එහි ගමන් ගත් පුද්ගලයන් 51 දෙනෙකු මිය ගොස් තිබෙනවා. සැන්ටා තෙරීසා ප්‍රාදේශයේ ආගමික සැමරුම් උත්සවයකට සහභාගිවීම සඳහා ගමන් ගත් ඔවුන් වැඩි දෙනෙකු පවුල් සම්බන්ධතා ඇති අයයි. බස් රථය හදිසියේම අඩි 700ක පමණ ප්‍රපාතයකට පෙරළීමෙන් ඊයේ (12) සන්ධ්‍යාවේ මෙම අනතුර සිදුවී තිබෙනවා. අනතුරෙන් පුද්ගලයන් 52 මිය ගිය බව මුලින් ප්‍රකාශ වුවද පසුව වාර්තා වූයේ එම වන්දනා ගමනට එක්වීමට නියමිතව සිටි එක් ළමයෙකුට බස් රථයට ගොඩවීමට නොහැකි වී ඇති බවයි.",
       "URL": "https://www.hirunews.lk/69194/පේරු-රාජ්‍යයේ-බස්-රථයක්-ප්‍රපාතයකට-පෙරළී-51-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=795"
}