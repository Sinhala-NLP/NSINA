{
       "Source": "hirunews",
       "Timestamp": "Tuesday, 14 December 2021 - 8:25",
       "Headline": "2021 වසරේ මිනිසා - ඊලොන් මස්ක්",
       "News Content": "ටයිම්ස් සඟරාව 2021 වසරේ ලොව වඩාත් ම බලපෑමක් ඇති කළ හැකි පුද්ගලයා ලෙස ටෙස්ලා තාක්ෂණ සමාගමේ නිර්මාතෘ ඊලොන් මස්ක් නම් කර තිබෙනවා.\nඇමසෝන් නිර්මාතෘ ජෙෆ් බෙසෝස් අභිබවා ලොව ධනවත් ම මිනිසා බවට පත් වූ ඊලොන් මස්ක් ඔහුගේ ටෙස්ලා විදුලි මෝටර් රථ සමාගමෙන් ඔබ්බට ගොස් අභ්‍යාවකාශය ජය ගැනීමට ස්පේස් එක්ස් රොකට් නිර්මාණය කරමින් සිටිනවා.\nමස්ක්ගේ ස්පේස් එක්ස් යානයකින් වෘත්තීමය ගගනගාමීන් නොැ මැති ව අභාවකාශ සංචාරකයන් උඩු ගුවනට යැවීම ද ගත වූ වසරේ දී ලෝකවාසීන්ට අත්දැකීමට හැකි වුණා.\nදකුණු අප්‍රිකාවේ උපත ලද දැන් 50 වැනි වියේ පසුවන ඔලොස් මස්ක්ගේ වත්කම් ඩොලර් බිලියන 250 ඉක්මවන බව සදහන්.\n1927 වසරේ සිට ටයිම්ස් සගරාව මෙලෙස වසරේ මිනිසා නම් කරන අතර, ඇමරිකානු ජනාධිපති ජෝ බයිඩ්න් සහ උපජනාධිපතිනී කමලා හැරිස්  පසුගිය වසරේ ලොව වඩාත් ම බලපෑම් ඇති කළ පුද්ගලයින් ලෙස නම් කරනු ලැබුවා.",
       "URL": "https://www.hirunews.lk/290947/2021-වසරේ-මිනිසා-ඊලොන්-මස්ක්",
       "Category": "International News",
       "Parent URL": "https://www.hirunews.lk/international-news.php?pageID=74"
}