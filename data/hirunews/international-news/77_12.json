{
       "Source": "hirunews",
       "Timestamp": "Sunday, 28 November 2021 - 14:39",
       "Headline": "චීනයේ කොරෝනා අවදානම තවදුරටත්",
       "News Content": "සංචාරක තහනම ඇතුලු දැඩි සීමාවන් සහ සෞඛ්‍ය ආරක්ෂණ පිළිවෙත් ඉවත් කොට චීනය නැවතත් මුළුමනින්ම විවෘත කළහොත් දෛනිකව කොරෝනා ආසාදිතයන් 630,000ක් වාර්තා විය හැකි බවට බීජිං සරසවිය සිදුකළ අධ්‍යයනයකින් හෙළි වී තිබෙනවා.\nඑහි ගණිතඥයන් සකස් කළ එම වාර්තාව චීන වසංගත රෝග පාලන හා වැළැක්වීමේ ආයතනයේ සතිපතා ප්‍රකාශනය මගින් එළිදක්වනු ලැබුවා.\nවඩාත් කාර්යක්ෂම එන්නත්කරණයක් හෝ විශේෂිත ප්‍රතිකාර ක්‍රමවේදයකින් තොරව චීනයේ සංචාරක තහංචි ඉවත් කිරීම සිදුනොකළ යුතු බවයි එම ගණිතඥයන් පෙන්වාදී ඇත්තේ.\nමෙම අධ්‍යයනය සඳහා ඇමරිකා එක්සත් ජනපදය, බ්‍රිතාන්‍ය, ස්පාඤ්ඤය, ප්‍රංශය සහ ඊශ්‍රායලයේ මෑතකාලීන කොරෝනා ව්‍යාප්තිය පිළිබඳ දත්ත ද උපයෝගී කරගෙන ඇති බව සඳහන්.",
       "URL": "https://www.hirunews.lk/289446/චීනයේ-කොරෝනා-අවදානම-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=77"
}