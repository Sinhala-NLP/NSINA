{
       "Source": "hirunews",
       "Timestamp": "Tuesday, 26 September 2023 - 11:59",
       "Headline": "කෘත්‍රිම බුද්ධිය භාවිත කිරීමට එරෙහිව පැවරූ නඩුවෙන් අනිල් කපූර් ජය ගනී",
       "News Content": "ඉන්දියාවේ ජනප්‍රිය නළුවකු වන අනිල් කපූර් කෘත්‍රිම බුද්ධියට එරෙහිව සුවිශේෂී නඩු තීන්දුවක් ලබා ඇති බව වාර්තා වෙනවා.\nචිත්‍රපට 100කට අධික ප්‍රමාණයක රඟපා ඇති අනිල් කපූර් මෑතකදී, ඔහුගේ පෞරුෂ අයිතිවාසිකම් ආරක්ෂා කිරීම සඳහා දිල්ලි මහාධිකරණයේ නඩුවක් ගොනු කරනු ලැබුවා.\nමෙයට ඔහුගේ නම, රූපය, කටහඬ සහ ඔහුගේ සමානත්වයේ වෙනත් ගුණාංග ද ඇතුළත්.\nඒ සම්බන්ධයෙන් පසුගිය බදාදා අධිකරණය විසින් නියෝගයක් ලබා දී තිබෙන අතර, එමඟින් අනිල් කපූර්ගේ පෞරුෂ අයිතිය පිළිගෙන, පිටස්තරයන්ට අවසරයකින් තොරව කෘත්‍රිම බුද්ධිය භාවිත කරමින් ඔහුගේ ගුණාංග භාවිත කිරීම වළක්වා තිබෙනවා.\nමෙම නියෝගයෙන් කෘත්‍රිම බුද්ධිය භාවිත කරමින් රංගන ශිල්පීන්ගේ හැකියාවන් සොරකම් කිරීම වළක්වා ඇති බව අනිල් කපූර් පැවසූ බව විදෙස් මාධ්‍ය වාර්තා කරනවා.",
       "URL": "https://www.hirunews.lk/349435/කෘත්‍රිම-බුද්ධිය-භාවිත-කිරීමට-එරෙහිව-පැවරූ-නඩුවෙන්-අනිල්-කපූර්-ජය-ගනී",
       "Category": "International News",
       "Parent URL": "https://www.hirunews.lk/international-news.php?pageID=1"
}