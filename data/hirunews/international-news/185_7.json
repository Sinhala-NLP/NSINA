{
       "Source": "hirunews",
       "Timestamp": "Sunday, 12 April 2020 - 14:08",
       "Headline": "කිම් ජොං අන්ගේ සොහොයුරිය නැවතත් උතුරු කොරියානු දේශපාලන මණ්ඩලයට",
       "News Content": "උතුරු කොරියාවේ පාලක කොමියුනිස්ට් පක්ෂ මධ්‍යම කාරක සභාවේ දේශපාලන මණ්ඩල සාමාජිකාවක් ලෙස එරට නායක කිම් ජොංඅන්ගේ සොහොයුරිය නැවත පත්කර තිබෙනවා.\nඋතුරු කොරියාවේ සියලූම දේශපාලන තීරණ ගනු ලබන්නේ පොලිට් බියුරෝව හෙවත් මෙම දේශපාලන මණ්ඩලය මගින්.\nකිම් ජොං අන්ගේ සොහොයුරිය වන කිම් යෝ ජොන්  ඔහුගේ සමීපතම උපදේශිකාවක් ලෙස දීර්ඝ කාලයක් කටයුතු කළා.\nමීට පෙරද ඇය මෙම තනතුර හෙබවූ නමුදු ජනපති ට්‍රම්ප් සහ කිම් ජොං අන් අතර සාකච්ඡා බිඳ වැටීමෙන් පසු ඇය ඉන් ඉවත් කෙරුණා.\nමේ අතර තම රට තුළ කොරෝනා වෛරස් ආසාදිතයන් කිසිවෙකු නොමැති බව පුන පුනා ප්‍රකාශ කළ උතුරු කොරියාව වෛරසය තම රට තුළ ව්‍යාප්ත වීම වැළැක්වීමට දැඩි පියවර ගෙන ඇති බව දකුණු කොරියානු ආරංචි මාර්ග සඳහන් කළා.",
       "URL": "https://www.hirunews.lk/238469/කිම්-ජොං-අන්ගේ-සොහොයුරිය-නැවතත්-උතුරු-කොරියානු-දේශපාලන-මණ්ඩලයට",
       "Category": "International News",
       "Parent URL": "https://www.hirunews.lk/international-news.php?pageID=185"
}