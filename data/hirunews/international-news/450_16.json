{
       "Source": "hirunews",
       "Timestamp": "Sunday, 13 August 2017 - 8:16",
       "Headline": "ඇමරිකාවේ සුදු අන්තවාදී රැළියක ප්‍රචන්ඩකාරි ගැටුම්",
       "News Content": "ඇමරිකාවේ - වර්ජිනියා ප්‍රාන්තයේ චාලොටස්විල් නගරයේ ඊයේ සංවිධාන කර තිබූ සුදු අන්තවාදී රැලියක් ප්‍රචන්ඩකාරි ලෙස අවසන් වූයේ ජීවිත 3 ක් බිළි ගනිමින්.\nජනාධිපති ට්‍රම්ප් බලයට පැමිණීමත් සමග ඇමරිකාවේ සුදු අන්තවාදය හිස එසවීමේ ප්‍රවණතාවක් පවතින අතර මෙම රැළිය ද එහි ප්‍රතිඵලයක් ලෙසයි සැලකෙන්නේ.\nකෙසේ නමුත්, රැළියට සහභාගි වූවන් සහ ඊට විරෝධය පළ කරන්නන් අතර ගැටුම් රැසක් ද ඇති වී තිබෙනවා.\nඑමෙන්ම, මෝටර් රථයක් රැළිය වෙත කඩා වැදීමෙන් 32 හැවිදිරි කාන්තාවක් ජීවිතක්ෂයට පත්වූ අතර, තවත් 19 දෙනෙකු තුවාල ලැබුවා.\nඅසල වන පෙදෙසකදී හෙලිකොප්ටර් යානයක් ද කඩා වැටී දෙදෙනෙකු ජීවිතක්ෂයට පත්වී තිබෙනවා.\nමෙම අන්තවාදී රැළිය සංවිධාන කළ පිරිස් ජනාධිපති ට්‍රම්ප් විසින් හෙළා නොදැකීම ජනතා උදහසට ලක්වී ඇති කරුණක්.",
       "URL": "https://www.hirunews.lk/168302/ඇමරිකාවේ-සුදු-අන්තවාදී-රැළියක-ප්‍රචන්ඩකාරි-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=450"
}