{
       "Source": "hirunews",
       "Timestamp": "Saturday, 13 May 2017 - 13:43",
       "Headline": "ඩොලර් බිලියන 100ක ඇමරිකානු යුද උපකරණ සෞදි අරාබියට",
       "News Content": "ඩොලර් බිලියන 100ක පමණ වටිනාකමකින් යුත් දැවැන්ත අවි ආයුධ තොගයක් සෞදි අරාබියට අලෙවි කිරීමට සූදානම් බව ධවල මන්දිරය ප්‍රකාශ කළා.\nඒ, ජනාධිපති ඩොනල්ඩ් ට්‍රම්ප්ගේ සෞදි සංචාරයට සතියක් තිබියදීයි.\nමෙම ආයුධ ගනුදෙනුව දැන් අවසන් අදියරේ පවතින බවයි ධවල මන්දිර ප්‍රකාශකයා සඳහන් කළේ.\nජනාධිපති ඩොනල්ඩ් ට්‍රම්ප් සිය ප්‍රථම ජාත්‍යන්තර චාරිකාව ආරම්භ කරමින් මැයි 19 වන දා සෞදි අරාබියට පැමිණෙනවා.\nසෞදි අරාබියට අලෙවි කරන ඇමරිකානු යුද උපකරණවලට එෆ් 15 වර්ගයේ ප්‍රහාරක යානා ද ඇතුළත් බව සඳහන්.",
       "URL": "https://www.hirunews.lk/161245/ඩොලර්-බිලියන-100ක-ඇමරිකානු-යුද-උපකරණ-සෞදි-අරාබියට",
       "Category": "International News",
       "Parent URL": "https://www.hirunews.lk/international-news.php?pageID=480"
}