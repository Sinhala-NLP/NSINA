{
       "Source": "hirunews",
       "Timestamp": "Friday, 06 May 2016 - 11:08",
       "Headline": "හෙද සිසුවියක් සමූහ දුෂණයට ලක් වේ",
       "News Content": "ඉන්දියාවේ කේරළ ප්‍රාන්තයේ තිරුවේන්දපුරම් නගරය ආසන්නයේදී 19 හැවිරිදි හෙද සිසුවියක් ත්‍රිරෝද රථයකින් පැහැර ගෙන ගොස් සමූහ දුෂණයට  ලක් කර තිබෙනවා.\nඇය බරපතල තත්ත්වයෙන් නගරයේ රෝහලකට ඇතුළත් කර ඇති අතර එහි දැඩි සත්කාර ඒකකයේ ප්‍රතිකාර ලබන බව සදහන්.\nමෙම සිද්ධිය පසුගිය අගහරුවාදා සිදුවී ඇති අතර එය මාධ්‍ය වෙත හෙළිදරව් වී ඇත්තේ ඊයේ දිනයේදීයි.\nවෛද්‍ය පරීක්ෂණයේදී ඇය සමූහ දුෂණයට ලක්ව ඇති බව තහවුරු වී ඇති අතර සිද්ධිය සම්බන්ධයෙන් පුද්ගලයන් තුන්දෙනෙකු අත්අඩංගුවට ගෙන තිබෙනවා.\nකේරළයේ 30 හැවිරිදි නීති ශිෂ්‍යාවක් ද පසුගිය බ්‍රහස්පතින්දා දුෂණය කර ඝාතනය කර තිබූ අතර, එම සිද්ධිය ප්‍රාන්ත බලධාරින් පිලි නොගැනීම ඇතමුන්ගේ දැඩි දෝෂ දර්ශනයට ලක්වුණා.",
       "URL": "https://www.hirunews.lk/132546/හෙද-සිසුවියක්-සමූහ-දුෂණයට-ලක්-වේ",
       "Category": "International News",
       "Parent URL": "https://www.hirunews.lk/international-news.php?pageID=637"
}