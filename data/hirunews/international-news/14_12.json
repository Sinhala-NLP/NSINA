{
       "Source": "hirunews",
       "Timestamp": "Tuesday, 15 August 2023 - 16:11",
       "Headline": "ඉන්දියාවේ කෝවිලක් නායයෑමෙන් මිය ගිය සංඛ්‍යාව තවත් ඉහළට",
       "News Content": "ඉන්දියාවේ හිමාචල් ප්‍රදේශ් ප්‍රාන්තයේ සිම්ලා නගරයේ හින්දු කෝවිල කඩා වැටීමෙන් මිය ගිය සංඛ්‍යාව 11 දෙනෙකු දක්වා ඉහළ ගොස් තිබෙනවා.\nදින ගණනක් පුරා එම ප්‍රාන්තයට බලපා ඇති අධික වර්ෂාවත් සමඟ සිදු වූ නායයෑම් හේතුවෙනුයි මෙම හින්දු කෝවිල කඩාවැටී තිබුණේ.\nඑමෙන්ම එම ප්‍රදේශයේ ගං වතුර සහ නායයෑම් හේතුවෙන් මිය ගිය සංඛ්‍යාව ද 65 දෙනෙකු දක්වා ඉහළ ගොස් තිබෙනවා.\nගොඩනැගිලි කඩා වැටීම් හේතුවෙන් සුන්බුන් අතර සිරවූවන් සහ අතුරුදන් වූවන් සොයා තවදුරටත් මෙහෙයුම් ක්‍රියාත්මක බවයි ඉන්දිය මාධ්‍ය වාර්තා සඳහන් කළේ.",
       "URL": "https://www.hirunews.lk/344918/ඉන්දියාවේ-කෝවිලක්-නායයෑමෙන්-මිය-ගිය-සංඛ්‍යාව-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=14"
}