{
       "Source": "hirunews",
       "Timestamp": "Sunday, 14 April 2019 - 17:01",
       "Headline": "ඉරානයේ ජල ගැලීම් වලින් 76 දෙනෙකු ජීවිතක්ෂයට",
       "News Content": "පසුගිය මාර්තු 19 වනදා සිට ඉරානයේ ඇති වූ ජල ගැලීම් වලින් මියගිය සංඛ්‍යාව 76 දක්වා ඉහළ ගොස් තිබෙනවා.\nජල ගැල්ම ඉරානයේ ප්‍රාන්ත 25 ක ගම්මාන 4400 කට බලපා ඇති අතර, එහිදි සිදුවූ ආර්ථික හානිය ඇමරිකානු ඩොලර් බිලියන 2 යි දශම 2 ඉක්මවන බවයි විදෙස් වාර්තා සඳහන් කළේ.\nරටේ විශාල ප්‍රමාණයක් ජල ගැල්මට ගොදුරු වී ඇති අතර කිලෝමීටර් 14,000 ක, මහා මාර්ග වලට හානි සිදුවී, පාලම් 725 ක් මුළුමනින්ම විනාශ වී තිබෙනවා.\nඉරාන කාලගුණ විද්‍යා අංශ ප්‍රකාශ කළේ මෙම ජල ගැලීම් වලට හේතුව ගෝලීය උණුසුම බවයි.\nඑමෙන්ම, ජල ගැලීම් හේතුවෙන් ඉරානයේ පසුගිය කාලය පුරා පැවති නියඟය අවසන් නොවන බව ද එමගින් අවධාරණය කළා.",
       "URL": "https://www.hirunews.lk/214463/ඉරානයේ-ජල-ගැලීම්-වලින්-76-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=274"
}