{
       "Source": "hirunews",
       "Timestamp": "Sunday, 17 June 2018 - 14:20",
       "Headline": "තායිලන්තයේ රාජකීය වත්කම් රජුට පවරයි",
       "News Content": "තායිලන්ත රාජකීය දේපළ කාර්යාංශය මගින් පාලනය කළ ඇමරිකානු බිලියන ඩොලර් 30 ක් පමණ වන රාජකීය දේපළ මහා වජිරලොන්කෝන් රජු වෙත පැවරීමට එරට රජය තීරණය කර තිබෙනවා.\nඑලෙස රජු වෙත වත්කම්වල අයිතිය පැවරෙන්නේ පසුගිය වසරේ සිදුකළ නීතිමය සංශෝධනයකින් අනතුරුවයි.\nඒ අනුව රාජකීය වත්කම් සඳහා බදු අය කිරීමටද රජයට හැකිවනවා.\nභූමිබෝල් අද්යුලාදෙජ් රජු 2016 වසරේ ඔක්තෝම්බරයේ අභාවප්‍රාප්ත වීමෙන් පසු 2016 දෙසැම්බරයේ සිට තායිලන්තයේ කිරුළ දරන්නේ 65 හැවිරිදි  මහා වජිරලොන්කෝන් රජු විසින්.\nඔහු වෙත පැවරෙන රාජකීය වත්කම්වලට විවිධ සමාගම්වල ආයෝජනය කර ඇති කොටස් හිමිකම්ද ඇතුළත්.",
       "URL": "https://www.hirunews.lk/193292/තායිලන්තයේ-රාජකීය-වත්කම්-රජුට-පවරයි",
       "Category": "International News",
       "Parent URL": "https://www.hirunews.lk/international-news.php?pageID=358"
}