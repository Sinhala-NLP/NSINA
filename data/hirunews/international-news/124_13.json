{
       "Source": "hirunews",
       "Timestamp": "Tuesday, 06 April 2021 - 15:07",
       "Headline": "ඉන්දියාවෙන් නව කොරෝනා ආසාදිතයන් 97,000 ක් - දිල්ලියට ඇඳිරි නීතිය",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා වෛරස් ආසාදිතයන් 96,982 ක් වාර්තා වූ අතර, ඒ අනුව එරට මුළු ආසාදිත සංඛ්‍යාව එක්කෝටි විසිහය ලක්ෂය ඉක්මවනවා.\nඑමෙන්ම, ගත වූ පැය 24 තුල තවත් මරණ 446 ක් වාර්තා වීමත් සමඟ ඉන්දියාවේ කොරෝනා මරණ සංඛ්‍යාව ද එක්ලක්ෂ 65,547 දක්වා ඉහළ ගියා.\nමහාරාෂ්ට්‍ර ප්‍රාන්තයෙන් වැඩිම ආසාදිතයන් සහ මරණ වාර්තා වන අතර, දිල්ලියේ දෛනික ආසාදිතයන් සංඛ්‍යාව ද 3500 ඉක්මවා තිබෙනවා.\nමෙලෙස අවදානම ඉහළ යාමත් සමඟ රාත්‍රී 10 සිට අලුයම 5 දක්වා රාත්‍රී ඇඳිරි නීතිය පැනවීමට දිල්ලි මහඇමති අරවින්ද් කෙජ්රිවාල් තීරණය කරනු ලැබුවා. මෙම නව පියවර මේ මස 30 වනදා තෙක් ක්‍රියාත්මක වනු ඇති.",
       "URL": "https://www.hirunews.lk/267667/ඉන්දියාවෙන්-නව-කොරෝනා-ආසාදිතයන්-97000-ක්-දිල්ලියට-ඇඳිරි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=124"
}