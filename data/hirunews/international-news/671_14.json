{
       "Source": "hirunews",
       "Timestamp": "Wednesday, 20 January 2016 - 13:20",
       "Headline": "20ක බිරිඳ  කපා 7ක දැරියක් බිරිඳ කරගෙන",
       "News Content": "සිය බිරිඳගේ නාසය කපා දමා - හත් හැවිරිදි දැරියක් බිරිඳ කර ගත් පුද්ගලයෙක් පිළිබඳ ඇෆ්ගනිස්ථානයෙන් වාර්තාවෙයි. තියුණු ආයුධ ප්‍රහාරයට ලක්ව ඇත්තේ  20 හැවිරිදි රේසා ගුල් (Reza Gul) නම් එක්  දරු මවකි. දරුණු ලෙස කැපුම් තුවාල ලබා ලේ ගලමින්  සිටි ඇය රෝහල් ගත කර තිබේ.\nමොහොමඩ් ඛාන් (Mohammad Khan) නම් සැකකාර ස්වාමියා රේසා ගුල් -  බිරිය කර ගෙන ඇත්තේ ඇය 15වන වියේ සිටියදීය. ඇය පදිංචිව  සිට ඇත්තේ ඇෆ්ගනිස්ථානයේ වයඹදිග පළාතේ  Faryab නම් ප්‍රදේශයේයි.\nමොහොමඩ් ඛාන්  ඉරානයට ගොස් සිට පැමිණ ඇත. නිවසට පැමිණි වහා බිරිඳ සමග බහින්බස් වී ඇති බවද   පැවසෙයි. බිරිඳට ප්‍රහාරය එල්ල කර ඇත්තේ පසුගිය ඉරිදාය.\nසිද්ධිය පිළිබඳ විමර්ශන වාර්තාවක දැක්වෙන්නේ සැකකරු  හත් හැවිරිදි ළදැරියක ද  බිරිඳ කරගෙන ඇති බවයි.",
       "URL": "https://www.hirunews.lk/124362/20ක-බිරිඳ-කපා-7ක-දැරියක්-කරගෙන",
       "Category": "International News",
       "Parent URL": "https://www.hirunews.lk/international-news.php?pageID=671"
}