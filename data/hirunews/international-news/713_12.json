{
       "Source": "hirunews",
       "Timestamp": "Thursday, 06 August 2015 - 6:47",
       "Headline": "හමුවූ කොටස MH370 බවට තහවුරුවෙයි",
       "News Content": "ඉන්දීය සාගරයේ මැඩගස්කර් දිවයිනට ආසන්නයේ පිහිටි රියුනියන් දිවයිනෙන් පසුගිය 29 හමුවූ ගුවන් යානා කොටස්, අතුරුදන් වූ එම්.එච්. 370 මලයාසියානු ගුවන් යානයේම කොටස් බවට මලයාසියානු අග්‍රාමාත්‍ය නජිබ් රසාක් තහවුරු කර තිබෙනවා. ක්වාලාලම්පූර් නුවර සිට චීනයේ බීජිං නුවර දක්වා පුද්ගලයන් 239 දෙනෙකු සමඟ පියාසර කරමින් තිබියදී මලයාසියානු ගුවන් සමාගමට අයත් මෙම යානය පසුගිය වසරේ මාර්තු 8 වන දා අතුරුදන්වුණා. ඉන් අනතුරුව මෙම ගුවන් යානය සොයා පුළුල් මෙහෙයුමක් සිදුකළ අතර ගුවන් යානයේ කොටසක් හෝ එය අතුරුදන් වූ බවට කිසිදු සාක්ෂියක් සොයාගැනීමට පසුගිය කාලසීමාව තුළ හැකිවූයේ නැහැ.\nපුද්ගලයන් 239 දෙනෙකු සමඟ පසුගිය වසරේ මාර්තු 8 වන දා ක්වාලාලම්පූර් නුවර සිට චීනයේ බීජිං නුවර දක්වා පියාසර කරමින් තිබියදී එම්.එච්. 370  ගුවන් යානය අතුරුදන් විය.\nඉන්දියානු සාගරයේ නැගෙනහිර දෙසට වන්නට පිහිටි දූපතක් වන ලාරී යූනියන් වෙත  ගුවන් යානා  කොටස පසුගියදා ගොඩගසා තිබිණි.",
       "URL": "https://www.hirunews.lk/114411/හමුවූ-කොටස-mh370-බවට-තහවුරුවෙයි",
       "Category": "International News",
       "Parent URL": "https://www.hirunews.lk/international-news.php?pageID=713"
}