{
       "Source": "hirunews",
       "Timestamp": "Monday, 17 February 2020 - 11:29",
       "Headline": "ජර්මනියේ නිරෝධායනයට ලක්වූ 100 කට වැඩි පිරිසක් යළි සමාජගත කෙරේ",
       "News Content": "ජර්මනියේ - ෆ්රෑන්ක්ෆර්ට් ගුවන්තොටුපල ආසන්නයේ හමුදා කඳවුරක නිරෝධායනයට ලක් කළ ජර්මානු ජාතිකයන් 100 කට වැඩි පිරිසක් යළි සමාජගත කර තිබෙනවා.\nචීනයේ වූහාන් නගරයේ සිට පැමිණි පිරිසක් මෙලෙස සති දෙකක කාලයක් නිරෝධායනයට ලක් කිරිමෙන් අනතුරුව මුදා හැර ඇති බවයි විදෙස් වාර්තා සඳහන් කළේ.\nඔවුන් අතරින් කිසිවෙකුට කොවිඩ් නයින්ටීන් හෙවත් කොරෝනා වෛරසය ආසාදනය වී නොමැති බව තහවුරු වී තිබෙනවා.\nමේ අතර, ජපානයේ - යොකොහොමා වරායේ නවතා ඇති ඩයමන්ඞ් ප්‍රින්සස් නෞකාවේ ඇමරිකානු ජාතිකයන් 40 කට කොවිඞ් නයින්ටීන් ආසාදනය වී ඇති බව විදෙස් වාර්තා සඳහන් කළා.\nඔවුන් ප්‍රතිකාර සඳහා ජපානයේ රෝහලක් වෙත යොමුකර ඇති බවයි එම වාර්තා ප්‍රකාශ කළේ.",
       "URL": "https://www.hirunews.lk/234611/ජර්මනියේ-නිරෝධායනයට-ලක්වූ-100-කට-වැඩි-පිරිසක්-යළි-සමාජගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=198"
}