{
       "Source": "hirunews",
       "Timestamp": "Sunday, 19 April 2015 - 12:57",
       "Headline": "එවරස්ට් කඳු මුදුනේ ඛේදවාචකය සිහිපත් කෙරේ",
       "News Content": "එවරස්ට් කඳු තරණයට සහය වන ෂර්පාවරුන් 16 දෙනෙකු මරුමුවට පත් කරමින් සිදුවූ හිමපතනයේ පළමු සංවත්සරය නේපාලයේ කත්මන්ඩු නුවරදී ඊයේ පැවැත්වුණා. අඩි 19 000ක් උසින් වූ කඳු ප්‍රදේශයකදී මෙම අනතුර සිදුවූ අතර ඊයේ පැවති අනුස්මරණයට මියගිය ෂර්පාවරුන්ගේ පවුල්වල සාමාජිකයන්ද එක්වුණා. අනතුරට ලක්වූවන්ට බුහුමන් දැක්වීමක් ලෙස ඊයේ දිනයේ එවරස්ට් කඳු තරණය නතර කර තිබූ බවයි විදෙස් වාර්තා සඳහන් කළේ. බ්‍රිතාන්‍ය හමුදාවේ ගුර්කා බලකාය නියෝජනය කරන නේපාල ජාතිකයන් පිරිසක් එවරස්ට් කඳු මුදුණේ කඳු නගින්නන්ගේ කඳවුරේ පැවති අනුස්මරණ උත්සවයට සහභාගි වී තිබෙනවා. ගුර්කා බලකාය පිහිටුවා වසර 200 ක් ගතවන්නේද මේ වසරේදියි.",
       "URL": "https://www.hirunews.lk/107862/එවරස්ට්-කඳු-මුදුනේ-ඛේදවාචකය-සිහිපත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=741"
}