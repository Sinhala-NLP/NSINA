{
       "Source": "hirunews",
       "Timestamp": "Sunday, 12 February 2017 - 14:07",
       "Headline": "ඩොනල්ඩ් ට්‍රම්ප් සංක්‍රමණිකයන් වැටලීම අරඹයි",
       "News Content": "නිසි ආගමන ලියකියවිලි නොමැතිව ඇමරිකා එක්සත් ජනපදයේ නීතිවිරෝධී ලෙස රැඳී සිටින සංක්‍රමණිකයන් වැටලීම ඩොනල්ඩ් ට්‍රම්ප් පරිපාලනය විසින් ආරම්භ කර ඇති බව වාර්තාවනවා.\nඑමඟින් ඇමරිකාවේ සංක්‍රමණික ප්‍රජාව අතර දැඩි කැළඹීමක් ඇතිවී තිබෙන බවයි විදෙස් වාර්තා සඳහන් කළේ.\nමෙලෙස ලොස් ඇන්ජලිස්, චිකාගෝ, ඔස්ටින් සහ ඇට්ලන්ටා යන නගරවල වැටලීම් රැසක් සිදුකර ඇති අතර, කැලිෆෝනියා නාගරික ප්‍රදේශයෙන් පමණක් අත්අඩංගුවට ගැනුනු සංඛ්‍යාව 160 කට අධිකයි.\nපසුගිය ජනවාරි 25 වනදා නියෝගයක් නිකුත් කරමින් ජනාධිපති ට්‍රම්ප් කියා සිටියේ නීතිවිරෝධී සංක්‍රමණිකයන් අත්අඩංගුවට ගෙන පිටුවහල් කිරීමට ප්‍රමුඛත්වයක් ලබාදෙන බවයි.",
       "URL": "https://www.hirunews.lk/154283/ඩොනල්ඩ්-ට්‍රම්ප්-සංක්‍රමණිකයන්-වැටලීම-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=519"
}