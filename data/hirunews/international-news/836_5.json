{
       "Source": "hirunews",
       "Timestamp": "Wednesday, 29 May 2013 - 9:01",
       "Headline": "චීන පරිගණක දත්ත සොරුන් ඇමරිකාවටත් රිංගයි.",
       "News Content": "ඇමරිකාවේ ආරක්ෂක පද්ධතීන් කිහිපයකට චීන පරිගණක දත්ත සොරුන් ඇතුළු වී ඇති බව වාර්තා වනවා. ඇමරිකානු ගුවන් ආරක්ෂණ පද්ධතිය සහ පෙන්ටගනයේ සිට ක්‍රියාත්මක වන විශේෂ ප්‍රහාරක පද්ධතියකට මෙම චීන පරිගණක සොරුන් ඇතුළත් වී ඇති බවයි ඇමරිකානු ආරක්ෂක අංශ පවසන්නේ. මේ සම්බන්ධයෙන් මෙතෙක් සම්පූර්ණ වාර්තාවක් ඉදිරිපත් කර නොමැති බව ද සඳහන්. මේ අතර, චීනයේ පරිගණක දත්ත සොරුන් පිරිසක්  ඕස්ට්‍රේලියානු බුද්ධි අංශයේ නව ගොඩනැගිලිවල සැලසුම් සොරාගැනීමේ සිද්ධියක් සම්බන්ධයෙන් ද පසුගිය දා තොරතුරු අනාවරණ වුණා. කෙසේ වුවත් චීන පරිගණක දත්ත සොරුන් මෙලෙස ලොව ප්‍රධාන පෙළේ ආරක්ෂක පද්ධතීන්ට අනවසරයෙන් ඇතුළුවීම සම්බන්ධයෙන් අවධානය යොමුවිය යුතු බවයි ආරක්ෂක විශ්ලේෂකයින් පවසන්නේ.",
       "URL": "https://www.hirunews.lk/59891/චීන-පරිගණක-දත්ත-සොරුන්-ඇමරිකාවටත්-රිංගයි",
       "Category": "International News",
       "Parent URL": "https://www.hirunews.lk/international-news.php?pageID=836"
}