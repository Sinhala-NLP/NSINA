{
       "Source": "hirunews",
       "Timestamp": "Tuesday, 12 March 2013 - 10:21",
       "Headline": "නව පාප් වහන්සේ තෝරා ගැනීමේ ඡන්දය අද ඇරඹේ.",
       "News Content": "16 වන බෙනඩික් පාප් වහන්සේ සිය ධුරයෙන් ඉවත්වීමත් සමග නව පාප් වහන්සේ කෙනෙකු තෝරා පත් කර ගැනීම සඳහා කාදිනල්වරුන්ගේ ඡුන්ද විමසීම අද (12) ආරම්භ වනවා. ලොව පුරා රටවලින් පැමිණි කාදිනල්වරුන් 115 දෙනෙකු වතිකානුවේ ශාන්ත පීතර බැසිලිකා දෙව් මැදුරේ අද උදෑසන පැවැත්වෙන දේව මෙහෙයෙන් අනතුරුවයි සිස්ටීන් දෙව් මැදුරේ පැවැත්වෙන ඡන්ද විමසීමට එක්වන්නේ. එහිදී නව පාප්තුමෙකු සඳහා තුනෙන් දෙකක බහුතර කැමැත්තක් ලැබෙන තුරු දිනකට සිව් වතාවක් ඡන්ද විමසීම සිදුකෙරෙනු ඇති. එහිදී පත් කර ගැනෙන්නේ 266 වන පාප් වහන්සේයි.",
       "URL": "https://www.hirunews.lk/55033/නව-පාප්-වහන්සේ-තෝරා-ගැනීමේ-ඡන්දය-අද-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=857"
}