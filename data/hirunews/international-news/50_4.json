{
       "Source": "hirunews",
       "Timestamp": "Monday, 09 May 2022 - 13:30",
       "Headline": "පිලිපීන ජනපතිවරණයේ ඡන්ද විමසීම ඇරඹේ",
       "News Content": "පිලිපීන ජනාධිපතිවරණයේ ඡන්ද විමසීම අද (09) පෙරවරුවේ ආරම්භ වුණා.\nජනාධිපතිවරණයට එරට හිටපු ආඥාදායක ෆර්ඩිනන්ඩ් මාකෝස්ගේ පුත් 64 හැවිරිදි රොමුල්ඩේස් මාකෝස් හෙවත් බොන් - බොන් මාකෝස් සහ 2016 වසරේ උප ජනාධිපති තරගයෙන් ඔහු පරාජය කළ ලෙනී රොබ්රෙඩෝ ඉදිරිපත් වී සිටිනවා.\nබොන් - බොන් මාකෝස් පැහැදිළි ජයග්‍රහණයක් අත් කරගනු ඇති බවයි ජනමත සමීක්ෂණවලදී හෙළි වී ඇත්තේ.\nඔහු සමඟ තරග වදින 57 හැවිරිදි ලෙනී රොබ්රෙඩෝ මානව හිමිකම් නීතීඥවරියක හා ආර්ථික විද්‍යාඥවරියක වනවා.\nකෙසේ නමුත් ඔක්ස්ෆඩ් සරවියේ විභාග දෙවරක්ම අසමත්වීම නිසා පිලිපීන රජයේ ඉල්ලීම මත ඩිප්ලෝමාවක් පමණක් හිමිකරගත් බොන් බොන් මාකෝස් සියයට 50කට වැඩි ඡන්ද සංඛ්‍යාවක් හිමිකරගනු ඇති බවයි විශ්වාස කෙරෙන්නේ.",
       "URL": "https://www.hirunews.lk/303916/පිලිපීන-ජනපතිවරණයේ-ඡන්ද-විමසීම-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=50"
}