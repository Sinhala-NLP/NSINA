{
       "Source": "hirunews",
       "Timestamp": "Wednesday, 23 August 2023 - 16:44",
       "Headline": "පාකිස්ථානයේ කේබල් කාර් රථ අනතුරට මුහුණ දුන් සිසුවෙකුගේ සංවේදී අත්දැකීමක්",
       "News Content": "පකිස්ථානයේ වයඹ දිග ප්‍රදේශයේ මිටියාවතක පොළොවේ සිට අඩි 900ක් පමණ ඉහළ අහසේ එල්ලෙමින් තිබු කේබල් රථයේ සිරවී සිටි පාසල් සිසුන් ඇතුළු සියලු දෙනාම නිරුපද්‍රිතව බේරාගැනීමට එරට ආරක්ෂක අංශ සමත් වී තිබෙනවා.\nඑම අත්දැකීමට මුහුණ දුන් සිසුවෙක් එම අත්දැකීම පිළිබඳව පැවසූ සංවේදී අත්දැකීම් සහ එම අවස්ථාවේදී සිතූ දේ මාධ්‍යට ප්‍රකාශ කිරීමත් සමඟ එම කරුණු සමාජ මාධ්‍ය තුළ මේ වනවිට සංවේදී ආකාරයට සංසරණය වෙනවා.\nඑම අවස්ථාවට මුහුණ දුන් සිසුවා නමින් අත්තවුල්ලා ෂා.\nඑම දරුවා එම අත්දැකීම විස්තර කර ඇත්තේ \"එය මගේ අවසාන දවස බව මට සිතුණු බවයි\"\nඑමෙන් ම ඔහු පැවසූවේ කේබල් කාර් රථය අඩක් යන විට එහි කඹය කැඩී ගිය බවත් එය එල්ලෙමින් තිබූ අතර තමන් බියට පත් වූ බවත් ය.\nපැය 12 කට වැඩි කාලයක් පැවති මෙහෙයුමකින් අවසානයේ පුද්ගලයින් අට දෙනාම බේරා ගන්නා ගනු ලැබුවා.\nහමුදා හෙලිකොප්ටර් යානයක් සිරවී සිටි එක් දරුවෙකු බේරා ගත් අතර, සිප් ලයින් විශේෂඥයින් අඳුර වැටීමෙන් පසු කණ්ඩායමේ සෙසු පිරිස බේරා ගත් බවයි වාර්තා වෙන්නේ.\nඑය පොළවෙන් මීටර් 274ක් (අඩි 900ක්) උසින් සහ අධික සුළං තත්ත්වයකදී අවිනිශ්චිත ලෙස එල්ලා තිබුණු අතර බේරාගත් එක් දරුවෙකුගේ මාමා වන ෆාහිම් උදින් ෂා පැවසුවේ “එය ප්‍රදේශයට විනාශයක් හා සමාන බවයි.",
       "URL": "https://www.hirunews.lk/345837/පාකිස්ථානයේ-කේබල්-කාර්-රථ-අනතුරට-මුහුණ-දුන්-සිසුවෙකුගේ-සංවේදී-අත්දැකීමක්",
       "Category": "International News",
       "Parent URL": "https://www.hirunews.lk/international-news.php?pageID=12"
}