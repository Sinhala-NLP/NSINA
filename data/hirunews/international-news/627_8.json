{
       "Source": "hirunews",
       "Timestamp": "Sunday, 05 June 2016 - 13:22",
       "Headline": "තායි පොලිසිය ටයිගර් ටෙම්පල් මෙහෙයුම අවසන් කරයි",
       "News Content": "තායිලන්තයේ - බැංකොක් නුවර තදාසන්නයේ පිහිටි සුප්‍රකට ටයිගර් ටෙම්පල් විහාරස්ථානයේ රදවා සිටි සජීවි කොටි 140 දෙනෙකු පමණ ඉන් ඉවත් කිරීමේ මෙහෙයුම තායි පොලිසිය දැන් නිමාවට පත් කර තිබෙනවා.\nසතියක් තිස්සේ ක්‍රියාත්මක වූ මෙහෙයුමේදී එහි අධිශීතකරණවල තැන්පත් කර තිබූ මළ කොටි පැටවුන් 40 දෙනෙකුගේ දේහයන් ද හමුවුණා.\nවිහාරස්ථාන පාලකයන් ප්‍රතික්ෂේප කළ ද කොටින්ගේ අවයව අග්නිදිග ආසියාවේ වාජීකරණ ඖෂධ නිපදවීම සදහා යොදා ගන්නා බව ප්‍රසිද්ධ කරුණක්.\nමෙහෙයුම ක්‍රියාත්මක වන අවස්ථාවකදී විහාරස්ථානයේ සිට කොටි සම් විශාල තොගයක් පිටමං කිරීමේ ප්‍රයත්නයක් ද ව්‍යර්ථ කෙරුණා.",
       "URL": "https://www.hirunews.lk/134833/තායි-පොලිසිය-ටයිගර්-ටෙම්පල්-මෙහෙයුම-අවසන්-කරයි",
       "Category": "International News",
       "Parent URL": "https://www.hirunews.lk/international-news.php?pageID=627"
}