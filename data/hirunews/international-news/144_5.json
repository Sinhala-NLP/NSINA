{
       "Source": "hirunews",
       "Timestamp": "Saturday, 02 January 2021 - 15:58",
       "Headline": "සව්රව් ගංගුලි හදිසියේ රෝහල් ගත කෙරේ",
       "News Content": "ඉන්දිය ක්‍රිකට් පාලක මණ්ඩලයේ සභාපති සව්රව් ගංගුලි හදිසියේ රෝගාතුර වීම හේතුවෙන් කොල්කටා නුවර රෝහලකට ඇතුළත් කර තිබෙනවා.\nසුළු හෘදයාබාධ තත්ත්වයක් ඊට හේතු වී ඇති බවයි කොල්කටාව ඇතුළත් බටහිර බෙංගාලයේ ප්‍රධාන ඇමතිනි මම්තා බෙනර්ජි සඳහන් කළේ.\nමේ වනවිට ඔහු කොල්කටා නුවර වුඞ්ලන්ඞ්ස් රෝහලේ දැඩි සත්කාර ඒකකයට ඇතුළත් කර ඇති බව සඳහන්.\nඅද උදෑසන ශාරිරික ව්‍යායාම්වල නිරතව සිටින අතරතුර තෙහෙට්ටුවට පත්වී ඔහු මෙලෙස රෝහල් ගත කළ බව ඉන්දීය මාධ්‍ය සඳහන් කළා.\nපසුගිය නොවැම්බරයේදි ඔහුට කොරෝනා වෛරසය ආසාදනය වී තිබූ අතර, ඉන් අනතුරුව ඔහු පී.සී.ආර්. පරීක්ෂණ 52 කට භාජනය වී තිබෙනවා.\nගංගුලිට ඉක්මන් සුවය පතා ඉන්දීය නායක විරාට් කෝලි ඇතුළු ක්‍රීඩකයන් ද ට්විටර් පණිවුඩ නිකුත් කළා.",
       "URL": "https://www.hirunews.lk/258582/සව්රව්-ගංගුලි-හදිසියේ-රෝහල්-ගත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=144"
}