{
       "Source": "hirunews",
       "Timestamp": "Wednesday, 18 August 2021 - 20:56",
       "Headline": "තලෙයිබාන් ධජය පහත හෙළුෑ ඇෆ්ගන් වැසියන්ට වෙඩි",
       "News Content": "ඇෆ්ගනිස්ථානයේ ජලාලාබාද් නුවර විරෝධතාවල නිරත වූ වැසියන්ට තලෙයිබාන් සටන්කාමීන් වෙඩි තබා තිබෙනවා.\nමෙම වෙඩි තැබීම් වලින් දෙදෙනෙකු මියගොස් තවත් 12 දෙනෙකු තුවාල ලබා ඇති බවයි විදෙස් වාර්තා සඳහන් කළේ.\nජලාලාබාද් නගර මධ්‍යයේ පැවති තලෙයිබාන් සංවිධානයේ අනන්‍යතාවය දැක්වෙන බැනරය ඉවත් කර ඒ වෙනුවට ඇෆ්ගන් ධජය ප්‍රදර්ශනය කර විරෝධතා ආරම්භ කිරීමෙන් පසුවයි සටන්කාමීන් වෙඩි ප්‍රහාර එල්ල කර ඇත්තේ.\nමේ අතර, තලෙයිබාන් පාලනයේ පවතින කාබුල් අගනුවර රැදී සිටින ශ්‍රී ලංකිකයෙකු වන රජීන්ද්‍ර රෝහිත අද පස්වරුවේ හිරු ප්‍රවෘත්ති අංශයට ඇමතුමක් ලබාදෙමින් ඇෆ්ගනිස්ථානයේ වත්මන් තත්ත්වය පිළිබදව කරුණු පැහැදිලි කළා.",
       "URL": "https://www.hirunews.lk/280054/තලෙයිබාන්-ධජය-පහත-හෙළුෑ-ඇෆ්ගන්-වැසියන්ට-වෙඩි",
       "Category": "International News",
       "Parent URL": "https://www.hirunews.lk/international-news.php?pageID=99"
}