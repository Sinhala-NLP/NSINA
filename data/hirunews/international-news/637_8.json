{
       "Source": "hirunews",
       "Timestamp": "Saturday, 07 May 2016 - 8:13",
       "Headline": "කැනඩාවේ ලැව් ගිනි තවදුරටත් පැතිරේ",
       "News Content": "කැනඩාවේ ඇල්බර්ටා ප්‍රාන්තය කේන්ද්‍ර කොටගෙන පැතිරී යන ලැව් ගිනි හේතුවෙන් විශාල  වන ප්‍රදේශයක් විනාශයට පත්වී තිබෙනවා.\nමඟ දෙපස අඩි 200ක් තරම් ඉහළට විහිදෙන ලැව් ගිනි හේතුවෙන් ජීවිතාරක්ෂක මෙහෙයුම් රථපෙළක ගමන ද අත්හිටුවීටම සිදුවුණා.\nආරක්ෂිත ප්‍රදේශ වෙත ඉවත් කර ගැනෙන වාහන 1500ක් පමණ මෙලෙස ලැව් ගිනි සමනය වන තුරු රැදී සිටින බවයි වාර්තා වන්නේ.\nලැව් ගිනි හේතුවෙන් මේ වන විට නිව්යෝක් නගරයට සමාන ප්‍රදේශයකට බලපෑම් සිදුව තිබෙනවා.\nගිනි නිවීමේ මෙහෙයුම සඳහා ගිනි නිවන භටයන් දහසකට වැඩි සංඛ්‍යාවක් හෙලිකොප්ටර් යානා 150ක්, බර යන්ත්‍ර උපකරණ 295ක් සහ ජලය ඉසින ගුවන් යානා 27ක් යොදා ගැනෙන බවයි විදෙස් වාර්තා සදහන් කළේ.",
       "URL": "https://www.hirunews.lk/132616/කැනඩාවේ-ලැව්-ගිනි-තවදුරටත්-පැතිරේ",
       "Category": "International News",
       "Parent URL": "https://www.hirunews.lk/international-news.php?pageID=637"
}