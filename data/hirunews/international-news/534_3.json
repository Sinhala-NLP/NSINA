{
       "Source": "hirunews",
       "Timestamp": "Saturday, 07 January 2017 - 15:45",
       "Headline": "අධික වැසි නිසා තායිලන්තයේ 12 ක් මරුට - ලක්ෂ 7 කට පීඩා",
       "News Content": "දකුණුදිග තායිලන්තයට බලපා ඇති ගංවතුර තත්ත්වය හේතුවෙන් මියගිය සංඛ්‍යාව 12 දෙනෙකු දක්වා ඉහළ ගොස් තිබෙනවා.\nවිදෙස් මාධ්‍ය වාර්තා සදහන් කළේ මේ හේතුවෙන් ලක්ෂ 7 කට අධික පිරිසක් පීඩාවට පත්ව ඇති බවයි.\nදින කිහිපයක සිට ඇදහැලෙන ධාරානිපාත වර්ෂාව නිසා එම ප්‍රදේශයේ දෛනික කටයුතුවලට දැඩි බලපෑම් එල්ල වී ඇති බව සදහන්.\nඇතැම් ප්‍රදේශවල නිවාසවල වහල මට්ටම දක්වා ජලය එක්රැස් වී ඇති අතර, මහාමාර්ග, දුම්රිය මාර්ග අවහිර වී තිබෙනවා.\nඑමෙන්ම ගුවන්තොටුපල කටයුතු ද ඇණ හිට ඇති බව සදහන්.",
       "URL": "https://www.hirunews.lk/151511/අධික-වැසි-නිසා-තායිලන්තයේ-12-ක්-මරුට-ලක්ෂ-7-කට-පීඩා",
       "Category": "International News",
       "Parent URL": "https://www.hirunews.lk/international-news.php?pageID=534"
}