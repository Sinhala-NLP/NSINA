{
       "Source": "hirunews",
       "Timestamp": "Monday, 15 March 2021 - 21:03",
       "Headline": "මියන්මාර මිලිටරි ජුන්ටාව විරෝධතාකරුවන්ට යළි වෙඩි තබයි",
       "News Content": "මිලිටරි ජුන්ටාවේ දැඩි මර්දනය නොතකා මියන්මාරයේ ප්‍රධාන නගරවලට රොක් වූ විරෝධතාකරුවන්ට ආරක්ෂක අංශ අදත් වෙඩි ප්‍රහාර එල්ල කලා.\nඑහිදී අවම වශයෙන් පුද්ගලයන් 5 දෙනෙකු ජීවිතක්ෂයට පත්වී තිබෙනවා.\nවිරෝධතාකරුවන් යැන්ගුන් වාණිජ අගනගරයේ චීන ආයෝජන සහිත කම්හල් කිහිපයකට ගිණි තබා ඇති බවද සදහන්.\nපසුගිය පෙබරවාරි පළමු වනදා හමුදාව විසින් මියන්මාරයේ ප්‍රජාතන්ත්‍රවාදී රජය පෙරළා දමා බලය පැහැරගත් පසු පැවති විරෝධතාවලදී මියගිය සංඛ්‍යාව මේ වන විට 120 ඉක්මවා තිබෙනවා.\nඑලෙස ඊයේ දිනයේ මියගිය සංඛ්‍යාව 39 ක්.\nමේ අතර, මිලිටරි ජුන්ටාව විසින් මියන්මාරයේ තවත් ප්‍රදේශ රැසකට හමුදා නීතිය පනවනු ලැබුවා.",
       "URL": "https://www.hirunews.lk/265442/මියන්මාර-මිලිටරි-ජුන්ටාව-විරෝධතාකරුවන්ට-යළි-වෙඩි-තබයි",
       "Category": "International News",
       "Parent URL": "https://www.hirunews.lk/international-news.php?pageID=129"
}