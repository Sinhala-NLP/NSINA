{
       "Source": "hirunews",
       "Timestamp": "Friday, 07 July 2017 - 7:43",
       "Headline": "20 සමුළුවට එරෙහිව ජර්මනියේ ගැටුම් - පොලිසියේ 76 ක් රෝහලේ",
       "News Content": "ජර්මනියේ - හැම්බර්ග් නුවර පැවැත්වෙන ජී - 20 ආර්ථික සමුළුවට පෙර විරෝධතාකරුවන් සහ ජර්මන් පොලිසිය අතර ගැටුම් හට ගෙන තිබෙනවා.\nදොලොස් දහසකට අධික පිරිසක් විරෝධතාවන්ට එක්වූ අතර ඔවුන් පොලිසිය වෙත ගල් මුල් ප්‍රහාර එල්ල කිරීම නිසා පොලිස් භටයන් 76 දෙනෙකු තුවාල ලබා රෝහල් ගත කෙරුණා.\nපොලිසිය විරෝධතාකරුවන් විසුරුවා හැරීමට ජල ප්‍රහාර සහ ගම්මිරිස් කුඩු ප්‍රහාර එල්ල කර ඇති බවයි විදෙස් වාර්තා සදහන් කළේ.\nකෙසේ නමුත්, අද සහ හෙට ද ජී - 20 සමුළුවට එරෙහිව ලක්ෂයකට අධික විරෝධතාකරුවන් හැම්බර්ග් නුවරට රැස්වනු ඇතැයි විශ්වාස කෙරෙනවා.",
       "URL": "https://www.hirunews.lk/165279/20-සමුළුවට-එරෙහිව-ජර්මනියේ-ගැටුම්-පොලිසියේ-76-ක්-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=463"
}