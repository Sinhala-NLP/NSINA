{
       "Source": "hirunews",
       "Timestamp": "Sunday, 22 February 2015 - 14:38",
       "Headline": "මෝදිගේ අනුරපුර සංචාරය",
       "News Content": "ලබන මාර්තු 13 වනදා ශ්‍රී ලංකාවේ සංචාරය කරන ඉන්දීය අග්‍රාමාත්‍ය නරේන්ද්‍ර මෝදි ඓතිහාසික අනුරාධපුරයේ ද චාරිකා කිරීමට නියමිත බව ඉන්දීය මාධ්‍ය සඳහන් කළා. ඉන්දීය අග්‍රාමාත්‍යවරයා මාර්තු 14 වනදා යාපනයේද සංචාරය කිරීමට නියමිතයි. එහෙත් සංචාරයේ පළමු දිනයේ හෝ දෙවන දිනයේදී ඔහු ඓතිහාසික අනුරාධපුරයේ සංචාරය කිරීම පිළිබඳවද අවධානය යොමු කර ඇති බව ඉන්දීය මාධ්‍ය ප්‍රකාශ කරනවා. මේ අතර ඉන්දීය අග්‍රාමාත්‍ය නරේන්ද්‍ර මෝදිගේ සංචාරයට පෙර එරට විදේශ කටයුතු ඇමතිනී සුෂ්මා ස්වරාජ්ද ශ්‍රී ලංකාවේ සංචාරය කිරීමට නියමිත බව සඳහන්.",
       "URL": "https://www.hirunews.lk/104036/මෝදි-අනුරපුර-සංචාරය",
       "Category": "International News",
       "Parent URL": "https://www.hirunews.lk/international-news.php?pageID=756"
}