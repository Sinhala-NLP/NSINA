{
       "Source": "hirunews",
       "Timestamp": "Sunday, 12 March 2017 - 8:58",
       "Headline": "මැදියම් රැයේ ධවල මන්දිරයේ වැට පැනීමට තැත් කළ අයෙක් අත්අඩංගුවට",
       "News Content": "ජනාධිපති ඩොනල්ඩ් ට්‍රම්ප් රැඳී සිටින අවස්ථාවක වොෂින්ටන් නුවර ධවල මන්දිරයේ පිටතින් පිහිටි වැටෙන් පැනීමට තැත් කළ පුද්ගලයෙකු එරට රහස් ඔත්තු සේවාව මගින් අත්අඩංගුවට ගෙන තිබෙනවා.\nමොහුගේ පිටේ ගමන් මල්ලක් තිබී ඇති අතර, එහි තිබී හානිකර යමක් හමු නොවූ බවයි පසුව ප්‍රකාශ වුණේ.\nසිද්ධිය සම්බන්ධයෙන් ජනාධිපති ට්‍රම්ප් සහ ස්වදේශ ආරක්ෂක කටයුතු ලේකම් ජෝන් කෙලී දැනුවත් කර තිබෙනවා.\nතමාට අනතුරක් සිදුකළ හැකිව තිබූ ආක්‍රමණිකයෙකු අත්අඩංගුවට ගැනීම සම්බන්ධයෙන් ජනාධිපති ට්‍රම්ප් ඔත්තු සේවාවට ස්තූතිය පළ කළා.\nජනාධිපති ඔබාමාගේ පාලන සමයේදී  ඕමාර් ගොන්සාලේස් නැමැති පුද්ගලයෙකු උල් පිහියක්ද රැගෙන වැටෙන් පැන ධවල මන්දිරයට ඇතුළු වූ අතර, ඔහු කිසියම් අනතුරක් සිදුකිරීමට පෙර අත්අඩංගුවට ගැනුණා.",
       "URL": "https://www.hirunews.lk/156646/මැදියම්-රැයේ-ධවල-මන්දිරයේ-වැට-පැනීමට-තැත්-කළ-අයෙක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=507"
}