{
       "Source": "hirunews",
       "Timestamp": "Thursday, 21 April 2022 - 7:48",
       "Headline": "ජගත් මහලේකම් රුසියානු සහ යුක්රේන නායකයින් හමුවීමට සූදානමින්",
       "News Content": "දැනට යුද වැදී සිටින රුසියානු සහ යුක්රේන නායකයින් හමුවීමට සූදානම් බව එක්සත් ජාතින්ගේ මහ ලේකම් අන්තෝනියෝ ගුටේරස් පවසනවා.\nමේ සම්බන්ධයෙන් දැනුවත් කරමින් දෙරටේ බලධාරීන්ට ලිපි යොමු කර ඇති බවයි විදෙස් වාර්තා සඳහන් කළේ.\nරුසියානු ජනාධිපති ව්ලැදිමීර් පුටින් හමුවීමට මොස්කව් වෙතත්, යුක්රේන ජනාධිපති වොල්ඩර්මියර් සෙලෙන්ස්කි හමුවීමට කීව් අගනුවරටත් පැමිණීමට සූදානම් බවයි එක්සත් ජාතීන්ගේ මහලේකම්වරයා කියා සිටියේ.\nමේ අතර යුක්රේන යුද්ධය හේතුවෙන් නුදුරු අනාගතයේදී ආහාර අර්බුදයකට ලෝකවාසීන්ට මුහුණ දීමට සිදුවන බවට ලෝක බැංකුව අනතුරු අඟවා තිබෙනවා.",
       "URL": "https://www.hirunews.lk/302417/ජගත්-මහලේකම්-රුසියානු-සහ-යුක්රේන-නායකයින්-හමුවීමට-සූදානමින්",
       "Category": "International News",
       "Parent URL": "https://www.hirunews.lk/international-news.php?pageID=52"
}