{
       "Source": "hirunews",
       "Timestamp": "Tuesday, 14 April 2015 - 19:30",
       "Headline": "යේමනයට ආයුධ සම්බාධක පනවයි ද ?",
       "News Content": "සිවිල් යුද්ධයක් පැන නැගී ඇති යේමනයට ආයුධ සම්බාධක පැනවීම පිළිබඳ ජගත් ආරක්ෂක මණ්ඩලයේ ඡන්ද විමසීමක් හෙට (15) පැවැත්වෙනවා. යේමනයේ හූති කැරළි නායකයා සහ හිටපු ජනාධිපති අබ්දුල්ලා සලේගේ පුත්‍රයා ඇතුලූ වත්මන් පාලනයට එරෙහිවයි එම යෝජනාව ඉදිරිපත් කෙරෙන්නේ. කෙසේ නමුත් රුසියාව මෙහිදී නිෂේධ බලය පාවිච්චි කරන්නේද යන්න මෙතෙක් තීරණය කර නැහැ. හූති ප්‍රහාර හමුවේ පළාගොස් සෞදි අරාබියේ රැකවරණ ලබන හිටපු ජනාධිපති මන්සූර් හාදිගේ රජයද අවි තහනමට ඇතුළත් විය යුතු බව රුසියාවේ අදහසයි. සෞදි අරාබිය ඇතුලූ ගල්ෆ් කලාපීය රටවල් හූති කැරළිකරුවන්ට එරෙහිව ගුවන් ප්‍රහාර එල්ල කරන්නේ හිටපු ජනාධිපති මන්සූර් හාදිට සහය දක්වමින්.",
       "URL": "https://www.hirunews.lk/107547/යේමනයට-ආයුධ-සම්බාධක-පනවයි-ද",
       "Category": "International News",
       "Parent URL": "https://www.hirunews.lk/international-news.php?pageID=743"
}