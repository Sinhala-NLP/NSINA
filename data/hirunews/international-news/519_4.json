{
       "Source": "hirunews",
       "Timestamp": "Sunday, 12 February 2017 - 10:10",
       "Headline": "සාගර සම්පත සුරැකීමට බ්‍රිතාන්‍ය පරිසර සංවිධානයක් මුහුදට බසී",
       "News Content": "සාගරයේ පවතින අපිරිසිදුභාවය තුරන් කිරීම සඳහා පරිසර එකමුතුවක් විසින් නව වැඩපිළිවෙලක් ක්‍රියාවට නංවා තිබෙනවා.\nඒ බ්‍රිතාන්‍යයේ Warwick විශ්වවිද්‍යාලයේ Recycle Technology නම් එකමුතුවක් විසින්.\nඔවුන් 2010 දී ආරම්භ කරන ලද මෙහෙයුමකට අනුව ඔවුන් සිදු කළ සාගරික ගවේෂණ මේ වන විටත් අන්තර්ජාලයට මුදා හැර තිබෙනවා.\nවාර්ෂිකව ලෝකයේ ටොන් මිලියන 300ක් පමණ ප්ලාස්ටික් හා පොලිතීන් නිෂ්පාදනය වන අතර ඉන් සියයට දහයක් අවසාන වන්නේ සාගරයෙන් බවයි BBC Planet පෙන්වා දෙන්නේ.\nපරිසර සංවිධාන පෙන්වා දෙන්නේ 2050 වසර වන විට සාගරයේ මත්ස්‍ය සම්පතට වඩා ප්ලාස්ටික් සහ ඝණ අපද්‍රය මුහුදේ පවතිනු ඇති බවයි.\nසෑම මිනිත්තුවකදීම ප්ලාස්ටික් ඇතුලු අපද්‍රව්‍ය තොග මුහුදට බැහැර වන බව ද ඔවුන් සඳහන් කරනවා.\nලොව පුරා මිනිසුන් පරිහරණය කර සාගරයට බැහැර කරන ලද ප්ලාස්ටික් හා පොලිතීන් ද්‍රව්‍යයන් සාගරික ගවේෂණ කණ්ඩායම විසින් මෙලෙස ඉවත් කරන බවයි විදෙස් මාධ්‍ය පෙන්වා දෙන්නේ.\nසාගරය පිරිසිදු කර සොයාගත් අපද්‍රව්‍ය අතර ටයර්, ප්ලාස්ටික්, වතුර බෝතල්, තහනම් ධීවර දැල් මෙන්ම බෝම්බ ගණනාවක් ද වනවා.\nජලජ ජීවීන් මේවා ආහාරයට ගැනීම වක්‍රාකාරයෙන් මිනිසුන්ටද බලපාන බවයි ඔවුන් වැඩි දුරටත් ප්‍රකාශ කර සිටියේ.\nලොව පුරා සාගරයේ අපද්‍රව්‍ය ඉවත් කිරීමේ කටයුතු ඉදිරියටත් සිදු කිරීම ඔවුන්ගේ අපේක්ෂාවයි.\nඑමගින් මුහුදු ජීවය මෙන්ම මානව ජීවයද සුරක්ෂිත කරන බව ඔවුන්ඔවුන් විදෙස් මාධ්‍ය වෙත සඳහන් කර තිබෙනවා.",
       "URL": "https://www.hirunews.lk/154270/සාගර-සම්පත-සුරැකීමට-බ්‍රිතාන්‍ය-පරිසර-සංවිධානයක්-මුහුදට-බසී",
       "Category": "International News",
       "Parent URL": "https://www.hirunews.lk/international-news.php?pageID=519"
}