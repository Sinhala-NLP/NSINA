{
       "Source": "hirunews",
       "Timestamp": "Saturday, 09 July 2016 - 8:09",
       "Headline": "ඇමරිකානු පොලිස් භටයන් ඝාතනය කළ පුද්ගලයා කොටු කරගත් මෙහෙයුම",
       "News Content": "ඇමරිකාවේ ඩලස් ප්‍රදේශයේ පැවැති විරෝධතාවක් අතරතුර වෙඩි තබා පොලිස් නිලධාරීන් 5 දෙනෙකු ඝාතනය කළ පුද්ගලයා ඇෆ්ගනිස්ථානයේ සේවය කළ ඇමරිකානු රණවිරුවෙකු බව හෙළිදරව් වී තිබෙනවා.\nකළු ජාතිකයන් දෙදෙනෙකු පොලිස් වෙඩි පහරින් මිය යාමේ සිද්ධීන්වලට ප්‍රතිචාර දක්වමින් මෙම ඝාතන සිදුකළ බවයි 25 හැවිරිදි මිකා ජොන්සන් නමැති එම පුද්ගලයා ප්‍රකාශ කර ඇත්තේ.\nඔහු අත්අඩංගුවට ගැනීමට පොලීසිය උත්සාහ කළ ද එය අසාර්ථක වූ බැවින් රොබෝවක් යොදා පිපිරවීමක් සිදුකිරීමෙන් සැකකරු මරණයට පත්වූ බව ඩලස් පොලිස් ප්‍රධානියා කියා සිටියා.\nමිය යාමට පෙර ඔහු සදහන් කර ඇත්තේ කළු ජාතිකයන්ට එරෙහිව සුදු ජාතික ඇමරිකානු පොලිස් නිලධාරීන් සලකන ආකාරය පිළිබදව තමා දැඩි නොසතුටින් පසුවූ බවයි.\nඑමෙන්ම තමා කිසිදු සංවිධානයකට සම්බන්ධ අයෙකු නොවන බවත් ඔහු සදහන් කර තිබෙනවා.",
       "URL": "https://www.hirunews.lk/137556/ඇමරිකානු-පොලිස්-භටයන්-ඝාතනය-කළ-පුද්ගලයා-කොටු-කරගත්-මෙහෙයුම",
       "Category": "International News",
       "Parent URL": "https://www.hirunews.lk/international-news.php?pageID=614"
}