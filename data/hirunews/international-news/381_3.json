{
       "Source": "hirunews",
       "Timestamp": "Saturday, 31 March 2018 - 10:46",
       "Headline": "ඊශ්‍රායල - ගාසා දේශසීමාවේ ගැටුම්වලින් 16 දෙනෙකු ජීවිතක්ෂයට",
       "News Content": "පැහැර ගත් තම භූමිය ඉල්ලා ගාසා තීරයේ පලස්තීනුවන් දේශසීමා ප්‍රදේශයේ සිදුකරන විරෝධතාවට ඊශ්‍රායල හමුදා වෙතින් දැඩි ප්‍රතිප්‍රහාරයක් එල්ල වී තිබෙනවා.\nඑහිදී පලස්තීනුවන් 16 දෙනෙකු මිය ගොස්, 400කට අධික පිරිසක් තුවාල ලබා ඇති බව සඳහන්.\nඊශ්‍රායල ආරක්ෂක අංශ ප්‍රකාශ කළේ 17,000කට අධික පලස්තීනුවන් ගාසා දේශසීමා ප්‍රදේශයේ කඳවුරු බැඳ මෙලෙස විරෝධතාවයේ නිරත වන බවයි.\nසාමකාමී ලෙස ඇරඹුණු උද්ඝෝෂණ පසුව ප්‍රචණ්ඩ ස්වභාවයක් ගෙන ඇති අතර, ඊශ්‍රායල හමුදා ජීව උණ්ඩ යොදාගෙන වෙඩි ප්‍රහාරයක් එල්ල කළ බවයි වාර්තා වන්නේ.",
       "URL": "https://www.hirunews.lk/187316/ඊශ්‍රායල-ගාසා-දේශසීමාවේ-ගැටුම්වලින්-16-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=381"
}