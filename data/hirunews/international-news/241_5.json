{
       "Source": "hirunews",
       "Timestamp": "Sunday, 01 September 2019 - 12:52",
       "Headline": "ඇමසන් වනයේ ලැව්ගිනි තවමත්",
       "News Content": "මිහිතලයේ පෙනහළු ලෙස සැළකෙන ඇමසන් සදාහරිත වැසි වනාන්තරයේ ලැව් ගිනි දහස් ගණනක් තවමත් ඇවිලෙන බව වාර්තාවනවා.\nඇමසන් වනයෙන් සියයට 60 ක්ම අයත් වන බ්‍රසීලයේ ජාතික අභ්‍යවකාශ පර්යේෂණ ආයතනය චන්ද්‍රිකා ඡායාරූප විශ්ලේෂනය කිරීමෙන් ප්‍රකාශ කළේ 2018 වසරට සාපේක්ෂව මේ වසරේ ඇමසන් වනයේ ලැව් ගිනි සියයට 76 කින් ඉහළ ගොස් ඇති බවයි.\nයුරෝපය ප්‍රධාන කොට ලෝක ප්‍රජාව මේ සම්බන්ධයෙන් දැඩි කණස්සල්ල පළ කළ අතර, බ්‍රසීල ජනාධිපති බොල්සනාරෝ ලැව්ගිනි නිවීම සඳහා ඔවුන් පිරිනමන ආධාර ප්‍රතික්ෂේප කිරීමද රාජතාන්ත්‍රික අර්බුදයකට හේතුවී තිබෙනවා.\nමේ සියලූ තත්ත්වයන් ඇමසන් වැසි වනාන්තරයේ විනාශයට මුල්වීම ලෝකයම අවධානය යොමුකළ යුතු කරුණක්.",
       "URL": "https://www.hirunews.lk/223371/ඇමසන්-වනයේ-ලැව්ගිනි-තවමත්",
       "Category": "International News",
       "Parent URL": "https://www.hirunews.lk/international-news.php?pageID=241"
}