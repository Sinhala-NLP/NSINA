{
       "Source": "hirunews",
       "Timestamp": "Monday, 28 January 2019 - 8:12",
       "Headline": "පේරු රාජ්‍යයේ විවාහ උත්සවයක් අතරතුර නායයෑමකින් 15 ක් මරුට",
       "News Content": "නිරිතදිග පේරු හි හෝටලයක පැවති විවාහ උත්සවයක් අතරතුර සිදුවූ නායයෑමකින් පුද්ගලයින් 15 දෙනෙකු මියගොස් තිබෙනවා.\nවිදෙස් වාර්තා සඳහන් කළේ සිද්ධියෙන් තවත් 29 දෙනෙකු තුවාල ලබා ඇති බවයි.\nබෑවුම් සහිත ප්‍රදේශයක පිහිටි මෙම හෝටලයට නායයෑමත් සමඟ එක්වරම ගල් සහ මඩ ගලාවිත් ඇති බවයි වාර්තාවන්නේ.\nසිද්ධිය වන අවස්ථාවේදී එම හෝටලය තුළ පුද්ගලයින් 100 කට අධික සංඛ්‍යාවක් සිට ඇති අතර, ප්‍රදේශයට ඇදහැලෙන අධික වර්ෂාව හේතුවෙන් මෙම නායයෑම සිදුව තිබෙනවා.",
       "URL": "https://www.hirunews.lk/209173/පේරු-රාජ්‍යයේ-විවාහ-උත්සවයක්-අතරතුර-නායයෑමකින්-15-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=295"
}