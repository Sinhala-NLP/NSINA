{
       "Source": "hirunews",
       "Timestamp": "Tuesday, 11 July 2017 - 13:28",
       "Headline": "ඇමරිකාව සහ ජපානය සමඟ ඉන්දියාව, බෙංගාල බොක්කේ නාවික අභ්‍යාසයක",
       "News Content": "ඇමරිකා එක්සත් ජනපදය සහ ජපාන නාවික හමුදා සමඟ ඉන්දියාව, බෙංගාල බොක්කේ ඒකාබද්ධ නාවික අභ්‍යාසයක් ආරම්භ කර තිබෙනවා.\nචීනයේ බලපෑම කලාපය තුළ වර්ධනය වීමට ප්‍රතිචාර දැක්වීම ඊට ඉන්දියාව සහභාගිවීමට හේතුවයි.\nකෙසේ නමුත්, බෙංගාලබොක්කේ එවැනි ඒකාබද්ධ නාවික අභ්‍යාස පැවැත්වෙන්නේ 1992 වසරේ සිටයි.\nඉන්දියාව සහ චීනය අතර දේශසීමා අර්බුදය යළි මතුවීමත් සමඟ ඉන්දියාව, මෙම අභ්‍යාසයට එක්වීම පිළිබඳ සියල්ලන්ගේ අවධානය යොමු වී තිබෙනවා.\nමෙම යුද අභ්‍යාසය සඳහා එක්සත් ජනපද නාවික හමුදාව විසින් ලොව විශාලතම ගුවන් යානා හාරක නෞකාව වන යූ.එස්.එස්. නිමිට්ස් යොදවා ඇති අතර, අභ්‍යාසය ජුලි 17 වැනිදා දක්වා පැවැත්වීමට නියමිතයි.",
       "URL": "https://www.hirunews.lk/165614/ඇමරිකාව-සහ-ජපානය-සමඟ-ඉන්දියාව-බෙංගාල-බොක්කේ-නාවික-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=461"
}