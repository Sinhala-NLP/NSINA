{
       "Source": "hirunews",
       "Timestamp": "Sunday, 22 May 2022 - 15:24",
       "Headline": "නයිජීරියාවේ ගොඩනැගිල්ලක් කඩා වැටී 4ක් මරුට",
       "News Content": "නයිජීරියාවේ ලාගෝස් හි තෙමහල් ගොඩනැගිල්ලක් කඩා වැටීමෙන් පුද්ගලයින් සිව් දෙනෙකු මියගොස් තිබෙනවා.\nපුද්ගලයන් පස් දෙනෙකු බේරාගෙන ඇති අතර සහන සේවකයින් දිවි බේරාගත් අය සොයා මෙහෙයුම් ක්‍රියාත්මක බවයි විදෙස් වාර්තා ප්‍රකාශ කළේ.\nනයිජීරියාවේ ලාගෝස් නුවර සැලකෙන්නේ එරට වාණිජ කේන්ද්‍රස්ථානයක් ලෙසටයි.\nලාගෝස් දූපතේ ඉදිකරමින් පවතින මෙම ස්ථානය මේ දිනවල පවතින අධික වර්ෂාපතනය හමුවේ ගිලා බැසීමට ලක්ව ඇති බවටයි සැලකෙන්නේ.\nඉදි කිරීමේදී ආරක්ෂක රෙගුලාසි උල්ලංඝණය කිරීම හේතුවෙන් මෙම ගොඩනැගිල්ල මීට පෙර මුද්‍රා තැබූ බව ද සඳහන්.\nමුද්‍රා තබා තිබියදීත්, ඉදිකිරීම් භාර නිලධාරීන් රාත්‍රී සහ සති අන්ත දිනවල අඛණ්ඩව ඉදිකිරීම් කටයුතු සිදුකරන බව ද අනාවරණ වී තිබෙනවා.",
       "URL": "https://www.hirunews.lk/305006/නයිජීරියාවේ-ගොඩනැගිල්ලක්-කඩා-වැටී-4ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=48"
}