{
       "Source": "hirunews",
       "Timestamp": "Friday, 09 October 2015 - 14:03",
       "Headline": "ප්ලූටෝගේත් නිල් අහස් තලයක්",
       "News Content": "සූර්ය ග්‍රහ මණ්ඩලයේ දුරස්ථවම පිහිටි ග්‍රහලෝකය වන ප්ලූටෝ ග්‍රහයාගේ ද නිල් අහසක් පවතින බවට දැන් හෙළි වී තිබෙනවා. ප්ලූටෝ ග්‍රහයා ආසන්නයට ගිය නිව් හොරයිසන්ස් අභ්‍යවකාශ යානය මගින් එවනු ලැබූ නවතම ඡායාරූපවලින් ඒ බව පැහැදිලි වන්නේ යැයි ඇමෙරිකානු නාසා ආයතනය ප්‍රකාශ කළා. පසුගිය ජූලි 14 වනදා නිව් හොරයිසන්ස්, ප්ලූටෝ ආසන්නයට ගිය අතර එමගින් ඡායාරූප එවීම ලබන වසර තෙක්ම සිදුවනු ඇති. ප්ලූටෝ ග්‍රහලෝකය මතුපිට කිලෝමීටර් 130 ක් පමණ ඝනැති වායු වළාවක් පවතින බව මීට පෙර හෙළිදරව් වුණා. ඊට ඉහළින් නිල් ස්ථරයක් පවතින බව නවතම ඡායාරූපවල දැක්වෙනවා. එය ප්ලූටෝ මතුපිට අවකාශයේ පවතින අංශු මගින් සූර්යයා ලෝකය වෙන් කිරීමේ ක්‍රියාවලියක ප්‍රතිඵලයක් බවයි නාසා ආයතනය පෙන්වා දෙන්නේ.",
       "URL": "https://www.hirunews.lk/118150/ප්ලූටෝගේත්-නිල්-අහස්-තලයක්",
       "Category": "International News",
       "Parent URL": "https://www.hirunews.lk/international-news.php?pageID=699"
}