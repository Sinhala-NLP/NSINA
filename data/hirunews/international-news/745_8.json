{
       "Source": "hirunews",
       "Timestamp": "Monday, 06 April 2015 - 9:49",
       "Headline": "යේමනයේ සෞදි මෙහෙයුම්වලට බටහිර සහය",
       "News Content": "යේමනයේ  හවුදි කැරළිකරුවන්ට එරෙහිව සෞදි අරාබිය ප්‍රමුඛ ඒකාබද්ධ සන්ධානය ආරම්භ කර ඇති මෙහෙයුම්වලට ක්‍රියාකාරී සහය ලබාදීමට බටහිර රටවල්ද එකඟවී තිබෙනවා. ප්‍රංශයේ පැරිස් නුවර ඊයේ පැවති සාකච්ඡාවලදී මෙම එකඟතාව ලබාදී ඇති බවටයි වාර්තාවන්නේ. මේ වන විට හවුදි කැරළිකරුවන් විසින් එල්ල කළ ප්‍රහාර සහ සෞදි අරාබිය ප්‍රමුඛ ඒකාබද්ධ සන්ධානයේ මෙහෙයුම්වලින් යේමනයේ පුද්ගලයන් 500 කට අධික පිරිසක් ජීවිතක්ෂයට පත්වී තිබෙනවා.",
       "URL": "https://www.hirunews.lk/106962/යේමනයේ-සෞදි-මෙහෙයුම්වලට-බටහිර-සහය",
       "Category": "International News",
       "Parent URL": "https://www.hirunews.lk/international-news.php?pageID=745"
}