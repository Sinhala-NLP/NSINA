{
       "Source": "hirunews",
       "Timestamp": "Sunday, 19 May 2019 - 19:23",
       "Headline": "ඉන්දීය මහමැතිවරණයේ ඡන්ද විමසීම අවසන් - මෝදි ඉදිරියෙන්",
       "News Content": "අදියර 7කින් පැවැත්වෙන ඉන්දීය මහමැතිවරණයේ ඡන්ද විමසීම අද පස්වරු 6න් අවසන් වුණා.\nඅවසන් අදියර අද පැවතුණේ පන්ජාබ්, උත්තර් ප්‍රදේශ්, බෙංගාලය, මධ්‍ය ප්‍රදේශ් ඇතුළු ප්‍රාන්ත 8ටකයි. එහිදී කෝටි 10ක ජනතාවක් ඡන්දය ප්‍රකාශ කිරීමට සුදුසුකම් ලබා සිටියා.\nමැතිවරණ නිරීක්ෂකයින් සදහන් කළේ ඉන්දීය මහමැතිවරණයෙන් වත්මන් අග්‍රාමාත්‍ය නරේන්ද්‍ර මෝදිගේ නායකත්වයෙන් යුත් භාරතීය ජනතා පක්ෂය ඉදිරියෙන් සිටින බවයි.\nඉන්දීය මහමැතිවරණයේ අවසන් ප්‍රතිඵල මැයි 23 වන දා ප්‍රකාශයට පත්කිරීමට නියමිතයි.",
       "URL": "https://www.hirunews.lk/216688/ඉන්දීය-මහමැතිවරණයේ-ඡන්ද-විමසීම-අවසන්-මෝදි-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=265"
}