{
       "Source": "hirunews",
       "Timestamp": "Sunday, 24 September 2017 - 8:11",
       "Headline": "ඇමරිකානු බෝම්බ ප්‍රහාරක යානා කොරියානු දේශ සීමාවේ",
       "News Content": "ඇමරිකානු බෝම්බ ප්‍රහාරක යානා උතුරු සහ දකුණු කොරියානු රාජ්‍යයන් වෙන්කරන දේශසීමාව ආසන්නයට පියාසර කළ බව පෙන්ටගනය ප්‍රකාශ කළා.\nගුවාම් දිවයිනෙන් සහ ජපානයේ ඔකිනාවා කඳවුරෙන් නික්මුණු ඇමරිකානු ගුවන් හමුදාවේ බී එක බී සහ එෆ් 15 සී ඊගල් ප්‍රහාරක යානා උතුරු කොරියානු නැගෙනහිර වෙරළේ ජාත්‍යන්තර ගුවන් තලයේ සැරිසැරූ බවයි විදෙස් වාර්තා සඳහන් කළේ.\nමෙම ප්‍රදේශයට 21 වන සියවසේදී ඇමරිකානු ප්‍රහාරක යානා ඇතුලූවූ පළමු අවස්ථාව මෙයයි.\nඋතුරු කොරියාවේ න්‍යෂ්ටික වැඩපිලිවෙල සම්බන්ධයෙන් එරට නායක කිම් ජොං අන් සහ ඇමරිකානු ජනපති ඩොනල්ඞ් ට්‍රම්ප් අතර දැඩි විරසකයක් පවතින අවස්ථාවක මෙය වාර්තාවීම විශේෂත්වයක්.",
       "URL": "https://www.hirunews.lk/171700/ඇමරිකානු-බෝම්බ-ප්‍රහාරක-යානා-කොරියානු-දේශ-සීමාවේ",
       "Category": "International News",
       "Parent URL": "https://www.hirunews.lk/international-news.php?pageID=436"
}