{
       "Source": "hirunews",
       "Timestamp": "Thursday, 01 November 2018 - 8:02",
       "Headline": "කෂෝගි ඝාතනය ගැන තුර්කියෙන් නිල ප්‍රකාශයක්",
       "News Content": "සෞදි මාධ්‍යවේදී ජමාල් කෂෝගි තුර්කියේ සෞදි කොන්සල් කාර්යාලය තුළදී ඝාතනය වූ ආකාරය සම්බන්ධයෙන් තුර්කි රජය ප්‍රථම වරට නිල ප්‍රකාශයක් නිකුත් කර තිබෙනවා.\nකෂෝගි තුර්කි සෞදි කොන්සල් කාර්යාලය තුළට ඇතුලූවූ වහාම ඔහුගේ ගෙළ සිරකර ඝාතනය කර ඇති බවටයි එම නිල ප්‍රකාශයේ දැක්වෙන්නේ.\nඅනතුරුව ඔහුගේ ශරීරය කොටස්වලට වෙන් කර විනාශ කිරීමට කටයුතු කර ඇති බවට තොරතුරු සනාථ වී ඇති බවටද සඳහන් කර තිබෙනවා.\nපසුගිය ඔක්තෝම්බර් 2 වනදා ඉස්තාන්බුල් නුවර සෞදි කොන්සල් කාර්යාලය වෙත ගිය කෂෝගි නැවත ඉන් පිටතට නොපැමිණි අතර, ඒ සම්බන්ධයෙන් ඔහුගේ අනාගත තුර්කි බිරිඳ පැමිණිලි කළේ පැය 12ක් ඔහු පමාවීම හේතුවෙන්.\nජමාල් කෂෝගි සෞදි අරාබියේ බින් සල්මාන් කුමරු දැඩි ලෙස විවේචනය කළ පුද්ගලයෙක්.",
       "URL": "https://www.hirunews.lk/203334/කෂෝගි-ඝාතනය-ගැන-තුර්කියෙන්-නිල-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=320"
}