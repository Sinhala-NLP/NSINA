{
       "Source": "hirunews",
       "Timestamp": "Sunday, 22 February 2015 - 14:43",
       "Headline": "මගීන් 100 ක් රැගත් බංග්ලාදේශ යාත්‍රාව අනතුරක",
       "News Content": "පුද්ගලයන් 100 කට වැඩි පිරිසක් රැගෙන බංග්ලාදේශයේ පද්ම නදියේ ගමන් ගනිමින් තිබූ මගී යාත්‍රාවක් අනතුරට ලක්වී ඇති බව වාර්තාවනවා. ඩකා අගනුවරට කිලෝමීටර් 70 ක් පමණ උතුරෙන් වූ ප්‍රදේශයකදී මෙම මගී යාත්‍රාව භාණ්ඩ ප්‍රවාහනය කරන ට්‍රෝලර් යාත්‍රාවක ගැටී ඇති බව සඳහන්. කෙසේ නමුත් මෙහිදී ජීවිත හානි සිදුවූ බවට මෙතෙක් වාර්තාවී නැහැ. මුහුදු මට්ටමට ආසන්නයෙන් පිහිටි බංග්ලාදේශයේ අභ්‍යන්තර ප්‍රවාහන කටයුතු සඳහා ගංඟා සහ ඇල මාර්ග බහුලව යොදා ගැනෙනවා. ඒවායේ සිදුවන අනතුරුවලින් වාර්ෂිකව සිදුවන මරණ සංඛ්‍යාව සිය ගණනක්.",
       "URL": "https://www.hirunews.lk/104037/මගීන්-100-ක්-රැගත්-බංග්ලාදේශ-මගී-යාත්‍රාවක්-අනතුරක",
       "Category": "International News",
       "Parent URL": "https://www.hirunews.lk/international-news.php?pageID=756"
}