{
       "Source": "hirunews",
       "Timestamp": "Wednesday, 22 February 2017 - 12:43",
       "Headline": "මධ්‍යධරණී මුහුදේදී යාත්‍රාවක් අනතුරට ලක්වීමෙන් 74 ක් මරුට (ඡායාරූප)",
       "News Content": "ලිබියාවේ සිට යුරෝපයට යාමට පැමිණි නීතිවිරෝධී සරණාගතයින් රැගත් යාත්‍රාවක් මධ්‍යධරණී මුහුදේදි අනතුරට ලක්වීමෙන් එහි සිටි 74 දෙනෙකුගේ මළ සිරුරු ලිබියාවේ වෙරළකට ගොඩ ගසා තිබෙනවා.\nවිදෙස් වාර්තා සඳහන් කළේ මෙම අනතුරෙන් තවත් විශාල පිරිසක් මිය යන්නට ඇති බවට සැක පළ කරන බවයි.\nඑමෙන්ම තවත් පිරිසකගේ මළ සිරුරු මුහුදේ පාවෙමින් පවතින බවටද වාර්තා පළ වනවා.\nලිබියාවේ ටි‍්‍රපොලි අගනුවර සිට මෙම යාත්‍රාව පසුගිය ඉරිදා හෝ සදුදා දිනයකදී සරණාගතයින් රැගෙන යාත්‍රා කරන්නට ඇති බවටයි විදෙස් මාධ්‍ය වාර්තා තවදුරටත් සඳහන් කළේ.\nවසරේ මේ දක්වා කාලය තුල මධ්‍යධරණී මුහුදේ සිදුවූ මෙවැනි අනතුරුවලින් පුද්ගලයන් 365 දෙනෙකු මියගොස් තිබෙනවා.",
       "URL": "https://www.hirunews.lk/155148/මධ්‍යධරණී-මුහුදේදී-යාත්‍රාවක්-අනතුරට-ලක්වීමෙන්-74-ක්-මරුට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=514"
}