{
       "Source": "hirunews",
       "Timestamp": "Sunday, 29 July 2018 - 10:53",
       "Headline": "කාම්බෝජයේ මහ මැතිවරණය ඇරඹේ",
       "News Content": "අග්නිදිග ආසියාවේ නැගී එන ආර්ථිකයක් වන කාම්බෝජයේ මහ මැතිවරණය අද පැවැත්වෙනවා.\nමේ වනවිට නොම්පෙන් අගනුවර ඇතුලූ අනෙකුත් ප්‍රදේශවල ඡන්දය ප්‍රකාශ කිරීම ආරම්භ වී ඇති බවයි විදෙස් වාර්තා සඳහන් කළේ.\nමෙය මෑත ඉතිහාසයේ කාම්බෝජයේ පැවැත්වෙන වඩාත්ම එක් පාර්ශවයකට බරවූ මැතිවරණය ලෙසයි සැළකෙන්නේ.\n1985 වසරේ සිට කාම්බෝජයේ අග්‍රාමාත්‍ය ධුරය දරණ හුන් සෙන්ගේ කාම්බෝජ මහජන පක්ෂය ආසන 125 කින් සමන්විත පාර්ලිමේන්තුවේ බහුතරයක් ජයග්‍රහණය කරනු ඇතැයි අපේක්ෂිතයි.\nමැතිවරණය සඳහා දේශපාලන පක්ෂ විස්සක් පමණ ඉදිිරිපත් වුවද අගමැති හුන් සෙන්ට අභියෝග කළ හැකි එකම පක්ෂය වන කාම්බෝජ ජාතික ගලවාගැනීමේ පක්ෂයේ නායකයා මේ වනවිට කුමන්ත්‍රණ චෝදනා මත සිරගත කොට තිබෙනවා.\nමැතිවරණයට පැය 48 කට පෙර එරට සියලූම ප්‍රධාන ප්‍රවෘත්ති මාධ්‍ය ජාල අවහිර කොට ඇති අතර ජනතාවට විවෘතව ඇත්තේ රාජ්‍ය මාධ්‍ය පමණයි.",
       "URL": "https://www.hirunews.lk/196295/කාම්බෝජයේ-මහ-මැතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=347"
}