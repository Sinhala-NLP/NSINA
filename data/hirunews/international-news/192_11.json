{
       "Source": "hirunews",
       "Timestamp": "Sunday, 08 March 2020 - 13:24",
       "Headline": "ඇමරිකා එක්සත් ජනපදයේ කොරෝනා මරණ 19 දක්වා ඉහළට - නිව්යෝක් නුවර හදිසි තත්වයක් ප්‍රකාශයට පත් කරයි",
       "News Content": "ඇමරිකා එක්සත් ජනපදයේ කොවිඞ් - 19 හෙවත් කොරෝනා වෛරස් මරණ සංඛ්‍යාව 19 දක්වා ඉහළ ගොස් ඇති අතර එරට ආසාදිත සංඛ්‍යාවද 429 දක්වා ඉහළ ගොස් තිබෙනවා.\nඑමෙන්ම නිව්යෝක් නගරයේ ආසාදිත සංඛ්‍යාවද 89 දක්වා ඉහළ යාමත් සමඟ එහි හදිසි තත්ත්වයක් ප්‍රකාශයට පත් කිරීමට නගරාධිපති ඇන්ඩෲ කුවෝමෝ කටයුතු කළා.\nමීට අමතරව සැන්ප්‍රැන්සිස්කෝ නුවරට ඔබ්බෙන් සුපිරි නෞකාවක 3500 කට අධික පිරිසක් තවදුරටත් රඳවා තැබීමට පියවර ගෙන ඇත්තේ එහි කොරෝනා වෛරස් ආසාදිතයන් සිටීම හේතුවෙන්.\nඑක්සත් ජනපදයේ ප්‍රාන්තවලින් අඩකට වැඩි සංඛ්‍යාවක මේ වනවිට කොරෝනා වෛරස් ආසාදිතයන් වාර්තාවනවා.",
       "URL": "https://www.hirunews.lk/236071/ඇමරිකා-එක්සත්-ජනපදයේ-කොරෝනා-මරණ-19-දක්වා-ඉහළට-නිව්යෝක්-නුවර-හදිසි-තත්වයක්-ප්‍රකාශයට-පත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=192"
}