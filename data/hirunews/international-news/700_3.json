{
       "Source": "hirunews",
       "Timestamp": "Tuesday, 06 October 2015 - 20:24",
       "Headline": "පලාගිය අගමැති ඇවිත් සිටිය  හෝටලේට රොකට් ප්‍රහාරයක්",
       "News Content": "යේමනයේ අගමැති කලිඩ්  බහා රැඳී සිටි ඒඩ්න් නුවර හෝටල් සංකීර්ණයකට අද (06) උදෑසන රොකට් ප්‍රහාරයක් එල්ලවී තිබෙනවා. එහෙත් ප්‍රහාරයෙන් අගමැතිවරයාට කිසිදු අනතුරක් සිදුවී නොමැති බවයි විදෙස් වාර්තා සඳහන් කළේ. යේමන අග්‍රාමාත්‍යවරයා කැරළිකරුවන්ගේ ප්‍රහාර නිසා සෞදි අරාබියට පලාගොස් සිටි අතර මීට මාසයකට පමණ පෙරයි යළි ඒඩ්න් නුවරට පැමිණ තිබුණේ.\nහෝටල් සංකීර්ණයට එල්ලවූ ප්‍රහාරයෙන් පුද්ගලයන් 12 දෙනෙකු මියගියා. ඒ අතරින් බහුතරය එක්සත් අරාබි එමීර් රාජ්‍යයේ හමුදා සෙබළුන් වන අතර, මෙය යේමනයේ හවුති කැරළිකරුවන්ගේ ප්‍රහාරයක් බවටයි එරට ආරක්ෂක අංශ සැක පළ කරන්නේ.",
       "URL": "https://www.hirunews.lk/117958/පලාගිය-අගමැති-ඇවිත්-සිටිය-හෝටලේට-රොකට්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=700"
}