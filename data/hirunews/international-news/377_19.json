{
       "Source": "hirunews",
       "Timestamp": "Tuesday, 10 April 2018 - 11:21",
       "Headline": "ඉන්දියාවේ රිය අනතුරකින් 17 දෙනෙකු ජීවිතක්ෂයට",
       "News Content": "බටහිර ඉන්දියාවේ මහාරාෂ්ට්‍ර ප්‍රාන්තයේ සතාරා ප්‍රදේශයේදී අද (10) අලූයම සිදුවූ රිය අනතුරකින් පුද්ගලයන් 17 දෙනෙකු ජීවිතක්ෂයට පත්වුණා.\nකර්ණාටක ප්‍රාන්තයේ බිජාපූර් සිට පූනේ නගරය වෙත ඉදිරිකිරීම් සේවකයන් රැගෙන ගිය ලොරි රථයකුයි මෙහිදී අනතුරට ලක්වී ඇත්තේ.\nරියදුරාට ලොරි රථය පාලනය කර ගත නොහැකිව බාධකයක ගැටී එය පෙරලී ඇති බව සඳහන්.\n17 දෙනෙකු එම ස්ථානයේදීම මිය ගොස් ඇති අතර, තවත් 15 දෙනෙකු තුවාල ලබා රෝහල් ගත කර තිබෙනවා.\nරියදුරාට නින්ද යාම අනතුරට හේතුව ලෙස පොලීසිය සැක කරන බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/188071/ඉන්දියාවේ-රිය-අනතුරකින්-17-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=377"
}