{
       "Source": "hirunews",
       "Timestamp": "Friday, 04 August 2017 - 12:18",
       "Headline": "පාසල් ළමුන්ට අසභ්‍ය වෙබ් අඩවි තහනම් නැහැ ?",
       "News Content": "පාසල් තුල අසභ්‍ය වෙබ් අඩවි තහනම් කිරීමට කිසිදු තීරණයක් ගෙන නැතැයි ඉන්දීය රජය දැනුම්දී තිබෙනවා.\nමෙම වෙබ් අඩවිවලට පිවිසීමට නොහැකිවන ආකාරයේ පියවර ගන්නා ලෙසට පෞද්ගලික හෝ රජයේ පාසල් බලධාරීන්ට උපදෙස් ලබාදී නොමැති බවයි රජය ප්‍රකාශ කර ඇත්තේ.\nඉන්දියාවේ පාසල් ළමුන් අසභ්‍ය වෙබ් අඩවි නරඹන බවට සහ ළමා අපයෝජන ඉහළ අගයක පවතින බවට තොරතුරු වාර්තාවී තිබෙනවා.\nඅසභ්‍ය වෙබ් අඩවිවලට පිවිසීමට නොහැකි ආකාරයෙන් අවහිර කළහොත් පාසලේ සියලු අන්තර්ජාල සබඳතා අවහිර වන බවයි ඉන්දීය රාජ්‍ය අමාත්‍ය උපේන්ද්‍ර  කුෂ්වා ප්‍රකාශකර ඇත්තේ.\nකෙසේවෙතත් පාසල් ළමුන් ප්‍රවාහනය කෙරෙන වාහනවල රියදුරන්ට ජංගම දුරකථන මගින් අසභ්‍ය වෙබ් අඩවිවලට පිවිසීමට නොහැකිවන ආකාරයෙන් තහනම් කළ හැකි බව අමාත්‍යවරයා පෙන්වාදී තිබෙනවා.\nඑමෙන්ම ඉන්දීය පාසල්වල ළමුන්ට නිසි ලිංගික අධ්‍යාපනයක් ලබාදීම සඳහා පිරිමි සහ කාන්තා උපදේශකයන් දෙදෙනෙකු පාසල්වලට අනුයුක්ත  කිරීමට මෙන්ම විශේෂ වැඩමුලු පැවැත්වීමට ද ඉන්දීය රජයේ අවධානය යොමුවී තිබෙනවා.",
       "URL": "https://www.hirunews.lk/167592/පාසල්-ළමුන්ට-අසභ්‍ය-වෙබ්-අඩවි-තහනම්-නැහැ",
       "Category": "International News",
       "Parent URL": "https://www.hirunews.lk/international-news.php?pageID=453"
}