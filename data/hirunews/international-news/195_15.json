{
       "Source": "hirunews",
       "Timestamp": "Tuesday, 25 February 2020 - 10:37",
       "Headline": "ජනපති ට්‍රම්ප් වෙනුවෙන් පවත්වන භෝජන සංග්‍රහය කොංග්‍රස් නායකයන් වර්ජනය කරයි",
       "News Content": "සිය ප්‍රථම ඉන්දීය රාජ්‍ය සංචාරය සඳහා පැමිණ සිටින ඇමරිකානු ජනාධිපති ඩොනල්ඩ් ට්‍රම්ප් සහ ඉන්දීය අග්‍රාමාත්‍ය නරේන්ද්‍ර මෝදි අතර පූර්ණ නිළ සාකච්ඡාව අද පෙරවරුවේ පැවැත්වෙනවා.\nඑහිදී කලාපීය කරුණු, ෆයිව් - ජි සන්නිවේදන ආවරණ, දේශසීමා හරහා සිදුවන ත්‍රස්ත ක්‍රියා ආදී සම්බන්ධයෙන් පුළුල් සාකච්ඡාවක් සිදුවනු ඇති බවයි ඉන්දීය මාධ්‍ය සඳහන් කළේ.\nමේ අතර, ජනපති ට්‍රම්ප් වෙනුවෙන් ඉන්දීය ජනාධිපති රාම් නාත් කෝවින්ද්, රාෂ්ට්‍රපතිභවන් හිදී අද පවත්වන රාත්‍රී භෝජන සංග්‍රහය සඳහා සහභාගි නොවන බව හිටපු ඉන්දීය අග්‍රාමාත්‍ය මන්මෝහන් සිං දන්වා තිබෙනවා.\nඔහු මෙන්ම කොංග්‍රස් පක්ෂයේ නායකයන් එම භෝජන සංග්‍රහය වර්ජනය කරන්නේ කොංග්‍රස් පක්ෂ නායිකා සෝනියා ගාන්ධිට ඒ සඳහා ඇරයුම් නොකිරීම හේතුවෙන්.",
       "URL": "https://www.hirunews.lk/235173/ජනපති-ට්‍රම්ප්-වෙනුවෙන්-පවත්වන-භෝජන-සංග්‍රහය-කොංග්‍රස්-නායකයන්-වර්ජනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=195"
}