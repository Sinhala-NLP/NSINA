{
       "Source": "hirunews",
       "Timestamp": "Sunday, 30 July 2017 - 10:31",
       "Headline": "ඇමරිකානු බෝම්බ ප්‍රහාරක යානා කොරියානු ගුවනේ සැරිසරයි",
       "News Content": "ඇමරිකානු ගුවන් හමුදාවට අයත් බී - එක - බී වර්ගයේ ගුවන් යානා දෙකක් කොරියානු අර්ධද්වීපය ඉහළ අහසේ අද සැරිසැරූ බව වාර්තාවුණා.\nඇමරිකානු ගුවන් හමුදාව එය සනාථ කර තිබෙනවා.\nඑය උතුරු කොරියාව විසින් සිකුරාදා සිදුකළ අන්තර් මහාද්වීපික බැලස්ටික් මිසයිල අත්හදා බැලීමට ඍජු ප්‍රතිචාර දැක්වීමක් ලෙසයි සැළකෙන්නේ.\nනවතම මිසයිලය මගින් උතුරු කොරියාවට, ඇමරිකාව සිය ඉලක්කයක් කරගැනීමට හැකියාවක් ලැබුණු බවයි එරට නායක කිම් ජොං අං කියා සිටියේ.\nඑම අත්හදාබැලීම ඇමරිකානු ජනාධිපති ඩොනල්ඩ් ට්‍රම්ප්ගේ දැඩි දෝෂ දර්ශනයට ලක්වුණා.",
       "URL": "https://www.hirunews.lk/167126/ඇමරිකානු-බෝම්බ-ප්‍රහාරක-යානා-කොරියානු-ගුවනේ-සැරිසරයි",
       "Category": "International News",
       "Parent URL": "https://www.hirunews.lk/international-news.php?pageID=455"
}