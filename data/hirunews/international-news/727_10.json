{
       "Source": "hirunews",
       "Timestamp": "Friday, 12 June 2015 - 17:14",
       "Headline": "මර්ස් නිසා දකුණු කොරියානු අගනුවර රෝහලක හදිසි තත්ත්වයක්",
       "News Content": "දකුණු කොරියාව පුරා පැතිර යන මර්ස් වෛරසය හේතුවෙන් මේ වන විට පුද්ගල මරණ 11ක් වාර්තා වී තිබෙනවා. රෝගය වැළදී ඇතැයි සැක කෙරෙන සංඛ්‍යාව 126ක්. මේ අතර, නවතම විදෙස් වාර්තා සඳහන් කළේ මර්ස් රෝගීන් ප්‍රතිකාර ලබන සෝල් අගනුවර රෝහලකට අදාළව හදිසි තත්ත්වයක් ද අද ප්‍රකාශයට පත් කර ඇති බවයි. ඒ අනුව එම රෝහලේ කාර්ය මණ්ඩලයට ද නැවත දැනුම් දෙන තුරු ඉන් පිටවීමට අවස්ථාව සැලසෙන්නේ නැහැ. දකුණු කොරියාව පුරා පැතිර යන මර්ස් වෛරසය හේතුවෙන් එරට ආර්ථිකයට ද දැඩි බලපෑම් එල්ල වී තිබෙනවා.",
       "URL": "https://www.hirunews.lk/111271/මර්ස්-නිසා-දකුණු-කොරියානු-අගනුවර-රෝහලක-හදිසි-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=727"
}