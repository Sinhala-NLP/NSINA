{
       "Source": "hirunews",
       "Timestamp": "Friday, 10 May 2013 - 19:18",
       "Headline": "දින 17කට පසු ඩකා සුන්බුන් අතරින් තරුණියක් මතුවේ.",
       "News Content": "බංග්ලාදේශයේ ඩකා නුවර අට මහල් රානා ප්ලාසා ඇඟළුම් කම්හල් ගොඩනැගිල්ල කඩා වැටී දින 17ක් ගතවීමෙන් පසු එහි සුන්බුන් අතර සිරවී සිටි කාන්තාවක් සහන කණ්ඩායම් අද (10) මුදා ගත්තා. ඇයට බරපතල තුවාල සිදුවී නොතිබුණු අතර, අනතුර සිදුවන විට රෙෂ්මා නැමැති තරුණිය රැදී සිට ඇත්තේ දෙවන මහලේයි. මෙම ගොඩනැගිලි අනතුරින් සිදුවු මරණ සංඛ්‍යාව මේ වනවිට දහස ඉක්මවා තිබෙනවා. පසුගිය අප්‍රේල් 24 වැනිදා සිදුවු මෙම අනතුර බංග්ලාදේශයෙන් වාර්තා වන දරුණුතම කාර්මික අනතුරයි. ඇඟළුම් කම්හල කඩා වැටීමෙන් තවත් පුද්ගලයන් 2500 කට අධික පිරිසක් තුවාල ලැබුවා. අනතුර සිදුවන අවස්ථාවේ එහි සිටි 2,437 දෙනෙකු බේරා ගැනීමට හැකි වූ බව බලධාරීන් ප්‍රකාශ කළා.",
       "URL": "https://www.hirunews.lk/58733/දින-17කට-පසු-ඩකා-සුන්බුන්-අතරින්-තරුණියක්-මතුවේ",
       "Category": "International News",
       "Parent URL": "https://www.hirunews.lk/international-news.php?pageID=841"
}