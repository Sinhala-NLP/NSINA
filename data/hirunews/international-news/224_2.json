{
       "Source": "hirunews",
       "Timestamp": "Tuesday, 12 November 2019 - 10:23",
       "Headline": "කාලගුණ වෙනසින් සුළි සුළං ප්‍රචණ්ඩ වෙයි",
       "News Content": "දැන් ලෝකයේ ඇති වන ප්‍රබලතම සහ විනාශකාරී සුළි සුළං මීට වසර 100කට පෙර පැවති ඒවාට වඩා තුන් ගුණයක ප්‍රබලත්වයකින් යුක්ත වන බව පර්යේෂකයින් පිරිසක් පෙන්වා දෙනවා.\nසුළි සුළං වලින් වන හානි ගණනය කිරීමේ නව විද්‍යාත්මක ක්‍රමවේදයකට අනුවයි ඩෙන්මාර්කයේ කෝපන් හේගන් විශ්වවිද්‍යාලයේ එම විද්‍යාඥයින් පෙන්වා දෙන්නේ.\nඒ සඳහා ඔවුන් 1900 වසරේ සිට 2018 දක්වා සුළි සුළං 240කට වැඩි සංඛ්‍යාවක් පිළිබද අධ්‍යයනය කර තිබෙනවා.\nඒ අනුව ඔවුන්ගේ නිගමනය වී ඇත්තේ ගෝලීය උණුසුම සුළි සුළංවල ප්‍රචණ්ඩත්වය ඉහළ නැංවීමට හේතු වී ඇති බවයි.\nකාලගුණ වෙනසින් සුළි සුළංවලට සිදුවන බලපෑම නොසැලකිය යුතු තරම් බවයි මීට පෙර අදහස වූයේ.",
       "URL": "https://www.hirunews.lk/228126/කාලගුණ-වෙනසින්-සුළි-සුළං-ප්‍රචණ්ඩ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=224"
}