{
       "Source": "hirunews",
       "Timestamp": "Thursday, 06 October 2016 - 21:38",
       "Headline": "අන්තෝනියෝ ගුටේරස්ට ආරක්ෂක මණ්ඩලයේ අනුමැතිය",
       "News Content": "එක්සත් ජාතීන්ගේ සංවිධානයේ නව මහලේකම් ධුරයට අන්තෝනියෝ ගුටේරස් නම් කිරීමට ආරක්ෂක මණ්ඩලයේ අනුමැතිය හිමිව තිබෙනවා.\nඅන්තෝනියෝ ගුටේරස් මහතා පෘතුගාලයේ හිටපු අගමැතිවරයකු ද වනවා.\nජගත් මහ ලේකම් තනතුර සඳහා යෝජනා වී ඇති නම් අතුරින් පෘතුගාල හිටපු අගමැතිවරයා ඉදිරියෙන් පසුවූ බව ද සඳහන්.\nජගත් මහ ලේකම් ධුරයට පෘතුගාල හිටපු අගමැතිවරයාට අමතරව නවසීලන්තයේ හිටපු අගමැතිවරයෙකු ඇතුලූ ලොව ප්‍රබල රාජතාන්ත්‍රිකයන් කිහිපදෙනෙකුගේ නම් යෝජනා වී තිබෙනවා.\nපෘතුගාලයේ දශක 5ක් පුරා පැවති ආඥාදායක පාලනය නිමා කරමින් ඇන්ටෝනියෝ ගුටෙරස් එරට දේශපාලනයට පිවිසියේ 1976 වසරේ පැවතී ප්‍රජාතන්ත්‍රවාදී මැතිවරණයේදීයි.\n1995 වසරේ සිට 2002 වසර දක්වා පෘතුගාලයේ අගමැති පදවිය හෙබවූ ගුටේරස් එක්සත් ජාතීන්ගේ සරණාගතයින් පිලිබඳ ඒජන්සියේ හිටපු මහ කොමසාරිස්වාරයකුද වනවා.\nමෙවර ඡන්ද විමසීමට අපේක්ෂකයින් 13 දෙනෙකු ඉදිරිපත්ව සිටි අතර ඒ අතරට කාන්තාවන් 7ක් ද අයත්වීම විශේෂත්වයක්.\nආරක්ෂක මණ්ඩල නිත්‍ය ඡන්ද විමසීමෙන් අනතුරුව, එය ස්ථිර කිරීම සඳහා, රටවල් 193කින් සමන්විත එක්සත් ජාතීන්ගේ මහා මණ්ඩලයට යොමු කිරීමට නියමිතයි.\nවසර 5ක ධුර කාල 2ක් සම්පුර්ණ කල වත්මන් මහා ලේඛම් බැන්කි මුන් මේ වසරේ දෙසැම්බර් 31 වනදා සිය ධුරයෙන් සමු ගැනීමට නියමිතයි.\nඑළඹෙන දෙසැම්බර් මාසය වනවිට නව ජගත් මහ ලේකම්වරයා කවුරුන්ද යන්න පිළිබඳ එක්සත් ජාතීන්ගේ සංවිධානය විසින් ප්‍රකාශයට පත් කරනු ඇති.",
       "URL": "https://www.hirunews.lk/144622/අන්තෝනියෝ-ගුටේරස්ට-ආරක්ෂක-මණ්ඩලයේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=576"
}