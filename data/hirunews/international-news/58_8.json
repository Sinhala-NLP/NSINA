{
       "Source": "hirunews",
       "Timestamp": "Monday, 07 March 2022 - 8:39",
       "Headline": "පිටුවහල් කළ රුසියානු රාජ්‍ය තාන්ත්‍රිකයින් 12ක් මොස්කව් වෙත",
       "News Content": "ඇමරිකාවෙන් පිටුවහල් කරන ලද රුසියානු රාජ්‍ය තාන්ත්‍රිකයින් 12 දෙනෙකු යළි මොස්කව් වෙත පැමිණ තිබෙනවා.\nනිව්යෝක්හි ජෝන් එෆ් කෙනඩි ජාත්‍යන්තර ගුවන් තොටුපොළින් එම පිරිස රැගත් රුසියානු රජයේ ගුවන් යානයක් මොස්කව් බලා පිටත්ව ගොස් ඇති බවයි විදෙස් වාර්තා සඳහන් කළේ.\nඇමරිකාවේ ජාතික ආරක්ෂාවට තර්ජනයක් වූ බුද්ධි මෙහෙයුම්වල නිරත ව සිටි රුසියානු රාජ්‍ය තාන්ත්‍රිකයින් 12 දෙනෙකු මෙලෙස පිටුවහල් කර ඇති බවට ඇමරිකාව ප්‍රකාශ කර ඇති අතර, රුසියානු විදේශ අමාත්‍යාංශය සඳහන් කර ඇත්තේ, ඇමරිකානු රජය විසින් අදාළ රාජ්‍ය තාන්ත්‍රිකයින් පිළි නො ගැනීම නිසා යළි මව් රට කැඳ වූ බවයි.",
       "URL": "https://www.hirunews.lk/298846/පිටුවහල්-කළ-රුසියානු-රාජ්‍ය-තාන්ත්‍රිකයින්-12ක්-මොස්කව්-වෙත",
       "Category": "International News",
       "Parent URL": "https://www.hirunews.lk/international-news.php?pageID=58"
}