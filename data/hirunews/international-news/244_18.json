{
       "Source": "hirunews",
       "Timestamp": "Sunday, 18 August 2019 - 8:17",
       "Headline": "බංග්ලාදේශයේ ඩකා අගනුවර ගින්නකින් නිවාස 15,000 ක් විනාශයි",
       "News Content": "බංග්ලාදේශයේ ඩකා අගනුවර පැල්පත් ජනාවාස පෙළක ඊයේ ඇතිවූ මහ ගින්නකින් නිවහන් 15,000 ක් පමණ විනාශයට පත්වී තිබෙනවා.\nඩකා නුවර චලන්ටිකා පැල්පත් ජනාවාසයේ ඇතිවූ එම ගින්නෙන් පුද්ගලයන් 50,000 කට වැඩි පිරිසක් අවතැන්වී තිබෙනවා.\nඒවායේ වාසය කළ බහුතරයක් අඩු ආදායම්ලාභී කම්කරු ජනතාවයි. ඔවුන් බොහෝ දෙනෙක් ඉද් ආගමික උත්සවය සඳහා නිවහන්වලින් නික්මී සිටි බව සඳහන්.\nගින්නට හේතුව මෙතෙක් අනාවරණ වී නොමැති අතර, ඒ පිළිබඳව පරීක්ෂණයක් ආරම්භ වී තිබෙනවා.\nකෙසේ නමුත් මෙම ගින්න හේතුවෙන් ජීවිත හානි වාර්තාවන්නේ නැහැ.\nපසුගිය පෙබරවාරියේ ඩකා නුවර ඇතිවූ ගින්නකින් පුද්ගලයන් 80 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/222451/බංග්ලාදේශයේ-ඩකා-අගනුවර-ගින්නකින්-නිවාස-15000-ක්-විනාශයි",
       "Category": "International News",
       "Parent URL": "https://www.hirunews.lk/international-news.php?pageID=244"
}