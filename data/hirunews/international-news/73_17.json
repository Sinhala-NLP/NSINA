{
       "Source": "hirunews",
       "Timestamp": "Saturday, 18 December 2021 - 16:03",
       "Headline": "ඉරාක ගංවතුරෙන් පුද්ගල මරණ 12 ක්",
       "News Content": "උතුරු සහ ඊසාන දිග ඉරාකයට ක්ෂණිකව බලපෑ හදිසි ගංවතුර තත්ත්වය හේතුවෙන් පුද්ගල මරණ 12 ක් වාර්තා වනවා.\nකුර්දිස්ථාන් අගනුවර ඇතුළු ප්‍රදේශ කිහිපයක නගර මඩ සහිත ජලයෙන් වැසී ගොස් ඇති අයුරු විදෙස් මාධ්‍ය වාර්තා කළා. අතුරුදන්වූවන් සෙවීමේ මෙහෙයුම් අඛන්ඩව ක්‍රියාත්මක බව සඳහන්.\nඉරාකයට මේ වසරේ අඩු වර්ෂාපතනයක් බලාපොරොත්තු වුවත්, කාලගුණ විපර්යාස හේතුවෙන් මෙලෙස හදිසි වර්ෂාපතනයක් ඇතිවීම පිළිබඳව කාලගුණ අංශ අනතුරු අඟවා තිබුණා.",
       "URL": "https://www.hirunews.lk/291433/ඉරාක-ගංවතුරෙන්-පුද්ගල-මරණ-12-ක්",
       "Category": "International News",
       "Parent URL": "https://www.hirunews.lk/international-news.php?pageID=73"
}