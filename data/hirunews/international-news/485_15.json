{
       "Source": "hirunews",
       "Timestamp": "Sunday, 30 April 2017 - 11:10",
       "Headline": "කොරියානු මුහුදේ ඇමරිකානු යුද අභ්‍යාසය ඇරඹේ",
       "News Content": "කොරියානු මුහුදට පැමිණ සිටින ඇමරිකානු නාවික හමුදාවේ කාල් වින්සන් යුද නෞකාව, දකුණු කොරියානු නාවික හමුදාව සමග ඒකාබද්ධ යුද අභ්‍යාසයක් මේ වනවිට ආරම්භ කර තිබෙනවා.\nඋතුරු කොරියාව විසින් බැලස්ටික් මිසයිලයක් අත්හදාබැලීමෙන් අනතුරුව මෙම අභ්‍යාසය සිදුකිරීමද විශේෂත්වයක්.\nකෙසේ නමුත් උතුරු කොරියාව පසුගිය දිනවල සිදුකළ මිසයිල අත්හදාබැලීම් දෙකම අසාර්ථක වූ බවයි දකුණු කොරියානු සහ ඇමරිකානු ආරක්ෂක අංශ ප්‍රකාශ කළේ.\nදැන් ආරම්භ කර ඇති යුද අභ්‍යාසය මගින් උතුරු කොරියාව එල්ල කරන මිසයිල ප්‍රහාරයකට ප්‍රතිචාර දක්වන ආකාරයද අත්හදාබැලීමට නියමිතයි.\nඋතුරු කොරියාව මීට පෙර ප්‍රකාශ කළේ ඇමරිකානු යුද නෞකාව එක් ප්‍රහාරයකින් විනාශ කර දැමීමට සූදානම් බවයි.",
       "URL": "https://www.hirunews.lk/160299/කොරියානු-මුහුදේ-ඇමරිකානු-යුද-අභ්‍යාසය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=485"
}