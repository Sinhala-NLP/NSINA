{
       "Source": "hirunews",
       "Timestamp": "Thursday, 02 April 2015 - 17:08",
       "Headline": "චීනයෙන් ඇමරිකාවට විරෝධය",
       "News Content": "ඇමරිකානු ප්‍රහාරක ජෙට් යානා දෙකක් තායිවානයේ ගුවන් තොටුපලකට ගොඩබැස්සවීම සම්බන්ධයෙන් චීන විදේශ කටයුතු අමාත්‍යාංශය අද (02) විරෝධය පළ කර තිබෙනවා. චීන සමූහාණ්ඩුවට අයත් රාජ්‍යයක් වන තායිවානයට ඇමරිකානු යානා ගොඩබැස්සවීමෙන් එක චීනයක් යන ප්‍රතිපත්තියට බලපෑමක් එල්ල වී ඇති බවයි නිවේදනයක් නිකුත් කරමින් චීන විදේශ කටයුතු අමාත්‍යාංශය පවසන්නේ. කෙසේ වෙතත්, ඇමරිකානු ගුවන් හමුදාව නිවේදනයක් නිකුත් කරමින් පවසන්නේ එම ප්‍රහාරක ජෙට් යානාවල ඇතිවූ කාර්මික දෝෂයක් හේතුවෙන් ඊයේ දිනයේ මෙම හදිසි ගොඩබැස්සවීම සිදුකළ බවයි.",
       "URL": "https://www.hirunews.lk/106767/චීනයෙන්-ඇමරිකාවට-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=746"
}