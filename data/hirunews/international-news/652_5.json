{
       "Source": "hirunews",
       "Timestamp": "Sunday, 27 March 2016 - 9:51",
       "Headline": "හිලරි ක්ලින්ටන්ට පසුබෑමක්",
       "News Content": "ඇමරිකානු ජනාධිපතිවරණයේ ඩිමොක්‍රටික් පක්ෂ අපේක්ෂකත්වය සඳහා තරඟ කරන හිලරි ක්ලින්ටන් අභිබවමින් ප්‍රාන්ත දෙකක ජයග්‍රහණ ලැබීමට ඇගේ ප්‍රතිවාදී බර්නි සැන්ඩර්ස් සමත්වුණා.\nවොෂින්ටන් සහ ඇලස්කා ප්‍රාන්තවල පැවති ඡන්ද විමසීමේදී ඔහු මෙම ජයග්‍රහණ හිමිකරගෙන තිබෙනවා.\nවොෂින්ටන් ඡන්ද විමසීමේදී සැන්ඩර්ස්ට සියයට 76 ක ඡන්ද ප්‍රතිශතයක් ලැබී ඇති අතර, හිලරි ක්ලින්ටන්ට ලැබී ඇත්තේ සියයට 24 ක් පමණයි.\nඇලස්කා ඡන්ද විමසීමේදී සැන්ඩර්ස් සියයට 79 ක් හිමිකරගත් අතර, හිලරි ක්ලින්ටන්් සියයට 21 ක ඡන්ද ප්‍රතිශතයක් හිමිකරගත්තා.\nකෙසේ නමුත් ඩිමොක්‍රටික් පක්ෂ අපේක්ෂකත්වය සඳහා තවදුරටත් ඉදිරියෙන් සිටින්නේ හිලරි ක්ලින්ටන්.\nප්‍රාන්ත ඡන්ද විමසීම්වලින් ඡන්ද නියෝජිතයන් තේරා පත්කර ගැනෙන අතර, අපේක්ෂකයා හෝ අපේක්ෂිකාව තෝරාගනු ලබන්නේ ඔවුන් විසින්.\nමේ වනවිට හිලරි ක්ලින්ටන් එම ඡන්ද නියෝජිතයන් 1234 ක් හිමිකරගෙන සිටින අතර, සැන්ඩර්ස්ට හිමිව ඇති නියෝජිත සංඛ්‍යාව 956 ක් පමණයි.\nපක්ෂයේ නිලධාරීන් ඇතුලූ සුපිරි නියෝජිතයන්ගේ කැමැත්ත සහිතව හිලරි ක්ලින්ටන්ට නියෝජිතයන් 1703 කුගේ සහය හිමිවනවා.\nඒ අනුව ඇයට අපේක්ෂකත්වය ලබාගැනීම සඳහා තවත් නියෝජිතයන් 680 දෙනෙකු එක්කරගත යුතුයි.\nසැන්ඩර්ස්ට එලෙස ලබාගත යුතු අපේ්ක්ෂක සංඛ්‍යාව 1398 ක්.\nරිපබ්ලිකන් පක්ෂ අපේක්ෂකත්ව තරඟයේදී ඩොනල්ඞ් ට්‍රම්ප් ඉදිරියෙන් සිටින අතර, ඔහු මේ වනවිට ඡන්ද නියෝජිතයන් 739 දෙනෙකුගේ සහය ලබාගෙන සිටිනවා.\nඒ අනුව අපේක්ෂකත්වය දිනාගැනීම සඳහා ඔහුට තව නියෝජිතයන් 498 දෙනෙකු එක් කරගත යුතුයි.\nදෙවන තැන පසුවන ටෙඩ් කෲස් නියෝජිතයන් 465 දෙනෙකුගේ සහය ලබාසිටින අතර, රිපබ්ලිකන් අපේක්ෂකත්වය සඳහා ඔහුට එක්කරගත යුතු ඡන්ද නියෝජිත සංඛ්‍යාව 772 ක්.",
       "URL": "https://www.hirunews.lk/129464/හිලරි-ක්ලින්ටන්ට-පසුබෑමක්",
       "Category": "International News",
       "Parent URL": "https://www.hirunews.lk/international-news.php?pageID=652"
}