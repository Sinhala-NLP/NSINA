{
       "Source": "hirunews",
       "Timestamp": "Friday, 11 August 2017 - 14:14",
       "Headline": "ඉන්දියාවේ උප ජනපති දිවුරුම් දෙයි",
       "News Content": "වෙන්කයියා නායිදු ඉන්දියාවේ 13 වන උප ජනාධිපතිවරයා ලෙස අද දිවුරුම් දුන්නා.\nඔහු පාලක භාරතීය ජනතා පක්ෂය විසින් ඉදිරිපත් කළ අපේක්ෂකයා වන අතර, පාර්ලිමේන්තු සහ රාජ්‍ය සභා මන්ත්‍රීවරුන්ගේ ඡන්ද වලින් සියයට 67 යි දශම 9 ක් හිමිකර ගැනීමට සමත් වුණා.\n68 හැවිරිදි වෙන්කයියා නායිදු ඉන්දියාවේ ජනපති මැදුර වන රාශ්ට්‍රපති භවන්හි දී අද උදෑසන දිවුරුම් දීමෙන් අනතුරුව නව දිල්ලියේ රාජ් ගාත්හි පිහිටි මහත්මා ගාන්ධිතුමන්ගේ පිළිරුවට උපහාර දැක්වුවා.\nවෙන්කයියා නායිදු අතින් ජනාධිපති තරගයේදී පරාජය වූ  කොංග්‍රස් පක්ෂ අපේක්ෂක ගෝපාලක්‍රිෂ්ණ ගාන්ධි මහත්මා ගාන්ධිතුමන්ගේ මුණුපුරෙක්.",
       "URL": "https://www.hirunews.lk/168185/ඉන්දියාවේ-උප-ජනපති-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=451"
}