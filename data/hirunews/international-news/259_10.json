{
       "Source": "hirunews",
       "Timestamp": "Sunday, 09 June 2019 - 10:26",
       "Headline": "දේශසීමා විවෘත කිරීමෙන් දහස් සංඛ්‍යාත වෙනිසියුලානු ජාතිකයන් කොළොම්බියාවට",
       "News Content": "වසා දමා තිබූ දේශසීමාව යළි විවෘත කිරීමත් සමඟ දහස් සංඛ්‍යාත වෙනිසියාලානු ජාතිකයන් ආහාර ඖෂධ සහ අනෙකුත් අත්‍යාවශ්‍ය දෑ මිලදී ගැනීම සඳහා කොළොම්බියාවට පැමිණෙන බව වාර්තාවනවා.\nපසුගිය පෙබරවාරි මාසයේ සිට මෙම දේශසීමාව වසා තැබුණේ ජනාධිපති නිකලස් මදුරෝගේ නියෝගයකින්.\nඒ, ඇමරිකාව ප්‍රමුඛ රටවලින් මානුෂීය ආධාර රැගෙන ඒමට විපක්ෂ නායක හුවාන් ගුවයිඩෝ උත්සාහ කිරීමත් සමඟයි.\nවසර ගණනාවක් තිස්සේ දැඩි ආර්ථීක අර්බුදයකට මුහුණදෙන වෙනිසියුලාවේ මිලියන 4 කට අධික ජනතාව 2015 වසරෙන් පසු රට හැර ගොස් තිබෙනවා.",
       "URL": "https://www.hirunews.lk/218016/දේශසීමා-විවෘත-කිරීමෙන්-දහස්-සංඛ්‍යාත-වෙනිසියුලානු-ජාතිකයන්-කොළොම්බියාවට",
       "Category": "International News",
       "Parent URL": "https://www.hirunews.lk/international-news.php?pageID=259"
}