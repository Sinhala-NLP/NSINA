{
       "Source": "hirunews",
       "Timestamp": "Monday, 08 April 2013 - 15:22",
       "Headline": "උතුරු කොරියාව ඒකාබද්ධ ආර්ථික කලාපයෙන් සේවකයන් ඉවත් කර ගනී.",
       "News Content": "උතුරු සහ දකුණු කොරියානු රාජ්‍යයන් අතර සහයෝගීතාව සලකුණු කරන අවසාන ප්‍රධාන සංකේතය වන දේශසීමාවේ පිහිටි ඒකාබද්ධ ආර්ථික කලාපයෙන් සිය සේවකයන් ඉවත් කර ගන්නා බව උතුරු කොරියාව අද (08) ප්‍රකාශ කළා. එහි සියලූ ක්‍රියාකාරකම් අත්හිටුවා කාර්මික ජනපදය වසා දැමීම පිළිබදව ද අවධානය යොමු වී ඇති බවයි එරට රාජ්‍ය ප්‍රවෘත්ති සේවාව සඳහන් කළේ. ඒකාබද්ධ ආර්ථික කලාපයට දකුණු කොරියානු සේවකයන් සහ කළමනාකරුවන් ඇතුළුවීම උතුරු කොරියාව විසින් දැනටමත් අවහිර කර තිබෙනවා. මේ අතර, උතුරු කොරියාව විසින් නව න්‍යෂ්ටික අත්හදා බැලීමක් සිදුකිරීමට සැලසුම් කරන බව ද වාර්තා වනවා.",
       "URL": "https://www.hirunews.lk/56799/උතුරු-කොරියාව-ඒකාබද්ධ-ආර්ථික-කලාපයෙන්-සේවකයන්-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=850"
}