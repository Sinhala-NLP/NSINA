{
       "Source": "hirunews",
       "Timestamp": "Monday, 17 February 2020 - 8:18",
       "Headline": "ඩෙනිස් සුළි කුණාටුවෙන් බ්‍රිතාන්‍යට සහ ප්‍රංශයට බලපෑම්",
       "News Content": "පැයට කිලෝමීටර 100 ක පමණ ප්‍රබලත්වයකින් හමා යන ඩෙනිස් සුළි කුණාටුවේ බලපෑමෙන් බ්‍රිතාන්‍යයේ පුද්ගලයෙකු ජීවිතක්ෂයට පත්ව ඇති අතර, ප්‍රංශයේ 60,000ක පමණ පිරිසකට විදුලිය ඇණහිට ඇති බව විදෙස් වාර්තා පවසනවා.\nවේල්සයේ සහ එංගලන්තයේ ප්‍රදේශ කිහිපයක ජලගැලීම්, නායයෑම් සහ තද සුළං හේතුවෙන් බොහෝ පිරිසක් පීඩාවට පත්ව සිටින බව සඳහන්.\nඑමෙන්ම වයඹදිග ප්‍රංශයේ විදුලිබල ඇණහිටීම හේතුවෙන් එරට ගමනාගමනයට ද බලපෑම් එල්ලවී තිබෙන බවද විදෙස් වාර්තා කියා සිටියා.\nප්‍රංශයේ බ්‍රිටනි කලාපයේ නිවාස 30,000කට විදුලි සැපයුම යථා තත්ත්වයට පත් කිරීම සඳහා 450 ක කාර්ය මණ්ඩලයක් යොදවා තිබෙනවා.",
       "URL": "https://www.hirunews.lk/234599/ඩෙනිස්-සුළි-කුණාටුවෙන්-බ්‍රිතාන්‍යට-සහ-ප්‍රංශයට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=198"
}