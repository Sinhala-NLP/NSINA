{
       "Source": "hirunews",
       "Timestamp": "Saturday, 30 March 2019 - 13:15",
       "Headline": "බෲනායි හෝටල් වර්ජනය කරන්නැයි හොලිවුඩ් සිනමා නළුවෙකුගෙන් ඉල්ලීමක්",
       "News Content": "සම ලිංගික චර්යාවන් සහ අසම්මත ලිංගික සබඳතාවලට මරණ දඬුවම පැනවීමට තීරණය කර ඇති බෲනායි ජන රජයේ සංචාරක හෝටල් වර්ජනය කරන ලෙස ඇමරිකානු සිනමා නළු ජෝර්ජ් ක්ලූනි ඉල්ලීමක් කරනවා.\nඑලෙස ශරියා නීතිය යටතේ දඬුවම් පැමිණවීමට පියවර ගෙන ඇත්තේ බෲනායි හි සුල්තාන්වරයා විසින්.\nසම ලිංගික සහ අනාචාරයේ හැසිරීමේ චෝදනාවලට වරදකරුවන් වන පුද්ගලයන්ට ගල් ගසා මරණ දඬුවම නියම කිරීමටයි ඔහු තීරණය කර ඇත්තේ.\nඑමෙන්ම සොරකම්වලට අත පය කපා දැමීමටත්, ඔහු අදහස් කරනවා.\nඅදාළ දැඩි නීති ඉදිරි සතියේ සිට ක්‍රියාත්මක කිරීමට සැලසුම් කර ඇති අතර, එය මානව හිමිකම් සංවිධානවල දැඩි විවේචනයට ලක්ව තිබෙනවා.",
       "URL": "https://www.hirunews.lk/213481/බෲනායි-හෝටල්-වර්ජනය-කරන්නැයි-හොලිවුඩ්-සිනමා-නළුවෙකුගෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=278"
}