{
       "Source": "hirunews",
       "Timestamp": "Saturday, 22 February 2020 - 13:05",
       "Headline": "ඉරාන මැතිවරණයෙන් දැඩි මතධාරීන්ට ජය අත්වන ලකුණු",
       "News Content": "ඊයේ පැවති ඉරාන පාර්ලිමේන්තු මැතිවරණයෙන් දැඩි මතධාරී කණ්ඩායම්වලට විශාල ජයග්‍රහණයක් අත්වනු ඇති බව ටෙහෙරාන් අගනුවරින් ලැබෙන වාර්තා සඳහන් කළා.\nඒ, මධ්‍යස්ථ සහ ප්‍රතිසංස්කරණවාදී ජනාධිපති හසාන් රවුහානිගේ රජයේ පිළිවෙත් කෙරෙහි ජනතා අප්‍රසාදය පළ වීම හේතුවෙන්.\nවිශේෂයෙන් මෙම මැතිවරණය පැවැත්වුණේ ඉරානය සහ ඇමරිකා එක්සත් ජනපදය අතර රාජ්‍ය තාන්ත්‍රික ගැටුම් උත්සන්න වී ඇති අවස්ථාවක වන අතර එරට ආර්ථිකය ද දැන් මුහුණ දෙන්නේ අතිශය දුෂ්කර අවධියකටයි.",
       "URL": "https://www.hirunews.lk/234987/ඉරාන-මැතිවරණයෙන්-දැඩි-මතධාරීන්ට-ජය-අත්වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=196"
}