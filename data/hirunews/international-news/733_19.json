{
       "Source": "hirunews",
       "Timestamp": "Sunday, 17 May 2015 - 10:42",
       "Headline": "අයි.එස්. කැරළිකරුවන් යුරෝපයට",
       "News Content": "මධ්‍යධරනී මුහුදු තීරය ඔස්සේ ක්‍රියාත්මක  මිනිස් ජාවාරම්කරුවන් උතුරු අප්‍රිකාවේ සිට අයි.එස්. සටන්කාමීන් යුරෝපයට රැගෙන යන බවට තොරතුරු වාර්තාවී තිබෙනවා. නීතිවිරෝධී සංක්‍රමණිකයන් අතර සඟවා ඔවුන් යුරෝපයට රැගෙන යන බවයි ලිබියානු බලධාරීන් ප්‍රකාශ කර ඇත්තේ. උතුරු අප්‍රිකාවේ අයි.එස්. කැරළිකරුවන්ගේ පාලනයේ පවතින ප්‍රදේශවල බෝට්ටු හිමිකරුවන්ගේ දුරකථන සංවාදවලින් ඊට සාක්ෂි ලැබී ඇති බව ඔවුන් සඳහන් කර තිබෙනවා. සංක්‍රමණික ජාවාරම පවත්වාගෙන යාම සඳහා බෝට්ටු හිමිකරුවන් ඔවුන්ගේ ආදායමින් සියයට 50 ක් අයි.එස්. හෙවත් ඉස්ලාමීය රාජ්‍ය සංවිධානය වෙත ලබාදෙන බවයි විශ්වාස කෙරෙන්නේ.",
       "URL": "https://www.hirunews.lk/109622/අයි-එස්-කැරළිකරුවන්-යුරෝපයට",
       "Category": "International News",
       "Parent URL": "https://www.hirunews.lk/international-news.php?pageID=733"
}