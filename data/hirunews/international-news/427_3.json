{
       "Source": "hirunews",
       "Timestamp": "Saturday, 28 October 2017 - 14:12",
       "Headline": "ඇමෙරිකානු ආරක්ෂක ලේකම් දකුණු කොරියාවේ",
       "News Content": "න්‍යෂ්ටික අවියෙන් සන්නද්ධ උතුරු කොරියාවක් ඇමරිකාව කිසිදා පිලිනොගන්නා බව ඇමරිකානු ආරක්ෂක ලේකම් ජිම් මැතිස් ප්‍රකාශ කළා.\nආසියානු සංචාරයක නිරත වන ඔහු අද දකුණු කොරියාවේ සෝල් නුවරදී මේ බව කියා සිටියේ මාධ්‍ය වෙත අදහස් දක්වමින්.\nකලාපය තුළ ආරක්ෂාව තහවුරු කිරීම සදහා ඇමරිකානු සන්නද්ධ බලය ශක්තිමත් කිරීමට පියවර ගන්නා බවත්, ඔහු වැඩිදුරටත් සදහන් කළා.\nඇමරිකානු ආරක්ෂක ලේකම්වරයා ඊයේ උතුරු සහ දකුණු කොරියානු රාජ්‍යයන් වෙන් කෙරෙන දේශසීමා ප්‍රදේශයේ ද සංචාරයක නිරත වුණා.",
       "URL": "https://www.hirunews.lk/174666/ඇමෙරිකානු-ආරක්ෂක-ලේකම්-දකුණු-කොරියාවේ",
       "Category": "International News",
       "Parent URL": "https://www.hirunews.lk/international-news.php?pageID=427"
}