{
       "Source": "hirunews",
       "Timestamp": "Sunday, 30 April 2017 - 14:02",
       "Headline": "ජනපති ට්‍රම්ප්ගෙන් පිලිපීන ජනපතිට දුරකථන ඇමතුමක්",
       "News Content": "මත්ද්‍රව්‍ය සහ අපරාධ මැඩලීම සඳහා දැඩි ක්‍රියාමාර්ගයකට පිවිසී සිටින පිලිපීන ජනාධිපති රොඩ්රිගෝ ඩුටරෙට් ට ඇමරිකාවේ සංචාරයක් සඳහා පැමිණෙන ලෙස ජනාධිපති ට්‍රම්ප් ඇරයුම් කර තිබෙනවා.\nඋතුරු කොරියාවෙන් එල්ලවන තර්ජනය සම්බන්ධයෙන් සාකච්ඡා කිරීම සඳහා එලෙස ධවල මන්දිරයට පැමිණෙන්නැයි ජනාධිපති ට්‍රම්ප් ඔහුට ඇරයුම් කර ඇත්තේ ඊයේ දුරකථන ඇමතුමක් ලබාදෙමින්.\nආසියාන් සංවිධානයේ සාමාජික රටක් වන පිලිපීනයේ නායකයා සමග පැවති එම සංවාදයේදීද කලාපීය ආරක්ෂාව සහ උතුරු කොරියාව සම්බන්ධයෙන් අදහස් හුවමාරු වූ බව ධවල මන්දිරය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/160312/ජනපති-ට්‍රම්ප්ගෙන්-පිලිපීන-ජනපතිට-දුරකථන-ඇමතුමක්",
       "Category": "International News",
       "Parent URL": "https://www.hirunews.lk/international-news.php?pageID=485"
}