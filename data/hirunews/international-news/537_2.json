{
       "Source": "hirunews",
       "Timestamp": "Sunday, 01 January 2017 - 13:39",
       "Headline": "උතුරු කොරියාව දිගු දුර මිසයිල අත්හදා බැලීමකට සූදානම්",
       "News Content": "කිලෝමීටර් 5000 කට වැඩි දුරකට න්‍යෂ්ටික අවියක් එල්ල කළ හැකි අන්තර් මහාද්වීපික බැලිස්ටික් මිසයිලයක් අත්හදා බැලීම දැන් අවසන් අදියරේ පවතින බව උතුරු කොරියානු නායක කිම්ජොං අන් පවසනවා.\nඔහු මේ බව ප්‍රකාශ කළේ සිය නව අවුරුදු පණිවුඩයෙන්.\nඋතුරු කොරියාව පසුගිය වසරේදී න්‍යෂ්ටික අත්හදා බැලීම් දෙකක් ද සිදුකළා. න්‍යෂ්ටික අවියක් කුඩා ප්‍රමාණයෙන් නිෂ්පාදනය කළ ද එය දිගු දුරකට එල්ල කිරීම සදහා මිසයිල තාක්ෂණය සංවර්ධනය කළ යුතුයි.\nඋතුරු කොරියාව දැන් ඒ සදහා උත්සාහයක නිරත වන බව ආරක්ෂක විශ්ලේෂකයන් පෙන්වා දෙනවා.",
       "URL": "https://www.hirunews.lk/151035/උතුරු-කොරියාව-දිගු-දුර-මිසයිල-අත්හදා-බැලීමකට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=537"
}