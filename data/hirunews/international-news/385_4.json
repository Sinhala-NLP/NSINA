{
       "Source": "hirunews",
       "Timestamp": "Sunday, 18 March 2018 - 6:52",
       "Headline": "පුටින් හතරවන වරටත් බලය ඉල්ලන රුසියානු ජනපතිවරණය අදයි",
       "News Content": "ජනාධිපති ව්ලැදිමීර් පුටින් හතරවන වරටත් බලය අපේක්ෂා කරන රුසියානු ජනාධිපතිවරණය අද පැවැත්වෙනවා.\nරුසියානු ඈත පෙරදිග ප්‍රදේශවල ඡුන්දය ප්‍රකාශ කිරීම මීට පැය කිහිපයකට  පෙර ආරම්භ කෙරුණු අතර, මොස්කව් නුවර ඡන්දය ප්‍රකාශ කිරීම ඇරඹෙන්නේ ඉන් පැය 9 කට පමණ පසුවයි.\nප්‍රථම ප්‍රතිඵලය අද සන්ධ්‍යාවේදී නිකුත්වනු ඇතැයි අපේක්ෂා කෙරෙනවා.\n2000 වසරේ සිට රුසියාවේ ජනාධිපතිවරයා හෝ අග්‍රාමාත්‍යවරයා ලෙස එරට මෙහෙයවනු ලැබුවේ ව්ලැදිමීර් පුටින් විසින්.\nඔහු තවත් වසර 6කට බලය ඉල්ලා සිටින්නේ  තවත් අපේක්ෂකයන් 7 දෙනෙකු සමග තරග වදිමින්.\nකෙසේ නමුත් ඔහුගේ ප්‍රධානතම ප්‍රතිවාදියා වූ ඇලෙක්සි නවාල්නිට දූෂණ චෝදනා මත මැතිවරණයට ඉදිරිපත්වීමේ අවස්ථාව අහිමිකර තිබෙනවා.",
       "URL": "https://www.hirunews.lk/186190/පුටින්-හතරවන-වරටත්-බලය-ඉල්ලන-රුසියානු-ජනපතිවරණය-අදයි",
       "Category": "International News",
       "Parent URL": "https://www.hirunews.lk/international-news.php?pageID=385"
}