{
       "Source": "hirunews",
       "Timestamp": "Sunday, 17 May 2015 - 11:19",
       "Headline": "නේපාලයට භූ කම්පනවලින් ගැළවීමක් නෑ",
       "News Content": "රික්ටර් පරිමාණයේ 7.3 ක දෙවන ප්‍රබල භූ කම්පනය සිදුවී දින 4 ක් ගතවද්දී නේපාලයේ ඊයේ (16) දිනයේ තවත් භූ චලන දෙකක් වාර්තාවුණා. කත්මන්ඩු නුවරට නැගෙනහිර දෙසින් රමෙචාෆ් නගරය කේන්ද්‍රකොට ගෙනයි රික්ටර් පරිමාණයේ 5.7 ක එම පළමු භූ කම්පනය වාර්තාවූයේ. නේපාල වේලාවෙන් ඊයේ පස්වරු 5ට පමණ මෙම භූ චලනය සිදුවූ අතර නැවතත් රාත්‍රී 9 ට පමණ කොඩාරි ආසන්නයේදී රික්ටර් පරිමාණයේ 4.4 ක තවත් භූ චලනයක් සිදුවුණා.\nපසුගිය අප්‍රේල් 25 වැනිදා නේපාලයේ සිදුවූ රික්ටර් පරිමාණයේ 7.8 ක ප්‍රබල භූ කම්පනයෙන් පුද්ගලයන් 8 000 කට වැඩි පිරිසක් ජීවිතක්ෂයට පත්වූ අතර 19 000 කට අධික පිරිසක් තුවාල ලැබුවා. පසුගිය අඟහරුවාදා සිදුවූ දෙවන භූ කම්පනයෙන්ද පුද්ගලයන් 125 දෙනෙකු මියගොස් 2500 කට අධික පිරිසක් තුවාල ලබා තිබෙනවා.",
       "URL": "https://www.hirunews.lk/109624/නේපාලයට-භූ-කම්පනවලින්-ගැළවීමක්-නෑ",
       "Category": "International News",
       "Parent URL": "https://www.hirunews.lk/international-news.php?pageID=733"
}