{
       "Source": "hirunews",
       "Timestamp": "Saturday, 24 April 2021 - 7:49",
       "Headline": "මියන්මාර මිලිටරි ජුන්ටාව නායකයා අද ඉන්දුනීසියාවට",
       "News Content": "මියන්මාර මිලිටරි ජුන්ටාව නායක මින් අවුන් හයින් එරට බලය පැහැරගැනීමෙන් පසු ප්‍රථම විදේශ සංචාරය ලෙස ඉන්දුනීසියාවේ ජකර්තා නුවරට අද පැමිණෙනවා.\nඒ, ආසියාන් සංවිධානයේ කලාපීය සමුළුවට සහභාගිවීම සඳහායි.\nපසුගිය පෙබරවාරි 1 වනදා ඔහු මියන්මාරයේ ප්‍රජාතන්ත්‍රවාදී ලෙස තේරී පත්වූ රජය පෙරළා දමා බලය පැහැරගත්තේ අවුන්සාන් සුකී ඇතුලු ප්‍රජාතන්ත්‍රවාදී ජාතික ලීගයේ නායකයන් අත්අඩංගුවට ගනිමින්.\nඑතැන් පටන් හමුදා පාලනයට එරෙහිව පැවති විරෝධතාවලදී 700 කට අධික මියන්මාර වැසියන් ආරක්ෂක අංශ වෙඩි පහරින් ජීවිතක්ෂයට පත්වුණා.\nජකර්තා ආසියාන් සමුළුවේදී එහි සාමාජික අසල්වැසි රටවල් මියන්මාර අර්බුදයට විසඳුමක් ගෙන ඒම සඳහා ජාත්‍යන්තර මට්ටමේ ප්‍රථම උත්සාහය දරනු ඇති.",
       "URL": "https://www.hirunews.lk/269350/මියන්මාර-මිලිටරි-ජුන්ටාව-නායකයා-අද-ඉන්දුනීසියාවට",
       "Category": "International News",
       "Parent URL": "https://www.hirunews.lk/international-news.php?pageID=121"
}