{
       "Source": "hirunews",
       "Timestamp": "Wednesday, 05 August 2015 - 16:02",
       "Headline": "රජිව් ඝාතකයන්ගේ දඬුවම් ලිහිල් කළේ මන්දැයි ශ්‍රේෂ්ඨාධිකරණයෙන් විමසයි",
       "News Content": "රජිව් ගාන්ධි ඝාතන සිද්ධියේ මරණ දඬුවම නියම වූ චූදිතයින් 7 දෙනාගේ දඬුවම ලිහිල් කළේ මන්දැයි තමිල්නාඩු කවුන්සිලය එරට ශ්‍රේෂ්ඨාධිකරණයෙන් කරුණු විමසා තිබෙනවා. ඉන්දීය වාර්තා සඳහන් කළේ අගවිනිසුරුවරයා ප්‍රමුඛ අදාළ නඩු තීන්දුව දුන් පංචපුද්ගල ශ්‍රේෂ්ඨාධිකරණ විනිසුරු මඩුල්ලෙන් මෙම කරුණු විමසීම සිදුකර ඇති බවයි.\n1991 වසරේ තමිල්නාඩුවේ පැවැති මැතිවරණ  රැළියකදී එල්.ටී.ටී.ඊ. මරාගෙන මැරෙන බෝම්බකාරියක විසින් රජිව් ගාන්ධි ඝාතනය කෙරුණු අතර ඒ සම්බන්ධයෙන් හිටපු කොටි සාමාජිකයින් ඇතුළු 7 දෙනෙකු ජීවිතාන්තය දක්වා සිර දඬුවම් විඳිනවා.\nමීට පෙර මොවුන්ට මරණ දඬුවම නියම වූ අතර, පසුව එය ජීවිතාන්තය දක්වා සිර දඬුවමක් බවට වෙනස් කෙරුණා.\nඉන්දීය ශ්‍රේෂ්ඨාධිකරණය ප්‍රකාශ කළේ මොවුන්ට පැනවූ මරණ දඬුවම ජීවිතාන්තය දක්වා සිර දඬුවමක් බවට වෙනස් කිරීම ඔවුන්ට  ලබාදුන් සහනයක් බවයි.",
       "URL": "https://www.hirunews.lk/114393/රජිව්-ඝාතකයන්ගේ-දඬුවම්-ලිහිල්-කළේ-මන්දැයි-ශ්‍රේෂ්ඨාධිකරණයෙන්-විමසයි",
       "Category": "International News",
       "Parent URL": "https://www.hirunews.lk/international-news.php?pageID=713"
}