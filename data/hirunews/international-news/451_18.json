{
       "Source": "hirunews",
       "Timestamp": "Thursday, 10 August 2017 - 15:29",
       "Headline": "රටවල් 80 කට වීසා නොමැතිව කටාර් රාජ්‍යයට ඇතුළුවීමේ අවස්ථාව",
       "News Content": "වීසා බලපත්‍ර නොමැතිව කටාර් රාජ්‍යයට ඇතුළුවීමට රටවල් 80 කට අවස්ථාව ලබාදීමට එරට රජය තීරණය කර තිබෙනවා.\nඑම රටවල් අතර සිංගප්පූරුව නවසීලන්තය, දකුණු අප්‍රිකාව, එංගලන්තය සහ ඉන්දියාවද ඇතුළත් බව සඳහන්.\nගල්ෆ් කලාපීය රටවල් කටාර් රාජ්‍යය සමඟ තානාපති සබඳතා අත්හැරීමෙන් අනතුරුව එරට ගුවන් ගමන් හා සංචාරක ක්ෂේත්‍රය බිඳ වැටීම හේතුවෙන් මෙම තීරණය ගෙන ඇති බවයි විදෙස් මාධ්‍ය වාර්තා සඳහන් කළේ.\nඊජිප්තුව / බහරේනය මෙන්ම එක්සත් අරාබි එමීර් රාජ්‍යය ඇතුලු රටවල් කිහිපයක් කටාර් රාජ්‍යයට සම්බාධක පනවනු ලැබුවේ පසුගිය ජුනි මස 5 වනදායි.\nඒ ඉරානයේ ක්‍රියාත්මක ත්‍රස්තවාදී සංවිධානවලට කටාරය සහය ලබාදෙන බවට චෝදනා කරමින්.\nඑම සම්බාධක පැනවීමත් සමග කටාර් රාජ්‍යයේ ඉන්ධන ප්‍රවාහන කටයුතුවලට ද දැඩි බාධා මතුවුනා.",
       "URL": "https://www.hirunews.lk/168100/රටවල්-80-කට-වීසා-නොමැතිව-කටාර්-රාජ්‍යයට-ඇතුළුවීමේ-අවස්ථාව",
       "Category": "International News",
       "Parent URL": "https://www.hirunews.lk/international-news.php?pageID=451"
}