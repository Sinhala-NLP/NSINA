{
       "Source": "hirunews",
       "Timestamp": "Tuesday, 22 November 2016 - 7:41",
       "Headline": "ඩොනල්ඩ් ට්‍රම්ප් ටී - පීපී වෙළඳ ගිවිසුමෙන් ඉවත් වෙයි",
       "News Content": "ලෝක ආර්ථිකයෙන් සියයට 40ක් නියෝජනය කරන රටවල් 12ක් සමඟ අත්සන් තැබූ ටී - පී පී හෙවත් අන්තර් පැසිෆික් සහයෝගීතා වෙළඳ ගිවිසුමෙන් තමා ජනාධිපති ධුරයේ වැඩ භාර ගන්නා පළමු දිනයේදීම ඉවත් වන බව ඩොනල්ඩ් ට්‍රම්ප් ප්‍රකාශ කළා.\nජපානය, මැලේසියාව,  ඕස්ට්‍රේලියාව, නවසීලන්තය, කැනඩාව සහ මෙක්සිකෝව ද ඇතුළත් මෙම ගිවිසුමට 2015 වසරේදී අත්සන් තැබූ අතර, එය මෙතෙක් ක්‍රියාවට නංවා නැහැ.\nඇමරිකානුවන්ගේ රැකියාවලට බලපෑම් ඇති කරන ගල් අඟුරු නිෂ්පාදනයට බලපාන සීමාවන් ද සිය ප්‍රථම දිනයේදී ඉවත් කරන බවයි ඩොනල්ඩ් ට්‍රම්ප් ප්‍රකාශ කර ඇත්තේ.",
       "URL": "https://www.hirunews.lk/148051/ඩොනල්ඩ්-ට්‍රම්ප්-ටී-පීපී-වෙළඳ-ගිවිසුමෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=556"
}