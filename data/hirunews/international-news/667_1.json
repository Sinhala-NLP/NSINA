{
       "Source": "hirunews",
       "Timestamp": "Saturday, 06 February 2016 - 14:03",
       "Headline": "ඉන්දියාවේ බස් රථයක් ගඟේ යයි (ඡායාරූප)",
       "News Content": "බටහිර ඉන්දියාවේ ගුජරාට් ප්‍රාන්තයේ නවසාරි ප්‍රදේශයේදී මගී බස් රථයක් පාලමකින් ඉවතට පැන ගංඟාවකට වැටීමෙන් එහි ගමන් ගත් පුද්ගලයන් 37 දෙනෙකු ජීවිතක්ෂයට පත්වී තිබෙනවා.\nඊයේ සිදුවූ මෙම අනතුරේදී තවත් 24 දෙනෙකු රෝහල්ගත කිරීමට සිදුවූ බවයි ඉන්දීය මාධ්‍ය සඳහන් කළේ.\nමිය ගිය පුද්ගලයන්ගේ පවුල්වලට ඉන්දීය රුපියල් හාර ලක්ෂය බැගින් වන්දි ගෙවීමට ගුජරාට් ප්‍රාන්ත රජය තීරණය කර තිබෙනවා.\nපූර්ණ නදියට වැටුණු බස් රථයේ සිටි පුද්ගලයන් බේරා ගැනීම සඳහා ප්‍රදේශවාසීන් කටයුතු කළ අයුරු ඉන්දීය මාධ්‍ය මගින් වාර්තා කළා.",
       "URL": "https://www.hirunews.lk/125606/ඉන්දියාවේ-බස්-රථයක්-ගඟේ-යයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=667"
}