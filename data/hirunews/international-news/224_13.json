{
       "Source": "hirunews",
       "Timestamp": "Sunday, 10 November 2019 - 10:16",
       "Headline": "හත්හැවිරිදි දැරියක් ධවල මන්දිරය ඉදිරිපිට විරෝධතාවක",
       "News Content": "ඇමරිකාවේ වොෂින්ටන් නුවර ධවල මන්දිරය ඉදිරිපිට, චතුරශ්‍රයේ ඊයේ අසාමාන්‍ය විරෝධතාවක් ක්‍රියාත්මක වී තිබෙනවා.\nඑය මෙහෙයවා ඇත්තේ කියෝකෝ මෙරොලි නැමති හත්හැවිරිදි දැරියක් විසින්.\nඇය සිය මිතුරු කැළ ඇතුලු 100 කට ආසන්න පිරිසක් සමඟ ධවල මන්දිරය වටා ගොස් එය ඉදිරිපිට චතුරශ්‍රයේ විරෝධතා පුවරු රැගෙන උද්ඝෝෂනයක නිරතවුණා.\nඇය සහ ඇගේ සගයන් වූ ළමයින් අත පැවති පුවරුවල දැක්වුණේ අයහපත් ක්‍රියාවලින් වැළකීමේ කාලය උදාවී ඇති බවයි.\nඑය ජනපති ට්‍රම්ප්ගේ පරිසර සහ සංක්‍රමණික ප්‍රතිපත්තියට එල්ලවී ඇති පොදු විරෝධයේ සංකේතයක් ලෙසයි සැළකෙන්නේ. කෙසේ නමුත් ට්‍රම්ප් විරෝධි සංකේත විරෝධතාව සඳහා රැගෙන යාමට කියෝකෝගේ දෙමාපියන් ඇයට ඉඩ දී නොමැති බව වොෂින්ටන් පෝස්ට් පුවත්පත වාර්තා කළා.",
       "URL": "https://www.hirunews.lk/227996/හත්හැවිරිදි-දැරියක්-ධවල-මන්දිරය-ඉදිරිපිට-විරෝධතාවක",
       "Category": "International News",
       "Parent URL": "https://www.hirunews.lk/international-news.php?pageID=224"
}