{
       "Source": "hirunews",
       "Timestamp": "Sunday, 09 August 2015 - 9:43",
       "Headline": "සිංගප්පූරුව නිර්මාතෘවරයා නොමැතිව ප්‍රථම වරට නිදහස සමරයි",
       "News Content": "බ්‍රිතාන්‍යයෙන් නිදහස ලබා 50 වසරක් සපිරීම සිංගප්පූරුව අද (09) සමරන්නේ නූතන සිංගප්පූරුවේ නිර්මාතෘ ලී ක්වාන් යූ නොමැතිවයි. 1960 දශකය ආරම්භයේ සම්පත් කිසිවක් නොමැති දුප්පත් රටක් වූ සිංගප්පූරුව ලොව ඒක පුද්ගල ආදායම අතින් මුල් රටවල් 10 අතරට ගෙන ඒමට කටයුතු කළ ලී ක්වාන් යූ පසුගිය මාර්තු 23 වනදා වසර 91 ක්ව සිටියදී අභාවප්‍රාප්ත වුණා.\nනිදහස් ස්වර්ණ ජයන්තිය වෙනුවෙන් සිංගප්පූරුවේ අද පැවැත්වෙන සැමරුම් උත්සව සඳහා දහස් ගණන් ජනතාව සහභාගි වනු ඇතැයි අපේක්ෂිතයි.\nගුවන් සංදර්ශනයක් පැවැත්වෙන්නේ සිංගප්පූරු ගුවන් හමුදාව සහ එරට ගුවන් සේවයට අයත් ඒ 380 වර්ගයේ දැවැන්ත ගුවන් යානා යොදාගනිමින්.",
       "URL": "https://www.hirunews.lk/114598/සිංගප්පූරුව-නිර්මාතෘවරයා-නොමැතිව-ප්‍රථම-වරට-නිදහස-සමරයි",
       "Category": "International News",
       "Parent URL": "https://www.hirunews.lk/international-news.php?pageID=712"
}