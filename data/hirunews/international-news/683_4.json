{
       "Source": "hirunews",
       "Timestamp": "Sunday, 06 December 2015 - 11:10",
       "Headline": "ත්‍රස්තවාදීන්ට ඔබාමාගෙන් පිළිතුරක්",
       "News Content": "අයි.එස්. සංවිධානය ලොව පුරා පුද්ගලයන් සහ කණ්ඩායම් ප්‍රචණ්ඩත්වය සඳහා දිරිගැන්වූවද ඉන් ඇමරිකාව සසල නොවන බව ජනාධිපති බැරක් ඔබාමා පවසනවා.\nඔහු මේ බව කියා සිටියේ කැලිෆෝනියාවේ සැන් බර්නඩිනෝ හිදී පුද්ගලයන් 14 දෙනෙකුට මරු කැඳවමින් අයි.එස්.හිතවාදී යුවලක් එල්ල කළ ත්‍රස්ත ප්‍රහාරය පිළිබඳව අදහස් දක්වමින්.\nඔවුන් තම සංවිධානයේ අනුගාමිකයන් බව අයි.එස්. සංවිධානය ඊයේ පිළිගත්තා. වෛරී මතවාද මත පදනම් වූ කණ්ඩායම් පරාජය කිරීම සඳහා රජය සහ නීතිය ක්‍රියාත්මක කිරීමේ ආයතන මෙන්ම සියල්ලන් එක්ව කටයුතු කළ යුතු බවයි ජනාධිපති ඔබාමා අවධාරණය කළේ.",
       "URL": "https://www.hirunews.lk/121458/ත්‍රස්තවාදීන්ට-ඔබාමාගෙන්-පිළිතුරක්",
       "Category": "International News",
       "Parent URL": "https://www.hirunews.lk/international-news.php?pageID=683"
}