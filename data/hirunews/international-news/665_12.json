{
       "Source": "hirunews",
       "Timestamp": "Saturday, 13 February 2016 - 9:14",
       "Headline": "වසර දහසකට පසු සිදුවු හමුවීමක්",
       "News Content": "11 වන සියවසේ දී නැගෙනහිර සහ බටහිර ක්‍රිස්තියානි නිකායන් බෙදුණු පසු ශුද්ධෝත්තම පාප් වහන්සේ රුසියානු සධාර්මික ක්‍රිස්තියානි නිකායේ නායක පේටි‍්‍රයාච් කිරිල් ඊයේ මුණ ගැසුණා.\nකියුබාවේ හවානා නුවර දී මෙම ආගමික නායකයන්ගේ හමුව සිදුවූ අතර, පාප් වහන්සේ මෙක්සිකෝවට යන අතරතුරයි එහි ළඟා වූයේ.\nරුසියානු ක්‍රිස්තියානු නායකයා ද කියුබාවේ, බ්‍රසීලයේ සහ පැරගුවේ රාජ්‍යයේ සංචාරය කිරීමට නියමිතයි.\nකියුබාවේදී පාප් වහන්සේ සහ පේටි‍්‍රයාච් කිරිල් ප්‍රධාන වශයෙන් සාකච්ඡා කර ඇත්තේ මැදපෙරදිග සහ උතුරු අප්‍රිකාවේ ක්‍රිස්තියානිවරුන් මුහුණ දෙන ගැටළු පිළිබදවයි.\nලොව පුරා බිලියනය ඉක්ම වූ රෝමානු කතෝලික බැතිමතුන්ගේ නායකයා වන පාප් වහන්සේ සහ මිලියන 165ක් පමණ වන රුසියානු සදාර්මික ක්‍රික්තියානිවරුන්ගේ නායකයා අතර මෙම හමුව ඓතිහාසික සිදුවීමක් ලෙසයි සැලකෙන්නේ.",
       "URL": "https://www.hirunews.lk/126141/වසර-දහසකට-පසු-සිදුවු-හමුවීමක්",
       "Category": "International News",
       "Parent URL": "https://www.hirunews.lk/international-news.php?pageID=665"
}