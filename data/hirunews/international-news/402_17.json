{
       "Source": "hirunews",
       "Timestamp": "Sunday, 21 January 2018 - 8:22",
       "Headline": "තරුපහේ හෝටලයක් ත්‍රස්ත ප්‍රහාරයකට ලක්වෙයි",
       "News Content": "ඇෆ්ගනිස්ථානයේ කාබුල් අගනුවර පිහිටි සුප්‍රකට ඉන්ටකොන්ටිනෙන්ටල් සංචාරක හෝටලයට ත්‍රස්ත ප්‍රහාරයක්  එල්ලවී තිබෙනවා.\nසන්නද්ධ සිව්දෙනෙකු හෝටලය තුළට පිවිස එහි අමුත්තන්ට සහ කාර්ය මණ්ඩලයට ඉවක් බවක් නොමැතිව වෙඩි තැබූ බවයි වාර්තාවන්නේ.\nප්‍රහාරය සම්බන්ධයෙන් මෙතෙක් කිසිවෙකු වගකීම භාරගෙන නැහැ.\nඇෆ්ගනිස්ථානයේ අගනුවර විදේශිකයන් ගැවසෙන හෝටල් ත්‍රස්ත ප්‍රහාරවලට ලක්විය හැකි බවට රටවල් කිහිපයක්ම පසුගිය කාලයේදී අනතුරු ඇඟවීම් සිදුකර තිබුණා.\nඇෆ්ගනිස්ථාන අභ්‍යන්තර කටයුතු අමාත්‍යාංශය සඳහන් කළේ ඊයේ රාත්‍රී 9 ට පමණ සන්නද්ධ ත්‍රස්තවාදීන් පස්මහල්් හෝටලයේ ආරක්ෂකයන්ට වෙඩි තබා ඊට ඇතුලූවී ඇති බවයි.\nප්‍රහාරය අද අලූයම තෙක්ම පැවති අතර, ජීවිත හානි රැසක් පිළිබඳ තොරතුරු ලැබෙමින් පවතින බව විදෙස් වාර්තා සඳහන් කළා.",
       "URL": "https://www.hirunews.lk/181605/තරුපහේ-හෝටලයක්-ත්‍රස්ත-ප්‍රහාරයකට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=402"
}