{
       "Source": "hirunews",
       "Timestamp": "Thursday, 08 January 2015 - 14:21",
       "Headline": "ඔබාමා පැමිණීමට පෙර දිල්ලියේ ගවයන් ඉවත් කරයි.",
       "News Content": "ඇමෙරිකානු ජනාධිපති බැරැක් ඔබාමාගේ සංචාරයට පෙර ඉන්දියාවේ නවදිල්ලි නුවර අයාලේ යන ගවයින් ඉවත් කිරීමේ මෙහෙයුමක් ආරම්භ වී තිබෙනවා. ජනවාරි 26 වැනිදා පැවැත්වෙන ඉන්දීය ජනරජ දින පෙළපාලියේ ප්‍රධාන ආරාධිතයා ඇමෙරිකානු ජනාධිපතිවරයායි. මේ නිසා දිල්ලි නගර සභාව නගරයේ අයාලේ සැරිසරන ගවයන් අල්ලා ගවගාල් වලට යොමු කිරීමට පියවර ගනිමින් සිටිනවා. එම ගවගාල් නඩත්තු කිරීම සඳහා ඉදිරිපත් වී ඇති රාජ්‍ය නොවන සංවිධානවලට මසකට ඉන්දීය රුපියල් පහලොස් ලක්ෂය බැගින් පිරිනමන බව සඳහන්. මේ අතර, නවදිල්ලි නුවර දැඩි ශීත කාලගුණය තවදුරටත් පවතින බවයි වාර්තා වන්නේ. අධික මීදුම හේතුවෙන් දර්ශනය අපැහැදිලි වීම නිසා අදත් දිල්ලිය බලා පැමිණි දුම්රිය 41 ක් සහ ගුවන් යානා 31 ක් පමා වී තිබෙනවා. මේ දිනවල නවදිල්ලියේ උපරිම උෂ්ණත්වය සෙන්ටි‍්‍රගේ‍්‍රඞ් අංශක 15 ක් වන අතර රාත්‍රියේ එය සෙන්ටි‍්‍රගේ‍්‍රඞ් අංශක 6 දක්වා පහත වැටෙන බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/100855/ඔබාමා-පැමිණීමට-පෙර-දිල්ලියේ-ගවයන්-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=770"
}