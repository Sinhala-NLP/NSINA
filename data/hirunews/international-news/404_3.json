{
       "Source": "hirunews",
       "Timestamp": "Tuesday, 16 January 2018 - 11:51",
       "Headline": "දරුවන් දම්වැලින් බැඳ දැමූ ඇමරිකානු දෙමාපිය යුවළක් අත්අඩංගුවට",
       "News Content": "තම දරුවන් 13 දෙනා දම්වැලින් බැඳ දැඩි පීඩාවට ලක් කළ ඇමරිකානු දෙමාපිය යුවලක් අත්අඩංගුවට ගෙන තිබෙනවා.\nකැලිෆෝනියා ප්‍රාන්තයේ රිවර්සයිඩ් තදාසන්න ප්‍රදේශයේ නිවසක මෙලෙස පීඩාවට ලක් කර සිටි ළමයින් 12 දෙනෙකු පිරිමි ළමයින් වන අතර, ඉන් පලා ආ 17 හැවිරිදි දැරිය විසිනුයි පොලීසියට දැනුම්දීමක් සිදුකර ඇත්තේ.\nඑම ළමයින් වයස අවුරුදු දෙකේ සිට 29 දක්වා වන අතර, අත්අඩංගුවට ගත් පියාගේ වයස අවුරුදු 57ක් සහ මවගේ වයස අවුරුදු 49ක් වනවා.\nමොවුන් තම දරුවන් වධ බන්ධනවලට ලක් කිරීමට හේතුව මෙතෙක් පැහැදිලි නොමැති බවයි ප්‍රාන්ත පොලීසිය සඳහන් කළේ.\nබේරා ගත් ළමයින් වෛද්‍ය ප්‍රතිකාර සඳහා යොමු කර තිබෙනවා.",
       "URL": "https://www.hirunews.lk/181171/දරුවන්-දම්වැලින්-බැඳ-දැමූ-ඇමරිකානු-දෙමාපිය-යුවළක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=404"
}