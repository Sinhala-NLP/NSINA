{
       "Source": "hirunews",
       "Timestamp": "Sunday, 22 March 2015 - 11:06",
       "Headline": "පාප්වහන්සේ මාෆියා දේශයට",
       "News Content": "ශුද්ධෝත්තම ෆ්‍රැන්සිස් පාප්වහන්සේ මාෆියාවරුන්ගේ රජදහන ලෙස සැළකෙන ඉතාලියේ නේපල්ස් ප්‍රදේශයේ ඊයේ (20) සංචාරයක නිරතවුණා. අපරාධ බහුල, දුගීබව පැතිරුණු නේපල්ස් හි ස්කැම්පියා ප්‍රදේශයට ශුද්ධෝත්තම පාප්වහන්සේ පැමිණෙද්දී ලක්ෂයක පමණ බැතිමතුන් එහි රැස්ව සිටි බව සඳහන්. ආදරය සහ සාමයට පරිවර්තනය වන්න, අවංක ජීවිතයකට තවමත් ප්‍රමාද නැහැ, යන්න නේපල්ස් හි ඓතිහාසික දේවස්ථානයේදී බැතිමතුන් අමතමින් පාප්වහන්සේ මාෆියාවරුන්ට ලබාදුන් පණිවුඩයයි.  උතුරු අප්‍රිකාවේ අයි.එස්. තර්ජනය උත්සන්නවීම හේතුවෙන් පාප්වහන්සේගේ නේප්ස් චාරිකාව සඳහා 3 000 ක අමතර පොලිස් භටයන් යොදවා තිබූ බව සඳහන්.",
       "URL": "https://www.hirunews.lk/106016/පාප්වහන්සේ-මාෆියා-දේශයට",
       "Category": "International News",
       "Parent URL": "https://www.hirunews.lk/international-news.php?pageID=749"
}