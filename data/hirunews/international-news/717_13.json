{
       "Source": "hirunews",
       "Timestamp": "Monday, 20 July 2015 - 16:15",
       "Headline": "ඇමරිකාව සහ කියුබාව තානාපති කාර්යාල විවෘත කරයි",
       "News Content": "දශක ගණනාවකට පසු ඇමරිකාව සහ කියුබාව දෙරට අතර තානාපති කාර්යාල අද විවෘත කළා. ඇමරිකානු වේලාවෙන් ඊයේ (19) මධ්‍යම රාත්‍රියට පසු දෙරටේ රාජ්‍ය තාන්ත්‍රික නියෝජිත කාර්යාල පූර්ණ තානාපති කාර්යාල ලෙස බලගැන්වී තිබෙනවා. මේ අතර, ඇමරිකානු රාජ්‍ය ලේකම් ජෝන් කෙරී කියුබානු විදේශ අමාත්‍ය බෘනෝ රොඩ්‍රිගුවේස් සමඟ අද වොෂින්ටනයේදී සාකච්ඡාවක නිරතවීමට නියමිතයි. කෙසේ නමුත්, ඇමරිකානු ව්‍යාපාරිකයන්ගේ කියුබානු ආයෝජන තහනම ඇතුළු සම්බාධක සියල්ල මෙතෙක් ඉවත් කර නැහැ. තම ආර්ථිකයට දැඩි ලෙස බලපාන එම සම්බාධක ඉවත් කරන ලෙස කියුබානු ජනාධිපති රාවුල් කස්ත්‍රෝ, ජනාධිපති බැරක් ඔබාමාගෙන් දැනටමත් ඉල්ලා තිබෙනවා.",
       "URL": "https://www.hirunews.lk/113509/ඇමරිකාව-සහ-කියුබාව-තානාපති-කාර්යාල-විවෘත-කරයි",
       "Category": "International News",
       "Parent URL": "https://www.hirunews.lk/international-news.php?pageID=717"
}