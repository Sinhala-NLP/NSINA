{
       "Source": "hirunews",
       "Timestamp": "Saturday, 05 February 2022 - 11:22",
       "Headline": "අමෙරිකාවේ කොරෝනා මරණ නවලක්ෂය ඉක්මවයි",
       "News Content": "ඔමික්‍රොන් ප්‍රභේදයේ නව ආසාදිතයින් සංඛ්‍යාව පහත වැටුණ ද මරණ සංඛ්‍යාව තවදුරටත් ඉහළ මට්ටමක පවතින අමෙරිකා එක්සත් ජනපදයේ සමස්ත කොරෝනා මරණ සංඛ්‍යාව 900,000 ඉක්මවා තිබෙනවා.\nඑරටින් කොරෝනා මරණ 800,000 වාර්තා වූයේ මීට මාස එකහමාරකට පමණ පෙර පසුගිය වසරේ දෙසැම්බර් මැද භාගයේදීයි.\nඑක්සත් ජනපදයේ දෛනික කොරෝනා මරණ සංඛ්‍යාව තවදුරටත් 2400 මට්ටමේ පවතින බවයි විදෙස් වාර්තා සඳහන් කළේ.\nකොරෝනා එන්නත් පහසුවෙන් ලබාගත හැකි වුවත් ඇමෙරිකා එක්සත් ජනපදයේ පූර්ණ එන්නත්කරණය ලැබූ ප්‍රතිශතය සියයට 64 ඉක්ම වන්නේ නැහැ.\nඑන්නත් පිළිබඳ ජනතාව අතර පවතින දුර්මත ඊට ප්‍රධාන හේතුවක්.\nඇමෙරිකාවේ කොරෝනා මරණ සංඛ්‍යාව ඉහළ යාමට ද මෙම තත්ත්වය හේතු වී තිබෙනවා.",
       "URL": "https://www.hirunews.lk/296214/අමෙරිකාවේ-කොරෝනා-මරණ-නවලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=63"
}