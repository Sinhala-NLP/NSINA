{
       "Source": "hirunews",
       "Timestamp": "Thursday, 01 February 2018 - 18:43",
       "Headline": "වෙනස්කම් නිසා ෆේස් බුක් භාවිතයේ අඩුවක්",
       "News Content": "ෆේස් බුක් පරිශීලකයන් සිය ගිණුම් තුල රැඳී සිටින වේලාව ඉතා අඩුවී ඇතැයි ෆේස් බුක් සමාගම පවසනවා.\nපසුගියදා සමාජ මාධ්‍ය වෙබ් අඩවියේ සිදුකළ වෙනස්කම්වලින් පසු මෙම තත්වය මතුවී ඇති බවයි ඔවුන් නිවේදනය කර ඇත්තේ.\nමතබේධයට ලක්වූ වීඩියෝ කිහිපයක් පමණක් ෆේස් බුක් පරිශීලකයන් වෙත ළගාකරවීම තුලින් මෙම තත්වය මතුවී ඇතැයි සඳහන්.\nපසුගිය වසරේ අවසන් මාස 3 තුල මෙම තත්වය මතුවී තිබෙනවා.\nෆේස් බුක් සමාජ ජාලය සිය ප්‍රචාරණ කටයුතු වැඩිදියුණු කිරීමේ අරමුණ සහිතව වෙනස්කම් කිහිපයක් සිදුකරනු ලැබුවා.\nකෙසේවෙතත් ඉන් අපේක්ෂිත ප්‍රතිඵලවලට වඩා යහපත් තත්වයක් දක්නට ලැබුනු බවයි සමාගම කියාසිටියේ.\nමෙලෙස ගත  කරන කාලය අඩු වුව ද එමගින් පෞද්ගලික සම්බන්ධතා වැඩිදියුණු වී ඇතැයි ෆේස් බුක් සමාගම පෙන්වාදී තිබෙනවා.\nමෙම වෙනස්කම් දිගුකාලීනව සමාජ වෙබ් අඩවියේ පැවැත්මට හේතුවනු ඇතැයි ෆේස් බුක් නිර්මාතෘ මාර්ක් සකර්බ්ග් සඳහන් කර තිබුනා.\n2017 වසර ඉතා අපහසු එකක් වුව ද වැදගත් කරුණු රැසක් ඉටුවු බවයි ඔහු කියාසිටියේ.\nසමාජ මාධ්‍ය වෙබ් අඩවිවවල උපයෝගීතාව පිළිබඳ දැඩිව අවධානය යොමුවී ඇති අතර ෆේස් බුක් තුල එහි පරිශීලකයන් ගත කරන කාලය වඩා අර්ථවත් කිරීම අරමුණ බව ද මාර්ක් සකර්බර්ග් ප්‍රකාශ කළා.",
       "URL": "https://www.hirunews.lk/182631/වෙනස්කම්-නිසා-ෆේස්-බුක්-භාවිතයේ-අඩුවක්",
       "Category": "International News",
       "Parent URL": "https://www.hirunews.lk/international-news.php?pageID=398"
}