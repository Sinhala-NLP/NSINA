{
       "Source": "hirunews",
       "Timestamp": "Saturday, 21 March 2020 - 7:17",
       "Headline": "උතුරු කොරියාව මිසයිල අත්හදා බැලීමක",
       "News Content": "ලොවම කොරෝනා වෛරසයේ ව්‍යාප්තිය වැළැක්වීමට පියවර ගනිද්දී, උතුරු කොරියාව මිසයිල අත්හදා බැලීමක නිරත වී තිබෙනවා.\nසිය නායක කිම් ජොං අන්ගේ අධීක්ෂණය යටතේ උතුරු කොරියාව මෙලෙස කෙටි දුර බැලිස්ටික් මිසයිල දෙකක් අත්හදා බලා ඇති අතර ඒවා නැගෙනහිර මුහුද හෙවත් ජපාන මුහුද වෙත පතිත වූ බවයි දකුණු කොරියානු යොන්හැප් ප්‍රවෘත්ති සේවය සඳහන් කළේ.\nමේ මස මුල දී ද උතුරු කොරියාව මිසයිල අත්හදා බැලීම් දෙකක් සිදුකළ අතර, දිගුදුර කාලතුවක්කු අභ්‍යාසයක ද නිරත වුණා. අලූතෙන්ම අත්හදා බැලූ මිසයිල දෙක සිය විශේෂිත ආර්ථික මුහුදු කලාපයෙන් පිටතට පතිත වූ බවයි ජපානය සඳහන් කළේ.\nකෙසේ නමුත්, කිම් ජොං අන් ඇතුළු එරට කොමියුනිස්ට් රජයේ 700කට ආසන්න ඉහළ පෙළේ නිල දරුවන් එක්රැස් වන උත්තරීතර මහජන සභාවේ අප්‍රේල් සැසිය උතුරු කොරියාව විසින් කල් දමා ඇත්තේ කොරෝනා වෛරස් ව්‍යාප්තිය සැලකිල්ලට ගනිමින්.",
       "URL": "https://www.hirunews.lk/236908/උතුරු-කොරියාව-මිසයිල-අත්හදා-බැලීමක",
       "Category": "International News",
       "Parent URL": "https://www.hirunews.lk/international-news.php?pageID=189"
}