{
       "Source": "hirunews",
       "Timestamp": "Saturday, 05 October 2013 - 11:18",
       "Headline": "ඉතාලි මුහුදේ ගිලූණු සංක්‍රමණිකයන් සෙවීම යළි ඇරඹේ.",
       "News Content": "නීතිවිරෝධී සංක්‍රමණිකයන් 500කට ආසන්න පිරිසක් සමඟ ඉතාලියේ ලම්පෙඩූසා දිවයින ආසන්නයේ ගිලූණු යාත්‍රාවෙන් අතුරුදන් වූ පිරිස් සෙවීම යළි ආරම්භ වී තිබෙනවා. මධ්‍යධරණී මුහුදේ පෙරේදා (03) අනතුරට ලක්වූ යාත්‍රාවේ සිටි 155 දෙනෙකු බේරා ගැනුණු අතර, මළ සිරුරු 111ක් මේ වන විට සොයාගෙන තිබෙනවා. තවත් මළ සිරුරු 200ක් පමණ සෙවීම සඳහා කිමිදුම්කරුවන් අද නැවතත් මෙහෙයුම් ආරම්භ කළා. මෙහිදී අනතුරට ලක්වූ යාත්‍රාවේ සිටි බහුතරයක් අප්‍රිකානු සංක්‍රමණිකයන්.",
       "URL": "https://www.hirunews.lk/68685/ඉතාලි-මුහුදේ-ගිලූණු-සංක්‍රමණිකයන්-සෙවීම-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=797"
}