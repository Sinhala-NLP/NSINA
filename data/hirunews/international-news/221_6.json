{
       "Source": "hirunews",
       "Timestamp": "Sunday, 24 November 2019 - 14:21",
       "Headline": "හොංකොං මැතිවරණයේ වාර්තාගත ඡන්ද ප්‍රකාශ කිරීමක්",
       "News Content": "චීනයට අයත් හොංකොං පුරවරයේ දිස්ත්‍රික් කවුන්සිලයට සාමාජිකයන් තෝරා පත් කරගැනීම සඳහා අද පැවැත්වෙන මැතිවරණයේදී ඉහළ ඡන්ද ප්‍රකාශ කිරීමක් දක්නට ලැබෙන බව විදෙස් වාර්තා සඳහන් කළා.\nමිලියන 7.4 ක ජනගහණයක් සහිත හොංකොං  හි මිලියන 4.1ක් ඡන්දය ප්‍රකාශ කිරීමට වරම් ලබා සිටින අතර, අද දිවා කාලය වනවිට ඔවුන් අතුරෙන් බහුතරයක් ඡන්දය ප්‍රකාශ කිරීම විශේෂත්වයක්.\nමධ්‍යහ්නය වනවිට ඡන්දය ප්‍රකාශ කළ සංඛ්‍යාව පසුගිය 2015 මැතිවරණයේ සම්පූර්ණ ඡන්දය ප්‍රකාශ කළ සංඛ්‍යාව ඉක්මවා ඇති බවයි වාර්තාවන්නේ.\nහොංංකොං හි මාස 5 ක් තිස්සේ විරෝධතාවල නිරතවන ප්‍රජාතන්ත්‍රවාදී කණ්ඩායම මෙම මැතිවරණයේදී ඉහළ ජයග්‍රහණයක් අපේක්ෂා කරනවා.\nහොංකොං දිස්ත්‍රික් කවුන්සිලයේ බහුතර බලයක් හිමිව ඇත්තේ චීන හිතවාදී පක්ෂවලටයි.",
       "URL": "https://www.hirunews.lk/228884/හොංකොං-මැතිවරණයේ-වාර්තාගත-ඡන්ද-ප්‍රකාශ-කිරීමක්",
       "Category": "International News",
       "Parent URL": "https://www.hirunews.lk/international-news.php?pageID=221"
}