{
       "Source": "hirunews",
       "Timestamp": "Tuesday, 26 February 2013 - 10:11",
       "Headline": "ඉන්දියාව තවත් චන්ද්‍රිකා පෙළක් උඩුගුවනට යවයි.",
       "News Content": "ඉන්දීය අභ්‍යාවකාශ පර්යේෂණ ආයතනය මගින් රටවල් රැසකට අයත් චන්ද්‍රිකා පෙළක් ඊයේ (25) කක්ෂගත කළා. ආන්ද්‍රා ප්‍රදේශ් හි ශ්‍රීහරිකොටා අභ්‍යාවකාශ මධ්‍යස්ථානයෙන් ඒවා උඩුගුවනට යැවුණු රොකට්ටුව හැදින්වුණේ පී.එස්.එල්.වී. - සී 20 ලෙසයි. ඉන්දියාව සහ ප්‍රංශය ඒකාබද්ධව නිර්මාණය කළ සරාල් චන්ද්‍රිකාව මෙන්ම කැනඩාව, ඔස්ටි‍්‍රයාව, ඩෙන්මාර්කය සහ එක්සත් රාජධානියට අයත් තවත් කුඩා චන්ද්‍රිකා 6ක් මෙහිදී උඩුගුවනට යැවුණා. මෙම අවස්ථාවට ඉන්දීය ජනාධිපති ප්‍රනාබ් මුකර්ජි ද සහභාගි වූ බවයි ඉන්දීය වාර්තා සදහන් කළේ. මෙය ඉන්දියාවේ 101 වැනි අභ්‍යාවකාශ මෙහෙයුමයි.",
       "URL": "https://www.hirunews.lk/54143/ඉන්දියාව-තවත්-චන්ද්‍රිකා-පෙළක්-උඩුගුවනට-යවයි",
       "Category": "International News",
       "Parent URL": "https://www.hirunews.lk/international-news.php?pageID=860"
}