{
       "Source": "hirunews",
       "Timestamp": "Thursday, 21 March 2013 - 8:11",
       "Headline": "චීන හමුදාව සීරුවෙන්.",
       "News Content": "මතබේදය තුඩුදුන් දිවයින් පෙළක අයිතිය සම්බන්ධයෙන් චීනය සමග ජපානය ඇතුළු අනෙකුත් අග්නිදිග ආසියාතික රටවල පවතින අර්බුදයට ඇමරිකාව මැදිහත්වීමට උත්සාහ කිරීම ගැන චීන රජයේ අවධානය යොමුවී තිබෙනවා.  දිවයින් පෙළ අත්පත් කරගැනීම සඳහා චීන හමුදා ආක්‍රමණයක් සිදුවුවහොත් එය වැළැක්වීමට ඇමරිකාව ජපානය සමග එක්ව යුද සැලැස්මක් සකසා ඇතැයි මීට පෙර වාර්තාවුණා. ඒ පිළිබඳ තොරතුරු හෙළිවීමත් සමග චීනය ඊයේ ප්‍රකාශ කළේ සිය රටේ භෞමික අඛණ්ඩතාව ආරක්ෂා කරගැනීම සඳහා හමුදා ශක්තිය නොසැලී තිරසාරව තැබීමට පියවර ගත් ගන්නා බවයි. නැගෙනහිර චීන මුහුදේ පිහිටි දිවයින් පෙල චීනය විසින් ආක්‍රමණය කලහොත් ඒවා නැවත අත්පත් කරගැනීමේ ඇමරිකානු සැලැස්ම පෙන්ටගනයේ ආරංචි මාර්ග උපුටා දක්වමින් ජපාන නිකේ පුවත්පත ඊයේ හෙළි කළා. චීන ආරක්ෂක අමාත්‍යාංශය ඊයේ ප්‍රකාශ කළේ කිසිදු පාර්ශවයක් විසින් කලාපයේ සංකීර්ණ තත්ත්වයක් ඇති කිරීමට කටයුතු නොකළ යුතු බවයි.",
       "URL": "https://www.hirunews.lk/55641/චීන-හමුදාව-සීරුවෙන්",
       "Category": "International News",
       "Parent URL": "https://www.hirunews.lk/international-news.php?pageID=854"
}