{
       "Source": "hirunews",
       "Timestamp": "Sunday, 23 August 2015 - 9:17",
       "Headline": "ගුවන් කරණම කෙළවරවූ හැටි",
       "News Content": "එංගලන්තයේ - සසෙක්ස් ප්‍රාන්තයේ ඊයේ (23) පැවති ෂෝහම් ගුවන් සංදර්ශනයේදී ජෙට් යානයක් කඩා වැටී පුද්ගලයන් හත්දෙනෙකු ජීවිතක්ෂයට පත්වුණා. බ්‍රිතාන්‍ය රාජකීය ගුවන් හමුදාවේ හෝකර් හන්ටර් වර්ගයේ මෙම ජෙට් යානය ප්‍රධාන මාර්ගයකට පතිත වූයේ වාහන රැසක් ගිනිබත් කරමින්. එම වාහනවල සිටි පුද්ගලයන් මියගොස් සිටි අතර තවත් පුද්ගලයන් 14 දෙනෙකු සිද්ධියේදී තුවාල ලබා තිබෙනවා.\nබරපතල තුවාල  ලැබූ යානයේ නියමුවා  අසාධ්‍ය තත්ත්වයෙන් පසුවන බවයි විදෙස් වාර්තා සඳහන් කළේ.\nගුවන් සංදර්ශනයේදී ඇතිවූ ජීවිත හානි සම්බන්ධයෙන් බ්‍රිතාන්‍ය අගමැති ඩේවිඩ්  කැමරන් සිය කනස්සල්ල පළ කළා.\nගුවන් යානය කඩා වැටුනු බ්‍රිතාන්‍යයේ A 27 මහා මාර්ගය මේ වනවිට දෙපාර්ශවයෙන්ම වසා දමා ඇති අතර තවත් මළ සිරුරු තිබේදැයි සෝදිසි මෙහෙයුමක් ක්‍රියාත්මකයි.",
       "URL": "https://www.hirunews.lk/115312/ගුවන්-අනතුරකින්-7ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=709"
}