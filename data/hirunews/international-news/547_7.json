{
       "Source": "hirunews",
       "Timestamp": "Tuesday, 13 December 2016 - 10:23",
       "Headline": "වර්ධා සුළි කුණාටුව නිසා තමිල්නාඩු සහ අන්ද්‍රා ප්‍රාන්තවලින් 20,000ක් ඉවත් කෙරේ",
       "News Content": "ඉන්දියාවට බල පා ඇති වර්ධා සුළි කුණාටුව හේතුවෙන් පුද්ගලයන් 10 දෙනෙකු මිය ගොස් 20,000කට අධික පිරිසක් එම ප්‍රදේශවලින් ඉවත් කර තිබෙනවා.\nසුළි කුණාටුවෙන් තමිල්නාඩු සහ ආන්ද්‍ර ප්‍රදේශ් ප්‍රාන්තවලට වැඩි බලපෑමක් එල්ල වී ඇති බවටයි එරට මාධ්‍ය වාර්තා කළේ.\nසුළගේ වේගය පැයට කිලෝමීටර් 120ත්, 130ත් අතර වන අතර ප්‍රදේශ රැසකට විදුලිබලය ඇණහිට තිබෙනවා.\nඑමෙන්ම චෙන්නායි ගුවන් තොටුපළේ මෙහෙයුම් කටයුතු සම්පූර්ණයෙන්ම නවතා දමා ඇති බවයි ඉන්දීය වාර්තා වැඩිදුරටත් සඳහන් කළේ.",
       "URL": "https://www.hirunews.lk/149586/වර්ධා-සුළි-කුණාටුව-නිසා-තමිල්නාඩු-සහ-අන්ද්‍රා-ප්‍රාන්තවලින්-20000ක්-ඉවත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=547"
}