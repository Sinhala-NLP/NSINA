{
       "Source": "hirunews",
       "Timestamp": "Saturday, 07 March 2015 - 14:56",
       "Headline": "ඇමෙරිකාවේ ආසියානු මිත්‍රයා ඉන්දියාවයි",
       "News Content": "ඇමෙරිකානු එක්සත් ජනපදයේ ආසියානු මිත්‍රයා ලෙස ඉන්දියාව තෝරා ගත් බව ඇමෙරිකානු කොංග්‍රස් සභික එඞ් රොයිස් පවසනවා. ඉන්දියාවේ අග්‍රාමාත්‍ය නරේන්ද්‍ර මෝදි යටතේ මීළග සියවසේ වඩාත්ම ඉදිරියට පැමිණෙන රාජ්‍ය ලෙස ඉන්දියාව සැලකිය හැකි බවයි එඞ් රොයිස් පෙන්වා දෙන්නේ. ඒ අනුව, ආර්ථික සහ ආරක්ෂක සබඳතා ඉන්දියාව සමග තවදුරටත්  ශක්තිමත් කරගත යුතු බවටයි ඔහු අවධාරණය කරන්නේ. එඞ් රොයිස් ඇමෙරිකානු රිපබ්ලිකන් පක්ෂයේ මීළග ජනාධිපති අපේක්ෂක ධුරය ලබා ගැනීමේ සටනේ පෙරමුණේ සිටින පුද්ගලයෙකු ලෙසයි සැලකෙන්නේ.",
       "URL": "https://www.hirunews.lk/104954/ඇමෙරිකාවේ-ආසියානු-මිත්‍රයා-ඉන්දියාවයි",
       "Category": "International News",
       "Parent URL": "https://www.hirunews.lk/international-news.php?pageID=752"
}