{
       "Source": "hirunews",
       "Timestamp": "Friday, 13 January 2017 - 14:11",
       "Headline": "චීනයෙන්, ඇමරිකාවට අනතුරු ඇගවීමක්",
       "News Content": "දකුණු චීන මුහුදේ පිහිටි අයිතිය පිළිබද මතභේදයට තුඩු දුන් දිවයින් පෙළට ප්‍රවේශය අවහිර කළ හැක්කේ යුද්ධයකින් පමණක් බව චීනය පවසනවා.\nචීන රජයේ මාධ්‍ය අද මෙලෙස ප්‍රතිචාර දැක්වූයේ ඩොනල්ඩ් ට්‍රම්ප් විසින් සිය රාජ්‍ය ලේකම්වරයා ලෙස නම් කර සිටින රෙක්ස් ටිලර්සන් කළ ප්‍රකාශයකටයි.\nදකුණු චීන දිවයින් වලට චීනයේ ප්‍රවේශය අවහිර කළ යුතු බව ඔහු ප්‍රකාශ කර තිබුණා.\nඑහෙත් ඒ සදහා මහා පරිමාණ යුද්ධයක් දියත් කිරීමට ඇමරිකාවට සිදුවනු ඇතැයි චීන රජයේ පාලනය යටතේ පවතින ඉංග්‍රීසි බසින් පළවන ග්ලෝබල් ටයිම්ස් පුවත්පත අද සිය කතුවැකියෙන් සදහන් කළා.\nමෙම දිවයින් වලට චීනය පමණක් නොව වියට්නාමය, පිලිපීනය, බෲනායි, මැලේසියාව සහ තායිවානය ද හිමිකම් කියනවා.",
       "URL": "https://www.hirunews.lk/151975/චීනයෙන්-ඇමරිකාවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=531"
}