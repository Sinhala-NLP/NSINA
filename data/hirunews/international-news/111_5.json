{
       "Source": "hirunews",
       "Timestamp": "Thursday, 10 June 2021 - 15:20",
       "Headline": "මියන්මාරයේ හමුදා ගුවන් යානයක් අනතුරට ලක්වී 12 දෙනෙකු ජීවිතක්ෂයට",
       "News Content": "මියන්මාරයේ හමුදා ගුවන් යානයක් එරට දෙවන විශාලතම නගරය වන මැන්ඩලේහිදී අනතුරට ලක්වීමෙන් එහි ගමන්ගත් 12 දෙනෙකු ජීවිතක්ෂයට පත්වූ බව නගරයේ ගිණි නිවන සේවාව ප්‍රකාශ කළා.\nනේපිඩෝ අගනුවර සිට ප්‍රාදේශීය නගරයක් වෙත පියාසර කරන අතර තුල එය හදිසියේ කඩා වැටී ඇත්තේ වානේ කම්හලක් ආසන්නයටයි.\nයානයේ හමුදා සාමාජිකයන් 6 දෙනෙකු මෙන්ම ආගමික උත්සවයක් සඳහා යමින් සිටි බෞද්ධ භික්ෂූන් වහන්සේලා පිරිසක්ද ගමන් කර තිබෙනවා.\nනියමුවා සහ එක් මගියෙකු දිවි ගලවාගෙන ඇති අතර ඔවුන් රෝහල් ගත කර ඇති බව විදෙස් වාර්තා සඳහන් කළා.",
       "URL": "https://www.hirunews.lk/273933/මියන්මාරයේ-හමුදා-ගුවන්-යානයක්-අනතුරට-ලක්වී-12-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=111"
}