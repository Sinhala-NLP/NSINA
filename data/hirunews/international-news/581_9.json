{
       "Source": "hirunews",
       "Timestamp": "Sunday, 25 September 2016 - 10:25",
       "Headline": "ජයලලිතා රෝහල් ගත කෙරෙයි",
       "News Content": "තමිල්නාඩු ප්‍රාන්ත ප්‍රධාන අමාත්‍ය ජයලලිතා ජයරාම් චෙන්නායි නුවර ඇපලෝ රෝහලට ඇතුලත් කර තිබෙනවා.\nඒ සාමාන්‍යයෙන් සිදු කෙරෙන පරීක්ෂණ කටයුත්තක් සඳහා බවයි විදෙස් පුවත් සේවාවල දැක්වෙන්නේ.\nනිවේදනයක් නිකුත් කරමින් අදාළ රෝහල සඳහන් කලේ ඇය සාමාන්‍ය සෞඛ්‍ය තත්වයෙන් පසුවන බවයි.\nකෙසේවෙතත් පසුගිය බ්‍රහස්පතින්දා සිට ජයලලිතා ජයරාම් උණ සහ විජලන  තත්වයෙන් පසුවී ඇතැයි සඳහන්.\nඑම රෝගී තත්වයන් මේවන විට සුව අතට පත්වී ඇතැයි ද රෝහල් බලධාරීන් ප්‍රකාශකර තිබෙනවා.\nකෙසේවෙතත් තමිල්නාඩු මහ ඇමතිනිය රෝහලින් පිටත්වන දිනයක් මෙතෙක් ප්‍රකාශවී නැහැ.",
       "URL": "https://www.hirunews.lk/143772/ජයලලිතා-රෝහල්-ගත-කෙරෙයි",
       "Category": "International News",
       "Parent URL": "https://www.hirunews.lk/international-news.php?pageID=581"
}