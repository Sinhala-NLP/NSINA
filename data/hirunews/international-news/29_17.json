{
       "Source": "hirunews",
       "Timestamp": "Sunday, 02 October 2022 - 9:55",
       "Headline": "ඉන්දියාවේ වන්දනාකරුවන් රැගත් රථයක් පෙරළී 26ක් මරුට",
       "News Content": "ඉන්දියාවේ කාන්පූර් හිදී වන්දනාකරුවන් රැගත් ට්‍රැක්ටර් රථයක් පෙරලීමෙන් 26 දෙනෙකු මියගොස් තිබෙනවා.\n50 දෙනෙකු රැගෙන කෝවිලක් වෙත ගමන් කරමින් තිබූ රථයක් මෙලෙස අනතුරට ලක්ව ඇති බවයි ඉන්දීය මාධ්‍ය වාර්තා කළේ.\nඋත්තර් ප්‍රදේශ් ප්‍රාන්තයේ කන්පූර් නගරයේ සිදුවූ අනතුරින් තවත් 22 දෙනෙකු තුවාල ලබා ඇති බව ඉන්දීය මාධ්‍ය වාර්තා කරනවා.\nඅගමැති නරේන්ද්‍ර මෝදි ද ට්විටර් පණිවුඩයක් මගින් සිය ශෝකය ප්‍රකාශ කර තිබෙනවා.\nඋත්තර් ප්‍රදේශ් ප්‍රධාන අමාත්‍ය යෝගී ආදිත්‍යනාත් පැවසුවේ මෙවැනි වාහනයක් භාවිතා කළ යුත්තේ කෘෂිකාර්මික කටයුතුවලට සහ භාණ්ඩ ප්‍රවාහනය කිරීමට මිස මිනිසුන් ප්‍රවාහනයට නොවන බවයි.\nවන්දනාකරුවන් රැගත් ට්‍රැක්ටර් රථයක් පෙරළී 26 දෙනෙකුට මරු කැඳවූ අනතුර සිදුවී පැය කිහිපයක් ගතවීමටත් පෙර තවත් අනතුරක් වාර්තාවී තිබෙනවා.\nඅහිරාවන් ගුවන් පාලම අසලදී අධික වේගයෙන් ගමන් කළ ට්‍රක් රථයක් භාණ්ඩ ප්‍රවාහන රථයක ගැටී සිදුවූ මෙම අනතුරෙන් මියගිය සංඛ්‍යාව පස්දෙනෙකු බවයි ඉන්දීය මාධ්‍ය වාර්තා සඳහන් කළේ.\nමේ අතර ට්‍රැක්ටර් රථයක් පෙරළී මියගිය 26 දෙනා වෙනුවෙන් වන්දි ලබාදෙන ලෙස ඉන්දීය අග්‍රාමාත්‍ය නරේන්ද්‍ර මෝදි බලධාරීන්ට දැනුම්දී තිබෙනවා.",
       "URL": "https://www.hirunews.lk/316834/ඉන්දියාවේ-වන්දනාකරුවන්-රැගත්-රථයක්-පෙරළී-26ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=29"
}