{
       "Source": "hirunews",
       "Timestamp": "Saturday, 17 March 2018 - 11:15",
       "Headline": "ෂී - ජින්පින්ගේ දෙවන ජනපති ධුරයට පාර්ලිමේන්තුවේ අනුමැතිය",
       "News Content": "චීන පාර්ලිමේන්තුව මගින් ජනාධිපති ෂී - ජින්පින් එරට ජනාධිපතිවරයා ලෙස අද (17) දෙවන වරටත් පත් කරනු ලැබුවා.\nඒ, බීජිං නුවර පැවැත්වෙන පක්ෂ සම්මේලනයේදියි.\nඑමෙන්ම ඔහුගේ සමීපතමයෙකු ලෙස සැලකෙන වෑන් කුයිෂාන් උප ජනාධිපතිවරයා ලෙස පත් කරගෙන තිබෙනවා.\nජනාධිපති ෂී - ජින්පින් යළි තේරී පත්වීම අපේක්ෂා කළ සිද්ධියක් වුවත් හිටපු දූෂණ විරෝධී දේශපාලනඥයෙකු වන වෑන් කුයිෂාන්ගේ පත්වීම අනපේක්ෂිත වූවක් බවයි විචාරකයන් පෙන්වා දෙන්නේ.\nචීන පාර්ලිමේන්තුවේ අද පැවැති ඡන්දයේදී ජනාධිපති ෂී - ජින්පින්ගේ පත්වීමට ඡන්ද 2970ක් ලැබී ඇති අතර, එය සියයට 99 ඉක්ම වූ ප්‍රතිශතයක්.\nචීනයේ ජනපති ධුරය දෙවරකට සීමා වී පැවතුණ ද ජනපති ෂී - ජින්පින්ට දිවි ඇති තෙක් එම ධුරය දැරීමට හැකි වන පරිදි ව්‍යවස්ථා සංශෝධනයකට ද මෙවර පක්ෂ සම්මේලනයේදී අනුමැතිය හිමි වුණා.",
       "URL": "https://www.hirunews.lk/186147/ෂී-ජින්පින්ගේ-දෙවන-ජනපති-ධුරයට-පාර්ලිමේන්තුවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=385"
}