{
       "Source": "hirunews",
       "Timestamp": "Monday, 07 February 2022 - 17:19",
       "Headline": "ප්‍රංශ ජනපති මැක්‍රොන් හදිසියේම මොස්කව් යයි",
       "News Content": "යුක්රේන ආක්‍රමණයක් වැළැක්වීම සහතික කරලීම සඳහා ප්‍රංශ ජනාධිපති එම්මානුවෙල් මැක්‍රොන් රුසියානු නායකයා හමුවීම සඳහා මොස්කව් බලා ගොස් තිබෙනවා.\nඒ, ජනාධිපති පුටින් සහ යුක්රේන නායකයා සමග දුරකථන සංවාද කිහිපයක නිරතවීමෙන් අනතුරුවයි.\nමොස්කව් සංචාරයෙන් පසු ප්‍රංශ ජනාධිපතිවරයා යුක්රේන අගනුවර බලා නික්මෙනවා.\nකෙසේ නමුත් විචාරකයන් පෙන්වා දෙන්නේ යුක්රේන ආක්‍රමණයක උණුසුම අප්‍රේල් අවසානය දක්වා නතර කිරීම ප්‍රංශ ජනාධිපතිවරයාගේ අරමුණ බවයි.\nඅප්‍රේල් මාසයේදී යුරෝපීය රටවල් වන හංගේරියාව, ස්ලොවීනියාව මෙන්ම ප්‍රංශයේ තීරණාත්මක මැතිවරණ පැවැත්වීමට නියමිතයි.",
       "URL": "https://www.hirunews.lk/296411/ප්‍රංශ-ජනපති-මැක්‍රොන්-හදිසියේම-මොස්කව්-යයි",
       "Category": "International News",
       "Parent URL": "https://www.hirunews.lk/international-news.php?pageID=63"
}