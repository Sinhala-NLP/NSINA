{
       "Source": "hirunews",
       "Timestamp": "Friday, 11 August 2017 - 7:09",
       "Headline": "ට්‍රම්ප්ගෙන් උතුරු කොරියාවට අවවාදයක්",
       "News Content": "ඇමරිකාවට කිසිදු හානියක් සිදුකරන්නේ නම් ඉතා පරිස්සමෙන් එය සිදුකළ යුතු බවට ජනාධිපති ඩොනල්ඩ් ට්‍රම්ප් උතුරු කොරියාවට දැඩි අවවාදයක් සිදුකර තිබෙනවා.\nඑවැනි අවස්ථාවකදී ලෝක ඉතිහාසයේ මෙතෙක් රටවල් කිහිපයක් පමණක් මුහුණදුන් අත්දැකීමකට උතුරු කොරියාවට මුහුණදීමට සිදුවිය හැකි බවයි ඇමරිකානු ජනාධිපතිවරයා සදහන් කර ඇත්තේ.\nජනාධිපති ට්‍රම්ප් මේ බව ප්‍රකාශ කළේ පැසිෆික් කලාපයේ ඇමරිකානු කදවුරක් පිහිටි ගුවාම් දිවයින ආසන්නයේ මිසයිල අත්හදා බැලීම් 4 ක් සිදුකරන බවට උතුරු කොරියාව දැනුම්දීමක් කර තිබියදීයි.",
       "URL": "https://www.hirunews.lk/168133/ට්‍රම්ප්ගෙන්-උතුරු-කොරියාවට-අවවාදයක්",
       "Category": "International News",
       "Parent URL": "https://www.hirunews.lk/international-news.php?pageID=451"
}