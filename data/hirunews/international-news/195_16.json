{
       "Source": "hirunews",
       "Timestamp": "Tuesday, 25 February 2020 - 8:02",
       "Headline": "ට්‍රම්ප් පැමිණීමට පෙර, දිල්ලියේ ගැටුම්වලින් 5 දෙනෙකු මරුට",
       "News Content": "ඇමරිකානු ජනාධිපති ඩොනල්ඩ් ට්‍රම්ප්ගේ ඉන්දීය චාරිකාවේ පළමු දිනය වූ ඊයේ ඔහු නවදිල්ලියට පැමිණීමට පෙර දිල්ලි අගනුවර ඇති වූ ගැටුම්වලින් පුද්ගලයන් 5 දෙනෙකු ජීවිතක්ෂයට පත්වුණා.\nජනපති ට්‍රම්ප් අහමදාබාද් නුවර ලොව විශාලතම ක්‍රිකට් ක්‍රීඩාංගණය විවෘත කිරීමෙන් අනතුරුව, ටජ් මහල නැරඹීමට අග්‍රා නුවරට ගිය අතර, ඔහු දිල්ලියට පැමිණීමට නියමිතව තිබුණේ ඊයේ රාත්‍රී 7.30ට පමණයි.\nඑහෙත් පුරවැසි පනත මුල් කරගෙන දිල්ලියේ පැවති විරෝධතා ප්‍රචණ්ඩ ස්වරූපයක් ගෙන තිබූ අතර එම ගැටුම්වලදී මෙලෙස පොලිස් නිලධාරියෙකු ඇතුළු 5 දෙනෙකු මිය ගොස් තිබෙනවා.",
       "URL": "https://www.hirunews.lk/235164/ට්‍රම්ප්-පැමිණීමට-පෙර-දිල්ලියේ-ගැටුම්වලින්-5-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=195"
}