{
       "Source": "hirunews",
       "Timestamp": "Saturday, 17 July 2021 - 9:08",
       "Headline": "වර්ධක එන්නත පිළිබඳව සංවාදයක් ඇරඹේ",
       "News Content": "කොරෝනා වෛරස් එන්නත් මාත්‍රා දෙකම ලැබූ පුද්ගලයින්ගේ ප්‍රතිශක්තිකරණ හැකියාව වර්ධනය කිරීමේ බූස්ටර් හෙවත් ප්‍රවර්ධක එන්නත් මාත්‍රාවක් ලබාදිය යුතුද යන්න පිළිබඳව මේ වනවිට පුළුල් සංවාදයක් ආරම්භ වී තිබෙනවා.\nජනගහනයෙන් සැලකිය යුතු ප්‍රතිශතයක් එන්නත්කරණය සිදුකළ රටවල් පවා මේ වනවිට ඒ පිළිබඳව අවධානය යොමු කරන්නේ ප්‍රබල ප්‍රචාරණ හැකියාවකින් යුත් ඩෙල්ටා කොරෝනා ප්‍රභේදය හේතුවෙන්.\nකෙසේ නමුත්, ඇතැම් විශේෂඥයින් පෙන්වා දෙන්නේ 03 වන නැතිනම් ප්‍රවර්ධක එන්නත් මාත්‍රාවක් ලබාදීම පිළිබඳව වත්මන් වාතාවරණය යටතේ තීරණයකට එළැඹිය නොහැකි බවයි.\nඑහෙත් මේ වසර අගදී එලෙස 03 වන මාත්‍රාවක් ලබාදීමට සූදානම් වන්නැයි අමෙරිකා එක්සත් ජනපදයේ කොවිඩ් පාලන බලධාරීන් දැනුම් දී ඇති බව සඳහන්\n.\nකෙසේ නමුත්, දුප්පත් රටවල්වල මිලියන සංඛ්‍යාත ජනතාව එක් එන්නත් මාත්‍රාවක් හෝ නොලැබ සිටියදී ධනවත් රටවල් 03 වන මාත්‍රාවක් පිළිබඳව අවධානය යොමු කිරීම සදාචාරාත්මක නොවන බව ඇතමුන්ගේ අදහසයි.",
       "URL": "https://www.hirunews.lk/277192/වර්ධක-එන්නත-පිළිබඳව-සංවාදයක්-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=105"
}