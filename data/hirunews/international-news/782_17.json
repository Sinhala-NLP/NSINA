{
       "Source": "hirunews",
       "Timestamp": "Wednesday, 27 November 2013 - 7:50",
       "Headline": "ඇමරිකානු ප්‍රහාරක යානා චීන ගුවන් සීමාවට.",
       "News Content": "ඇමරිකානු ගුවන් හමුදාවට අයත් බී 52 වර්ගයේ ප්‍රහාරක ගුවන් යානා දෙකක් චීන ගුවන් සීමාව උල්ලංගණය කළ බවට චෝදනා එල්ල වී තිබෙනවා. චීනය සහ ජපානය අතර මතභේදයට තුඩු දී ඇති දූපත් දෙක ඉහළින් මෙම ප්‍රහාරක ගුවන් යානා පියාසර කර ඇති බවටයි වාර්තා වන්නේ. මෙම දූපත් දෙක තමන්ට අයත් බැවින් ඒ හරහා වෙනත් රටවල ගුවන් යානා පියාසර කිරීම තහනම් කරමින් චීනය මීට සති කිහිපයකට පෙර ගුවන් නීතියක් ද සම්මත කළා. කෙසේ වුවත් මේ සම්බන්ධයෙන් ප්‍රතිචාර දක්වන පෙන්ටගනය පවසන්නේ චීනයේ එම ගුවන් නීති තමන් පිළිනොපදින බවයි. එමෙන්ම එම දූපත් දෙකට ඉහළින් පියාසර කිරීම තහනම් කිරීමට චීනයට අයිතියක් නොමැති බව ද ඇමරිකාව පවසනවා.",
       "URL": "https://www.hirunews.lk/72191/ඇමරිකානු-ප්‍රහාරක-යානා-චීන-ගුවන්-සීමාවට",
       "Category": "International News",
       "Parent URL": "https://www.hirunews.lk/international-news.php?pageID=782"
}