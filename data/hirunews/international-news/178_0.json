{
       "Source": "hirunews",
       "Timestamp": "Sunday, 21 June 2020 - 16:36",
       "Headline": "ඉන්දුනීසියාවේ මෙරාපි ගිනි කන්ද යළි පුපුරයි",
       "News Content": "ලොව වඩාත් සක්‍රීය ගිනි කන්දක් ලෙස සැලකෙන ඉන්දුනීසියාවේ මෙරාපි ගිනි කන්ද නැවතත් විදාරණය වීමට පටන් ගෙන ඇති අතර, අද දිනයේ දෙවරක් පිපිරීම් සිදුව තිබෙනවා.\nඑහිදී මීටර් 6000ක් පමණ ඉහළ අහසට ගිනි කඳු අළු සහ දුමාරය පැතිරුණු බවයි විදෙස් වාර්තා සඳහන් කළේ.\nවිනාඩි 7ක පමණ කාලයක් ගිනි කඳු පිපිරීම සිදුව ඇති අතර, එහි කේන්ද්‍රයේ සිට කිලෝමීටර් 3ක වටප්‍රමාණයේ සිටින ජනයා ඉවත් කර ගැනීමට පියවර ගැනුණා.\nමෙරාපි ගිනි කන්ද අවසන් වරට දැවැන්ත පිපිරීමකට ලක්වූයේ 2010 වසරේදියි. එහිදී පුද්ගලයන් 300ක් පමණ ජීවිතක්ෂයට පත්වූ අතර, තුන් ලක්ෂයකට ආසන්න පිරිසක් පීඩාවට ලක්වුණා. දිවයින් 17,000කින් පමණ සමන්විත ඉන්දුනීසියාවේ පවතින සක්‍රීය ගිනි කඳු සංඛ්‍යාව 130කට ආසන්නයි.",
       "URL": "https://www.hirunews.lk/243611/ඉන්දුනීසියාවේ-මෙරාපි-ගිනි-කන්ද-යළි-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=178"
}