{
       "Source": "hirunews",
       "Timestamp": "Saturday, 14 March 2020 - 20:08",
       "Headline": "ඉන්දියාව පෙට්‍රල් සහ ඞීසල්වල තීරු බදු ඉහළ නංවයි",
       "News Content": "ලෝක වෙළඳපොලේ ඉන්ධන මිල වාර්තාගත ලෙස පහත වැටෙද්දී ඉන්දියාව පෙට්‍රල් සහ ඞීසල් සඳහා වන තීරු බදු ඉහළ නංවා තිබෙනවා.\nඒ, ලෝක වෙළඳපොලේ මිල අඩුවීමේ වාසිය ජනතාවට ලබාදීම වෙනුවට ආණ්ඩුවේ ආදායම් තර කරගැනීමේ අරමුණින්.\nඒ අනුව පෙට්‍රල් ලීටරයක් සඳහා බදු රුපියල් දෙකේ සිට අට දක්වාත්, ඞීසල් ලීටරයක බදු රුපියල් දෙකේ සිට හතර දක්වාත් ඉහළ නංවා ඇති අතර, එමඟින් ආණ්ඩුව ඉපයීමට අදහස් කරන අතිරේක ආදායම ඉන්දීය රුපියල් කෝටි 39,000ක්.\nකෙසේ නමුත් මේ නිසා ඉන්දීය වෙළඳපොලේ ඉන්ධන මිලෙහි වෙනසක් සිදුවන්නේ නැහැ.",
       "URL": "https://www.hirunews.lk/236516/ඉන්දියාව-පෙට්‍රල්-සහ-ඞීසල්වල-තීරු-බදු-ඉහළ-නංවයි",
       "Category": "International News",
       "Parent URL": "https://www.hirunews.lk/international-news.php?pageID=190"
}