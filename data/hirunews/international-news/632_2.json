{
       "Source": "hirunews",
       "Timestamp": "Tuesday, 24 May 2016 - 7:56",
       "Headline": "සිරියාව ප්‍රහාරවල වගකීම විදේශ බලවේගවලට පවරයි",
       "News Content": "සිරියාවේ මධ්‍යධරණී මුහුද ආශ්‍රිත ටාටෝස් සහ ජබ්ලේ නගරවලට ඊයේ එල්ල වූ ප්‍රහාර සම්බන්ධයෙන් සිරියානු රජය තුර්කිය කටාරය සහ සෞදි අරාබියට චෝදනා එල්ල කළා.\nමෙම ප්‍රහාරවලින් පුද්ගලයන් 78 දෙනෙකු මිය ගිය බව සිරියානු රාජ්‍ය මාධ්‍ය සදහන් කළ ද ස්වාධීන නිරීක්ෂකයන් ප්‍රකාශ කළේ මිය ගිය සංඛ්‍යාව 145 ඉක්ම වන බවයි.\nIS  සංවිධානය ප්‍රහාරයේ වගකීම භාරගෙන තිබෙනවා.\nකෙසේ නමුත් ජනාධිපති බෂාර් අල් අසාද්ගේ බලකොටුවක් ලෙස සැලකෙන මෙම ප්‍රදේශයට එල්ල වූ ප්‍රහාරවලට හේතු වූයේ සෞදි අරාබිය තුර්කිය සහ කටාරය තම රට තුළ අන්තවාදීන් ශක්තිමත් කිරීම නිසා බව සිරියානු මාධ්‍ය සදහන් කළා.\nඔවුන් මෙම කැරළි කණ්ඩායම්වලට අවි ලබාදෙන බවටයි සිරියාව චෝදනා කළේ.",
       "URL": "https://www.hirunews.lk/133868/සිරියාව-ප්‍රහාරවල-වගකීම-විදේශ-බලවේගවලට-පවරයි",
       "Category": "International News",
       "Parent URL": "https://www.hirunews.lk/international-news.php?pageID=632"
}