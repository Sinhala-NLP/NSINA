{
       "Source": "hirunews",
       "Timestamp": "Tuesday, 21 August 2018 - 11:57",
       "Headline": "නැවතත් කිම් ජොං අන් හමුවන්න ට්‍රම්ප් සූදානම්",
       "News Content": "කොරියානු අර්ධද්වීපය න්‍යෂ්ටික අවියෙන් තොර කලාපයක් බවට පත් කරලීම සහතික කිරීම සඳහා උතුරු කොරියානු නායක කිම් ජොං අන් නැවත හමුවීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර තිබෙනවා.\nරොයිටර් පුවත් සේවය සමඟ සම්මුඛ සාකච්ඡාවකට සහභාගි වෙමින් ඔහු කියා සිටියේ පසුගිය ජුනි 12 වනදා සිංගප්පූරුවේ පැවති ඓතිහාසික සමුළුවෙන් පසු න්‍යෂ්ටික අවි හරණය උදෙසා උතුරු කොරියාව පියවර රැසක් ගෙන ඇති බවයි.\nකෙසේ නමුත්, කොරියානු අර්බුදය සම්බන්ධයෙන් චීනයෙන් පෙර පැවති සහයෝගය නොලැබෙන බව සඳහන් කළ ඇමරිකානු ජනාධිපතිවරයා කියා සිටියේ වෙළද යුද්ධය ඊට හේතුවක් විය හැකි බවයි.",
       "URL": "https://www.hirunews.lk/198046/නැවතත්-කිම්-ජොං-අන්-හමුවන්න-ට්‍රම්ප්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=340"
}