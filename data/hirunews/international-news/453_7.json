{
       "Source": "hirunews",
       "Timestamp": "Saturday, 05 August 2017 - 15:04",
       "Headline": "රාහුල් ගාන්ධිගේ වාහන පෙළට ගල් මුල් ප්‍රහාර",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ දේශපාලන බලකොටුව වන ගුජරාට් ප්‍රාන්තයේ ගං වතුරෙන් පීඩාවට පත්වූවන් පිළිබඳ සොයා බැලීම සඳහා ගිය කොංග්‍රස් පක්ෂයේ නියෝජ්‍ය සභාපති රාහුල් ගාන්ධිගේ රථ පෙළට ඊයේ ගල් මුල් ප්‍රහාරයක් එල්ල වී තිබෙනවා.\nරාහුල් ගාන්ධිට ආරක්ෂාව උදෙසා වෙඩි නොවදින රථයකින් ගමන් කිරීමට උපදෙස් ලැබී තිබුණ ද ඔහු චාරිකාවට එක්වී ඇත්තේ ඉදිරි පසින් ගමන් ගත් රථයේයි.\nඊට සිමෙන්ති ගල් වැනි ද්‍රව්‍යවලින් කිසියම් පිරිසක් පහර දී ඇති අතර, වාහනයට දැඩි අලාභ හානි සිදුවූ බවයි වාර්තා වන්නේ.\nරාහුල් ගාන්ධිගේ ආරක්ෂකයින්ට ද එහිදී තුවාල සිදුවී තිබෙනවා.\nකෙසේ නමුත්, එම සිද්ධියෙන් අනතුරුව කොංග්‍රස් නියෝජ්‍ය සභාපති රාහුල් ගාන්ධි ප්‍රකාශ කළේ ගල් ප්‍රහාර හෝ කළු කොඩිවලින් තමාගේ ජනතා සේවය නතර කළ නොහැකි බවයි.",
       "URL": "https://www.hirunews.lk/167701/රාහුල්-ගාන්ධිගේ-වාහන-පෙළට-ගල්-මුල්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=453"
}