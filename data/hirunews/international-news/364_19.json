{
       "Source": "hirunews",
       "Timestamp": "Saturday, 26 May 2018 - 10:01",
       "Headline": "මෙකුණු සුළි සුළඟින් අරාබි ගල්ෆ් ප්‍රදේශයට හානි",
       "News Content": "අරාබි ගල්ෆ් ප්‍රදේශයට හමා ආ මෙකුණු සුළි සුළඟ හේතුවෙන් මේ වන විට ඕමානයේ තුන්වන විශාලතම නගරය වන සලාලා හි ජල ගැල්මක් ඇති වී තිබෙනවා.\n12 හැවිරිදි දැරියක් ද සුළි සුළඟින් ගසාගෙන ගොස් තාප්පයක ගැටී ජීවිතක්ෂයට පත්වුණා.\nවෙරළ ප්‍රදේශවල උස් රළ දක්නට ලැබෙන අතර, වෙරළාසන්න ප්‍රදේශවලින් ජනයා ඉවත් කර ගැනීමට ද පියවර ගෙන තිබෙනවා.\nසුළි සුළඟත් සමඟ මිලිමීටර් 800ක පමණ වර්ෂාපතනයක් අපේක්ෂා කරන බවයි  ඕමාන කාලගුණ විද්‍යා අංශ ඊයේ ප්‍රකාශ කළේ.\nමෙකුණු සුළි සුළඟ  ඕමානයට හමා ඒමට පෙර යේමනයේ දකුණුදිග ප්‍රදේශයට බලපෑ අතර, එහි පුද්ගලයන් 5 දෙනෙකු ජීවිතක්ෂයට පත්වී 40 දෙනෙකු අතුරුදන් වී තිබෙනවා.",
       "URL": "https://www.hirunews.lk/191605/මෙකුණු-සුළි-සුළඟින්-අරාබි-ගල්ෆ්-ප්‍රදේශයට-හානි",
       "Category": "International News",
       "Parent URL": "https://www.hirunews.lk/international-news.php?pageID=364"
}