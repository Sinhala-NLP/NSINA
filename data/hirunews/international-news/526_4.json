{
       "Source": "hirunews",
       "Timestamp": "Tuesday, 24 January 2017 - 13:35",
       "Headline": "ට්‍රම්ප්, චීනය සමඟ ගැටුමකට අර අඳී",
       "News Content": "දකුණු චීන මුහුදේ මතභේදයට තුඩු දුන් දිවයින් පෙළ සම්බන්ධයෙන් ඇමරිකානු සහ ජාත්‍යන්තර අභිලාෂයන් අනුව කටයුතු කරන බව ඩොනල්ඩ් ට්‍රම්ප් පරිපාලනය පවසනවා.\nධවල මන්දිරයේ ප්‍රකාශක ෂෝන් ස්පයිසර් කියා සිටියේ චීනයේ අතිමහත් වෙළඳපොළට පිවිසීම සඳහා එම වගකීම පැහැර හැරීමට ඇමරිකාව සූදානම් නොමැති බවයි.\nඇමරිකානු - චීන වෙළඳ සබදතා දෙපාර්ශවයටම ප්‍රතිඵලදායක අන්දමින් සිදුවිය යුතු බවයි ඔහු කියා සිටියේ.\nසම්පත් බහුල දකුණු චීන දිවයින් පෙළ චීනයට පමණක් හිමි කර දීමට ඇමරිකාව ඉඩ නොදෙන බව ඔහු සදහන් කර තිබෙනවා.\nකෙසේ නමුත්, චීනය පසුගිය දා කියා සිටියේ එම දිවයින් පෙළ චීනයෙන් වෙන් කිරීමට නම් දැවැන්ත යුද සංග්‍රාමයක් දියත් කිරීමට සිදුවිය හැකි බවයි.\nජනාධිපති ඩොනල්ඩ් ට්‍රම්ප් ධවල මන්දිරයට පිවිසීමෙන් පසු චීනයට සිදුකළ අනතුරු ඇගවීම ඇමරිකාව සහ චීනය අතර රාජතාන්ත්‍රික අර්බුදයකට මුල් වනු ඇතැයි විචාරකයන් පෙන්වා දෙනවා.",
       "URL": "https://www.hirunews.lk/152775/ට්‍රම්ප්-චීනය-සමඟ-ගැටුමකට-අර-අඳී",
       "Category": "International News",
       "Parent URL": "https://www.hirunews.lk/international-news.php?pageID=526"
}