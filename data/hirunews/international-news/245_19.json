{
       "Source": "hirunews",
       "Timestamp": "Monday, 12 August 2019 - 18:03",
       "Headline": "හොංකොං ගුවන් තොටුපළේ ගුවන් ගමන් නවතී",
       "News Content": "ආණ්ඩු විරෝධී උද්ඝෝෂණ උත්සන්න වීමත් සමඟ හොංකොං ජාත්‍යන්තර ගුවන් තොටුපළින් නික්මෙන සියළුම ගුවන් ගමන් අද අවලංගු කෙරුණා.\nලොව කාර්ය බහුලතම ගුවන් ප්‍රවාහන මධ්‍යස්ථානයක් වන හොංකොං ගුවන් තොටුපළේ මෙහෙයුම්වලට විරෝධතාවලින් විශාල බාධා එල්ල වී ඇති බවයි ගුවන් තොටුපළ බලධාරීන් ප්‍රකාශ කළේ.\nමේ අනුව හොංකොං වේලාවෙන් අද පස්වරු 6න් පසු නික්මීමට නියමිතව තිබූ ගුවන් ගමන් 160ක් අවලංගු කර තිබෙනවා.\nහොංකොං හි චීන පාලනයට එරෙහි විරෝධතාවලට ගුවන් තොටුපළ සහ ගුවන් සේවා කාර්ය මණ්ඩල ද එක්ව සිටි අතර, පොලීසිය ඔවුන් විසුරුවීමට කඳුළු ගෑස් ප්‍රහාර එල්ල කළා.",
       "URL": "https://www.hirunews.lk/222079/හොංකොං-ගුවන්-තොටුපළේ-ගුවන්-ගමන්-නවතී",
       "Category": "International News",
       "Parent URL": "https://www.hirunews.lk/international-news.php?pageID=245"
}