{
       "Source": "hirunews",
       "Timestamp": "Saturday, 28 September 2019 - 12:56",
       "Headline": "ඇෆ්ගනිස්ථානයේ ජනාධිපතිවරණය අතරතුර බෝම්බ පිපිරිමක්",
       "News Content": "ඇෆ්ගනිස්ථාන ජනාධිපතිවරණය දැඩි ආරක්ෂක විධිවිධාන මධ්‍යයේ අද උදෑසන ආරම්භ වුණා.\nදස දහස් සංඛ්‍යාත ඇෆ්ගන් හමුදා රට පුරා ආරක්ෂාව සඳහා යොදවා ඇති අතර, තලේබාන් සන්නද්ධ කණ්ඩායම් ඡන්ද මධ්‍යස්ථාන ඉලක්ක කරගෙන ප්‍රහාර එල්ල කරන බවට අනතුරු අඟවා තිබුණා.\nඡන්දය ආරම්භ වී පැය දෙකක් ඇතුළත දකුණුදිග කන්දහාර් ප්‍රදේශයේ සිදුවූ බෝම්බ ප්‍රහාරයකින් පුද්ගලයන් 15 දෙනෙකු තුවාල ලැබුවා.\nඇෆ්ගන් ජනාධිපතිවරණය සඳහා අපේක්ෂකයන් 14 දෙනෙකු ඉදිරිපත් වී සිටින අතර, වර්තමාන ජනාධිපති අෂ්රෆ් ඝානි සහ එරට ප්‍රධාන විධායක අබ්දුල්ලා - අබ්දුල්ලා ප්‍රධාන අපේක්ෂකයන් දෙදෙනායි.",
       "URL": "https://www.hirunews.lk/225182/ඇෆ්ගනිස්ථානයේ-ජනාධිපතිවරණය-අතරතුර-බෝම්බ-පිපිරිමක්",
       "Category": "International News",
       "Parent URL": "https://www.hirunews.lk/international-news.php?pageID=234"
}