{
       "Source": "hirunews",
       "Timestamp": "Sunday, 05 September 2021 - 8:36",
       "Headline": "ඇෆ්ගනිස්ථානයේ කාන්තා විරෝධතාවලට තලෙයිබාන් සංවිධානයෙන් කඳුළු ගෑස් සහ ගම්මිරිස් ප්‍රහාරයක්",
       "News Content": "අයිතිවාසිකම් ඉල්ලා කාබුල් අගනුවර පැවති කාන්තා විරෝධතාවලට තලෙයිබාන් සටන්කාමීන් කදුළු ගෑස් සහ ගම්මිරිස් ප්‍රහාරයක් එල්ල කර තිබෙනවා.\nවිරෝධතාවලට එක්ව සිටි කාන්තාවන් ඇෆ්ගන් ජනාධිපති මන්දිරය දක්වා පා ගමනින් යාමට උත්සාහ කළ අවස්ථාවේදී මෙම ප්‍රහාරය එල්ල වී ඇති බවයි විදෙස් වාර්තා සදහන් කළේ.\nවැඩ කිරීමේ අයිතිය සහ ආණ්ඩුවට සම්බන්ධ වීමේ අවස්ථාව ලබාදෙන ලෙස ඉල්ලා මොවුන් මෙම විරෝධතා පවත්වනු ලැබුවා.\nකෙසේ වෙතත් තලෙයිබාන් සංවිධානය සදහන් කළේ කාන්තාවන්ට ආණ්ඩුවට සම්බන්ධ විය හැකි නමුත් ඇමති තනතුරු දැරිය නොහැකි බවයි.",
       "URL": "https://www.hirunews.lk/281417/ඇෆ්ගනිස්ථානයේ-කාන්තා-විරෝධතාවලට-තලෙයිබාන්-සංවිධානයෙන්-කඳුළු-ගෑස්-සහ-ගම්මිරිස්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=97"
}