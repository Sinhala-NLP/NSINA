{
       "Source": "hirunews",
       "Timestamp": "Saturday, 11 April 2015 - 8:25",
       "Headline": "මහමොළකාරයෙක් නිසා රටවල් දෙකක් ගැටෙයි ද ?",
       "News Content": "2008 වසරේ මුම්බායි නගරයට එල්ල වූ ත්‍රස්ත ප්‍රහාරයේ මහමොළකරු ලෙස සැලකෙන සුකීර් රෙහෙමාන් ලක්වි මුදා හැරීම පිළිබඳව ඉන්දියාව, පාකිස්තානය වෙත තම විරෝධය පළ කර තිබෙනවා. ඉස්ලාමාබාද් නුවර ඉන්දීය තානාපතිවරයා පාකිස්තාන විදේශ ලේකම් හමුවී ඒ පිළිබඳ නිළ වශයෙන් විරෝධය දැක්වූ බවයි ඉන්දීය රජය ප්‍රකාශ කළේ. ඇමරිකා එක්සත් ජනපදය සහ ප්‍රංශය ද පාකිස්තානයේ එම පියවර පිළිබඳ කණස්සල්ල පළ කළා. පුද්ගලයන් 166 දෙනෙකු මරුමුවට පත් කරමින් මුම්බායි නගරයට එල්ල වූ ත්‍රස්ත ප්‍රහාරය සම්බන්ධයෙන් සුකීර් රෙහෙමාන් ඇතුළු සැකකරුවන් 7 දෙනෙකු පාකිස්තානයේ නඩු විභාගයකට මුහුණ දෙනවා. පසුගිය දෙසැම්බරයේදී ඔහුට රාවල්පිණ්ඩි බන්ධනාගාරයෙන් පසුගිය දෙසැම්බරයේ මුදා හරිනු ලැබූව ද තවදුරටත් රදවා තැබීමටයි පාකිස්තාන රජය තීරණය කළේ. එහෙත් මහාධිකරණය මගින් ඔහු ඇප මත මුදා හැරීමට පසුගිය සිකුරාදා පියවර ගත්තා.",
       "URL": "https://www.hirunews.lk/107342/මහමොළකාරයෙක්-නිසා-රටවල්-දෙකක්-ගැටෙයි-ද",
       "Category": "International News",
       "Parent URL": "https://www.hirunews.lk/international-news.php?pageID=744"
}