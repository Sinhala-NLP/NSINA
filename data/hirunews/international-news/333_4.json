{
       "Source": "hirunews",
       "Timestamp": "Sunday, 16 September 2018 - 9:05",
       "Headline": "ඊජිප්තුවේ හිටපු ජනාධිපති මුබාරක්ගේ පුතුන් දෙදෙනා අත්අඩංගුවට",
       "News Content": "කොටස් වෙළඳපොල මූල්‍ය වංචාවක් සම්බන්ධයෙන් ඊජිප්තුවේ හිටපු ජනාධිපති හොස්නි මුබාරක්ගේ පුතුන් දෙදෙනා වන අලා සහ ගමාල් මුබාරක් අත්අඩංගුවට ගෙන තිබෙනවා.\nකොටස් වෙළඳපොලට නොදන්වා වෙනත් සමාගම්වල නමින් ප්‍රධාන පෙළේ බැංකුවල පාලන කොටස් මිලදී ගත් බවට ඔවුන් වෙත චෝදනා එල්ලවන බව සඳහන්.\nධනවත් ව්‍යාපාරිකයන් වූ ඔවුන් එම චෝදනා ප්‍රතික්ෂේප කළා.\nඊජිප්තු අධිකරණයේ ඊයේ පෙනී සිටි ඔවුන් දෙදෙනා  අත්අඩංගුවට ගන්නා ලෙස විනිසුරුවරයා නියෝග කර තිබෙනවා.\nදේශපාලනයේ නිරත නොවූවද, සිය පියාගේ සබඳතා අනුව අයථා ලෙස මුදල් ඉපයූ බවටද ඔවුන් වෙත චෝදනා එල්ලවන බව විදෙස් මාධ්‍ය සඳහන් කළා.\nඔවුන්ගේ පියාවන හොස්නි මුබාරක් 1981 සිට 2011 වසරේ ජනතා නැගී සිටීමකින් කැරැල්ලකින් බලයෙන් පහකරන තුරු  ඊජිප්තුවේ පාලන බලය හොබවනු ලැබුවා.",
       "URL": "https://www.hirunews.lk/200008/ඊජිප්තුවේ-හිටපු-ජනාධිපති-මුබාරක්ගේ-පුතුන්-දෙදෙනා-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=333"
}