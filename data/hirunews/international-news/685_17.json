{
       "Source": "hirunews",
       "Timestamp": "Saturday, 28 November 2015 - 10:43",
       "Headline": "පොදුරාජ්‍ය මණ්ඩලයට මහලේකම්වරියක්",
       "News Content": "පොදුරාජ්‍ය මණ්ඩලීය නව මහලේකම්වරිය ලෙස ස්කොට්ලන්ඞ් සාමිවරිය ඊයේ තෝරා පත් කර ගනු ලැබුවා. මෝල්ටාවේ පැවැත්වෙන 24 වන රාජ්‍ය නායක සමුළුවේදී කමලේෂ් ශර්මාගෙන් පසුව පොදුරාජ්‍ය මණ්ඩලීය මහලේකම් ධුරයට නව පුද්ගලයෙකු පත් කර ගැනීම සඳහා ඡන්ද විමසීම වට කිහිපයක්ම පවත්වා තිබෙනවා. පොදුරාජ්‍ය මණ්ඩලයේ මහලේකම් ධුරයට පත්වූ 6 වන තැනැත්තිය මෙන්ම ප්‍රථම කාන්තාව වන්නේ ද ඇයයි.\nකැරිබියානු ඩොමිනිකා ජනරජයේ උපත ලබා එංගලන්තයට සංක්‍රමණය වූ ඇය එරට නීති ක්ෂේත්‍රයේ හිනි පෙත්තටම පැමිණීමට සමත් වූ තැනැත්තියක්. පසුව මහරැජිණ විසින් සාමිවරියක පත් කෙරුණු ඇය බ්‍රිතාන්‍ය රජයේ අමාත්‍ය ධුර කිහිපයක්ම දරා තිබෙනවා. මෙවර පොදුරාජ්‍ය මණ්ඩලීය මහලේකම් ධුරය නම් කිරීමේ අවස්ථාව හිමිව ඇත්තේ කැරිබියානු දිවයින්වලටයි. ඒ අනුව ඇගේ මව් රට වන ඩොමිනිකා ජනරජය ස්කොට්ලන්ඞ් සාමිවරිය එම තනතුරට යෝජනා කරනු ලැබුවා.",
       "URL": "https://www.hirunews.lk/120980/පොදුරාජ්‍ය-මණ්ඩලයට-මහලේකම්වරියක්",
       "Category": "International News",
       "Parent URL": "https://www.hirunews.lk/international-news.php?pageID=685"
}