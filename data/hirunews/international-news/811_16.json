{
       "Source": "hirunews",
       "Timestamp": "Monday, 19 August 2013 - 19:01",
       "Headline": "සිනායි කතරේදී ඊජිප්තු හමුදාවට ප්‍රහාරයක්.",
       "News Content": "පලස්තීන ගාසා තීරයට සීමා වූ සිනායි අර්ධද්වීපයේ දී ඊජිප්තු හමුදා සෙබලූන් රැගත් බස් රථ දෙකකට අද (19) සන්නද්ධ ප්‍රහාරයක් එල්ල වුණා. සැඟවී එල්ල කළ එම ප්‍රහාරයෙන් ඊජිප්තු සෙබලූන් 24 දෙනෙකු ජීවිතක්ෂයට පත්වී තිබෙනවා. 1979 වසරේ සාම ගිවිසුම අනුව ඊශ්‍රායලයෙන් නැවත ඊජිත්තුවට හිමි වූ සිනායි කතර සන්නද්ධ සටන්කාමීන්ගේ ක්ෂේම භූමියක්. විශේෂයෙන් 2011 වසරේ දී හොස්නි මුබාරක්ගේ පාලනය බිඳ වැටීමෙන් පසු ඔවුන් නැවතත් ප්‍රහාර උත්සන්න කර තිබෙනවා. කයිරෝ ඇතුළු ඊජිප්තු නගරවල ඉස්ලාමීය සහෝදරත්වයේ අනුගාමිකයන් මර්ධනය කිරීම හේතුවෙන් ඊජිප්තු හමුදාවට මෙම ප්‍රහාරය එල්ල වන්නට ඇතැයි සැලකෙනවා.",
       "URL": "https://www.hirunews.lk/65418/සිනායි-කතරේදී-ඊජිප්තු-හමුදාවට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=811"
}