{
       "Source": "hirunews",
       "Timestamp": "Sunday, 26 May 2019 - 12:53",
       "Headline": "කලාපීය යුද්ධයක් ගැන ඉම්රාන් ඛාන්ගෙන් අනතුරු ඇඟවීමක්",
       "News Content": "ගල්ෆ් කලාපයේ පවතින උණුසුම්කාරී වාතාවරණය හමුවේ යුද්ධයක් පැන නැගීමේ අවදානමක් පවතින බව පාකිස්ථාන අග්‍රාමාත්‍ය ඉම්රාන් ඛාන් පවසනවා.\nඔහු මේ බව ප්‍රකාශ කළේ ඉස්ලාමාබාද් නුවරට පැමිණි ඉරාන විදේශ අමාත්‍ය ජාවඩ් සරිෆ් සමඟ සාකච්ඡා කිරිමෙන් අනතුරුවයි.\nඉරානයේ කලාපීය පසමිතුරා වන සෞදි අරාබියේ ප්‍රධාන සහයකයා වන්නේ ඇමරිකා එක්සත් ජනපදයයි.\nඇමරිකාව සහ ඉරානය අතර පැන නැගී ඇති අර්බුදය තවදුරටත් වර්ධනය වීම කිසිවෙකු අපේක්ෂා නොකරන තත්වයක්.\nඑමෙන්ම යුද්ධය  ඕනෑම ගැටළුවකට විසඳුම නොවන බවත් පාකිස්ථාන අග්‍රාමාත්‍යවරයා අවධාරණය කළා.",
       "URL": "https://www.hirunews.lk/217114/කලාපීය-යුද්ධයක්-ගැන-ඉම්රාන්-ඛාන්ගෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=263"
}