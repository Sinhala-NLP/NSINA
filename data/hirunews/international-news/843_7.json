{
       "Source": "hirunews",
       "Timestamp": "Sunday, 05 May 2013 - 8:38",
       "Headline": "සිරියාවේ හමුදා පර්යේෂණ මධ්‍යස්ථානයකටත් ප්‍රහාර.",
       "News Content": "සිරියානු හමුදා සහ කැරළිකරුවන් අතර පවතින ගැටුම් හේතුවෙන් සිරියාවේ ඩැමස්කස් අගනුවර කැසියුන් කඳු ප්‍රදේශයේ විශාල පිපිරීම් ගණනාවක් සිදුව තිබෙනවා. එරට රාජ්‍ය රූපවාහිනිය ප්‍රකාශ කළේ සිරියානු හමුදා පර්යේෂණ මධ්‍යස්ථානයටද ප්‍රහාර එල්ලවී ඇති බවයි. සිරියානු හමුදා තම කාලතුවක්කු ස්ථාපිත කර ඇත්තේද කැසියුන් කඳු ප්‍රදේශයේයි. එය සිරියානු කැරළිකරුවන්ගේ ඉලක්කයක් වී ඇති බවටයි වාර්තා පෙන්වා දෙන්නේ. 2011 වසරේ සිට සිරියාවේ පවතින ගැටුම් හේතුවෙන් මියගොස් ඇති සංඛ්‍යාව 70 000 කට අධිකයි. කෙසේ වෙතත් මෙම ගැටුම් හේතුවෙන් දෙපාර්ශවයම ලද ජයග්‍රහණයක් නොමැති බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/58368/සිරියාවේ-හමුදා-පර්යේෂණ-මධ්‍යස්ථානයකටත්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=843"
}