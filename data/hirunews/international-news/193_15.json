{
       "Source": "hirunews",
       "Timestamp": "Tuesday, 03 March 2020 - 10:39",
       "Headline": "ලබන ඉරිදා සිට මෝදි සමාජ මාධ්‍ය හැර යයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදි සියලුම සමාජ ජාල මාධ්‍ය වලින් ඉවත් වීමට තීරණය කර ඇති බව වාර්තා වනවා.\nලබන ඉරිදා (08) සිට මෙම පියවර ගැනීමට කටයුතු කරන බවයි ඔහු සිය ෆේස් බුක් පිටුවේ විශේෂ සටහනක් තබමින් පවසා ඇත්තේ.\nමෝදි මෙලෙස සමාජ ජාල මාධ්‍ය වලින් ඉවත් වීමට හේතුවක් මෙතෙක් ප්‍රකාශ කර නොමැති අතර මෙම තීරණය ගැනීමට හේතුව පසුව ප්‍රකාශ කරන බවයි ඔහු පවසා ඇත්තේ.\nසමාජ මාධ්‍යවල ප්‍රභල චරිතයක් වන ඉන්දීය අග්‍රාමාත්‍යවරයාගේ මෙම තීරණය සම්බන්ධයෙන් බොහෝ දෙනෙක් විමතියට පත්ව තිබෙනවා.\nසමාජ මාධ්‍යවල ඉදිරියෙන්ම සිටින ලෝක නායකයා මෝදි වන අතර ඔහුගේ ට්විටර් ග්‍රාහකයන් (Follow us)  මිලියන 53.3 ක්, ෆේස්බුක් ග්‍රාහකයන් මිලියන 44 ක්, ඉන්ස්ටග්‍රෑම් මිලියන 35.2 ක් සහ යූ ටියුබ් හි ග්‍රාහකයන් මිලියන 4.5 ක් සිටිනවා.\n2014 දී බලයට පත්වූ දා සිට මේ වන තෙක් කිසිඳු මාධ්‍ය හමුවක් පවත්වා නොමැති ඉන්දීය අග්‍රාමාත්‍යවරයා සිය  පණිවුඩ ඉන්දීය ජනතාව ඇතුළු ලෝකවාසීන්ට සන්නිවේදනය කර ඇත්තේ සමාජ ජාලමාධ්‍ය උපයෝගී කරගෙනයි.",
       "URL": "https://www.hirunews.lk/235675/ලබන-ඉරිදා-සිට-මෝදි-සමාජ-මාධ්‍ය-හැර-යයි",
       "Category": "International News",
       "Parent URL": "https://www.hirunews.lk/international-news.php?pageID=193"
}