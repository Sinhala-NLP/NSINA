{
       "Source": "hirunews",
       "Timestamp": "Saturday, 19 October 2019 - 14:27",
       "Headline": "බ්‍රිතාන්‍ය පාර්ලිමේන්තුවේ අද තීරණාත්මක ඡන්ද විමසීමක්",
       "News Content": "බි්‍රතාන්‍යය, යුරෝපා සංගමයෙන් වෙන් වීමේ බි්‍රක්සිට් ක්‍රියාවලිය සඳහා අගමැති බොරිස් ජොන්සන් සාකච්ඡා කළ එකඟතාව අද බි්‍රතාන්‍ය පාර්ලිමේන්තුවේදී ඡන්ද විමසීමකට ලක් කෙරෙනවා.\nඑහිදී ඊට මන්ත්‍රීවරුන්ගේ එකඟත්වය පළවේද යන්න තවමත් අවිනිශ්චිත බවයි විදෙස් වාර්තා සඳහන් කළේ. එමෙන්ම, බි්‍රතාන්‍ය පාර්ලිමේන්තුවේ විශේෂ සැසි වාරයක් මෙලෙස සෙනසුරාදා දිනයකදී කැදවා ඇත්තේ වසර 37කට පසුවයි.\nඅගමැති බොරිස් ජොන්සන් කියා සිටියේ මෙය යුරෝපා සංගමයෙන් වෙන්වීම සඳහා ඉදිරිපත් කළ හැකි හොඳම යෝජනාවලිය බවයි.\nමීට පෙර හිටපු අගමැතිනී තෙරේසා මේ ඉදිරිපත් කළ බි්‍රක්සිට් යෝජනාවලිය පාර්ලිමේන්තුව මගින් ප්‍රතික්ෂේප කිරිම හේතුවෙන් ඇයට පක්ෂ නායකත්වය මෙන්ම අගමැති ධුරය ද අහිමි වුණා.",
       "URL": "https://www.hirunews.lk/226551/බ්‍රිතාන්‍ය-පාර්ලිමේන්තුවේ-අද-තීරණාත්මක-ඡන්ද-විමසීමක්",
       "Category": "International News",
       "Parent URL": "https://www.hirunews.lk/international-news.php?pageID=230"
}