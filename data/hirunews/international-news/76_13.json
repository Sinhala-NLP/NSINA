{
       "Source": "hirunews",
       "Timestamp": "Saturday, 04 December 2021 - 10:57",
       "Headline": "රුසියාව, යුක්රේන ආක්‍රමණයකට සැරසෙන බවට තොරතුරු",
       "News Content": "රුසියාව ඉදිරි වසර ආරම්භයේදීම දැවැන්ත හමුදා භට පිරිස් යොදාගනිමින් යුක්රේනය ආක්‍රමණය කිරීමට සූදානම් වන බව වොෂින්ටන් පෝස්ට් පුවත්පත වාර්තා කළා.\nඒ සඳහා සෙබළුන් එක්ලක්ෂ 75,000 කින් සමන්විත බලඇණි 100 ක් යොදාගැනීමට සැළසුම් කර ඇති බවයි එමඟින් වැඩිදුරටත් සඳහන් කළේ.\nරුසියානු හමුදාවලට එහිදී නවීන යුද රථ, කාලතුවක්කු ඇතුලු යුධෝපකරණ එක්වනු ඇති බව වොෂින්ටන් පෝස්ට් වාර්තාවේ වැඩිදුරටත් සඳහන්.\nරුසියාව, යුක්රේනයට එරෙහි සිදුකරන ආක්‍රමණකාරී බලපෑම සම්බන්ධයෙන් ඇමරිකාව දැඩි අවධානය යොමුකර ඇති බවයි පෙන්ටගනයේ ප්‍රකාශකයෙකු ප්‍රංශ පුවත් සේවයට සඳහන් කළේ.\nපසුගිය කාලය තුළ සිය දේශසීමාව ඔස්සේ ලක්ෂයක් පමණ වන රුසියානු හමුදා එක් රැස් කෙරුණු බව යුක්රේන ආරක්ෂක අමාත්‍යවරයා සඳහන් කළා.\nරුසියාව සහ යුක්රේනය අතර පවතින යුද උණුසුම සම්බන්ධයෙන් ඇමරිකානු ජනාධිපති ජෝ බයිඩ්න් සමඟ වීඩියෝ තාක්ෂණය ඔස්සේ සාකච්ඡාවකට එක්වීමටද නියමිතයි.",
       "URL": "https://www.hirunews.lk/289989/රුසියාව-යුක්රේන-ආක්‍රමණයකට-සැරසෙන-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=76"
}