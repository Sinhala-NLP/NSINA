{
       "Source": "hirunews",
       "Timestamp": "Saturday, 30 September 2017 - 17:14",
       "Headline": "කොංගෝවේ භාණ්ඩ ප්‍රවාහන ගුවන් යානයක් කඩා වැටේ",
       "News Content": "ගුවන්යානයක් ජනාකීර්ණ ප්‍රදේශයකට කඩා වැටෙයි\nකොංගෝ රාජ්‍යයේ ආරක්ෂක අංශවලට අයත් භාණ්ඩ ප්‍රවාහන ගුවන් යානයක් කඩා වැටී තිබෙනවා.\nවිදෙස් මාධ්‍ය වාර්තා කළේ එම ගුවන් යානය එරට අගනුවරට වන කින්ග් ශාෂා හිදී මෙලෙස අනතුරට ලක්ව ඇති බවයි.\nඅනතුරෙන් එහි කාර්ය මණ්ඩලයේ සියලූම දෙනා ජීවිතක්ෂයට පත්ව ඇති බව පවසන එරට බලධාරින් එම සංඛ්‍යාව මෙතෙක් නිල වශයෙන් ප්‍රකාශ කර නැහැ.\nමේවන විට ගුවන්යානය කඩා වැටුනු ප්‍රදේශයේ විශේෂ මෙහෙයුමක් ආරම්භ කර ඇතැයි සඳහන්.\nගුවන්ගත වීම නිසි පරිදි සිදුවී නොමැති අතර අසල තිබු ජනාකීර්ණ ප්‍රදේශයකට යානය කඩා වැටුණු බව කොංගෝ ගුවන් ගමන් බලධාරියෙකු ප්‍රකාශකර තිබෙනවා.\nඅනතුරින් යානයේ ගමන් කළ පිරිස හැරුනුවිට කඩාවැටුනු ස්ථානයේ සිටි නිවෙස්වල ජනතාව මරණයට පත්වී ඇත් ද යන්න පිළිබඳ හෝ මෙතෙක් අනාවරණ වී නැහැ.\nවිදෙස් පුවත් සේවා පෙන්වා දෙන්නේ ආරක්ෂිත ක්‍රමවේද අවම මට්ටමක පැවතීම හමුවේ කොංගෝ රාජ්‍යයේ ගුවන් අනතුරු සිදුවීම සුලබ බවයි.\nමෙම හේතුව මත කොංගෝ ගුවන්යානාවලට යුරෝපීය සංගමයේ රටවල්වල ගුවන් ගමන් සිදු කිරීම ද තහනම් කර තිබෙනවා.",
       "URL": "https://www.hirunews.lk/172237/කොංගෝවේ-භාණ්ඩ-ප්‍රවාහන-ගුවන්-යානයක්-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=434"
}