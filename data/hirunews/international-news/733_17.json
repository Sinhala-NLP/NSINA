{
       "Source": "hirunews",
       "Timestamp": "Sunday, 17 May 2015 - 12:01",
       "Headline": "අයි.එස්. ජ්‍යෙෂ්ඨයෙක් මරුට-  බිරිය හමුදා ග්‍රහණයට",
       "News Content": "ඇමරිකානු විශේෂ හමුදා නැගෙනහිර සිරියාවේ සිදුකළ ගොඩබිම් මෙහෙයුමකදී අයි.එස්. හෙවත් ඉස්ලාමීය රාජ්‍ය සංවිධානයේ ජ්‍යෙෂ්ඨ ක්‍රියාකාරිකයෙකු ජීවිතක්ෂයට පත්ව තිබෙනවා. අයි.එස්. සංවිධානයේ තෙල්, ගෑස් සහ මූල්‍ය මෙහෙයුම් සඳහා දායකවන ප්‍රබල සන්නද්ධ සාමාජිකයෙකු වන අබු සයාෆ් මෙහිදී මියගොස් ඇති බවයි ඇමරිකානු ආරක්ෂක දෙපාර්තමේන්තුව නිවේදනයක් නිකුත් කරමින් ප්‍රකාශ කළේ. ටියුනීසියානු ජාතිකයෙකු වන අබු සයාෆ් ගේ බිරිය මෙහෙයුමේදී ඇමරිකානු හමුදා ග්‍රහණයට ගෙන ඇති බව සඳහන්. මෙම මෙහෙයුම ඇමරිකානු ජනාධිපති බැරැක් ඔබාමා විසින් අනුමත කළ සිරියාවේ දුර්ලභ ගොඩබිම් මෙහෙයුමක්. කෙසේ නමුත් අයි.එස්. සන්නද්ධ කණ්ඩායම් සිරියාවේ තවත් ඓතිහාසික නගරයක් වන පැල්මයිරා උතුරු ප්‍රදේශය ඊයේ (16) සිය අණසක යටතට ගත්තා.",
       "URL": "https://www.hirunews.lk/109626/අයි-එස්-ජ්‍යෙෂ්ඨයෙක්-මරුට-බිරිය-හමුදා-ග්‍රහණයට",
       "Category": "International News",
       "Parent URL": "https://www.hirunews.lk/international-news.php?pageID=733"
}