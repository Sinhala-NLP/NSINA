{
       "Source": "hirunews",
       "Timestamp": "Saturday, 24 August 2019 - 17:56",
       "Headline": "ඉලෙක්ට්‍රොනික දුම්වැටි භාවිතයෙන් ශ්වසන රෝග වැළදී සිදුවූ පළමු මරණය ඇමරිකාවෙන්",
       "News Content": "ඉලෙක්ට්‍රොනික් දුම්වැටි භාවිත කිරීමෙන් දරුණු ශ්වසන රෝගයක් වැළදී මියගිය පළමු රෝගියා ඇමරිකාවෙන් වාර්තා වී තිබෙනවා.\nඇමරිකාවේ ඉලිනොයි ප්‍රාන්තයේ ඉලෙක්ට්‍රොනික දුම්වැටි භාවිත කර දරුණු ශ්වසන රෝග වැළඳුනු වයස අවුරුදු 17 ත් 38 ත් අතර පුද්ගලයන් 22 ක් වාර්තා වී ඇති බවයි විදෙස් වාර්තා සඳහන් කළේ.\nඑරට රෝග පාලන හා වැළැක්වීමේ මධ්‍යස්ථානය ප්‍රකාශ කර ඇත්තේ ඇමරිකාවේ ප්‍රාන්ත 22 ක් පුරා ඉලෙක්ට්‍රොනික දුම්වැටි භාවිත කිරීමෙන් ශ්වසන රෝග වැළදුණු බවට සැකකෙරෙන සිද්ධීන් 193 ක් වාර්තා වී ඇති බවයි.",
       "URL": "https://www.hirunews.lk/222877/ඉලෙක්ට්‍රොනික-දුම්වැටි-භාවිතයෙන්-ශ්වසන-රෝග-වැළදී-සිදුවූ-පළමු-මරණය-ඇමරිකාවෙන්",
       "Category": "International News",
       "Parent URL": "https://www.hirunews.lk/international-news.php?pageID=243"
}