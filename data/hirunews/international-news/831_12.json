{
       "Source": "hirunews",
       "Timestamp": "Saturday, 15 June 2013 - 10:04",
       "Headline": "ඉරාන ජනපතිවරණයේ දී රවුහානි ඉදිරියෙන්.",
       "News Content": "ඊයේ පැවැති ඉරාන ජනාධිපතිවරණයේ මූලික ප්‍රතිඵලවලට අනුව මධ්‍යස්ථ ප්‍රතිසංස්කරණවාදී අපේක්ෂක හසාන් රවුහානි ඉදිරියෙන් සිටින බව විදෙස් වාර්තා සදහන් කළා. ඉරාන ජනාධිපතිවරණය සඳහා අපේක්ෂකයන් 6 දෙනෙකු ඉදිරිපත් වූ අතර ඉන් 5 දෙනෙකුම ඉස්ලාමීය ආධ්‍යාත්මික නායක අයතුල්ලා කමේනිගේ අනුගාමිකයන්. පසුගිය වසර 8 තුළ ඉරානය පාලනය කළ ජනාධිපති අහමඩිනෙජාඞ් ට මෙවර මැතිවරණයට සහභාගිවීම සඳහා එරට ව්‍යවස්ථාව අනුව අවස්ථාව හිමි වූයේ නැහැ. මෙවර ඉරාන මැතිවරණයෙන් ජය ගනු ඇතැයි අපේක්ෂා කෙරෙන රවුහානි බටහිර රටවල් සමග සබඳතා යළි ගොඩනැගීමට අපේක්ෂා කරන නායකයෙක්.",
       "URL": "https://www.hirunews.lk/61039/ඉරාන-ජනපතිවරණයේ-දී-රවුහානි-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=831"
}