{
       "Source": "hirunews",
       "Timestamp": "Friday, 05 July 2013 - 18:58",
       "Headline": "ජපානයට නුදුරින් චීනය සහ රුසියාව නාවික අභ්‍යාසයක.",
       "News Content": "චීනය සහ රුසියාව ඔවුන් මෙතෙක් දියත් කළ දැවැන්තම ඒකාබද්ධ නාවුක අභ්‍යාසය අද (05) ආරම්භ කළා. චීනය සහ ජපානය අතර, දූපත් අයිතිය සම්බන්ධයෙන් අර්බුදයක් පැන නැගී ඇති මොහොතේ එය ජපානයට ඔබ්බෙන් වූ මුහුදු තීරයේ දියත් කිරීම ද විශේෂත්වයක්. එය පැවැත්වෙන්නේ චීනය සහ රුසියාව අතර, ප්‍රථම වරට ඒකාබද්ධ යුධ අභ්‍යාසයක් පවත්වා වසරකට පසුවයි. මේ සඳහා චීනය ප්‍රහාරක යුධ නෞකා 4ක්, මිසයිලවලින් සන්නද්ධ යුධ නෞකා සහ සහායක නැව් යොදා ගනු ලබනවා. චීන ආරක්ෂක අමාත්‍යාංශය ප්‍රකාශ කළේ ලෝක සාමය සහ කලාපීය ස්ථාවරභාවය ආරක්ෂා කිරීම සඳහා චීන - රුසියානු සහයෝගීතාව මෙමගින් පිළිඹිබු වන බවයි.",
       "URL": "https://www.hirunews.lk/62432/ජපානයට-නුදුරින්-චීනය-සහ-රුසියාව-නාවික-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=825"
}