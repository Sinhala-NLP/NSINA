{
       "Source": "hirunews",
       "Timestamp": "Saturday, 16 July 2016 - 16:01",
       "Headline": "ලොව මිළ අදිකම කමිසය හිමි පුද්ගලයා ඝාතනය කෙරේ",
       "News Content": "ලොව මිළ අධිකතම කමිසය මිළදී ගත් පුද්ගලයා ඝාතනය කර ඇතැයි විදෙස් මාධ්‍ය වාර්තා හෙළිකර තිබෙනවා.\nඒ සිය පුත්‍රයා සමග එළිමහන් ප්‍රදේශයක උපන්දින සාදයකට සහභාගී වී සිටියදීයි. 48 හැවිරිදි දත්තා පුජ් මිළදී ගත් කමිසය සම්පුර්ණයෙන්ම නිමවා ඇත්තේ රත්‍රන්වලිනුයි.\nඊට ඩොලර් දෙලක්ෂ පනස් දහසකට වැඩි වටිනාකමින් යුත් රත්‍රන් කිලෝ 3 කට වැඩි ප්‍රමාණයක් භාවිත කර තිබුනා.\nඔහු එම කමිසය මිළදී ගෙන තිබුනේ 2013 වසරේදීයි. ඉන්දියාවේ පුනේ ප්‍රදේශයේ පදිංචි මෙම පුද්ගලයා අදාළ කමිසය මිළදි ගැනීමෙන් පසු හැඳින්වුනේ රත්‍රන් මිනිසා ලෙසටයි.\nඔහුගේ ඝාතනයට අදාළව මේවන විට පුද්ගලයන් 4 දෙනෙකුගෙන් ඉන්දීය ආරක්ෂක අංශ ප්‍රශ්ණ කෙරෙමින් පවතින බව සඳහන්.\nඒ අතර මියගිය පුද්ගලයාගේ ඥාති පුත්‍රයකු ද වනවා.\nමුදල් සම්බන්ධ ප්‍රශ්ණයක් ඝාතනයට හේතුවන්නට ඇති බවටයි පොලිසිය සැක පළකරන්නේ.\nරත්‍රන් කමිසය හිමි 48 දත්තා පුජ්ට පසුගිය බ්‍රහස්පතින්දා රාත්‍රී උපන්දින සාදය අතරතුරදී 12 දෙනෙකුගෙන් පමණ සමන්විත පිරිසක් පහරදී ඇතැයි ද ඉන්දීය ආරක්ෂක අංශ හෙළිකරගෙන තිබෙනවා.\nඑහිදී ඇතිවු තුවාල මත ඔහුගේ මරණය සිදුව ඇති බවටයි වාර්තා වන්නේ.",
       "URL": "https://www.hirunews.lk/138185/ලොව-මිළ-අදිකම-කමිසය-හිමි-පුද්ගලයා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=612"
}