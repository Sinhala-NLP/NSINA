{
       "Source": "hirunews",
       "Timestamp": "Friday, 08 April 2016 - 14:08",
       "Headline": "විදේශ මුදල් තැන්පතුවලින් ප්‍රයෝජන ලැබූ බව බ්‍රිතාන්‍ය අගමැති පිළිගනී",
       "News Content": "පැනමාලීක්ස් හෙවත් පැනමාවේ විදේශ මුදල් තැන්පතු පිළිබද මාධ්‍ය හෙළිදරව්වෙන් එල්ල කළ චෝදනා බ්‍රිතාන්‍ය අගමැති ඩේවිඩ් කැමරන් පිළිගෙන තිබෙනවා.\nබදු පැහැර හැරීම ඇතුළු හේතූන් මත ඩොලර් කෝටි ගණනක මුදල් විවිධ රටවල ප්‍රකට පුද්ගලයන් පැනමාවේ ෆොන්සීකා නීති සමාගමේ රැකවරණය යටතේ තැන්පත් කර තිබූ බව පසුගියදා අනාවරණ වුණා.\nඑහිදී හෙළිදරව් කළ රාජ්‍ය නායක ලැයිස්තුවට බ්‍රිතාන්‍ය අගමැති ඩේවිඩ් කැමරන් ද ඇතුළත්.\nඅගමැති කැමරන් කියා සිටියේ තම පියාගෙන් පවුම් 30,000 ක එවැනි අරමුදලක් තමන්ට ද උරුම වූ බවයි.\nකෙසේ නමුත්, අගමැති ධුරයට පත්වීමට පෙර  2010 වසරේදී අදාළ විදේශ මුදල් අරමුදල විකුණා දැමූ බවයි අගමැති කැමරන් ප්‍රකාශ කර ඇත්තේ.",
       "URL": "https://www.hirunews.lk/130411/විදේශ-මුදල්-තැන්පතුවලින්-ප්‍රයෝජන-ලැබූ-බව-බ්‍රිතාන්‍ය-අගමැති-පිළිගනී",
       "Category": "International News",
       "Parent URL": "https://www.hirunews.lk/international-news.php?pageID=648"
}