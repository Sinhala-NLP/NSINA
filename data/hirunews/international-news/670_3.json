{
       "Source": "hirunews",
       "Timestamp": "Tuesday, 26 January 2016 - 16:22",
       "Headline": "ලිංග තුනක දරුවෙක්",
       "News Content": "ඉන්දියාවේ අසාමාන්‍ය  උපතක් සිදුවෙයි. පුරුෂ ලිංග තුනක් සහිත දරුවෙකු බිහිවී ඇති බවයි දැක්වෙන්නේ. දරුවා  විශේෂඥ වෛද්‍ය පිරිසක් විසින්  පරික්ෂා කිරීමේදී අනාවරණ  වී ඇත්තේ මුත්‍රා පිට කිරීම සඳහා සුදුසු තත්වයේ ඇත්තේ ඉන් එක ලිංගේන්ද්‍රියක් බවයි.\nදරුවාගේ අසාමාන්‍ය තත්වය හේතුවෙන් සංකීර්ණ සැත්කමකට යොමුකර ඇත.\nකෙසේ වෙතත් දරුවා සම්බන්ධ ඡායාරූප හෝ උපන් ප්‍රදේශය පිළිබඳ නිසි තොරතුරු වාර්තා වී නැහැ.\nවිශේෂඥ වෛද්‍යවරු පවසන්නේ  Diphallia ලෙස හඳුන්වන මෙවන් උපත්  දුර්ලභ බවයි. උපත් මිලියන හයකට එකක් පමණ මෙවැනි අසාමාන්‍ය තත්වයන් වාර්තාවන බවත් පැවසෙයි.\nඉන්දියාවේ උත්තර  ප්‍රදේශයේදී මෙවැනිම දරු උපතක් වාර්තා වූයේ පසුගිය වසරේ අගෝස්තු මාසයේ දී.",
       "URL": "https://www.hirunews.lk/124795/ලිංග-තුනක-දරුවෙක්",
       "Category": "International News",
       "Parent URL": "https://www.hirunews.lk/international-news.php?pageID=670"
}