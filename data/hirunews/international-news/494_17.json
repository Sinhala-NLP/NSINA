{
       "Source": "hirunews",
       "Timestamp": "Monday, 10 April 2017 - 11:18",
       "Headline": "ඖෂධ අලෙවිසැල්වල  ගංජා අලෙවියට උරුගුවේ සැරසෙයි",
       "News Content": "ලබන ජූලි මාසයේ සිට ඖෂධ අලෙවිසැල් මගින් ගංජා මිලදී ගැනීමට අවස්ථාව සැලසීමට උරුගුවේ රාජ්‍යය පියවර ගෙන තිබෙනවා.\nඒ අනුව වෛද්‍ය නිර්දේශයකින් තොරව නිත්‍යානුකුලව ගංජා අලෙවිකරන පළමු රට බවට උරුගුවේ පත්වන බවයි විදෙස් මාධ්‍ය වාර්තා කරන්නේ.\nමෙම නව නීතියට අනුව ගැනුම්කරුවන් ජාතික වශයෙන් ලියාපදිංචිවීම අවශ්‍ය වන බව සදහන්.\nඋරුගුවේ රාජ්‍යය පැනවූ නව නීතියත් සමගින් ගංජා ග්‍රෑම් 1ක් ඩොලර් 1.30 ක් මිලකට අලෙවි කෙරෙනු ඇති බවටයි වාර්තා වන්නේ.\nමෙම මිලදී ගැනීම් සදහා ලියාපදිංචිවන්නන් උරුගුවේ පුරවැසියන් හෝ ස්ථිර නෙවාසිකයින් වීම අනිවාර්යවන වන අතර මසකට ග්‍රෑම් 40ක (අවුන්ස 1.4) උපරිම ගංජා ප්‍රමාණයක් මිලදී ගැනීමේ අවස්ථාව් සලසා තිබෙනවා.\nමීට අමතරව නිවෙස්වල ගංජා වැවීමට හෝ ගංජා වගා කිරීමේ නියුතු සමූපකාර සමාජ හා සම්බන්ධ වීමේ හැකියාවද නීතිය මගින් සලසාලනු ලැබ ඇති බවයි වාර්තා වන්නේ.\nමේ වනවිට එරට ඖෂධ අලෙවිසැල් 16ක් සමග උරුගුවේ ආණ්ඩුව ගනුදෙනුවට එළැඹ සිටින අතර එය තවත් ව්‍යාප්ත කිරීමට අපේක්ෂා කරනු ලබනවා.\nලියාපදිංචිය ඇරඹීමට පෙර මහජන සෞඛ්‍ය වැඩසටහනක් ක්‍රියාත්මක කෙරෙනු ඇති බවයි වාර්තා වන්නේ.",
       "URL": "https://www.hirunews.lk/158895/ඖෂධ-අලෙවිසැල්වල-ගංජා-අලෙවියට-උරුගුවේ-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=494"
}