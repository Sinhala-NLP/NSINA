{
       "Source": "hirunews",
       "Timestamp": "Wednesday, 28 February 2018 - 17:00",
       "Headline": "ශ්‍රී දේවීගේ අවසන් කටයුතුවලට සියල්ල සුදානම්",
       "News Content": "ඉන්දීය සිනමාවේ සුපිරි නිලියක් වූ අභාවප්‍රාප්ත ශ්‍රී දේවීගේ දේහය පිළිබඳ අවසන් කටයුතු සිදු කිරීමට සියලු කටයුතු සුදානම්ව පවතිනවා.\nරාජ්‍ය ගෞරව සහිතව සිදු කෙරෙන එම කටයුතු වෙනුවෙන් දේහය මේ වන විට මුම්බායි නුවර සුසාන භූමියක් වෙත රැගෙන එමින් පවතින බවයි වාර්තා වන්නේ.\nඒ සඳහා බොලිවුඩයේ සුපිරි තරු රැසක් සහභාගී වීමට නියමිත අතර මල් කළඹ රැසක් ද සුසාන භූමියට රැගෙන විත් ඇතැයි සඳහන්.\nෂාරුක් ඛාන්, රන්දීර් කපුර් ඇතුලු බොලිවුඩ් තරු රැසක් අවමංගල්‍ය උත්සවයට එක්වී තිබෙනවා.\nඑම ස්ථානයේ දැවැන්ත පොලිස් ආරක්ෂාවක් ද ලබාදී ඇතැයි ඉන්දීය මාධ්‍ය වාර්තා ප්‍රකාශ කළා.\nඅවසන් කටයුතු සිදුවන ස්ථානයට පැමිණීමට සාමාන්‍ය ජනතාවට අවස්ථාව නොමැතිවීම හේතුවෙන් ඔවුන් ඒ අවට ගස් මතට නැග එම අවස්ථාව දැකබලා ගැනීමට එක්ව සිටින බව ද සඳහන්.\nඑමෙන්ම ශ්‍රීදේවීගේ දේහය රැගෙන යන රිය පිටුපසින් ද කිලෝමීටර් 7 ක පමණ දුරක් ජනතාව ගමන් කළ බව විදෙස් මාධ්‍ය හෙළි කළා.",
       "URL": "https://www.hirunews.lk/184760/ශ්‍රී-දේවීගේ-අවසන්-කටයුතුවලට-සියල්ල-සුදානම්",
       "Category": "International News",
       "Parent URL": "https://www.hirunews.lk/international-news.php?pageID=390"
}