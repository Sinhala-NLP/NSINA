{
       "Source": "hirunews",
       "Timestamp": "Friday, 04 November 2016 - 7:34",
       "Headline": "යුරෝපය බලා ගිය සංක්‍රමණිකයන් 240 ක් මුහුදට බිලිවේ",
       "News Content": "යුරෝපයේ රැකවරණ සොයා ගිය තවත් සංක්‍රමණිකයන් 240 දෙනෙකු මධ්‍යධරණී මුහුදේ සිදුවූ නෞකා අනතුරුවලින් ජීවිතක්ෂයට පත්වී ඇති බව විදෙස් වාර්තා සදහන් කළා.\nලිබියාවට ඔබ්බෙන් වූ මුහුදේදී ඊයේ (03) මෙම නෞකා අනතුරු දෙක සිදුවී ඇති අතර, එහිදී මුදා ගත් පිරිස ඉතාලියට අයත් ලම්පෙඩූසා දිවයිනට රැගෙනවිත් තිබෙනවා.\nමේ වසරේදී මධ්‍යධරණී මුහුද තරණය කර යුරෝපයට යාමට උත්සාහ කළ සංක්‍රමණිකයන් 4200 කට අධික සංඛ්‍යාවක් මුහුදේ ගිලී මියගොස් ඇති බවයි ජාත්‍යන්තර සංක්‍රමණික ආයතනය ප්‍රකාශ කළේ.\nඑලෙස සයුර තරණය කර යුරෝපයට ළගා වූ සංඛ්‍යාව තුන්ලක්ෂ තිස් තුන් දහසකට අධිකයි.",
       "URL": "https://www.hirunews.lk/146777/යුරෝපය-බලා-ගිය-සංක්‍රමණිකයන්-240-ක්-මුහුදට-බිලිවේ",
       "Category": "International News",
       "Parent URL": "https://www.hirunews.lk/international-news.php?pageID=563"
}