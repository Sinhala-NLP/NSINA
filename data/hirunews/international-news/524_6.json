{
       "Source": "hirunews",
       "Timestamp": "Sunday, 29 January 2017 - 16:30",
       "Headline": "ඇලෙප්පෝවට යලි පාපන්දු පැමිණෙයි",
       "News Content": "සිරියානු හමුදාව සහ කැරලිකරුවන් අතර බෙදී තිබූ සිරියාවේ දෙවන විශාලතම නගරය වන ඇලෙප්පෝවේ පස්වසරකට පසු ප්‍රථමවරට පාපන්දු තරඟයක් පවත්වා තිබෙනවා.\nඇලෙප්පෝව බෙදී පැවතුනේ 2011 වසරේ සිටයි. එතැන් සිට පසුගිය මාසයේ සිරියානු හමුදා බලය තහවුරු කරගන්නා තුරු එහි පාපන්දු තරග පැවත්වීම සිහිනයක්ව පැවතුනා.\nදේශීය පාපන්දු කණ්ඩායමක් දෙකක් අතර ඊයේ පැවති පාපන්දු තරගය නැරඹීම සඳහා අති විශාල පිරිසක් සහභාගී වී ඇත්තේ ඉමහත් උද්යෝගයකින්.\nජනාධිපති අසාද් ගේ දැවැන්ත ඡායාරූපයක් ක්‍රීඩාංගනයේ ප්‍රදර්ශනය කර තිබූ අතර, ක්‍රීඩාගාරය සහ අවට බෝම්බ ප්‍රහාර වලින් සිදු වු හානි තවදුරටත් දැකගැනීමට හැකි වූ බව විදෙස් වාර්තාකරුවන් සඳහන් කලා.",
       "URL": "https://www.hirunews.lk/153194/ඇලෙප්පෝවට-යලි-පාපන්දු-පැමිණෙයි",
       "Category": "International News",
       "Parent URL": "https://www.hirunews.lk/international-news.php?pageID=524"
}