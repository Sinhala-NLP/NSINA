{
       "Source": "hirunews",
       "Timestamp": "Sunday, 31 October 2021 - 10:07",
       "Headline": "ඇමරිකාවට පැමිණෙන සංචාරකයන්ට තවත් සහනයක්",
       "News Content": "පූර්ණ එන්නත්කරණය නොලබා ඇමරිකාවට පැමිණෙන වයස අවුරුදු 18ට අඩු විදේශිකයන්ට තවදුරටත් ස්වයං නිරෝධායනයට ලක්වීමේ අවශ්‍යතාවක් නොමැති බව සී.ඩී.සී හෙවත් ඇමරිකානු රෝග පාලන හා වැළැක්වීමේ ආයතනය ප්‍රකාශ කළා.\nමීට පෙර එලෙස එන්නත්කරණය නොලබා පැමිණෙන විදේශිකයන්ගේ වයස අවුරුදු 18 ට අඩු ළමයින් දවස් හතක නිරෝධායනයකට ලක්වීම අවශ්‍යතාවක්ව පැවතුණා.\nඇමරිකාව එම තීරණයට එළඹී ඇත්තේ ළමයින් එන්නත් නොකර එරටට පැමිණෙන විදේශිකයන්ට රටට ඇතුළුවීම සඳහා දිගු කළක් රැඳී සිටීමට සිදුවීම හේතුවෙන්.\nබ්‍රිතාන්‍යය සහ යුරෝපා සංගමයේ රටවල් ඇතුලු ලොව රටවල් රැසකට පනවා තිබූ සංචාර තහංචි ඉවත් කරලීමට ඇමරිකාව පසුගිය 8 වනදා පියවර ගත්තා.",
       "URL": "https://www.hirunews.lk/286576/ඇමරිකාවට-පැමිණෙන-සංචාරකයන්ට-තවත්-සහනයක්",
       "Category": "International News",
       "Parent URL": "https://www.hirunews.lk/international-news.php?pageID=84"
}