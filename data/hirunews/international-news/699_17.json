{
       "Source": "hirunews",
       "Timestamp": "Wednesday, 07 October 2015 - 19:27",
       "Headline": "යමීන් යමින් සිටි යාත්‍රාවේ පිපිරීමට  ආරක්ෂකයන් 2ක් අල්ලයි",
       "News Content": "මාලදිවයිනේ ජනාධිපති අබ්දුල් යමීන් ගමන් කරමින් සිටි අධිවේගී යාත්‍රාවක සිදුවූ පිපිරීම සම්බන්ධයෙන් ආරක්ෂක අංශ සාමාජිකයින් දෙදෙනෙකු එරට පොලීසිය මගින් අත්අඩංගුවට ගෙන තිබෙනවා. මෙම පිපිරීම පුද්ගල ඝාතනයක් සිදුකිරීමේ අපේක්ෂාවෙන් සිදුකළ එකක් බවට අනාවරණය වී ඇති බවයි ඒ සම්බන්ධයෙන් විමර්ශන සිදුකරන නිලධාරියෙකු විදෙස් මාධ්‍ය වෙත ප්‍රකාශ කර ඇත්තේ.\nසෞදි අරාබියේ මක්කම වන්දනාවේ ගොස් නැවත සිය රටට පැමිණෙන අතුරතුර යාත්‍රාවේ මෙම පිපිරීම සිදුවුණේ පසුගිය මස 28 වන දායි. පිපිරීමෙන් පසු එහි ගින්නක් ද හටගත් අතර එමගින් ජනාධිපති ආර්යාව, ජනාධිපති ලේකම්වරයා සහ ආරක්ෂක අංශ සාමාජිකයෙකු සුළු තුවාල ලබා රෝහල් ගත කෙරුණා.",
       "URL": "https://www.hirunews.lk/118026/යමීන්-යමින්-සිටි-යාත්‍රාවේ-පිපිරීමට-ආරක්ෂකයන්-2ක්-අල්ලයි",
       "Category": "International News",
       "Parent URL": "https://www.hirunews.lk/international-news.php?pageID=699"
}