{
       "Source": "hirunews",
       "Timestamp": "Wednesday, 31 July 2013 - 7:49",
       "Headline": "ඊශ්‍රායල - පලස්තීන සාකච්ඡා සාර්ථක වන ලකුණු.",
       "News Content": "ඊශ්‍රායලය සහ පලස්තීනය අතර සාකච්ජා යහපත් මට්ටමකට පැමිණ ඇති බව විදෙස් වාර්තා පවසනවා. ඇමරිකාවේ වොෂින්ටන් නුවර දී ඊයේ (30) ආරම්භ වූ ද්වි පාර්ශවික සාකච්ඡා පළමු දිනයේදීම සාර්ථක ප්‍රතිඵල අත්කරගෙන ඇති බවයි ඇමරිකානු රාජ්‍ය දෙපාර්තමේන්තුව පවසන්නේ. ඇමරිකානු රාජ්‍ය ලේකම් ජෝන් කෙරීගේ මූලිකත්වයෙන් මෙම සාකච්ඡා ආරම්භ වූ අතර, ඒ වෙනුවෙන් ඔහු දැක්වූ කාර්ය භාරය ජනාධිපති බැරක් ඔබාමාගේ ඇගයීමට ලක්වුණා.",
       "URL": "https://www.hirunews.lk/64099/ඊශ්‍රායල-පලස්තීන-සාකච්ඡා-සාර්ථක-වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=817"
}