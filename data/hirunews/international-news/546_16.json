{
       "Source": "hirunews",
       "Timestamp": "Wednesday, 14 December 2016 - 13:26",
       "Headline": "අයිෆල් කුළුණේ සේවකයින් විරෝධතාවක",
       "News Content": "ලෝකප්‍රකට පැරීසියේ - අයිෆල් කුළුණේ සේවකයින් පිරිසක් මේ වනවිට විරෝධතාවයක් ආරම්භ කර තිබෙනවා.\nවිදෙස් වාර්තා සදහන් කළේ අයිෆල් කුළුණේ පැහැය වෙනස් කිරීමට බලධාරින් ගෙන ඇති තීරණයට විරෝධය පළ කරමින් 300 දෙනෙකුගෙන් යුත් සේවක පිරිසක් මෙලෙස විරෝධතාවයේ නිරත වන බවයි.\nමේ හේතුවෙන් අයිෆල් කුළුණ නැරඹීමට පැමිණෙන සංචාරකයින් ද දැඩි අසීරුතාවයකට පත්ව තිබෙනවා.\nමෙම වර්ජනය හමුවේ අයිෆල් කුලුණ සංචාරයන් සඳහා තාවකාලිකව වසා දමා ඇති බව විදෙස් පුවත් සේවා සඳහන් කලා.\nකුලුණ වර්ණ ගැන්වීමට අමතරව සේවකයන්ගේ වැටුප් ඇතුලු ඉල්ලීම් කිහිපයක් ද වන බවයි වාර්තා වන්නේ.\nබලධාරීන් සහ සේවකයන් අතර මේවන විට විශේෂ සාකච්ඡාවක් ද පැවැත්වෙන බව විදෙස් පුවත් සේවාවල සඳහන්.",
       "URL": "https://www.hirunews.lk/149674/අයිෆල්-කුළුණේ-සේවකයින්-විරෝධතාවක",
       "Category": "International News",
       "Parent URL": "https://www.hirunews.lk/international-news.php?pageID=546"
}