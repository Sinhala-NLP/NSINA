{
       "Source": "hirunews",
       "Timestamp": "Monday, 02 September 2013 - 13:21",
       "Headline": "ඇෆ්ගනීස්ථානයේ ඇමෙරිකානු කඳවුරකට තලෙයිබාන් ප්‍රහාරයක්.",
       "News Content": "තලෙයිබාන් සංවිධානය ඇෆ්ගනිස්ථානය තුළ පිහිටි ඇමරිකානු කඳවුරකට ප්‍රහාරයක් එල්ලකර තිබෙනවා. විදෙස් වාර්තා සඳහන් කළේ පාකිස්ථාන දේශ සීමාව ආසන්නයේ පිහිටි ඇෆ්ගනිස්ථානයට අයත් ටෝක්හැම් නැමති මෙම කඳවුරේ ඇමරිකානු භට පිරිස් 66 000 ක් ඇතුළුව වෙනත් රටවලට අයත් භට පිරිස්ද සිටින බවයි. කඳවුර දෙසින් බෝම්බ පිපිරීම් රැසක් ඇසී ඇති බවද විදෙස් වාර්තා සඳහන් කළා. තලෙයිබාන් සටන්කාමීන් වෙඩි ප්‍රහාර එල්ල කරමින් කඳවුර තුළට ඇතුළුවී තිබෙන අතර ඉන් අනතුරුවයි පිපිරීම් සිදුකර ඇත්තේ. කෙසේ වෙතත් සිද්ධියෙන් මියගිය අය පිළිබඳව මෙතෙක් වාර්තා ලැබී නැහැ.",
       "URL": "https://www.hirunews.lk/66344/ඇෆ්ගනීස්ථානයේ-ඇමෙරිකානු-කඳවුරකට-තලෙයිබාන්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=808"
}