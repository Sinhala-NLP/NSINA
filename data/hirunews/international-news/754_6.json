{
       "Source": "hirunews",
       "Timestamp": "Monday, 02 March 2015 - 17:19",
       "Headline": "මාරාන්තික බැක්ටීරියාවක් ඇමරිකානු පරීක්ෂණාගාරයකින් අතුරුදන්",
       "News Content": "පස සහ ජලය ඔස්සේ මිනිසාට සහ සත්ත්වයන්ට මරණය පවා ගෙන දිය හැකි බැක්ටීරියාවක් ඇමරිකාවේ ලූසියානා ප්‍රාන්තයේ පරීක්ෂණාගාරයකින් අතුරුදන් වී තිබෙනවා. අග්නිදිග ආසියාවේ සහ  ඕස්ට්‍රේලියාවේ උතුරුදිග ප්‍රදේශවල දක්නට ලැබෙන මෙම බැක්ටීරියාව ඇමරිකානු පර්යේෂණාගාරයට රැගෙනවිත් ඇත්තේ ඊට එරෙහි එන්නතක් සකස් කිරීමට බව  සදහන්. කෙසේ නමුත් එය අතුරුදන්වීම පිළිබද දැන් ඇමරිකානු බලධාරීන් පරීක්ෂණයක් ආරම්භ කර තිබෙනවා. බුර්කෝල්ඩේරියා සෙඩොමලෙයි නමැති මෙම බැක්ටීරියා විශේෂය ජීව විද්‍යාත්මක අවි සඳහා ද යොදා ගත හැකි බව සදහන්.",
       "URL": "https://www.hirunews.lk/104597/මාරාන්තික-බැක්ටීරියාවක්-ඇමරිකානු-පරීක්ෂණාගාරයකින්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=754"
}