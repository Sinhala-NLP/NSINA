{
       "Source": "hirunews",
       "Timestamp": "Sunday, 09 June 2013 - 19:32",
       "Headline": "ලිබියාවේ ගැටුම්වලින් 25ක් මරුට.",
       "News Content": "ලිබියාවේ - බෙංගාසි නුවර ජනතා උද්ඝෝෂණයක් අතරතුර අද (09) ඇති වූ ගැටුමකින් පුද්ගලයින් 25 දෙනෙකු මියගොස් තිබෙනවා. ගඩාෆි පාලනයෙන් පසුව ලිබියාව තුළ සිටින කැරලිකරුවන් විසුරුවා හරින ලෙස ඉල්ලමින් මේ දිනවල ලිබියාව තුළ අඛණ්ඩව ජනතා උද්ඝෝෂණ ක්‍රියාත්මක වනවා. එලෙස උද්ඝෝෂණයේ නිරත වූ සිවිල් වැසියන් පිරිසක් සහ කැරළිකරුවන් පිරිසක් සහ සිවිල් ජනතාව අතරයි මෙම ගැටුම ඇති වී තිබෙන්නේ. මෙම ගැටුම්වලදී තවත් විශාල පිරිසක් තුවාල ලබා ඇති බව ද විදෙස් මාධ්‍ය වාර්තා සදහන් කළා. අද (09) පැවති විරෝධතාවය සඳහා 200 කට අධික ජනතාවක් සහභාගි වී බවයි විදෙස් මාධ්‍ය තවදුරටත් වාර්තා කළේ.",
       "URL": "https://www.hirunews.lk/60659/ලිබියාවේ-ගැටුම්වලින්-25ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=833"
}