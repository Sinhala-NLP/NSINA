{
       "Source": "hirunews",
       "Timestamp": "Monday, 19 January 2015 - 12:59",
       "Headline": "පාප්වහන්සේගේ ආසියානු සංචාරය නිමයි.",
       "News Content": "ශ්‍රී ලංකාවේ සහ පිලිපීනයේ ලක්ෂ සංඛ්‍යාත කිතුනුවන්ගේ අතිමහත් ගෞරවාදරයට ලක්වූ ශුද්ධෝත්තම ෆ්‍රැන්සිස් පාප්වහන්සේ සිය ආසියානු සංචාරය නිමවා අද නැවතත් රෝමය බලා නික්මුණා. ශුද්ධෝත්තම පාප්වහන්සේගේ ප්‍රධානත්වයෙන් පිලිපීනයේ මැනිලා නුවර ඊයේ පැවති දිව්‍ය පූජාවට මිලියන 6 ක පමණ බැතිමතුන් සහභාගි වු බවයි විදෙස් වාර්තා සඳහන් කළේ. එය පාප්වහන්සේගේ දිව්‍ය පූජාවක් සඳහා සහභාගි වූ වැඩිම ජන කොටස ලෙස ලෝක වාර්තාවක් සනිටුහන් කරනවා. මිලියන 100 ක් පමණ වන පිලිපීන ජනගහණයෙන් සියයට 80ක්ම කිතුනුවන්.",
       "URL": "https://www.hirunews.lk/101534/පාප්වහන්සේගේ-ආසියානු-සංචාරය-නිමයි",
       "Category": "International News",
       "Parent URL": "https://www.hirunews.lk/international-news.php?pageID=767"
}