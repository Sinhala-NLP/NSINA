{
       "Source": "hirunews",
       "Timestamp": "Wednesday, 13 February 2013 - 8:28",
       "Headline": "උතුරු කොරියානු න්‍යෂ්ටික අත්හදා බැලීමට ඇමරිකාවෙන් ප්‍රතිචාර.",
       "News Content": "උතුරු කොරියාවේ න්‍යෂ්ටික අත්හදා බැලීම්වලට ඉරානයේ සහාය ලැබෙන බව ඇමරිකාව පවසනවා. උතුරු කොරියාවේ තුන් වන න්‍යෂ්ටික අත්හදා බැලීම් පිළිබද නිවේදනයක් නිකුත් කරමිනුයි ඇමරිකානු රාජ්‍ය දෙපාර්තමේන්තුව මේ බව කියා සිටියේ.  ඊයේ උතුරු කොරියාව විසින් සිය තුන්වන න්‍යෂ්ටික අත්හදා බැලීම සිදුකරනු ලැබුවා. මෙලෙස දිගින් දිගටම උතුරු කොරියාව විසින් සිදුකරනු ලබන න්‍යෂ්ටික අත්හදා බැලීම් ලෝකයේ සියලූ රටවලට දැඩි බලපෑමක් එල්ල කරන බවයි ඇමරිකාව සඳහන් කර ඇත්තේ. විශේෂයෙන් මෙම ක්‍රියාදාමයන්ට ඉරානයේ සහාය ලැබෙන බව ද ඇමරිකාව පවසනවා. මේ අතර, එක්සත් ජාතීන්ගේ සංවිධානයේ ආරක්ෂක කවුන්සිලය ද උතුරු කොරියාවේ මෙම න්‍යෂ්ටික අත්හදා බැලීම හෙළා දැක ඇති බව විදෙස් වාර්තාවල සදහන්.",
       "URL": "https://www.hirunews.lk/53293/උතුරු-කොරියානු-න්‍යෂ්ටික-අත්හදා-බැලීමට-ඇමරිකාවෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=864"
}