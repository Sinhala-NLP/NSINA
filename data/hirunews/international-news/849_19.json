{
       "Source": "hirunews",
       "Timestamp": "Tuesday, 09 April 2013 - 14:16",
       "Headline": "සර්බියා වැසියෙකු, 13 දෙනෙකු වෙඩි තබා මරයි.",
       "News Content": "සර්බියාවේ - බෙල්ගේ‍්‍රඞ් නගරයට ආසන්න ගම්මානයක සිදුවූ වෙඩි තැබීමකින් පුද්ගලයන් 13දෙනෙකු අද ජීවිතක්ෂයට පත්වුණා. වයස අවුරුදු 60 ක පමණ පුද්ගලයෙකු ගිනි අවියක් ගෙන ප්‍රදේශවාසීන්ට මෙලෙස වෙඩි තබා ඇති බවයි විදෙස් වාර්තා ප්‍රකාශ කළේ. තම බිරිඳටද වෙඩි තැබූ ඔහුද සියදිවි හානිකරගැනීමට උත්සාහ කර ඇතත් බරපතල තුවාල ලැබූ ඔවුන් දෙදෙනා මේ වනවිට රෝහල්ගත කර තිබෙනවා. මියගිය පුද්ගලයන් 13දෙනා අතර කාන්තාවන් 6 දෙනෙකු, පිරිමි පුද්ගලයන් 6 දෙනෙකු සහ කුඩා දරුවෙකු සිටින බවද විදෙස් වාර්තා වැඩිදුරටත් කියා සිටියා.",
       "URL": "https://www.hirunews.lk/56848/සර්බියා-වැසියෙකු-13-දෙනෙකු-වෙඩි-තබා-මරයි",
       "Category": "International News",
       "Parent URL": "https://www.hirunews.lk/international-news.php?pageID=849"
}