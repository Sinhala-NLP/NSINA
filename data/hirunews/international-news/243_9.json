{
       "Source": "hirunews",
       "Timestamp": "Saturday, 24 August 2019 - 11:26",
       "Headline": "රාහුල් ගාන්ධි අද ජම්මු - කාශ්මීරයට",
       "News Content": "මෝදි රජය විසින් ප්‍රාන්ත තත්ත්වය ඉවත් කිරීමෙන් පසු උණුසුම් මුහුණුවරක් ගෙන ඇති කාශ්මීරයේ තත්ත්වය දැක බලා ගැනීම සඳහා ඉන්දීය කොංග්‍රස් පක්ෂ නායක රාහුල් ගාන්ධි ඇතුළු විපක්ෂයේ දේශපාලනඥයින් පිරිසක් අද එහි සංචාරයක නිරත වනවා.\nඔවුන් ගුවන් මගින් ශ්‍රී - නගර් වෙත යාමට නියමිත අතර මෝදි රජය ඉල්ලා සිටියේ ඔවුන්ට කාශ්මීරයෙන් ඈත් වී සිටින ලෙසයි.\nකෙසේ නමුත්, කාශ්මීරයේ තත්ත්වය දැක බලාගෙන විවේචන එල්ල කරන ලෙස ජම්මු - කාශ්මීරයේ ආණ්ඩුකාර සත්‍ය පාල් මලික් කොංග්‍රස් නායකයා වෙත මීට පෙර ප්‍රකාශ කර තිබුණා.\nඒ සදහා ගුවන් එවීමට ද සූදානම් බවයි ඔහු කියා සිටියේ.\nපසුව ඔහු එම ආරාධනය ඉවත් කර ගත්ත ද රාහුල් ගාන්ධි ඇතුළු විපක්ෂ දේශපාලනඥයන් අද කාශ්මීරය බලා යාමට සුදානම්ව සිටින බව ඉන්දීය මාධ්‍ය වාර්තා කළා.",
       "URL": "https://www.hirunews.lk/222855/රාහුල්-ගාන්ධි-අද-ජම්මු-කාශ්මීරයට",
       "Category": "International News",
       "Parent URL": "https://www.hirunews.lk/international-news.php?pageID=243"
}