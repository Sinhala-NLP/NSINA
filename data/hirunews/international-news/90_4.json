{
       "Source": "hirunews",
       "Timestamp": "Thursday, 07 October 2021 - 13:48",
       "Headline": "ඇස්ට්‍රාසෙනෙකා කොරෝනා එන්නත ඇන්ටාක්ටිකාවටත්",
       "News Content": "පෘථිවියේ දක්ෂිණ ධ්‍රැවයේ හිමෙන් වැසුණු ඇන්ටාක්ටිකාවට ඇස්ට්‍රාසෙනෙකා කොරෝනා එන්නත දැන් ළඟා වී තිබෙනවා.\nඒ එහි බි්‍රතාන්‍ය පර්යේෂණ මධ්‍යස්ථානයේ සිටින 23 දෙනෙකුගෙන් යුත් කාර්ය මණ්ඩලයට එන්නත් කිරීමටයි.\nඑමෙන්ම, එය ඇස්ට්‍රාසෙනෙකා කොරෝනා එන්නත ළගා වූ පෘථිවියේ දකුණෙන්ම පිහිටි ස්ථානය වනවා.\nසැතපුම් දස දහස ඉක්ම වූ දුරක් ගෙවා ඇස්ට්‍රාසෙනෙකා එන්නත ඇන්ටාක්ටිකාවට ළගා වූයේ දුෂ්කර චාරිකාවකින් අනතුරුවයි.\nඑහි බි්‍රතාන්‍ය පර්යේෂකයන්ට ශීත ඍතුවට පෙර කොරෝනා එන්නත් ලබාදීම අවශ්‍යතාවක්ව පැවතුණා.\nඒ සඳහා මාස ගණනාවක් තිස්සේ එන්නත් තොගය රැගෙන ආවේ සෙනගාලය සහ ෆෝක්ලන්ඩ් දිවයින් නැවතුම්පොල කරගෙනයි.\nඑම ගමන් මග පුරාම එන්නත් සහිත කුඩා බහාලුම සෙල්සියස් අංශක 2ත් 8ත් අතර, අවම උෂ්ණත්වයක තබා ගැනීම දුෂ්කර අභියෝගයක් වූ බව සඳහන්.",
       "URL": "https://www.hirunews.lk/284334/ඇස්ට්‍රාසෙනෙකා-කොරෝනා-එන්නත-ඇන්ටාක්ටිකාවටත්",
       "Category": "International News",
       "Parent URL": "https://www.hirunews.lk/international-news.php?pageID=90"
}