{
       "Source": "hirunews",
       "Timestamp": "Friday, 10 July 2020 - 9:18",
       "Headline": "ඉන්දියාවේ පාතාල කල්ලි නායක විකාස් ඩුබේ පොලිස් වෙඩි පහරින් මරුට",
       "News Content": "කාන්පූර් හිදී පොලිස් නිලධාරීන් 8 දෙනෙකු ඝාතනය කිරීමට සැලසුම් කිරීමෙන් පසු පළා ගොස් සිටියදී අත්අඩංගුවට ගත් පාතාල කල්ලි නායක විකාස් ඩුබේ පොලිස් වෙඩි පහරින් ජීවිතක්ෂයට පත්වී තිබෙනවා.\nපසුගිය සිකුරාදා විකාස් ඩුබේ අත්අඩංගුවට ගැනීම සඳහා පැමිණි පොලිස් කණ්ඩායමක 8 දෙනෙකු මිය ගියේ ඔහුගේ කල්ලිය සැඟවී එල්ල කළ ප්‍රහාරයකින්.\nඒ සඳහා තොරතුරු ලබාදුන් බවට පොලිස් නිලධාරීන් දෙදෙනෙකුගේ වැඩ තහනම් කෙරුණා.\nඑම සිද්ධියෙන් පසු පළා ගොස් සිටි විකාස් ඩුබේ ඊයේ අත්අඩංගුවට ගැනුණේ මධ්‍ය ප්‍රදේශ් ප්‍රාන්තයේ සුප්‍රකට දේවස්ථානයකදීයි.\nඔහු අත්අඩංගුවට ගෙන උත්තර් ප්‍රාදේශ් ප්‍රාන්තය වෙත ගෙන යන අතරතුර අද උදෑසන රිය අනතුරකට ලක්වී තිබෙනවා.\nවැසි කාලගුණය මැද අනතුරට ලක්වූ රථය පෙරළී ඇති අතර, විකාස් ඩුබේ එහිදී පළා යාමට උත්සාහ කර ඇති බවත්, පසුව පොලිස් වෙඩි පහරින් මරුමුවට පත්වූ බවත් ඉන්දීය පොලීසිය ප්‍රකාශ කළා.",
       "URL": "https://www.hirunews.lk/245121/ඉන්දියාවේ-පාතාල-කල්ලි-නායක-විකාස්-ඩුබේ-පොලිස්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=175"
}