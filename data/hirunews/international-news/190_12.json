{
       "Source": "hirunews",
       "Timestamp": "Sunday, 15 March 2020 - 13:18",
       "Headline": "කොරෝනා ආසාදිතයෙකු ගොඩවූ ගුවන් යානයෙන් මගීන් 270ක් බස්සවයි",
       "News Content": "කොරෝනා වෛරසය ආසාදනය වූ බ්‍රිතාන්‍ය ජාතිකයෙකු සිටීම හේතුවෙන් ඩුබායි බලා යාමට සැරසුනු එමිරේට්ස් ගුවන් සේවයට අයත් යානයක සිටි මගීන් 270 දෙනෙකු ඉන්දියාවේ කොචි ගුවන් තොටුපලේදි ගොඩබස්සවා තිබෙනවා.\nයානයේ සිටි සියලු මගීන් රෝහලකට රැගෙන ගිය අතර, ඔවුන් වෛද්‍ය පරීක්ෂණයකට ලක් කරන බවයි කේරළ සෞඛ්‍ය බලධාරීන් ප්‍රකාශ කළේ.\nකේරළයේ මුන්නාර් ප්‍රදේශයේ නිවාඩුවක් ගත කළ 19 දෙනෙකුගෙන් යුත් කණ්ඩායමක සාමාජිකයෙකුට මෙලෙස කොවිඩ් - 19 වෛරසය ආසාදනය වී තිබෙනවා.\nනිරෝධායනයට ලක් කර සිටි ඔහු බලධාරීන්ට නොදන්වා ගුවන් තොටුපල වෙත ගොස් සිය කණ්ඩායම සමඟ එක්වී ඇති බව සඳහන්.\nකෙසේ නමුත් පසුව ඔහු ඇතුලු සංචාරක කණ්ඩායම ගුවන් යානයෙන් බස්සවා ඇති අතර, පසුව තීරණය කර ඇත්තේ සියලුම මගීන් වෛද්‍ය පරීක්ෂණයකට ලක් කළ යුතු බවටයි.",
       "URL": "https://www.hirunews.lk/236549/කොරෝනා-ආසාදිතයෙකු-ගොඩවූ-ගුවන්-යානයෙන්-මගීන්-270ක්-බස්සවයි",
       "Category": "International News",
       "Parent URL": "https://www.hirunews.lk/international-news.php?pageID=190"
}