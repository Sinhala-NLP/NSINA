{
       "Source": "hirunews",
       "Timestamp": "Sunday, 28 July 2013 - 13:46",
       "Headline": "ඇමරිකාවේ සමූහ ඝාතකයා පොලිස් වෙඩි පහරින් මරුට.",
       "News Content": "ඇමරිකාවේ ෆ්ලොරිඩාහි සිය මව සමඟ ජීවත් වූ පුද්ගලයෙකු නිවසට ගිනි තබා අවට ජනතාවට ඉවක් බවක් නොතබා වෙඩි තැබීමෙන් පුද්ගලයන් 6 දෙනෙකු ජීවිතක්ෂයට පත්වුණා. ඊයේ (27) වාර්තා වූ මෙම සිද්ධියේදී පෙඞ්රෝ වර්ගාස් නමැති මෙම පුද්ගලයා පොලිස් වෙඩි පහරින් බේරීම සඳහා පුද්ගලයන් දෙදෙනෙකු පැය 3 ක් තිස්සේ ප්‍රාණ ඇපයේ රඳවාගෙන සිටි බව සඳහන්. මයාමි නුවර පැරණි පස්මහල් ගොඩනැගිල්ලක මෙලෙස සැඟවුණු ඝාතකයා අවසානයේ මරුමුවට පත්වූයේ පොලිස් වෙඩි පහරින්. ගොඩනැගිල්ලේ මහලින් මහලට පැන ගිය මොහු මෙල්ල කිරීම සඳහා පොලිසියට පැය කිහිපයක් ගත වුණා.",
       "URL": "https://www.hirunews.lk/63935/ඇමරිකාවේ-සමූහ-ඝාතකයා-පොලිස්-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=818"
}