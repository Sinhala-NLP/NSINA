{
       "Source": "hirunews",
       "Timestamp": "Sunday, 30 June 2013 - 19:32",
       "Headline": "ඇමරිකාවේ උණුසුම ඉහළට.",
       "News Content": "ඇමරිකාවේ බටහිරදිග ප්‍රදේශවල පවතින අධික උණුසුම හේතුවෙන් විජලනයට පත් වූ පුද්ගලයන් විශාල පිරිසකට වෛද්‍ය ප්‍රතිකාර ලබාදී තිබෙනවා. විශේෂයෙන් නෙවාඩා කාන්තාරය පිහිටි කැලිෆෝනියාවේ සහ ඇරිසෝනා ප්‍රාන්තවල මෙම තත්ත්වය දක්නට ලැබෙන බවයි විදෙස් වාර්තා සදහන් කළේ. මෙහි ඇතැම් ප්‍රදේශවල උෂ්ණත්වය සෙන්ටිගේ‍්‍රඞ් අංශක 54 දක්වා ඉහළ ගොස් ඇති අතර, එය පෘථිවියේ වාර්තාගත ඉහළම උෂ්ණත්වයට ආසන්නවීමක්. දැඩි උණුසුම නිසා විජලනයට පත් වූ නෙවාඩා ප්‍රදේශයේ පුද්ගලයන් 34 දෙනෙකු රෝහල් ගත කර තිබෙනවා. දැඩි උණුසුම සමඟ මෙහි ලැව් ගිනි හට ගැනීමේ අවදානමක් පවතින බවයි වාර්තා වන්නේ.",
       "URL": "https://www.hirunews.lk/62083/ඇමරිකාවේ-උණුසුම-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=826"
}