{
       "Source": "hirunews",
       "Timestamp": "Tuesday, 18 April 2017 - 8:57",
       "Headline": "ඇමරිකානු උප ජනාධිපති ජපානයේ",
       "News Content": "අග්නිදිග ආසියානු සංචාරයක නිරත වන ඇමරිකානු උප ජනාධිපති මයික් පෙන්ස් දැන් ජපානයට පැමිණ තිබෙනවා.\nඋතුරු කොරියාවෙන් එල්ල වන තර්ජන හමුවේ ජපානයේ ආරක්ෂාව පිළිබදව පැහැදිලි ප්‍රතිඥාවක් ලබාදීම ඔහුගේ මෙම සංචාරයේ අරමුණයි.\nපසුගිය ජනාධිපතිවරණ සමයේ ඩොනල්ඩ් ට්‍රම්ප් ජනාධිපතිවරයා කියා සිටියේ ආරක්ෂාව සැලසීම වෙනුවෙන් ජපානය, ඇමරිකාවට ගෙවීමක් සිදුකළ යුතු බවයි.\nඑහෙත් ජපානයේ ආරක්ෂාව උදෙසා දශක ගණනාවක් තිස්සේ ඇමරිකාව දක්වන කැපවීම තහවුරු කිරීමට උප ජනාධිපති පෙන්ස් දැන් කටයුතු කරනු ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/159392/ඇමරිකානු-උප-ජනාධිපති-ජපානයේ",
       "Category": "International News",
       "Parent URL": "https://www.hirunews.lk/international-news.php?pageID=492"
}