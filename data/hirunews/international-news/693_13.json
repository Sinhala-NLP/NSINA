{
       "Source": "hirunews",
       "Timestamp": "Saturday, 31 October 2015 - 9:38",
       "Headline": "සිරියාවට ලෝක බලවතුන්ගෙන් සාම සැලැස්මක්",
       "News Content": "සිරියානු සිවිල් යුද්ධය අවසන් කිරීම සඳහා සිරියාවේ මිතුරු සහ පස මිතුරු දෙපාර්ශවයම එකඟත්වයකට පැමිණ තිබෙනවා. ඒ, ලෝක බලවතුන්ගේ ප්‍රධානත්වයෙන් ඔස්ටි‍්‍රයාවේ වියානා නුවර ඊයේ පැවැති සිරියානු සාම සමුළුවේදියි. ඊට සිරියානු රජයේ සමීපතම හිතවතෙකු වන ඉරානය ද ප්‍රථමවරට එක්වීම විශේ්ෂත්වයක්. එහිදී සමුළුවට සහභාගි වූ ඇමරිකාව - රුසියාව ඇතුළු ලෝක බලවතුන් තීරණය කළේ සිරියානු සාම ක්‍රියාවලිය පණ ගන්වන ලෙස ජගත් සංවිධානයෙන් ඉල්ලා සිටීමටයි. ඒ සඳහා මුලින්ම සටන් විරාමයක් ඇති කිරීමටත් ඉන් අනතුරුව නිදහස් සහ සාධාරණ මැතිවරණයක් පැවැත්වීමටත් ඔවුන් එකඟ වී තිබෙනවා. වසර 4ක් තිස්සේ පවතින සිරියානු සිවිල් යුද්ධයෙන් පුද්ගලයන් දෙලක්ෂ 50,000ක් පමණ මිය ගොස් ඇති අතර, අවතැන් වූ සංඛ්‍යාව මිලියන 11කට ආසන්නයි.",
       "URL": "https://www.hirunews.lk/119395/සිරියාවට-ලෝක-බලවතුන්ගෙන්-සාම-සැලැස්මක්",
       "Category": "International News",
       "Parent URL": "https://www.hirunews.lk/international-news.php?pageID=693"
}