{
       "Source": "hirunews",
       "Timestamp": "Sunday, 02 October 2016 - 8:07",
       "Headline": "ඉන්දියාව අද සිට පැරිස් කාලගුණ සම්මුතිය ක්‍රියාවට නංවයි",
       "News Content": "මිහිතලය උණුසුම්වීමට හේතුවන හරිතාගාර වායු නික්මීම සීමා කිරීම සඳහා ඇතිකරගත් පැරිස් කාලගුණ සම්මුතිය ඉන්දියාව අද සිට ක්‍රියාවට නංවනවා.\nනරේන්ද්‍ර මෝදි රජයේ අනුමැතිය ලද ගිවිසුමට ඉන්දීය ජනාධිපති ප්‍රනාබ් මුකර්ජී ඊයේ අනුමැතිය ලබාදුන්නා.\nපැරිස් කාලගුණ සම්මුතිය අද සිට ක්‍රියාත්මක කරන බව අග්‍රාමාත්‍ය නරේන්ද්‍ර මෝදි පසුගිය සැප්තැම්බර් 25 වනදා ප්‍රකාශ කළා.\nඒ, අදට යෙදී ඇති මහත්මා ගාන්ධි තුමන්ගේ ජන්ම දින සැමරුමට සමගාමීවයි.\nපසුගිය වසරේ දෙසැම්බරයේදී ලොව රටවල් 185 ක් විසින් පැරිස් කාලගුණ සම්මුතිය ඇති කරගත් අතර,  දැනට ඊට එක්වී සිටින රටවල් සංඛ්‍යාව 191ක්.\nගෝලීය වශයෙන් වායුගෝලයට එක්වන හරිතාගාර වායු අතුරෙන් සියයට 4.1 ක් නික්මෙන්නේ ඉන්දියාවෙන්.",
       "URL": "https://www.hirunews.lk/144270/ඉන්දියාව-අද-සිට-පැරිස්-කාලගුණ-සම්මුතිය-ක්‍රියාවට-නංවයි",
       "Category": "International News",
       "Parent URL": "https://www.hirunews.lk/international-news.php?pageID=578"
}