{
       "Source": "hirunews",
       "Timestamp": "Tuesday, 26 March 2013 - 15:51",
       "Headline": "ඉන්දීය දේශපාලනඥයෙකු දිල්ලියේදී වෙඩි පහරින් මරුට.",
       "News Content": "2009 ඉන්දීය ලෝක් සභා මැතිවරණයේදී තරඟ වැදුණු ධනවත්ම අපේක්ෂකයා වන දීපක් භර්ද්වාජ් නාඳුණන වෙඩික්කරුවන් අතින් දිල්ලියේදී අද ඝාතනයට ලක්වුණා. දේපළ වෙළඳාම් ව්‍යාපාරවලින් ඉන්දීය රුපියල් කෝටි 600 ක් පමණ උපයා ඇති ඔහු තමන්ට අයත් නිකේතනයකදී අද උදෑසන වෙඩි පහරට ලක්වූයේ මෝටර් රථයකින් පැමිණි වෙඩික්කරුවන් දෙදෙනෙකු අතින්. ඔවුන් එහි පැමිණ ඇත්තේ මංගල උත්සවයක් සඳහා නිකේතනය වෙන් කරගැනීමට පැමිනි බව පවසමින්. වෙඩි පහරින් තවත් පුද්ගලයන් දෙදෙනෙකු තුවාල ලබා ඇති අතර ප්‍රහාරකයන් පලා ගොස් තිබෙනවා. ආරක්ෂිත කැමරා පද්ධතිවල සටහන් මගින් ඝාතකයන් හඳුනාගැනීම සඳහා පොලීසිය දැන් පරීක්ෂණ පවත්වන බව සඳහන්.",
       "URL": "https://www.hirunews.lk/55998/ඉන්දීය-දේශපාලනඥයෙකු-දිල්ලියේදී-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=853"
}