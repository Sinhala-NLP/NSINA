{
       "Source": "hirunews",
       "Timestamp": "Friday, 06 May 2022 - 21:03",
       "Headline": "යුක්රේන යුද්ධයේදී න්‍යෂ්ටික අවි භාවිත නොකරන බවට රුසියාවෙන් සහතිකයක්",
       "News Content": "යුක්රේන යුද්ධයේදී න්‍යෂ්ටික අවි භාවිත නොකරන බවට රුසියාව ප්‍රතිඥාවක් ලබා දුන්නා.\nඑරට විදේශ අමාත්‍යාංශය සඳහන් කළේ බටහිර රටවල් රුසියානු න්‍යෂ්ටික අවදානම ලෙස හඳුන්වන ක්‍රමෝපායට යුක්රේනයේ විශේෂ හමුදා මෙහෙයුම ඇතුළත් නොවන බවයි.\nයුක්රේන යුද්ධයේදී ලද පසුබෑම හේතුවෙන් රුසියාව න්‍යෂ්ටික අවි භාවිත කිරීමේ අවදානමක් පවතින බවට සී.අයි.ඒ. ඔත්තු සේවාවේ අධ්‍යක්ෂ විලියම් බර්න්ස් පසුගියදා අනතුරු අඟවා සිටියා.\nමේ අතර, රුසියානු හමුදාවද දරුණු ප්‍රහාරයකට ගොදුරු වූ මරියුපොල් නුවර වානේ කම්හලේ රැකවරණ ලබමින් සිටි සිවිල් වැසියන් 500 කට ආසන්න පිරිසක් ජගත් සංවිධානයේ මූලිකත්වයෙන් සිදුකළ මෙහෙයුමකින් මුදාගත් බව යුක්රේන ජනාධිපති කාර්යාලය නිවේදනය කළා.",
       "URL": "https://www.hirunews.lk/303692/යුක්රේන-යුද්ධයේදී-න්‍යෂ්ටික-අවි-භාවිත-නොකරන-බවට-රුසියාවෙන්-සහතිකයක්",
       "Category": "International News",
       "Parent URL": "https://www.hirunews.lk/international-news.php?pageID=50"
}