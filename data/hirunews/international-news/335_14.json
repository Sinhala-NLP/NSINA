{
       "Source": "hirunews",
       "Timestamp": "Saturday, 08 September 2018 - 11:55",
       "Headline": "මහ මඟදී විසඳුනු ගැබිණි මව්වරුන් දෙදෙනෙකුගේ වෙන්වෙන්ව ලියවූ ඉරණම් දෙක",
       "News Content": "ගැබිණි කාන්තාවක් මහ මඟදී දරුවෙකු ප්‍රසූත කළ පුවතක් ඉන්දියාවේ ආන්ද්‍රා ප්‍රදේශයෙන් වාර්තා වනවා.\nප්‍රවාහන පහසුකම් නොමැතිකම හේතුවෙන් ගැබිණි කාන්තාව ප්‍රදේශවාසීන් විසින් රෝහලට රැගෙන යමින් සිටියදී ඇය මෙසේ අතරමඟ දරුවා ප්‍රසූත කර තිබෙනවා.\nඔවුන් ජීවත් වෙන ප්‍රදේශයේ සිට රෝහලක් වෙත යාමට කිලෝමීටර් 07ක පමණ දුරක් ඇති අතර මාර්ග පහසුකම් නොමැතිකමින් එතරම් දුරක් රෝගීන්ව රැගෙන යන්නේ මිනිසුන්ගේ උදව්වෙන් බව සදහන්.\nලී කැබැල්ලක් දමා එහි රෙදි කෑල්ලක් ගැටගසා එහි එම ගැබිණි කාන්තාව තබාගෙන දෙදෙනෙක් එය ඔසවාගෙන ඇයව රෝහලට රැගෙන ගොස් තිබෙනවා.\nඒ යන අතරතුර අදාල කාන්තාව තවත් කාන්තාවන් තිදෙනෙකුගේ උදව්වෙන් දරුවා ප්‍රසුත කර ඇති බවයි විදෙස් මාධ්‍ය වාර්තා කරන්නේ.\nඇය එහිදී පිරිමි දරුවකු ප්‍රසුත කර තිබෙන අතර දරුවා ඉපදෙන විට මිය ගොස් ඇති බව සඳහන්.\nපසුව ගිලන් රථයක් ගෙන්වා එම කාන්තාව රෝහලට ඇතුලත් කර ඇති බවයි වාර්තා වන්නේ.\nමීට පෙරද එම ප්‍රදේශයේ කාන්තාවන් කිහිපදෙනෙකුටම රෝහලට යන අතරතුර දරුවන් ප්‍රසුත කර තිබෙනවා.\nමේ අතර ඇමරිකාවේ ටෙක්සාස් ප්‍රාන්තයේ දී ගැබිණි කාන්තාවක් වහනයක් තුලදී සිය පස්වන දරුවා ප්‍රසුත කිරීමේ පුවතක් විදෙස් මාධ්‍ය වාර්තා කරනවා.\nසිය දරු ප්‍රසුතිය සඳහා ඇය රෝහල වෙත යන අතර තුර වහනය තුලදී මෙම දරුවා බිහිකර තිබෙනවා.\nrnrnrn\nrnrn",
       "URL": "https://www.hirunews.lk/199423/මහ-මඟදී-විසඳුනු-ගැබිණි-මව්වරුන්-දෙදෙනෙකුගේ-වෙන්වෙන්ව-ලියවූ-ඉරණම්-දෙක",
       "Category": "International News",
       "Parent URL": "https://www.hirunews.lk/international-news.php?pageID=335"
}