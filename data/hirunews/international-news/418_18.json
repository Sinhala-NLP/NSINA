{
       "Source": "hirunews",
       "Timestamp": "Sunday, 26 November 2017 - 8:58",
       "Headline": "සංක්‍රමණික බෝට්ටුවක් පෙරළී 31 දෙනෙකු මරුට",
       "News Content": "මධ්‍යධරණී මුහුද හරහා යුරෝපයට යාමට උත්සාහ කළ සංක්‍රමණිකයන් රැගත් බෝට්ටුවක් ලිබියාවේ බටහිර වෙරළට ඔබ්බෙන් මුහුදේදී අනතුරට ලක්වීමෙන් පුද්ගලයන් 31 දෙනෙකු ජීවිතක්ෂයට පත්ව තිබෙනවා.\nඑහි සිටි 200කට ආසන්න පිරිසක් මුදාගැනීමට හැකිවූ බවයි ලිබියානු වෙරළාරක්ෂකයන් ප්‍රකාශ කළේ.\nඅප්‍රිකානු සංක්‍රමණිකයන් යුරෝපයට මුහුදු මාර්ගයෙන් යාම සඳහා තොටුපලක් ලෙස භාවිත කරන්නේ ලිබියාවයි.\nමේ වසරේදී එලෙස ඉතාලිය බලා ගිය අප්‍රිකානු සහ මැදපෙරදිග සංක්‍රමණිකයන්ගේ සංඛ්‍යාව 115,000 ක්.\nඑහෙත් මේ වසරේදී එලෙස යුරෝපයට යාමට උත්සහ දැරූ 3000 කට අධික පිරිසක් අනතුරුවලින් ජීවිතක්ෂයට පත්වුණා.",
       "URL": "https://www.hirunews.lk/176944/සංක්‍රමණික-බෝට්ටුවක්-පෙරළී-31-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=418"
}