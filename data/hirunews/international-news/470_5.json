{
       "Source": "hirunews",
       "Timestamp": "Friday, 16 June 2017 - 13:49",
       "Headline": "ඇමරිකාව සමඟ සබඳතා වෙනස් නොවන බව කටාරය කියයි",
       "News Content": "දේශපාලන බල අධිකාරියේ වෙනස්කම්වලින් තම රට සහ ඇමරිකා එක්සත් ජනපදය අතර සබඳතා වෙනස් නොවන බව අර්බුදයකට මැදිවී සිටින මැදපෙරදිග කටාර් රාජ්‍යය පවසනවා.\nකටාර් රාජ්‍යයේ ජ්‍යෙෂ්ඨ නිලධාරියෙකු උපුටා දක්වමින් අල් ජසීරා ප්‍රවෘත්ති සේවය සඳහන් කළේ ඩොලර් බිලියන 12 ක් වටිනා ඇමරිකානු එෆ් - 15 ප්‍රහාරක යානා මිලදී ගැනීමේ ගණුදෙණුව ඊට උදාහරණයක් බවයි.\nසෞදි අරාබිය ඇතුලූ කලාපීය රටවල් රැසක් පසුගියදා කටාරය සමග රාජතාන්ත්‍රික සබඳතා අත්හරිනු ලැබුවේ කටාරය ත්‍රස්තවාදයට දරදිය සපයන බවට චෝදනා කරමින්.\nකෙසේ නමුත් අරාබි වසන්තයේ පටන් මැදපෙරදිග නිදහස්කාමී ව්‍යාපාරවලට සහය දැක්වූ කටාරය එම චෝදනා ප්‍රතික්ෂේප කරන අතර, බලපෑම හමුවේ සිය විදේශ ප්‍රතිපත්තිය වෙනස් නොකරන බව අවධාරණය කළා.",
       "URL": "https://www.hirunews.lk/163698/ඇමරිකාව-සමඟ-සබඳතා-වෙනස්-නොවන-බව-කටාරය-කියයි",
       "Category": "International News",
       "Parent URL": "https://www.hirunews.lk/international-news.php?pageID=470"
}