{
       "Source": "hirunews",
       "Timestamp": "Tuesday, 08 March 2022 - 13:31",
       "Headline": "සිවිල් වැසියන්ට ආරක්ෂිතව ඉවත් වීමේ මඟ සලසන්නැ යි ජගත් සංවිධානය ඉල්ලයි",
       "News Content": "රුසියානු ආක්‍රමණයට මුහුණ දී සිටින යුක්රේනයෙන් සිවිල් වැසියන් ආරක්ෂිත ලෙස ඉවත් කර ගැනීම සඳහා ඉඩ සලසන්නැයි එක්සත් ජාතීන්ගේ මානුෂ්‍යවාදී කටයුතු පිළිබද සම්බන්ධීකාරක මාර්ටින් ග්‍රිෆිත්ස් යුක්රේනයෙන් සහ රුසියාවෙන් ඉල්ලීමක් කළා.\nරුසියානු ප්‍රහාර අඛණ්ඩව ක්‍රියාත්මක වීම නිසා කීව් අගනුවර ඇතුළු යුක්රේනයේ ප්‍රධාන නගරවලින් සිවිල් වැසියන් ඉවත් කර ගැනීම ගැටළුවක් වී තිබෙනවා.\nඒ සඳහා රුසියාව ප්‍රකාශයට පත් කළ නික්මීමේ වේදිකා යුක්රේනය ප්‍රතික්ෂේප කළේ එමගින් සිය වැසියන්ට රුසියාවට හෝ බෙලරූස් රාජ්‍යයට යාමට සිදුවීම හේතුවෙන්.\nකෙසේ නමුත් එම මානුෂ්‍යවාදී වේදිකා හරහා යුක්රේනයේ සුමි ප්‍රදේශයේ සිරවී සිටින ඉන්දීය ශිෂ්‍ය ශිෂ්‍යාවන් අද ඉවත් කර ගැනෙන බව ඉන්දීය මාධ්‍ය වාර්තා කළා.\nඒ සදහා රුසියානු පාර්ශවයෙන් අද දහවල් සටන් විරාමයක් ද ක්‍රියාත්මකයි.",
       "URL": "https://www.hirunews.lk/298963/සිවිල්-වැසියන්ට-ආරක්ෂිතව-ඉවත්-වීමේ-මඟ-සලසන්නැ-යි-ජගත්-සංවිධානය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=58"
}