{
       "Source": "hirunews",
       "Timestamp": "Sunday, 09 July 2017 - 9:14",
       "Headline": "ඇමරිකානු ප්‍රහාරක යානා දකුණු කොරියාවේ යුද අභ්‍යාසයක",
       "News Content": "ඇමරිකානු බී 01බී ලාන්සර් වර්ගයේ නවීනතම ප්‍රහාරක යානා දෙකක් ඊයේ දකුණු කොරියාවේ යුද අභ්‍යාසයකට එක්වුණා.\nදකුණු කොරියානු ජෙට් යානා සමග එම ප්‍රහාරක යානා මගින් ජීව වෙඩි ප්‍රහාර එල්ල කළ බවයි විදෙස් වාර්තා සඳහන් කළේ.\nඒ සඳහා ඔවුන්ගේ ඉලක්කය වූයේ උතුරු කොරියානු මිසයිල විදිනයන්ගේ ආකෘති බව සඳහන්.\nඋතුරු කොරියාව විසින් පසුගියදා අන්තර් මහද්වීපික බැලස්ටික් මිසයිලයක් අත්හදාබැලීම, ඇමරිකාව විසින් මෙම ගුවන් ප්‍රහාරක අභ්‍යාසය සංවිධාන කිරීමට හේතුවයි.",
       "URL": "https://www.hirunews.lk/165435/ඇමරිකානු-ප්‍රහාරක-යානා-දකුණු-කොරියාවේ-යුද-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=461"
}