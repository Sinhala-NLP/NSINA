{
       "Source": "hirunews",
       "Timestamp": "Thursday, 20 December 2018 - 13:06",
       "Headline": "සිරියාවේ මෙහෙයුම්වල නිරත සෙබළුන් ඉවත් කිරීමේ ට්‍රම්ප්ගේ තීරණයට විරෝධය",
       "News Content": "සිරියාවේ මෙහෙයුම්වල නිරත තම සෙබළුන් ඉවත් කර ගැනීමට ඇමරිකානු ජනාධිපති ඩොනල්ඩ් ට්‍රම්ප් ගෙන ඇති තීරණයට බටහිර රටවලින් දැඩි විවේචන එල්ල වනවා.\nඔවුන් ප්‍රකාශ කළේ ට්‍රම්ප්ගේ මෙම තීරණය පිළිබඳව පුදුම වන බවයි. බ්‍රිතාන්‍ය, ඊශ්‍රායලය ඇතුළු බටහිර රටවල් රැසක් ට්‍රම්ප්ගේ මෙම තීරණය හෙළා දැක තිබෙනවා.\nඑහෙත් රුසියාව පවසන්නේ ඇමරිකානු ජනාධිපතිවරයාගේ මෙම තීරණය යහපත් එකක් බවයි.\nජනාධිපති ට්‍රම්ප්ට සහය දක්වන රිපබ්ලිකන් පාක්ෂිකයන් පවා මොහුගේ මෙම ක්‍රියාව දෝෂදර්ශණයට ලක් කර තිබෙනවා.\nසිරියාව තුල ක්‍රියාත්මක අයි.එස්. ත්‍රස්තවාදීන් සම්පූර්ණයෙන්ම පරාජයට පත් කර ඇති බවට පවසමිනුයි ට්‍රම්ප් මෙලෙස සිරියාවේ මෙහෙයුම්වල නිරත ඇමරිකානු සෙබළුන් ඉවත් කර ගැනීමට තීරණය කරනු ලැබුවේ.\nමොහුගේ මෙම ක්‍රියාව විවේචනය කරන බටහිර රටවල් තවදුරටත් පෙන්වා දුන්නේ මෙමගින් යම්තාක් දුරට මැඩ පවත්වා ඇති\nඅයි එස් ක්‍රියාකාරකම් යලි උත්සන්න විය හැකි බවයි.",
       "URL": "https://www.hirunews.lk/206476/සිරියාවේ-මෙහෙයුම්වල-නිරත-සෙබළුන්-ඉවත්-කිරීමේ-ට්‍රම්ප්ගේ-තීරණයට-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=307"
}