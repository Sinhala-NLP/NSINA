{
       "Source": "hirunews",
       "Timestamp": "Thursday, 09 May 2013 - 12:48",
       "Headline": "නවාෂ් ෂරීෆ් ගෙන් ආන්දෝලනාත්මක මැතිවරණ පොරොන්දුවක්.",
       "News Content": "පාකිස්ථානයේ නව අග්‍රාමාත්‍යවරයා ලෙස බොහෝදුරට තේරී පත්වීමට ඉඩ ඇති හිටපු අග්‍රාමාත්‍ය නවාෂ් ශරීෆ් ආන්දෝලනාත්මක නව මැතිවරණ පොරොන්දුවක් ලබාදී තිබෙනවා. ඒ අනුව, ඔහු බලයට පත්වුවහොත්, ඇමෙරිකාව සමඟ පවත්වන ත්‍රස්තවාදයට එරෙහි මෙහෙයුම් මුළුමනින්ම අත්හිටුවීමට තීරණය කර ඇති බවයි විදෙස් වාර්තා සඳහන් කළේ. මේ වනවිට පාකිස්ථානය සහ ඇමෙරිකාව ත්‍රස්තවාදයට එරෙහි මෙහෙයුම් සඳහා ඒකාබද්ධ වැඩසටහනක් ක්‍රියාත්මක කරනවා. මෙම මැතිවරණ පොරොන්දුවත් සමඟ මැයි 11 වැනිදා පැවැත්වෙන පාකිස්ථාන මහමැතිවරණය ඉතා උණුසුම් මුහුණුවරක් ගනු ඇති බවයි විදෙස් වාර්තා සඳහන් කළේ. බලය පවතින රජයක් ප්‍රජාතන්ත්‍රවාදී මැතිවරණයකින් අනතුරුව වෙනත් දේශපාලන පක්ෂයකට බලය ලබා දෙන මැතිවරණයක් ලෙස මෙය ඉතිහාසයට එක්වනවා. පාකිස්ථානු දේශපාලන ඉතිහාසයේ මෙවැනි සිදුවීමක් වන පළමුවන අවස්ථාව මෙය බවයි විදෙස් වාර්තා සඳහන් කළේ.",
       "URL": "https://www.hirunews.lk/58643/නවාෂ්-ෂරීෆ්-ගෙන්-ආන්දෝලනාත්මක-මැතිවරණ-පොරොන්දුවක්",
       "Category": "International News",
       "Parent URL": "https://www.hirunews.lk/international-news.php?pageID=842"
}