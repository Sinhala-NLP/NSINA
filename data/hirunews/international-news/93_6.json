{
       "Source": "hirunews",
       "Timestamp": "Wednesday, 22 September 2021 - 17:12",
       "Headline": "තායිලන්තය සංචාරකයින්ට රට විවෘත කිරීම කල් දමයි",
       "News Content": "බැංකොක් අගනුවර ඇතුළු තායිලන්තයේ අනෙකුත් නිකේතන නගර විදෙස් සංචාරකයින් සඳහා විවෘත කිරීම නොවැම්බර් මාසය දක්වා කල් දැමීමට එරට බලධාරීන් තීරණය කර තිබෙනවා.\nකලින් සැලසුම් කර තිබුණේ බැංකොක්, හුවා හින්, පටායා සහ චියන් මායි නගර ඔක්තෝම්බර් මාසයේ සිට පූර්ණ එන්නත්කරණය ලැබූ සංචාරකයින් සඳහා විවෘත කිරීමටයි.\nඑහෙත් සිය එන්නත්කරණ ඉලක්ක නියමිත කාලයට ළඟා කර ගැනීමට නොහැකි වීම නිසා එය නොවැම්බර් මාසය දක්වා කල් දමා තිබෙනවා.\nසිය ජනගහනයෙන් 70% ක් එන්නත්කරණයට ලක් කිරීමෙන් පසු දේශ සීමා විදේශ සංචාරකයින් සඳහා විවෘත කිරීම තායිලන්තයේ අරමුණයි.",
       "URL": "https://www.hirunews.lk/282955/තායිලන්තය-සංචාරකයින්ට-රට-විවෘත-කිරීම-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=93"
}