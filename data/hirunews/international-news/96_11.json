{
       "Source": "hirunews",
       "Timestamp": "Wednesday, 08 September 2021 - 15:26",
       "Headline": "CIA ප්‍රධානියා ඉන්දීය ජාතික ආරක්ෂක උපදේශක හමුවෙයි",
       "News Content": "අමෙරිකානු සී.අයි.ඒ. හෙවත් මධ්‍යම ඔත්තු සේවාවේ ප්‍රධානී විලියම් බර්න්ස් නවදිල්ලි නුවරදී අද ඉන්දීය ජාතික ආරක්ෂක උපදේශක අජිත් දොවාල් හමු වී තිබෙනවා.\nඑම හමුවේදී සාකච්ඡා වූ කරුණු පිළිබඳව අනාවරණ කර නොමැති නමුත්, ඇෆ්ගනිස්ථානයේ වත්මන් තත්ත්වය එහිදී සාකච්ඡාවට ලක්වන්නට ඇති බවයි විශ්වාස කෙරෙන්නේ.\nවිශේෂයෙන් තලේබාන් සංවිධානය විසින් රජයක් ප්‍රකාශයට පත් කිරීමත්, එහි අමෙරිකානු ත්‍රස්තවාදී ලැයිස්තුවේ සාමාජිකයින් සිටීමත් එහිදී අවධානයට යොමුවන්නට ඇති බව ඉන්දීය මාධ්‍ය සඳහන් කළා.\nමේ අතර, ඉන්දීය ජාතික ආරක්ෂක උපදේශක අජිත් දොවාල් රුසියානු ජාතික ආරක්ෂක උපදේශක නිකොලායි පැට්රුෂෙව්ද දිල්ලියේදී අද මුණ ගැසී තිබෙනවා.\nචීනයේ, පාකිස්තානයේ සහ ඇෆ්ගනිස්ථානයේ වාතාවරණය එම සාකච්ඡාවලදී අවධානයට යොමු වී ඇති බව සඳහන්.",
       "URL": "https://www.hirunews.lk/281690/cia-ප්‍රධානියා-ඉන්දීය-ජාතික-ආරක්ෂක-උපදේශක-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=96"
}