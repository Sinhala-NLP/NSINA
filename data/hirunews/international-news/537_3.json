{
       "Source": "hirunews",
       "Timestamp": "Sunday, 01 January 2017 - 10:57",
       "Headline": "ඩොනල්ඩ් ට්‍රම්ප් එදිරිවාදීන්ටත් නව අවුරුද්දේ සුබපතයි",
       "News Content": "2016 වසරේ ලෝක දේශපාලනයේ ඉමහත් පෙරළියක් ඇති කරමින් ඇමරිකානු ජනාධිපතිවරණය ජයගත් රිපබ්ලිකන් අපේක්ෂක ඩොනල්ඩ් ට්‍රම්ප් මෙවර නව අවුරුදු පණිවුඩය මගින් සිය එදිරිවාදීන්ටද සුබපතා තිබෙනවා.\nට්විටර් පණිවුඩයක් මගින් ඔහු සඳහන් කර ඇත්තේ තම සතුරන් මෙන්ම තමා සමඟ තරඟ කොට දරුණු පරාජයන්ට ලක්වී කුමක් කරන්නේදැයි වික්ෂිප්ත වී සිටින අයටද සුබපැතුම් සමඟ ආදරය පතුරන බවයි.\nඑමඟින් ඔහු ඩිමොක්‍රටික් අපේක්ෂිකා හිලරි ක්ලින්ටන් ඉලක්ක කරගන්නට ඇතැයි විශ්වාස කෙරෙනවා.\nනිව්යෝක් හි ප්‍රකෝටිපතියෙකු වන ඩොනල්ඩ් ට්‍රම්ප් ලබන විසිවනදා ඇමරිකාවේ 45 වන ජනාධිපතිවරයා ලෙස දිවුරුම් දීමට නියමිතයි.",
       "URL": "https://www.hirunews.lk/151027/ඩොනල්ඩ්-ට්‍රම්ප්-එදිරිවාදීන්ටත්-නව-අවුරුද්දේ-සුබපතයි",
       "Category": "International News",
       "Parent URL": "https://www.hirunews.lk/international-news.php?pageID=537"
}