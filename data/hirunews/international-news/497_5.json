{
       "Source": "hirunews",
       "Timestamp": "Tuesday, 04 April 2017 - 9:28",
       "Headline": "ට්‍රම්ප් පරිපාලනයත් සිරියානු ජනපතිට එරෙහි වෙයි",
       "News Content": "සිරියානු ජනාධිපති බෂාර් අල් අසාද් යුද අපරාධකරුවෙකු බවත්, ඔහු දීර්ඝ කාලයක් තිස්සේ එරට ජනතාව පීඩාවට පත් කරන බවත්, ජනපති ට්‍රම්ප්ගේ ඇමරිකානු පරිපාලනයේ ප්‍රමුඛ නියෝජිතවරියක වන එක්සත් ජාතීන්ගේ ඇමරිකානු තානාපතිනී නිකී හේලි ප්‍රකාශ කළා.\nඑක්සත් ජාතීන්ගේ ආරක්ෂක මණ්ඩලයේදී ඇය ඊයේ සිදුකළ එම ප්‍රකාශය සිරියාව සම්බන්ධයෙන් ඇමරිකානු ප්‍රතිපත්තියේ වෙනසක් සලකුණු කරන බවයි විචාරකයන් පෙන්වා දෙන්නේ.\nසිරියානු නායකයාගේ ඉරණම එරට ජනතාව විසින් විසදිය යුතුව ඇතැයි ඇමරිකානු රාජ්‍ය ලේකම් රෙක්ස් ටිලර්සන් මීට පෙර ප්‍රකාශ කර තිබුණා.\nඑහෙත් එමගින් ඇමරිකාව ඔහු පිළිගන්නා බවක් ප්‍රකාශ කර නැතැයි ජගත් සංවිධානයේ ඇමරිකානු නියෝජිතවරිය අවධාරණය කළා.",
       "URL": "https://www.hirunews.lk/158444/ට්‍රම්ප්-පරිපාලනයත්-සිරියානු-ජනපතිට-එරෙහි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=497"
}