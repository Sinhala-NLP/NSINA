{
       "Source": "hirunews",
       "Timestamp": "Saturday, 05 September 2020 - 16:00",
       "Headline": "ඉන්දීයාව සහ චීනය දේශසීමා අර්බුදය ගැන සාකච්ඡාවක",
       "News Content": "ඉන්දියාව සහ චීනය අතර මතුවෙමින් තිබූ දේශසීමා අර්බුදය සම්බන්ධයෙන් දෙරටේ ආරක්ෂක අමාත්‍යවරුන් සාකච්ඡා කර තිබෙනවා.\nඑහිදී දෙපාර්ශවයම එම ගැටලූ විසඳා ගැනීම සඳහා එකඟතාවයකට පැමිණි බවයි විදෙස් මාධ්‍ය වාර්තා කළේ.\nඉන්දියාව සහ චීනය බටහිර හිමාලයේ පිහිටි දේශසීමා වෙත පසුගිය ජුනි මාසයේදී අමතර භට පිරිස් එක් කිරීමට කටයුතු කළේ ඉන්දීය හමුදා සාමාජිකයින් 20 දෙනෙකු ඇති වූ ගැටුම් වලදී ජිවිතක්ෂයට පත්වීමත් සමගයි.\nමෙම තත්ත්වය සම්බන්ධයෙන් සාකච්ඡා කිරීම සඳහා ඉන්දීය ආරක්ෂක අමාත්‍ය රාජ්නාත් සිං සහ චීන ආරක්ෂක අමාත්‍ය ජෙනරාල් වේ ෆන්ග්හ රුසියාවේ මොස්කව් නුවරදී හමුවී ඊයේ සාකච්ඡා කර ඇති බවයි විදෙස් මාධ්‍ය වාර්තා කළේ.\nඑහිදී දෙපාර්ශවයම මෙම දේශසීමා අර්බුදය සම්බන්ධයෙන් තවදුරටත් ඉදිරි ක්‍රියාමාර්ග නොගැනීමට එකඟත්වය පළ කර තිබෙනවා.",
       "URL": "https://www.hirunews.lk/249491/ඉන්දීයාව-සහ-චීනය-දේශසීමා-අර්බුදය-ගැන-සාකච්ඡාවක",
       "Category": "International News",
       "Parent URL": "https://www.hirunews.lk/international-news.php?pageID=166"
}