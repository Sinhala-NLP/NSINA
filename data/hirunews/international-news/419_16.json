{
       "Source": "hirunews",
       "Timestamp": "Thursday, 23 November 2017 - 10:22",
       "Headline": "බැරක් ඔබාමාගේ වැඩිමහල් දියණිය ප්‍රසිද්ධියේ තරුණයෙකු සිපගන්නා වීඩියෝවක් එළියට (ඡායාරූප)",
       "News Content": "හිටපු ඇමෙරිකානු ජනාධිපති බැරක් ඔබාමාගේ වැඩිමහල් දියණිය මාලියා ඔබාමා කඩවසම් තරුණයෙකු සිප වැළඳ ගන්නා වීඩියෝවක් මේවන විට අන්තර්ජාලයට නිකුත් වී තිබෙනවා.\nපසුගියදා නිකුත් වූ මෙම වීඩියෝව උපුටා දක්වමින් විදෙස් මාධ්‍ය සඳහන් කළේ ඔවුන් දෙදෙනා පෙම්වතුන් විය හැකි බවයි.\nමාලියා ඔබාමා හාවඩ් විශ්වවිද්‍යාලයේ අධ්‍යාපන කටයුතු ආරම්භ කර තිබුනේ පසුගිය වසරේදීයි.\nඅදාළ වීඩියෝවේ දැක්වෙන තරුණයා ද එම විශ්ව විද්‍යාලයේ ඉතාමත් ජනප්‍රිය චරිතයක් බවයි විදෙස් මාධ්‍ය සඳහන් කර තිබෙන්නේ.\nමෙම කඩවසම් තරුණයා බ්‍රිතාන්‍ය ජාතිකයෙකු බවද සඳහන්.\nහිටපු ඇමෙරිකානු ජනාධිපති බැරක් ඔබාමා පවසා තිබුනේ තමාගේ දියණියන් දෙදෙනාම මේ වනවිට පෙම්වතියන් බවට පත්ව ඇති බැවින් තමා ඉතා සැහැල්ලුවෙන් ජිවත්වන බවයි.\nඑමෙන්ම ඇමෙරිකානු රහස් ඔත්තු සේවයේ නිලධාරීන්ගේ පුර්ණ ආරක්ෂාව දියණියන් දෙදෙනාට සැමවිටම ලැබෙන බැවින් තමාට කිසිදු බියක් දැරියන් ගැන නොමැති බවද බැරක් ඔබාමා සඳහන් කර තිබෙනවා.",
       "URL": "https://www.hirunews.lk/176716/බැරක්-ඔබාමාගේ-වැඩිමහල්-දියණිය-ප්‍රසිද්ධියේ-තරුණයෙකු-සිපගන්නා-වීඩියෝවක්-එළියට-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=419"
}