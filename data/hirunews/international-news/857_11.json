{
       "Source": "hirunews",
       "Timestamp": "Sunday, 10 March 2013 - 14:58",
       "Headline": "අමානාත්ගේ සිද්ධිය විශේෂිත නොවන බව ඉන්දීය අගවිනිසුරු කියයි.",
       "News Content": "දිල්ලියේ බස් රථයක් තුළදී සමූහ දූෂණයට ලක්වී සිංගප්පූරුවේ ප්‍රතිකාර ලබමින් සිටියදී මියගිය ඉන්දීය වෛද්‍ය ශිෂ්‍යාව අමානාත්ගේ සිද්ධිය සුවිශේෂී නොවන බව ඉන්දීය අගවිනිසුරු අල්තමාස් කබීර් පවසනවා. ජාත්‍යන්තර කාන්තා දිනය නිමිත්තෙන් කල්කටා මහාධිකරණය සංවිධාන කර තිබූ උත්සවයකට සහභාගි වෙමින් ඉන්දීය අගවිනිසුරුවරයා කියා සිටියේ එයද ඉන්දියාවේ සිදුවන දූෂණ සිද්ධීන් රැසක් අතුරෙන් එක් සිද්ධියක් පමණක් බවයි. එහෙත් ඇතැමුන් යම් සිද්ධීන් පමණක් සංකේතාත්මක කිරීමට උත්සාහ කරන බවද ඔහු සඳහන් කළා. ගැටළුවට විසඳුම වන්නේ කාන්තාවන් කෙරෙහි ඉන්දීය පුරුෂ පක්ෂයේ ආකල්ප වෙනසක් ඇතිකිරීම පමණක් බවයි ඉන්දීය අගවිනිසුරු අල්තමාස් කබීර් අවධාරණය කළේ.",
       "URL": "https://www.hirunews.lk/54947/අමානාත්ගේ-සිද්ධිය-විශේෂිත-නොවන-බව-ඉන්දීය-අගවිනිසුරු-කියයි",
       "Category": "International News",
       "Parent URL": "https://www.hirunews.lk/international-news.php?pageID=857"
}