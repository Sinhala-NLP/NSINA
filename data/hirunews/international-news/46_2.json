{
       "Source": "hirunews",
       "Timestamp": "Friday, 10 June 2022 - 7:06",
       "Headline": "රුසියාවට එරෙහි සම්බාධක තවත් දැඩිවේ",
       "News Content": "යුක්රේන ආරක්ෂක කවුන්සිලය ගත් තීරණයකට අනුව රුසියානු ජනාධිපති ව්ලැදිමීර් පුටින් සහ රාජ්‍ය පාලනයේ ඔහුගේ සමීපතමයන්ට පෞද්ගලික සම්බාධක පැනවීමට යුක්රේනය තීරණය කර තිබෙනවා.\nඒ අනුව ඊට අදාළ ලියකියවිලිවලට යුක්රේන ජනාධිපති වොල්ඩමියර් සෙලෙන්ස්කි අත්සන් තබා ඇති බවයි විදෙස් මාධ්‍ය වාර්තා කරන්නේ.\nයුක්රේනයේ මෙම තීරණයට අනුව එම රට තුළ තිබෙන පුටින්ගේ පෞද්ගලික වත්කම් සහ වෙනත් මෙහෙයුම්වලට සම්බාධක පැනවෙනු ඇති.\nඑමෙන්ම රාජ්‍ය පාලනයේ ඔහුගේ සමිපතයන් වන අග්‍රාමාත්‍යවරයා සහ විදේශ අමාත්‍යවරයා ඇතුලු රුසියානු රජයේ ඉහළ පෙළේ නියෝජිතයන් කිහිපදෙනෙකුට ද මෙම සම්බාධක පැනවීමට නියමිතයි.",
       "URL": "https://www.hirunews.lk/306711/රුසියාවට-එරෙහි-සම්බාධක-තවත්-දැඩිවේ",
       "Category": "International News",
       "Parent URL": "https://www.hirunews.lk/international-news.php?pageID=46"
}