{
       "Source": "hirunews",
       "Timestamp": "Sunday, 22 March 2020 - 19:57",
       "Headline": "ඊයේ දින තුළ පමණක් ඉතාලිය තුළ මරණ 793ක්",
       "News Content": "කොවිඩ් 19 හෙවත් නව කොරෝනා වෛරසය හේතුවෙන් ඊයේ දින තුළ පමණක් ඉතාලිය තුළ මරණ 793ක් වාර්තාවුණා.\nවෛරසය ආසාදනය වීමෙන් මේවන විට ලොව පුරා වාර්තාවන සමස්ත මරණ ගණන 13.070ක් දක්වා ඉහළගොස් තිබෙනවා.\nලොව රටවල් 185කින් වාර්තාවන ආසාදිතයින් ගණන ලක්ෂ තුනකට අධිකයි.\nකොවිඩ් 19 හෙවත් නව කොරෝනා වෛරසයෙන් මේවන විට දැඩි බලපෑමක් එල්ලව තිබෙන්නේ යුරෝපා කලාපයටයි.\nගතවූ පැය 24 තුළ පුද්ගල මරණ 793ක් ඉතාලියෙන් වාර්තාවීමත් සමග එරට සමස්ත මරණ ගණන 4.825ක් දක්වා ඉහළ ගියා.\nලොව ඕනෑම රටක දිනක් තුළ වාර්තාවූ වැඩිම පුද්ගල මරණ ගණන මෙය වනවා.\nමෙලෙස ඉතාලියේ වාර්තාගත ලෙස ඉහළ යන පුද්ගල මරණ හේතුවෙන් මෘත දේහයන් භූමදාන කිරීම සදහා ඉතාලි වැසියන්ට මුහුණදීමට සිදුව ඇත්තේ දැඩි දුෂ්කරතාවයකටයි.",
       "URL": "https://www.hirunews.lk/237028/ඊයේ-දින-තුළ-පමණක්-ඉතාලිය-තුළ-මරණ-793ක්",
       "Category": "International News",
       "Parent URL": "https://www.hirunews.lk/international-news.php?pageID=188"
}