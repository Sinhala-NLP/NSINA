{
       "Source": "hirunews",
       "Timestamp": "Thursday, 27 June 2019 - 10:14",
       "Headline": "ඇමරිකානු ජනාධිපතිගෙන් යළිත් ඉන්දියාවට චෝදනා",
       "News Content": "ඇමරිකානු නිෂ්පාදන සඳහා ඉන්දියාව අධික තීරුබද්දක් පැනවීම අසාධාරණ බවට ඇමරිකානු ජනාධිපති ඩොනල්ඩ් ට්‍රම්ප් චෝදනා කර තිබෙනවා.\nඔහු මේ බව ප්‍රකාශ කර ඇත්තේ ඔසාකාහි පැවැත්වෙන ජී විස්ස සමුළුවට සමගාමීව ඉන්දීය අගමැති මෝදි සමඟ සාකච්ඡාවක් පැවැත්වීමටද නියමිතව තිබියදී බවයි විදෙස් වාර්තා සඳහන් කළේ.\nඇමරිකා එක්සත් ජනපදයෙන් ආනයනය කෙරෙන ඇපල්, ආමන්ඩ් ඇතුලූ භාණ්ඩ 28 කට අද සිට ඉහළ තීරු බදු පැනවීමට පසුගියදා ඉන්දියාව පියවර ගත්තා.\nසියයට 70 දක්වා වූ එම ඉහළ බදු පනවා තිබුණේ ඉන්දියාවෙන් ඇමරිකාවට අපනයනය කෙරෙන වානේ සහ ඇළුමිනියම් නිෂ්පාදනවලට ඇමරිකාව බදු ඉහළ නැංවීමත් සමඟයි.",
       "URL": "https://www.hirunews.lk/219203/ඇමරිකානු-ජනාධිපතිගෙන්-යළිත්-ඉන්දියාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=255"
}