{
       "Source": "hirunews",
       "Timestamp": "Saturday, 05 November 2016 - 7:55",
       "Headline": "ඇමරිකානු මැතිවරණයට ත්‍රස්ත ප්‍රහාරයක අවදානමක්",
       "News Content": "මෙවර ඇමරිකානු ජනාධිපතිවරණයට පෙර ත්‍රස්ත ප්‍රහාරයක් එල්ල කිරීමට අල් ඛයිඩා සංවිධානය සැරසෙන බවට තොරතුරු ලැබී ඇතැයි FBI ඔත්තු සේවාව ප්‍රකාශ කළා.\nඑමගින් කියා සිටියේ අදාළ තොරතුරුවල විශ්වසනීයත්වය දැන් ඇගයීමට ලක් කරන බවයි.\nනිව්යෝක්, ටෙක්සාස් සහ වර්ජිනියා ප්‍රාන්ත මෙලෙස ත්‍රස්ත ප්‍රහාරයක අවදානමකට ලක්ව ඇති බව ඇමරිකානු පොලිස් ප්‍රකාශකයා වැඩිදුරටත් සඳහන් කළා.\nඇමරිකාවේ මීළඟ ජනාධිපතිවරයා ලෙස ඩොනල්ඞ් ට්‍රම්ප් පත් කර ගන්නේ ද නැතිනම්  ප්‍රථම ජනාධිපතිනිය ලෙස හිලරි ක්ලින්ටන් පත් කර ගන්නේ ද යන්න තීරණය කිරීම සඳහා ඇමරිකානුවන් නොවැම්බර් 8 වන දා ඡන්දය ප්‍රකාශ කිරීමට නියමිතයි.",
       "URL": "https://www.hirunews.lk/146859/ඇමරිකානු-මැතිවරණයට-ත්‍රස්ත-ප්‍රහාරයක-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=563"
}