{
       "Source": "hirunews",
       "Timestamp": "Saturday, 25 August 2018 - 9:50",
       "Headline": "ට්‍රම්ප් පලස්තීන ගාසා තීරයට ආධාර කපයි",
       "News Content": "පලස්තීන බටහිර ඉවුරට සහ ගාසා තීරයට වෙන් කළ ඩොලර් මිලියන 200ක ආර්ථික ආධාර අත්හිටුවා, වෙනතකට යොමු කරන ලෙස ඇමරිකානු ජනාධිපති ඩොනල්ඩ් ට්‍රම්ප් නියෝග කර තිබෙනවා.\nඔහු ප්‍රකාශ කර ඇත්තේ තම රට ලබාදෙන මූල්‍යාධාර ඇමරිකානු අභිලාශයන්ට අනුකූලව සිදුකළ යුතු බවයි.\nජගත් සංවිධාන මානුෂීය ආධාර යටතේ පලස්තීනුවන්ට ලබාදෙන ඩොලර් මිලියන 65ක මූල්‍යාධාර ඇමරිකාව දැනටමත් අත්හිටුවා තිබෙනවා.\nජනපති ට්‍රම්ප් බලයට පැමිණීමෙන් පසු පලස්තීනුවන් සහ ඇමරිකාව අතර සබඳතා අතිශය දුර්වල වූ අතර, පසුගිය වසරේ දෙසැම්බරයේදී ජෙරුසෙලම ඊශ්‍රායලයේ අගනුවර ලෙස ඇමරිකාව පිළිගැනීමෙන් පසු එම තත්ත්වය තවදුරටත් උත්සන්න වුණා.",
       "URL": "https://www.hirunews.lk/198362/ට්‍රම්ප්-පලස්තීන-ගාසා-තීරයට-ආධාර-කපයි",
       "Category": "International News",
       "Parent URL": "https://www.hirunews.lk/international-news.php?pageID=340"
}