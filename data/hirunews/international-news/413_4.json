{
       "Source": "hirunews",
       "Timestamp": "Sunday, 17 December 2017 - 10:18",
       "Headline": "චිලී ගමක් ම නායයයි",
       "News Content": "ලතින් ඇමරිකානු චිලී දේශයේ දකුණු දිග විල් කලාපයේ ධාරානිපාත වර්ෂාව සමඟ ගම්මානයක් නාය ගොස් ජීවිත හානි රැසක් වාර්තාවනවා.\nවිලා සැන්ටා ලූසියා නැමති මෙම දුරස්ථ ගම්මානය නායයෑමෙන් අවම වශයෙන් පුද්ගලයන් පස්දෙනෙකු ජීවිතක්ෂයට පත්ව ඇති අතර, 15 දෙනෙකු අතුරුදන්ව ඇති බව සඳහන්.\nජනාධිපතිනි මිචෙල් බැචලට් නායයෑමට ලක්වූ ප්‍රදේශයේ හදිසි තත්ත්වයක්ද ප්‍රකාශයට පත් කළා.\nවැසි ආපදා හේතුවෙන් චිලී දේශයේ නිවාස දහස් ගණනකට විදුලිය සැපයුමද ඇණහිට තිබෙනවා.\nචිලී දේශයේ මෙම ආපදා තත්ත්වය වාර්තාවන්නේ එරට ජනාධිපතිවරණයේ දෙවන වටය පැවැත්වීමට නියමිතව තිිබියදියි.",
       "URL": "https://www.hirunews.lk/178590/චිලී-ගමක්-ම-නායයයි",
       "Category": "International News",
       "Parent URL": "https://www.hirunews.lk/international-news.php?pageID=413"
}