{
       "Source": "hirunews",
       "Timestamp": "Saturday, 16 April 2016 - 11:06",
       "Headline": "විලියම් සහ කේට් යුවල අද ටාජ් මහලට",
       "News Content": "ඉන්දියාවේ සහ භූතානයේ සංචාරයක නිරත වන බ්‍රිතාන්‍යයේ කිරුළ හිමි විලියම් කුමරු සහ කේට් කුමරිය අද සිය සංචාරයේ අවසන් දිනයේ සුප්‍රකට ටාජ් මහල් සිහිවටනය නැරඹීමට පැමිණෙනවා.\nෂා ජහාන් කුමරු සිය මුම්ටාස් මහල් බිසවගේ හදිසි අභාවයෙන් ශෝකයට පත්ව 17 වන සියවසේ තැනූ ස්මාරකය විලියම් කුමරුට ද මතක සටහනක්.\nඒ 1992 වසරේදී ඉන්දියාවේ සංචාරය කළ විලියම්ගේ මව වන ඩයනා කුමරිය ටාජ් මහල ඉදිරිපිට තනිව හිද ගනු ලැබූ ඡායාරූපයයි.\nඩයනා කුමරිය, චාල්ස් කුමරුගෙන් වෙන් වීම ප්‍රකාශයට පත් කරන්නේ ද එම වසරේදී වීම විශේෂත්වයක්.\nඉන්දියාවේ සංචාරයෙන් අනතුරුව භූතානයේ දෙදිනක් ගත කිරීමෙන් අනතුරුවයි විලියම් කේට් යුවල අද ටාජ් මහල නැරඹීම සදහා අග්‍රාවට පැමිණෙන්නේ.",
       "URL": "https://www.hirunews.lk/130966/විලියම්-සහ-කේට්-යුවල-අද-ටාජ්-මහලට",
       "Category": "International News",
       "Parent URL": "https://www.hirunews.lk/international-news.php?pageID=645"
}