{
       "Source": "hirunews",
       "Timestamp": "Thursday, 09 April 2015 - 12:10",
       "Headline": "කැනඩාවත්  සිරියාවට ගුවන් ප්‍රහාර දෙයි",
       "News Content": "සිරියාව තුළ ක්‍රියාත්මක අයි.එස්. කැරළිකරුවන්ට එරෙහිව ප්‍රථම වරට කැනඩාව ගුවන් ප්‍රහාර ආරම්භ කර තිබෙනවා. එරට පාර්ලිමේන්තුව ලබාදුන් අනුමැතියකට අනුවයි මෙලෙස කැනඩාව සිය ගුවන් ප්‍රහාර දියත් කර ඇත්තේ. ප්‍රහාර සඳහා යුද ගුවන් යානා දෙකක්ද සිරියාවට යවා තිබෙනවා. සිරියාව තුළ සිටින අයි.එස්. කැරළිකරුවන්ට ප්‍රහාර එල්ල කිරීමට කැනඩාව මැදිහත්වීම සම්බන්ධයෙන් එරට පාර්ලිමේන්තුව තුළ දැඩි වාද විවාද පැවැත්වුණා. එරට විපක්ෂය කියා සිටියේ අයි.එස්. කැරලිකරුවන්ට එරෙහිව ප්‍රහාර දියත් කිරීම සඳහා කැනඩාව මැදිහත් නොවිය යුතුබවයි. කෙසේ වෙතත් මේ සම්බන්ධයෙන් පැවති ඡන්ද විමසීමෙන් අනතුරුවයි ගුවන් ප්‍රහාර එල්ල කිරීමට එරට පාර්ලිමේන්තුව අවසර  ලබාදුන්නේ.",
       "URL": "https://www.hirunews.lk/107213/කැනඩාවත්-සිරියාවට-ගුවන්-ප්‍රහාර-දෙයි",
       "Category": "International News",
       "Parent URL": "https://www.hirunews.lk/international-news.php?pageID=744"
}