{
       "Source": "hirunews",
       "Timestamp": "Saturday, 11 March 2017 - 10:58",
       "Headline": "පලස්තීන නායකයාට ධවල මන්දිරයෙන් ඇරයුමක්",
       "News Content": "ඇමරිකානු ජනාධිපති ඩොනල්ඩ් ට්‍රම්ප්, හැකි ඉක්මනින් ධවල මන්දිරයට පැමිණ තමා හමුවන්නැයි පලස්තීන නායක මහමුද් අබ්බාස්ට ආරාධනා කර තිබෙනවා.\nඒ, පලස්තීන අධිකාරියේ ජනාධිපතිවරයා වෙත ඊයේ දුරකථන ඇමතුමක් ලබාදෙමින්.\nඩොනල්ඩ් ට්‍රම්ප් බලයට පැමිණීමෙන් පසු පලස්තීන නායකයා ඇමතූ ප්‍රථම අවස්ථාව මෙයයි.\nජනපති ට්‍රම්ප් පසුගිය මාසයේදී ඊශ්‍රායල අග්‍රාමාත්‍ය බෙන්ජමින් නෙතන්යාහු සමඟ ධවල මන්දිරයේදී සාකච්ඡාවක නිරත වුණා.\nකෙසේ නමුත්, දශක ගණනාවක් ඇමරිකාවේ මැදපෙරදිග ප්‍රතිපත්තියට කේන්ද්‍ර වූ රටවල් දෙකක් බිහි කිරීමේ සංකල්පය ජනපති ට්‍රම්ප් මේ වන විට බැහැර කර තිබෙනවා.",
       "URL": "https://www.hirunews.lk/156591/පලස්තීන-නායකයාට-ධවල-මන්දිරයෙන්-ඇරයුමක්",
       "Category": "International News",
       "Parent URL": "https://www.hirunews.lk/international-news.php?pageID=507"
}