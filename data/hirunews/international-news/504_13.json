{
       "Source": "hirunews",
       "Timestamp": "Sunday, 19 March 2017 - 8:35",
       "Headline": "උතුරු කොරියාව, චන්ද්‍රිකා උඩුගුවනට යැවීමට සැරසේ",
       "News Content": "චන්ද්‍රිකා උඩුගුවනේ කක්ෂගත කිරීම සඳහා  වැදගත්වන ප්‍රබල රොකට් එන්ජිමක් සාර්ථක ලෙස අත්හදාබැලූ බව උතුරු කොරියාව ප්‍රකාශ කළා.\nඑරට නායක කිම් ජොං අන් ප්‍රකාශ කළේ එය උතුරු කොරියානු රොකට් කර්මාන්තය නව ජීවයක් ලැබීමක් බවයි.\nට්‍රම්ප් පරිපාලනය යටතේ ඇමරිකානු රාජ්‍ය ලේකම්වරයා වන රෙක්ස් ටිලර්සන් චීනයේ සංචාරයක නිරතවද්දී මෙම රොකට් එන්ජිම අත්හදාබැලීම විශේෂ සිද්ධියක්.\nඋතුරු කොරියාවේ ප්‍රබලතම පාර්ශවකරු වන්නේ චීනයයි.\nඑහෙත් උතුරු කොරියාවේ න්‍යෂ්ටික සහ මිසයිල අත්හදාබැලීම් නතර කිරීම සඳහා මැදිහත්වන්නැයි ඇමරිකාව ඇතුලූ රටවල් චීනයට බලපෑම් කරමින් සිටිනවා.",
       "URL": "https://www.hirunews.lk/157205/උතුරු-කොරියාව-චන්ද්‍රිකා-උඩුගුවනට-යැවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=504"
}