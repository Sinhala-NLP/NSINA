{
       "Source": "hirunews",
       "Timestamp": "Saturday, 14 December 2019 - 14:37",
       "Headline": "උතුරු කොරියාව චන්ද්‍රිකා විහිදුම් මධ්‍යස්ථානයේ තවත් පරීක්ෂාවක",
       "News Content": "සෝහේ නුවර පිහිටි සිය චන්ද්‍රිකා ගුවන් ගත කිරීමේ මධ්‍යස්ථානයේදී තවත් වැදගත් අත්හදා බැලීමක නිරත වූ බව උතුරු කොරියාව ප්‍රකාශ කළා.\nඊයේ රාත්‍රියේ සිදුකළ එම අත්හදා බැලීම පර්යේෂණාත්මක සාර්ථකත්වයෙන් යුක්ත වූවක් බවයි එරට ජාතික ආරක්ෂක විද්‍යා ආයතනයේ ප්‍රකාශකයා සඳහන් කළේ.\nඑමගින් තම න්‍යෂ්ටික අවි ශක්තිය තවදුරටත් වර්ධනය වන බව ඔහු සඳහන් කර තිබෙනවා. උතුරු කොරියාව මෙම චන්ද්‍රිකා මධ්‍යස්ථානයේදී මෙවැනි අත්හදා බැලීමක් සිදුකර ඇත්තේ සතියක් තුළ දෙවන වතාවටයි.\nඑමෙන්ම, න්‍යෂ්ටික සාකච්ඡා යළි ආරම්භ කිරීම සඳහා උතුරු කොරියාව, ඇමරිකාවට යෝජනා කර ඇති කාල විරාමය දෙසැම්බර් 31 වනදායින් අවසන් වන නිසා මෙම අත්හදා බැලීම විශේෂ වැදගත්කමකින් යුක්ත වනවා.",
       "URL": "https://www.hirunews.lk/230229/උතුරු-කොරියාව-චන්ද්‍රිකා-විහිදුම්-මධ්‍යස්ථානයේ-තවත්-පරීක්ෂාවක",
       "Category": "International News",
       "Parent URL": "https://www.hirunews.lk/international-news.php?pageID=215"
}