{
       "Source": "hirunews",
       "Timestamp": "Monday, 05 January 2015 - 9:56",
       "Headline": "ඕස්ට්‍රේලියාවේ ලැව්ගින්නෙන් හෙක්ටයාර 12 500 ක භූමි ප්‍රමාණයක් විනාශ වෙයි.",
       "News Content": "ඕස්ට්‍රේලියාවේ දකුණුදිග ප්‍රදේශයේ දින 4 ක් පුරා පැතිර යන ලැව් ගින්නෙන් හෙක්ටයාර 12 500 ක භූමි ප්‍රමාණයක් මේ වනවිට සම්පූර්ණයෙන්ම විනාශ වී තිබෙනවා. විදෙස් වාර්තා සඳහන් කළේ කිලෝමීටර් 250 කට වැඩි භූමි ප්‍රමාණයක මෙම ගින්න පැතිර ගොස් ඇති බවයි. ලැව්ගින්න හේතුවෙන් නිවාස 30 ක් සම්පූර්ණයෙන් විනාශයට පත්වී තිබෙනවා.  ගින්න පාලනය කිරීම සඳහා ගිනි නිවීමේ නිලධාරින් දහසකට අධික සංඛ්‍යාවක් යොදවා ඇති බවයි විදෙස් වාර්තා වැඩිදුරටත් සඳහන් කළේ. එරට බලධාරීන් වැඩිදුරටත් ප්‍රකාශ කළේ මේ වනවිට ගින්න පාලනය කරගත නොහැකි අන්දමින් ව්‍යාප්ත වී ඇති බවයි.",
       "URL": "https://www.hirunews.lk/100645/ඕස්ට්‍රේලියාවේ-ලැව්ගින්නෙන්-හෙක්ටයාර-12-500-ක-භූමි-ප්‍රමාණයක්-විනාශ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=771"
}