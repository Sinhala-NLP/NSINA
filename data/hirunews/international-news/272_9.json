{
       "Source": "hirunews",
       "Timestamp": "Tuesday, 23 April 2019 - 14:38",
       "Headline": "ඉන්දීය මහ මැතිවරණයේ තුන්වන අදියර ඇරඹේ - කෝටි 18 ක් ඡන්ද පොළට",
       "News Content": "ඉන්දීය මහ මැතිවරණයේ වැඩිම පිරිසක් සහභාගි වන විශාලතම අදියර අද ආරම්භ වූ අතර, අග්‍රාමාත්‍ය නරේන්ද්‍ර මෝදි ද, අද ඔහුගේ ඡන්දය ප්‍රකාශ කළා.\nආසන 543 කින් යුත් ඉන්දීය මහ මැතිවරණයේ ආසන 117 ක් සදහා මෙම ඡන්ද විමසීම පැවැත්වෙන අතර, කෝටි 18 ක් ඡන්දදායකයන් අද ඡන්දය ප්‍රකාශ කිරීම සදහා සුදුසුකම් ලබා සිටිනවා.\nගාන්ධි - මෝදි සටන සිදුවන උත්තර් ප්‍රදේශ් ප්‍රාන්තය ඇතුළු ප්‍රාන්ත 13 ක සහ විශේෂිත ප්‍රදේශ දෙකක අද ඡන්ද විමසීම පැවැත්වෙනවා.\nසිය ඡන්දය ප්‍රකාශ කිරීමෙන් අනතුරුව ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කළේ ත්‍රස්තවාදීන්ගේ බලය, බෝම්බ වුවත්, ඡන්දය ජනතාවගේ බලය වන බවයි.\nඅග්‍රාමාත්‍ය මෝදි අහමදාබාද් හි සිය ඡන්ද පොළ වෙත යාමට පෙර ගාන්ධි නගර්හිදී සිය 98 හැවිරිදි මව මුණ ගැසී ආශිර්වාද ලබා ගත්තා.\nමේ අතර, මහ මැතිවරණයේදී ඡන්ද දායකයන්ට අල්ලස් ලෙස ලබාදීම සදහා සූදානම් කර තිබූ බවට සැලකෙන ඉන්දීය රුපියල් කෝටි 08 කට වැඩි මුදලක් ආදායම් බදු දෙපාර්තමේන්තුව මගින් සිය භාරයට ගෙන තිබෙනවා.\nඒ ඉන්දියාවේ ඊසාන දිග ප්‍රාන්තවල සිදුකළ මෙහෙයුම් වලින්.",
       "URL": "https://www.hirunews.lk/215027/ඉන්දීය-මහ-මැතිවරණයේ-තුන්වන-අදියර-ඇරඹේ-කෝටි-18-ක්-ඡන්ද-පොළට",
       "Category": "International News",
       "Parent URL": "https://www.hirunews.lk/international-news.php?pageID=272"
}