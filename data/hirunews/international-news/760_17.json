{
       "Source": "hirunews",
       "Timestamp": "Monday, 09 February 2015 - 9:53",
       "Headline": "දිල්ලියේ ජය කෙජ්රිවාල්ට ද?",
       "News Content": "දිල්ලි ප්‍රාන්ත මැතිවරණයෙන් ආම් ආද්මි පක්ෂයේ නායක අරවින්ද් කෙජ්රිවාල් මෙතෙක් ගණනය කරන ලද ඡන්දවලට අනුව ඉදිරියෙන් පසුවන බව ඉන්දීය මාධ්‍ය වාර්තා සඳහන් කරනවා. ඔහු ගණන් කරන ලද ඡුන්ද ප්‍රමාණයෙන් සියයට 60 ඡන්ද ප්‍රතිශතයක් මේ වනවිට හිමිකරගෙන ඇති බවයි එම වාර්තා වැඩිදුරටත් සඳහන් කළේ. මේ අතර ඊයේ දිනයේදී සිදුකළ සමීක්ෂණයකින්ද තහවුරු වූයේ අරවින්ද් කෙජ්රිවාල්ට දිල්ලි ප්‍රාන්ත මැතිවරණයෙන් ජයග්‍රහණය හිමිවනු ඇති බවයි. අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය මෙවර මැතිවරණයේදී පසුබෑමකට ලක්වීම වඩාත් අවධානයට ලක්ව ඇති බවයි ඉන්දීය මාධ්‍ය වැඩිදුරටත් සඳහන් කළේ. දිල්ලි ප්‍රාන්ත මැතිවරණයේ නිල ප්‍රතිඵල හෙට නිකුත් කිරීමට නියමිතයි.",
       "URL": "https://www.hirunews.lk/102968/දිල්ලියේ-ජය-අරවින්ද්-කෙජ්රිවාල්ට-හිමිවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=760"
}