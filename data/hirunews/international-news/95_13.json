{
       "Source": "hirunews",
       "Timestamp": "Monday, 13 September 2021 - 8:21",
       "Headline": "කාන්තා අධ්‍යාපනයට තලේබාන්වරුන්ගෙන් නව නීති",
       "News Content": "ඇෆ්ගනිස්ථානයේ තලේබාන් සංවිධානය, කාන්තා අධ්‍යාපනය සඳහා නව නීති හදුන්වා දී තිබෙනවා.\nඑම නව නීති අනුව කාන්තාවන්ට අධ්‍යාපනයට අවසර හිමි වුණ ද පිරිමින් සමඟ එක් ව ඉගෙන ගැනීම තහනම් බවයි උසස් අධ්‍යාපන අමාත්‍ය අබ්දුල් බාකී ප්‍රකාශ කර ඇත්තේ.\nඑමෙන්ම කාන්තාවන්ට ඉගෙනීමට ලබා දෙන විෂයන් පිළිබඳ ව යළි සළකා බැලීමක් සිදු කරන බවට ද ඔහු ප්‍රකාශ කළා.\nමීට පෙර ඇෆ්ගනිස්ථානයේ තලේබාන් පාලනය පැවති 1996 - 2001 අතර කාලයේ කාන්තාවන්ට අධ්‍යාපනය සහ රැකියා කිරීම් තහනම් කර තිබුණා.",
       "URL": "https://www.hirunews.lk/282071/කාන්තා-අධ්‍යාපනයට-තලේබාන්වරුන්ගෙන්-නව-නීති",
       "Category": "International News",
       "Parent URL": "https://www.hirunews.lk/international-news.php?pageID=95"
}