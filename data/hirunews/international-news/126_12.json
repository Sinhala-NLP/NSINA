{
       "Source": "hirunews",
       "Timestamp": "Tuesday, 30 March 2021 - 8:25",
       "Headline": "පාකිස්තාන ජනපතිටත් කොරෝනා",
       "News Content": "පාකිස්තාන ජනාධිපති අරිෆ් අල්විටත් කොරෝනා වෛරසය ආසාදනය වී තිබෙනවා.\nඔහුට චීන සිනොෆාම් කොරෝනා එන්නතේ පළමු මාත්‍රාව ලබාදීමෙන් පසුව එලෙස වෛරසය ආසාදනය වීම විශේෂත්වයක්.\nපාකිස්තාන ජනාධිපතිවරයා ට්විටර් පණිවුඩයක් නිකුත් කරමින් ප්‍රකාශ කළේ පළමු මාත්‍රාව ලබා ගත්ත ද දෙවන මාත්‍රාව ලබා ගන්නා තුරු කොරෝනා වෛරසයට එරෙහිව තම දේහය තුළ ප්‍රතිදේහ වර්ධනය නොවීම අපේක්ෂා කළ හැකි කරුණක් බවයි.\nඔහුට කොරෝනා එන්නතේ දෙවන මාත්‍රාව ලබාදීමට නියමිතව ඇත්තේ තවත් සතියකින්.\nමේ අතර, පාකිස්තාන ආරක්ෂක අමාත්‍ය ෆර්වේස් කටාක් ට ද කොරෝනා වෛරසය ආසාදනය වී ඇති බව පාකිස්තාන ඩෝන් පුවත්පත වාර්තා කළා.\nඑමෙන්ම, ඉන්දියාවේ පැවති රෝඩ් සෙෆ්ටි වර්ල්ඩ් සීරිස් ප්‍රවීනයන්ගේ විස්සයි විස්ස තරගාවලියට සහභාගි වූ ඉන්දීය ක්‍රීඩක ඉර්ෆාන් පතාන්ට ද කොරෝනා ආසාදනය වී තිබෙනවා.\nඔහුගේ සොහොයුරු යූසුෆ් පතාන්ට මෙන්ම එස්. බද්‍රිනාත් සහ සචින් තෙන්ඩුල්කාර්ට ද කොරෝනා වෛරසය ආසාදනය වී තිබුණා.\nරෝඩ් සෙෆ්ටි වර්ල්ඩ් සීරිස් තරගාවලියේදී අවසන් මහා තරඟයේදී ඉන්දීය පිළ තරග වැදුණේ ටී.එම්. ඩිල්ශාන්ගේ නායකත්වයෙන් යුත් ශ්‍රී ලංකා ලෙජන්ඩ්ස් පිළ සමඟයි.",
       "URL": "https://www.hirunews.lk/266964/පාකිස්තාන-ජනපතිටත්-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=126"
}