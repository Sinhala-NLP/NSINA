{
       "Source": "hirunews",
       "Timestamp": "Sunday, 09 July 2017 - 17:41",
       "Headline": "උතුරු කොරියාවෙන් අනතුරු ඇඟවීමක්",
       "News Content": "ජීව වෙඩි ප්‍රහාර සහිතව ඇමරිකාව සහ දකුණු කොරියාව ක්‍රියාත්මක කළ ඒකාබද්ධ ගුවන් අභ්‍යාසය, කලාපය න්‍යෂ්ටික යුද්ධයක් ආසන්නයට රැගෙන යන බවට උතුරු කොරියාව චෝදනා කළා.\nඇමරිකානු බී එක බී ලාන්සර් වර්ගයේ නවීනතම ප්‍රහාරක යානා දෙකක් ඊයේ දකුණු කොරියාවේ මෙම යුද අභ්‍යාසයකට එක්වුණා.\nඋතුරු කොරියාව විසින් පසුගියදා අන්තර් මහද්වීපික බැලස්ටික් මිසයිලයක් අත්හදාබැලීම, ඇමරිකාව විසින් මෙම ගුවන් ප්‍රහාරක අභ්‍යාසය සංවිධාන කිරීමට හේතුවයි.\nකෙසේ නමුත් උතුරු කොරියාව සඳහන් කළේ ඇමරිකාවේ ප්‍රකෝපකාරී හමුදා ක්‍රියාමාර්ග මගින්, කලාපය ලොව විශාලතම ගිනි උඳුන බවට පත් වී ඇති බවයි.",
       "URL": "https://www.hirunews.lk/165467/උතුරු-කොරියාවෙන්-අනතුරු-ඇඟවීමක්",
       "Category": "International News",
       "Parent URL": "https://www.hirunews.lk/international-news.php?pageID=461"
}