{
       "Source": "hirunews",
       "Timestamp": "Monday, 12 August 2019 - 7:32",
       "Headline": "ඉන්දියාවේ ජල ගැලීම්වලින් 140 ක් මරුට - ලෙකිමා චන්ඩ මාරුතයෙන් චීනයට තවදුරටත් බලපෑම්",
       "News Content": "නැගෙනහිර චීනයට බලපෑ ලෙකිමා සුළි කුණාටුවෙන් පුද්ගලයන් 32 කු ජීවිතක්ෂයට පත්ව තිබෙනවා.\nපැයට කිලෝමීටර 187 ක වේගයකින් හමා ආ මෙම සුළි කුණාටුව හේතුවෙන්  තවත් 16 දෙනෙකු අතුරුදන් බවයි විදෙස් වාර්තා සඳහන් කළේ.\nඑරට ගුවන් ගමන් 3200 කට වැඩි සංඛ්‍යාවක් මේ හේතුවෙන් අවලංගු කර ඇති අතර, දුරගමන් දුම්රිය වාර 127 ක්ද අත්හිටුවීමට සිදුවුණා. සුළි කුණාටුවේ බලපෑමෙන් චීනයට සිදුව ඇති ආර්ථික අලාභය ඇමරිකානු ඩොලර් බිලියන 2.35 ක් බවයි එරට වාර්තා සඳහන් කළේ.\nමේ අතර ඉන්දියාවේ ප්‍රාන්ත රැසකට බලපා ඇති මෝසම් වැසි සහ ජල ගැලීම් හේතුවෙන් මියගිය සංඛ්‍යාව 140  දක්වා ඉහළ ගොස් තිබෙනවා.\nපුද්ගලයින් එක්ලක්ෂ 65,000 ක් සහන කඳවුරුවල සිටින බවයි ඉන්දීය වාර්තා සඳහන් කළේ.",
       "URL": "https://www.hirunews.lk/222041/ඉන්දියාවේ-ජල-ගැලීම්වලින්-140-ක්-මරුට-ලෙකිමා-චන්ඩ-මාරුතයෙන්-චීනයට-තවදුරටත්-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=246"
}