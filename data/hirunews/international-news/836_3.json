{
       "Source": "hirunews",
       "Timestamp": "Wednesday, 29 May 2013 - 13:09",
       "Headline": "චීන සංචාරකයන්ට ජාතික සම්මුතියක්.",
       "News Content": "ලොව පුරා සංචාරය කිරීමට බලාපොරොත්තු වන තම රට වැසියන් දැනුවත් කිරීම සඳහා ජාතික සම්මුතියක් ඇති කිරීමට චීන රජය කටයුතු කර තිබෙනවා. ඒ යටතේ, සංචාරය කරන චීන ජාතිකයන් ඒ ඒ රටවල සංස්කෘතියට ගැලපෙන ආකාරයෙන් කටයුතු කිරීමේ වැදගත්කම පෙන්වා දී ඇති බව සඳහන්. ඒ ඒ රටවල නීතිරීති වලට ගරු කිරීම, පුද්ගල අයිතිවාසිකම් ආරක්ෂා කිරීම සහ පරිසරය සුරැකීම මේ අතරින් ප්‍රමුඛයි. චීන සංචාරක පරිපාලන ඒකකය විසින් මෙම සම්මුතිය හඳුන්වාදෙනු ලැබුවේ චීන ජාතිකයන් වැඩි වශයෙන් ලොව පුරා සංචාරය කිරීමට පෙළඹවීමත් සමඟයි. ඒ අනුව, 2012 වසරේදී පමණක් චීන ජාතිකයන් මිලියන 80 ක් ලොවපුරා සංචාරය කර තිබෙනවා. පසුගියදා, ඊජිප්තුවේ විහාරස්ථානයක බිතුසිතුවම් කුරුටු ගෑ චීන සංචාරයකයෙකු හේතුවෙන් දෙරට අතර මතභේදාත්මක තත්ත්වයක් ද මතුවුණා. මෙම කරුණු සැලකිල්ලට ගෙන සංචාරකයන් සඳහා ජාතික සම්මුතියක් ඇති කිරීමට චීනය කටයුතු කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/59907/චීන-සංචාරකයන්ට-ජාතික-සම්මුතියක්",
       "Category": "International News",
       "Parent URL": "https://www.hirunews.lk/international-news.php?pageID=836"
}