{
       "Source": "hirunews",
       "Timestamp": "Thursday, 26 December 2013 - 15:42",
       "Headline": "ජපාන අගමැති දෙවන ලෝක යුද්ධයේ ස්මාරකය අභියස.",
       "News Content": "දෙවන ලෝක යුද්ධයේ දී මිය ගිය ජපාන සෙබලූන් සිහි කරමින් තනා ඇති ස්මාරකයට උපහාර දැක්වීමට අගමැති ෂින්සෝ අබේ අද එහි ගොස් තිබෙනවා. ඒ, ඔහු බලයට පත්වී වසරක් ගතවීමෙන් අනතුරුවයි. ජපානයේ මෙම යුධ ස්මාරකය මතභේදකාරී එකක් වන්නේ ආක්‍රමණකාරී ජපාන සෙබලූන් චීනය සහ කොරියාව විසින් යුධ අපරාධකරුවන් ලෙස හැදින්වීම හේතුවෙන්. ජපාන අගමැතිවරයාගේ මෙම උපහාර දැක්වීමට චීනය කඩිනමින් ප්‍රතිචාර දක්වනු ලැබුවා. චීන විදේශ අමාත්‍යාංශය ප්‍රකාශ කළේ එය චීන ජනතාවට කිසිසේත්ම පිළිගත හැකි කරුණක් නොවන බවයි. ජපාන අගමැති ෂින්සෝ අබේ යුධ ස්මාරකයට බුහුමන් දැක්වීම අසල්වැසි රටවල් සමඟ උණුසුම් තත්ත්වයක් ඇති වීමට හේතු විය හැකි බවට ඇමරිකාව ද අනතුරු ඇඟවීමක් කළා.",
       "URL": "https://www.hirunews.lk/74190/ජපාන-අගමැති-දෙවන-ලෝක-යුද්ධයේ-ස්මාරකය-අභියස",
       "Category": "International News",
       "Parent URL": "https://www.hirunews.lk/international-news.php?pageID=774"
}