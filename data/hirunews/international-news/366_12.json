{
       "Source": "hirunews",
       "Timestamp": "Friday, 18 May 2018 - 12:40",
       "Headline": "මැලේසියාවේ හිටපු අගමැතිගේ නිවහනක මුදල් හා වටිනා භාණ්ඩ රැසක්",
       "News Content": "මැලේසියානු පොලිසිය එරට හිටපු අග්‍රාමාත්‍ය නජීබ් රසාක්ගේ සුඛෝපබෝගී නිවහනකින් සුඛෝපබෝගි භාණ්ඩ සහ මුදල් විශාල තොගයක් සොයා ගෙන තිබෙනවා.\nඒවා ඉතා ඉහළ මිලක් සහිත අත්බෑග්වල අසුරා තිබූ බව සඳහන්.\nනජීබ් රසාක්ට අග්‍රාමාත්‍ය ධුරය අහිමිවූ දිනයේ අගමැති නිවහනේ සිට එහි නිල වෑන් රථයකින් පෙට්ටි තොගයක් ක්වාලාලම්පූර් අගනුවර සුඛෝපබෝගී නිවහනක් වෙත රැගෙන ගිය බව වාර්තා වුණා.\nනජීබ් රසාක්ගේ පවුලේ සාමාජිකයින් භාවිත කරන එම නිවහනේ තිබී අදාළ මුදල් සහ සුඛෝපබෝගී භාණ්ඩ සොයා ගෙන ඇත්තේ එරට පොලීසිය සිදුකළ හදිසි මෙහෙයුමකින්.\nහිටපු අගමැති නජීබ් රසාක් ‘‘වන් - එම්.ඩී.බී’’ හෙවත් මැලේසියා සංවර්ධන අරමුදල නමින් අරමුදලක් පිහිටුවා ඩොලර් මිලියන 700 කට වැඩි මුදලක් සිය පෞද්ගලික ගිණුම්වලට හරවා ගත් බවට චෝදනා එල්ල වනවා.\nනැවත මැලේසියානු අග්‍රාමාත්‍ය ධුරය හිමිකර ගත්, මහතීර් මොහොමඩ්, නජීබ් රසාක්ට රටින් පිටවීම තහනම් කරමින් අදාළ චෝදනා පිළිබඳ සොයා බැලීමට සූදානම්.",
       "URL": "https://www.hirunews.lk/191017/මැලේසියාවේ-හිටපු-අගමැතිගේ-නිවහනක-මුදල්-හා-වටිනා-භාණ්ඩ-රැසක්",
       "Category": "International News",
       "Parent URL": "https://www.hirunews.lk/international-news.php?pageID=366"
}