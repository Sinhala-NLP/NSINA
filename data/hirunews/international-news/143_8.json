{
       "Source": "hirunews",
       "Timestamp": "Wednesday, 06 January 2021 - 20:03",
       "Headline": "ලෝක සෞඛ්‍ය සංවිධානයේ පැමිණීම චීනය නවතයි",
       "News Content": "කොවිඩ් වෛරස ව්‍යාප්තිය ආරම්භයෙන් වසරකට පසු ලෝක සෞඛ්‍ය සංවිධානයේ සාමාජිකයින් චීනයේ සංචාරයකට යාමට පියවර ගත්තද අදාළ කණ්ඩායම රට තුළට ඇතුල් කරගැනීමට චීනය ප්‍රතික්ෂේප කර තිබෙනවා.\nමුලින් චීනය අදාළ පරීක්ෂණ සිදුකිරීමට කැමැත්ත පළ කර තිබූ නමුත් අවසන් මොහොතේ එය ප්‍රතික්ෂේප කර ඇති බවයි විදෙස් මාධ්‍ය සඳහන් කළේ.\nමේ සම්බන්ධයෙන් ලෝක සෞඛ්‍ය සංවිධානය සිය විරෝධය පළ කර ඇති අතර, එහි ප්‍රධානී ටෙඩ්‍රෝස් ඇඩනම් කියා සිටියේ තම සංවිධානයේ විද්‍යාඥයින් දෙදෙනෙකු වූහාන් බලා පිටත්වූ පසු චීන බලධාරීන් ඔවුන්ට සිය රටට පැමිණීමට අවසර ලබාදිය නොහැකි බව පවසා ඇති බවයි.",
       "URL": "https://www.hirunews.lk/259017/ලෝක-සෞඛ්‍ය-සංවිධානයේ-පැමිණීම-චීනය-නවතයි",
       "Category": "International News",
       "Parent URL": "https://www.hirunews.lk/international-news.php?pageID=143"
}