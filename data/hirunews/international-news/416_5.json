{
       "Source": "hirunews",
       "Timestamp": "Tuesday, 05 December 2017 - 9:03",
       "Headline": "ඔකී නිසා මුම්බායි නගරය අඩපණ වෙයි",
       "News Content": "ශ්‍රී ලංකාවට සහ දකුණු ඉන්දියානු ප්‍රාන්තවලට බලපෑ බෙංගාලි බසින් ඇස යන අරුත් ඇති ඔකී සුළි සුළඟ අද පැමිණෙතැයි අපේක්ෂාවෙන් මුම්බායි නගරයේ පාසල් සහ කාර්යාලවල අද නිවාඩු දිනයක් ප්‍රකාශයට පත් කර තිබෙනවා.\nඔකී සුළි සුළඟ කේරළ සහ තමිල්නාඩු ප්‍රාන්තවලට විශාල හානියක් සිදුකිරීමෙන් පසුවයි මහාරාෂ්ට්‍ර සහ ගුජරාට් වෙරළට දැන් ළඟා වන්නේ.\nසුළි සුළඟ හේතුවෙන් උස් රළ ඇති විය හැකි නිසා මුම්බායි වෙරළට පිවිසීමෙන් වැලකී සිටි ලෙස ජනතාවට උපදෙස් ලබාදී ඇති අතර ධීවරයන්ට දැඩි අනතුරු ඇගවීමේ නිවේදනයක් නිකුත් කර තිබෙනවා.\nඔකී සුළි සුළඟින් මේ වන විට ඉන්දියාවෙන් වාර්තා වන මරණ සංඛ්‍යාව 25ක්.\nසුළි සුළඟ පැමිණීමට පෙර මුම්බායි ඇතුළත් මහාරාෂ්ට්‍ර ප්‍රාන්තයේ බොහෝ ප්‍රදේශවලට ඊයේ සිට ධාරාණිපාත වැසි ඇද හැලෙන බව සඳහන්.",
       "URL": "https://www.hirunews.lk/177607/ඔකී-නිසා-මුම්බායි-නගරය-අඩපණ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=416"
}