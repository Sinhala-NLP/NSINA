{
       "Source": "hirunews",
       "Timestamp": "Sunday, 24 September 2017 - 8:35",
       "Headline": "දුප්පත්කම සහ පාකිස්ථානයට එරෙහිව සටන් කරන බව ඉන්දියාව කියයි",
       "News Content": "ඉන්දියාව නියෝජනය කරමින් එරට විදේශ ඇමතිනී සුෂ්මා ස්වරාජ් ඊයේ නැවතත් ජගත් මහා මණ්ඩලය අමතනු ලැබුවා.\nඑහිදී ඇය පාකිස්ථානයට එරෙහිව දැඩි වාග් ප්‍රහාරයක් එල්ල කළ බවයි විදෙස් වාර්තා සඳහන් කළේ.\nපාකිස්ථානය, අපනයනය සඳහා ත්‍රස්තවාදය නිෂ්පාදනය කරන කර්මාන්තශාලාවක් ලෙසයි ඇය එහිදී හැඳින්වූයේ.\nඑමෙන්ම ත්‍රස්තවාදය අද මිනිසත් බවට එරෙහිව පවතින ප්‍රබලතම අනතුර ලෙස ඇය හැඳින්වූවා.\nගෝලීය ත්‍රස්තවාදය වැළැක්වීම සඳහා එක්වන්නැයි ඇය ජගත් මහා මණ්ඩලයට පැමිණ සිටි ලෝක නායකයන්ගෙන්ද ඉල්ලීමක් කළා.\nඑමෙන්ම දුප්පත්කමට එරෙහිව තම රට ගෙන ඇති ක්‍රියාමාර්ග පිළිබඳවද ඉන්දීය විදේශ කටයුතු ඇමතිනිය ජගත් මහා මණ්ඩලය අමතමින් ඊයේ සිදුකළ කථාවේදී පැහැදිළි කර තිබෙනවා.",
       "URL": "https://www.hirunews.lk/171701/දුප්පත්කම-සහ-පාකිස්ථානයට-එරෙහිව-සටන්-කරන-බව-ඉන්දියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=436"
}