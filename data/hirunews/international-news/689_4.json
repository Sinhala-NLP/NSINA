{
       "Source": "hirunews",
       "Timestamp": "Sunday, 15 November 2015 - 13:37",
       "Headline": "පැරිස් ත්‍රස්ත ප්‍රහාරයේ පළමු සැකකරු ප්‍රංශ ජාතිකයෙක්",
       "News Content": "ප්‍රංශයේ - පැරිස් නුවරට එල්ල වූ ත්‍රස්ත ප්‍රහාරයට පැමිණි මුල්පෙළ ප්‍රහාරකයෙකු මේ වනවිට හඳුනාගෙන තිබෙනවා. ඔහු  ඕමාර් - මොස්ටෙෆායි නමැති 29 හැවිරිදි ප්‍රංශ ජාතිකයෙක්. පැරිසියේ - බැටක්ලෑන් රඟහලට එල්ල වූ ප්‍රහාරයේදී මොහු මරාගෙන මැරෙන බෝම්බයක් පුපුරුවාගෙන ජීවිතක්ෂයට පත්වුණා. මොහුගේ ඇඟිලි සලකුණුවලින් හඳුනා ගැනීමට හැකිවූ බවයි ප්‍රංශ පරීක්ෂකයන් සඳහන් කළේ. මේ අතර, ප්‍රහාරයට පැමිණි පුද්ගලයන් 3 දෙනෙකු ජීවත් වූ බව සැලකෙන බෙල්ජියමේදී ද සැකකරුවන් තුන්දෙනෙකු අත්අඩංගුවට ගැනුණා. මියගිය ත්‍රස්තවාදීන්ගේ සිරුරු සමඟ සිරියානු සහ ඊජිප්තු ගමන් බලපත්‍ර හමුවී ඇති අතර, ප්‍රහාරයට පැමිණි එක් සැකකරුවෙක් 15 වන වියේ පසු වූ බව  සඳහන්.",
       "URL": "https://www.hirunews.lk/120263/පැරිස්-ත්‍රස්ත-ප්‍රහාරයේ-පළමු-සැකකරු-ප්‍රංශ-ජාතිකයෙක්",
       "Category": "International News",
       "Parent URL": "https://www.hirunews.lk/international-news.php?pageID=689"
}