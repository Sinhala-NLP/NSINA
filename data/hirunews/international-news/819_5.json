{
       "Source": "hirunews",
       "Timestamp": "Thursday, 25 July 2013 - 19:42",
       "Headline": "ශල්‍යකර්ම කිරීමට ඉදිකිරීම් උපකරණ.",
       "News Content": "නැගෙනහිර යුරෝපා රටක් වන මෝල්ඩෝවා හි රජයේ රෝහලක ශල්‍යකර්ම සිදුකිරීම සඳහා ඉදිකිරීම්වලට භාවිත කරන උපකරණ යොදා ගැනීමේ සිද්ධියක් වාර්තා වනවා. ඒ සම්බන්ධයෙන් අන්තර්ජාලයට මුදාහැර ඇති වීඩියෝ පටය මේ වනවිට මහත් ආන්දෝලනයට ලක්ව ඇති බවයි විදෙස් වාර්තා සඳහන් කළේ. විදුම් යන්ත්‍ර, අඬු සහ කතුරු උපයෝගී කරගෙන වසර 10 ක් තිස්සේ ඔවුන් මෙම ශල්‍යකර්ම සිදුකර ඇති බවයි වාර්තා වන්නේ. රජයේ බලධාරීන් මේ පිළිබඳව අදාළ රෝහලේ වෛද්‍යවරුන්ගෙන් විමසූ විට ඔවුන් ප්‍රකාශ කර ඇත්තේ ප්‍රතිපාදන නොමැතිවීම හේතුවෙන් තමන් මෙම ක්‍රියාමාර්ගය ගත් බවයි. කෙසේ වෙතත්, ඒ පිළිබඳ පරීක්ෂණයක් පැවැත්වීමට මෝල්ඩෝවා රජය පියවර ගෙන තිබෙනවා.",
       "URL": "https://www.hirunews.lk/63746/ශල්‍යකර්ම-කිරීමට-ඉදිකිරීම්-උපකරණ",
       "Category": "International News",
       "Parent URL": "https://www.hirunews.lk/international-news.php?pageID=819"
}