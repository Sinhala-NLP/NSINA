{
       "Source": "hirunews",
       "Timestamp": "Sunday, 05 January 2020 - 10:10",
       "Headline": "අප්‍රිකාවේ දඩයම් බිමක සිංහයන් අටදෙනෙකු ඝාතනය කෙරේ",
       "News Content": "දඩයම් භූමියක තිබී මරා විකෘති කර තිබූ සිංහයන් 8 දෙනෙකුගේ සිරුරු හමුවීමත් සමඟ දකුණු අප්‍රිකානු පොලීසිය ඒ පිළිබඳ විමර්ශනයක් ආරම්භ කර තිබෙනවා.\nඑම සිංහයන් අටදෙනාම ඊයේ දිනයේ වයඹ දිග දකුණු අප්‍රිකාවේ ස්වාට්‍රජන්ස් නගරයට ඔබ්බෙන් වූ වනාන්තර භූමියකදී ඝාතනය කර ඇති බව සඳහන්.\nසියලුම සිංහයන්ගේ හකු සහ පාද කපා ඉවත් කරගෙන ඇති බව පොලිස් ප්‍රකාශකයෙකු සඳහන් කළා. දකුණු අප්‍රිකාවේ ඇතැම් මාධ්‍ය වාර්තා කර තිබුණේ මෙම සිංහයන් විෂ යෙදූ කුකුල් මස් ආහාරයට දී මරා දමා ඇති බවට විශ්වාස කරන බවයි.\nකෙසේ නමුත් එය සැකයක් පමණක් බවත් විමර්ශන තවදුරටත් ක්‍රියාත්මක වන බවත් පොලිස් ප්‍රකාශකයා කියා සිටියා.\nආසියාකරයේ වාජීකරණ ඖෂධ සඳහා ඝාතනය කරන ලද සිංහයන්ගේ කොටස් මීට පෙරද රැගෙන ගොස් තිබුණා.",
       "URL": "https://www.hirunews.lk/231613/අප්‍රිකාවේ-දඩයම්-බිමක-සිංහයන්-අටදෙනෙකු-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=209"
}