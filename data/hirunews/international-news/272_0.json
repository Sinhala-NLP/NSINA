{
       "Source": "hirunews",
       "Timestamp": "Friday, 26 April 2019 - 13:31",
       "Headline": "තමිල්නාඩුවට සහ කේරලයට සුළි සුළං අවදානමක්",
       "News Content": "බෙංගාල බොක්ක දකුණු කොටසේ පවතින පීඩන අවපාතය සුළි කුණාටුවක් බවට වර්ධනය වෙමින් පවතින බව ඉන්දීය කාලගුණ විද්‍යා දෙපාර්තමේන්තුව මගින් ද සනාථ කර තිබෙනවා.\nශ්‍රී ලංකාවට ඊසාන දෙසින් පවතින එම අවපීඩන කලාපය ඉදිරි පැය 36 තුළ මෙලෙස සුළි කුණාටුවක් බවට පත්විය හැකි අතර එය තමිල්නාඩු වෙරළ තීරයට දැඩි බලපෑමක් එල්ල කරනු ඇති බවයි එමගින් ප්‍රකාශ කර ඇත්තේ.\nඑය සුළි කුණාටුවක් බවට වර්ධනය වුවහොත් අප්‍රේල් 29 වන දා සිට මැයි 1 වන දා දක්වා තමිල්නාඩුවේ මෙන්ම කේරළ සහ කර්ණාටක ප්‍රාන්තවල මහවැසි ඇතිවීමට ද හේතු වනු ඇති.",
       "URL": "https://www.hirunews.lk/215214/තමිල්නාඩුවට-සහ-කේරලයට-සුළි-සුළං-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=272"
}