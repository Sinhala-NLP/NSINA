{
       "Source": "hirunews",
       "Timestamp": "Monday, 19 September 2022 - 10:08",
       "Headline": "තායිවානය ආරක්ෂා කිරීමට සූදානම් බවට ජෝ බයිඩ්න්ගෙන් ප්‍රකාශයක්",
       "News Content": "චීන ආක්‍රමණයක දී තායිවානය ආරක්ෂා කිරීමට සූදානම් බව ඇමරිකානු ජනාධිපති ජෝ බයිඩ්න් පවසනවා.\nඇමරිකානු පුවත් සේවයක් සමඟ සම්මුඛ සාකච්ඡාවකට එක්වෙමින් ඔහු කියා සිටියේ තායිවානය පිළිබඳ තම ප්‍රතිපත්තිය කිසිසේත්ම වෙනස් වී නොමැති බවයි.\nරුසියාව යුක්රේනය ආක්‍රමණය කළ අවස්ථාවේදී මෙන් කටයුතු නොකරන බවයි ඇමරිකානු ජනාධිපතිවරයා තවදුරටත් ප්‍රකාශ කර ඇත්තේ.\nචීනය, තායිවානය තම රටෙන් වෙන් වූ ප්‍රාන්තයක් ලෙස සළකමින් කටයුතු කරන අතර, ඇමරිකානු කථානායිකා නැන්සි පෙලොසි තායිවානයේ සිදුකළ සංචාරයටද දැඩි විරෝධය පළ කළා.",
       "URL": "https://www.hirunews.lk/315780/තායිවානය-ආරක්ෂා-කිරීමට-සූදානම්-බවට-ජෝ-බයිඩ්න්ගෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=31"
}