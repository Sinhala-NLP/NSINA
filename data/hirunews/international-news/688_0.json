{
       "Source": "hirunews",
       "Timestamp": "Friday, 20 November 2015 - 9:14",
       "Headline": "පලස්තීනයේ ගැටුම්වලින් 5 ක් මරුට",
       "News Content": "ඊශ්‍රායලයේ සහ පලස්තීන බටහිර ඉවුරේ ඊයේ සිදුවූ ගැටුම්වලදී පුද්ගලයන් 5 දෙනෙකු ජීවිතක්ෂයට පත්ව තිබෙනවා. ටෙල් අවීව් නුවරදී පලස්තීන ජාතිකයෙකු විසින් ඊශ්‍රායල් ජාතිකයන් දෙදෙනෙකු තියුණු ආයුධයකින් ඇන ඝාතනය කළා. ඉන් අනතුරුව තවත් ඊශ්‍රායල් ජාතිකයෙකු, යුදෙව් ඇමෙරිකානුවෙකු සහ පලස්තීන ජාතිකයෙකු මියගියේ බටහිර ඉවුරේ යුදෙව් ජනාවාසයක් අසල ඇති වූ ගැටුමකින්. පසුගිය මාස දෙක තුළ ඊශ්‍රායල - පලස්තීන ගැටුම් උත්සන්න වූ අතර එහිදී ඊශ්‍රායල ජාතිකයන් 15 දෙනෙකු සහ පලස්තීනුවන් ඊට වැඩි සංඛ්‍යාවක් ජීවිතක්ෂයට පත්වී තිබෙනවා.",
       "URL": "https://www.hirunews.lk/120535/පලස්තීනයේ-ගැටුම්වලින්-5-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=688"
}