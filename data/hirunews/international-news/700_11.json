{
       "Source": "hirunews",
       "Timestamp": "Sunday, 04 October 2015 - 13:44",
       "Headline": "මුජි එන්නට පෙර ජනයා ඉවතට -  යාත්‍රා  හැටදහසක් වරායට",
       "News Content": "චීනයේ ගුවන්ඩොන් ප්‍රාන්තයේ ලෙයිෂු අර්ධද්වීපය වෙත ඇදී එන මුජිගේ සුළිසුළඟට පෙර එහි වෙරළාසන්න ප්‍රදේශවල දහස් ගණන් ජනයා ඉවත් කරගැනෙන බව විදෙස් වාර්තා සඳහන් කළා. පැයට කිලෝමීටර් 180 ක වේගයෙන් හමන සුළි සුළඟ අද සන්ධ්‍යාවේ දකුණු දිග චීනයේ වෙරළ වෙත ළඟාවනු ඇතැයි අපේක්ෂිතයි.\nසුළිසුළඟට පෙර සිටම මෙහි දැඩි වර්ෂාපතනයක් දක්නට ලැබෙන අතර, අද දිනය තුළ පමණක් මිලිමීටර 280 ක පමණ වර්ෂාපතනයක් අපේක්ෂා කෙරෙනවා. සුළි සුළඟට පෙර ගුවන්ඩොන් සහ හයිනෑන් ප්‍රාන්තවල ධීවර යාත්‍රා  හැටදහසක් පමණ වරාය වෙත පැමිණ ඇති බව සඳහන්.",
       "URL": "https://www.hirunews.lk/117800/මුජි-එන්නට-පෙර-ජනයා-ඉවතට-යාත්‍රා-හැටදහසක්-වරායට",
       "Category": "International News",
       "Parent URL": "https://www.hirunews.lk/international-news.php?pageID=700"
}