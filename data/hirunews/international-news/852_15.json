{
       "Source": "hirunews",
       "Timestamp": "Friday, 29 March 2013 - 17:13",
       "Headline": "පාකිස්තානයේ හිටපු ජනපතිට සපත්තු ප්‍රහාරයක්.",
       "News Content": "පාකිස්තානයේ හිටපු ජනාධිපති පර්වේස් මුෂාරෆ්ට කරච්චි නුවර අධිකරණ සංකීර්ණයකදී සපත්තු ප්‍රහාරයක් එල්ල වී තිබෙනවා. විදෙස් මාධ්‍ය වාර්තා සඳහන් කළේ හිටපු ජනාධිපතිවරයා එරෙහිව ඇති චෝදනා විභාග කිරීම සඳහා අධිකරණ සංකීර්ණයට පැමිණි අවස්ථාවේදී මෙම ප්‍රහාරයට ඔහුට ලක්වී ඇති බවයි. කෙසේ වෙතත්, හිටපු ජනාධිපතිවරයාට එල්ල කළ මෙම සපත්තුව ඔහුගේ සිරුරේ වැදී නොමැති බව විදෙස් වාර්තා වැඩිදුරටත් සදහන් කළා. හිටපු ජනාධිපති පර්වේස් මුෂාරෆ් ධුරයෙන් ඉවත් වීමෙන් පසු ප්‍රථමවරටයි මෙලෙස කරච්චි අධිකරණ සංකීර්ණයට අද පැමිණියේ.",
       "URL": "https://www.hirunews.lk/56195/පාකිස්තානයේ-හිටපු-ජනපතිට-සපත්තු-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=852"
}