{
       "Source": "hirunews",
       "Timestamp": "Sunday, 14 June 2015 - 11:36",
       "Headline": "රුසියාවෙන් සහ චීනයෙන් බ්‍රිතාන්‍ය සිය ඔත්තුකරුවන් ඉවත් කරගැනීමට සැරසෙයි",
       "News Content": "රුසියාවේ සහ චීනයේ යොදවා ඇති බ්‍රිතාන්‍ය ඔත්තුකරුවන් එම රටවලින් ක්‍රමානුකූලව ඉවත් කරගැනීමට එරට රජය තීරණය කර තිබෙනවා. ඔත්තු සේවාවලට අදාළවල තොරතුරු ඇතුළත් දත්ත ගබඩාවල මුරපද රුසියාව සහ චීනය සතුව ඇති බවට තොරතුරු ලැබීමත් සමඟයි බ්‍රිතාන්‍ය මෙම පියවර ගෙන ඇත්තේ. ඇමෙරිකානු ඔත්තු සේවයේ කටයුතු කළ එඞ්වඞ් ස්නෝඩන්ද මීට වසර දෙකකට පෙර විදෙස් ඔත්තු සේවා රහස් රැසක් හෙළි කරනු ලැබුවා. එඞ්වඞ් ස්නෝඩන් ඇමරිකානු රහස් තොරතුරු ඇතුළත් දත්ත මිලියන 1.7 ක් අන්තර්ජාලයට මුදාහැර ඇති බවයි විදෙස් වාර්තා සඳහන් කළේ. මෙම චෝදනාව එල්ලවීමත් සමඟ ඇමරිකාවෙන් පළාගිය එඞ්වඞ් ස්නෝඩන් මේ වනවිට සිටින්නේ රුසියාවේ රැකවරණය මතයි.",
       "URL": "https://www.hirunews.lk/111345/රුසියාවෙන්-සහ-චීනයෙන්-බ්‍රිතාන්‍ය-සිය-ඔත්තුකරුවන්-ඉවත්-කරගැනීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=727"
}