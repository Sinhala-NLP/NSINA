{
       "Source": "hirunews",
       "Timestamp": "Tuesday, 03 December 2019 - 15:09",
       "Headline": "පසුගිය වසර දහයේ වාර්තාගත උණුසුම් කාලගුණයක්",
       "News Content": "පසුගිය වසර 10, ඉතිහාසයේ වාර්තාගත උණුසුම් කාලගුණයක් සහිත කාලවකවානුවක් ලෙස නම් කරමින් ලෝක කාලගුණ සංවිධානය වාර්තාවක් එළිදක්වා තිඛෙනවා.\nඒ, ලොව පුරා රටවල් රැසක් දේශගුණය සහ කාලගුණ විපර්යාසවලට ලක්වීම සම්බන්ධයෙන් සාකච්ඡා කිරීම සඳහා වන ස්පාඤ්ඤයේ මැඩ්රිඩ් නුවර පැවැත්වෙන සමුළුවකදියි.\nඒ අනුව මුහුදු ජලයේ ආම්ලිකතාව සියයට 26 කින් ඉහළ ගොස් ඇති අතර, ඉන් මුහුදු ජීවීන්ට බලපෑම් එල්ලවී ඇති බවයි එම වාර්තාවේ දැක්වෙන්නේ.\nකර්මාන්තශාලාවලින් නිකුත් කරන අපද්‍රව්‍ය හේතුවෙන් මෙම තත්ත්වය මතුව ඇති අතර, ආක්ටික් සහ ඇන්ටාක්ටික් ප්‍රදේශවල අයිස් මට්ටමද පහළ ගොස් ඇති බවයි එම වාර්තාව මගින් වැඩිදුරටත් සඳහන් කර ඇත්තේ.\nමෙලෙස වාතලය උණුසුම්වීමත් සමඟ වායුගෝලීය උෂ්ණත්වය ඉහළ යාම, අයිස් දියවීම සහ මුහුදු ඛාදනය ඉහළ යා හැකි බවද ලෝක කාලගුණ සංවිධානය අවධාරණය කරනවා.",
       "URL": "https://www.hirunews.lk/229499/පසුගිය-වසර-දහයේ-වාර්තාගත-උණුසුම්-කාලගුණයක්",
       "Category": "International News",
       "Parent URL": "https://www.hirunews.lk/international-news.php?pageID=218"
}