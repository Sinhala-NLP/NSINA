{
       "Source": "hirunews",
       "Timestamp": "Sunday, 24 September 2017 - 9:35",
       "Headline": "පාකිස්ථානය නෞකා නාශක මිසයිලයක් අත්හදාබලයි",
       "News Content": "නෞකාවකට ගුවනින් එල්ල කළ හැකි මිසයිලයක් පාකිස්ථානය ඊයේ සාර්ථකව අත්හදාබලා තිබෙනවා.\nසී - කිංග් හෙලිකොප්ටර් යානයකින් නිකුත් කෙරුණු මෙම මිසයිලය අරාබි මුහුදේ නිශ්චිත ඉලක්කයට සාර්ථකව පතිත වූ බවයි පාකිස්ථාන ඩෝන් පුවත්පත සඳහන් කළේ.\nමිසයිල අත්හදාබැලීම පාකිස්ථාන නාවික හමුදාව විසින් සම්බන්ධීකරණය කර ඇති අතර, ඒ සඳහා පාකිස්ථාන නාවික හමුදා ප්‍රධානියාද එක්ව සිටි බව සඳහන්.\nපසුගිය මාර්තු මාසයේදී පාකිස්ථානය ගොඩබිම සිට නෞකාවක් වෙත එල්ල කරන මිසයිලයක්ද අත්හදාබලනු ලැබුවා.\nපාකිස්ථානය පසුගිය වසරේදී එක්සත් රාජධානියෙන් සී කිංග් වර්ගයේ හෙලිකොප්ටර් යානා 7 ක් ඇණවුම් කළා.",
       "URL": "https://www.hirunews.lk/171706/පාකිස්ථානය-නෞකා-නාශක-මිසයිලයක්-අත්හදාබලයි",
       "Category": "International News",
       "Parent URL": "https://www.hirunews.lk/international-news.php?pageID=436"
}