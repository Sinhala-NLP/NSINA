{
       "Source": "hirunews",
       "Timestamp": "Tuesday, 29 October 2013 - 14:52",
       "Headline": "ඊජිප්තු කුංග් - ෆු ශූරයාට රන් පදක්කම අහිමි වෙයි.",
       "News Content": "රුසියාවේ පැවැත්වෙන තරඟාවලියක් අතරතුර මුස්ලිම් සහෝදරත්වයේ නායක මොහොමඞ් මොර්සිට සහය පළ කරන කමිසයක් හැඳ සිටිම සම්බන්ධයෙන් චෝදනා ලැබූ ඊජිප්තු කුංග් - ෆු ශූරයෙකු වන මොහොමඞ් යූසෙෆ් වහා නැවත සියරට කැඳවා තිබෙනවා. ඔහු තරඟාවලියේදී දිනූ රන් පදක්කම ද ඊජිප්තු බලධාරින් විසින් රඳවා ගනු ලැබූ බවයි විදෙස් වාර්තා සඳහන් කළේ. ඊජිප්තුවේ පැවති ප්‍රථම ප්‍රජාතන්ත්‍රවාදී මැතිවරණයෙන් ජයගත් මොහොමඞ් මොර්සි හමුදා කුමන්ත්‍රණයකින් බලයෙන් පහ කෙරුණු අතර ඔහුට එරෙහි නඩු විභාගය ලබන නොවැම්බර් 4 වැනිදා ආරම්භ වනවා.",
       "URL": "https://www.hirunews.lk/70273/ඊජිප්තු-කුංග්-ෆු-ශූරයාට-රන්-පදක්කම-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=790"
}