{
       "Source": "hirunews",
       "Timestamp": "Friday, 13 November 2020 - 15:33",
       "Headline": "ඇමරිකානු ජනාධිපතිට චීනයෙන් සුබ පැතුම්",
       "News Content": "ඇමරිකානු නව ජනාධිපතිවරයා ලෙස තේරී පත්වූ ජෝ බයිඩ්න්ට සහ උප ජනාධිපති කමලා හැරිස්ට චීනය සුබ පැතුම් එක් කර තිබෙනවා.\nචීන විදේශ අමාත්‍යාංශයේ මාධ්‍ය ප්‍රකාශක වැන්ග් වෙන්බින් සඳහන් කළේ මැතිවරණයේදී ඇමරිකානු ජනතාව ලබාදී ඇති ප්‍රතිඵලයට තම රට ගරු කරන බවයි.\nචීනය මෙන්ම රුසියාව, මෙක්සිකෝව මීට පෙර කියා සිටියේ මැතිවරණ ප්‍රතිඵලයට එරෙහිව ජනාධිපති ඩොනල්ඩ් ට්‍රම්ප් අධිකරණ ක්‍රියාමාර්ග ගෙන ඇති නිසා නව ජනාධිපතිවරයාට සුබ පැතීමට ඉක්මන් නොවන බවයි.",
       "URL": "https://www.hirunews.lk/254632/ඇමරිකානු-ජනාධිපතිට-චීනයෙන්-සුබ-පැතුම්",
       "Category": "International News",
       "Parent URL": "https://www.hirunews.lk/international-news.php?pageID=153"
}