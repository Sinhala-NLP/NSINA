{
       "Source": "hirunews",
       "Timestamp": "Thursday, 15 January 2015 - 9:23",
       "Headline": "ඕස්ට්‍රේලියානු සරණාගත කඳවුරක මාරාන්තික උපවාසයක්.",
       "News Content": "ඕස්ට්‍රේලියාවට පැමිණෙන නීතිවිරෝධී සංක්‍රමණිකයන් රඳවා ඇති පැපුවා නිව්ගිනියාවට අයත් මනුස් දිවයිනේ සරණාගත කඳවුරේ රැඳවියන් මාරාන්තික උපවාසයක් ආරම්භ කර තිබෙනවා. 200 කට අධික රැඳවියන් එහි මෙලෙස ආහාර වර්ජනය කර විරෝධතා දක්වන්නේ සරණාගත කඳවුරේ තත්ත්වය දුර්වල බවට චෝදනා කරමින්. තම රටට පැමිණෙන නීතිවිරෝධී සංක්‍රමණිකයන් තුන්වන රටක රඳවා තැබීමේ ප්‍රතිපත්තිය මතයි  ඕස්ට්‍රේලියාව මෙම සංක්‍රමණිකයන් මනුස් දිවයිනේ රඳවා ඇත්තේ. පසුගිය පෙබරවාරි මාසයේදීද මෙහි කලබලකාරි තත්ත්වයක් ඇතිවූ අතර එහිදී එක් රැඳවියෙකු මියගොස් 70කට අධික පිරිසක් තුවාල ලැබුවා.",
       "URL": "https://www.hirunews.lk/101257/ඕස්ට්‍රේලියානු-සරණාගත-කඳවුරක-මාරාන්තික-උපවාසයක්",
       "Category": "International News",
       "Parent URL": "https://www.hirunews.lk/international-news.php?pageID=768"
}