{
       "Source": "hirunews",
       "Timestamp": "Saturday, 06 April 2013 - 16:44",
       "Headline": "මුම්බායි ගොඩනැගිලි අනතුරෙන් පැය 29 කට පසු බිළිඳියක් මුදා ගැනේ.",
       "News Content": "ඉන්දියාවේ - මුම්බායි නගරය ආසන්නයේ තානේ ප්‍රදේශයේ පිහිටි අනාරක්ෂිත ගොඩනැගිල්ලක් ඊයේ කඩා වැටීමෙන් පසු සිදුකළ සෝදිසි මෙහෙයුම්වලදී පැය 29 කට පසු මාස 10 ක් වයසැති බිළිඳියක් සොයාගෙන තිබෙනවා. සොයාගත් බිළිඳිය කල්වා ප්‍රදේශයේ රෝහලකට ඇතුළත් කර ඇති අතර ඇයගේ සෞඛ්‍ය තත්ත්වය යහපත් බව සඳහන්. ඇයගේ දෙමාපියන් පිළිබඳ මෙතෙක් අනාවරණය වී නොමැති අතර ඔවුන් කඩාවැටුණු ගොඩනැගිල්ලට තවමත් යටවී ඇතිදැයි පරීක්ෂණ ආරම්භ කර තිබෙන බව විදෙස් මාධ්‍ය වාර්තා කළා. මෙම ගොඩනැගිල්ල කඩාවැටීම හේතුවෙන් මියගිය පුද්ගලයින් සංඛ්‍යාව 72 ක් දක්වා ඉහළ ගොස් තිබෙනවා. ඉන්  25 දෙනෙකු කුඩා දරුවන්. අනතුර සිදුවී පැය 36 කට පසු ඊයේ දිනයේදී සුන්බුන් අතර සිරවී සිටි කාන්තාවක්ද නිරුපද්‍රිතව බේරා ගැනීමට හැකිවී තිබුණා.",
       "URL": "https://www.hirunews.lk/56673/මුම්බායි-ගොඩනැගිලි-අනතුරෙන්-පැය-29-කට-පසු-බිළිඳියක්-මුදා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=850"
}