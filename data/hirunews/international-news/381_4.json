{
       "Source": "hirunews",
       "Timestamp": "Saturday, 31 March 2018 - 10:15",
       "Headline": "ඉන්දියාවේ උසස් පෙළ ප්‍රශ්න පත්‍ර පිටවී ළමයින් 16 ලක්ෂයකට බලපෑම්",
       "News Content": "ඉන්දියාවේ කීර්තිමත් රජයේ විශ්ව විද්‍යාලවලට ඇතුළුවීම සඳහා පැවැත්වෙන ද්විතියික අධ්‍යාපන මධ්‍යම මණ්ඩල විභාගය හෙවත් සී.බී.එස්.ඊ. විභාගයේ ගණිතය හා ආර්ථික විද්‍යා ප්‍රශ්න පත්‍ර කලින් පිටවීමක් පිළිබඳ අනාවරණ වී තිබෙනවා.\nළමයින් 16 ලක්ෂයකට පමණ මේ නිසා එම විභාගයට යළි පෙනී සිටීමට සිදුව ඇති බවයි විදෙස් වාර්තා සඳහන් කළේ.\nපිටවූ ප්‍රශ්න පත්‍රවල ප්‍රශ්න විභාගයට පෙර\n‘ WhatsApp ’\nමාර්ගයෙන් හුවමාරු කරගෙන ඇති බව ද වාර්තා වනවා.\nසිද්ධිය සම්බන්ධයෙන් පොලීසිය මේ වන විට පුද්ගලයන් තිස් දෙදෙනෙකුගෙන් ප්‍රශ්න කර ඇති බව සඳහන්.\nපාසල් සිසුන් මෙන්ම පෞද්ගලික පන්ති පවත්වාගෙන යන පුද්ගලයින්ගෙන් ද මෙලෙස ප්‍රශ්න කර තිබෙනවා.",
       "URL": "https://www.hirunews.lk/187313/ඉන්දියාවේ-උසස්-පෙළ-ප්‍රශ්න-පත්‍ර-පිටවී-ළමයින්-16-ලක්ෂයකට-බලපෑම්",
       "Category": "International News",
       "Parent URL": "https://www.hirunews.lk/international-news.php?pageID=381"
}