{
       "Source": "hirunews",
       "Timestamp": "Saturday, 29 October 2016 - 14:33",
       "Headline": "ජයලලිතාගෙන් නාමයෝජනාවලට ඇඟිලි සළකුණු",
       "News Content": "පසුගිය සැප්තැම්බර් 22 වනදා සිට චෙන්නායි නුවර ඇපලෝ  රෝහලේ ප්‍රතිකාර ලබන තමිල්නාඩු මහ ඇමතිනී ජයලලිතා ජයරාම් සිය පක්ෂයේ නාමයෝජනා සහතික කර ඇත්තේ ඇඟිලි සළකුණු තැබීමෙන්.\nජයලලිතාගේ සෞඛ්‍ය තත්ත්වය යහපත් වෙමින් පවතින බව පක්ෂය සහ වෛද්‍යවරුන් ප්‍රකාශ කළද ඇය මෙතෙක් නාමයෝජනා පත්‍රයට අත්සන් තැබීමට තරම් සුවය ලබා නැහැ.\nතමිල්නාඩු ප්‍රාන්ත සභාවේ අතුරු මැතිවරණයක් සඳහා සිය පක්ෂයේ නාමයෝජනා, ජයලලිතා මෙලෙස ඇගේ වම් මහපටඟිලි සළකුණ තබා සහතික කර තිබෙනවා.\nඋණ සහ විජලනය හේතුවෙන් රෝහල් ගතකළද ඇය පෙණහලූ ආබාධයකින් හෝ ස්වසන ආබාධයකින් පෙළෙන බවයි වාර්තාවන්නේ.",
       "URL": "https://www.hirunews.lk/146351/ජයලලිතාගෙන්-නාමයෝජනාවලට-ඇඟිලි-සළකුණු",
       "Category": "International News",
       "Parent URL": "https://www.hirunews.lk/international-news.php?pageID=566"
}