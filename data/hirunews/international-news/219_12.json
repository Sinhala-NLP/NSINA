{
       "Source": "hirunews",
       "Timestamp": "Saturday, 30 November 2019 - 14:18",
       "Headline": "උතුරු කොරියාවෙන් ජපානයට යළි තර්ජන",
       "News Content": "ජපාන අගමැති ෂින්සෝ අබේ දැඩි විවේචනයට ලක් කළ උතුරු කොරියාව, නුදුරු අනාගතයේදීම සැබෑ බැලස්ටික් මිසයිලයක් ජපානයට පතිත විය හැකි බවට අනතුරු ඇඟවීමක් කළා.\nඋතුරු කොරියාව පසුගියදා සිය නවතම මල්ටි රොකට් විදිනය උපයෝගී කරගනිමින් මිසයිල අත්හදාබැලීමක නිරතවුණා.\nඑහිදී ජපාන අගමැති ෂින්සෝ අබේ එය විවේචනය කරමින් කියා සිටියේ උතුරු කොරියානු ක්‍රියාමාර්ග කලාපයට පමණක් නොව ලෝකයටම තර්ජනයක් බවයි.\nඋතුරු කොරියාව නව තර්ජනය එල්ල කර ඇත්තේ ජපාන අගමැතිවරයාගේ එම ප්‍රකාශයට ප්‍රතිචාර දක්වමින්.\nඑහිදී උතුරු කොරියානු රාජ්‍ය මාධ්‍ය ජපාන අග්‍රාමාත්‍යවරයා හැඳින්වූයේ අවබෝධයකින් තොර දේශපාලන අඟුටුමිට්ටෙකු ලෙසයි.",
       "URL": "https://www.hirunews.lk/229281/උතුරු-කොරියාවෙන්-ජපානයට-යළි-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=219"
}