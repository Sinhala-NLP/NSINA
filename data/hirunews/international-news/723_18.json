{
       "Source": "hirunews",
       "Timestamp": "Thursday, 25 June 2015 - 15:55",
       "Headline": "අවුන්සාන් සුකීගේ ජනාධිපතිවරණ සිහිනය බිඳ වැටේ",
       "News Content": "මියන්මාරයේ ජාතික ප්‍රජාතන්ත්‍රවාදී පෙරමුණේ නායිකා අවුන්සාන් සුකී හට එළඹෙන ජනාධිපතිවරණය සඳහා තරඟ වැදීමට තිබූ අවස්ථාව මඟ හැරී තිබෙනවා. ඒ අද එරට පාර්ලිමේන්තුවේදී ජනාධිපතිවරණයට ඉදිරිපත් වීම සම්බන්ධයෙන් ඉදිරිපත් කළ ව්‍යවස්ථා සංශෝධනයකට අනුමැතිය හිමි නොවීමත් සමඟයි. අවුන්සාන් සුකීට ජනාධිපතිවරණය සඳහා ඉදිරිපත් වීම බාධා වන අයුරින් පනවා තිබූ නීතිය ඉවත් කිරීම සඳහා අද දිනයේ මෙම සංශෝධනය එරට පාර්ලිමේන්තුවට ඉදිරිපත් කළා.\nඒ අනුව විදේශිකයෙකු සමඟ විවාහ වී සිටින පුද්ගලයෙකුට ජනාධිපතිවරණය සඳහා තරඟ කිරීමට තිබූ බාධාව ඉන් ඉවත් වනු ඇති. කෙසේ වුවත්, ඊට මියන්මාර පාර්ලිමේන්තුවේ බහුතර කැමැත්ත හිමිවුවත් සංශෝධනය සම්මත වීම සඳහා අවශ්‍ය සියයට 75 ක කැමැත්ත හිමිවූයේ නැහැ. මියන්මාර ජාතික ප්‍රජාතන්ත්‍රවාදී පෙරමුණේ නායිකා අවුන්සාන් සුකී විවාහ වී සිටියේ බ්‍රිතාන්‍ය ජාතිකයෙකු සමඟයි.",
       "URL": "https://www.hirunews.lk/112098/අවුන්සාන්-සුකීගේ-ජනාධිපතිවරණ-සිහිනය-බිඳ-වැටේ",
       "Category": "International News",
       "Parent URL": "https://www.hirunews.lk/international-news.php?pageID=723"
}