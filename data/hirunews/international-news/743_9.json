{
       "Source": "hirunews",
       "Timestamp": "Monday, 13 April 2015 - 15:54",
       "Headline": "පණක් බේරන්න ගිහින් පණ 3ක් නැති වෙයි",
       "News Content": "හෘදයාබාධයක් වැළඳුණු පුද්ගලයෙකු රෝහල වෙත රැගෙන ගිය තමිල්නාඩු ගිලන් රථයක් චෙන්නායි නුවරදී අනතුරට ලක්වී ගිනිගැනීම නිසා එහි ගමන් ගත් පුද්ගලයන් තුන්දෙනෙකු ජීවිතක්ෂයට පත්වුණා. කෙසේ නමුත් එහි සිටි 61 හැවිරිදි රෝගියා සහ ඔහුගේ පුත්‍රයා බේරාගැනීමට හැකිවී තිබෙනවා. අද අලූයම් කාලයේ සිදුවූ මෙම අනතුරෙන් එම රෝගී පුද්ගලයාගේ බිරිඳ, ලේලිය සහ ගිලන් රථයේ රියදුරා ජීවිතක්ෂයට පත්වූ බවයි ඉන්දීය මාධ්‍ය සඳහන් කළේ. ගිලන් රථය පාලනය කරගැනීමට නොහැකිව මාර්ගය අසල පිහිටි ගසක වැදී එහි ඉන්ධන ටැංකිය ගිනි ගැනීමට ලක්වූ බවයි වාර්තාවන්නේ.",
       "URL": "https://www.hirunews.lk/107480/පණක්-බේරන්න-ගිහින්-පණ-3ක්-නැති-වෙයි",
       "Category": "International News",
       "Parent URL": "https://www.hirunews.lk/international-news.php?pageID=743"
}