{
       "Source": "hirunews",
       "Timestamp": "Tuesday, 29 January 2019 - 12:03",
       "Headline": "මිනී පෙට්ටියත් සමඟ පුද්ගලයෙක් මිනී වළට වැටී සිදුවූ අනතුර ජංගම දුරකථනයක සටහන් වූ හැටි",
       "News Content": "අවමංගල්‍ය උත්සවයක අවසන් කටයුතු සිදුකර අවස්ථාවේ පුද්ගලයෙකුට මුහුණ පෑමට සිදුවූ අනතුරක් පිළිබඳ පුවතක් විදෙස් මාධ්‍ය වාර්තා කරනවා.\nපේරු රාජ්‍යයේ මෙම සිදුවීම සිදුව ඇති අතර මෙම පිළිබඳව මේ වනවිට බොහෝ දෙනෙකුගේ අවදානය යොමුව තිබෙනවා.\nමියගිය කාන්තාවකගේ දේහය බහාලූ මිනී පෙට්ටිය මිහිදන් කිරීමට සැරසෙන අවස්ථාවේ වළ අසල සිටි පුද්ගලයෙක් මිනී පෙට්ටියත් සමඟ වළ තුලට වැටීමෙන් මෙම අනතුර සිදුවනවා.\nලණු ආධාරයෙන් මිනී පෙට්ටිය වළ තුල තැන්පත් කරන අවස්ථාවේ ලණුවක එක් කෙළවරක් අල්ලාගෙන සිටි පුද්ගලයෙක් සිය සමබරතාවය ගිලිහී මිනී පෙට්ටිය සමඟ වළ තුලට ඇද වැටෙනවා.\nකෙසේ වෙතත් සිදුවූ මෙම අනතුරෙන් අදාල පුද්ගලයාට හානියක් සිදුවන්නේ  නැහැ.\nඅනතුරුව මිනී පෙට්ටිය සහ එහි තැන්පත්කර තිබූ මියගිය කාන්තාවකගේ දේහය නැවත වළෙන් ගොඩ ගෙන යළි මිහිදන් කිරීමට කටයුතු කළ බවයි විදෙස් මාධ්‍ය වැඩිදුරටත් වාර්තාකර තිබුනේ.\nඅදාල සිදුවීම ඒ අසල සිටි පුද්ගලයෙකුගේ ජංගම දුරකථනයේ සටහන්ව තිබුනේ මේ ආකාරයෙන්.",
       "URL": "https://www.hirunews.lk/209261/මිනී-පෙට්ටියත්-සමඟ-පුද්ගලයෙක්-මිනී-වළට-වැටී-සිදුවූ-අනතුර-ජංගම-දුරකථනයක-සටහන්-වූ-හැටි",
       "Category": "International News",
       "Parent URL": "https://www.hirunews.lk/international-news.php?pageID=294"
}