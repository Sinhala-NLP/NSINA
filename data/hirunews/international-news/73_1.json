{
       "Source": "hirunews",
       "Timestamp": "Tuesday, 21 December 2021 - 7:50",
       "Headline": "ඇමරිකාවේ නව කොරෝනා රෝගීන්ගෙන් 73%ක් ඔමික්‍රොන් ආසාදිතයින් බව හෙළිවෙයි",
       "News Content": "ඔමික්‍රොන්, ඇමරිකා එක්සත් ජනපදයේ ප්‍රමුඛ කොරෝනා ප්‍රභේදයට පත් ව ඇති බව සී.ඩී.සී. හෙවත් එරට රෝග පාලන සහ වැළැක්වීමේ මධ්‍යස්ථානය ප්‍රකාශ කළා.\nඑමඟින් සඳහන් කළේ, එක්සත් ජනපදයේ නව කොරෝනා ආසාදිතයන්ගෙන් 73.2%ක් ඔමික්‍රොන් ආසාදිතයන් බවයි.\nගත වූ සතිය තුළ එරට නව ආසාදිතයින්ගේ ජාන විශ්ලේෂණයෙන් මේ බව තහවුරු වී තිබෙනවා.\nකෙසේ නමුත් මේ අවස්ථාවේ යළි රට වසා දැමීමකට සැලසුම් කර නො මැති බව ජනාධිපති ජෝ බයිඩ්න්ගේ මාධ්‍ය ලේකම්වරිය සඳහන් කළා.",
       "URL": "https://www.hirunews.lk/291669/ඇමරිකාවේ-නව-කොරෝනා-රෝගීන්ගෙන්-73ක්-ඔමික්‍රොන්-ආසාදිතයින්-බව-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=73"
}