{
       "Source": "hirunews",
       "Timestamp": "Thursday, 16 July 2015 - 12:57",
       "Headline": "ජපානය විශේෂ පනත් කෙටුම්පතක් සම්මත කරගැනීමට සැරසේ",
       "News Content": "වෙනත් රටක යුද්ධයකට මැදිහත් විය හැකි ආකාරයකට විශේෂ පනත් කෙටුම්පතක් ජපාන පාර්ලිමේන්තුව අද සම්මත කරගැනීමට නියමිතයි. දෙවන ලෝක යුද්ධයෙන් පසු ජපානය මෙවැනි පනත් කෙටුම්පතක් සම්මත කරගන්නා පලමු අවස්ථාව මෙය බවයි විදෙස් වාර්තා සඳහන් කළේ. මෙම නව කෙටුම්පතට අනුව  මිත්‍ර රටවල යුද්ධ ඇතිවුවහොත් ඒ සඳහා මැදිහත්වීමට ජපාන හමුදා යැවීමට හැකිවනවා. කෙසේ වෙතත් ජපාන වැසියන් දහස් ගණනක් මෙම කෙටුම්පත සම්මත කරගැනීමට විරෝධය පළ කරමින් එරට පාර්ලිමේන්තුව ඉදිරිපිට ඊයේ සිට රැඳී සිටිනවා. ජපාන වැසියන් ප්‍රකාශ කළේ මෙම කෙටුම්පත මගින් සිය රට අනවශ්‍ය ගැටළුවකට මැදිහත්විය හැකි බවයි.",
       "URL": "https://www.hirunews.lk/113259/ජපානය-විශේෂ-පනත්-කෙටුම්පතක්-සම්මත-කරගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=719"
}