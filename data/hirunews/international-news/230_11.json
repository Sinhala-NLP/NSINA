{
       "Source": "hirunews",
       "Timestamp": "Saturday, 19 October 2019 - 14:51",
       "Headline": "රුසියාවේ වේල්ලක් කඩා වැටී රන් පතලක සේවය කළ 13 ක් මරුට",
       "News Content": "රුසියාවේ - ක්‍රස් නොයාස් හි පිහිටි වේල්ලක් කඩා වැටීමත් සමඟ ඒ ආසන්නයේ තිබූ රන් පතලක සේවය කළ පතල්කරුවන් 13 දෙනෙකු ජීවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ එම පතලේ සිටි පතල්කරුවන් 14 දෙනෙකු සහන කණ්ඩායම් විසින් බේරා ගෙන රෝහල් ගත කර ඇති බවයි.\nප්‍රාදේශීය බලධාරින්ගේ අවසරයකින් තොරව ඉදිකර තිබූ වේල්ල සම්බන්ධයෙන් මේ වනවිට රුසියානු බලධාරින් පරීක්ෂණයක් ආරම්භ කර ඇති අතර, පැවති අධික වැසි හේතුවෙන් වේල්ල කැඩී ගොස් තිබෙනවා.",
       "URL": "https://www.hirunews.lk/226553/රුසියාවේ-වේල්ලක්-කඩා-වැටී-රන්-පතලක-සේවය-කළ-13-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=230"
}