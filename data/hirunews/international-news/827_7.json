{
       "Source": "hirunews",
       "Timestamp": "Saturday, 29 June 2013 - 9:04",
       "Headline": "ඉන්දියාව නව ගුවන් තොටුපළ 60ක් ඉදිකිරීමට සැරසේ.",
       "News Content": "ආයෝජන දිරි ගැන්වීමේ පියවරක් ලෙස ඉදිරි මාස 6 තුළ නව ගුවන් තොටුපළ 60ක් ඇතුළු යටිතල පහසුකම් ව්‍යාපෘති රැසක් දියත් කරන බව ඉන්දීය අග්‍රාමාත්‍ය ආචාර්ය මන්මෝහන් සිං ඊයේ (28) ප්‍රකාශ කළා. ඉන්දීය රුපියල් කෝටි ලක්ෂයකට වැඩි මුදලක් මේ සඳහා වැය කිරීමට නියමිතයි. මේ යටතේ භූබනේෂවර් සහ ඉම්ෆාල් හි නව ජාත්‍යන්තර ගුවන් තොටුපළ දෙකක් ඉදි කෙරෙන අතර, අඩු වියදම් කුඩා ගුවන් තොටුපළ 50ක් ද ඉදිකිරීමට නියමිතයි. හරිත ධාවනපථ සහිත ගුවන් තොටුපළ 8ක් ද ඉදිකිරීම සඳහා කටයුතු කරන බව ඉන්දීය අග්‍රාමාත්‍යවරයා සදහන් කළා. මුම්බායි හි ගුවන් දුම්රිය පථය සඳහා වැය කිරීමට නියමිත මුදල, ඉන්දීය රුපියල් කෝටි 30,000ක්.",
       "URL": "https://www.hirunews.lk/61994/ඉන්දියාව-නව-ගුවන්-තොටුපළ-60ක්-ඉදිකිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=827"
}