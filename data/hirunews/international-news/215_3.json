{
       "Source": "hirunews",
       "Timestamp": "Sunday, 15 December 2019 - 13:49",
       "Headline": "චීනය, ඇමරිකානු භාණ්ඩවලට අතිරේක බදු අත්හිටුවයි",
       "News Content": "ඇමරිකාවෙන් ආනයනය කරන භාණ්ඩ සඳහා අද සිට ක්‍රියාත්මකවීමට නියමිතව තිබූ අතිරේක බදු අත්හිටුවීමට චීනය තීරණය කර තිබෙනවා.\nඇමරිකානු භාණ්ඩ සඳහා සියයට පහේ සිට සියයට 10 දක්වා වූ අතිරේක බදු පැනවීමටයි චීනය මීට පෙර සැළසුම් කර තිබුණේ.\nකෙසේ නමුත් චීන නිෂ්පාදන සඳහා පැනවීමට නියමිත අතිරේක බදු අත්හිටුවීමට ඇමරිකානු ජනාධිපති ඩොනල්ඞ් ට්‍රම්ප් පියවර ගෙන තිබුණා.\nඒ, දෙපාර්ශවය අතර පළමු අදියරේ වෙළඳ ගිවිසුමක් සඳහා එකඟත්වය පළවීමෙන් අනතුරුවයි.\nචීනය ප්‍රකාශයට පත් කළ නවතම පියවර ඇමරිකානු - චීන වෙළඳ යුද්ධය සමනය වීමේ ලකුණක් ලෙසයි සැළකෙන්නේ.",
       "URL": "https://www.hirunews.lk/230291/චීනය-ඇමරිකානු-භාණ්ඩවලට-අතිරේක-බදු-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=215"
}