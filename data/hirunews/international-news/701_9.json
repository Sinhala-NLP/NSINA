{
       "Source": "hirunews",
       "Timestamp": "Thursday, 01 October 2015 - 7:46",
       "Headline": "රුසියාව සහ ඇමරිකාව සිරියාව ගැන සාකච්ඡාවකට සැරසේ",
       "News Content": "සිරියාව සම්බන්ධයෙන් රුසියාව සමඟ සාකච්ඡා කිරීමට ඇමරිකාව සුදානම් වනවා. ඒ, සිරියාවේ ක්‍රියාත්මක අයි.එස්. ත්‍රස්ත ඉලක්ක වෙත ප්‍රහාර එල්ල කිරීමට රුසියාව ඊයේ කටයුතු කිරීමත් සමඟයි. ඇමරිකාව සඳහන් කර ඇත්තේ සිරියාවේ සිටින අයි.එස්. සටන්කාමීන්ට ප්‍රහාර එල්ල කිරීමේදී නිශ්චිතව එම සටන්කාමීන්ට පමණක්ම ප්‍රහාර එල්ලවනවාද යන්න පිළිබඳව ගැටළුවක් මතුවන බවයි. සිරියාවේ අයි.එස්. ත්‍රස්ත ඉලක්ක වෙත ප්‍රහාර එල්ල කිරීම සඳහා රුසියානු පාර්ලිමේන්තුව ඊයේ එරට ජනාධීපති ව්ලැදිමීර් පුටිං වෙත අවසර ලබාදුන්නා. ඒ අනුව රුසියාව, සිරියාවේ හඳුනාගත් ඉලක්ක වෙත ගුවන් ප්‍රහාර එල්ල කිරීම ඊයේ දිනයේදීම ආරම්භ කරනු ලැබුවා. රුසියාවේ ආරක්ෂක අංශ ප්‍රධානීන් සඳහන් කළේ සිරියාවේ අයි එස් සටන්කාමීන් සිටින බවට හඳුනාගත් ඉලක්ක විස්සකට පමණ ගුවන් ප්‍රහාර එල්ල කළ බවයි.",
       "URL": "https://www.hirunews.lk/117587/රුසියාව-සහ-ඇමරිකාව-සිරියාව-ගැන-සාකච්ඡාවකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=701"
}