{
       "Source": "hirunews",
       "Timestamp": "Thursday, 20 October 2016 - 16:05",
       "Headline": "ගුරුවරයා කළ අපරාධය සිසුවිය සිතුවමට නගයි  (ඡායාරූප)",
       "News Content": "පස් හැවිරිදි බ්‍ර‍සීල ජාතික දැරියකට තම ගුරුවරයා විසින් සිදුකළ අමානුෂික ක්‍රියාවක් ඇය විසින් චිත්‍රයට නගා තිබෙනවා.\nදැරියගේ විසින් කටු සටහනක් ලෙස ඇද ඇති එම චිත්‍ර ඇයගේ දෙමව්පියන්ට හමුවී ඇති අතර ඔවුන් දැරියගෙන් වැඩිදුරටත් තොරතුරු විමසීමේදී  ඇය පවසා ඇත්තේ තම අධ්‍යාපන ආයතනයේ ගුරුවරයා විසින් තමා අපයෝජනය කළ බවයි.\nමෙම සිදුවීමත් සමග දැරිය අධ්‍යාපන ආයතනය වෙත යාම දිගින් දිගටම ප්‍ර‍තික්ෂේප කර ඇති අතර දෙමව්පියන් කළ සොයා බැලීමකදීයි මෙම චිත්‍ර හමුවී ඇත්තේ.\nදෙමව්පියන් විසින් කළ පැමිණිල්ලකට අනුව අදාල 54 හැවිරිදි ගුරුවරයා බ්‍ර‍සීල පොලිසිය මගින් අත්අඩංගුවට ගෙන ඇති බවයි වාර්තාවන්නේ.",
       "URL": "https://www.hirunews.lk/145690/ගුරුවරයා-කළ-අපරාධය-සිසුවිය-සිතුවමට-නගයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=569"
}