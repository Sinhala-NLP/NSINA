{
       "Source": "hirunews",
       "Timestamp": "Sunday, 04 October 2015 - 15:19",
       "Headline": "වසර 11700ක් පැරණි මැමත් සැකිල්ලක් ඇමරිකාවේ ගොවියෙකුට හමුවේ",
       "News Content": "මීට වසර 11 දහස් 700 කට පෙර ජීවත් වූ ලොම්වලින් වැසුණු හස්තියෙකුගේ ආකාරයේ දැවැන්ත මැමත් සත්වයෙකුගේ සැකිල්ලක් ඇමරිකාවේ මිචිගන් ප්‍රාන්තයේ ගොවියෙකුට හමුවී තිබෙනවා. සෝයා බෝංචි ගොවි පොලක කැණීම් සිදුකරද්දී දිගු දළ සහිත මෙම මැමත් සැකිල්ල හමුවී ඇති අතර, මිචිගන් ප්‍රාන්තයෙන් මීට පෙරද මෙවැනි මැමත් සැකිලි හමුවූ බවයි විද්‍යාඥයන් ප්‍රකාශ කළේ. ඒවා දැන් පරීක්ෂාවට ලක් කෙරෙන්නේ මැමත් සත්වයන් සිටි සමයේ  මිනිස් ක්‍රියාකාරකම් පැවතුණේද යන්න සොයා බැලීමටයි.",
       "URL": "https://www.hirunews.lk/117812/වසර-11700ක්-පැරණි-මැමත්-සැකිල්ලක්-ඇමරිකාවේ-ගොවියෙකුට-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=700"
}