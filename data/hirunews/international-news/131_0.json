{
       "Source": "hirunews",
       "Timestamp": "Wednesday, 10 March 2021 - 14:23",
       "Headline": "බ්‍රසීලයේ කොරෝනා උග්‍ර අතට",
       "News Content": "මෙතෙක් ලොව වැඩිම දෛනික මරණ සහ ආසාදිතයන් වාර්තා වූ ඇමරිකාව අභිබවා යමින් බ්‍රසීලයේ මරණ සහ ආසාදිතයින් වාර්තා වීම ඉහල ගොස් තිබෙනවා.\nපැය 24ක කාලය තුළ බ්‍රසීලයෙන් වාර්තා වන මරණ සංඛ්‍යාව 1954ක් වන අතර, ආසාදිතයන් සංඛ්‍යාව දැක්වෙන්නේ 69,537ක් ලෙසයි.\nමෙතෙක් දෛනික මරණ සහ ආසාදිතයින් වැඩි වශයෙන් වාර්තා වූ ඇමරිකාවේ ගතවූ පැය 24 තුළ එය පිළිවෙලින් 1704ක් සහ 55,683ක් ලෙස දැක්වුණා.\nඒ අනුව බ්‍රසීලයෙන් මේ වනවිට මරණ දෙලක්ෂ 68 දහස් 568ක් දක්වා ඉහල ගොස් ඇති අතර ආසාදිතයන් දැක්වෙන්නේ එක් කෝටි 11 ලක්ෂ 25 දහස් 17ක් ලෙසයි.\nමෙම තත්ත්වයත් සමඟ එරට සෞඛ්‍ය ක්ෂේත්‍රය දැඩි අර්බුදයට ලක්ව ඇති අතර, ප්‍රාන්ත 27 න් 25 ක්ම දැඩි කොරෝනා අවදානමකට ලක්ව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/264930/බ්‍රසීලයේ-කොරෝනා-උග්‍ර-අතට",
       "Category": "International News",
       "Parent URL": "https://www.hirunews.lk/international-news.php?pageID=131"
}