{
       "Source": "hirunews",
       "Timestamp": "Sunday, 24 February 2013 - 19:11",
       "Headline": "ඇමරිකාවෙන් සහ ජපානයෙන් තවත් ස්වයංක්‍රීය මිසයිල පද්ධතියක්.",
       "News Content": "ඇමරිකාවේ සහයෝගයෙන් තවත් ස්වයංක්‍රීය මිසයිල පද්ධතියක් ජපානයේ ස්ථානගත කිරීමට දෙරට අතර එකඟතාවයකට පැමිණ තිබෙනවා. මෙලෙස නවීන තාක්ෂණයෙන් යුත් ස්වයංක්‍රීය මිසයිල පද්ධතියක් ස්ථානගත කිරීමට හේතුව, උතුරු කොරියාවෙන් ජපානයට එල්ලවී තිබෙන තර්ජනයට මුහුණ දීම සඳහායි. බ්‍රෑන්ඞ් රේඩාර්  ලෙස හඳුන්වන මෙම මිසයිල පද්ධතියේ විශේෂත්වය වන්නේ වෙනත් මිසයිල පද්ධතියකින් එල්ලවන ප්‍රහාරයකදී ඒ සඳහා මුහුණදීමට හැකිවීමයි. විදෙස් මාධ්‍ය වාර්තා කරන්නේ මේ දිනවල ජපාන අග්‍රාමාත්‍ය ෂින් සෝ අබේ ඇමරිකාවේ නිල සංචාරයක නිරතවන අතරතුර ඇමරිකානු ජනාධිපති බැරැක් ඔබාමා සමග පැවති සාකච්ඡාවකදී අදාල මිසයිල පද්ධතිය සම්බන්ධයෙන් එකඟතාවයකට පැමිණ ඇති බවයි. මීට පෙරද ජපානයේ උතුරු ප්‍රදේශයේ මෙවැනිම නවීන තාක්ෂනයෙන් යුත් මිසයිල පද්ධතියක් ඇමරිකානු තාක්ෂනික සහයෝගයෙන් ස්ථානගත කර තිබෙනවා.",
       "URL": "https://www.hirunews.lk/54053/ඇමරිකාවෙන්-සහ-ජපානයෙන්-තවත්-ස්වයංක්‍රීය-මිසයිල-පද්ධතියක්",
       "Category": "International News",
       "Parent URL": "https://www.hirunews.lk/international-news.php?pageID=861"
}