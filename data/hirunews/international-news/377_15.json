{
       "Source": "hirunews",
       "Timestamp": "Tuesday, 10 April 2018 - 19:37",
       "Headline": "ට්‍රම්ප් සමඟ සාකච්ඡාවට කිම් ජොං අන් සූදානම්",
       "News Content": "ඇමරිකාව සමඟ න්‍යෂ්ටික ගැටලූ සම්බන්ධයෙන් සාකච්ඡා කරන බවට උතුරු කොරියානු නායක කිම් ජොං අන් අද ප්‍රථම වරට නිල ප්‍රකාශයක් කළා.\nඋතුරු කොරියානු නායකයා සමඟ සාකච්ඡා කිරීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් පසුගිය මාසයේ කියා සිටියද, ඒ පිළිබඳව උතුරු කොරියාව මෙතෙක් නිල ප්‍රතිචාරයක් දක්වා තිබුණේ නැහැ.\nකිම් ජොං අන් ඇමරිකානු ජනාධිපතිවරයා සමඟ පැවැත්වෙන සාකච්ඡා පිළිබඳව සඳහන් කර ඇත්තේ පක්ෂ නියෝජිතයන් හමුවූ අවස්ථාවකදීයි.\nඋතුරු කොරියාව සමඟ සාකච්ඡා මේ වසරේ මැයි මාසයේදී හෝ ජුනි මස මුලදී පැවැත්වීමට හැකිවනු ඇතැයි ජනපති ට්‍රම්ප්ද ඊයේ ප්‍රකාශ කර තිබුණා.\nමෙම සාකච්ඡාව පැවැත්වුණහොත් එය බලයේ සිටින ඇමරිකානු ජනාධිපතිවරයෙකු උතුරු කොරියානු නායකයෙකු හමුවන ප්‍රථම අවස්ථාව වනු ඇති.",
       "URL": "https://www.hirunews.lk/188115/ට්‍රම්ප්-සමඟ-සාකච්ඡාවට-කිම්-ජොං-අන්-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=377"
}