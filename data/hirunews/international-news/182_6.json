{
       "Source": "hirunews",
       "Timestamp": "Tuesday, 12 May 2020 - 14:07",
       "Headline": "මියන්මාරය ගැන ජගත් ආරක්ෂක මණ්ඩලයේ සාකච්ඡාවක්",
       "News Content": "මියන්මාරයේ රඛීනේ ප්‍රාන්තයේ ගැටුම් සහ  එරට කොවිඩ් නයින්ටීන් ව්‍යාප්තිය පිළිබදව ජගත් ආරක්ෂක මණ්ඩලයේ සාකච්ඡාවක් අද (12) පැවැත්වෙනවා.\nනිව්යෝක් නුවර ජගත් සංවිධාන මූලස්ථානයේදී එය දුරස්ථව පැවැත්වෙන්නේ වීඩියෝ සංවාදයක් ලෙසින්.\nකෙසේ නමුත්, බ්‍රිතාන්‍ය ඉල්ලීම මත පැවැත්වෙන එම සාකච්ඡාව මාධ්‍යයට විවෘත වන්නේ නැහැ.\nපසුගිය මස අවසානයේ රඛීනේ ප්‍රාන්තයෙන් කොවිඩ් නයින්ටීන් පරීක්ෂණ සාම්පල රැගත් ජගත් සංවිධාන රථයකට සන්නද්ධ ප්‍රහාරයක් එල්ල වූ අතර එහි රියදුරු ජීවිතක්ෂයට පත්වී මියන්මාර රජයේ සෞඛ්‍ය සේවකයෙකු තුවාල ලැබුවා.\nරඛීනේ ප්‍රාන්තයේ රොහින්ග්‍යා මුස්ලිම් සුළු ජන කොටසට එරට සන්නද්ධ හමුදාවලින් හිරිහැර සිදුවන බවට නිරන්තරයෙන් චෝදනා එල්ල වනවා.",
       "URL": "https://www.hirunews.lk/240577/මියන්මාරය-ගැන-ජගත්-ආරක්ෂක-මණ්ඩලයේ-සාකච්ඡාවක්",
       "Category": "International News",
       "Parent URL": "https://www.hirunews.lk/international-news.php?pageID=182"
}