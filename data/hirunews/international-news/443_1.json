{
       "Source": "hirunews",
       "Timestamp": "Monday, 04 September 2017 - 11:10",
       "Headline": "අනියම් බිරිඳ සමඟ එක්ව 07 හැවිරිදි දරුවා මරා දැමූ පියාට වසර 25ක සිර දඬුවමක් (ඡායාරූප)",
       "News Content": "අනියම් බිරිඳ සමඟ එක්ව තම දරුවා ඝාතනය කර ඌරන්ට ආහාර සඳහා දැමූ යුවළකට සිර දඬුවම් නියම වූ පුවතක් ඇමරිකාවේ කැන්සාස් ප්‍රාන්තයෙන් වාර්තා වනවා.\nපියා  ඔහුගේ අනියම් බිරිඳගේ බසට වහල් වී වයස අවුරුදු 07ක පිරිමි දරුවෙක් මෙලෙස ඝාතනය කර ඇති බව සඳහන්.\nමෙම දරුවාගේ මව ඔවුන් හැරගොස් ඇති අතර එතැන් සිට දරුවා සිය පියා යට‍තේ ජීවත්ව තිබෙනවා.\nකෙසේ වෙතත් අදාල පියා විසින් සමාජ ජාල මාධ්‍ය වල සටහනක් දමමින් පවසා ඇත්තේ සිය දරුවා තමන්ට එපා වී ඇති බවත් ඔහු පිළිබඳ කිසිම හැඟීමක් තමන්ට නොමැති බවටයි.\nපසුව සැමියා සහ ඔහුගේ අනියම් බිරිඳ එක්ව දරුවාට නිරන්තරයෙන් වද හිංසා පමුණුවා ඇති බවටයි තොරතුරු වාර්තා වන්නේ.\nදරුවට වද හිංසා පමුණුවන අවස්ථාවේ අනියම් බිරිඳ විසින් ඡායාරූප ලබාගෙන එම ඡායාරූප සමාජ ජාල මාධ්‍යවල පලකර ඇති බව සඳහන්.\nදරුවා දින ගණනාවක් කුසගින්නේ තබා ඇති අතර පසුව ඔහු මිය ගිය අවස්ථාවේ ඔහුගේ සිරුර  ඌරන් සඳහා ආහාරයට දමා තිබෙනවා.\n2015 වසරේ මෙම සිදුවීම සිදුව ඇති අතර දරුවාගේ මවගේ පාර්ශවයේ ඥාතීන් විසින් සැකකාර පියාට සහ ඔහුගේ අනියම් බිරිඳට එරෙහිව නඩු පවරා තිබෙනවා.\nඑම පැමිණිල්ල විභාගයට ගත් එරට අධිකරණය නඩුවට අදාල තීන්දුව පසුගියදා ලබා දෙමින්  සැකකාර පියාට සහ ඔහුගේ අනියම් බිරිඳට වසට 25ක සිරදඬුවම් නියම කර ඇති බවයි වාර්තා වන්නේ.\nමීට අමතරව ඇමරිකානු ඩොලර් මිලියන 25ක දඩ මුදලක්ද ඔවුන්ට නියමකර තිබෙනවා.",
       "URL": "https://www.hirunews.lk/170107/අනියම්-බිරිඳ-සමඟ-එක්ව-07-හැවිරිදි-දරුවා-මරා-දැමූ-පියාට-වසර-25ක-සිර-දඬුවමක්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=443"
}