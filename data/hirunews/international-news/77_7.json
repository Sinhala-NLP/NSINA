{
       "Source": "hirunews",
       "Timestamp": "Tuesday, 30 November 2021 - 14:36",
       "Headline": "ජපානයෙන් මුල් වරට ඔමික්‍රොන් ආසාදිතයෙකු හමුවේ",
       "News Content": "ඔමික්‍රොන් කොරෝනා ප්‍රභේදය සහිත ආසාදිතයෙකු පළමු වරට ජපානයේ හොනෙඩා ගුවන් තොටුපළේදී හඳුනාගෙන තිබෙනවා.\n30 හැවිරිදි ඔහු නැමීබියාවේ සිට පැමිණි විදේශිකයෙකු බවයි විදෙස් මාධ්‍ය වාර්තා කළේ.\nමේ වන විට ප්‍රතිකාර සඳහා ඔහු යොමු කර ඇති අතර ආශ්‍රිතයින් සම්බන්ධයෙන් මේ වන විටත් පරීක්ෂණ සිදු කෙරෙනවා.\nකෙසේ වෙතත්, ජපාන අග්‍රාමාත්‍යවරයා ඊයේ (29) ප්‍රකාශ කළේ, මෙම කොරෝනා ප්‍රභේදය රටට ඇතුළුවීම වැළැක්වීම සඳහා විදේශිකයින්ට ජපානයට පැමිණීම අද (29) සිට මසක කාලයක් සඳහා අත්හිටුවන බවයි.",
       "URL": "https://www.hirunews.lk/289622/ජපානයෙන්-මුල්-වරට-ඔමික්‍රොන්-ආසාදිතයෙකු-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=77"
}