{
       "Source": "hirunews",
       "Timestamp": "Friday, 07 April 2017 - 8:15",
       "Headline": "චීන ජනපති ඇමරිකාවට",
       "News Content": "ඇමරිකාවේ නව ජනාධිපති ඩොනල්ඩ් ට්‍රම්ප් සමග සමුළුවක් සඳහා චීන ජනාධිපති ෂී ජින්පින් දැන් ඇමරිකා එක්සත් ජනපදයට පැමිණ සිටිනවා.\nෆ්ලොරිඩා ප්‍රාන්තයේ පාම් බීච් ප්‍රදේශයට චීන ජනාධිපතිවරයාගේ ගුවන් යානය ගොඩබැස්සවූ අතර ඔහු පිළිගනු ලැබූයේ ඇමරිකානු රාජ්‍ය ලේකම් රෙක්ස් ටිලර්සන් විසින්.\nඇමරිකානු ජනාධිපතිවරයාගේ නිවාඩු නිකේතනයකදී මෙලෙස ලොව විශාලතම ආර්ථිකයන් දෙකෙහි නායකයන් සමුළු ගත වනු ඇති.\nඑම සාකච්ඡාවලදී විශේෂයෙන් උතුරු කොරියාවේ න්‍යෂ්ටික සහ මිසයිල වැඩපිළිවෙල පිළිබඳව අවධානය යොමුවනු ඇතැයි අපේක්ෂිතයි.",
       "URL": "https://www.hirunews.lk/158679/චීන-ජනපති-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=496"
}