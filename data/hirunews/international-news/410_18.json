{
       "Source": "hirunews",
       "Timestamp": "Monday, 25 December 2017 - 13:24",
       "Headline": "නත්තල් දේව මෙහෙයට ගිය පිලිපීනයේ 20 දෙනෙකු බස් රථ අනතුරකින් ජීවිතක්ෂයට",
       "News Content": "නත්තල් දා දේව මෙහෙයට සහභාගි වීම සඳහා ගමන් ගනිමින් සිටි බැතිමතුන් රැගත් බස් රථයක් උතුරු දිග පිලිපීනයේ අගූ නුවරදී තවත් බස් රථයක ගැටීමෙන් එහි ගමන්ගත් 20 දෙනෙකු ජීවිතක්ෂයට පත්වී තිබෙනවා.\nඅද අලූයම් කාලයේ සිදුවු මෙම අනතුරේදී මියගිය 06 දෙනෙකු ළමයින් බව සඳහන්.\nකුඩා බස් රථයේ සිටි තවත් 09 දෙනෙකු මෙන්ම, එහි ගැටුණු අනෙක් විශාල බස් රථයේ සිටි 17 දෙනෙකුද තුවාල ලබා තිබෙනවා.\nපවුල් කිහිපයක ඥාතීන් රැගත් කුඩා බස් රථයේ බැතිමතුන් ගමන්ගෙන ඇත්තේ සියවස් ගණනක් පැරණි මනාවෝග් මාතා දෙව් මැදුරේ නත්තල් දේව මෙහෙය සඳහා සහභාගිවීමටයි.\nඅනතුර සිදුව අගූ නුවර පිහිටා ඇත්තේ මැනිලා අගනුවරට කිලෝමීටර් 200 ක් පමණ උතුරු දෙසින්.",
       "URL": "https://www.hirunews.lk/179278/නත්තල්-දේව-මෙහෙයට-ගිය-පිලිපීනයේ-20-දෙනෙකු-බස්-රථ-අනතුරකින්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=410"
}