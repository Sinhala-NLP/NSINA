{
       "Source": "hirunews",
       "Timestamp": "Wednesday, 14 June 2017 - 15:14",
       "Headline": "සැමියා සමග අවසන් ගමන් යන්න හැදු බිරිඳ තනිවෙයි",
       "News Content": "සර්පයකු දෂ්ඨනයකට ලක්වු සැමියෙකු මියයන බව දැන ඔහු සමග මියයාමට තැත් කළ බිරිඳක් පිළිබඳ ඉන්දියාවේ බිහාර් ප්‍රාන්තයෙන් වාර්තා වනවා.\nසැමියා නිදා සිටින අතරතුරයි ඔහුට සර්පයා දෂ්ඨ කර ඇත්තේ.\nතමා මෙම සර්ප දෂ්ඨණයෙන් මියයන බව දැනගත් ඔහු බිරිඳට පවසා ඇත්තේ තමා සමගම මියයාමට සුදානම් වන ලෙසටයි.\nඅනතුරුව ඔහු තම සිරුරේ ඇති සර්ප විෂ බිරිඳගේ සිරුරට ඇතුල් කිරීම සඳහා ඇයගේ ගෙළ ප්‍රදේශය සපා කා තිබෙනවා.\nපසුව මෙම යුවළ සිහිසුන්ව නිවසේ වැටී සිටියදී අසල්වාසීන් විසින් රෝහල් ගතකර ඇති බවයි හෙළිවී ඇත්තේ.\nකෙසේවෙතත් රෝහලේ ප්‍රතිකාර ලබමින් සිටියදී සැමියා මරණයට පත්වී ඇති අතර කාන්තාවගේ දිවි බේරා ගැනීමට වෛද්‍යවරුන් සමත්වී තිබෙනවා.\nමෙම කාන්තාව ප්‍රකාශකර ඇත්තේ සැමියා සමග මියයාමට සුදානම් වුයේ තම කැමැත්තෙන් බවයි.",
       "URL": "https://www.hirunews.lk/163554/සැමියා-සමග-අවසන්-ගමන්-යන්න-හැදු-බිරිඳ-තනිවෙයි",
       "Category": "International News",
       "Parent URL": "https://www.hirunews.lk/international-news.php?pageID=470"
}