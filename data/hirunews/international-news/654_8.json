{
       "Source": "hirunews",
       "Timestamp": "Monday, 21 March 2016 - 7:52",
       "Headline": "කියුබාවට ගිය ඔබාමා අද රාවුල් කස්ත්‍රෝ හමුවෙයි",
       "News Content": "ඓතිහාසික කියුබානු චාරිකාව ආරම්භ කරමින් වසර 88 කට පසු ඊයේ හවානා නුවරට පැමිණි ඇමරිකානු ජනාධිපති බැරැක් ඔබාමා අද එරට ජනාධිපති රාවුල් කස්ත්‍රෝ හමුවීමට නියමිතයි.\nකෙසේ වෙතත් ජනාධිපති ඔබාමා කියුබාවේ හිටපු ජනාධිපති ෆිදෙල් කස්ත්‍රෝ හමු නොවන බවයි විදෙස් මාධ්‍ය වාර්තා සඳහන් කළේ.\n1959 වසරේදී ඇමරිකානු හිතවාදී ඒකාධිපති පාලනය ෆිදෙල් කස්ත්‍රෝ මෙහෙය වූ විප්ලවයෙන් බිද වැටීමෙන් පසු දෙරට අතර රාජ්‍ය තාන්ත්‍රික සබදතා නතර වුණා.\nනිරවි යුද සමයේදී ඇමරිකා එක්සත් ජනපදය සහ කියුබාව අතර පසමිතුරුකම් වැඩිවූයේ කියුබාව රුසියානු කදවුරේ කොමියුනිස්ට් රාජ්‍යයක් වූ බැවින්.\nකෙසේ නමුත් දෙරට අතර සබඳතා පිළිබඳව රාවුල් කස්ත්‍රෝ සහ ජනාධිපති බැරැක් ඔබාමා 2014 වසරේදී එකගත්වයකට පැමිණියා.",
       "URL": "https://www.hirunews.lk/128987/කියුබාවට-ගිය-ඔබාමා-අද-රාවුල්-කස්ත්‍රෝ-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=654"
}