{
       "Source": "hirunews",
       "Timestamp": "Monday, 08 May 2017 - 13:26",
       "Headline": "සිරවී සිටින රැදවියෙකු බලධාරීන්ගෙන් කළ අපුරු ඉල්ලීම",
       "News Content": "සිරකරුවන් හට ලිංගික ක්‍රියාකාරකම් වල නිරත වීමට බෝනික්කන් ලබා දෙන ලෙස සිරකරුවෙක් විසින් බලධාරීන්ගෙන් කළ ඉල්ලීමක් පිළිබද විදෙස් මාධ්‍ය වාර්තා කරනවා.\nඑංගලන්තයේ, නොටිංහැම්ෂයර් ප්‍රාන්තයේ සිරකදවුරක සිටින ජැක් ස්වරේස් නම් රැදවියා විසින් මෙම ඉල්ලීම සිදුකර තිබෙනවා.\nඔහු පවසනේ මෙලෙස රැදවියන්ගේ සිරකුටි වෙත බෝනික්කන් ලබා දීම මගින් සිරගතව සිටින විට ඔවුන්ට දැනෙනා අසහනකාරී තත්වයන් එම බෝනික්කන් යොදාගනිමින් මැඩ පවත්වා ගැනීමට හැකි බවයි.\nසිරගතව සිටින රැදවියන් විවිධ විෂමාචාර ක්‍රියාවන්ට පෙළඹීම ඇති අවස්ථා මෙම ක්‍රමය මගින් අවම කර ගත හැකිවනු ඇති බවයි ජැක් ස්වරේස් වැඩිදුරටත් පවසන්නේ.\nරූපවාහිනි නාළිකාවක විකාශය වූ කෘතීම ලිංගික සහකාරියන් සම්බන්ධ වාර්තාමය වැඩසටහනක් නැරඹීමෙන් පසු තමන්ට මෙම අදහස පහල වූ බවයි එම රැදවියා පවසා ඇත්තේ.\nකෙසේ වෙතත් බලධාරීන් විසින් මොහුගේ ඉල්ලීමට තවමත් පිළිතුරක් ලබාදී නොමැති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/160867/සිරවී-සිටින-රැදවියෙකු-බලධාරීන්ගෙන්-කළ-අපුරු-ඉල්ලීම",
       "Category": "International News",
       "Parent URL": "https://www.hirunews.lk/international-news.php?pageID=482"
}