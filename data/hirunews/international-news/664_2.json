{
       "Source": "hirunews",
       "Timestamp": "Friday, 19 February 2016 - 7:20",
       "Headline": "ඇමරිකානු ජනාධිපති ඔබාමා කියුබානු සංචාරයකට සැරසෙයි",
       "News Content": "ඇමරිකානු ජනාධිපති බැරැක් ඔබාමා ලබන මාර්තු මාසයේ කියුබාවේ සංචාරයක නිරත වන බව ට්විටර් පණිවුඩයක් මගින් සනාථ කළා.\nලතින් ඇමරිකාවේ යෙදෙන පුළුල් සංචාරයකට අදළාව ජනාධිපති ඔබාමා කියුබාවට පැමිණීමට නියමිතයි.\nජනාධිපති ඔබාමා මෙලෙස කියුබාවේ සංචාරයක නිරත වන්නේ වසර 88 කට පසු එහි සංචාරය කරන බලයේ සිටින ප්‍රථම ඇමරිකානු ජනාධිපතිවරයා ලෙසයි.\nමීට පෙර 1928 වසරේදී කැල්වින් කූලීජ් ජනාධිපතිවරයා කියුබාවේ සංචාරය කිරීමෙන් පසු බලයේ සිටියදී කිසිදු ඇමරිකානු ජනාධිපතිවරයෙකු එහි සංචාරය කර නැහැ.\nජනාධිපති ඔබාමා සිය බිරිඳ මිෂෙල් ඔබාමා සමග ලබන මාර්තු 21 වනදා සහ 22 වනදා කියුබාවේ සංචාරය කරනු ඇති.",
       "URL": "https://www.hirunews.lk/126606/ඇමරිකානු-ජනාධිපති-ඔබාමා-කියුබානු-සංචාරයකට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=664"
}