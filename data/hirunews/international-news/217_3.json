{
       "Source": "hirunews",
       "Timestamp": "Monday, 09 December 2019 - 9:58",
       "Headline": "නවසීලන්තයේ ගිනිකන්දක් පුපුරයි",
       "News Content": "නවසීලන්තයේ වයිට් අයිලන්ඞ් හි පිහිටි ගිනිකන්දක් පුපුරායාමෙන් පුද්ගලයෙකු මියගොස් තවත් විසිදෙනෙකු පමණ තුවාල ලබා තිබෙනවා.\nගිනිකන්ද පුපුරායාමට සුළු මොහොතකට පෙර මෙහි ආවාටය මායිම තුළ සංචාරකයින් ගමන් කරන ආකාරය දැක්වෙන ඡායාරූප ට්විටර් පණිවුඩ ඔස්සේ හුවමාරු වෙමින් පවතින අතර, ඔවුන්ට කුමක් සිදුවූයේදැයි මෙතෙක් තහවුරු වී නැහැ.\nනවසීලන්තයට නැගෙනහිරින් පිහිටි මෙය ක්‍රියාකාරී ගිනිකන්දක් වන අතර, එසේ තිබියදී මෙම දූපත සංචාරකයින්ගේ මර්මස්ථානයක්ව පැවතියා.\nකෙසේ වෙතත් නවසීලන්තයේ නියෝජ්‍ය පොලිස් කොමසාරිස් ජෝන් ටයිම්ස් සඳහන් කළේ මේ වනවිට පොලීසියට හෝ මුදාගැනීමේ කණ්ඩායම්වලට අදාළ දූපත වෙත යාම අතිශය භයානක බවයි.\nඑහි රැඳී සිටින සංචාරකයින් කිසිවෙකු සම්බන්ධ කරගැනීමට නොහැකිවී ඇතැයිද ඔහු සඳහන් කළා.",
       "URL": "https://www.hirunews.lk/229859/නවසීලන්තයේ-ගිනිකන්දක්-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=217"
}