{
       "Source": "hirunews",
       "Timestamp": "Tuesday, 29 March 2016 - 18:15",
       "Headline": "නාටකය අවසන්",
       "News Content": "ඊජිප්තු ගුවන් යානය පැහැර ගත් පුද්ගලයා ආරක්ෂක අංශ විසින් අත්අඩංගුවට ගෙන තිබෙනවා.\nඒ ඔහු ගුවන්යානයෙන් පිටතට පැමිණීමේදීයි.\nයානය තුල ප්‍රාණ ඇපයට ගෙන සිටි පිරිස ද මේවන විට නිදහස් වී ඇති බවයි විදෙස් පුවත් සේවා සඳහන් කලේ.\nතමා මරාගෙන මැරෙන ප්‍රහාරයකට සුදානම්ව පැමිණි බවට ප්‍රකාශ කරමින් මෙම පුද්ගලයා ඊජිප්තු ගුවන්යානය සිය භාරයට ගෙන සයිප්‍රස් ගුවන් තොටුපලට ගොඩබස්වා තිබුනා.\nකෙසේවෙතත් මෙම පුද්ගලයා සතුව පුපුරන ද්‍රව්‍ය තිබුනේ ද යන්න මෙතෙක් බලධාරීන් හෙළි කර නැහැ.\nඔහු මෙම යානය පැහැර ගැනීමට මුල්වු නිශ්චිත හේතුවක් ද මෙතෙක් අනාවරණ වී නොමැති බව බලධාරීන් ප්‍රකාශකර තිබෙනවා.\nඇතැම් පිරිස් සඳහන් කරන්නේ ඔහුට තමාගේ හිටපු බිරිඳට කථා කිරීමට අවශ්‍යව තිබු බවයි.\nඑමෙන්ම ඊජිප්තුවේ සිරගත කර සිටින කාන්තා රැඳවියන් පිරිසකට නිදහස ඉල්ලා මෙම පුද්ගලයා විසින් යානය පැහැරගත් බවටයි තවත් පිරිස් පෙන්වා දෙන්නේ.\nඑහෙත් මේ සම්බන්ධයෙන් නිශ්චිත තොරතුරක් මෙතෙක් අනාවරණ වී නැහැ.\nමෙම යානය පැහැර ගැනීමට ලක්වුනේ ඊජිප්තුවේ ඇලෙක්සැන්ඩි‍්‍රයා නුවර සිට කයිරෝ දක්වා ගමන් කරමින් සිටියදීයි.\nඒ වන විට එහි කාර්ය මණ්ඩලය ද ඇතුලුව 62 දෙනෙකු සිටි බව වාර්තා වුනා.",
       "URL": "https://www.hirunews.lk/129668/නාටකය-අවසන්",
       "Category": "International News",
       "Parent URL": "https://www.hirunews.lk/international-news.php?pageID=651"
}