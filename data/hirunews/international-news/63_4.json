{
       "Source": "hirunews",
       "Timestamp": "Sunday, 06 February 2022 - 14:41",
       "Headline": "ප්‍රසිද්ධ මාධ්‍ය ආයතනයක් ලද ජාත්‍යන්තර රහස් වාර්තාව",
       "News Content": "සම්බාධක ක්‍රියාත්මක වුව ද උතුරු කොරියාවේ සිය න්‍යෂ්ටික අවි සහ මිසයිල වැඩසටහන ඉදිරියට රැගෙන ගොස් ඇති බව ජගත් සංවිධානයේ මෙතෙක් ප්‍රකාශයට පත් නොකළ වාර්තාවක දැක්වෙනවා.\nඑහි පිටපතක් ලද ප්‍රංශ පුවත් සේවය සඳහන් කළේ උතුරු කොරියාව එහිදී සිය න්‍යෂ්ටික අවි සංවර්ධන හැකියාව ද ඉහළ නංවා ඇති බවයි.\nකෙසේ නමුත් පසුගිය වසර තුළ උතුරු කොරියාවේ න්‍යෂ්ටික හෝ බැලිස්ටික් මිසයිල අත්හදා බැලීම් සිදුකෙරුණේ නැහැ.\nඋතුරු කොරියාව සයිබර් ප්‍රහාර මගින් විදේශයන්හි ක්‍රිප්ටොකරන්සි හෙවත් අතත්‍ය මුදල් සංචිත ඉලක්ක කරගෙන ඇති බව ද ජගත් සංවිධාන රහසිගත වාර්තාවෙන් අනාවරණ කර ඇති කරුණක්.\nඋතුරු කොරියාව මේ වසර මුල දී අසාමාන්‍ය ලෙස මිසයිල අත්හදා බැලීම් 7ක් සිදු කළ අතර, 2017 වසරෙන් පසු අත්හදා බැලූ විශාලතම දිගුදුර මිසයිල අත්හදා බැලීම ද ඊට ඇතුළත්.",
       "URL": "https://www.hirunews.lk/296311/ප්‍රසිද්ධ-මාධ්‍ය-ආයතනයක්-ලද-ජාත්‍යන්තර-රහස්-වාර්තාව",
       "Category": "International News",
       "Parent URL": "https://www.hirunews.lk/international-news.php?pageID=63"
}