{
       "Source": "hirunews",
       "Timestamp": "Monday, 19 January 2015 - 11:06",
       "Headline": "ඊශ්‍රායල ගුවන් ප්‍රහාරයකින් හිස්බුල්ලා සටන්කාමීන් 6 දෙනෙකු මරුට.",
       "News Content": "ගෝලාන් කඳුකරයේ සිරියානු පාර්ශවය වෙත ඊශ්‍රායල ගුවන් හමුදා ඊයේ එල්ල කළ ගුවන් ප්‍රහාරයකින් හිස්බුල්ලා සටන්කාමීන් 6 දෙනෙකු ජිවිතක්ෂයට පත්වී තිබෙනවා. හිස්බුල්ලා සංවිධානයේ ජ්‍යෙෂ්ඨ අණදෙන නිලධාරියෙකු වූ ඉමාඞ් මුග්නියේ ගේ පුත්‍රයාද ඒ අතර වන බවයි විදෙස් වාර්තා සඳහන් කළේ. ඊශ්‍රායලය කියා සිටියේ තම හෙලිකොප්ටර් යානයක් මගින් ගෝලාන් කඳුකරයේ ත්‍රස්තවාදීන්ට එරෙහිව ප්‍රහාරයක් එල්ල කළ බවයි. ජාත්‍යන්තර ප්‍රහාර රැසක් සැළසුම් කළ ඉමාඞ් මුග්නියේ 2008 වසරේ සිරියාවේදී එල්ලවූ මෝටර් රථ බෝම්බ ප්‍රහාරයකින් ජීවිතක්ෂයට පත්වුණා. එම ප්‍රහාරය පිළිබඳව චෝදනා එල්ලවූයේ ඊශ්‍රායලයටයි.",
       "URL": "https://www.hirunews.lk/101525/ඊශ්‍රායල-ගුවන්-ප්‍රහාරයකින්-හිස්බුල්ලා-සටන්කාමීන්-6-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=767"
}