{
       "Source": "hirunews",
       "Timestamp": "Friday, 03 June 2016 - 10:11",
       "Headline": "පොප් ගායක ප්‍රින්ස්ගේ මරණයට හේතුව හෙළිවේ",
       "News Content": "සුප්‍රකට ඇමරිකානු පොප් ගායක ප්‍රින්ස්ගේ මරණයට හේතුවී ඇත්තේ ඔහු ෆෙන්ටනිල් නමැති වේදනා නාශක ඖෂධය ප්‍රමාණය ඉක්මවා ලබා ගැනීම බව වෛද්‍ය පරීක්ෂණයේදී හෙළි වී තිබෙනවා.\n57 හැවිරිදි පොප් ගායක ප්‍රින්ස්ගේ සිරුර පසුගිය අප්‍රේල් 21 වනදා සියනිවසේ සෝපානයක් තුළ මියගොස් සිටියදී හමුවුණා.\nඔහුගේ මරණ පරීක්ෂණයේ වාර්තාව මිනසෝටා වෛද්‍ය පරීක්ෂණ කාර්යාලය මගින් ඊයේ නිකුත් කරනු ලැබුවා.\nප්‍රින්ස් ලබාගෙන ඇති  වේදනා නාශක ඖෂධය වෛද්‍යවරයෙකු අනුමත කළ එකක් වුවත් ඔහු ලබාගත් ප්‍රමාණය අනුව එය හෙරොයින් මත්ද්‍රව්‍යයට වඩා විෂදායක බවයි වෛද්‍ය මතය වී ඇත්තේ.\nප්‍රින්ස්ගේ වෛද්‍යවරයාගෙන් ඇමරිකානු පොලිසිය මේ වනවිට දෙවරක් ප්‍රශ්න කර තිබෙනවා.",
       "URL": "https://www.hirunews.lk/134674/පොප්-ගායක-ප්‍රින්ස්ගේ-මරණයට-හේතුව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=628"
}