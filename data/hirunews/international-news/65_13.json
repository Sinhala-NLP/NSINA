{
       "Source": "hirunews",
       "Timestamp": "Sunday, 23 January 2022 - 10:08",
       "Headline": "පුටින්ට ආචාර කළ ජර්මානු නාවික හමුදා ප්‍රධානියා ඉල්ලා අස්වෙයි",
       "News Content": "සිය ඉන්දීය සංචාරයේදී රුසියානු ජනාධිපති ව්ලැදිමීර් පුටින් ප්‍රසාදයට ලක් කළ ජර්මානු නාවික හමුදා ප්‍රධානී වයිස් අද්මිරාල් කේ අචිම් ෂෝන්බැක් සිය තනතුරෙන් ඉල්ලා අස්වී තිබෙනවා.\nනවදිල්ලි සංචාරයේදී ඔහු ප්‍රකාශ කළේ රුසියානු ජනාධිපතිවරයාට බටහිර කඳවුරේ යම් ගරුත්වයක් හිමිවිය යුතු බවයි.\nරුසියාව විසින් යුක්රේනය ඈඳාගැනීමේ පියවර ද ඔහු සාධාරණීකරණය කළ අතර, එය යුක්රේන රජයේ දැඩි උදහසට ලක්වුණා.\nමෙම තත්ත්වය මත ජර්මානු නාවික හමුදා ප්‍රධානියා ඉල්ලා අස්වී ඇත්තේ සිය නාවික හමුදාව මෙන්ම ජර්මානු රජය තවදුරටත් අපහසුතාවට පත් කළ නොහැකි බව පවසමින්.\nකෙසේ නමුත් ජනපති පුටින් ප්‍රසාදයට ලක් කිරීම තමා දුරදිග නොබලා සිදුකළ අත්වැරැද්දක් ලෙසයි පසුව ඔහු ට්විටර් පණිවුඩයක් නිකුත් කරමින් සඳහන් කළේ.",
       "URL": "https://www.hirunews.lk/294844/පුටින්ට-ආචාර-කළ-ජර්මානු-නාවික-හමුදා-ප්‍රධානියා-ඉල්ලා-අස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=65"
}