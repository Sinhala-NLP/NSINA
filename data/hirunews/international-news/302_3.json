{
       "Source": "hirunews",
       "Timestamp": "Saturday, 05 January 2019 - 12:08",
       "Headline": "කෝටි 57කට අලෙවි වූ කෙළවල්ලා (ඡායාරූප)",
       "News Content": "ජපානයේ ටෝකියෝ නුවර අද පැවති මත්ස්‍ය වෙන්දේසියේදී කිලෝග්‍රෑම් 278 ක් බරැති බ්ලුෆින් වර්ගයේ ටූනා මත්ස්‍යයෙකුට ව්‍යාපාරිකයෙකු විසින් ඇමරිකානු ඩොලර් මිලියන 3.1 ක් එනම් රුපියල් පනස්හත්කෝටි තිස්පන් ලක්ෂයකට ආසන්න මුදලක් ගෙවා තිබෙනවා.\nනව වසරේ උදාව සලකුණු කරමින් අද අලුයම පැවති මෙම  සාම්ප්‍රදායික මත්ස්‍ය වෙන්දේසියේදී මීට පෙර පැවති වාර්තා බිඳ හෙලීම විශේෂත්වයක්.\nජපාන සූෂි අවන්හල් හිමියෙකු වන කියෝෂි කිමූරා විසිනුයි එම දැවැන්ත ටූනා මත්ස්‍යයා මිලදීගෙන ඇත්තේ.\nසුකිජි ලෙස හැඳින්වෙන ජපාන සම්ප්‍රදායික මත්ස්‍ය වෙළඳපොලේ ටූනා හෙවත් කෙළවල්ලා මත්සයෙකුට මෙතෙක් ලැබී තිබූ ඉහළම මුදල ඩොලර් මිලියන 1.4ක්.",
       "URL": "https://www.hirunews.lk/207513/කෝටි-57කට-අලෙවි-වූ-කෙළවල්ලා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=302"
}