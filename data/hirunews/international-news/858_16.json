{
       "Source": "hirunews",
       "Timestamp": "Tuesday, 05 March 2013 - 13:15",
       "Headline": "චීනයේ ආරක්ෂක වියදම් ඉහළට.",
       "News Content": "සිය ආරක්ෂක වියදම් සියයට 10 ඉක්ම වූ ප්‍රමාණයකින් ඉහළ නැංවීමට චීනය තීරණය කර තිබෙනවා. චීන ජාතික කොංග්‍රසය ජනාධිපති ෂී ජින් පින් විසින් අද (05) විවෘත කරනු ලැබූ අතර එහිදී ඉදිරි පස් වසර සදහා චීනයේ ආර්ථික සැලසුම් සාකච්ඡා කිරීමට නියමිතයි. ආරක්ෂක වියදම් ඉහළ නැංවීමේ යෝජනාව ද මහජන කොංග්‍රසය විසින් සාකච්ඡා කරනු ඇති. අසල්වාසී රටවල් කිහිපයක් සමග මතභේද ඇති වී තිබෙන මොහොතක චීනයේ මෙම ආරක්ෂක වියදම් ඉහළ නැංවීම පිළිබදව ජාත්‍යන්තරයේ අවධානය යොමු වී තිබෙනවා. චීනය පසුගිය කාලය තුළ සිය යුද ශක්තිය ඉහළ නැංවීමට පියවර ගත් අතර ප්‍රථම ගුවන් යානා ප්‍රහාරක නෞකාව ද පසුගිය වසරේ දියත් කෙරුණා.",
       "URL": "https://www.hirunews.lk/54597/චීනයේ-ආරක්ෂක-වියදම්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=858"
}