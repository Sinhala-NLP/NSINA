{
       "Source": "hirunews",
       "Timestamp": "Thursday, 11 January 2018 - 17:25",
       "Headline": "මිය යන බව දැන දැන දියණිය ළඟ තබාගෙන පියෙක් කළ සංවේදී කතාව",
       "News Content": "පිලිකාව කියන්නේ මිනිසුන්හට වැළදෙන දරුණුතම රෝගයක්.\nඅද වන විටත් බෝහෝ දෙනෙක්ගේ මේ පිළිකාවන් නිසා තම ජීවිතය නැතිවී තියෙනවා.\nමේ සංවේදී කතාවත් පිළිකාවකින් පීඩා විඳි පුද්ගලයෙකු ගැනයි. වොෂින්ටනයේ ජීවත් වූ ඔහු නමින් Nick Magnottiලෙස හඳුන්වනවා.\nඔහු 2011 වසරේ පිළිකා රෝගයකට ගොදුරුවෙනවා. ඒ වන විට නික්ගේ වයස අවුරුදු 24යි.\n1986 ඔක්තොම්බර් මස 12 වනදා උපත ලැබූ ඔහු මියයන විට 27 වන වියේ පසුවුණා. ඒ වගේම ඔහු විවාහක පුද්ගලයෙක්.\nනික්ගේ පිළිකාව ගැන දැනගන්නකොට බිරිඳ වන Alyssa Galiosට සති 15ක දරුවෙකුත් කුස තුළ සිටියා.\nකෙසේ වෙතත් නික් ගැන ලෝකයම දැනගන්නේ අලුත උපන් දියණිය වෙනුවෙන් සංවේදී වීඩියෝවක් නිර්මාණය කර අන්තර්ජාලයට මුදා හැරීමත් සමගයි.\nනික්ගේ පවුලට ආපු අලුත් සාමාජිකයා සමග කරපු වීඩියෝව ලොව පුරා පැතිරෙන්නට පටන් ගත්තා.\nකෙසේ වෙතත් එම වීඩියෝව නිර්මාණය කර මාස 3කට පසු නික් සියලුදෙනා හඬවා පාන්දර 4.50ට පමණ ආදරණීය බිරිඳගේ සහ පියාගේ දෑත් අල්ලාගෙනම මෙලොවින් සමුගත්තා.\nදියණිය වෙනුවෙන් අවසන් වචන කිහිපය පවසමින් නික් ඉතා සංවේදීව කතා කිරීම ලෝකයේම සිටින පුද්ගලයන් හඬවන්නට තරම් සංවේදීවූවා.\nrnrnrn\nrnrnrn\nකෙසේවෙතත් නික්ගේ සමුගැනීමෙන් අනතුරුව ඔහුගේ බිරිඳ Jay Galios නම් පුද්ගලයෙකු සමග විවාහ වී ඇති අතර නික් මියයන විට මාස 9 ක් වු දියණිය ද මේ වන විනට 3 හැවිරිදි වියේ පසුවනවා.\nJay සමග ජීවත්වන Alyssa තවමත් නික්ගේ මතයක් සිහි කරමින් පවසන්නේ ඔහු ගැන මතකය තවමත් සිතේ පවතින බවයි.\nඑමෙන්ම ඇය යළිත් ගැබිණියක් බවත් එම දරුවා ද දියණියක් බවත් ඇය ෆේස් බුක් හි සටහන් කර තිබෙනවා.",
       "URL": "https://www.hirunews.lk/180797/මිය-යන-බව-දැන-දියණිය-ළඟ-තබාගෙන-පියෙක්-කළ-සංවේදී-කතාව",
       "Category": "International News",
       "Parent URL": "https://www.hirunews.lk/international-news.php?pageID=405"
}