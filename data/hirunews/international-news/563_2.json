{
       "Source": "hirunews",
       "Timestamp": "Sunday, 06 November 2016 - 7:46",
       "Headline": "ව්‍යවස්ථා සංශෝධනයට එරෙහිව ඉතාලියේ විරෝධතා",
       "News Content": "අගමැති මැටේයෝ රෙන්සි ඉදිරිපත් කළ ව්‍යවස්ථා සංශෝධනයට එරෙහිව ඉතාලියේ ෆ්ලෝරන්ස් නුවර ඊයේ පැවති විරෝධතාව ප්‍රචන්ඩ ස්වරූපයක් ගත් බව විදෙස් වාර්තා සඳහන් කළා.\nමෙම ව්‍යවස්ථා සංශෝධනය ඉදිරිපත් කර ඇත්තේ ඉතාලි සෙනෙට් සභාවේ සහ ප්‍රාදේශීය රජයන්හි බලතල අඩුකිරීමටයි.\nඑමඟින් මධ්‍යම රජයේ බලතල සීමාව ඉක්මවා යන බවට විපක්ෂය චෝදනා කරනවා.\nමේ සම්බන්ධයෙන් දෙසැම්බර් හතරවනදා ජනමත විචාරණයක් පැවැත්වෙන අතර, එය පරාජය වුවහොත් ඉල්ලා අස්වන බවයි අග්‍රාමාත්‍ය රෙන්සි කියා සිටියේ.\nඊයේ පැවති විරෝධතාවයේදී ඊට සහභාගිවූවන් දුම් බෝම්බ සහ රතිඤ්ඤා පොලීසිය වෙත එල්ල කර තිබෙනවා.\nඉතාලි පොලීසිය ඊට ප්‍රතිචාර දක්වා ඇත්තේ කඳුලූ ගෑස් ප්‍රහාරයක් එල්ල කරමින්.",
       "URL": "https://www.hirunews.lk/146924/ව්‍යවස්ථා-සංශෝධනයට-එරෙහිව-ඉතාලියේ-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=563"
}