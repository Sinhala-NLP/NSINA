{
       "Source": "hirunews",
       "Timestamp": "Saturday, 07 January 2017 - 14:30",
       "Headline": "කාර්මික දෝෂයක් නිසා මැලේසියානු ගුවන් යානයක් නැවත ගොඩබස්වයි",
       "News Content": "කාර්මික දෝෂයක් හේතුවෙන් මලයාසියානු ගුවන් සමාගමට අයත් යානයක් හදිසියේ ගොඩබස්වා තිබෙනවා.\nක්වාලාලම්පූර් නුවර සිට ඉන්දියාවේ - බැංගලෝර් දක්වා පියාසර කරමින් සිටි ගුවන් යානයකුයි මෙලෙස යළි මලයාසියාවේ - ක්වාලාලම්පූර් ගුවන්තොටුපල වෙත ගොඩබස්වා ඇත්තේ.\nවිදෙස් මාධ්‍ය වාර්තා කළේ එම්.එච්. 104 දරණ යානයේ මගීන් සහ කාර්ය මණ්ඩලය 60 දෙනෙකු සිටි බවයි.\nඒ අතරට, මලයාසියාවේ දේශපාලනඥයින් දෙදෙනෙකු ද වනවා.\nමීට පෙර ද මලයාසියානු ගුවන් සමාගමට අයත් යානයක් අතුරුදන්වීම සහ අනතුරට පත්වීම හේතුවෙන් ඔවුන් සිය ගුවන් ක්ෂේත්‍රයේ ආරක්ෂාව සම්බන්ධයෙන් වැඩි අවධානයක් යොමුකරනවා.",
       "URL": "https://www.hirunews.lk/151503/කාර්මික-දෝෂයක්-නිසා-මැලේසියානු-ගුවන්-යානයක්-නැවත-ගොඩබස්වයි",
       "Category": "International News",
       "Parent URL": "https://www.hirunews.lk/international-news.php?pageID=534"
}