{
       "Source": "hirunews",
       "Timestamp": "Monday, 09 January 2017 - 16:02",
       "Headline": "සයිප්‍රසය එක් කිරීමේ සාකච්ඡා ඇරඹේ",
       "News Content": "තුර්කි සහ ග්‍රීක වශයෙන් වෙන් වී ඇති මධ්‍යධරණී මුහුදේ පිහිටි සයිප්‍රස් දිවයින නැවතත් එක් කිරීම සඳහා ජිනිවා නුවර දී අද යළි සාකච්ඡා ආරම්භ වනවා.\nජගත් සංවිධානයේ මැදිහත්වීමෙන් පැවැත්වෙන මෙම සාකච්ඡාවලදී සයිප්‍රසය නැවතත් එක් කොට එහි ප්‍රධාන ජන කොටස් දෙක අතර බලය බෙදා හැරීමේ ෆෙඩරල් ක්‍රමයක් සැකසීමට උත්සාහ කෙරෙනු ඇති.\n1974 වසරේදී තුර්කිය විසින් සයිප්‍රස් දිවයින ආක්‍රමණය කළ අතර එතැන් සිට දිවයින උතුරුකරයේ තුනෙන් එකක් තුර්කි - සයිප්‍රසය ලෙස පාලනය වන අතර, දකුණේ තුනෙන් දෙකක් ක්‍රියාත්මක වන්නේ ග්‍රීක - සයිප්‍රසය ලෙසයි.",
       "URL": "https://www.hirunews.lk/151657/සයිප්‍රසය-එක්-කිරීමේ-සාකච්ඡා-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=533"
}