{
       "Source": "hirunews",
       "Timestamp": "Monday, 04 September 2023 - 13:12",
       "Headline": "ජාත්‍යන්තර අභ්‍යවකාශ මධ්‍යස්ථානයේ රැඳී සිටි ගගනගාමීන් සිවුදෙනෙකු යළිත් පොළොවට",
       "News Content": "ජාත්‍යන්තර අභ්‍යවකාශ මධ්‍යස්ථානයේ රැඳී සිටි ගගනගාමීන් සිවුදෙනෙකු අද (04) අලුයම 7.05ට පමණ යළිත් පොළොවට පැමිණ තිබෙනවා.\nමෙම ගගනගාමීන් සිවුදෙනා ගොඩබැස ඇත්තේ අමෙරිකාවේ ෆ්ලොරිඩා ප්‍රාන්තයේ ජැක්සන්විල් වෙරළට ඔබ්බෙන්.\nවිදෙස් මාධ්‍ය වාර්තා කරන්නේ මොවුන් මාස 06ක මෙහෙයුමක් අවසන් කර පැමිණ තිබෙන බවයි.\nමෙම ගගනගාමීන් සිව්දෙනා SpaceX Crew Dragon කැප්සියුලයට ගොඩබැස ඇති අතර NASA සහ SpaceX විසින් එක්ව ක්‍රියාත්මක වන Crew-6 මෙහෙයුමේ සාමාජිකයින් බව විදෙස් මාධ්‍ය වාර්තා කරනවා.\nCrew-6 මෙහෙයුමේ සාමාජිකයින් වන්නේ Stephen Bowen සහ Warren Hoburg, එක්සත් අරාබි එමීර් රාජ්‍යයේ අභ්‍යවකාශයට ගිය දෙවන ගගනගාමියා වන Sultan Alneyadi සහ රුසියානු ගගනගාමී Andrey Fedyaev.",
       "URL": "https://www.hirunews.lk/347106/ජාත්‍යන්තර-අභ්‍යවකාශ-මධ්‍යස්ථානයේ-රැඳී-සිටි-ගගනගාමීන්-සිවුදෙනෙකු-යළිත්-පොළොවට",
       "Category": "International News",
       "Parent URL": "https://www.hirunews.lk/international-news.php?pageID=9"
}