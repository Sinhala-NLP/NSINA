{
       "Source": "hirunews",
       "Timestamp": "Sunday, 03 April 2016 - 8:20",
       "Headline": "හින්දු දෙවොල කාන්තාවන්ට තවදුරටත් තහනම්",
       "News Content": "මුම්බායි මහාධිකරණය මගින් කාන්තා අයිතිය තහවුරු කරමින් නියෝගයක් ලබාදුන්නද ඉන්දියාවේ බටහිර මහාරාෂ්ඨ ප්‍රාන්තයේ හින්දු දෙවොලකට ඇතුලූවීම කාන්තාවන්ට තවදුරටත් තහනම් වී තිබෙනවා.\nඅදාළ නියෝගය අනුව කාන්තා ක්‍රියාකාරීන් 100 ක පමණ පිරිසක් ශානි සිංගන්පූර් හින්දු දෙවොලට ඇතුලූවීමට ඊයේ උත්සාහයක නිරතවුණා.\nඑහෙත් දැඩි මතධාරී හින්දු කණ්ඩායම් ඔවුන් ඊට ඇතුලූවීම වළක්වා තිබෙනවා.\nකෙසේ නමුත් මිහිකත වෙනුවෙන් සටන් වදින කාන්තාවෝ යන අරුත් ඇති භූමටා රන්රාජිනී බලකාය නැමති කාන්තා සංවිධානය තමන්ට දෙවොලට ඇතුලූවීම සඳහා පොලිස් ආරක්ෂාව ඉල්ලා ඇති බව සඳහන්.\nඉන්දියාවේ ඇතැම් හින්දු දෙවොල්වලට කාන්තාවන්ට ඇතුලූවීම තහනම් වී ඇත්තේ සියවස් ගණනක සිටයි.\nකෙසේ නමුත් කාන්තා ක්‍රියාකාරී සංවිධානය මුම්බායි මහාධිකරණය වෙතින්  නියෝගයක් ලබාගත්තේ එම හින්දු දෙවොලට ඇතුලූවීමටයි.\nඒ සඳහා යළි උත්සාහයක නිරතවන බව භූමරා රන්රාජිනිී බලකාය ප්‍රකාශ කර තිබෙනවා.",
       "URL": "https://www.hirunews.lk/129987/හින්දු-දෙවොල-කාන්තාවන්ට-තවදුරටත්-තහනම්",
       "Category": "International News",
       "Parent URL": "https://www.hirunews.lk/international-news.php?pageID=650"
}