{
       "Source": "hirunews",
       "Timestamp": "Saturday, 15 August 2020 - 16:53",
       "Headline": "ලතින් ඇමරිකාවේ කොරෝනා ආසාදිතයන් සංඛ්‍යාව මිලියන 6 ඉක්මවයි",
       "News Content": "ලතින් ඇමරිකානු කලාපයේ කොරෝනා වෛරසය ආසාදනය වූ පුද්ගලයින්ගේ සංඛ්‍යාව මිලියන 6 ඉක්මවා ගොස් තිබෙනවා.\nඑම කලාපයේ වැඩිම බලපෑමට ලක් වූ රට වන්නේ ආසාදිතයින් සහ මරණ සංඛ්‍යාවෙන් ඇමරිකාවට පමණක් දෙවන වන බ්‍රසීලයයි.\nඊට අමතරව, වෛරසයෙන් වැඩිම බලපෑමට ලක් වූ එම කලාපයේ අනෙකුත් රටවල් වන්නේ පේරු සහ චිලී රාජ්‍යයන්.\nලතින් ඇමරිකානු කලාපයේ කොරෝනා වෛරස ආසාදිතයින් මිලියන 5 සිට 6 දක්වා ඉහළ යාමට ගතව ඇත්තේ දින 11ක් පමණක් බව විදෙස් මාධ්‍ය වැඩිදුරටත් පවසනවා.\nමෙම කලාපයෙන් දිනකට කොරෝනා වෛරස ආසාදිතයින් 86,000ක් පමණ මේ වනවිට වාර්තා වන අතර, ගත වූ සතියක කාලය තුළ මරණ 2600 ක් ද වාර්තා වුණා.",
       "URL": "https://www.hirunews.lk/247873/ලතින්-ඇමරිකාවේ-කොරෝනා-ආසාදිතයන්-සංඛ්‍යාව-මිලියන-6-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=169"
}