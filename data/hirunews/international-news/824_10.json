{
       "Source": "hirunews",
       "Timestamp": "Monday, 08 July 2013 - 16:09",
       "Headline": "ඉන්දියාවේ අවන්හලක් කඩා වැටීමෙන් පුද්ගලයන් 12ක් මරුට.",
       "News Content": "ඉන්දියාවේ සෙකන්දරාබාද් නුවර අවන්හලක් අද (08) කඩා වැටීමෙන් පුද්ගලයන් 12 දෙනෙකු ජීවිතක්ෂයට පත්ව තිබෙනවා. විදෙස් වාර්තා සඳහන් කළේ සිද්ධියෙන් තවත් පුද්ගලයන් 18 දෙනෙකු පමණ තුවාල ලබා ඇති බවයි. එමෙන්ම තවත් විශාල පිරිසක් මේ වන විට කඩා වැටුණු ගොඩනැගිල්ල තුළ සිරවී ඇති බව ආරක්ෂක අංශ සැක පළ කරනවා. සිටි ලයිට් නැමැති මෙම අවන්හලේ මුළුතැන්ගෙයි බිත්තියක් කඩා වැටීම හේතුවෙන් මහල් දෙකකින් සමන්විත මෙම අවන්්හල සම්පූර්ණයෙන්ම කඩා වැටුණු බවයි මේ වන විට පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/62603/ඉන්දියාවේ-අවන්හලක්-කඩා-වැටීමෙන්-පුද්ගලයන්-12ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=824"
}