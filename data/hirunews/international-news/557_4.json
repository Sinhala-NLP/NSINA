{
       "Source": "hirunews",
       "Timestamp": "Sunday, 20 November 2016 - 10:01",
       "Headline": "පිලිපීන ජනපති සිය වීරයා මුණ ගැසේ",
       "News Content": "අපරාධකරුවන් සහ මත්ද්‍රව්‍ය ජාවාරම්කරුවන්ට එරෙහිව විවෘත යුද්ධයක් ආරම්භ කර ඇති පිලිපීන ජනාධිපති රොඩ්රිගෝ ඩුටර්ටි සිය වීරයා ලෙස සළකන රුසියානු ජනාධිපති ව්ලැඩිමීර් පුටින් ඊයේ මුණ ගැසුණා.\nඒ, ලතින් ඇමරිකානු පේරු රාජ්‍යයේ ලීමා නුවර පැවැත්වෙන ආසියා - පැසිෆික් සහයෝගීතා සංවිධානයේ සමුළුවට සමගාමීවයි.\nකාලාන්තරයක් තිස්සේ අග්නිදිග ආසියාවේ සමීපතම ඇමරිකානු මිතුරා වූයේ පිලිපීනයයි.\nඑහෙත් ඇමරිකානු හමුදා සබඳතා අවසන් කිරීමට සූදානම් බව ජනාධිපති ඩුටර්ටි පසුගියදා ප්‍රකාශ කළා.\nඑමෙන්ම රුසියානු ජනාධිපති ව්ලැදිමීර් පුටින් තමාගේ ජනප්‍රියතම වීරයා බව පිලිපීන නායකයා ප්‍රසිද්ධියේ ප්‍රකාශ කර තිබෙනවා.",
       "URL": "https://www.hirunews.lk/147920/පිලිපීන-ජනපති-සිය-වීරයා-මුණ-ගැසේ",
       "Category": "International News",
       "Parent URL": "https://www.hirunews.lk/international-news.php?pageID=557"
}