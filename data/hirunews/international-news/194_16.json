{
       "Source": "hirunews",
       "Timestamp": "Saturday, 29 February 2020 - 13:16",
       "Headline": "කොරෝනා වෛරසය නිසා ට්‍රම්ප්ගේ ආසියාන් සමුළුව කල් යයි",
       "News Content": "අග්නිදිග ආසියානු ජාතීන්ගේ සමුළුව හෙවත් ආසියාන් සංවිධානයේ රටවල නායකයන් සමඟ ඇමරිකාවේ ලාස් වේගාස් හිදී ලබන මාසයේ පැවැත්වීමට නියමිත සමුළුව කොරෝනා වෛරස් අවදානම නිසා කල් දැමීමට ජනපති ට්‍රම්ප් තීරණය කර තිබෙනවා.\nඑම සමුළුව ලබන 14 වන දා පැවැත්වීමටයි සැලසුම් කර තිබුණේ. ට්‍රම්ප් පරිපාලනයේ ජ්‍යෙෂ්ඨ නිලධාරියෙකු සඳහන් කළේ ජාත්‍යන්තර ප්‍රජාව කොරෝනා වෛරසය මැඬලීමට එක්ව කටයුතු කරද්දී, ඊට අනුකූලව ආසියාන් රටවල් සමඟ විමසීමක් කොට එම තීරණයට එළඹුණු බවයි.\nඇමරිකා එක්සත් ජනපදය මෙම තීරණය ප්‍රකාශයට පත් කළේ එරට කොරෝනා වෛරස් ආසාදිත සංඛ්‍යාව 64 දක්වා ඉහළ ගොස් තිබියදියි.",
       "URL": "https://www.hirunews.lk/235486/කොරෝනා-වෛරසය-නිසා-ට්‍රම්ප්ගේ-ආසියාන්-සමුළුව-කල්-යයි",
       "Category": "International News",
       "Parent URL": "https://www.hirunews.lk/international-news.php?pageID=194"
}