{
       "Source": "hirunews",
       "Timestamp": "Tuesday, 11 February 2020 - 9:15",
       "Headline": "උතුරු කොරියානු න්‍යෂ්ටික සහ මිසයිල වැඩසටහන අඛණ්ඩව",
       "News Content": "උතුරු කොරියාව සිය න්‍යෂ්ටික සහ බැලිස්ටික් මිසයිල වැඩසටහන් අඛණ්ඩව ක්‍රියාත්මක කරන අතර, ජගත් සංවිධාන සම්බාධක ද උල්ලංගණය කර ඇති බව එක්සත් ජාතීන්ගේ රහස්‍ය වාර්තාවකින් අනාවරණ වන්නේ යැයි, විදෙස් මාධ්‍ය වාර්තා කළා.\nඑමෙන්ම, ඔවුන් පසුගිය වසරේදී ජගත් සංවිධාන සම්බාධකවලට පටහැනිව පිරිපහදු කළ ඉන්ධන ආනයනය කර ඇති අතර, චීන යාත්‍රා ආධාරයෙන් ඩොලර් මිලියන 370ක් වටිනා ගල් අගුරු ද අපනයනය කර ඇති බව එම වාර්තාවේ වැඩිදුරටත් සඳහන්.\nඑක්සත් ජාතීන්ගේ ආරක්ෂක මණ්ඩලයේ උතුරු කොරියානු සම්බාධක කමිටුව වෙත යොමු කළ පිටු 67කින් සමන්විත එම වාර්තාව ලබන මාසයේ ප්‍රකාශයට පත් කිරීමට නියමිතයි.\nනව වාර්තාව එළිදකින්නේ ඇමරිකා එක්සත් ජනපදය, උතුරු කොරියාව සමඟ න්‍යෂ්ටික අවිහරණ සාකච්ඡා ආරම්භ කිරීමට උත්සාහ කරන අවස්ථාවක වීම විශේෂත්වයක්.",
       "URL": "https://www.hirunews.lk/234175/උතුරු-කොරියානු-න්‍යෂ්ටික-සහ-මිසයිල-වැඩසටහන-අඛණ්ඩව",
       "Category": "International News",
       "Parent URL": "https://www.hirunews.lk/international-news.php?pageID=199"
}