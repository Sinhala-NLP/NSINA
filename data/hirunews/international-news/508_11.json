{
       "Source": "hirunews",
       "Timestamp": "Wednesday, 08 March 2017 - 9:37",
       "Headline": "අසාමාන්‍ය පිහිටීමෙන් වෙනස් දෙයක් කරන අපූරු පුද්ගලයා",
       "News Content": "චීනයේ ජීවත්වන පුද්ගලයෙක් සිදු කරන වෙනස්ම ක්‍රියාවක් පිළිබදව පුවතක් විදෙස් මාධ්‍ය වාර්තා කරනවා.\nමෙම පුද්ගලයා විසින් සිය නාසයෙන් සුළං පිඹිමින් විශාල ටියුබයක් පිම්ඹීම සිදුකරනු ලබනවා.\nචීනයේ Xi'an හි ජීවත් වන Tong Junhai නම් මෙම පුද්ගලයාගේ වයස අවුරුදු 45ක් බව සදහන්.\nතමන්ට කුඩා කලදී පාසලේ දී සිදු කළ වෛද්‍ය පරීක්ෂණයකදී තමන්ගේ පෙනහළු සාමාන්‍ය පුද්ගලයෙකුට පිහිටන ප්‍රමාණයට වඩා විශාලව පිහිටා ඇති බව හදුනාගෙන තිබෙනවා.\nTong Junhai පවසන්නේ තමන්ගේ මෙම අසාමාන්‍ය පිහිටීමෙන් වෙනස් දෙයක් සිදු කිරීමට ආශාවක් ඇතිවූ බවත් ඒ අනුව අවුරුදු 10ක කාලයක් තුල සිදු කරන ලද පුහුණුවකින් අනතුරුව තමන් මෙලෙස නාසයෙන් සුළං පිඹිමින් ටියුබයක් පිම්ඹීමට උත්සහ ගත් බවයි.\nඒ අනුව විශාල පිරිසක් ඉදිරියේ තමන්ට එය සාර්ථකව සිදු කිරීමට හැකි වූ බවත්, තමන්ගේ මෙම හැකියාව දැක ඇතැමුන් පුදුම වූ බවයි Tong Junhai වැඩි දුරටත් පවසන්නේ.\nවීඩියෝව පහතින්.",
       "URL": "https://www.hirunews.lk/156342/අසාමාන්‍ය-පිහිටීමෙන්-වෙනස්-දෙයක්-කරන-අපූරු-පුද්ගලයා",
       "Category": "International News",
       "Parent URL": "https://www.hirunews.lk/international-news.php?pageID=508"
}