{
       "Source": "hirunews",
       "Timestamp": "Saturday, 13 July 2013 - 19:43",
       "Headline": "ස්නෝඩන් නිසා රුසියාවට ඇමරිකාවෙන් චෝදනා.",
       "News Content": "ඇමරිකාවේ ඔත්තු සේවා ක්‍රියාකාරකම් පිළිබඳ හෙළිදරව් කළ එඞ්වඞ් ස්නෝඩන්ට රුසියාව ප්‍රචාරක වේදිකාවක් ලබාදුන් බවට ඇමරිකාව චෝදනා කරනවා. ඇමරිකාව මේ බව ප්‍රකාශ කර ඇත්තේ ස්නෝඩන් විසින් මොස්කව් ගුවන් තොටුපලේදී මානව හිමිකම් ක්‍රියාකාරීන් පිරිසක් හමුවී කළ සාකච්ජාවෙන් අනතුරුවයි. විදෙස් වාර්තා සඳහන් කළේ ඉන් අනතුරුව මේ සම්බන්ධයෙන් ඇමරිකානු ජනාධිපති බැරක් ඔබාමා, රුසියානු ජනාධිපති ව්ලැදිමීර් පූටීන් සමග දුරකතන සංවාදයක් සිදුකර ඇති බවයි. කෙසේ වෙතත්, එම දුරකතන සංවාදයේ තොරතුරු මාධ්‍යයට අනාවරණය වී නැහැ. තමන් රුසියාවේ සරණාගතභාවය අපේක්ෂා කරන්නේ ලතින් ඇමරිකානු රටකට ගමන් කිරීමේ අරමුණින් බව ස්නෝඩන් ප්‍රකාශ කර තිබුණා. කෙසේ වෙතත්, රුසියානු බලධාරීන් ප්‍රකාශ කරන්නේ මෙතෙක් එඞ්වඞ් ස්නෝඩන් රුසියාවෙන් සරණාගතභාවය ලබාගැනීම සම්බන්ධයෙන් නිල ඉල්ලීමක් සිදුකර නොමැති බවයි.",
       "URL": "https://www.hirunews.lk/62965/ස්නෝඩන්-නිසා-රුසියාවට-ඇමරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=823"
}