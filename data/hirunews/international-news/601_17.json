{
       "Source": "hirunews",
       "Timestamp": "Monday, 08 August 2016 - 13:57",
       "Headline": "පාකිස්ථානයේ රෝහලකට මරාගෙන මැරෙන ප්‍රහාරයක්. හතළිස් දෙදෙනෙකු මියයයි",
       "News Content": "නිරිතදිග පාකිස්ථානයේ කුවෙටා නගරයේ රෝහලකට අද එල්ලවූ මරාගෙන මැරෙන බෝම්බ ප්‍රහාරයකින් පුද්ගලයන් 42 කු ජීවිතක්ෂයට පත්වුණා.\nරෝහලේ හදිසි සේවා අංශයේ දොරටුව අසළදී පිපිරීම සිදුවී ඇත්තේ අද උදෑසන වෙඩි ප්‍රහාරයකින් මියගිය ප්‍රකට නීතීඥවරයෙකුගේ දේහය එහි රැගෙන එන විටයි.\nපිපිරීමත් සමඟ වෙඩි ප්‍රහාරයක්ද එල්ලවූ බව වාර්තාවනවා.\nමියගිය අය අතර නීතීඥ බිලාල් අන්වර් කාසිගේ දේහය රැගෙන පැමිණි නීතීඥවරුන් සහ ජනමාධ්‍යවේදින්ද සිටි බව සඳහන්.\nමෙම නීතීඥයා කුවෙටා නගරය ඇතුළත් බලොචිස්ථාන් ප්‍රාන්තයේ අන්තවාදී ප්‍රහාර ප්‍රසිද්ධියේ හෙළා දුටු අයෙක්.\nපාකිස්තාන අගමැති නවාස් ෂරීෆ් ප්‍රහාරය හෙළා දකිමින් ප්‍රකාශ කළේ කිසිවෙකුටත් සාමය තුරන් කිරීමට ඉඩ නොදෙන බවයි.",
       "URL": "https://www.hirunews.lk/140101/පාකිස්ථානයේ-රෝහලකට-මරාගෙන-මැරෙන-ප්‍රහාරයක්-හතළිස්-දෙදෙනෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=601"
}