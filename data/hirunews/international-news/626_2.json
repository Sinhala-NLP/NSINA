{
       "Source": "hirunews",
       "Timestamp": "Thursday, 09 June 2016 - 16:28",
       "Headline": "රූපවාහිනි නිවේදිකාවන් සහ නිළියන් සිටි ගණිකා නිවාසයක් වටලයි",
       "News Content": "මහා පරිමාණයෙන් පවත්වාගෙන ගිය සුපිරි ගණිකා ජාවාරමක් වැටලීමට මුම්බායි නුවර ආරක්ෂක අංශ සමත්වී තිබෙනවා.\nරූපවාහිනී නිවේදිකාවන් තුන්දෙනෙකු ද මෙම ස්ථානයේ ගණිකා ජාවාරමේ නිරතවී ඇති බවටයි හෙළිවී ඇත්තේ.\nමුම්බායි නුවර ආරක්ෂක අංශ වෙත ලැබුනු තොරතුරකට අනුව උපාය දුතයකු යොදවා වැටලීම සිදුකර තිබෙනවා.\nරූපවාහිනී නිවේදිකාවන් තුන්දෙනෙකු ද මෙම ගණිකා ජාවාරමේ නිරතවන බවට උපාය දුතයා යොදවා කල විමර්ශණයේදී තහවුරු වීමෙන් පසුවයි පොලිසිය එම ස්ථානය වටලා ඇත්තේ.\nඑහිදී නිරූපිකාවන් දෙදෙනෙකු සහ තවත් පුද්ගලයන් දෙදෙනෙකු අත්අඩංගුවට පත්වී තිබෙනවා.\nමුම්බායි පොලිසිය හෙළිකරගෙන ඇත්තේ සමාජ මාධ්‍ය යොදා ගනිමින් නිරූපිකාවන්ගේ සහ නිළියන්ගේ ඡායාරූප හුවමාරු කර මෙම ජාවාරම පවත්වාගෙන ගොස් ඇති බවයි.\nඑක් අයෙකු වෙනුවෙන් මෙම ජාවාරම පවත්වාගෙන ගිය පුද්ගලයන් ඉන්දීය රුපියල් පනස් දහසක  සිට රුපියල් ලක්ෂය දක්වා මුදලක් අයකරගෙන තිබෙනවා.\nමෙම ජාවාරමට සම්බන්ධවී ව්‍යාජ නම්වලින් පෙනී සිටි මහ මොළකරුවන් ද අත්අඩංගුවට ගත් බවයි මුම්බායි පොලිස් ප්‍රධානීන් සඳහන් කර ඇත්තේ.\nඉන්දියාවේ ජනප්‍රිය නිළියක් / ඉන්දියාවේ රූපවාහිනී නාලිකාවල විකාශණය වන අපරාධ සම්බන්ධ වැඩසටහනක් ඉදිරිපත් කරන්නියක් ඇතුලු පිරිසක් අත්අඩංගුවට පත්වුවන් අතර වනවා.\nලොව විවිධ රටවලින් පැමිණෙන ගනුදෙනුකරුවන් මෙම ගණිකා නිවාසයට පැමිණි ඇති බවටයි වැඩිදුරටත් අනාවරණ වී ඇත්තේ.",
       "URL": "https://www.hirunews.lk/135142/රූපවාහිනි-නිවේදිකාවන්-සහ-නිළියන්-සිටි-ගණිකා-නිවාසයක්-වටලයි",
       "Category": "International News",
       "Parent URL": "https://www.hirunews.lk/international-news.php?pageID=626"
}