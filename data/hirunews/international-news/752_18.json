{
       "Source": "hirunews",
       "Timestamp": "Saturday, 07 March 2015 - 12:46",
       "Headline": "රාත්‍රී සමාජශාලාවකට අන්තවාදී ප්‍රහාරයක්",
       "News Content": "අප්‍රිකානු - මාලි රාජ්‍යයේ බමාකෝ අගනුවර රාත්‍රී සමාජශාලාවකට ඊයේ (06) එල්ලවූ ප්‍රහාරයකින් පුද්ගලයන් හතරදෙනෙකු ජීවිතක්ෂයට පත්වුණා. ස්වයංක්‍රීය තුවක්කුවලින් සන්නද්ධ පිරිසක් රාත්‍රී සමාජශාලාවේ අවන්හලට පැමිණ ප්‍රංශ ජාතිකයෙකුට වෙඩි තබා ඝාතනය කළ අතර තවත් මාලි ජාතිකයන් දෙදෙනෙකුද එහිදී මියගියා. ඒ අසල වූ මෝටර් රථයකට එල්ල කළ ග්‍රෙනේඞ් ප්‍රහාරයකින් බෙල්ජියම් ජාතිකයෙකුද ජීවිතක්ෂයට පත්වී තිබෙනවා. ප්‍රහාරය එල්ල කළ පිරිස පළාගොස් ඇත්තේ අල්ලාහු අක්බර් යනුවෙන් පවසමින්. අප්‍රිකාවේ අල්කයිඩා සංවිධානයට සම්බන්ධ සන්නද්ධ කල්ලි රැසක් ක්‍රියාත්මක වන අතර මෙය එවැනි කල්ලියක ප්‍රහාරයක් ලෙස සැලකෙනවා.",
       "URL": "https://www.hirunews.lk/104942/අප්‍රිකාවේ-රාත්‍රී-සමාජශාලාවකට-ඉස්ලාමීය-අන්තවාදී-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=752"
}