{
       "Source": "hirunews",
       "Timestamp": "Friday, 05 November 2021 - 10:18",
       "Headline": "දිල්ලිය දුමාරයෙන් පිරෙයි",
       "News Content": "ලොව වායු දූෂණය ඉහළම නගරයක් වන ඉන්දියාවේ නවදිල්ලි පුරවරය ඊයේ රාත්‍රියේ සිට ඝණ මීදුම් දුමාරයකින් වැසී ගොස් ඇති බව වාර්තා වනවා.\nඑහි වායු දූෂණ දර්ශකය 382 දක්වා අනතුරුදායක ලෙස ඉහළ ගොස් ඇති බවයි ඉන්දීය මාධ්‍යය සඳහන් කළේ.\nදීපවාලි උත්සවය නිමිත්තෙන් රතිඤ්ඤා ඇතුළු ගිණිකෙලි භාවිත නොකරන ලෙස ඉල්ලා සිටියද ජනයා එය නොතකමින් ගිණිකෙළි සංදර්ශන පැවැත්වීම ඊට හේතුව බව සඳහන්.\nඝණ මීදුම් දුමාරය හේතුවෙන් නවදිල්ලියේ ඉන්දිරා ගාන්ධි ජාත්‍යන්තර ගුවන්තොටුපොළේ දර්ශන පථය අද උදෑසන අවහිරව පැවති බව ඉන්දීය මාධ්‍ය වාර්තා කළා.",
       "URL": "https://www.hirunews.lk/287054/දිල්ලිය-දුමාරයෙන්-පිරෙයි",
       "Category": "International News",
       "Parent URL": "https://www.hirunews.lk/international-news.php?pageID=83"
}