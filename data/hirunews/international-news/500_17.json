{
       "Source": "hirunews",
       "Timestamp": "Monday, 27 March 2017 - 7:49",
       "Headline": "සිඟමන් යෙදෙමින් සුඛෝපභෝගී දිවියක් ගෙවන ආසියාවේ ලොකුම වංචාකාරයා",
       "News Content": "යාචකයෙකු ලෙස මුදල් ලබා ගනිමින් සුඛෝපභෝගී  ජිවිතයක් ගෙවන පුද්ගලයෙකු පිළිබඳව විදෙස් මාධ්‍ය වාර්තා කරනවා.\nමොහු වයස අවුරුදු 32 ක් වූ බෙන්ජමින් හොල්ස්ට් නම් ජර්මානු ජාතිකයෙකු බවටයි තොරතුරු වාර්තා වන්නේ.\nමෙම පුද්ගලයාට Macrodystrophia lipomatosa නම් එක් කකුලක් ප්‍රමාණයට වඩා විශාල වීමේ රෝගයක් ඇති අතර එය ප්‍රදර්ශනය කරමින් යාචකයෙකු ලෙස මුදල් එකතු කරන බවයි විදෙස් මාධ්‍ය වාර්තා කරන්නේ.\nකෙසේ වෙතත් මොහුට ඇවිදීමේ අපහසුතාවයක් නොමැති බවයි වාර්තා වන්නේ.\nතායිලන්තය,මැලේසියාව, ඉන්දුනීසියාව,හොංකොං, පිලිපීනය වැනි ආසියානු රටවල සිඟමන් යෙදෙමින් එම මුදල් වලින් සුඛෝපභෝගී ගත කිරීමට හුරු වූ අරුම පුදුම මිනිසෙක් බවයි ඔහු ප්‍රසිද්ධව ඇත්තේ.\nමොහුගේ එක් කකුලක් විශාල වීම හේතුවෙන් Big Foot ලෙසද මෙම පුද්ගලයා හදුන්වන බව සදහන්.\nබෙන්ජමින් හොල්ස්ට්ගේ මෙම ක්‍රියාව අන්තර්ජාලය තුළ ප්‍රසිද්ධ වූ පසු ‘ආසියාවේ ලොකුම වංචාකාරයා’නම් අනුවර්ත නාමයක් මොහුට පට බැඳී තිබෙනවා.\n2014 වසරේදී මොහු තායිලන්තයේ රැදී සිටින අවස්ථාවේදී එරට රජය විසින් ඩොලර් 1,400ක ගුවන් ටිකට් පතක් ලබාදී තායිලන්තයෙන් පිටවීමට නියෝග කර තිබෙනවා.\nමොහු සුපිරි හෝටල්, මිල අධික අවන්හල් වලට ගොස් සුඛෝපභෝගි ලෙස ජීවත් වන අයුරු, ආහාර පාන හා සුරූපී තරුණියන් සමඟ විනෝදවන අයුරු ඔහුගේ facebook ගිණුමේ සටහන් කර ඇති බවට විදෙස් මාධ්‍ය වැඩි දුරටත් වාර්තා කරනවා.",
       "URL": "https://www.hirunews.lk/157797/සිඟමන්-යෙදෙමින්-සුඛෝපභෝගී-දිවියක්-ගෙවන-ආසියාවේ-ලොකුම-වංචාකාරයා",
       "Category": "International News",
       "Parent URL": "https://www.hirunews.lk/international-news.php?pageID=500"
}