{
       "Source": "hirunews",
       "Timestamp": "Friday, 09 December 2016 - 8:54",
       "Headline": "පෘථිවිය වටා ගිය ප්‍රථම ඇමරිකානුවා මියයයි",
       "News Content": "පෘථිවිය වටා සැරිසැරූ ප්‍රථම ඇමරිකානු ගගනගාමියා වන ජෝන් ග්ලෙන් වයස අවුරුදු 95 ක්ව සිටියදී ඊයේ මියගියා.\nජෝන් ග්ලෙන් 1962 වසරේදී පෘථිවිය වටා ගමන් කළේ ෆ්‍රෙන්ඩිෂිප් - 7 අභ්‍යවකාශ යානයෙන්.\nඔහු එම දස්කම දැක්වූයේ ඇමරිකා එක්සත් ජනපදය, සෝවියට් දේශය සමඟ අභ්‍යවකාශ ගවේෂණ තරඟයකට එළඹ සිටි අවස්ථාවකයි.\n1998 වසරේ අවුරුදු 77 ක්ව සිටියදී ඔහු නැවතත් වාර්තා පොතට එක්වූයේ අභවකාශයේ සංචාරය කළ වයස්ගතම පුද්ගලයා බවට පත්වෙමින්.\nඇමරිකානු සෙනෙට් සභිකයෙකු ද වූ ජෝන් ග්ලෙන් - වර්ජනියා ප්‍රාන්තයේ ආලින්ටන් ජාතික සුසාන භූමියේදී මිහිදන් කිරීමට නියමිතයි.",
       "URL": "https://www.hirunews.lk/149283/පෘථිවිය-වටා-ගිය-ප්‍රථම-ඇමරිකානුවා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=549"
}