{
       "Source": "hirunews",
       "Timestamp": "Tuesday, 27 November 2018 - 7:52",
       "Headline": "මාලදිවයින් හිටපු ජනපති සියළු චෝදනාවලින් නිදහස්",
       "News Content": "මාලදිවයිනේ හිටපු ජනාධිපති මොහොමඩ් නෂීඩ් සියළු චෝදනාවලින් නිදහස් කිරීමට එරට ශ්‍රේෂ්ඨාධිකරණය ඊයේ තීන්දු කළා.\nඒ අනුව 2015 වසරේදී ඔහුට වසර 13ක සිර දඬුවම් නියම කිරීමට පාදක වූ ත්‍රස්ත චෝදනා ද ඉවත් කෙරෙනු ඇති.\n2016 වසරේ මාලදිවයිනෙන් නික්මීමට සමත් වූ මොහොමඩ් නෂීඩ් ඉන් අනතුරුව ශ්‍රී ලංකාවේ වාසය කළ අතර නැවතත් සිය රටට පැමිණියේ ඒකාබද්ධ විපක්ෂය මැතිවරණය ජය ගැනීමෙන් අනතුරුවයි.\nහිටපු ජනපති මොහොමඩ් නෂීඩ්ට එරෙහිව අදාළ චෝදනා නීතිවිරෝධී ලෙස ගොනු කර ඇති බව මාලදිවයින් අගවිනිසුරුවරයා ඊයේ ප්‍රකාශ කළා.",
       "URL": "https://www.hirunews.lk/204995/මාලදිවයින්-හිටපු-ජනපති-සියළු-චෝදනාවලින්-නිදහස්",
       "Category": "International News",
       "Parent URL": "https://www.hirunews.lk/international-news.php?pageID=313"
}