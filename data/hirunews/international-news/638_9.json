{
       "Source": "hirunews",
       "Timestamp": "Wednesday, 04 May 2016 - 15:31",
       "Headline": "නීති සිසුවිය ඝාතනය කලේ දුෂණය කරලා ද ?",
       "News Content": "නීති සිසුවියක් දුෂණය කර ඝාතනය කිරීම සම්බන්ධයෙන් ඉන්දියාවේ කේරළ ප්‍රාන්ත ආරක්ෂක අංශ විමර්ශණ ආරම්භ කර තිබෙනවා.\nඅප්‍රේල් 28 වනදා මෙම ඝාතනය සිදුව ඇති අතර ඇයගේ සිරුර හමුවී ඇත්තේ නවාතැන්ගෙන සිටි ස්ථානයේ තිබියදීයි.\nදුෂණයට ලක්වු කාන්තාවගේ සිරුරේ කැපුම් තුවාල ඇති බව ද සඳහන්.\nමෙම අපරාධයට දින 6 ක් ගතව ඇතත් කිසිවකුත් අත්අඩංගුවට ගෙන නැතැයි කේරළ ප්‍රාන්ත ජනතාවගෙන් බලධාරීන්ට චෝදනා එල්ලවී තිබෙනවා.\nකෙසේවෙතත් ආරක්ෂක අංශ සඳහන් කර ඇත්තේ මෙම නීති සිසුවිය දුෂණය කර ඝාතනය කිරීම සම්බන්ධයෙන් සෙවීමට විශේෂ පොලිස් කණ්ඩායම් දෙකක් යොදවා ඇති බවයි.\nවිමර්ශණ නිලධාරීන් පෙන්වා දී ඇත්තේ කිසිවකු නිවසට බලහත්කාරයෙන් ඇතුලු වු බවක් මෙතෙක් නිරීක්ෂණය වී නොමැති බවයි.\nකෙසේවෙතත් මෙම මරණය සම්බන්ධයෙන් දැඩි සැකයක් ද මතුව ඇතැයි ඉන්දීය ආරක්ෂක අංශ ප්‍රකාශ කර තිබෙනවා.",
       "URL": "https://www.hirunews.lk/132412/නීති-සිසුවිය-ඝාතනය-කලේ-දුෂණය-කරලා-ද",
       "Category": "International News",
       "Parent URL": "https://www.hirunews.lk/international-news.php?pageID=638"
}