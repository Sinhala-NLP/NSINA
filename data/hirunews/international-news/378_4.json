{
       "Source": "hirunews",
       "Timestamp": "Monday, 09 April 2018 - 8:20",
       "Headline": "සිරියාවට ට්‍රම්ප්ගෙන් චෝදනා",
       "News Content": "සිරියාවේ ඩවුමා නගරයට එල්ල වූ විස රසායන ප්‍රහාරය සම්බන්ධයෙන් ඇමරිකානු ජනාධිපති ඩොනල්ඞ් ට්‍රම්ප් සිරියානු රජයට චෝදනා එල්ල කර තිබෙනවා.\nඔහු කියා සිටියේ රුසියාවේ සහය ලබන සිරියානු හමුදා මෙම රසායනික අවි ප්‍රහාරය එල්ල කර ඇති බවටයි. එමෙන්ම මෙම ප්‍රහාරය සම්බන්ධයෙන් සාකච්ඡා  කිරීම සඳහා එක්සත් ජාතීන්ගේ මානව හිමිකම් කොමිසම ද අද රැස්වීමට නියමිතයි.\nසිරියාවේ කැරළිකරුවන් අත පවතින අවසන් බලකොටුව වන නැගෙනහිර ගෞටා ප්‍රදේශයේ ඩවුමා නගරය වෙත එල්ලවූ විස රසායනික ප්‍රහාරයෙන් පුද්ගලයින් 70 දෙනෙකු මිය ගොස් 500කට අධික පිරිසක් තුවාල ලැබුවා.",
       "URL": "https://www.hirunews.lk/187964/සිරියාවට-ට්‍රම්ප්ගෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=378"
}