{
       "Source": "hirunews",
       "Timestamp": "Sunday, 16 June 2019 - 11:10",
       "Headline": "කශෝගි ඝාතනය වේදනාකාරීයි - එයින් දේශපාලන වාසි නොගන්නැයි සෞදියේ කිරුළ හිමි බින් සල්මාන් කුමරු කියයි",
       "News Content": "තුර්කියේ - ඉස්තාන්බුල් නුවර සෞදි කොන්සල් කාර්යාලය තුළදී මාධ්‍යවේදී ජමාල් කශෝගි ඝාතනයට ලක්වීම වේදනාකාරී සිද්ධියක් බවත්, එයින් අයුතු දේශපාලන වාසි ලබාගැනීමට උත්සාහ නොකළ යුතු බවත් සෞදි අරාබියේ කිරුළ හිමි මොහොමඩ් බින් සල්මාන් කුමරු පවසනවා.\nඔහු මෙහිදී ඉලක්ක කරගෙන ඇත්තේ කශෝගි ගේ අතුරුදන් සිරුර ලබාදෙන ලෙසට සෞදි අරාබියට බල කරන තුර්කියයි.\nඇමරිකානු සී.අයි.ඒ. ඔත්තු සේවාව සඳහන් කළ පරිදි කශෝගි ඝාතනය කර ඇත්තේ සල්මාන් කුමරුගේ අණින්.\nකිරුළ හිමි කුමරු දැඩි විවේචනයට ලක් කළ ජමාල් කශෝගි ඇමරිකාවේ වාසය කළ අතර, ඔහු තුර්කියට ගෙන්වා ඝාතනය කිරීමේ සිද්ධිය රාජකීයන්ගේ සැලසුමක් බවට චෝදනා එල්ල වනවා.",
       "URL": "https://www.hirunews.lk/218501/කශෝගි-ඝාතනය-වේදනාකාරීයි-එයින්-දේශපාලන-වාසි-නොගන්නැයි-සෞදියේ-කිරුළ-හිමි-බින්-සල්මාන්-කුමරු-කියයි",
       "Category": "International News",
       "Parent URL": "https://www.hirunews.lk/international-news.php?pageID=257"
}