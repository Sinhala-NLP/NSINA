{
       "Source": "hirunews",
       "Timestamp": "Thursday, 23 July 2015 - 16:04",
       "Headline": "ඉන්දියාවේ පාසල් දෙලක්ෂ 86,000 කට වැසිකිලි",
       "News Content": "ඉන්දියාවේ පාසල් දෙලක්ෂ 86,000 කට වැසිකිලි ලබාදීමේ විශේෂ වැඩපිළිවෙලක් එරට මානව සම්පත් සංවර්ධන අමාත්‍යාංශය විසින් ආරම්භ කර තිබෙනවා. ඒ අනුව, අන්දමන් දූපත්, නිකොබාර්, කේරලය, සීකිම්, සහ දාමන් යන ප්‍රාන්තවල මෙම පාසල් වැසිකිලි ව්‍යාපෘතිය පළමුවෙන්ම ආරම්භ කිරීමට නියමිතයි. ඉන්දීය මානව සම්පත් ඇමතිනි ශ්‍රීමති අයිරානි පාර්ලිමේන්තුව වෙත විශේෂ වාර්තාවක් ඉදිරිපත් කරමින් මේ බව සඳහන් කර තිබෙනවා. ඉන්දීය අග්‍රාමාත්‍ය නරේන්ද්‍ර මෝදි පසුගිය වසරේ පැවති නිදහස් දින උත්සවයේදී ලබාදුන් පොරොන්දුවකට අනුව පාසල්වලට මෙම වැසිකිලි ලබාදීමේ ව්‍යාපෘතිය ආරම්භ කර ඇති බව සඳහන්. එහිදී ඉන්දීය අග්‍රාමාත්‍යවරයා සඳහන් කළේ ඉන්දියාවේ සෑම පාසලකටම එක් වැසිකිලියක් හෝ ලබාදීමට රජය පියවර ගන්නා බවයි.",
       "URL": "https://www.hirunews.lk/113703/ඉන්දියාවේ-පාසල්-දෙලක්ෂ-86000-කට-වැසිකිලි",
       "Category": "International News",
       "Parent URL": "https://www.hirunews.lk/international-news.php?pageID=716"
}