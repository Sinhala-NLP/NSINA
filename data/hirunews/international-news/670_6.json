{
       "Source": "hirunews",
       "Timestamp": "Tuesday, 26 January 2016 - 12:47",
       "Headline": "ජනරජ දිනයට නවදිල්ලිය  බලකොටුවක් වෙයි",
       "News Content": "අදට යෙදී ඇති ඉන්දියාවේ 67 වන ජනරජ දිනය නිමිත්තෙන් නවදිල්ලි නුවරට ආරක්ෂක බලකොටුවක විධි විධාන යොදා තිබෙනවා.  ඉන්දීය අගනුවර ආරක්ෂක වළලූ කිහිපයක් සකසා ඇති අතර, වැදගත් මර්මස්ථානවල ගුවන් යානා නාශක අවි සහ ස්වංක්‍රීය අවි රැගත් සෙබලූන් යොදවා ඇත.\nජනරජ දින ආචාර පෙළපාලිය පැවැත්වෙන කාලය තුළ නවදිල්ලිය ඉහළ අහසට පිවිසෙන  ඕනෑම ආගන්තුක යානයක් වෙඩි තබා බිම හෙලීමටයි ආරක්ෂක අංශවලට විධාන ලබාදී ඇත්තේ.\nඓතිහාසික රාජ්පත් හි දී ආචාර පෙළපාලිය පිළිගැනීම සඳහා ඉන්දීය ආරක්ෂක සේවාවන් හි අණ දෙන නිලධාරියා වන ජනාධිපති ප්‍රනාබ් මුකර්ජි සමඟ අග්‍රාමාත්‍ය නරේන්ද්‍ර මෝදි ද එක්වනවා.\nඔවුන් සමඟ මෙවර ඉන්දීය ජනරජ දිනයේ විශේෂ ආරාධිතයා වන්නේ  ප්‍රංශ ජනාධිපති ප්‍රංශුවා හොලාන්ඩ්.",
       "URL": "https://www.hirunews.lk/124762/ජනරජ-දිනයට-නවදිල්ලිය-බලකොටුවක්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=670"
}