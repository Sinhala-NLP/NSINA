{
       "Source": "hirunews",
       "Timestamp": "Saturday, 20 April 2019 - 13:11",
       "Headline": "මූල්‍ය දූෂණ චෝදනා ලැබූ ඉන්දියානුවෙක්, සිංගප්පූරුවෙන් ඇමරිකාවට පිටුවහල් කරයි",
       "News Content": "අන්තර්ජාල ඇමතුම් මධ්‍යස්ථාන හරහා මූල්‍ය වංචා සිදුකළ බවට චෝදනා එල්ල වූ ඉන්දියානුවෙක් සිංගප්පුරුවේ සිට ඇමරිකා එක්සත් ජනපදය වෙත පිටුවහල් කර තිබෙනවා.\nමධුබායි පටෙල් නැමැති 42 හැවිරිදි මෙම ඉන්දියානුවා තම රටට පිටුවහල් කරන ලෙස ඇමරිකා එක්සත් ජනපදය විසින් සිංගප්පූරුවෙන් ඉල්ලීමක් කර තිබූ බවයි සිංගප්පූරු නීතිපතිවරයා සඳහන් කළේ.\nඔහු ඇමරිකාවේ සිටින ආසියාතිකයන් 15,000කගෙන් පමණ ඩොලර් මිලියන 230කට අධික ප්‍රමාණයක් වංචා කර ඇත්තේ ඇමරිකානු බදු සහ ආගමන විගමන නිලධාරීන් ලෙස පෙනී සිටිමින්.\nඑලෙස ඉපයූ මුදල් ඔහු විශුද්ධිකරණයට ලක් කර ඇති බව ද වාර්තා වනවා.",
       "URL": "https://www.hirunews.lk/214831/මූල්‍ය-දූෂණ-චෝදනා-ලැබූ-ඉන්දියානුවෙක්-සිංගප්පූරුවෙන්-ඇමරිකාවට-පිටුවහල්-කරයි",
       "Category": "International News",
       "Parent URL": "https://www.hirunews.lk/international-news.php?pageID=272"
}