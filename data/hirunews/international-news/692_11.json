{
       "Source": "hirunews",
       "Timestamp": "Monday, 02 November 2015 - 15:50",
       "Headline": "ගුවන් අනතුරට හේතුව බාහිර සාධකයක්ම  බව රුසියානු  සමාගම පවසයි",
       "News Content": "රුසියානු ගුවන් අනතුරට හේතුව බාහිර සාධකයක් බව  එම ගුවන් සමාගම පවසයි. යානය අනතුරට පත්වීමට තරම් දෝෂයක් නොමැති බවට තහවුරු කර ඇති බව ද සමාගම සඳහන් කර තිබේ.\n2001 දී යානයේ පිටුපස කොටස  අලුත්වැඩියා කර ඇත.\n224 දෙනෙකු   රැගත් A-321 වර්ගයේ ගුවන් බසය පසුගිය 31 වනදා,  ඊජිප්තුවේ ඉස්ලාම් කැරලිකරුවන් බහුලව ක්‍රියාත්මක වන සිනායි අර්ධද්වීපයේ කඳුකර ප්‍රදේශයකට කඩා වැටීමෙන් අනතුරට ලක්වුවා.\nගුවන් සමාගම පැවසුවේ අනතුරට හේතුව ත්‍රස්ත ක්‍රියාකාරකමක් බවට වන මතය බැහැර කළ  නොහැකි  බවයි.\nමේ අතර  අනතුරෙන් මිය ගිය අයගේ සිරුරු රුසියාවට  ගෙන්වා තිබෙනවා. මේ වන විට සොයා ගෙන ඇති  මළ  සිරුරු ගණන 163ක්.",
       "URL": "https://www.hirunews.lk/119516/ගුවන්-අනතුරට-හේතුව-බාහිර-සාධකයක්ම-බව-රුසියානු-සමාගම-පවසයි",
       "Category": "International News",
       "Parent URL": "https://www.hirunews.lk/international-news.php?pageID=692"
}