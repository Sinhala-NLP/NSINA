{
       "Source": "hirunews",
       "Timestamp": "Tuesday, 16 May 2017 - 17:55",
       "Headline": "සහකාරිය මරා පිස ආහාරයක් කළ පුද්ගලයකු අත්අඩංගුවට",
       "News Content": "සිය සහකාරිය ඝාතනය කර ඇයගේ කොටස් පිස ආහාරයට සකස් කළ සුපවේදියකු පිළිබඳ ඔස්ට්‍රේලියාවේ බ්‍රිස්බේන් නුවරින් වාර්තා වනවා.\nලිංගික විපර්යාසයකට ලක්වු සහකාරිය ඝාතනය කර ආහාර සකස් කර ඇති මෙම සැකකරු නිවසේ විදුලි පද්ධතිය නඩත්තු කිරීමට පැමිණී කාර්මික ශිල්පියෙකුට සඳහන් කර ඇත්තේ පවතින දුර්ගන්දය පිළිබඳ සැලකිලිමත් නොවන ලෙසටයි.\nනිවසේ තිබු සැක කටයුතු ස්වභාවය පිළිබඳ කාර්මික ශිල්පියා පොලිසිය දැනුවත් කිරීමෙන් අනතුරුව පොලිසිය අදාළ නිවසට පැමිණ විශේෂ සෝදිසියක් සිදුකර තිබෙනවා.\nඑහිදී ඝාතනයට ලක්වු සහකාරියගේ සිරුරු කොටස් කිහිපයක් පිස තිබු අතර තවත් කොටස් කිහිපයක් කසල බඳුන තිබී සොයාගෙන තිබෙනවා.\nඇයගේ පාදයක කොටසක් පිස තිබු බඳුනක් ද පොලිසිය සොයාගෙන තිබෙනවා.\nසැකකාර සුපවේදියා සිය සහකාරියගේ අනෙක් කොටස් පිස ආහාරයට ගත්තේ ද යන්න හෙළිකර ගැනීම සඳහා ඔස්ට්‍රේලියා ආරක්ෂක අංශ සැකකරුගෙන් ප්‍රශ්ණ කරන බව සඳහන්.\nසැකකාර සුපවේදියාගේ සහකාරිය ලෙසට කටයුතු කළ තරුණිය ඉන්දුනීසියා ජාතිකයෙක් බවටයි අනාවරණ වී ඇත්තේ.\nඇය සිය පවුලේ සාමාජිකයන් වෙනුවෙන් නිරන්තරයෙන් මුදල් යැවීමට හුරු පුරුදු වී තිබු බව ද ආරක්ෂක අංශ හෙළිකරගෙන තිබෙනවා.\nඒ ඇයගේ සොහොයුරියන්ගේ අධ්‍යාපනය වෙනුවෙන්.\nඔවුන් දෙදෙනා අතර පැවති ආරවුලක් දුරදිග යාමෙන් ඝාතනය සිදුවන්නට ඇතැයි පොලිසිය සැක පළකරනවා.\nකෙසේවෙතත් මෙම ඝාතනයට නිශ්චිත හේතුවක් මෙතෙක් අනාවරණ වී නැහැ.",
       "URL": "https://www.hirunews.lk/161475/සහකාරිය-මරා-පිස-ආහාරයක්-කළ-පුද්ගලයකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=479"
}