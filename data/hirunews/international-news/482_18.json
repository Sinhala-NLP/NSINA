{
       "Source": "hirunews",
       "Timestamp": "Sunday, 07 May 2017 - 11:30",
       "Headline": "වයස 85 ක්ව සිටියදී එවරස්ට් තරණයට ගිය කඳු නගින්නා මියයයි",
       "News Content": "එවරස්ට් කඳු ශිඛරය තරණය කළ වයස්ගතම පුද්ගලයා ලෙස වාර්තාවක් තැබීමට උත්සාහ කළ නේපාල ජාතික බහදූර් ෂෙර්චාන් හිමාල කඳු නැගීමේ පාදක කඳවුරේදී ඊයේ මියගොස් තිබෙනවා.\nගුර්කා සෙබළෙකු ලෙස බ්‍රිතාන්‍ය හමුදාවේ සේවය කළ මොහු උත්සාහ කළේ ජපාන ජාතික යුයිචිරෝ මියිරුවා 2013 වසරේදී වයස අවුරුදු 80 ක්ව සිටියදී එවරස්ට් කඳු ශිඛරය තරණය කර පිහිටවූ වාර්තාව බිඳ හෙලීමටයි.\nඊට පෙර එම වාර්තාව පිහිටුවා තිබුණේ ඊයේ මියගිය බහදූර් ෂෙර්චාන් විසින්.\nජපන් ජාතිකයාගේ වාර්තාව බිඳ හෙලීමට 2013 වසරේදීම ඔහු උත්සාහයක නිරතවූ අතර, අවසන් මොහොතේ කඳු ශිඛරයේ අයහපත් කාලගුණය නිසා එය අතහැර දැමීමට සිදුවුණා.\n2015 වසරේ එම චාරිකාව ඔහු ආරම්භ කරද්දී නේපාලයේ මහා භූ කම්පනයක් සිදුවුණා.",
       "URL": "https://www.hirunews.lk/160787/වයස-85-ක්ව-සිටියදී-එවරස්ට්-තරණයට-ගිය-කඳු-නගින්නා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=482"
}