{
       "Source": "hirunews",
       "Timestamp": "Monday, 04 October 2021 - 10:21",
       "Headline": "මතභේදයට ලක් වූ ස්වීඩන කාටුන ශිල්පියා රිය අනතුරකින් මරුට",
       "News Content": "ඉස්ලාම් භක්තිකයන්ගේ උත්තරීතර මහම්මද් තුමන්ගේ හිස සුනඛ රුවක, සිරුරට යාකොට කාටුනයක් නිර්මාණය කිරීම නිසා මතභේදයට ලක් වූ ස්වීඩන කාටුන ශිල්පී ලාස් විල්ක්ස් රිය අනතුරකින් ජිවිතක්ෂයට පත් වී තිබෙනවා.\nඉස්ලාම් දහමට අපහාස කළ බවට 75 හැවිරිදි ඔහුගේ හිසට අල්කයිඩා සංවිධානය විසින් ඩොලර් ලක්ෂයක ලන්සුවක් ඉදිරිපත් කර තිබූ අතර, ඊයේ ඔහු මියගොස් ඇත්තේ දකුණු දිග ස්වීඩනයේ මාක්යාඩ්හි දී ඔහු ගමන්ගත් මෝටර් රථය, ට්‍රක් රථයක ගැටී සිදු වූ අනතුරකින්.\nපොලිස් ආරක්ෂාව යටතේ සිටි ලාස් විල්ක්ස් එහි දී ගමන් කර ඇත්තේ සිවිල් පොලිස් රථයකින්.\nඅනතුරෙන් ලාස් විල්ක්ස් මෙන්ම පොලිස් නිලධාරින් දෙදෙනෙකු ද මියගොස් තිබෙනවා.\n2007 වසරේ දී ඔහුගේ මතභේදකාරි කාටුනය ප්‍රසිද්ධියට පත් කෙරුණු අතර, එහි දී ලොව පුරා මුස්ලිම් රටවල් රැසකින් ඔහුට විරෝධය පළ වුණා.\n2015 වසරේ ඔහු කෝපන්හේගන් නුවර නිදහස් මත පළ කිරීම පිළිබඳ විවාදයකට එක් ව සිටිය දී සන්නද්ධ ප්‍රහාරයක් එල්ල වූ අතර, එහි දී ඔහු දිවි ගලවා ගත්තා.\nකෙසේ නමුත්, එම සිද්ධියේදී චිත්‍රපට අධ්‍යක්ෂවරයෙකු ඇතුළු පුද්ගලයන් 3 දෙනෙකු ජිවිතක්ෂයට පත්වුණා.",
       "URL": "https://www.hirunews.lk/284010/මතභේදයට-ලක්-වූ-ස්වීඩන-කාටුන-ශිල්පියා-රිය-අනතුරකින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=90"
}