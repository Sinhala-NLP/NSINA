{
       "Source": "hirunews",
       "Timestamp": "Saturday, 26 September 2015 - 9:08",
       "Headline": "අයිතියට ගරු කරන්නැයි පාප් වහන්සේ ඉල්ලයි",
       "News Content": "මිනිසාගේ පරිසරයට ඇති අයිතියට ගරු කරන්නැයි ශුද්ධෝත්තම පාප් වහන්සේ ලෝක නායකයන්ගෙන් ඊයේ (25) ඉල්ලීමක් කළා. එමෙන්ම දුප්පත්කම තවදුරටත් වැඩි කරන ණය ලබාදීමේ ක්‍රමවේදයන් අනුගමනය නොකරන ලෙස ද පාප් වහන්සේ ජගත් මූල්‍ය ආයතනවලින් ද ඉල්ලා සිටියා. එමෙන්ම මිනිසා සහ ගැහැණිය අතර පවතින ස්වභාවික වෙනසට ගරු කරන්නැයි ද පාප් වහන්සේ ඉල්ලා සිටියේ ඊයේ ආරම්භ වූ එක්සත් ජාතීන්ගේ මහා මණ්ඩලයේ 70 වන සැසි වාරය අමතමින්. ලෝකයට බලපාන විවිධ විෂයන් ආමන්ත්‍රණය කළ පාප් වහන්සේ කියා සිටියේ විශ්වය මැවුම්කරුගේ අමර ඵලයක් වන අතර, එය දූෂණය කිරීමට හෝ විනාශ කිරීමට කිසිවෙකුට අයිතියක් නොමැති බවයි.",
       "URL": "https://www.hirunews.lk/117284/අයිතියට-ගරු-කරන්නැයි-පාප්-වහන්සේ-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=702"
}