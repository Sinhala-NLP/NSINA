{
       "Source": "hirunews",
       "Timestamp": "Friday, 24 April 2020 - 13:08",
       "Headline": "ට්‍රම්ප්ට ඉරානයෙන් ප්‍රතිචාර",
       "News Content": "ඇමරිකා එක්සත් ජනපදය විසින් එල්ල කරන තර්ජනයට ප්‍රබල සහ තීරණාත්මක ප්‍රතිචාරයක් ලබාදීමට සූදානම් බව ඉරාන විප්ලවකාරී හමුදාවේ ප්‍රධානී මේජර් ජනරාල් හුසේන් සලාම් පවසනවා.\nජනපති ට්‍රම්ප් ඊයේ සිය නාවික හමුදාවට නියෝග කළේ ගල්ෆ් කලාපයේදී ඇමරිකානු නෞකාවලට බාධා කරන  ඕනෑම ඉරාන යාත්‍රාවක් විනාශ කරන ලෙසයි.\nගල්ෆ් මුහුදේදී ඇමරිකානු නෞකාවලට බාධා කිරීමේ සිද්ධීන් හේතුවෙන් ඉරානය සහ ඇමරිකා එක්සත් ජනපදය අතර උණුසුම් වාතාවරණය තවදුරටත් උත්සන්න වී තිබෙනවා.\nකෙසේ නමුත්, ඉරාන විප්ලවකාරී හමුදාවේ ප්‍රධානියා සඳහන් කළේ ඇමරිකානු යුද නෞකාවල වෘත්තීයමය නොවන අනතුරුදායක හැසිරීම් හේතුවෙන් එවැනි සිද්ධීන් ඇති වන බවයි.\nමේ අතර, ඉරානය සිය ප්‍රථම යුදමය චන්ද්‍රිකාව සාර්ථක ලෙස කක්ෂගත කළ බව වාර්තා වනවා.\nජනපති ට්‍රම්ප් ඉරාන යාත්‍රා විනාශ කිරීමේ නියෝගය නිකුත් කළේ ඉන් අනතුරුවයි.",
       "URL": "https://www.hirunews.lk/239351/ට්‍රම්ප්ට-ඉරානයෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=184"
}