{
       "Source": "hirunews",
       "Timestamp": "Thursday, 03 November 2016 - 8:30",
       "Headline": "මොසුල් මෙහෙයුම් තාවකාලිකව නතර කෙරේ",
       "News Content": "IS ත්‍රස්තයන්ගෙන් මොසුල් නගරය මුදාගැනීම සඳහා සිදුකරන මෙහෙයුම් ඉරාක හමුදාව තාවකාලිකව නවතා දමා තිබෙනවා.\nවිදෙස් වාර්තා සඳහන් කළේ මුදාගත් ප්‍රදේශ ආසන්නයේ තවදුරටත් රැඳී සිටින IS ත්‍රස්ත සාමාජිකයන් මර්දනය කිරීම සඳහා ඉදිරියට යාමේ මෙහෙයුම් මෙලෙස තාවකාලිකව නවතා දමා ඇති බවයි.\nපසුව නැවතත් මොසුල් නගරය මුළුමනින්ම මුදාගැනීමේ මෙහෙයුම් ආරම්භ කරන බව ඉරාක හමුදා ප්‍රකාශ කර තිබෙනවා.\nමේ අතර ජාත්‍යන්තර ක්‍ෂමා සංවිධානය චෝදනා කළේ අත්අඩංගුවට පත්වන IS  සාමාජිකයන්ට ඉරාක හමුදා දැඩි ලෙස වදහිංසා පමුණුවන බවටයි.",
       "URL": "https://www.hirunews.lk/146701/මොසුල්-මෙහෙයුම්-තාවකාලිකව-නතර-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=564"
}