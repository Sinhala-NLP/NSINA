{
       "Source": "hirunews",
       "Timestamp": "Tuesday, 13 July 2021 - 13:09",
       "Headline": "ඉන්දියාවේ තුන්වන කොරෝනා රැල්ලක් නියතයි - වෛද්‍යවරුන් අනතුරු අගවයි",
       "News Content": "රට පුරා සංචරණ සීමා ලිහිල් කිරිමත් සමඟ ඉන්දියාවේ තුන්වන කොරෝනා රැල්ලක් ඇතිවීම වැළැක්විය නොහැකි වනු ඇතැයි එරට වෛද්‍ය විශේෂඥ වෛද්‍යවරුන් අනතුරු අගවනවා.\nදැඩි සීමා ඉවත් කිරීමෙන් පසු ඉන්දියාවේ ජනප්‍රිය සංචාරක ප්‍රදේශ වෙත ජනයා රොක්වන අයුරු දැක්වෙන වීඩියෝ හා ඡායාරූප පසුගිය කාලය තුල සමාජ මාධ්‍ය වල ප්‍රචාරය වුණා.\nඉන්දීය වෛද්‍ය සම්මේලනය ප්‍රකාශ කළේ ආසාදිතයින් සංඛ්‍යාව අඩුවෙමින් පැවතුණ ද පූර්ණ එන්නත්කරණය ලබා ඇත්තේ ඉන්දියාවේ එලෙස එන්නත් ලැබිය යුතු ජනගහනයෙන් සියයට 6කට පමණක් බවයි.\nඑක් මාත්‍රාවක් පමණක් ලැබූ ප්‍රතිශතය ද සියයට 22 ඉක්මවන්නේ නැහැ.\nමේ නිසා සෞඛ්‍ය මාර්ගෝපදේශ, පිලිපැදීමකින් තොරව ජනයා විශාල වශයෙන් ඒකරාශි වීම වැළැක්වීමට පියවර ගත යුතු බවයි ඉන්දීය වෛද්‍ය සම්මේලනය පෙන්වා දෙන්නේ.",
       "URL": "https://www.hirunews.lk/276854/ඉන්දියාවේ-තුන්වන-කොරෝනා-රැල්ලක්-නියතයි-වෛද්‍යවරුන්-අනතුරු-අගවයි",
       "Category": "International News",
       "Parent URL": "https://www.hirunews.lk/international-news.php?pageID=106"
}