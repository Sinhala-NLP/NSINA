{
       "Source": "hirunews",
       "Timestamp": "Tuesday, 07 July 2015 - 9:28",
       "Headline": "ලන්ඩනය ජුලි 7 ප්‍රහාරය සමරයි",
       "News Content": "එංගලන්තයේ ලන්ඩන් නුවර ප්‍රවාහන පද්ධතිය ඉලක්ක කරගෙන 2005 වසරේ ජුලි 7 වන දා එල්ල වූ අල්ඛයිඩා ප්‍රහාරයේ දස වන අනුස්මරණය අදට යෙදී තිබෙනවා. මරාගෙන මැරෙන බෝම්බකරුවන් 4 දෙනෙකු එල්ල කළ එම ප්‍රහාරයෙන් පුද්ගලයන් 52 ජීවිතක්ෂයට පත්වුණා. එය බ්‍රිතාන්‍යය තුළ ක්‍රියාත්මක වූ දරුණුතම ත්‍රස්ත ප්‍රහාරය ලෙසයි සැලකෙන්නේ. ජුලි 7 ප්‍රහාරය අනුස්මරණය කරමින් බ්‍රිතාන්‍ය වේලාවෙන් අද පෙරවරු 11.30ට විනාඩියක නිශ්ශබ්දතාවක් පළ කෙරෙනවා. ලන්ඩනයේ හයිඞ්පාක් උද්‍යානයේ පැවැත්වෙන අනුස්මරණ උත්සවයට බ්‍රිතාන්‍යයේ කිරුළ හිමි විලියම් කුමරු ද සහභාගිවීමට නියමිතයි.",
       "URL": "https://www.hirunews.lk/112752/ලන්ඩනය-ජුලි-7-ප්‍රහාරය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=721"
}