{
       "Source": "hirunews",
       "Timestamp": "Saturday, 11 April 2015 - 10:22",
       "Headline": "ඔබාමා - කස්ත්‍රෝ හමුවක්",
       "News Content": "ඇමරිකානු ජනාධිපති බැරක් ඔබාමා සහ කියුබානු ජනාධිපති රාවුල් කස්ත්‍රෝ ඊයේ මුහුණට මුහුණ මුණ ගැසුණා. ඒ, පැනමාවේ, පැනමා සිටි අගනුවර පැවැත්වෙන ලතින් ඇමරිකානු රාජ්‍ය නායක සමුළුවේදියි. 2013 වසරේ දෙසැම්බරයේ පැවැති නෙල්සන් මැන්ඩෙලාගේ අවමංගල්‍ය උත්සවයෙන් පසු ඔබාමා සහ කස්ත්‍රෝ සමීප වූ ප්‍රථම අවස්ථාව මෙයයි. එහිදී ඔවුන් අතට අත දී සුහදත්වය පළ කළා. ඊයේ ලතින් ඇමරිකානු සමුළුවේදී නායකයන් දෙදෙනා අතර සාකච්ඡාවක් සිදුනොවූව ද දෙදෙනා සිනා නංවා සුහදත්වය පළ කළ බවයි විදෙස් වාර්තා සදහන් කළේ. ඇමරිකානු සහ කියුබානු නිළ රාජ්‍ය නායක හමුවක් අවසන් වරට සිදුවී ඇත්තේ 1956 වසරේ ඇමරිකානු ජනාධිපති අයිසන් හවර් සහ කියුබානු ආඥාදායක බැටිස්ටා අතරයි. ඉන් තුන් වසරකට පසු කියුබානු විප්ලවයෙන් ෆිදෙල් කස්ත්‍රෝ බලයට පැමිණියා.",
       "URL": "https://www.hirunews.lk/107349/ඔබාමා-කස්ත්‍රෝ-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=744"
}