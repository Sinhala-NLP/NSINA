{
       "Source": "hirunews",
       "Timestamp": "Tuesday, 10 May 2016 - 8:36",
       "Headline": "දුෂණ පිටුදැකීමට ප්‍රතිඥා දුන් ඩිගොන් පිලිපීන ජනපතිවරණය ජය ගනී",
       "News Content": "පිලිපීනයේ දුෂණය සහ අපරාධ පිටුදැකීමට ප්‍රතිඥා දුන් හිටපු නගරාධිපතිවරයෙකු වන රොඩි‍්‍රගෝ ඩුටරේට් හෙවත් ඩිගොන් ඊයේ පැවැති ජනපතිවරණයෙන් පැහැදිලි ජයග්‍රහණයක් ලබාගෙන තිබෙනවා.\nඡුන්ද සංඛ්‍යාවෙන් සියයට 90කට වැඩි සංඛ්‍යාවක් ගණන් කර අවසන් වද්දී ඔහුට ඡුන්ද මිලියන 14.8ක් නැතිනම් සියයට 39ක් පමණ හිමි වූ අතර ප්‍රතිවාදී මනුවෙල් රොක්සස්ට හිමිවූයේ ඡන්ද මිලියන 9ක් එනම් සියයට 23ක ඡන්ද ප්‍රතිශතයක්.\nපිලිපීන ජනාධිපතිවරණයේ ජයග්‍රාහකයා තීරණය කෙරෙන්නේ සාමාන්‍ය බහුතරයෙන්.\nපිලිපීන ආර්ථිකය පණ ගැන්වීමටත් දුෂණය පිටුදැකීමටත් නීතිය ස්ථාපිත කිරීමටත් ප්‍රතිඥා දුන් ඩිගොන් දැඩි මතධාරියෙකු ලෙසයි සැලකෙන්නේ.",
       "URL": "https://www.hirunews.lk/132832/දුෂණ-පිටුදැකීමට-ප්‍රතිඥා-දුන්-ඩිගොන්-පිලිපීන-ජනපතිවරණය-ජය-ගනී",
       "Category": "International News",
       "Parent URL": "https://www.hirunews.lk/international-news.php?pageID=636"
}