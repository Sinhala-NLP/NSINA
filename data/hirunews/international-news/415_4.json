{
       "Source": "hirunews",
       "Timestamp": "Friday, 08 December 2017 - 11:09",
       "Headline": "ඩාවින්චිගේ චිත්‍රය වාර්තාගත මිලකට මිලදී ගත් ගැණුම්කරු හෙළිවේ",
       "News Content": "ක්‍රිස්තු වර්ෂ 1500 දී පමණ ලෝක ප්‍රකට චිත්‍ර ශිල්පි ලියනාඩෝ ඩාවින්චි විසින් නිර්මාණය කළ සැල්වතෝර් මුන්ඩි නමැති චිත්‍රය වාර්තා ගත මිලකට මිලදී ගත් ගැණුම්කරු සෞදි අරාබියේ ඔටුන්න හිමි මොහොමඞ් බින් සල්මාන් කුමරු බව දැන් හෙලිදරව් වී තිබෙනවා.\nඇමරිකානු වෝල් ස්ට්‍රීට් ජර්නල් පුවත්පත ඇමරිකානු ඔත්තු සේවා සහ හෙළි නොකළ මූලාශ්‍ර උපුටා දක්වමින් සදහන් කළේ ඇමරිකානු ඩොලර් මිලියන 450 කට එම චිත්‍රය සෞදි කුමරු මිලදී ගත්තේ යැයි තහවුරු කළ හැකි බවයි.\nසෞදි අරාබියේ සිය බලය තහවුරු කර ගනිමින් සිටින බින් සල්මාන් කුමරු තෙල් වලින් යැපෙන සෞදි ආර්ථිකය 2030 වනවිට පූර්ණ වෙනසකට භාජනය කිරීම සදහා දැනටමත් පියවර ගනිමින් සිටිනවා.\nපසුගිය මාසයේ දූෂණ චෝදනා එල්ල වූ සෞදි කුමාරවරුන්, අමාත්‍යවරුන් සහ ව්‍යාපාරිකයන් 200 කට අධික පිරිසක් අත්අඩංගුවට ගැණුනේ ද ඔහුගේ මැදිහත්වීමෙන්.",
       "URL": "https://www.hirunews.lk/177892/ඩාවින්චිගේ-චිත්‍රය-වාර්තාගත-මිලකට-මිලදී-ගත්-ගැණුම්කරු-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=415"
}