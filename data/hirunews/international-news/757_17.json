{
       "Source": "hirunews",
       "Timestamp": "Thursday, 19 February 2015 - 15:28",
       "Headline": "තරුණියක් මඟුල් කාර්ඩ් එකෙන් මව්පියන්ගෙන් පළිගනියි",
       "News Content": "මංගල උත්සවයට සහභාගී නොවන ලෙස සඳහන් කරමීන්, සිය මව්පියන්ට අපහාසයක් සිදුවන ආකාරයේ මංගල ඇරයුම් පතක් සකස්කර සමාජ ජාල මාධ්‍ය මගින් ප්‍රකාශයට පත් කළ අපුරු මනාලියක් පිළිබඳව ඔස්ට්‍රේලියාවේ ඇඩිලෙඩ් නුවරින් වාර්තා වේ.\n23 හැවිරිදි ඇලිසා නම් අචාර්ය උපාධි අපේක්ෂිකාවක් වන මැය, 28 හැවිරිදි ඇලෙක්ස් නම් තරුණයා සමග සිය විවාහ මංගල උත්සවය සිදුකීරිමට ප්‍රථමයෙන් මෙම අපහාසාත්මක ඇරයුම්පත අන්තර්ජාලයට මුදා හැර ඇත.\nපසුව මෙම ඇරයුම්පත සමාජ ජාල ඔස්සේ ඔස්ට්‍රේලියාව තුල විශාල ප්‍රසිද්ධියකට පත්ව ඇති අතර ඇලිසාගේ මව්පියන්ද මෙම ඇරයුම්පත කියවා ඇත.\nඑම ඇරයුම්පතේ සඳහන් වන්නේ.\n\"ඥාතීන්ගේ සහ හිත මීත්‍රාදීන්ගේ සහභාගීත්වයෙන් පැවැත්වෙන ඇලෙක්ස් සහ ඇලිසාගේ මංගල උත්සවයට නොපැමීණෙන ලෙස අගෞරවයෙන් ආරාධනා කර සිටිමු. අපගේ සතුට විනාශ නොකරන ලෙස හා විවාහ උත්සවය ඔබලා නැතිව පැවැත්විම අපගේ බලාපොරෝත්තුවයි.\nඉතා අලංකාර රසවත් කෙක්  සහ වයින් අහාර සමග සතුටින් උත්සවය පැවැත්වෙන අතර ඒ කිසිවකට ඔබලාට ඇරයුම් නොකරමු.එකට හේතුව f............ \" වශයෙනි.\nඇලිසා තමාට වයස අවුරුදු 16 දී පමණ නිවසින් පැනගොස් සිය ජිවිතය තනිවම ගත කර ඇති අතර සිය උත්සාහයෙන් ආචාර්ය උපාධිය දක්වාම අධ්‍යාපන කටයුතු සිදු කර ඇත.\nමෙලෙස සිය දෙමාපියන්ගෙන් වෙන්ව ජීවත් වීමට සහ අපහාසාත්මක ඇරයුම්පතක් සැකසීමේ හේතුව වී ඇත්තේ මව්පියන් කුඩා කල පටන්ම ඇයට විවිධ වෙනස්කම් සිදු කර තීබිමය.\nඑසේම ඇය ඉපදීමට ප්‍රථමයෙන් දෙමාපියන් අපෙක්ෂා කර ඇත්තේ පිරිමී දරුවකු වන බවත් එය එසේ නොවීම හේතුවෙන් ඇලිසාට මෙලෙස වෙනස්කම් සිදුව ඇති බව වැඩිදුරටත් සඳහන් වේ.",
       "URL": "https://www.hirunews.lk/103805/තරුණියක්-මඟුල්-කාර්ඩ්-එකෙන්-මව්පියන්ගෙන්-පළිගනියි",
       "Category": "International News",
       "Parent URL": "https://www.hirunews.lk/international-news.php?pageID=757"
}