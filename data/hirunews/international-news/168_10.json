{
       "Source": "hirunews",
       "Timestamp": "Saturday, 22 August 2020 - 7:26",
       "Headline": "විෂ ශරීර ගතවූ රුසියානු විපක්ෂ නායකයා ජර්මනියට ?",
       "News Content": "විෂ ශරීරගත වී විසංඥ තත්ත්වයට පත්ව සිටින රුසියානු විපක්ෂ නායක ඇලෙක්සි නවාල්නිට වැඩිදුර ප්‍රතිකාර සඳහා ජර්මනියට යාමට අවසර ලබාදීමට රුසියානු වෛද්‍යවරුන් එකඟවී තිබෙනවා.\nසයිබීරියාවේ ඔම්ස්ක් නුවර ප්‍රතිකාර ලබමින් සිටි ඔහු රටින් නික්මීමට ඔහුට ප්‍රතිකාර කරන වෛද්‍යවරුන් මීට පෙර අවසර ලබාදුන්නේ නැහැ.\nජනාධිපති ව්ලැදිමීර් පුටින් ප්‍රබල ලෙස විවේචනයට ලක් කරන ඇලෙක්සි නවාල්නිට ගුවන් ගමනකදී විෂ සහිත තේ ලබාදී ඇති බවටයි විශ්වාස කෙරෙන්නේ.\nඔහුගේ බිරිඳට ද නවාල්නි බැලීමට මුලින් අවසර ලබා නොදුන් අතර, බලධාරීන් අපරාධයක් සැඟවීමට උත්සාහ කරන බවට ඇය චෝදනා කළා.\nරටින් නික්මීමට අවසර ලැබීමත් සමඟ අසාධ්‍ය තත්ත්වයේ පසුවන රුසියානු විපක්ෂ නායකයා අද උදෑසන ජර්මනියේ බර්ලින් නුවර බලා රැගෙන යනු ඇතැයි අපේක්ෂිතයි.",
       "URL": "https://www.hirunews.lk/248352/විෂ-ශරීර-ගතවූ-රුසියානු-විපක්ෂ-නායකයා-ජර්මනියට",
       "Category": "International News",
       "Parent URL": "https://www.hirunews.lk/international-news.php?pageID=168"
}