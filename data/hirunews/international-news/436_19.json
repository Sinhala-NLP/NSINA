{
       "Source": "hirunews",
       "Timestamp": "Friday, 22 September 2017 - 15:51",
       "Headline": "පාකිස්තානය, කාශ්මීරයට විශේෂ නියෝජිතයෙකු ඉල්ලයි",
       "News Content": "කාශ්මීරය සඳහා විශේෂ නියෝජිතයෙකු පත් කරන ලෙස පාකිස්තාන අග්‍රාමාත්‍යවරයා එක්සත් ජාතීන්ගේ සංවිධානයෙන් ඉල්ලා සිටිනවා.\nපාකිස්තාන අග්‍රාමාත්‍ය ශෂීඩ් ඛාන් අබ්බාසි මෙම ඉල්ලීම සිදුකර ඇත්තේ මේ දිනවල පැවැත්වෙන එක්සත් ජාතීන්ගේ මහා මණ්ඩල සැසිවාරය අමතමින්.\nපාකිස්තාන අග්‍රාමාත්‍යවරයා එහිදී සඳහන් කර ඇත්තේ ඉන්දියාව විසින් දියත් කරන හමුදා ක්‍රියාකාරකම්වලින් පාකිස්තානයේ දේශසීමා උල්ලංඝණය වන බවයි.\nඉන්දියාවට එරෙහිව සිදුකළ මෙම ප්‍රකාශයෙන් ඉන්දියාව ත්‍රස්තවාදයේ වින්දිතයෙකු බව ඔප්පු වන බව ඊට පිළිතුරු වශයෙන් ඉන්දියාවේ එක්සත් ජාතීන්ගේ සංවිධාන නියෝජිතවරයා ප්‍රකාශ කර තිබෙනවා.",
       "URL": "https://www.hirunews.lk/171571/පාකිස්තානය-කාශ්මීරයට-විශේෂ-නියෝජිතයෙකු-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=436"
}