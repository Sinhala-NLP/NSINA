{
       "Source": "hirunews",
       "Timestamp": "Sunday, 29 January 2017 - 14:50",
       "Headline": "කසළ බැහැර කිරීමට චීනයෙන් ඩොලර් බිලියන 37 ක සැලැස්මක්",
       "News Content": "චීනයේ අර්බුදකාරී මට්ටමක පවතින කැලිකසළ ප්‍රශ්නයට ස්ථිර විසඳුමක් ලබාදීම සඳහා යුආන් බිලියන 252 ක් එනම් ඇමරිකානු ඩොලර් බිලියන 37 ක් වැයවන සැළසුමක් ක්‍රියාත්මක කිරීමට එරට රජය සැරසෙනවා.\nචීනයේ ජාතික සංවර්ධන සහ ප්‍රතිසංස්කරණ කොමිසම සඳහන් කළේ 2020 වසර වනතුරු ක්‍රියාත්මක වන ව්‍යාපෘතියේදී හානිකර නොවන ආකාරවලින් කසළ බැහැරකිරීමටයි ප්‍රමුඛත්වය හිමිවන්නේ.\nඒ යටතේ දහනය කිරීම, පහත් බිම් ගොඩකිරීම සහ ප්‍රතිචක්‍රීකරණය, කසල බැහැරකිරීම සඳහා යොදාගැනෙනු ඇති. මෙමඟින් කැළි කසළ නිසා සිදුවන ජල දූෂණය වැළැක්වීමද අපේක්ෂා කෙරෙනවා.",
       "URL": "https://www.hirunews.lk/entertainment/153185/කසළ-බැහැර-කිරීමට-චීනයෙන්-ඩොලර්-බිලියන-37-ක-සැලැස්මක්",
       "Category": "International News",
       "Parent URL": "https://www.hirunews.lk/international-news.php?pageID=524"
}