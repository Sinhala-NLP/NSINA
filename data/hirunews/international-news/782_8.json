{
       "Source": "hirunews",
       "Timestamp": "Thursday, 28 November 2013 - 20:05",
       "Headline": "පාකිස්තාන තලෙයිබාන් සංවිධානයෙන් එරට මාධ්‍ය වෙත තර්ජන.",
       "News Content": "පාකිස්තානය තුළ ක්‍රියාත්මක තරික් ඊ තලෙයිබාන් සංවිධානයෙන් එරට මාධ්‍යවේදීන්ට තර්ජන එල්ලවී තිබෙනවා. මාධ්‍ය වෙත වීඩියෝ පටයක් නිකුත් කරමින් මෙම සංවිධානයේ මාධ්‍ය ප්‍රකාශකවරයා පාකිස්තාන මාධ්‍ය වෙත සඳහන් කර ඇත්තේ සුපිරි ඉන්දීය ක්‍රිකට් ක්‍රීඩක සචින් තෙන්ඩුල්කාර් වර්ණනා කිරීමෙන් වළකින ලෙසයි. පාකිස්තාන ක්‍රිකට් නායක මිස්බා උල් හක් එරට මාධ්‍ය විසින් විවේචනයට ලක් කිරීමද මෙම සංවිධානයේ මාධ්‍ය ප්‍රකාශකවරයා හෙළා දැක තිබෙනවා.",
       "URL": "https://www.hirunews.lk/72323/පාකිස්තාන-තලෙයිබාන්-සංවිධානයෙන්-එරට-මාධ්‍ය-වෙත-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=782"
}