{
       "Source": "hirunews",
       "Timestamp": "Saturday, 06 May 2017 - 14:05",
       "Headline": "යතුරුපැදි නිෂ්පාදනයෙන් ඉන්දියාව පෙරමුණට",
       "News Content": "ලොව විශාලතම යතුරුපැදි නිෂ්පාදකයා ලෙස චීනය අභිබවා ඉදිරියට පැමිණීමට ඉන්දියාව සමත් වී තිබෙනවා.\nපසුගිය වසර කිහිපය තුළ වර්ධනය වූ ප්‍රවණතාවක් අනුවයි ඉන්දියාව මෙලෙස යතුරුපැදි වෙළඳපොළ අත්පත් කර ගැනීමට සමත් වී ඇත්තේ.\nපසුගිය වසර තුළ දී ඉන්දියාව යතුරුපැදි මිලියන 17.7ක් අලෙවි කර ඇති අතර, චීනය අලෙවි කළ යතුරුපැදි සංඛ්‍යාව මිලියන 16.8ක්. පසුගිය වසරේදී ඉන්දියාව ස්කූටර් මිලියන 5ක් ද වෙළදපොළට නිකුත් කර ඇති බවයි වෙළඳපොළ වාර්තා පෙන්වා දෙන්නේ.",
       "URL": "https://www.hirunews.lk/160741/යතුරුපැදි-නිෂ්පාදනයෙන්-ඉන්දියාව-පෙරමුණට",
       "Category": "International News",
       "Parent URL": "https://www.hirunews.lk/international-news.php?pageID=483"
}