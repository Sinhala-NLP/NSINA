{
       "Source": "hirunews",
       "Timestamp": "Sunday, 21 July 2013 - 13:26",
       "Headline": "ඇමරිකාව මහා බාධක කොරල් පරයට බෝම්බ දමයි.",
       "News Content": "යුද අභ්‍යාසයකදී සිදුවූ අත්වැරැද්දකින් ඇමරිකානු ප්‍රහාරක ජෙට් යානා දෙකක්  ඕස්ට්‍රේලියාවේ මහා බාධක කොරල් පරයට බෝම්බ හතරක් හෙළා ඇති බව අනාවරණය වනවා.  ඕස්ට්‍රේලියානු සහ ඇමරිකානු නාවික හමුදා අතර ඒකාබද්ධ යුද අභ්‍යාසයේදී පසුගිය අඟහරුවාදා මෙම බෝම්බ හෙළීම සිදුවී තිබෙනවා. බොන්හොමේ නැමති ඇමරිකානු යුද නෞකාවෙන් නික්මුණු ඒ.වී. අට බී හැරියර් ජෙට් යානා දෙකකින් මෙම බෝම්බ හෙළා ඇත්තේ මුහුදු මට්ටමට මීටර් 50 ක් පමණ ආසන්නයෙන්. යානාවල ඉන්ධන අවසන්වීම නිසා බෝම්බ සමග ගොඩබෑමට නොහැකිවීම හේතුවෙන් මෙලෙස මහා බාධක කොරල් පරය ආසන්නයේදී ඒවා ඉවත දැමීමට සිදුවූ බව නියමුවන් ප්‍රකාශ කර තිබෙනවා. මෙම බෝම්බ පිපිරී නැතත් සිද්ධිය පිළිබඳව පරීක්ෂණයක් පැවැත්වෙනවා.  ඕස්ට්‍රේලියානු පරිසරවේදීන් ප්‍රකාශ කරන්නේ ඒකාබද්ධ අභ්‍යාසවල නිරතවන ඇමරිකානු හමුදා අතින් සිය පරිසරය දූෂණය නොවන බවට  විශ්වාසයක් තැබිය නොහැකි බවයි.",
       "URL": "https://www.hirunews.lk/63476/ඇමරිකාව-මහා-බාධක-කොරල්-පරයට-බෝම්බ-දමයි",
       "Category": "International News",
       "Parent URL": "https://www.hirunews.lk/international-news.php?pageID=820"
}