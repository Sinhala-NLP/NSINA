{
       "Source": "hirunews",
       "Timestamp": "Sunday, 28 May 2017 - 14:22",
       "Headline": "උතුරු කොරියාව නව ගුවන්යානා නාශක පද්ධතියක් අත්හදා බලයි",
       "News Content": "උතුරු කොරියානු නායක කිම් ජොං අන් එරට නව ගුවන් යානා නාශක අවි පද්ධතියක් අත්හදා බැලීම නිරීක්ෂනය කළ බව එරට රාජ්‍ය මාධ්‍ය අද ප්‍රකාශ කළා.\nඒ, නව පන්නයේ බැලස්ටික් මිසයිල අත්හදා බලා සති කිහිපයක් ඇතුළතයි.\nනව ගුවන් යානා නාශක පද්ධතිය රට පුරා විහිදී යන පරිදි ස්ථාපිත කිරීමට අපේක්ෂා කරන බවද උතුරු කොරියානු නිල ප්‍රවෘත්ති සේවය සඳහන් කළා.\nසතුරු ආක්‍රමණයක් වැළැක්වීම සඳහා එය වැදගත් වන බවයි එමඟින් කියා සිටියේ.",
       "URL": "https://www.hirunews.lk/162323/උතුරු-කොරියාව-නව-ගුවන්යානා-නාශක-පද්ධතියක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=475"
}