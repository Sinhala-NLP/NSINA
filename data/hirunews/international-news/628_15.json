{
       "Source": "hirunews",
       "Timestamp": "Wednesday, 01 June 2016 - 15:21",
       "Headline": "පන්සලකින් මියගිය ව්‍යාඝ්‍රයන් 40ක් හමුවෙයි",
       "News Content": "වන සතුන් ජාවාරම් කරන බවට චෝදනා එල්ලවූ තායිලන්ත විහාරස්ථානයේ අධිශීතකරණයක් තුළ තිබී ව්‍යාඝ්‍ර පැටවුන් 40 දෙනෙකුගේ මළ සිරුරු සොයාගෙන තිබෙනවා.\nමෙම විහාරස්ථානයේ ව්‍යාඝ්‍රයන් 137 දෙනෙකු රඳවා සිටි අතර, පරිසර ක්‍රියාකාරීන්ගේ බලපෑම් හේතුවෙන් පෙරේදා සිට එම ව්‍යාඝ්‍රයන් ඉවත් කිරීමට එරට බලධාරීන් පියවර ගත්තා.\nමේ වනවිට ව්‍යාඝ්‍රයන් 40 කට වැඩි සංඛ්‍යාවක් තායිලන්ත වනජීවී නිලධාරීන් තම භාරයට ගෙන ඇති බව විදෙස් වාර්තා ප්‍රකාශ කළා.\nමේ අතර ව්‍යාඝ්‍ර පැටවුන්ගේ සිරුරු හමුවූ අධි ශීතකරණ තුළ වෙනත් සතුන්ගේ සිරුරු කොටස්ද තිබූ බවට වාර්තා පළවනවා.\nදම්වැල් වලින් ගැට ගැසූ ව්‍යාඝ්‍රයන් සමඟ ඇවිදීමට සහ ඡායාරූප ගැනීමට සංචාරකයන්ට අවස්ථාව ලබාදී මෙම විහාරස්ථානයේ භාරකරුවන් වසරකට ඇමරිකානු ඩොලර් 50 ලක්ෂයකට වැඩි මුදලක් ලබාගෙන ඇති බවටද චෝදනා එල්ලවීම විශේෂත්වයක්.",
       "URL": "https://www.hirunews.lk/134527/පන්සලකින්-මියගිය-ව්‍යාඝ්‍රයන්-40ක්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=628"
}