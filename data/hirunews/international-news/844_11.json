{
       "Source": "hirunews",
       "Timestamp": "Monday, 29 April 2013 - 16:14",
       "Headline": "සිරියානු අගමැති බෝම්බ ප්‍රහාරයෙන් දිවි ගලවා ගනී.",
       "News Content": "සිරියාවේ දමස්කස් අගනුවර අද සිදුවූ මෝටර් රථ බෝම්බ ප්‍රහාරයකදී එරට අග්‍රාමාත්‍ය වේල්-අල්-හල්කි දිවි ගලවාගෙන තිබෙනවා. බෝම්බ පිපිරීම සිදුකර ඇත්තේ සිරියානු අග්‍රාමාත්‍යවරයා ගමන්ගත් රථ පෙළ ඉලක්ක කර ගෙනයි. එහෙත් අග්‍රාමාත්‍ය අල්-හල්කි පෞද්ගලික ආරක්ෂකයා මෙහිදී ජීවිතක්ෂයට පත්වූ අතර තවත් පුද්ගලයන් රැසක් තුවාල ලැබුවා. ප්‍රහාරය සම්බන්ධයෙන් මෙතෙක් කිසිවෙකු වගකීම භාර ගෙන නැහැ.",
       "URL": "https://www.hirunews.lk/58026/සිරියානු-අගමැති-බෝම්බ-ප්‍රහාරයෙන්-දිවි-ගලවා-ගනී",
       "Category": "International News",
       "Parent URL": "https://www.hirunews.lk/international-news.php?pageID=844"
}