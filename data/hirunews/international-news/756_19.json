{
       "Source": "hirunews",
       "Timestamp": "Sunday, 22 February 2015 - 11:33",
       "Headline": "බ්‍රිතාන්‍ය පාසල් දැරියන් අයි.එස්. සටන්කාමීන්ට එකතුවෙයි",
       "News Content": "සිරියාවේ අයි.එස්. සටන්කාමීන් සමග එක්වීම සඳහා යමින් සිටින බ්‍රිතාන්‍ය පාසල් දැරියන් තුන්දෙනෙකු ඉන් වළක්වාලීම සඳහා ගතහැකි සෑම පියවරක්ම ගන්නා බව බ්‍රිතාන්‍ය අගමැති ඬේවිඞ් කැමරන් ප්‍රකාශ කළා. බටහිර යුරෝපයේ රටවල් රැසක කාන්තාවන් මෙලෙස අයි.එස්. වරුන්ට එක්වීම සඳහා සිරියාවට සහ ඉරාකයට ගිය බව පසුගිය කාලය තුළ වාර්තාවුණා. ඔවුන් අතරින් ඇතමෙකු අයි.එස්. සන්නද්ධ කණ්ඩායම් සමග සටන්වලට එක්වන අතර තවත් පිරිසක් ජිහාඞ් සටන්කරුවන්ගේ භාර්යාවන් ලෙස සිටින බවද විදෙස් වාර්තා සඳහන් කළා. මේ වනවිට අයි.එස්. සටන්කාමීන් සමග එක්ව කටයුතු කරන යුරෝපීයන්ගේ සංඛ්‍යාව 3000 ඉක්මවන බව සඳහන්.",
       "URL": "https://www.hirunews.lk/104018/බ්‍රිතාන්‍ය-පාසල්-දැරියන්-අයි-එස්-සටන්කාමීන්ට-එකතුවීමට-සිරියාවට-යයි",
       "Category": "International News",
       "Parent URL": "https://www.hirunews.lk/international-news.php?pageID=756"
}