{
       "Source": "hirunews",
       "Timestamp": "Monday, 14 August 2017 - 11:39",
       "Headline": "මව සහ සහෝදරිය මැරූ කොටිපති පවුලේ පුතා (ඡායාරූප)",
       "News Content": "නිවසක් තුලදී ඝාතනය කළ කාන්තාවකගේ සහ ඇයගේ විවාහක දියණියගේ සිරුරු පසුගිය සිකුරාදා ලන්ඩන් පොලිසිය විසින් සොයාගෙන තිබෙනවා.\nමෙලෙස ඝාතනය කර ඇත්තේ උතුරු ලන්ඩනයේ පදිංචිව සිටි 66 හැවිරිදි කාන්තාවක් සහ 33 හැවිරිදි තවත් කාන්තාවක් බවයි වාර්තා වන්නේ.\n27 හැවිරිදි පුතා විසින් සිය මව සහ සහෝදරිය මෙලෙස ඝාතනය කර ඇති බවටයි පරීක්ෂණ වලදී අනාවරණය වී ඇත්තේ.\nජෝෂුවා කෝඅන් නමැති මෙම පුද්ගලයා තම මව සහ සහෝදරිය නිවස තුල ඝාතනය කර නිවස අසල සැඟව සිටියදී පොලිසියට ලද තොරතුරක් මත අත්අඩංගුවට ගැනීමට සමත්ව තිබෙනවා.\nඝාතනයට ලක්වූ කාන්තාව කොටිපතිනියක් වන අතර එම ප්‍රදේශයේ සුප්‍රසිද්ධ බේකරියක හිමිකාරිය වනවා.\nපවුම් මිලියන එකයි දශම පහක් වටිනා නිවස තුලදී සිදුකළ මෙම ඝාතනයට හේතුව මෙතක් අනාවරණය කරගෙන නොමැති බවයි විදෙස් මාධ්‍ය  වාර්තා කරන්නේ.\nකෙසේ වෙතත් මෙම ඝාතනයන් සිදුකළ පුද්ගලයා මානසික අබාධයකින් පෙලෙන තැනැත්තෙකු බවට පොලිසිය හමුවේ සාක්ෂි ලබා දෙමින් පුද්ගලයෙකු ප්‍රකාශකර ඇති බව සඳහන්.",
       "URL": "https://www.hirunews.lk/168391/මව-සහ-සහෝදරිය-මැරූ-කොටිපති-පවුලේ-පුතා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=450"
}