{
       "Source": "hirunews",
       "Timestamp": "Tuesday, 22 March 2016 - 16:42",
       "Headline": "බ්‍රසල්ස් ප්‍රහාරය ගැන තොරතුරු හෙළි වෙයි",
       "News Content": "බෙල්ජියමේ බ්‍රසල්ස් ගුවන්තොටුපලට එල්ලවී ඇත්තේ මරාගෙන මැරෙන බෝම්බ ප්‍රහායරක් බවට මේවන විට අනාවරණ වී තිබෙනවා.\nවිශේෂ මාධ්‍ය හමුවක් පවත්වමින් බෙල්ජියම් අග්‍රාමාත්‍ය චාර්ල්ස් මිෂෙල් එය තහවුරු කර ඇති බවයි විදෙස් පුවත් සේවාවල දැක්වෙන්නේ.\nගුවන්තොටුපලට එල්ලවු ප්‍රහාරයෙන් පසුව බෙල්ජියමේ උමං දුම්රිය ස්ථානයකට ද ප්‍රහාරයක් එල්ලවුනා.\nමෙම ප්‍රහාරවලින් 28 දෙනෙකු මියගොස් තවත් විශාල පිරිසක් තුවාල ලබා ඇති බවටයි මේවන විට අනාවරණ වී ඇත්තේ.\nමෙම සියලු ප්‍රහාර ත්‍රස්ත ක්‍රියාවක ප්‍රතිඵලයක් බව බෙල්ජියම් බලධාරීන් තහවුරු කර තිබෙනවා.\nමේවන විට එරට විශේෂ ආරක්ෂක වැඩපිළිවෙලක් ද ක්‍රියාවට නංවා ඇති අතර ගුවන්තොටුපල ඇතුලු ස්ථාන රැසක ආරක්ෂාව තර කර තිබෙනවා.\nප්‍රහාරයට ලක්වු ගුවන්තොටුපලේ සහ දුම්රිය ස්ථානයේ කටයුතු ද මේවන විට තාවකාලිකව නතර කර ඇතැයි සඳහන්.\nබ්‍රසල්ස් අගනුවර  අද සිදුවූ බෝම්බ පිපිරීම්වලින් පසු නුදුරින් පිහිටි ප්‍රංශය ද සිය දේශසීමාවල ආරක්ෂාව තරකර තිබෙනවා.\nපැරිස් ප්‍රහාරයේ ප්‍රධාන සැකකරු බෙල්ජියමේදී අත්අඩංගුවට ගෙන දින 4 කට පසුවයි මෙම ප්‍රහාරය එල්ලවුණේ.\nබ්‍රසල්ස් අගනුවර රොක් සැවැන්ටම් ගුවන්තොටුපලෙන් සහ මැල්බෙක් උමං දුම්රිය ස්ථානයෙන් පිපිරීම් තුනක් වාර්තාවූනා.",
       "URL": "https://www.hirunews.lk/129119/බ්‍රසල්ස්-ප්‍රහාරය-ගැන-තොරතුරු-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=653"
}