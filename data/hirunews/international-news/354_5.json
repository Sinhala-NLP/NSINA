{
       "Source": "hirunews",
       "Timestamp": "Friday, 06 July 2018 - 14:08",
       "Headline": "මැලේසියාවේ නව රජය චීන ව්‍යාපෘති ගිවිසුම් 3 ක් අවලංගු කරයි",
       "News Content": "අග්‍රාමාත්‍ය මහතීර් මොහොමඞ්ගේ නායකත්වයෙන් යුත් මැලේසියාවේ නව රජය, පසුගිය නජීබ් රසාක් රජය විසින් චීනය සමඟ අත්සන් තැබූ දැවැන්ත ව්‍යාපෘති 3 ක් අවලංගු කර තිබෙනවා.\nමහා පරිමාණ සන්නිවේදන නල මාර්ග ව්‍යාපෘති දෙකක් සහ දුම්රිය මාර්ග ව්‍යාපෘතියක් ඊට ඇතුළත්.\nකිලෝමීටර් 688 ක් දිගැති දුම්රිය මාර්ග ව්‍යාපෘතිය සඳහා ඩොලර් බිලියන 22 කට වැඩි ප්‍රමාණයක් වැය වනු ඇතැයි ඇස්තමේන්තු කර තිබෙනවා.\nඇමරිකානු ඩොලර් බිලියන 250 ඉක්මවූ විදේශ ණය අවම කිරීම සඳහා මෙම පියවර ගත් බව නව රජය ප්‍රකාශ කළා.\nකෙසේ නමුත් එය චීනය ඉලක්ක කර ගත් තීරණයක් නොවන බවයි අගමැති මහතීර් ප්‍රකාශ කර ඇත්තේ.",
       "URL": "https://www.hirunews.lk/194638/මැලේසියාවේ-නව-රජය-චීන-ව්‍යාපෘති-ගිවිසුම්-3-ක්-අවලංගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=354"
}