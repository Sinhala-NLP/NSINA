{
       "Source": "hirunews",
       "Timestamp": "Monday, 30 May 2022 - 16:06",
       "Headline": "නේපාල ගුවන් ගමන් අනතුරෙන් සියල්ලන් මිය ගිය බව හෙළි වෙයි",
       "News Content": "නේපාලයේ සංචාරක නගරයක් වන පොකාරා සිට ජොම්සම් වෙත අභ්‍යන්තර ගුවන් ගමනක නිරත ව සිටිය දී ඊයේ අනතුරට ලක්වූ නේපාල ගුවන් යානයේ සිටි විසි දෙදෙනා ම ජීවිතක්ෂයට පත්වී ඇති බව අනාවරණ වී තිබෙනවා.\nමුහුදු මට්ටමින් අඩි 14,500ක් ඉහළ මස්තන් දිස්ත්‍රික්කයේ සානෝ ස්වෙයාර් - බීර් නැමති කඳුකර ප්‍රදේශයෙන් යානයේ සුන්බුන් හමුවූයේ අනතුරෙන් පැය 20කට පසුවයි.\nඅද උදෑසන 10 වන විට මළ සිරුරු 16ක් ඉවත් කරගෙන තිබූ අතර, කිසිවෙකුත් දිවි ගලවා ගත් බවට සලකුණක් නොමැති බවයි නේපාල බලධාරීන් සදහස් කළේ.\nමෙම යානයේ ඉන්දීයානුවන් 4 දෙනෙකු සහ ජපාන ජාතිකයන් 3 දෙනෙකු ද සිටි බව සදහන්.",
       "URL": "https://www.hirunews.lk/305719/නේපාල-ගුවන්-ගමන්-අනතුරෙන්-සියල්ලන්-මිය-ගිය-බව-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=47"
}