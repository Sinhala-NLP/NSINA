{
       "Source": "hirunews",
       "Timestamp": "Friday, 13 September 2013 - 19:23",
       "Headline": "නරේන්ද්‍ර මෝඩි BJP අපේක්ෂකයා ලෙස නම් කෙරේ.",
       "News Content": "ලබන වසර මුල දී පැවැත්වෙන ඉන්දීය මහමැතිවරණයේ දී භාරතීය ජනතා පක්ෂයේ අගමැති ධුර අපේක්ෂකයා ලෙස ගුජරාට් මහඇමති නරේන්ද්‍ර මෝඩි අද (13) නම් කරනු ලැබුවා. ඉන්දීය පාර්ලිමේන්තුවේ විපක්ෂ නායිකා සුෂ්මා ස්වරාජ් ඇතුළු භාරතීය ජනතා පක්ෂ ප්‍රධානීන් හමුවේ නවදිල්ලි නුවර දී මෝඩිගේ අපේක්ෂකත්වය ප්‍රකාශයට පත් කර තිබෙනවා. කෙසේ නමුත් එම අවස්ථාවට පක්ෂයේ ජ්‍යෙෂ්ඨතමයා වන එල්.කේ. අද්වානි සහභාගි වී නැහැ. මේ අනුව ඉන්දීය මහමැතිවරණයේ භාරතීය ජනතා පක්ෂ අගමැති ධුර අපේක්ෂකත්වය තීරණය වී ඇති අතර, කොංග්‍රස් පක්ෂ අපේක්ෂකයා මෙතෙක් නම් කර නැහැ. එය බොහෝදුරට රාහුල් ගාන්ධිට හිමි වනු ඇති බවයි විශ්වාස කෙරෙන්නේ.",
       "URL": "https://www.hirunews.lk/67152/නරේන්ද්‍ර-මෝඩි-bjp-අපේක්ෂකයා-ලෙස-නම්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=804"
}