{
       "Source": "hirunews",
       "Timestamp": "Tuesday, 16 May 2017 - 16:45",
       "Headline": "ෆේස් බුක් වෙත  කළ අනතුරු ඇගවීම තායිලන්තය ඉවත් කර ගනී",
       "News Content": "තම රාජකීයයන්ට අපහාස වන ආකාරයෙන් පවතින ෆේස් බුක් පිටු ඉවත් කර නොගන්නේ නම් තම රට තුල ෆේස් බුක් තහනම් කරන බවට තායිලන්ත බලධාරීන් කළ අනතුරු ඇගවීම ඉවත් කරගෙන තිබෙනවා.\nඒ අදාළ වෙබ් පිටු ඉවත් කරන බවට ෆේස් බුක් බලධාරීන් එකගතාව පළ කිරීමත් සමගයි.\nඅදාළ ෆේස්බුක් පිටු ඉවත් කිරීම සඳහා තායිලන්ත අන්තර්ජාල සේවා සම්මේලනය මගින් තායි වේලාවෙන් අද පෙරවරු 10 දක්වායි කල් ලබාදී තිබුණේ.\nකෙසේවෙතත් තායිලන්තයෙන් ඉවත් කෙරුනු ෆේස් බුක් පිටු සංඛ්‍යාව කොපමණ ද යන්න සමාගම හෙළිකර නැහැ.\n2014 වසරේදී කුමන්ත්‍රණයකින් බලයට පිවිසි තායිලන්ත හමුදා රජය, එරට රජ පවුලට විරුද්ධව අන්තර්ජාලය වෙත ලිපි යොමු කරන කණ්ඩායම්වලට එරෙහිව දැඩි පියවර ක්‍රියාත්මක කරනු ලබනවා.\nඑලෙස තායි රජ පවුලට එරෙහි ෆේස්බුක් සටහන්වලට කැමැත්ත පළ කළ පුද්ගලයන්ට එරෙහිව ද නීතිය ක්‍රියාත්මක කෙරෙනවා.",
       "URL": "https://www.hirunews.lk/161474/ෆේස්-බුක්-වෙත-කළ-අනතුරු-ඇගවීම-තායිලන්තය-ඉවත්-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=479"
}