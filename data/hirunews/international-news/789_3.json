{
       "Source": "hirunews",
       "Timestamp": "Monday, 04 November 2013 - 12:59",
       "Headline": "Update  මොහොමඞ් මොර්සිට එරෙහි නඩු විභාගය ඇරඹේ.",
       "News Content": "හමුදාව විසින් බලයෙන් පහ කෙරුණු ඊජිප්තුවේ හිටපු ජනාධිපති මොහොමඞ් මොර්සිට එරෙහි නඩු විභාගය කයිරෝ නුවර දී අද (04)  ආරම්භ වුණා. ඔහු ඇතුළු මුස්ලිම් සහෝදරත්වයේ නායකයන් 14 දෙනෙකුට එරෙහිව මෙම නඩු විභාගය ක්‍රියාත්මක වනු ඇති. මොර්සි බලයෙන් පහ කිරීමෙන් පසු ඊජිප්තු ජනාධිපති මැදුර අසල සංවිධාන කෙරුණු විරෝධතා හේතුවෙන් ජීවිත හානි සිදුවූ බව පවසමිනුයි ඔහුට චෝදනා එල්ල කර ඇත්තේ. විරෝධතාකරුවන් මිය ගියේ හමුදා වෙඩි පහරින් වුවද ඒ පිළිබද වරද හිටපු ජනාධිපතිවරයා වෙත පැවරීමට හමුදාවේ සහාය ලබන රජය උත්සාහ කරන බව සඳහන්. විත්තිකරුවන් උද්ඝෝෂණ පාඨ හඩ නැගීමත්, හිටපු ජනාධිපති මොර්සි බන්ධනාගාර නිළ ඇඳුම  ඇදීම ප්‍රතික්ෂේප කිරීමත් හේතුවෙන් නඩු විභාගය තාවකාලිකව නතර වී ඇති බවයි කයිරෝ ආරංචි මාර්ග සදහන් කළේ.\nMonday, 04 November 2013 - 03:13\n---------------------------------------------------------------------------------------------------------------\nමොර්සිගේ නඩු විභාගය අද.\nMonday, 04 November 2013 - 12:59\nබලයෙන් පහ කළ ඊජිප්තුවේ හිටපු ජනාධිපති මොහොමඞ් මොර්සිට එරෙහිව නඩු විභාගය අද පැවැත්වෙනවා. මේ නිසා ඊජිප්තුවේ ආරක්ෂක රැකවල් දැඩිකර ඇති බවයි විදෙස් වාර්තා සඳහන් කළේ. ආණ්ඩු විරෝධී උද්ඝෝෂකයින් ඝාතනය කිරීම මොර්සිට එරෙහිව එල්ලවී ඇති චෝදනාවයි. ඔහුට අමතරව මුස්ලිම් සහෝදරත්වයේ තවත් 14 දෙනෙකුට එරෙහිව අද නඩු විභාගය පැවැත්වෙනවා. මොහොමඞ් මොර්සි බලයෙන් පහ කරනු ලැබුවේ පසුගිය ජූලි මාසයේයි.",
       "URL": "https://www.hirunews.lk/70679/update-මොහොමඞ්-මොර්සිට-එරෙහි-නඩු-විභාගය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=789"
}