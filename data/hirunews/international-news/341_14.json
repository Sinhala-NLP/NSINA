{
       "Source": "hirunews",
       "Timestamp": "Sunday, 19 August 2018 - 10:22",
       "Headline": "පෙන්ටගනයේ චෝදනාව වගකීම් විරහිතයි - චීනයෙන් ප්‍රකාශයක්",
       "News Content": "චීන බෝම්බ ප්‍රහාරක යානා ඇමරිකාවට සහ පැසිෆික් කලාපයේ ඇමරිකානු මිතුරු ඉලක්කයන්ට ප්‍රහාර එල්ල කිරීමේ පුහුණු කටයුතුවල නිරත වන බවට පෙන්ටගනය කරන  චෝදනාව චීනය ප්‍රතික්ෂේප කර තිබෙනවා.\nඇමරිකානු ආරක්ෂක කේන්ද්‍රස්ථානය වන පෙන්ටගනය මේ බව ප්‍රකාශ කළේ සිය වාර්ෂික වාර්තාව ඇමරිකානු කොංග්‍රසය වෙත ඉදිරිපත් කරමින්.\nකෙසේ නමුත් චීන විදේශ කටයුතු අමාත්‍යාංශය නිවේදනයක් නිකුත් කරමින් ප්‍රකාශ කළේ ඇමරිකානු පෙන්ටගනයේ ප්‍රකාශය වගකීමකින් තොර ප්‍රලාපයක් බවයි.\nපූර්ව නිගමනයන් මත සිදුකර ඇති එම ප්‍රකාශය මගින් සැබෑ තත්වය මුළුමනින්ම විකෘති කර ඇති බවයි චීන විදේශ කටයුතු අමාත්‍යාංශය සඳහන් කළේ.\nචීනයේ හමුදා සංවර්ධන කටයුතු හුදෙක් සිය රටේ භෞමික අඛන්ඩතාව ආරක්ෂා කරගැනීමේ අරමුණින් සිදුකරන බව එමඟින් අවධාරණය කළා.",
       "URL": "https://www.hirunews.lk/197881/පෙන්ටගනයේ-චෝදනාව-වගකීම්-විරහිතයි-චීනයෙන්-ප්‍රකාශයක්",
       "Category": "International News",
       "Parent URL": "https://www.hirunews.lk/international-news.php?pageID=341"
}