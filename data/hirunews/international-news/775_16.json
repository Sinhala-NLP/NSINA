{
       "Source": "hirunews",
       "Timestamp": "Sunday, 22 December 2013 - 10:52",
       "Headline": "බැංකොක් නුවර අද දැවැන්ත විරෝධතාවක්.",
       "News Content": "යින්ලක් ෂිනවත්‍රාගේ රජය බිඳ දැමීමේ දැවැන්ත විරෝධතා රැලියකට තායිලන්ත විපක්ෂය අද බැංකොක් නුවරට රැස්වනවා. සති ගණනාවක් තිස්සේ මෙවැනි උද්ඝෝෂණ පැවති අතර, තායිලන්ත විපක්ෂ ප්‍රජාතන්ත්‍රවාදී පක්ෂය ඊයේ ප්‍රකාශ කළේ, අගමැතිනිය විසින් ලබන පෙබරවාරි 2 වැනිදා පැවැත්වීමට සැළසුම් කර ඇති මැතිවරණය, තමන් වර්ජනය කරන බවයි. යින්ලක් ෂිනවත්‍රා තායි අගමැති ධුරයට පත්වූයේ 2011 වසරේ පැවති මැතිවරණයෙන්. එහෙත් ඇගේ සොහොයුරු තක්ෂින් ෂිනවත්‍රා තවදුරටත් තායිලන්තය මෙහෙයවන බවටයි තායි විපක්ෂය චෝදනා කරන්නේ.",
       "URL": "https://www.hirunews.lk/73914/බැංකොක්-නුවර-අද-දැවැන්ත-විරෝධතාවක්",
       "Category": "International News",
       "Parent URL": "https://www.hirunews.lk/international-news.php?pageID=775"
}