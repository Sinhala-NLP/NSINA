{
       "Source": "hirunews",
       "Timestamp": "Friday, 11 December 2020 - 19:37",
       "Headline": "බීරුට් පිපිරීමට ලෙබනනයේ හිටපු අගමැති ඇතුලු හතරකට චෝදනා",
       "News Content": "ලෙබනනයේ බීරූට් වරායේ සිදුවූ පිපිරීමෙන් 200කට වැඩි පිරිසක් මියයෑම සම්බන්ධයෙන් නොසැලකිලිමත්ව කටයුතු කිරීම යටතේ එරට හිටපු අග්‍රාමාත්‍ය හසන් ඩයබ් සහ හිටපු අමාත්‍යවරුන් තුන්දෙනෙකුට එරෙහිව චෝදනා ගොනු කර තිබෙනවා.\nමෙලෙස චෝදනා ගොනු කර ඇති අමාත්‍යවරුන් අතරට හිටපු මුදල් ඇමති අලි හසන් කලීල් ද ඇතුළත්.\nලෙබනන ඉතිහාසයේ අග්‍රාමාත්‍යවරයෙකුට එරෙහි අධි චෝදනා එල්ල වූ පළමු අවස්ථාව ද මෙය වනවා.\nවසර ගණනාවක් තිස්සේ බීරූට් වරායේ අනාරක්ෂිත ලෙස ගොඩගසා තිබූ ඇමෝනියම් නයිට්රේට් පොහොර ටොන් සියගණනක් පසුගිය අගෝස්තු මාසයේ පුපුරා යාමේ සිද්ධියෙන් පසු එවකට අග්‍රාමාත්‍යවරයා ලෙස කටයුතු කළ හසන් ඩයබ් සිය ධූරයෙන් ඉල්ලා අස්වුණා.",
       "URL": "https://www.hirunews.lk/256824/බීරුට්-පිපිරීමට-ලෙබනනයේ-හිටපු-අගමැති-ඇතුලු-හතරකට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=149"
}