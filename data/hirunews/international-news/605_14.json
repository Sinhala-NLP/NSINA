{
       "Source": "hirunews",
       "Timestamp": "Sunday, 31 July 2016 - 19:11",
       "Headline": "තුර්කි ජනපති හමුදා පාසල් වසයි",
       "News Content": "තුර්කියේ හමුදා පාසල් වසා දැමීමට එරට ජනාධිපති තායිප් අර්ඩවාන් තීරණය කර තිබෙනවා.\nඑමෙන්ම ත්‍රිවිධ හමුදාපතිවරුන් තුර්කි ආරක්ෂක අමාත්‍යවරයා වෙත වාර්තා කළ යුතු බවටයි ඔහු නියෝග කර ඇත්තේ.\nඅසාර්ථක වූ හමුදා කැරැල්ලෙන් පසු ත්‍රිවිධ හමුදා සිය පාලනය යටතට ගැනීමට උත්සාහ කරන ජනාධිපතිවරයා නව වෙනස්කම් සම්බන්ධයෙන් ගැසට් පත්‍රයක්ද අද නිකුත් කරනු ලැබුවා.\nහමුදා කැරැල්ලෙන් පසු ඊට සම්බන්ධ බවට තොරතුරු හෙළිවූ හමුදා සාමාජිකයන් 1700 ක් පමණ තුර්කි ආරක්ෂක හමුදාවලින් ඉවත් කර තිබෙනවා.\nතුර්කි හමුදාවේ අද්මිරාල්වරුන් සහ ජෙනරාල්වරුන්ගෙන් සියයට 40 ක්ද ඊට ඇතුළත්.",
       "URL": "https://www.hirunews.lk/139484/තුර්කි-ජනපති-හමුදා-පාසල්-වසයි",
       "Category": "International News",
       "Parent URL": "https://www.hirunews.lk/international-news.php?pageID=605"
}