{
       "Source": "hirunews",
       "Timestamp": "Wednesday, 04 May 2016 - 14:23",
       "Headline": "ෆේස් බුක් සමාගමට ඉතාලියෙන් ඉල්ලීමක්",
       "News Content": "ව්‍යාජ ෆේස් බුක් ගිණුම් සම්බන්ධ සියලු තොරතුරු ලබාදෙන්නැයි ඉතාලි දත්ත ආරක්ෂණ ඒකකය ෆේස් බුක් සමාගමට නියෝග කර තිබෙනවා.\nකිසියම් අයෙකුගේ නමින් ආරම්භ කර ඇති ව්‍යාජ ගිණුම් එහි ඇතුලත් තොරතුරු ඡායාරූප සහ එම ගිණුම පවත්වාගෙන යන පුද්ගලයාගේ තොරතුරු තමන්ට ලබාදෙන ලෙසටයි ඔවුන් ෆේස් බුක් සමාගමට දන්වා ඇත්තේ.\nව්‍යාජ ගිණුම් පවත්වාගෙන යමින් කිසියම් හෝ පුද්ගලයකුගේ ප්‍රතිරූපයට හානි කරන පුද්ගලයන් හඳුනා ගැනීම ඉතාලි බලධාරීන්ගේ වැඩපිළිවෙලේ අරමුණයි.\nකෙසේවෙතත් මෙම ඉල්ලීම සම්බන්ධයෙන් ෆේස් බුක් සමාගම මෙතෙක් කිසිදු ප්‍රකාශයක් සිදුකර නැහැ.\nඑමෙන්ම අදාළ දත්ත ලබාදෙන්නේ ද නැත් ද යන්න පිළිබඳව ද ඔවුන් කිසිවක් ප්‍රකාශකර නොමැති බවයි විදෙස් පුවත් සේවා සඳහන් කලේ.\nතමාගේ නමින් ව්‍යාජ ගිණුමක් පවත්වාගෙන යන අයෙක් පිළිබඳ තොරතුරු ලබාදෙන්නැයි ඉතාලි ජාතිකයකු කල ඉල්ලීමකට සමාගමෙන් යහපත් ප්‍රතිචාරයක් නොලැබීම හමුවේ ඉතාලි දත්ත ආරක්ෂණ ඒකකය මෙම ඉල්ලීම සිදුකර තිබෙනවා.",
       "URL": "https://www.hirunews.lk/132406/ෆේස්-බුක්-සමාගමට-ඉතාලියෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=638"
}