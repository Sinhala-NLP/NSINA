{
       "Source": "hirunews",
       "Timestamp": "Sunday, 03 June 2018 - 13:11",
       "Headline": "රාහුල් ගාන්ධිගෙන් මෝදිට චෝදනා",
       "News Content": "ඉන්දීය කොංග්‍රස් පක්ෂයේ සභාපති ධුරයට පත්වූ රාහුල් ගාන්ධි මධ්‍ය ප්‍රදේශ් ප්‍රාන්තයේ මන්ද්සාවුර් හිදී ලබන 6 වනදා දැවැන්ත ගොවි රැලියක් ඇමතීමට නියමිත බව ඉන්දීය මාධ්‍ය වාර්තා කළා.\nපසුගිය වසරේ ගොවි විරෝධතාවකදී ගොවීන් හයදෙනෙකු පොලිස් වෙඩි පහරින් මියගියේද මෙහිදියි.\nරැළිය පිළිබඳව සිය ට්විටර් වෙබ් පිටුව වෙත ප්‍රකාශයක් නිකුත් කළ රාහුල් ගාන්ධි කියා සිටියේ මෝදි රජය ගොවීන්ගේ ගැටළුවලට විසඳුම් දීමට අපොහොසත් වී ඇති බවයි.\nදිනකට ඉන්දියාවේ ගොවීන් 35 දෙනෙකු දිවි නසාගන්නා බවද එහිදී සඳහන් කළ ඔහු, ඉන්දීය ජනගහණයෙන් සියයට 62ක් වන ගොවි ජනතාව මෝදි රජය විසින් නොසළකා හැර ඇති බවට චෝදනාවක්ද එල්ල කළා.\nකොංග්‍රස් පක්ෂයේ සහය ඇතිව ඉන්දීය ගොවීන් ජූනි 1 වනදා සිට 10 වනදා දක්වා විරෝධතාවකද නිරතවනවා.",
       "URL": "https://www.hirunews.lk/192207/රාහුල්-ගාන්ධිගෙන්-මෝදිට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=362"
}