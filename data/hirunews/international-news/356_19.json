{
       "Source": "hirunews",
       "Timestamp": "Tuesday, 26 June 2018 - 7:59",
       "Headline": "ජීවන වියදමට එරෙහිව ඉරාන වැසියන් වීථි බසී",
       "News Content": "ජීවන වියදම උසුලා ගත නොහැකි තරම් ඉහළ ගොස් ඇති බව පවසමින් ඉරාන වැසියන් ටෙහෙරාන් නගර මධ්‍යයේ විරෝධතාවක් ආරම්භ කර තිබෙනවා.\nඉරාන විනිමය අගය සීග්‍රයෙන් පහත වැටීම ද ඊට තවත් හේතුවක්.\nටෙහෙරානයේ කඩ සාප්පු සියල්ලම පාහේ වසා දමා ඇති අතර, දහස් ගණන් වැසියන් වීථිවලට රොක් වී සිටින බවයි විදෙස් වාර්තා සඳහන් කළේ.\nවිරෝධතාකරුවන් පාර්ලිමේන්තුව දෙසට ගමන් ගනිද්දී, පොලීසිය කඳුළු ගෑස් ප්‍රහාරයක් ද එල්ල කළ බව සඳහන්.\n2012 වසරෙන් පසු ඉරානයේ ඇති වූ විශාලතම ජනතා විරෝධතාව මෙයයි.",
       "URL": "https://www.hirunews.lk/193905/ජීවන-වියදමට-එරෙහිව-ඉරාන-වැසියන්-වීථි-බසී",
       "Category": "International News",
       "Parent URL": "https://www.hirunews.lk/international-news.php?pageID=356"
}