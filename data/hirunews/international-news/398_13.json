{
       "Source": "hirunews",
       "Timestamp": "Friday, 02 February 2018 - 16:03",
       "Headline": "කස්ත්‍රෝගේ පුතු දිවි නසා ගනී",
       "News Content": "කියුබාවේ හිටපු විප්ලවවාදී නායක ෆිදෙල් කැස්ත්‍රෝගේ වැඩිමහල් පුත්‍රයා වන කැස්ත්‍රෝ ඩයස් බැලරට් සියදිවි හානිකරගෙන ඇතිබව විදේශ මාධ්‍ය වාර්තා කරනවා.\n68 හැවිරිදි මොහු කියුබාවේ හවානාහිදී මෙලෙස සියදිවි හානි කරගෙන ඇති බවයි වාර්තා වන්නේ.\nඅවස්ථා කිහිපයකදී ඔහුට ප්‍රතිකාර කල වෛද්‍යවරු පවසා ඇත්තේ  කැස්ත්‍රෝ ඩයස් බැලරට් දීර්ඝ කාලයක් තිස්සේ විෂාදය නම් රෝගී තත්ත්වයෙන් පසුවූ බවයි.\nමොහු න්‍යෂ්ටික භෞතික විද්‍යාඥයෙකු  බවත් විදෙස් වාර්තාවල සඳහන් වනවා.\nසෝවියට් සංගමය මගින් පුහුණුව ලැබූ ඔහු න්‍යෂ්ටික - භෞත විද්‍යාඥයෙක්. මියයනතුරුම ඔහු කියුබානු රාජ්‍ය විද්‍යා ඇකඩමියේ උපසභාපතිවරයා ලෙස කටයුතු කළා.",
       "URL": "https://www.hirunews.lk/182715/කස්ත්‍රෝගේ-පුතු-දිවි-නසා-ගනී",
       "Category": "International News",
       "Parent URL": "https://www.hirunews.lk/international-news.php?pageID=398"
}