{
       "Source": "hirunews",
       "Timestamp": "Monday, 12 December 2016 - 16:40",
       "Headline": "වර්ධා සුළි කුණාටුව චෙන්නායි අඩපණ කරයි",
       "News Content": "බෙංගාල බොක්කේ සිට වර්ධා සුළි කුණාටුව ඉන්දියාවේ තමිල්නාඩු ප්‍රාන්තයේ චෙන්නායි ආසන්නයෙන් ගොඩබිමට ඇතුළුවීමත් සමඟ එහි දැඩි වර්ෂාපතනයක් ද ඇති වී තිබෙන බව ඉන්දීය මාධ්‍ය සඳහන් කළා.\nතමිල්නාඩුවේ මෙන්ම ඊට යාබද ආන්ද්‍ර ප්‍රදේශ් ප්‍රාන්තයේ ද දෛනික ජීවිතය මේ නිසා අඩපණ වී ඇති අතර, පැය 4ක කාලයක් සුළි සුළඟ දැඩි බලපෑමක් ඇති කරන බවයි කාලගුණ විද්‍යා අංශ සඳහන් කර ඇත්තේ.\nසුළි සුළඟින් දැනට පුද්ගලයන් දෙදෙනෙකු ජීවිතක්ෂයට පත්වී ඇති අතර දහසය දහසකට අධික පිරිසක් ආරක්ෂිත ස්ථාන කරා ඉවත් කරගෙන තිබෙනවා.\nපැයට කිලෝමීටර් 120ත්, 130ත් අතර වේගයකින් වර්ධා සුළි සුළඟ චෙන්නායි නුවරට ඇතුළු වී ඇති අතර, ඉන්දීය ආරක්ෂක අංශ හදිසි තත්ත්වයක් සඳහා සීරුවෙන් තබා තිබෙනවා.",
       "URL": "https://www.hirunews.lk/149543/වර්ධා-සුළි-කුණාටුව-චෙන්නායි-අඩපණ-කරයි",
       "Category": "International News",
       "Parent URL": "https://www.hirunews.lk/international-news.php?pageID=547"
}