{
       "Source": "hirunews",
       "Timestamp": "Wednesday, 14 September 2016 - 9:07",
       "Headline": "ලෝක තහනම් උත්තේජක ඒජන්සියෙන් රුසියානු හැකර්වරුන්ට චෝදනා",
       "News Content": "ඔලිම්පික් නියෝජනය කරන ඇමරිකානු ක්‍රීඩකයන්ගේ තහනම් උත්තේජක වාර්තා ප්‍රසිද්ධියට පත් කිරීම සම්බන්ධයෙන් ලෝක තහනම් උත්තේජක ඒජන්සිය, රුසියානු හැකර්වරුන්ට චෝදනා එල්ල කර තිබෙනවා.\nපසුගිය දා රුසියානු හැකර්වරුන් සරීනා විලියම්ස්, වීනස් විලියම්ස්, සිමෝන් බයිල්ස් යන ක්‍රීඩක ක්‍රීඩිකාවන්ගේ තහනම් උත්තේජක වාර්තා ප්‍රසිද්ධියට පත් කර තිබුණා.\nවිශේෂයෙන් සිමෝන් බයිල්ස් ක්‍රීඩිකාවගේ තහනම් උත්තේජක වාර්තාවක් ප්‍රසිද්ධියට පත් කරමින් ප්‍රකාශයට පත් කර තිබුණේ ඇය විසින් තහනම් උත්තේජකයක් භාවිත කර ඇති බවටයි.\nතමන් ලෝක තහනම් උත්තේජක ඒජන්සියේ අනුමැතිය මත කිසියම් රෝගාබාධයක් සඳහා මෙම ඖෂධය භාවිත කරන බවට සිමෝන් බයිල්ස් ප්‍රකාශ කර තිබෙනවා.\nමේ අතර, රුසියානු හැකර්වරුන්ට චෝදනා එල්ල කරන ලෝක තහනම් උත්තේජක ඒජන්සිය වැඩිදුරටත් පවසන්නේ ඔවුන් ද්වේශසහගතව මෙම වාර්තා එළි දක්වා ඇති බවයි.",
       "URL": "https://www.hirunews.lk/142943/ලෝක-තහනම්-උත්තේජක-ඒජන්සියෙන්-රුසියානු-හැකර්වරුන්ට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=586"
}