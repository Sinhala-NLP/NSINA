{
       "Source": "hirunews",
       "Timestamp": "Saturday, 05 October 2019 - 14:04",
       "Headline": "සංක්‍රමණිකයින් සීමා කිරීමේ ලියවිල්ලකට ජනපති ට්‍රම්ප් අත්සන් තබයි",
       "News Content": "සෞඛ්‍ය රක්ෂණාවරණ සහ සෞඛ්‍ය සේවා වියදම් පියවා ගැනීමට නොහැකි සංක්‍රමණිකයන් ඇමරිකාවට ඇතුළුවීම වළක්වාලීම සඳහා වන ලියවිල්ලකට ඇමරිකානු ජනාධිපති ඩොනල්ඞ් ට්‍රම්ප් අත්සන් තබා තිබෙනවා.\nධවල මන්දිරය ප්‍රකාශ කළේ ලබන නොවැම්බර් 3 වනදා සිට එය ක්‍රියාත්මක බවයි.\nඒ අනුව දින 30 ක් තුළ සෞඛ්‍ය සේවා වියදම් සහ රක්ෂණාවරණයක් ලබා ගැනීමට නොහැකි සංක්‍රමණිකයින් එරටට ඇතුළුවීම අත්හිටුවීමට හැකියාවක් ලැබෙන බව විදෙස් වාර්තා පෙන්වා දෙනවා.\nඇමරිකානු ජනාධිපති ඩොනල්ඞ් ට්‍රම්ප් තම පාලන කාලය තුළ එරටට ඇතුළු වන නීත්‍යානුකූළ සහ නීතිවිරෝධී සංක්‍රමණ කප්පාදු කිරීම සඳහා වැඩි අවධානයක් යොමුකර තිබීම විශේෂත්වයක්.",
       "URL": "https://www.hirunews.lk/225645/සංක්‍රමණිකයින්-සීමා-කිරීමේ-ලියවිල්ලකට-ජනපති-ට්‍රම්ප්-අත්සන්-තබයි",
       "Category": "International News",
       "Parent URL": "https://www.hirunews.lk/international-news.php?pageID=233"
}