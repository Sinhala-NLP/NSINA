{
       "Source": "hirunews",
       "Timestamp": "Tuesday, 02 July 2013 - 9:33",
       "Headline": "ඇමරිකාවේ ලැව් ගිනි මරණ ගැන ඔබාමා කම්පා වෙයි.",
       "News Content": "ඇමරිකාවේ ඇරිසෝනා ප්‍රාන්තයේ ලැව් ගිනිවලින් ගිනිනිවන භටයන් 19 දෙනෙකු මිය යාම පිළිබදව තමා දැඩි කම්පනයට පත්වූ බව ජනාධිපති බැරක් ඔබාමා පවසනවා. එයින් තම හදවත බිඳුණු බව පැවසූ ඔබාමා ගිනි නිවන භටයන් ඇමරිකානු වීරවරයන් ලෙස හැදින්වූවා. ඇමරිකානු ගිනි නිවන භටයන් වැඩිම පිරිසක් මෙලෙස එකවර අනතුරකට ලක්වූයේ 2011 වසරේ සැප්තැම්බර් 11 ප්‍රහාරයට පසු ප්‍රථම වතාවටයි. ඇමරිකාවේ කැලිෆෝනියා සහ ඇරිසෝනා ප්‍රාන්තවල පවතින ලැව් ගිනි මෙතෙක් මුළුමනින්ම පාලනය කර නැහැ. එමගින් නිවාස 200කට වැඩි සංඛ්‍යාවක් සහ අක්කර 8000ක පමණ භූමි ප්‍රදේශයක් විනාශ වී තිබෙනවා.",
       "URL": "https://www.hirunews.lk/62184/ඇමරිකාවේ-ලැව්-ගිනි-මරණ-ගැන-ඔබාමා-කම්පා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=826"
}