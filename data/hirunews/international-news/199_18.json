{
       "Source": "hirunews",
       "Timestamp": "Monday, 10 February 2020 - 9:02",
       "Headline": "මලයාසියාවෙන් තවත් කොරෝනා ආසාදිතයෙක් හමුවෙයි - හොංකොංහි එකම පවුලේ 9 දෙනෙකුට කොරෝනා",
       "News Content": "මලයාසියාවේ තවත් පුද්ගලයෙකුට කොරෝනා වෛරසය ආසාදිත බව තහවුරු වී තිබෙනවා. කොරෝනා වෛරසය ආසාදනය වී ඇති 6 වන මලයාසියානු ජාතිකයා ඔහු බවයි විදෙස් වාර්තා සඳහන් කළේ.\nඒ අනුව එරට වෛරසය ආසාදිත මුළු සංඛ්‍යාව 17 ක්.\n31 හැවිරිදි අදාළ පුද්ගලයා චීනයේ මැකාවෝ හි සේවය කර ඇති අතර, පසුගිය පෙබරවාරි 1 වනදායි ඔහු යළි සිය රට පැමිණ ඇත්තේ.\nමේ අතර හොංකොං හි එකම පවුලේ 9 දෙනෙකුට කොරෝනා වෛරසය ආසාදනය වී ඇති බව විදෙස් මාධ්‍ය වාර්තා කර තිබෙනවා.\nපසුගිය ජනවාරි මාසයේ පැවති ලූනා නව වසර සැමරූ අවස්ථාවේ ඔවුන් එක්ව ආහාර ගෙන ඇති බවයි එම වාර්තා සඳහන් කළේ.",
       "URL": "https://www.hirunews.lk/234095/මලයාසියාවෙන්-තවත්-කොරෝනා-ආසාදිතයෙක්-හමුවෙයි-හොංකොංහි-එකම-පවුලේ-9-දෙනෙකුට-කොරෝනා",
       "Category": "International News",
       "Parent URL": "https://www.hirunews.lk/international-news.php?pageID=199"
}