{
       "Source": "hirunews",
       "Timestamp": "Monday, 24 August 2020 - 8:41",
       "Headline": "ප්‍රබල සුළි කුණාටු දෙකක් ඇමරිකාවට",
       "News Content": "ඇමරිකාවේ ගල්ෆ් වෙරළ තීරය ආශ්‍රිත ප්‍රදේශයට අද දිනයේ සුළි කුණාටු දෙකක් බලපෑ හැකි බවට කාලගුණ අංශ අනාවැකි පළ කර තිබෙනවා.\nඅධික වර්ෂාව සහ සුළං හමුවේ ජල ගැලීම් ඇතිවීමේ අවදානමක් පවතින බවටයි එරට මාධ්‍ය වාර්තා කර ඇත්තේ.\nපැයට කිලෝමීටර 120 ක පමණ ප්‍රබලත්වයකින් මෙම සුළි කුණාටුව ඇතිවිය හැකි බවට පුරෝකථනය කර තිබෙනවා.\nලුසියානා ප්‍රාන්තයට මාකෝර් ලෙස හඳුන්වන එක් සුළි කුණාටුවක් අද දිනයේ ඇතුලුවිය හැකි බවටයි කාලගුණ අංශ අනතුරු අඟවා ඇත්තේ.\nලෝරා නම් සුළි කුණාටුව මේ වනවිටත් හයිටි රාජ්‍යයට බලපා ඇති අතර, ඒ හේතුවෙන් පුද්ගලයින් පස්දෙනෙකු ජීවිතක්ෂයට පත්ව ඇති බව විදෙස් වාර්තා පෙන්වා දෙනවා.\nඑම සුළි කුණාටුවද ඇමරිකානු වෙරළ තීරයට අනිද්දා වනවිට ළඟාවිය හැකි බවයි ඇමරිකානු කාලගුණ අංශ පෙන්වා දෙන්නේ.",
       "URL": "https://www.hirunews.lk/248507/ප්‍රබල-සුළි-කුණාටු-දෙකක්-ඇමරිකාවට",
       "Category": "International News",
       "Parent URL": "https://www.hirunews.lk/international-news.php?pageID=168"
}