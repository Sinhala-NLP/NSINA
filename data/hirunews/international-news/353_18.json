{
       "Source": "hirunews",
       "Timestamp": "Saturday, 07 July 2018 - 14:55",
       "Headline": "ජපානයේ ජල ගැලීම් නිසා 27 ක් මරුට",
       "News Content": "බටහිර සහ මධ්‍යම ජපානයේ පවතින දැඩි වර්ෂාවත් සමග ඇති වූ ජල ගැලීම්වලින් දැනට පුද්ගලයින් 27 දෙනෙකු ජීවිතක්ෂයට පත්වී තිබෙනවා.\nතවත් 47 දෙනෙකු අතුරුදන් වී ඇති අතර පුද්ගලයින් 5 දෙනෙකු බරපතල තුවාල ලබා ඇති බවයි විදෙස් වාර්තා පෙන්වා දෙන්නේ.\nමෙම ආපදා තත්ත්වයත් සමග මිලියන 1.6ක පිරිසක් සිය නිවාසවලින් ඉවත් කර ඇතැයි ද සදහන්.\nජපාන කාලගුණ විද්‍යා බලධාරින් අනතුරු අඟවන්නේ මෙම ජල ගැලීම් සමග ඉදිරියේදී නායයාම් සහ දැඩි සුළං ද ඇතිවිය හැකි බවටයි.\nමේ අතර, ආපදා තත්ත්වයත් සමග තවත් මිලියන 3.1 කට සිය නිවාස වලින් ඉවත් වන ලෙසට ද ජපාන බලධාරින් අනතුරු අගවා ඇතැයි ද විදෙස් වාර්තා තවදුරටත් ප්‍රකාශ කළා.",
       "URL": "https://www.hirunews.lk/194720/ජපානයේ-ජල-ගැලීම්-නිසා-27-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=353"
}