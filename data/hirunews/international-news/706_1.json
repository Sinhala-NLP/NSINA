{
       "Source": "hirunews",
       "Timestamp": "Thursday, 10 September 2015 - 9:06",
       "Headline": "අනතුරුදායකම රටේ තවත් මාධ්‍යවේදීන් 3ක් මරා දමයි",
       "News Content": "පාකිස්ථාන මාධ්‍යවේදීන් තුන් දෙනෙකු පැය විසි හතරක් තුළදී ඝාතනයට ලක්ව තිබෙනවා. දෙදෙනෙකු පෙෂාවර්හි දී වෙඩි ප්‍රහාර දෙකකින් ඝාතනයට ලක්ව තිබේ.\nඅවසන් වරට ඝාතනයට ලක්ව ඇත්තේ  කරච්චි නුවර මාධ්‍යවේදියෙක්. ඔහු එරට විශාලතම පුද්ගලික මාධ්‍ය ආයතනයක් වන ජියෝ නිව්ස් ආයතනයේ කටයුතු කළ අයෙක්. ඔහු ගමන්ගත් වෑන් රථයට තුවක්කුකරුවන් පිරිසක් වෙඩි තබා ඇති බව සඳහන්.ඉන් තවත් දෙදෙනෙකු තුවාල ලබා ඇති බවද  වාර්තා වෙයි.\nපසුගිය වසරේ අප්‍රේල් මාසයේ දී ද 'ජියෝ නිව්ස්' ආයතනයේ  ප්‍රධාන මාධ්‍යවේදියෙකුට වෙඩි ප්‍රහාරයක් එල්ල වුණා. එහි දී හෙතෙම බරපතල තුවාල ලැබුවා. ඔහුගේ පවුලේ උදවිය චෝදනා කළේ ඉස්ලාමීය කැරළිකරුවන්ටයි.\n2014 ජනවාරියේ දී ද මාධ්‍යවේදීන් තිදෙනෙකු ඝාතනයට ලක් වුණා .\nජනමාධ්‍යවේදීන්ගේ ජාත්‍යන්තර සමුළුව නිවේදනය කර ඇත්තේ මාධ්‍ය කටයුතු වෙනුවෙන් අනතුරුදායකම රට පකිස්තානය බවයි.",
       "URL": "https://www.hirunews.lk/116294/මාධ්‍ය-කටයුතු-වෙනුවෙන්-අනතුරුදායකම-රටේ-තවත්-3ක්-මරා-දමයි",
       "Category": "International News",
       "Parent URL": "https://www.hirunews.lk/international-news.php?pageID=706"
}