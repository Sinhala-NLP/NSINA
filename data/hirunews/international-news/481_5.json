{
       "Source": "hirunews",
       "Timestamp": "Friday, 12 May 2017 - 7:57",
       "Headline": "හිමාල කදු මුදුනේ කසල ඉවත් කිරීමේ මෙහෙයුමක්",
       "News Content": "ලොව උසම කදු ශිකරය වන නේපාලයේ එවරස්ට් කදු මුදුනේ කැලි කසල ඉවත් කිරීමේ මෙහෙයුමක් චීනය විසින් ආරම්භ කර තිබෙනවා.\nකදු නගින්නන් විසින් කදවුරු ඉදිකොට ඉතිරි වූ අබලි ද්‍රව්‍ය සහ කසල මේ අනුව ඉවත් කිරීමට කටයුතු කෙරෙනු ඇති.\nමැයි 6 වනදා ආරම්භ වූ මෙම දින 9 ක මෙහෙයුම ක්‍රියාත්මක වන්නේ එවරස්ට් කදු මුදුනේ - ටිබැට් පිවිසුමෙන්.\nමෙහිදී මීටර් 5200 ත් 5600 ත් අතර ඉහළ කදු සීමාවේ කසල ඉවත් කිරීම දුෂ්කර අභියෝගයක් ලෙසයි සැලකෙන්නේ.\nවසරකදී එවරස්ට් කදු තරණයට එක්වන සංඛ්‍යාව 60,000 කට අධිකයි.\nහිමාල අඩවියේ කසල ඉවත් කිරීම මෙහෙයුමක් මෙලෙස ක්‍රියාත්මක වන්නේ ප්‍රථම වතාවටයි.",
       "URL": "https://www.hirunews.lk/161130/හිමාල-කදු-මුදුනේ-කසල-ඉවත්-කිරීමේ-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=481"
}