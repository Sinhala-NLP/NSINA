{
       "Source": "hirunews",
       "Timestamp": "Thursday, 11 July 2019 - 19:51",
       "Headline": "මාලදිවයින යළි පොදු රාජ්‍ය මණ්ඩලයට එක්කර ගන්නැයි ඉන්දියාවෙන් ඉල්ලීමක්",
       "News Content": "මාලදිවයින යළි සාමාජික රටක් ලෙස නම් කරන්නැයි ඉන්දියාව, පොදු රාජ්‍ය මණ්ඩලයෙන් ඉල්ලීමක් කර තිබෙනවා.\nඉන්දීය විදේශ කටයුතු අමාත්‍ය එස්.ජයශංකර් ලන්ඩනයේ දැන් පැවැත්වෙන 19 වන පොදුරාජ්‍ය මණ්ඩල විදේශ කටයුතු අමාත්‍යවරුන්ගේ සමුළුවේදී මෙම ඉල්ලීම සිදුකර ඇති බවයි හින්දු පුවත්පත වාර්තා කළේ.\n2016 වසරේදී හිටපු ජනාධිපති අබ්දුල්ලා යමීන්ගේ පාලන කාලය තුළ මාලදිවයින පොදුරාජ්‍ය මණ්ඩල සාමාජිකත්වයෙන් ඉවත් කරනු ලැබුවේ පිරිහුණු මානව හිමිකම් තත්ත්වය සැලකිල්ලට ගනිමින්.\nඅග්‍රාමාත්‍ය නරේන්ද්‍ර මෝදි දෙවන වරටත් දිවුරුම්දීමෙන් අනතුරුව පළමු විදෙස් සංචාරය සදහා ඉන්දියානු කලාපයේ රටවල් තෝරා ගත් අතර, ඔහු පළමු වරට පැමිණියේ මාලදිවයිනටයි.",
       "URL": "https://www.hirunews.lk/220115/මාලදිවයින-යළි-පොදු-රාජ්‍ය-මණ්ඩලයට-එක්කර-ගන්නැයි-ඉන්දියාවෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=252"
}