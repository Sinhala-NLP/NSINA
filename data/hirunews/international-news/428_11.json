{
       "Source": "hirunews",
       "Timestamp": "Tuesday, 24 October 2017 - 13:48",
       "Headline": "ඇමරිකාව, මියන්මාරයට සම්බාධක පැනවීමට සැරසේ",
       "News Content": "රොහින්ග්‍යා මුස්ලිම් ජනකොටස සම්බන්ධයෙන් මියන්මාර රජයේ ක්‍රියාමාර්ගවලට එරෙහිව එරටට සම්බාධක පැනවීම පිළිබඳව ඇමරිකා එක්සත් ජනපදයේ අවදානය යොමු වී තිබෙනවා.\nඑක්සත් ජනපද රාජ්‍ය දෙපාර්තමේන්තුව ප්‍රකාශ කළේ මියන්මාර රඛීනේ ප්‍රාන්තයේ රොහින්ග්‍යා මුස්ලිම් ජනතාව මුහුණ දී සිටින තත්වය අතිශය ඛේදනීය බවයි.\nමේ නිසා මියන්මාරය වෙත හමුදා පුහුණු සහය ලබාදීම නතර කිරීම පිළිබඳව ද සිය අවධානය යොමු වී ඇති බවයි එක්සත් ජනපද රාජ්‍ය දෙපාර්තමේන්තුව කියා සිටියේ.\nමේ අතර, දේශසීමාව තරණය කොට පැමිණෙන රොහින්ග්‍යා සරණාගතයන්ගේ සංඛ්‍යාව හයලක්ෂය ඉක්මවීමෙන් පසු තමන්ට එය දැරිය නොහැකි තත්ත්වයට පත්ව ඇති බව බංග්ලාදේශය ප්‍රකාශ කළා.\nදිනපතා දහස් ගණන් සරණාගතයන් තවදුරටත් පැමිණෙමින් සිටින බවයි එරට බලධාරීන් ප්‍රකාශ කළේ.\nජෝර්දානයේ රානියා රැජිණ ද, බංග්ලාදේශයේ රොහින්ග්‍යා සරණාගත කඳවුරු බැලීමට ගොස් තිබෙනවා.",
       "URL": "https://www.hirunews.lk/174296/ඇමරිකාව-මියන්මාරයට-සම්බාධක-පැනවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=428"
}