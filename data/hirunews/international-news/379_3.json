{
       "Source": "hirunews",
       "Timestamp": "Friday, 06 April 2018 - 14:13",
       "Headline": "හිටපු ජනපතිනියට වසර 24 ක සිරදඬූවමක්",
       "News Content": "දූෂණ චෝදනා එල්ල වී සිටි දකුණු කොරියානු හිටපු ජනාධිපතිනි පාර්ක් ගුවෙන්හෙයිට වසර 24 ක සිරදඬූවම් නියම කර තිබෙනවා.\nඒ දකුණු කොරියාවේ දේශපාලනඥයින්ගෙන් හා ව්‍යාපාරිකයින්ගෙන් අල්ලස් ලබා ගත් බවට එල්ල වූ චෝදනා සම්බන්ධයෙන් අද (06) පැවති නඩු විභාගයේදී ඇය වරදකාරිය වීමත් සමඟයි.\nමේ අනුව, හිටපු ජනාධිපතිවරිය ඇගේ මිතුරියක වූ චොයි සුන් සීල් හරහා එරට විශාල සමාගම් කිහිපයකින් බිලියන ගණනින් මුදල් ලබාගෙන ඇති බව අධිකරණයේදී අනාවරණ වී තිබෙනවා.\nසිරදඬූවමට අමතරව දකුණු කොරියානු හිටපු ජනාධිපතිනියට ඇමරිකානු ඩොලර් මිලියන 17 ක දඩ මුදලක් ගෙවන ලෙස ද එරට අධිකරණය නියෝග කර තිබෙනවා.",
       "URL": "https://www.hirunews.lk/187788/හිටපු-ජනපතිනියට-වසර-24-ක-සිරදඬූවමක්",
       "Category": "International News",
       "Parent URL": "https://www.hirunews.lk/international-news.php?pageID=379"
}