{
       "Source": "hirunews",
       "Timestamp": "Sunday, 20 November 2016 - 9:19",
       "Headline": "ජයලලිතා අධිසත්කාර ඒකකයෙන් මාරු කෙරේ",
       "News Content": "පසුගිය සැප්තැම්බර් 22 වනදා සිට චෙන්නායි හි ඇපලෝ රෝහලේ ප්‍රතිකාර ලබන තමිල්නාඩු මහ ඇමතිනී ජයලලිතා ජයරාම් ඊයේ රෝහලේ දැඩි සත්කාර ඒකකයෙන් ඉවත් කොට විශේෂ කාමරයකට මාරුකර තිබෙනවා.\nඑහිදී ඇයට අමුත්තන් හමුවීමටද හැකියාවක් ලැබෙනු ඇති බවයි ජයලලිතාගේ ඒ අයි ඒ ඞී එම් කේ පක්ෂයේ ප්‍රකාශකයෙකු සඳහන් කළේ.\nකෙසේ නමුත් මෙම විශේෂ කාමරය ජයලලිතාට වෛද්‍ය ප්‍රතිකාර ලබාදීමට අවශ්‍ය උපකරණවලින් සමන්විත බව සඳහන්.\nඋණ සහ විජලනය හේතුවෙන් රෝහල් ගතකෙරුණු ජයලලිතා පෙණහළු ආසාදනයකටද ලක්ව සිටි අතර දැන් ඇයට කෘතිම ස්වසනය ලබාදිය යුත්තේ දිනකට විනාඩි 15 ක කාලයක් පමණක් බවයි චෙන්නායි ඇපලෝ රෝහලේ සභාපති වෛද්‍ය ප්‍රතාප් සී රෙඞ්ඩි ප්‍රකාශ කළේ.",
       "URL": "https://www.hirunews.lk/147918/ජයලලිතා-අධිසත්කාර-ඒකකයෙන්-මාරු-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=557"
}