{
       "Source": "hirunews",
       "Timestamp": "Sunday, 17 July 2016 - 7:35",
       "Headline": "තුර්කි ජනතාව ප්‍රජාතන්ත්‍රවාදයේ ජය සමරයි",
       "News Content": "හමුදා කුමන්ත්‍රණය පරාජය කොට ප්‍රජාතන්ත්‍රවාදය ආරක්ෂා කරගැනීමට හැකිවීම තුර්කි ජනතාව සමරමින් සිටින බව විදෙස් වාර්තා සඳහන් කළා.\nඉස්ථාන්බුල් සහ අන්කාරා ඇතුලූ තුර්කියේ ප්‍රධාන නගර වෙත රොක්වූ දහස් ගණන් ජනයා ප්‍රීති ඝෝෂා පවත්වමින් සතුට පළ කළ බවයි වාර්තාවන්නේ.\nතුර්කි හමුදා කුමන්ත්‍රණය පරාජය කිරීමට හැකිවූයේද ජනාධිපති අර්ඩවාන්ගේ ඉල්ලීම පරිදි ජනතාව විථිවලට පිවිස ඊට එරෙහිව කටයුතු කිරීම හේතුවෙන්.\nකුමන්ත්‍රණයට සම්බන්ධ වූ හමුදා සෙබළුන් තුන්දහසක් පමණ අත්අඩංගුවට ගැනුනු අතර, බලය අත්පත් කර ගැනීමට සූදානම් වූ බවට චෝදනා එල්ලවූ අධිකරණ ක්‍ෂේත්‍රයෙන් 2700 ක්ද තනතුරුවලින් පහකර තිබෙනවා.\nඅත්අඩංගුවට ගත් පිරිස අතර හමුදා ජෙනරාල්වරුන් පිරිසක්ද සිටින බව සඳහන්.\nතුර්කි අග්‍රාමාත්‍යවරයා සඳහන් කළේ අසාර්ථක හමුදා කුමන්ත්‍රණය තුර්කි ප්‍රජාතන්ත්‍රවාදයේ කළු පැල්ලමක් බවයි.",
       "URL": "https://www.hirunews.lk/138211/තුර්කි-ජනතාව-ප්‍රජාතන්ත්‍රවාදයේ-ජය-සමරයි",
       "Category": "International News",
       "Parent URL": "https://www.hirunews.lk/international-news.php?pageID=612"
}