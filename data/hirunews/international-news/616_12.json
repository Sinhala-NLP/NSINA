{
       "Source": "hirunews",
       "Timestamp": "Monday, 04 July 2016 - 7:21",
       "Headline": "ඉරාක අගමැතිට ගල් ප්‍රහාරයක්",
       "News Content": "ඉරාකයේ බැග්ඩෑඩ් නුවර බෝම්බ පිපිරීම සිදුවූ  ස්ථානය නිරීක්ෂනයට ගිය එරට අග්‍රාමාත්‍ය හයිඩා අල් අබාඩිට ගල් ප්‍රහාරයක් එල්ල වී තිබෙනවා.\nවිදෙස් මාධ්‍ය වාර්තා කළේ එම ස්ථානයේ සිටි සිවිල් වැසියන් අග්‍රමාත්‍යවරයාට දැඩි ලෙස විරෝධය පළ කරමින් මෙම ගල් ප්‍රහාරය එල්ල කර ඇති බවයි.\nඉරාකයේ බැග්ඩෑඩ් නුවර පෙරේදා සිදුවූ බෝම්බ පිපිරීම් දෙකකින් පුද්ගලයන් 125 දෙනෙකු ජීවිතක්ෂයට පත්ව තවත් 150 දෙනෙකුට වැඩි පිරිසක් තුවාල ලැබුවා.\nමෙම ප්‍රහාරයෙන් පසු ඉරාක රජය දින තුනක ශෝක කාලයක්ද ප්‍රකාශයට පත් කර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/137124/ඉරාක-අගමැතිට-ගල්-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=616"
}