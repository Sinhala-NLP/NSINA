{
       "Source": "hirunews",
       "Timestamp": "Friday, 12 January 2018 - 8:58",
       "Headline": "ඉන්දියාව අද 100 වන චන්ද්‍රිකාව උඩුගුවනට යවයි",
       "News Content": "ඉන්දීය අභ්‍යවකාශ පර්යේෂණ සංවිධානය හෙවත් ඉස්රෝ මගින් අද තම 100 වන චන්ද්‍රිකාව උඩුගුවනට යොමුකරනවා.\nඒ තවත් කුඩා චන්ද්‍රිකා 30 ක් ද සමගයි.\nඅභ්‍යවකාශයේ අපද්‍රව්‍ය බාධක ඇතුළු තත්ත්වයන් සැලකිල්ලට ගෙන අද පෙරවරු 9 යි 29ට ආන්ද්‍ර ප්‍රදේශ් ප්‍රාන්තයේ ශ්‍රී හරිකොට ගගන මධ්‍යස්ථානයෙන් චන්ද්‍රිකා කක්ෂගත කිරීම සිදුකිරීමට නියමිතයි.\nඉන්දියාව පසුගිය අගෝස්තු 31 වනදා ක්‍රියාත්මක කළ රොකට් ගමන අසාර්ථක වූයේ එමගින් රැගෙන ගිය චන්ද්‍රිකාව ද විනාශයට පත් කරමින්.\nඅද උඩුගුවනට රැගෙන යන චන්ද්‍රිකා අතරට, ඉන්දීය චන්ද්‍රිකා 3 කට අමතරව, කැනඩාව, ෆින්ලන්තය, ප්‍රංශය, කොරියාව, එක්සත් රාජධානිය සහ එක්සත් ජනපදයට අයත් චන්ද්‍රිකා ද ඇතුළත්.",
       "URL": "https://www.hirunews.lk/180838/ඉන්දියාව-අද-100-වන-චන්ද්‍රිකාව-උඩුගුවනට-යවයි",
       "Category": "International News",
       "Parent URL": "https://www.hirunews.lk/international-news.php?pageID=405"
}