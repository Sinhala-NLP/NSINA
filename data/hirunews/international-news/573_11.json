{
       "Source": "hirunews",
       "Timestamp": "Wednesday, 12 October 2016 - 17:51",
       "Headline": "සැමියා නසා එල්ලුම් ගහට යන කාන්තාව",
       "News Content": "තම ස්වාමිපුරුෂයා මරා දැමීම සම්බන්ධයන් වරදකාරිය වූ 22 හැවිරිදි ඉරාන ජාතික කාන්තාවක් ඉදිරි සතියේදී එල්ලා මැරීමට නියෝග කර ඇති බව විදෙස් මාධ්‍ය වර්තාකරනවා.\nසෙයිනාබ් සිකාවන් නම් මෙම කාන්තාවට 2012 වසරේදී එම වරදට මරණ දඩුවම නියමවී තිබුනා.\nඒ වනවිටත් ඇය ගැබිනියක්ව සිටීම හේතුවෙන් ඇයට හිමි මරණ දඬුවම කල් දැමීමට එරට අධිකරණය නියෝගකර තිබෙනවා.\nකෙසේවෙතත් පසුගියදා ඇයට දරුවා බිහිවීමත් සමග සෙයිනාබ්ට හිමි මරණ දඩුවම ක්‍රියාත්මක කරන බව ඉරාන බලධාරීන් සනාථ කර ඇති බව සදහන්.\nඇය බිහිකර ඇති දරුවා මළ දරුවෙක් බවටයි විදෙස් මාධ්‍ය වැඩිදුරටත් වර්තාකරන්නේ.\nමරණ දඩුවම් නියමවීම හේතුවෙන් ඇයට ඇතිවූ කම්පන තත්වයක් නිසා දරුවා මියයන්නට ඇතැයි සැක පලකරනවා.\nඇයට නියමවී ඇති මරණ දඩුවම මානව හිමිකම් සංවිධානවලද  දැඩි දෝෂ දර්ශනයට ලක්ව ඇති බව සදහන්.",
       "URL": "https://www.hirunews.lk/145055/සැමියා-නසා-එල්ලුම්-ගහට-යන-කාන්තාව",
       "Category": "International News",
       "Parent URL": "https://www.hirunews.lk/international-news.php?pageID=573"
}