{
       "Source": "hirunews",
       "Timestamp": "Friday, 07 June 2013 - 10:08",
       "Headline": "පිලිප් කුමරු රෝහලේ.",
       "News Content": "බ්‍රිතාන්‍යයේ දෙවන එලිසබෙත් මහ  රැජිනගේ සැමියා වන පිලිප් කුමරු සැත්කමක් සඳහා ඊයේ රෝහල් ගත කෙරුණා. මහ  රැජිනගේ රාජභිෂේකයෙන් 60 වසරක් පිරීම නිමින්තෙන් බකිංහැම් මාලිගයේ ඊයේ  පැවති උද්‍යාන සාදයෙන් අනතුරුවයි පිලිප් කුමරු ලන්ඩන් නුවර රෝහලකට ඇතුළත්  කෙරුණේ. උදරාබාධයක් හේතුවෙන් ඔහුට රෝග නිධානය සෙවීමේ ශල්‍යකර්මයක්  සිදුකිරීමට නියමිතයි. ලබන සතියේ 92 වන වියට පා තබන පිලිප් කුමරුගේ සෞඛ්‍ය  තත්ත්වය අයහපත් වුව ද, එලිසබෙත් මහරැජින විසින් සිය නියමිත කාර්යයන් කල්  නොදමා ඉටු කිරීමට කටයුතු කරන බවයි බ්‍රිතාන්‍ය මාධ්‍ය සඳහන් කළේ.",
       "URL": "https://www.hirunews.lk/60494/පිලිප්-කුමරු-රෝහලේ",
       "Category": "International News",
       "Parent URL": "https://www.hirunews.lk/international-news.php?pageID=833"
}