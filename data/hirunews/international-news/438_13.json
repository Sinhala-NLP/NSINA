{
       "Source": "hirunews",
       "Timestamp": "Sunday, 17 September 2017 - 13:52",
       "Headline": "වහා පියවරක් ගන්නැයි ජගත් සංවිධාන මහ ලේකම් අවුන්සාන් සුඛීට කියයි",
       "News Content": "මියන්මාරයේ රොහින්ග්‍යා මුස්ලිම්වරුන් දහස් ගණනින් රට හැර පලා යාම වැළැක්වීම සඳහා වහා පියවරක් ගන්නැයි ජගත් සංවිධාන මහ ලේකම් අන්තෝනියෝ ගුටේරස් මියන්මාර නායිකා අවුන්සාන් සුඛීගෙන් ඉල්ලීමක් කළා.\nමියන්මාරයේ නිල නායිකාව නොවුනද එරට වත්මන් ආණ්ඩුවේ සැබෑ නායිකාව වන්නේ ඇයයි.\nරොහින්ග්‍යා මුස්ලිම්වරුන්ගේ ගැටළුව නොබෙල් සාම ත්‍යාගයෙන්ද පිදුම් ලැබූ අවුන්සාන් සුඛීගේ කීර්තිනාමයටද කැළලක් වී ඇති බවයි විචාරකයන් පෙන්වා දෙන්නේ.\nමියන්මාර හමුදා ප්‍රහාර හේතුවෙන් රොහින්ග්‍යා මුස්ලිම්වරුන් පලා යන බව ජගත් සංවිධානයේ අදහසයි.\nමේ නිසා හමුදා මෙහෙයුම් නැවැත්වීමට පියවර ගන්නා ලෙසයි මහ ලේකම් ගුටේරස්, අවුන්සාන් සුඛීගෙන් ඉල්ලා සිටියේ.",
       "URL": "https://www.hirunews.lk/171121/වහා-පියවරක්-ගන්නැයි-ජගත්-සංවිධාන-මහ-ලේකම්-අවුන්සාන්-සුඛීට-කියයි",
       "Category": "International News",
       "Parent URL": "https://www.hirunews.lk/international-news.php?pageID=438"
}