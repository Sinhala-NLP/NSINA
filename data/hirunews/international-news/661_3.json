{
       "Source": "hirunews",
       "Timestamp": "Saturday, 27 February 2016 - 14:27",
       "Headline": "මුම්බායි නුවර සෙල්ෆි මුක්ත කලාපයක්",
       "News Content": "ඉන්දියාවේ - මුම්බායි නුවර සෙල්ෆි ඡායාරූප ගැනීම සඳහා තහනම් කලාප නම් කිරීමට ඉන්දීය පොලීසිය පියවර ගෙන තිබෙනවා.\nඔවුන් එම තීරණය ගෙන ඇත්තේ ඉන්දියාව තුළ සෙල්ෆි ඡායාරූප ගැනීමට යාමෙන් සිදුවන අනතුරු අවම කරගැනීමටයි.\nපසුගිය කාලය තුළ  ඉන්දියාවේ අවදානම් ලෙස සෙල්ෆි ඡායාරූප ගැනීමට උත්සාහ කිරීමේදී තරුණයන් කිහිපදෙනෙක් ජීවිතක්ෂයට පත්වුණා.\nපසුගිය වසර 03 තුළ ලොව අවදානම් සෙල්ෆි ඡායාරූප ගත කිරීම් නිසා පුද්ගලයන් 49 දෙනෙක් ජීවිතක්ෂයට පත්වී ඇති අතර, ඉන් 19 දෙනෙක්ම ඉන්දියානුවන්.\nපසුගිය මාසයේදීද අධික වේගයෙන් ධාවනය වෙමින් තිබූ දුම්රියකට පිටුපා සෙල්ෆි ඡායාරූපයක් ගැනීමට උත්සාහ කළ චෙන්නායි නුවර තරුණයෙකු ද ජීවිතක්ෂයට පත්වුණා.",
       "URL": "https://www.hirunews.lk/127283/මුම්බායි-නුවර-සෙල්ෆි-මුක්ත-කලාපයක්",
       "Category": "International News",
       "Parent URL": "https://www.hirunews.lk/international-news.php?pageID=661"
}