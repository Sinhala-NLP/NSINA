{
       "Source": "hirunews",
       "Timestamp": "Wednesday, 06 January 2021 - 9:01",
       "Headline": "ඉන්දීය කොරෝනා එන්නත අපනයනය කිරීමට සූදානම්",
       "News Content": "ලොව පුරා කොරෝනා ආසාදිතයින් අට කෝටි 68 ලක්ෂ 6579ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ 18 ලක්ෂ 74,318ක් ලෙසයි. ගත  වූ පැය 24රේත් වැඩිම මරණ සහ ආසාදිතයින් සංඛ්‍යාවක් ඇමරිකාවෙන් වාර්තා වනවා.\nඑරටින් නව මරණ 3474ක් වාර්තා වී ඇති අතර, ආසාදිතයින් සංඛ්‍යාව දැක්වෙන්නේ දෙලක්ෂ 25,103ක් ලෙසයි. ගත වූ පැය 24රේ බි්‍රතාන්‍යයෙන් නව මරණ 830ක් සහ ආසාදිතයින් 60,916ක් වාර්තා වුණා. බ්‍රසීලයෙන් ද මරණ 1186ක් සමඟ ආසාදිතයින් 57,447ක් වාර්තා වී ඇති බවයි විදෙස් වාර්තා සඳහන් කළේ.\nමේ අතර, ඉන්දියාව විසින් නිෂ්පාදිත කොරෝනා එන්නත අපනයනය කිරීමට ඉදිරි දෙසතිය තුළ සූදානම් වන බව එරට විදේශ අමාත්‍යාංශය ප්‍රකාශ කළා. ඔවුන් කියා සිටියේ එන්නත් අපනයනය කිරීමේදී දකුණු ආසියානු කලාපයට මුල්තැන ලබාදෙන බවයි.",
       "URL": "https://www.hirunews.lk/258941/ඉන්දීය-කොරෝනා-එන්නත-අපනයනය-කිරීමට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=143"
}