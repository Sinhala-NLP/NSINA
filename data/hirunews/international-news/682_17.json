{
       "Source": "hirunews",
       "Timestamp": "Monday, 07 December 2015 - 18:16",
       "Headline": "මුම්බායි නුවර ගින්නකින් නිවාස දහසක් විනාශ වෙයි",
       "News Content": "ඉන්දියාවේ මුම්බායි නුවර උතුරු ප්‍රදේශයේ ඇතිවු ගින්නකින් නිවාස දහසකට වැඩි සංඛ්‍යාවක් විනාශවී තිබෙනවා.\nපුද්ගලයන් දෙදෙනෙකු ද මරණයට පත්ව ඇති බවයි ඉන්දීය පුවත් සේවාවල දැක්වෙන්නේ. උතුරු මුම්බායි ප්‍රදේශයේ මුඩුක්කු පෙළක ගින්න හටගෙන ඇතැයි සඳහන්. ගෑස් සිලින්ඩරයක් පිපිරිමෙන් අාරම්භ වී ඇතැයි අනාවරණ වී තිබෙනවා.\nගිනි නිවන රථ 16 ක් සහ ජල බවුසර් 12 ක් යොදා ගනිමින් ගින්න මැඩපවත්වා ඇති අතර ඊට පැය 4 කට ආසන්න කාලයක් ගතවු බවයි මුම්බායි ආරක්ෂක අංශ සඳහන් කලේ.\nප්‍රදේශවාසීන් සඳහන් කර ඇත්තේ ගින්න සිදුවු ස්ථානයේ පිපිරුම් ශබ්ද 30 කට ආසන්න සංඛ්‍යාවක් ඇසුනු බවයි.\nනිවාස විශාල සංඛ්‍යාවක් පිහිටා තිබීම හේතුවෙන් ගිනි නිවන නිලධාරීන්ට එම ස්ථානයට ළගාවීමට අපහසු වු බව ද සඳහන්.",
       "URL": "https://www.hirunews.lk/121548/මුම්බායි-නුවර-ගින්නකින්-නිවාස-දහසක්-විනාශ-වෙයි",
       "Category": "International News",
       "Parent URL": "https://www.hirunews.lk/international-news.php?pageID=682"
}