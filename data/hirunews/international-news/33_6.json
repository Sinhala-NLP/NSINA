{
       "Source": "hirunews",
       "Timestamp": "Thursday, 08 September 2022 - 9:07",
       "Headline": "කැනඩාවේ පිහි ඇනුමේ ප්‍රධාන සැකකරු අත්අඩංගුවට",
       "News Content": "කැනඩාවේ - සස්කචෙවාන් ප්‍රදේශයේ දී පුද්ගලයින් 10 දෙනෙකුට මරු කැඳවමින් තවත් 18 දෙනෙකුට තුවාල සිදු කිරීමේ සමූහ පිහි ඇනුමට සම්බන්ධ ප්‍රධාන සැකකරු පොලිසිය අත්අඩංගුවට ගෙන තිබෙනවා.\nමයිල්ස් සැන්ඩර්සන් නම් මොහු සස්කචෙවාන් රොස්තරන් නගරයේ දී අත්අඩංගුවට ගෙන ඇති බවයි විදෙස් වාර්තා සඳහන් කළේ.\nපසුගිය ඉරිදා සිදුවූ මෙම ඝාතනය සහෝදරයන් දෙදෙනෙකු විසින් සිදු කර තිබූ බව ආරක්ෂක අංශ අනාවරණය කළා.\nසිද්ධියෙන් පසුව ඩේමියන් සැන්ඩර්සන් නමැති 31 හැවිරිදි එක් සහෝදයෙකුගේ සිරුර සොයාගෙන තිබුණේ පෙරේදා දිනයේ යි.",
       "URL": "https://www.hirunews.lk/314841/කැනඩාවේ-පිහි-ඇනුමේ-ප්‍රධාන-සැකකරු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=33"
}