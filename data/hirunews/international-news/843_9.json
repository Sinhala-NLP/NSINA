{
       "Source": "hirunews",
       "Timestamp": "Saturday, 04 May 2013 - 16:52",
       "Headline": "2013 අප්‍රේල් ඉරාකයට මාරක මාසයක්.",
       "News Content": "මේ වසරේ අප්‍රේල් මාසයේදී ඉරාකයේ ගැටුම්වලින් පුද්ගලයන් 712 දෙනෙකු ජීවිතක්ෂයට පත්වු බව එහි ජගත් සංවිධාන නියෝජිත කාර්යාලය ප්‍රකාශ කළා. ඉන් 595 දෙනෙකුම සිවිල් වැසියන්. ත්‍රස්තවාදී ක්‍රියා සහ ප්‍රචණ්ඩ ගැටුම් හේතුවෙන් මෙම මරණ සිදුවු බවයි ජගත් සංවිධානය ප්‍රකාශ කළේ. කෙසේ නමුත් ඉරාක අභ්‍යන්තර කටයුතු අමාත්‍යාංශය ප්‍රකාශ කළේ ගැටුම් හේතුවෙන් අප්‍රේල් මාසයේදී මියගිය සංඛ්‍යාව 245 ක් බවයි. ඉරාක හමුදා විසින්  සුන්නි මුස්ලිම් බහුතරයක් වෙසෙන උතුරු ඉරාකයේ සිදුකළ මෙහෙයුමකින් අනතුරුව මෙම ගැටුම් උත්සන්න වී තිබෙනවා. ඉරාකයේ ජගත් සංවිධාන නියෝජිත කාර්යාලය ප්‍රකාශ කළේ අප්‍රේල් මාසය තුළ බැග්ඩෑග් අගනුවර පමණක් ගැටුම්වලින් පුද්ගලයන් 211 දෙනෙකු මියගොස්, 486 දෙනෙකු තුවාල ලැබූ බවයි. ජගත් සංවිධාන වාර්තා නිවැරදි නම් 2008 වසරේ ජුනි මාසයෙන් පසු ඉරාකයේ මාරාන්තික මාසය සලකුණු වන්නේ පසුගිය අප්‍රේල් මාසයෙන්.",
       "URL": "https://www.hirunews.lk/58346/2013-අප්‍රේල්-ඉරාකයට-මාරක-මාසයක්",
       "Category": "International News",
       "Parent URL": "https://www.hirunews.lk/international-news.php?pageID=843"
}