{
       "Source": "hirunews",
       "Timestamp": "Monday, 29 July 2013 - 10:53",
       "Headline": "කාම්බෝජයේ මහමැතිවරණයෙන් පාලක පක්ෂයට යළිත් ජය.",
       "News Content": "කාම්බෝජයේ ඊයේ පැවැත්වූ මහමැතිවරණයෙන් එරට පාලක පක්ෂය වන, ජනතා පක්ෂය යලි ජයග්‍රහණය කර තිබෙනවා. දැනට වසර 30 ක කාලයක් එම පක්ෂයේ නායක හූන් සෙන් එරට අග්‍රාමාත්‍යවරයා ලෙස කටයුතු කරන අතර මෙම ජයග්‍රහණයත් සමඟ තවත් වසර කිහිපයක් ඔහුට එම ධුරය දැරීමට අවස්ථාව හිමිවනු ඇති බවයි විදෙස් වාර්තා සඳහන් කළේ. මැතිවරණයෙන් කාම්බෝජයේ ජනතා පක්ෂය ආසන 68 ක්, ජයග්‍රහණය කර ඇති අතර, එරට විපක්ෂය ආසන 55 ක් දිනාගෙන තිබෙනවා. කෙසේ වෙතත්, කාම්බෝජයේ පාලක පක්ෂය ලබාගෙන ඇති ඡුන්ද සංඛ්‍යාවේ කැපී පෙනෙන අඩුවීමක් දක්නට ලැබෙන බවයි විදෙස් වාර්තා සඳහන් කළේ.",
       "URL": "https://www.hirunews.lk/63974/කාම්බෝජයේ-මහමැතිවරණයෙන්-පාලක-පක්ෂයට-යළිත්-ජය",
       "Category": "International News",
       "Parent URL": "https://www.hirunews.lk/international-news.php?pageID=818"
}