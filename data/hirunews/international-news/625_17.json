{
       "Source": "hirunews",
       "Timestamp": "Friday, 10 June 2016 - 10:04",
       "Headline": "හිලරි ක්ලින්ටන්ගේ අපේක්ෂකත්වයට ඔබාමාගේ අනුමැතිය",
       "News Content": "හිලරි ක්ලින්ටන් ඇමරිකානු ජනාධිපතිවරණයේ ඩිමොක්‍රටික් පක්ෂ අපේක්ෂිකාව ලෙස ජනාධිපති බැරැක් ඔබාමා ඊයේ (09) නිල වශයෙන් ප්‍රකාශයට පත් කළා. ඔහු මෙම ප්‍රකාශය සිදුකළේ හිලරි ක්ලින්ටන්ගේ ප්‍රතිවාදියා වන බර්න් සැන්ඩර්ස් මුණ ගැසීමෙන් අනතුරුවයි.\nහිලරි ක්ලින්ටන් වෙත වීඩියෝ ප්‍රකාශයක් ලබාදෙමින් ජනාධිපති ඔබාමා කියා සිටියේ ඇමරිකාවේ ජනාධිපති ධුරය සදහා ඉදිරිපත් වන වඩාත්ම සුදුසුකම් ලැබූ තැනැත්තිය හිලරි ක්ලින්ටන් බවයි.\nඒ අනුව, හිලරි ක්ලින්ටන් වෙනුවෙන් ඇමරිකානු ජනාධිපතිවරණයේ ප්‍රචාරක ව්‍යාපාරය සදහා ජනාධිපති බැරැක් ඔබාමා ද එක්වනු ඇති.\n2008 ජනාධිපතිවරණයේ ඩිමොක්‍රටික් අපේක්ෂකත්වය සදහා හිලරි ක්ලින්ටන් ජනාධිපති බැරැක් ඔබාමා සමග තරග වැදුණු අතර පසුව ජනාධිපති ඔබාමා, හිලරි තම රාජ්‍ය ලේකම්වරිය බවට පත් කර ගත්තා.",
       "URL": "https://www.hirunews.lk/135184/හිලරි-ක්ලින්ටන්ගේ-අපේක්ෂකත්වයට-ඔබාමාගේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=625"
}