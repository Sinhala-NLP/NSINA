{
       "Source": "hirunews",
       "Timestamp": "Thursday, 21 September 2023 - 19:45",
       "Headline": "පාකිස්ථානයේ මැතිවරණයට දින නියම වෙයි",
       "News Content": "ලබන වසරේ ජනවාරි අවසන් සතියේදී පාකිස්ථානයේ ජාතික මැතිවරණය පැවැත්වීමට නියමිත බව එරට මැතිවරණ කොමිසම නිවේදනය කර තිබෙනවා.\nපාර්ලිමේන්තුවේ වසර පහක නිල කාලය අගෝස්තු මාසයේදී සම්පූර්ණ වීම හේතුවෙන් ජාතික මැතිවරණයක් සඳහා මේ අයුරුන් දින නියම කර ඇති බවයි වාර්තා වන්නේ.\nකෙසේ වෙතත් මීට පෙර විදෙස් මාධ්‍ය නිවේදනය කර සිටියේ අදාළ මැතිවරණය ලබන නොවැම්බර් මාසයේදී පැවැත්වීමට නියමිත බවයි.\nනමුත් නව සංගණනයකට අනුව මැතිවරණ කොට්ඨාස අලුතින් ලකුණු කිරීම හේතුවෙන් සති කිහිපයකින් එය පැවැත්වීම ප්‍රමාද කිරීමට සිදු වී ඇති බවයි මේ වන විට වාර්තා වී ඇත්තේ.\nඑමෙන්ම පාකිස්ථානයේ මෙම ජාතික මැතිවරණය අධීක්ෂණය කිරීම සඳහා භාරකාර ආණ්ඩුවක් ස්ථාපිත කර ඇති බව ද සඳහන්.",
       "URL": "https://www.hirunews.lk/349014/පාකිස්ථානයේ-මැතිවරණයට-දින-නියම-වෙයි",
       "Category": "International News",
       "Parent URL": "https://www.hirunews.lk/international-news.php?pageID=2"
}