{
       "Source": "hirunews",
       "Timestamp": "Friday, 12 June 2015 - 11:55",
       "Headline": "නැවතත් මැලේසියානු ගුවන් යානයකට අකරතැබ්බයක්",
       "News Content": "ඔස්ට්‍රේලියාවේ මෙල්බර්න් සිට මැලේසියාවේ ක්වාලාලම්පූර් දක්වා පියාසර කරමින් තිබූ මැලේසියානු ගුමන් සමාගමට අයත් මඟී ගුවන් යානයක් අද පෙරවරුවේ හදිසියේ ගොඩ බස්වා ඇති බව විදෙස් මාධ්‍ය වාර්තා කරයි.\nMH148 නමැති මැලේසියානු ගුවන් සමාගමට අයත් මෙම ගුවන් යානය එලෙස හදිසියේ ගොඩ බස්වා ඇත.\nඔස්ට්‍රේලියාවේ මෙල්බර්න් ගුවන් තොටුපොළෙන් පියාසර කර පැයක පමණ කාලයක් තුළ එය යළි එම ගුවන් තොටුපොළට ම ගොඩ බස්වා ඇති අතර යානයේ එන්ජිම තුළ ඇති වූ ගින්නක් හේතුවෙන් ගොඩබස්වා තිබේ.\nඑම අවස්ථාවේ ගුවන් යානයෙහි මගීන් සහ කාර්ය මණ්ඩල සාමාජිකයින් 300 දෙනෙකු පමණ සිට ඇත.\nඑම පිරිස නිරූපද්‍රිතව බේරා ගැනීමට හැකි වූ බව විදෙස් මාධ්‍ය වැඩි දුරටත් වාර්තා කරයි.\nපසුගිය වසරේදී මලයාසියානු ගුවන් සේවයේ ගුවන් අනතුරු දෙකකින් පුද්ගලයන් 525 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/111251/නැවතත්-මැලේසියානු-ගුවන්-යානයකට-අකරතැබ්බයක්",
       "Category": "International News",
       "Parent URL": "https://www.hirunews.lk/international-news.php?pageID=727"
}