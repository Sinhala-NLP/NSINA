{
       "Source": "hirunews",
       "Timestamp": "Sunday, 31 October 2021 - 13:49",
       "Headline": "ඉන්දියාවේ රිය අනතුරකින් 13 දෙනෙකු ජීවිතක්ෂයට",
       "News Content": "ඉන්දියාවේ උත්තරාඛාන්ද් ප්‍රාන්තයේ කඳුකර ප්‍රදේශයකදී ට්‍රක් රථයක් ප්‍රපාතයකට පෙරළීමෙන් එහි ගමන් ගත් පුද්ගලයන් 13 දෙනෙකු ජීවිතක්ෂයට පත්ව තිබෙනවා.\nතවත් හතරදෙනෙකු එහිදී තුවාල ලබා ඇති බවයි ඉන්දීය මාධ්‍ය සඳහන් කළේ.\nප්‍රාන්ත අගනුවර වන දෙහෙරාදුන් සිට කිලෝමීටර 170ක් ඈතින් පිහිටි චක්‍රටා ප්‍රදේශයේදී මෙම අනතුර සිදුවී ඇති අතර, රථය අඩි 300 ක පමණ ප්‍රපාතයකට පෙරළී ඇති බව සඳහන්.\nමේ වනවිට පුද්ගලයන් 13 දෙනෙකුගේ සිරුරු ඉවත් කරගෙන ඇති අතර, ජීවිතාරක්ෂක මෙහෙයුම් තවදුරටත් ක්‍රියාත්මකයි.",
       "URL": "https://www.hirunews.lk/286596/ඉන්දියාවේ-රිය-අනතුරකින්-13-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=84"
}