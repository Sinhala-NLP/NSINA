{
       "Source": "hirunews",
       "Timestamp": "Friday, 17 July 2015 - 10:08",
       "Headline": "ගොම්බේ රාමසාන් සවාරියේ ප්‍රහාරවලින් 49ක්  මරුදකී",
       "News Content": "ඊසාන දිග නයිජීරියාවේ - ගොම්බේ නගරයේ වෙළඳපොලක ඊයේ (16) සිදුවූ බෝම්බ ප්‍රහාර දෙකකින් පුද්ගලයන් 49 දෙනෙකු ජීවිතක්ෂයට පත්වුණා. රාමසාන් උත්සවය වෙනුවෙන් අවසන් මොහොතේ සාප්පු සවාරියේ නිරත වූ ජනයාගෙන් වෙළඳපොල පිරී පැවති මොහොතකයි මෙම බෝම්බ පිපිරීම් සිදුව ඇත්තේ.\nමියගිය පිරිස අතර ළමයින් විශාල සංඛ්‍යාවක් සිටින බව සඳහන්.\nඉස්ලාමීය අන්තවාදී බොකෝහරාම් සංවිධානය මෙම ප්‍රහාරය එල්ල කරන්නට ඇතැයි සැලකෙනවා. පසුගිය මැයි මාසයේදී ජනාධිපති මුහම්මදු බුහාරි බලයට පත්වීමෙන් පසු බොකෝහරාම්වරුන් සිය ප්‍රහාර උත්සන්න කළා.",
       "URL": "https://www.hirunews.lk/113310/ගොම්බේ-රාමසාන්-සවාරියේ-ප්‍රහාරවලින්-49ක්-මරුදකී",
       "Category": "International News",
       "Parent URL": "https://www.hirunews.lk/international-news.php?pageID=718"
}