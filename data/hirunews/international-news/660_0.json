{
       "Source": "hirunews",
       "Timestamp": "Tuesday, 01 March 2016 - 16:57",
       "Headline": "ජොබ් එක ගන්න නිරුවත් වෙයි",
       "News Content": "යුධ හමුදාවට බැඳීමට ගිය තරුණයන් පිරිසකට නිරුවතින් විභාගයකට මුහුණ දීමට සිදුවු පුවතක් ඉන්දියාවේ බිහාර් ප්‍රාන්තයෙන් වාර්තා වනවා.\nඔවුන්ට සිය යට ඇඳුම පමණක් හැඳ විභාගයට පෙනී සිටීමට සිදුව ඇති බවයි විදෙස් පුවත් සේවාවල දැක්වෙන්නේ.\nමෙම ක්‍රියාමාර්ගය අනුගමනය කරනු ලැබුවේ විභාගයේදී සිදුවන වංචා වැලැක්වීමට සහ කාලය ඉතිරිකර ගැනීමට බව ඉන්දීය හමුදා ප්‍රධානීන් ප්‍රකාශකර තිබෙනවා.\nකෙසේවෙතත් විභාගයට පෙනී සිටි අපේක්ෂකයන් මෙන්ම පාර්ශව රැසක් මෙම ක්‍රියාව හෙළා දැක ඇතැයි සඳහන්.\nඔවුන් පෙන්වා දෙන්නේ මෙය හමුදාවට බැඳීමට අපේක්ෂාවෙන් සිටි සිසුන්ට කල අගෞරවයක් බවයි.\nපැයක පමණ කාලයක් පැවති විභාගයට සිසුන් 1159 දෙනෙකු සහභාගී වී තිබෙනවා.\nයට ඇඳුම පමණක් හැඳ සිටි ඔවුන් විශාල ක්‍රීඩාංගණයක බිම වාඩිවීමට සලස්වා ප්‍රශ්ණ පත්‍ර ලබාදී ඇතැයි සඳහන්.\nබිහාර් ප්‍රාන්තයේ පසුගිය සමයේ සිදුවු විභාග වංචා රැසක් පිළිබඳව ද පසුගිය සමයේ මාධ්‍ය වාර්තා පළවී තිබුනා.\nමෙම කරුණු මත අදාළ ක්‍රමය අනුගමනය කල බව ඉන්දීය හමුදා ප්‍රධානීන් ප්‍රකාශකර ඇතැයි විදෙස් පුවත් සේවාවල සඳහන්.",
       "URL": "https://www.hirunews.lk/127532/ජොබ්-එක-ගන්න-නිරුවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=660"
}