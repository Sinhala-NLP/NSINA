{
       "Source": "hirunews",
       "Timestamp": "Sunday, 31 October 2021 - 15:14",
       "Headline": "බැග්ඩෑඩ් අගනුවරට රොකට් ප්‍රහාර 3ක්",
       "News Content": "ඉරාකයේ බැග්ඩෑඩ් අගනුවර ඇමරිකානු තානාපති කාර්යාලය පිහිටි අධි ආරක්ෂිත කලාපයට  රොකට් ප්‍රහාර 3ක් එල්ල වී තිබෙනවා.\nඉන් කිසිවෙකුටත් හානියක් සිදු ව නොමැති බවයි ඉරාක ආරක්ෂක අංශ ප්‍රකාශ කර ඇත්තේ.\nකෙසේ වෙතත් ප්‍රහාරය එල්ල කළේ කවුරුන් ද යන්න මේ දක්වා අනාවරණ වී නැහැ.\nමෙම ප්‍රහාරයෙන් රතු කුරුස සංවිධානයට අයත් රෝහලකට, බැංකුවකට සහ රාජ්‍ය ආයතනයකට හානි සිදු ව තිබෙනවා.\nපසුගිය ජුලි 29 වැනි දා ද මෙම අධි ආරක්ෂිත කලාපයට රොකට් ප්‍රහාර දෙකක් එල්ල වූ අතර, ඉන් පසුව බැග්ඩෑඩයේ අධි ආරක්ෂිත කලාපයක සිදු වූ පළමු ප්‍රහාරය මෙය බවයි විදෙස් වාර්තා සදහන් කළේ.",
       "URL": "https://www.hirunews.lk/286603/බැග්ඩෑඩ්-අගනුවරට-රොකට්-ප්‍රහාර-3ක්",
       "Category": "International News",
       "Parent URL": "https://www.hirunews.lk/international-news.php?pageID=84"
}