{
       "Source": "hirunews",
       "Timestamp": "Saturday, 10 November 2018 - 15:11",
       "Headline": "සෝමාලියාවේ හෝටලයකට එල්ල වූ ප්‍රහාරයකින් 39 ක් මරුට",
       "News Content": "සෝමාලියාවේ - මොගඩිෂු අගනුවර සුප්‍රකට හෝටලයකට ඊයේ සන්ධ්‍යාවේ එල්ල වූ මරාගෙන මැරෙන ප්‍රහාරයෙන් මියගිය සංඛ්‍යාව 39 දක්වා ඉහළ ගොස් තිබෙනවා.\nමෝටර් රථ බෝම්බ දෙකක් ප්‍රහාරය සදහා යොදා ගනු ලැබූ අතර, තුන්වැන්න ලෙස බෝම්බ ඇටවූ ත්‍රිරෝද රථයක් හෝටලය ආසන්නයේ ජනාකීර්ණ වීථියක නතර කර තිබූ බව සදහන්.\nප්‍රහාරය එල්ල වූ සහාෆි හෝටලය අසල සෝමාලියානු අපරාධ පරීක්ෂණ දෙපාර්තමේන්තු කාර්යාලය ද පිහිටා තිබෙනවා.\nපිපිරීම් වලට ගොදුරු වූ තවත් පුද්ගලයන් 40 දෙනෙකු තුවාල ලැබූ බවයි සෝමාලි පොලීසිය ප්‍රකාශ කළේ.\nතවත් පිරිසක් අතුරුදන් වී ඇති අතර, මරණ සංඛ්‍යාව ඉහළ යා හැකි බව සදහන්.",
       "URL": "https://www.hirunews.lk/203949/සෝමාලියාවේ-හෝටලයකට-එල්ල-වූ-ප්‍රහාරයකින්-39-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=318"
}