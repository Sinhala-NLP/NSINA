{
       "Source": "hirunews",
       "Timestamp": "Sunday, 20 December 2015 - 9:04",
       "Headline": "අතුරුදන් වූ නැවක් සොයා ඉන්දුනීසියාවේ දැවැන්ත මෙහෙයුමක්",
       "News Content": "ප්‍රචන්ඩ කාලගුණය හමුවේ මගීන් සහ කාර්ය මණ්ඩලයේ 118 දෙනෙකු සමග අතුරුදන් වූ නෞකාවක් සොයා ඉන්දුනීසියාව මෙහෙයුමක් ආරම්භ කර තිබෙනවා.\nඉන්දුනීසියාවේ - සුලවේසි දිවයින් ආසන්නයේදී මෙම නෞකාව ඊයේ අතුරුදන්වූ අතර අවසන් වරට නෞකාවේ කපිතාන්වරයා පණිවුඩයක් ලබාදී ප්‍රකාශ කර ඇත්තේ ඊට ජලය ඇතුළුවෙමින් පවතින බවයි.\nනෞකාව සොයා ජීවිතාරක්ෂක යාත්‍රා 6 ක් යොදවා ඇති අතර අද දිනයේ එම නෞකාව වෙත ළගාවීමට හැකිවනු ඇතැයි අපේක්ෂිතයි. දිවයින් 17,000 කින් සමන්විත ඉන්දුනීසියාවේ දිවයින් අතර ගමනාගමනය සදහා මගී යාත්‍රා වැඩි වශයෙන් යොදා ගැනෙනවා.",
       "URL": "https://www.hirunews.lk/122434/අතුරුදන්-වූ-නැවක්-සොයා-ඉන්දුනීසියාවේ-දැවැන්ත-මෙහෙයුමක්",
       "Category": "International News",
       "Parent URL": "https://www.hirunews.lk/international-news.php?pageID=679"
}