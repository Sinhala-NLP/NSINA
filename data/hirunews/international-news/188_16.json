{
       "Source": "hirunews",
       "Timestamp": "Sunday, 22 March 2020 - 10:35",
       "Headline": "ගාසා තීරයෙනුත් කොරෝනා ආසාදිතයන්",
       "News Content": "පලස්තීන ගාසා තීරයෙන් ප්‍රථම කොරෝනා වෛරස් ආසාදිතයන් දෙදෙනා හමුවී තිබෙනවා.\nඔවුන් පසුගියදා පාකිස්ථානයේ සංචාරය කොට පැමිණි වන අතර, නිරෝධායනයට ලක් කර සිටි බව සඳහන්.\nකෙසේ නමුත් ඔවුන් ඊජිප්තු දේශසීමාවේ පිහිටි නිරෝධායන මධ්‍යස්ථානයෙන් පිටත පුද්ගලයන් සහ සම්බන්ධ නොවූ බව පලස්තීන ගාසා තීරයේ සෞඛ්‍ය අමාත්‍යාංශය තහවුරු කළා.\nවයස අවුරුදු 30 ක් සහ 40 ක් වූ එම පලස්තීනුවන් දෙදෙනාගේ තත්ත්වය ස්ථාවර බවයි ඔහු වැඩිදුරටත් සඳහන් කළේ. හමාස් සංවිධානය විසින් පාලන බලය අත්පත් කරගැනීමෙන් පසු ගාසා තීරය ඊශ්‍රායලය විසින් අවහිර කොට තිබෙනවා.\nඑහි පැතිරී ඇති දුප්පත්කම සහ ජනාකීර්ණ භාවය මෙන්ම දුර්වල සෞඛ්‍ය පහසුකම් හේතුවෙන් කොරෝනා වෛරසය පැතිරීමේ අවදානම ඉහළ මට්ටමක පවතින බවටයි විශේෂඥයන් අනතුරු අඟවන්නේ.",
       "URL": "https://www.hirunews.lk/236987/ගාසා-තීරයෙනුත්-කොරෝනා-ආසාදිතයන්",
       "Category": "International News",
       "Parent URL": "https://www.hirunews.lk/international-news.php?pageID=188"
}