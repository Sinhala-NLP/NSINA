{
       "Source": "hirunews",
       "Timestamp": "Saturday, 30 January 2016 - 9:06",
       "Headline": "දින 36ක් සිරවී සිටි පතල් කම්කරුවන් 4 දෙනෙකු බේරා ගැනේ",
       "News Content": "චීනයේ ෂැන්ඩොං ප්‍රාන්තයේ ජිප්සම් පතලක දින 36ක් තිස්සේ සිර වී සිටි පතල් කම්කරුවන් 4 දෙනෙකු ඊයේ බේරා ගැනුණා.\nපසුගිය දෙසැම්බර් 25 වන දා පත්ලේ සිදුවූ හදිසි කඩා වැටීමකින් මොවුන් මීටර් 200ක් පමණ පොළොව යට සිරවී සිටියා.\nකම්කරුවන් 29 දෙනෙකු අතුරින් 11 දෙනෙකු එහිදී බේරා ගැනුණු අතර, එක් අයෙකු ජීවිතක්ෂයට පත්වුණා. තවත් 13 දෙනෙකු තවදුරටත් අතුරුදන්ව සිටිනවා.\nපිටතින් උමඟක් තනා පතල් කම්කරුවන් බේරා ගැනීමේ මෙහෙයුම් සඳහා ජීවිතාරක්ෂකයන් 400කට වැඩි පිරිසක් එක්ව සිටියා.\nමෙතෙක් දීර්ඝතම කාලයක් පොළොව යට පත්ලක සිරවී සිට බේරා ගත් පතල් කම්කරුවන් පිළිබදව වාර්තා වන්නේ චිලී දේශයෙන්.\n2010 වසරේදී චිලී දේශයේ දින 69ක් තිස්සේ පොළොව යට සිරවී සිටි පතල් කම්කරුවන් 33 දෙනෙකු බේරා ගැනීමට හැකි වුණා.",
       "URL": "https://www.hirunews.lk/125044/දින-36ක්-සිරවී-සිටි-පතල්-කම්කරුවන්-4-දෙනෙකු-බේරා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=669"
}