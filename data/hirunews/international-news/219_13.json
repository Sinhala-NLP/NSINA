{
       "Source": "hirunews",
       "Timestamp": "Saturday, 30 November 2019 - 13:18",
       "Headline": "සමූහ දූෂණ ඝාතනයකින් තෙලංගානාව කැළඹේ",
       "News Content": "26 හැවිරිදි පශු වෛද්‍යවරියක් දූෂණය කොට පුළුස්සා ඝාතනය කිරීමේ සිද්ධියක් සම්බන්ධයෙන් ඉන්දියාවේ තෙලංගානා ප්‍රාන්තයේ ඉමහත් කැළඹීමක් ඇති වී තිබෙනවා.\nපසුගිය බදාදා රාත්‍රියේ හයිද්‍රාබාද් නුවරට තදාසන්න ශම්ෂාබාද් හිදී ඇය මෙලෙස ඝාතනය කර ඇත්තේ ලොරි රථ රියදුරන් සහ පිරිසිදු කරන්නන් සිව් දෙනෙක්.\nඑදින සන්ධ්‍යාවේ ඇය සිය යතුරුපැදිය නියමිත ස්ථානයේ නතර කොට සේවයට ගොස් නැවත රාත්‍රියේ පැමිණෙද්දී එහි ටයර් කපා තිබූ අතර, ඇයට උදව් කරන බව පවසමින් ලොරි රියදුරන් පශු වෛද්‍යවරිය පැහැරගෙන ගොස් ඇති බව සඳහන්.\nසමූහ දූෂණයට ලක් කර පුළුස්සා ඝාතනය කර තිබූ ඇගේ සිරුර පසුව සොයා ගැනුණා.\nසිද්ධිය සම්බන්ධයෙන් වයස අවුරුදු 20ත්, 26ත් අතර පුද්ගලයන් 4 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/229271/සමූහ-දූෂණ-ඝාතනයකින්-තෙලංගානාව-කැළඹේ",
       "Category": "International News",
       "Parent URL": "https://www.hirunews.lk/international-news.php?pageID=219"
}