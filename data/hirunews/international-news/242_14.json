{
       "Source": "hirunews",
       "Timestamp": "Tuesday, 27 August 2019 - 10:12",
       "Headline": "රුසියාවේ ඒකාබද්ධ යුද අභ්‍යාසයකට ඉන්දියාව සහ පාකිස්තානයටත් ඇරයුම්",
       "News Content": "ෂැංහයි සහයෝගීතා සංවිධානය මගින් සැප්තැම්බර් 16 වන දා සිට 21 වන දා දක්වා රුසියාවේ ඔරෙන්බර්ග් හි පවත්වන ඒකාබද්ධ යුද අභ්‍යාසයක් සඳහා ඉන්දියාව සහ පාකිස්තානයට ද ඇරයුම් කර තිබෙනවා.\nඉන්දීය මාධ්‍ය සඳහන් කළේ රටවල් දෙකම පස මිතුරුකම් නොතකා ඊට සහභාගිවීමට නියමිත බවයි. ඉන්දියාව ඒ සඳහා හමුදා භට ඛණ්ඩයක් මෙන්ම ඉන්දීය ගුවන් හමුදා යානා ද යෙදවීමට සැලසුම් කර ඇති බව සඳහන්.\nෂැංහයි සහයෝගීතා සංවිධානය පසුගිය වසරේ සංවිධාන කළ ඒකාබද්ධ අභ්‍යාසයට ද ඉන්දියාව සහ පාකිස්තානය සහභාගි වුණා.\nඒ, නිදහසින් පසු එම රටවල් දෙක ඒකාබද්ධ යුද අභ්‍යාසයකට සහභාගි වූ ප්‍රථම අවස්ථාවයි.",
       "URL": "https://www.hirunews.lk/223056/රුසියාවේ-ඒකාබද්ධ-යුද-අභ්‍යාසයකට-ඉන්දියාව-සහ-පාකිස්තානයටත්-ඇරයුම්",
       "Category": "International News",
       "Parent URL": "https://www.hirunews.lk/international-news.php?pageID=242"
}