{
       "Source": "hirunews",
       "Timestamp": "Tuesday, 09 April 2019 - 13:08",
       "Headline": "තීරණාත්මක ඊශ්‍රායල මහමැතිවරණය ඇරඹේ",
       "News Content": "මෑත යුගයේ වඩාත්ම තියුණු මැතිවරණය ලෙස සැලකෙන ඊශ්‍රායල මහමැතිවරණය දැන් ආරම්භ වී තිබෙනවා.\nමෙහිදී අග්‍රාමාත්‍ය බෙන්ජමින් නෙතන්යාහු සහ ඔහුගේ දක්ෂිණාංශික ලිකුද් පක්ෂය 5 වන වතාවටත් බලය අපේක්ෂා කරන බවයි විදෙස් වාර්තා සඳහන් කළේ.\nකෙසේ නමුත් විශ්‍රාමික ජනරාල් බෙනී ගන්ට්ස්ගේ නායකත්වයෙන් යුත් සන්ධානය අගමැති නෙතන්යාහුට ප්‍රබල අභියෝගයක් එල්ල කරනු ඇති.\nවත්මන් රජය යළි බලයට පත්වුවහොත් පලස්තීන බටහිර ඉවුරේ යුද ජනාවාස පවතින ප්‍රදේශ ඊශ්‍රායලයට ඈදා ගැනීමට අගමැති නෙතන්යාහු ප්‍රතිඥාවක් ලබාදී තිබෙනවා.",
       "URL": "https://www.hirunews.lk/214129/තීරණාත්මක-ඊශ්‍රායල-මහමැතිවරණය-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=276"
}