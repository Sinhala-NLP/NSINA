{
       "Source": "hirunews",
       "Timestamp": "Friday, 15 March 2013 - 10:19",
       "Headline": "බ්‍රිතාන්‍ය පාර්ලිමේන්තු මත්පැන්හලේ ගැටුමකින් මන්ත්‍රීවරයෙකු අත්අඩංගුවට.",
       "News Content": "බ්‍රිතාන්‍ය පාර්ලිමේන්තුවේ අවන්හලේ සිදුවූ ගැටුමක් පිළිබඳව එරට පාර්ලිමේන්තු මන්ත්‍රීවරයෙකු අත්අඩංගුවට ගෙන තිබෙනවා. ස්වාධීන මන්ත්‍රීවරයෙකු වන එරික් ජොයිස් මෙලෙස අත්අඩංගුවට ගෙන ඇත්තේ පාර්ලිමේන්තුවේ විනෝද ක්‍රීඩා සමාජ මත්පැන්හලේ ඇති වූ ගැටුමක් හේතුවෙන්. මෙම මන්ත්‍රීවරයා මීට පෙර බ්‍රිතාන්‍ය කම්කරු පක්ෂය නියෝජනය කළ අතර කන්සර්වටිව් මන්ත්‍රීවරුන් දෙදෙනෙකු සමග මෙම මත්පැන්හලේ පසුගිය පෙබරවාරියේ ඇති වූ ගැටුමක් හේතුවෙන් පක්ෂයෙන් ඉවත් වුණා. නවතම සිද්ධියේදී එරික් ජොයිස් මන්ත්‍රීවරයා කන්සර්වටිව් මන්ත්‍රීවරයෙකුට සහ කම්කරු පක්ෂයේ ප්‍රධාන සංවිධායකවරයාට නාසයෙන් ලේ ගලන තුරු පහරදී ඇති බව සඳහන්.",
       "URL": "https://www.hirunews.lk/55244/බ්‍රිතාන්‍ය-පාර්ලිමේන්තු-මත්පැන්හලේ-ගැටුමකින්-මන්ත්‍රීවරයෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=856"
}