{
       "Source": "hirunews",
       "Timestamp": "Saturday, 29 April 2017 - 14:40",
       "Headline": "පාප් වහන්සේ ඊජිප්තුවේ දේව මෙහෙයක",
       "News Content": "දෙදින නිළ සංචාරයක් සඳහා ඊජිප්තුවට පැමිණ සිටින ශුද්ධෝත්තම ෆ්‍රැන්සිස් පාප් වහන්සේ කයිරෝ නුවර හමුදා ක්‍රීඩාංගණයේදී අද ආශිර්වාද දේව මෙහෙයකට සහභාගි වුණා.\nඑහිදී පාප් වහන්සේ ඊජිප්තුවේ සියලූම ආගම්වලට අයත් නායකයන්ගෙන් ඉල්ලා සිටියේ ආගමික ප්‍රචණ්ඩත්වය සහ ගැටුම් පිටු දකින ලෙසයි.\nපාප් වහන්සේ ඊජිප්තුවට පැමිණියේ එරට දේවස්ථාන දෙකකට අයි.එස්. සංවිධානය එල්ල කළ ප්‍රහාරවලින් පුද්ගලයන් 45 දෙනෙකු ජීවිතක්ෂයට පත්වී සති තුනක් ගත වද්දියි.\nඊජිප්තුවේ වෙසෙන මිලියන 9ක් පමණ ක්‍රිස්තියානි ජන කොටස එරට ජනගහනයෙන් සියයට 10ක්. මැද පෙරදිග වැඩිම ක්‍රිස්තියානි බැතිමතුන් පිරිසක් සිටින රාජ්‍යය වන්නේ ද ඊජිප්තුවයි.",
       "URL": "https://www.hirunews.lk/160260/පාප්-වහන්සේ-ඊජිප්තුවේ-දේව-මෙහෙයක",
       "Category": "International News",
       "Parent URL": "https://www.hirunews.lk/international-news.php?pageID=486"
}