{
       "Source": "hirunews",
       "Timestamp": "Saturday, 06 July 2019 - 9:26",
       "Headline": "ඇලස්කාවත් උණුසුම් වෙයි",
       "News Content": "හිමෙන් වැසුණු උත්තර ධ‍්‍රැවය ආසන්නයේ පිහිටි ඇලස්කාවේ මේ වන විට වාර්තාගත උෂ්ණත්වයක් සටහන් වනවා.\nදැඩි ශීත කාලගුණයක් පවතින ඇලස්කාවට ඒ සඳහා බලපා ඇත්තේ යුරෝපයේ දැන් පැතිරෙන උණුසුම් වා දහරයි.\nඇලස්කාවේ විශාලතම නගරය වන ඇන්කරේජ් හි උෂ්ණත්වය සති අන්තය වන විට සෙල්සියස් අංශක 32 දක්වා ඉහළ ගිය අතර එය එරට නව උෂ්ණත්ව වාර්තාවක්.\nමීට පෙර වැඩිම උෂ්ණත්වය 1969 වසරේදී වාර්තා වී ඇත්තේ සෙල්සියස් අංශක 29.4ක් ලෙසයි.\n1901 වසරේ සිට 2016 දක්වා ඇමරිකා එක්සත් ජනපදයේ උෂ්ණත්වය ෆැරන්හයිට් අංශක 1.8කින් ඉහළ ගොස් ඇති අතර, ඇලස්කාවේ සාමාන්‍ය උෂ්ණත්වය සෙල්සියස් අංශක 4.7කින් ඉහළ ගොස් තිබෙනවා.\nඇලස්කාව, ඇමරිකා එක්සත් ජනපදයේ ධ‍්‍රැව ප්‍රදේශයට ආසන්නයෙන්ම පිහිටි හුදෙකලා ප්‍රාන්තයක්.",
       "URL": "https://www.hirunews.lk/219753/ඇලස්කාවත්-උණුසුම්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=253"
}