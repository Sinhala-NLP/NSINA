{
       "Source": "hirunews",
       "Timestamp": "Saturday, 22 May 2021 - 10:14",
       "Headline": "නයිජිරියාවේ යුද හමුදාපති ගුවන් අනතුරකින් මියයයි",
       "News Content": "නයිජීරියාවේ යුද හමුදාපති ලුතිනන් ජනරාල් ඊබ්‍රාහිම් අටාහිරු ගුවන් අනතුරකින් ජීවිතක්ෂයට පත්ව තිබෙනවා.\nනයිජිරියාවේ වයඹ දිග කඩූනා ප්‍රාන්තයේදී ඔහු මෙම ගුවන් අනතුරට ලක්ව ඇත්තේ අයහපත් කාලගුණය පැවති අවස්ථාවකයි.\nකඩූනා ජාත්‍යන්තර ගුවන්තොටුපලේ ගුවන් යානය ගොඩබැස්සවීමට උත්සාහ කරද්දී මෙම අනතුර සිදුව ඇති අතර, යානයේ කාර්ය මණ්ඩලය සහ හමුදා නිලධාරින් ඇතුළු තවත් දස දෙනෙකු මියගොස් ඇති බවයි විදෙස් වාර්තා සඳහන් කළේ.\n54 හැවිරිදි ලුතිනන් ජනරාල් අටාහිරු නයිජිරියානු හමුදාපති ධුරයට පත්වූයේ පසුගිය ජනවාරි මාසයේදීයි.\nඑරට හමුදාව ප්‍රතිසංවිධානය කිරීමේ වැඩසටහන යටතේ ඔහු එම තනතුරට පත් කළ ජනාධිපති මුහම්මදු බුහාරි කියා සිටියේ හමුදාපතිවරයාගේ වියෝවෙන් තමා කම්පනයට පත්වූ බවයි.",
       "URL": "https://www.hirunews.lk/272107/නයිජිරියාවේ-යුද-හමුදාපති-ගුවන්-අනතුරකින්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=115"
}