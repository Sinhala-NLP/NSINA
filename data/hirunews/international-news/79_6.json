{
       "Source": "hirunews",
       "Timestamp": "Sunday, 21 November 2021 - 10:32",
       "Headline": "රුසියාවේ කොරෝනා මරණ තවදුරටත් ඉහළ මට්ටමක",
       "News Content": "ඊයේ (20) දිනයේදීත් රුසියාවෙන් කොරෝනා මරණ 1,254 ක් වාර්තා වී ඇති අතර, එරට කොරෝනා මරණ පවතින්නේ තවදුරටත් ඉහළ මට්ටමකයි.\nඑමෙන්ම පැය 24ක් තුළ තවත් නව ආසාදිතයන් 37,120 ක් වාර්තාවූ බව රුසියානු සෞඛ්‍ය අංශ ප්‍රකාශ කළා.\nරුසියාවේ නව කොරෝනා රැල්ල සහ මරණ ඉහළ යාම එරට එන්නත්කරණ අනුපාතය පහළ මට්ටමක පැවතීම සහ ජනතාව කොරෝනා එන්නත් ලබාගැනීමට උනන්දු නොවීම නිසා සිදුවන බව විශේෂඥයන්ගේ අදහසයි.\nමිලියන 146ක් පමණ වන රුසියානු ජනගහණයෙන් පූර්ණ එන්ත්කරණය ලැබූ ප්‍රතිශතය තවමත් සියයට 40 ඉක්මවා නැහැ.\nඑහෙත් රුසියාව දේශීයව නිෂ්පාදනය කළ සිය කොරෝනා එන්නත අනුමත කළේ ලොව බොහෝ රටවලට පෙරයි.\nමේ වනවිට රුසියාවේ කොරෝනා ආසාදිත සංඛ්‍යාව මිලියන 9.3 ඉක්මවා ඇති අතර, මරණ සංඛ්‍යාව දෙලක්ෂ 62,843ක් ලෙස වාර්තාවන්නේ යුරෝපයේ වැඩිම කොරෝනා මරණ සංඛ්‍යාව සලකුණ් කරමින්.",
       "URL": "https://www.hirunews.lk/288696/රුසියාවේ-කොරෝනා-මරණ-තවදුරටත්-ඉහළ-මට්ටමක",
       "Category": "International News",
       "Parent URL": "https://www.hirunews.lk/international-news.php?pageID=79"
}