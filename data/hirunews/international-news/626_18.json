{
       "Source": "hirunews",
       "Timestamp": "Tuesday, 07 June 2016 - 10:00",
       "Headline": "දරු සුරතල් බලන්න එවරස්ට් තරණය කල යුවළ",
       "News Content": "දිනේෂ් රතෝද් සහ තර්කේෂ්වරී නමැති ඉන්දීය ජාතික යුවළ ලොව ඉහළම කඳු ශිකරය වන එවරස්ට් කඳු මුදුන තරණය කිරීමට සමත් වුණා.\nඔවුන් දෙදෙනාම ඉන්දියාවේ මහාරාෂ්ට්‍ර ප්‍රාන්තයේ පොලිස් කොස්තාපල්වරුන් ලෙස සේවය කරන අයයි.\nමීට අට වසරකට පෙර විවාහ වී ඇති දිනේෂ් සහ තර්කේෂ්වරී එකිනෙකාට ප්‍රතිඥා ලබාදී ඇත්තේ එවරස්ට් තරණය කරන තුරු දරු සුරතල් නොබැලීමටයි.\nමොවුන් එවරස්ට් තරණය කළ ප්‍රථම ඉන්දීය ජාතික යුවළ ද වනවා.\nපසුගිය මැයි 23 වන දා ඔවුන් එවරස්ට් තරණය කර ඇති අතර ඒ පිළිබද ප්‍රවෘත්තිය ඉන්දීය මාධ්‍ය මගින් හෙළිදරව් කොට ඇත්තේ අදයි.",
       "URL": "https://www.hirunews.lk/134952/දරු-සුරතල්-බලන්න-එවරස්ට්-තරණය-කල-යුවළ",
       "Category": "International News",
       "Parent URL": "https://www.hirunews.lk/international-news.php?pageID=626"
}