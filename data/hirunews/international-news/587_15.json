{
       "Source": "hirunews",
       "Timestamp": "Sunday, 11 September 2016 - 8:48",
       "Headline": "සැප්තැම්බර් 11 ප්‍රහාරයේ 15 වන සැමරුම අදයි",
       "News Content": "අල්කයිඩා ඉස්ලාමීය අන්තවාදී සංවිධානයේ සාමාජිකයන් 19 දෙනෙකු විසින් පැහැරගත් ඇමරිකානු ගුවන් යානා හතරක් මගින් නිව්යෝක් නුවර ලෝක වෙළඳ මධ්‍යස්ථාන ගොඩනැගිල්ලට සහ වොෂිංටනයේ පෙන්ටගන් ගොඩනැගිල්ලට එල්ල කළ ප්‍රහාරයේ 15 වන සැමරුම අදට  යෙදී තිබෙනවා.\n2001 වසරේ සැප්තැම්බර් 11 වනදා එල්ලවූ මෙම ප්‍රහාරයෙන් නිව්යෝක් ලෝක වෙළඳ මධ්‍යස්ථාන ගොඩනැගිල්ල බිමට සමතලා වූ අතර, මියගිය සංඛ්‍යාව 3000 කට ආසන්නයි.\nතවත් හයදහසකට අධික පිරිසක් මෙහිදී තුවාල ලැබුවා.\nසැප්තැම්බර් 11 ප්‍රහාරයේ 15 වන අනුස්මරණය නිමිත්තෙන් ප්‍රකාශයක් නිකුත් කළ ඇමරිකානු ජනාධිපති බැරැක් ඔබාමා කියා සිටියේ ප්‍රහාරයෙන් ඇමරිකානුවන්ගේ අගයන් හෝ දිරිය බිඳළීමට නොහැකිවූ බවයි.",
       "URL": "https://www.hirunews.lk/142706/සැප්තැම්බර්-11-ප්‍රහාරයේ-15-වන-සැමරුම-අදයි",
       "Category": "International News",
       "Parent URL": "https://www.hirunews.lk/international-news.php?pageID=587"
}