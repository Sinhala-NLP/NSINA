{
       "Source": "hirunews",
       "Timestamp": "Sunday, 06 September 2020 - 11:07",
       "Headline": "ඕස්ට්‍රේලියානු කොවිඩ් 19 කේන්ද්‍රයේ නිරෝධායන සීමා දීර්ඝ කරයි",
       "News Content": "ඕස්ට්‍රේලියාවේ කොරෝනා වෛරස් ව්‍යාප්තිය කේන්ද්‍රගතවූ වික්ටෝරියා ප්‍රාන්තය එහි අගනුවර වන මෙල්බර්න් හි දැඩි නිරෝධායන නීති තවත් සති දෙකකින් දීර්ඝ කර තිබෙනවා.\nප්‍රාන්ත අග්‍රාමාත්‍ය ඩැනිල් ඇන්ඩෲස් ප්‍රකාශ කළේ සැප්තැම්බර් 13 වනදායින් අවසන් වීමට නියමිතව තිබූ එම සීමාවන් සැප්තැම්බර් 28 වනදා දක්වා ක්‍රියාත්මක වන බවයි.\nපසුගිය අගෝස්තු 2 වනදා සිට මෙහි රාත්‍රී ඇඳිරි නීතියද ක්‍රියාත්මක වූ අතර, බොහෝ  ආර්ථීක ක්‍රියාකාරකම් නතර කෙරුණා.\nකෙසේ නමුත් එමඟින් අපේක්ෂිත මට්ටමට සම්ප්‍රේෂණය අවම වී නොමැති නිසා මෙලෙස නිරෝධායන සීමාවන් දීර්ඝ කිරීමට තීරණය කර තිබෙනවා.\nකෙසේ නමුත් පසුගිය අගෝස්තු 5 වනදා වාර්තාවූ ආසාදිතයන් 725 ට සාපේක්ෂව ගතවූ පැය 24 තුළ මෙල්බර්න් නුවරින් වාර්තාවී ඇත්තේ නව ආසාදිතයන් 63 දෙනෙකු පමණයි.\nඑහෙත්  ඕස්ට්‍රේලියාවේ වඩාත්ම ජනාකීර්ණ ප්‍රාන්තය වන නිව්සවුත් වේල්ස් ප්‍රාන්තයෙන් අගෝස්තු මාසය ආරම්භයේ සිට දිනකට ආසාදිතයන් 13 දෙනෙකුට වඩා වාර්තාවී නැහැ.",
       "URL": "https://www.hirunews.lk/249523/ඕස්ට්‍රේලියානු-කොවිඩ්-19-කේන්ද්‍රයේ-නිරෝධායන-සීමා-දීර්ඝ-කරයි",
       "Category": "International News",
       "Parent URL": "https://www.hirunews.lk/international-news.php?pageID=165"
}