{
       "Source": "hirunews",
       "Timestamp": "Monday, 08 January 2018 - 13:10",
       "Headline": "ශීත කාලගුණයෙන් රටවල් රැසකට බාධා",
       "News Content": "රටවල් රැසකට බලපා ඇති ශීත කාලගුණය හේතුවෙන් විවිධ ආපදාවන් වාර්තාවනවා.\nඇමරිකාවේ ජෝන් එෆ්. කෙනඩි ජාත්‍යන්තර ගුවන් තොටුපලේ ගුවන් ගමන් අත්හිටුවා ඇත්තේ ශීත කාලගුණයේ බලපෑම මත ජල නළයක් පුපුරායාම නිසා පර්යන්තයක් සම්පූර්ණයෙන්ම ජලයෙන් යටවීම හේතුවෙන්.\nමේ නිසා මගීන් විශාල සංඛ්‍යාවක් ගුවන් තොටුපල තුළ සිරවී සිටින බවයි විදෙස් මාධ්‍ය වාර්තා කළේ.\nමේ අතර ස්පාඤ්ඤයටද අධික හිම පතනයේ බලපෑම් එල්ලවී තිබෙනවා.\nමාර්ග බොහොමයක රථවාහන විශාල සංඛ්‍යාවක් මේ නිසා සිරවී ඇති අතර, ඒවා තුළ සිටින සිටින ජනතාවට ආහාර ලබාදීමද ගැටළුවක් වී ඇති බව විදෙස් වාර්තාවල සඳහන්.",
       "URL": "https://www.hirunews.lk/180487/ශීත-කාලගුණයෙන්-රටවල්-රැසකට-බාධා",
       "Category": "International News",
       "Parent URL": "https://www.hirunews.lk/international-news.php?pageID=406"
}