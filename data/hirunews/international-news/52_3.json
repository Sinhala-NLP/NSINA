{
       "Source": "hirunews",
       "Timestamp": "Monday, 25 April 2022 - 7:39",
       "Headline": "දෙවැනි වරටත් ප්‍රංශ ජනාධිපති මැක්‍රොන්",
       "News Content": "ප්‍රංශ ජනාධිපතිවරණයේ ප්‍රතිඵලවලට අනුව එම්මානුවෙල් මැක්‍රොන් දෙවන වරටත් ජනාධිපතිවරයා ලෙස තේරී පත්ව තිබෙනවා.\nඒ, සියයට 58.55ක ඡන්ද ප්‍රතිශතයක් ලබාගනිමින්.\nඔහුගේ ප්‍රතිවාදියා වූ අන්ත දක්ශිණාංශික කණ්ඩායම නියෝජනය කරන මරීන් ලු - පෙන් සියයට 41.45ක ඡන්ද ප්‍රතිශතයක් ලබාගෙන තිබෙනවා.\nයළිත් වරක් ප්‍රංශ ජනාධිපති ලෙස තේරී පත්වූ මැක්‍රොන්ට යුරෝපීය නායකයින් සුබපැතුම් එක් කර තිබුණා.\nඑංගලන්ත අග්‍රාමාත්‍ය බොරිස් ජොන්සන් මෙන්ම යුක්රේන ජනාධිපතිවරයා ද මෙලෙස සුබපැතුම් එක් කළ අය අතර වනවා.",
       "URL": "https://www.hirunews.lk/302741/දෙවැනි-වරටත්-ප්‍රංශ-ජනාධිපති-මැක්‍රොන්",
       "Category": "International News",
       "Parent URL": "https://www.hirunews.lk/international-news.php?pageID=52"
}