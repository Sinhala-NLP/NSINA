{
       "Source": "hirunews",
       "Timestamp": "Saturday, 29 October 2022 - 10:01",
       "Headline": "කර්සන් නගරයේ සිවිල් වැසියන් 70,000 ක් ඉවතට",
       "News Content": "යුක්රේන හමුදා සමඟ සිදුකිරීමට නියමිත ඉදිරි සටන්වලට පෙර කර්සන් නගරයේ සිටින සිවිල් වැසියන් ඉවත් කරගැනීමට කටයුතු කරන බව රුසියාව පවසනවා.\nරුසියානු හමුදාවේ උසස් නිලධාරියෙකු විදෙස් මාධ්‍ය වෙත සඳහන් කර ඇත්තේ මේ වනවිට සිවිල් වැසියන් 70,000 ක් පමණ එම ප්‍රදේශයෙන් ඉවත් කර ඇති බවයි.\nමේ අතර රුසියානු හමුදාවට අලුතින් බඳවාගත් සෙබළුන් 41,000 ක් ද යුක්රේනයට එරෙහි සටන් සඳහා මේ වනවිට යොමුකර තිබෙනවා.\nරුසියානු හමුදා සඳහා අලුතින් සෙබළුන් ලක්ෂ 3 ක් පසුගිය කාලයේ බඳවාගැනීමටයි ජනාධිපති ව්ලැදිමීර් පුටින් කටයුතු කර තිබුණේ.",
       "URL": "https://www.hirunews.lk/319096/කර්සන්-නගරයේ-සිවිල්-වැසියන්-70000-ක්-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=25"
}