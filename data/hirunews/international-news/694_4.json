{
       "Source": "hirunews",
       "Timestamp": "Wednesday, 28 October 2015 - 22:18",
       "Headline": "දීපවාලියට රතිඤ්ඤා එපා - ළමයි 3ක් උසාවි යයි",
       "News Content": "නොවැම්බර් 10 වනදාට යෙදෙන දීපවාලි දිනයේදී ඉන්දියාව තුළ රතිඤ්ඤා දැල්වීම තහනම් කරන ලෙස ඉල්ලා ඉදිරිපත්වූ පෙත්සමක් ප්‍රතික්ෂේප කිරීමට එරට ශ්‍රේෂ්ඨාධිකරණය අද (28) තීරණය කළා. මෙම පෙත්සම ඉදිරිපත් කර තිබුණේ කුඩා ළමයින් තුන්දෙනෙකු වීම විශේෂත්වයක්.\nරතිඤ්ඤා දැල්වීම මගින් දැඩි වායු දූෂණයක් සිදුවන බවත්, එමඟින් ළමයින්ගේ සෞඛ්‍යයට අහිතකර බලපෑම් එල්ලවන බව පවසමින් ඔවුන් මෙම පෙත්සම ඉදිරිපත් කර තිබුණා.\nකෙසේ වෙතත් ඉන්දීය ශ්‍රේෂ්ඨාධිකරණය පෙත්සම ප්‍රතික්ෂේප කරමින් සඳහන් කළේ එය හින්දු සමාජයීය වත් පිළිවෙත්වලට එරෙහිව යාමක් ලෙසයි.",
       "URL": "https://www.hirunews.lk/119256/දීපවාලියට-රතිඤ්ඤා-එපා-ළමයි-3ක්-උසාවි-යයි",
       "Category": "International News",
       "Parent URL": "https://www.hirunews.lk/international-news.php?pageID=694"
}