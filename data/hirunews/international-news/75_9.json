{
       "Source": "hirunews",
       "Timestamp": "Friday, 10 December 2021 - 13:15",
       "Headline": "පාකිස්ථාන් තලේබාන්වරුන් සටන් විරාමයෙන් ඉවත් වෙයි",
       "News Content": "ටෙහෙරික් ඊ තලෙබාන් හෙවත් පාකිස්ථාන තලේබාන් සංවිධානය අග්‍රාමාත්‍ය ඉම්රාන් ඛාන්ගේ රජය සමඟ ඇතිකරගෙන තිබූ සටන් විරාමයෙන් ඉවත්වන බව ප්‍රකාශ කළා.\nමාසයක කාලයක් ක්‍රියාත්මක වූ සටන් විරාමය දීර්ඝ කිරීමට තමන් අදහස් නොකරන බවයි එමඟින් ප්‍රකාශ කළේ.\nගිවිසුමට අනුව, අත්අඩංගුවේ පසුවන තලේබාන් සටන්කාමීන් 102 කු නිදහස් කිරීමට අපොහොසත් වීම සටන් විරාමයෙන් ඉවත්වීම සඳහා තලේබාන්වරුන් හේතු ලෙස ඉදිරිපත් කර තිබෙනවා.\nපාකිස්ථාන තලේබාන් සංවිධානය වසර ගණනාවක් තිස්සේ එරට රජය පෙරළා දමා ඉස්ලාමීය ෂරියා නීතිය රට තුළ ස්ථාපිත කිරීමේ උත්සාහයක නිරතවනවා.\nපාකිස්ථාන අග්‍රාමාත්‍ය ඉම්රාන් ඛාන් ඔවුන් සමඟ සාකච්ඡාවට එළඹුණේ පසුගිය ඔක්තෝම්බරයේදියි.\nදැවැන්ත හමුදා මෙහෙයුමකින් මර්දනය කිරීමට පෙර පාකිස්ථාන තලේබාන්වරුන් රට පුරා මරාගෙන මැරෙන බෝම්බ ප්‍රහාර සහ පැහැරගැනීම් රැසක් සිදුකළා.",
       "URL": "https://www.hirunews.lk/290589/පාකිස්ථාන්-තලේබාන්වරුන්-සටන්-විරාමයෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=75"
}