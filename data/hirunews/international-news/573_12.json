{
       "Source": "hirunews",
       "Timestamp": "Wednesday, 12 October 2016 - 15:35",
       "Headline": "ඇෆ්ගනිස්ථානයේ සන්නද්ධ ප්‍රහාරයකින් 14 දෙනෙකු මරුට",
       "News Content": "ඇෆ්ගනිස්ථානයේ - කාබුල් නුවර දේවස්ථානයකට ඊයේ එල්ල වූ සන්නද්ධ ප්‍රහාරයකින් පුද්ගලයන් 14 දෙනෙකු ජීවිතක්ෂයට පත් වුණා.\nමෙම ශියා මුස්ලිම් දේවස්ථානයට බැතිමතුන් රැස්ව සිටියේ අශූරා උත්සවය සැමරීමටයි.\nමහම්මද් තුමාගේ මුනුපුරා වන හුසේන්ගේ දිවි පිදීම වෙනුවෙන් ශියා මුස්ලිම්වරුන් මෙම උත්සවය පවත්වනවා.\nමේ අතර, හෙල්මන්ඞ් ප්‍රාන්තයේ බලය පතුරුවමින් සිටින තලෙයිබාන්වරුන් පලවා හැරීම සදහා ඇෆ්ගන් හමුදා විශාල වශයෙන් යොදවා ඇති බව විදෙස් වාර්තා සදහන් කළා.\nප්‍රාන්ත අගනුවර වන ලෂ්කාර් - ඝා හි බලය තහවුරු කර ගැනීම ඇෆ්ගන් හමුදාවල පළමු ඉලක්කයයි.",
       "URL": "https://www.hirunews.lk/145046/ඇෆ්ගනිස්ථානයේ-සන්නද්ධ-ප්‍රහාරයකින්-14-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=573"
}