{
       "Source": "hirunews",
       "Timestamp": "Sunday, 11 January 2015 - 9:04",
       "Headline": "නයිජීරියාවේ බෝම්බ ප්‍රහාරයකින් 19 දෙනෙකු මරුට.",
       "News Content": "ඊසාන දිග නයිජීරියාවේ බෝර්නෝ ප්‍රාන්තයේ මයිඩුගුරි නගරයේ වෙළඳපොලකදී ළමයෙකුගේ ශරීරයේ බැඳ තිබූ බෝම්බයක් පිපිරීමෙන් පුද්ගලයන් 19 දෙනෙකු ඊයේ (10) ජීවිතක්ෂයට පත්ව තිබෙනවා. වයස අවුරුදු 10 ක පමණ ගැහැණු ළමයෙකුට මෙලෙස බෝම්බ බැඳ වෙළඳපොලට එවා ඇතැයි විදෙස් වාර්තා සඳහන් කළා. නයිජීරියාවේ ඊසාන දිග ප්‍රාන්තවල ඉස්ලාමීය රාජ්‍යයක් බිහි කිරීමට සටන් වදින බෝකෝහරාම් සන්නද්ධ කල්ලිය මෙම ප්‍රහාරය සැලසුම් කරන්නට ඇතැයි සැලකෙනවා.",
       "URL": "https://www.hirunews.lk/101027/නයිජීරියාවේ-බෝම්බ-ප්‍රහාරයකින්-19-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=769"
}