{
       "Source": "hirunews",
       "Timestamp": "Thursday, 09 May 2019 - 13:26",
       "Headline": "ට්‍රම්ප්ගෙන් චීනයට චෝදනාවක්",
       "News Content": "වෙළද ගිවිසුමට අදාළ කොන්දේසි චීනය කඩ කර ඇති බවට ඇමරිකානු ජනාධිපති ඩොනල්ඩ් ට්‍රම්ප් චෝදනා කරනවා.\nතම නිෂ්පාදනවල තීරුබදු ඉහළ නංවන්නේ නම් ඇමරිකානු නිෂ්පාදන සම්බන්ධයෙන් යම් තීරණයකට එළඹෙන බවට  චීනය කළ ප්‍රකාශයකට පිළිතුරු ලෙසයි ට්‍රම්ප් මේ බව ප්‍රකාශ කර ඇත්තේ.\nඇමරිකානු ජනාධිපති ඩොනල්ඞ් ට්‍රම්ප් පසුගිය සිකුරාදා ඇමරිකානු ඩොලර් බිලියන 200කින් චීන භාණ්ඩ සදහා පනවා තිබූ තීරු බදු  ඉහළ නංවනු ලැබුවා.\nඑමෙන්ම චීනය ද ඇමරිකානු නිෂ්පාදන සඳහා තීරුබදු ඉහළ නංවන බවට මේ වනවිට අනතුරු අඟවා තිබෙනවා.",
       "URL": "https://www.hirunews.lk/216057/ට්‍රම්ප්ගෙන්-චීනයට-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=268"
}