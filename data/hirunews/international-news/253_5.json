{
       "Source": "hirunews",
       "Timestamp": "Friday, 05 July 2019 - 10:31",
       "Headline": "ඉරාන තෙල් නෞකාවක් බ්‍රිතාන්‍ය හමුදා යටතට",
       "News Content": "මධ්‍යධරණී මුහුදේ ජිබ්රෝල්ටා අර්ධද්වීපය ආසන්නයේදී ඉරානයේ සුපිරි තෙල් නෞකාවක් බ්‍රිතාන්‍ය නාවික සෙබලූන් විසින් අත්පත් කරගෙන තිබෙනවා.\nඒ, ඇමරිකා එක්සත් ජනපදයේ ඉල්ලීමක් මත බවයි අනාවරණ වී ඇත්තේ. සම්බාධක නොතකා අදාළ නෞකාව සිරියාවට තෙල් රැගෙන යමින් තිබූ බවට චෝදනා එල්ල වනවා.\nකෙසේ නමුත්, ඉරාන විදේශ අමාත්‍යාංශය එම සිද්ධිය හැදින්වූයේ මුහුදු කොල්ලයක් ලෙසයි. සිද්ධිය සම්බන්ධයෙන් විරෝධය පළ කිරීම සඳහා ටෙහෙරානයේ බ්‍රිතාන්‍ය තානාපතිවරයා කැදවූ බව ද විදෙස් වාර්තා සඳහන් කළා.",
       "URL": "https://www.hirunews.lk/219687/ඉරාන-තෙල්-නෞකාවක්-බ්‍රිතාන්‍ය-හමුදා-යටතට",
       "Category": "International News",
       "Parent URL": "https://www.hirunews.lk/international-news.php?pageID=253"
}