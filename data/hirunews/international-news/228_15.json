{
       "Source": "hirunews",
       "Timestamp": "Saturday, 26 October 2019 - 14:12",
       "Headline": "ඉරාකයේ ප්‍රචණ්ඩ ගැටුම්වලින් 40 දෙනෙකු ජීවිතක්ෂයට",
       "News Content": "ආණ්ඩුවේ දූෂණ සහ ජනතාව මුහුණ දෙන ආර්ථික දුෂ්කරතා හේතුවෙන් ඉරාකයේ පැන නැගුණු විරෝධතා රැල්ල මේ වන විට දැඩි ප්‍රචණ්ඩ ස්වරූපයක් ගෙන තිබෙනවා.\nඉරාක ආරක්ෂක හමුදා බැග්ඩෑඞ් අගනුවරට රොක් වූ විරෝධතාකරුවන් මැඬ පැවැත්වීම සඳහා ඊයේ දිනයේදී කඳුළු ගෑස් ප්‍රහාරයක් එල්ල කළ අතර, පසුව ජීව උණ්ඩ භාවිත කරමින් වෙඩි තැබූ බවයි විදෙස් වාර්තා සඳහන් කළේ.\nඉරාකය පුරා පැවති මෙවැනි උද්ඝෝෂණවලදී ආරක්ෂක අංශ හා ගැටුණු 2000කට අධික පිරිසක් තුවාල ලබා තිබෙනවා.\nවසර ගණනාවක් තිස්සේ ප්‍රචණ්ඩ ගැටුම්වලට මුහුණ දෙන ඉරාක ජනතාවගේ ජීවන තත්ත්වය නංවාලීමට දේශපාලනඥයන් අසමත් වීම මෙම විරෝධතාවලට හේතු වී ඇති බව මානව හිමිකම් පිළිබද ඉරාක කොමිසම ප්‍රකාශ කළා.",
       "URL": "https://www.hirunews.lk/227029/ඉරාකයේ-ප්‍රචණ්ඩ-ගැටුම්වලින්-40-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=228"
}