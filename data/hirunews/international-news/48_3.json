{
       "Source": "hirunews",
       "Timestamp": "Saturday, 28 May 2022 - 10:57",
       "Headline": "ඇමරිකාවෙන් උතුරු කොරියාවට තවත් සම්බාධක",
       "News Content": "උතුරු කොරියාවේ න්‍යෂ්ටික සහ මිසයිල වැඩසටහන ඉලක්ක කරගනිමින් ඇමරිකා එක්සත් ජනපදය නව සම්බාධක පෙළක් පනවා තිබෙනවා.\nඑහිදී උතුරු කොරියාවේ සමූල ඝාතක ආයුධ වැඩසටහන් සඳහා සහය වන රුසියානු බැංකු දෙකක් සහ උතුරු කොරියානු සමාගමක් ඉලක්ක කරගෙන ඇති බවයි විදෙස් වාර්තා සඳහන් කළේ.\nඋතුරු කොරියාවට එරෙහිව ඇමරිකා එක්සත් ජනපදය මෙලෙස නව සම්බාධක පනවා ඇත්තේ ඒ සම්බන්ධයෙන් එක්සත් ජාතීන්ගේ ආරක්ෂක මණ්ඩලය වෙත ඉදිරිපත් කළ යෝජනාව රුසියාව සහ චීනය විසින් නිශේධ බලය යොදා පරාජයට පත් කොට දිනකට පසුවයි.",
       "URL": "https://www.hirunews.lk/305507/ඇමරිකාවෙන්-උතුරු-කොරියාවට-තවත්-සම්බාධක",
       "Category": "International News",
       "Parent URL": "https://www.hirunews.lk/international-news.php?pageID=48"
}