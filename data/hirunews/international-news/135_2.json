{
       "Source": "hirunews",
       "Timestamp": "Friday, 19 February 2021 - 9:52",
       "Headline": "නීතිවිරෝධී ලෙස පැමිණි ප්‍රංශ ජාතිකයින් හතරදෙනෙකු අත්අඩංගුවට",
       "News Content": "ආගමන විගමන නීති උල්ලංඝනය කරමින් වැලිගම - මිරිස්ස මුහුදු තීරයට රුවල් යාත්‍රාවකින් පැමිණි ප්‍රංශ ජාතිකයින් හතරදෙනෙකු මිරිස්ස වෙරළාරක්ෂක බලකායේ නිලධාරීන් අත්අඩංගුවට ගෙන තිබෙනවා.\nඔවුන් දින 7 කට පමණ පෙර ප්‍රංශයේ සිට සංචාරය ආරම්භ කර ඇති බවටයි අත්අඩංගුවට ගත් පිරිස පොලීසියට ප්‍රකාශ කර ඇත්තේ.\nඑම යාත්‍රාවේ ඉන්ධන අවසන්වීම හේතුවෙන් ඒවා යළි ලබාගැනීමේ අරමුණින් මිරිස්ස ධීවර වරාය වෙත පැමිණි බවද ඔවුන් ප්‍රකාශ කර තිබෙනවා.\nඅත්අඩංගුවට ගත් පිරිස අතර එම යාත්‍රාවේ කපිතාන්වරයා, ඔහුගේ බිරිඳ සහ තවත් පිරිමි පුද්ගලයින් දෙදෙනෙකු වන බවයි පොලීසිය සඳහන් කළේ.\nමොවුන් අවුරුදු 60 ත් 80 ත් අතර වයස්වල පසුවන්නන්.",
       "URL": "https://www.hirunews.lk/263033/නීතිවිරෝධී-ලෙස-පැමිණි-ප්‍රංශ-ජාතිකයින්-හතරදෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=135"
}