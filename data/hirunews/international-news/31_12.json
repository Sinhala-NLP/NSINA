{
       "Source": "hirunews",
       "Timestamp": "Thursday, 22 September 2022 - 9:48",
       "Headline": "මෙක්සිකෝවේ සුනඛයන්ට පුහුණුවක්",
       "News Content": "ස්වභාවික විපත්වල දී කටයුතු කළ යුතු ආකාරය සම්බන්ධයෙන් සුනඛයින්ට පුහුණුවක් ලබාදීමට මෙක්සිකෝ රජය තීරණය කර තිබෙනවා.\nභූමිකම්පා සහ වෙනත් ස්වභාවික ආපදාවල දී සිය හිමිකරුවන් ආරක්ෂා කර ගත යුතු අන්දම පිළිබදව සුනඛයින්ට මෙම පුහුණුව ලබාදෙන අතර, ඒ සදහා සුනඛයින් තිස් දෙදෙනෙකු යොදවා ඇති බවයි විදෙස් මාධ්‍ය වාර්තා කළේ.\nමාස දෙකක් පුරා පැවති මෙම පුහුණුවේ දී සුනඛයින්ට උමං මාර්ග හරහා ගමන් කිරිමට සහ එහි සිර වී සිටින පුද්ගලයින් සොයා ගැනීමට පුහුණුවක් ලබා දී තිබෙනවා.\nපසුගිය වසර කිහිපයක දී ම මෙක්සිකෝව භූ කම්පන ආපදාවලට මුහුණ දුන් අතර, එය සිහි කිරීම සදහා පසුගිය 19 වනදා පැවත සැමරුමේ දී පුහුණුව ලැබූ සුනඛයින්ට සහතිකයක් ලබාදීමට මෙක්සිකෝ රජය කටයුතු කර තිබෙනවා.",
       "URL": "https://www.hirunews.lk/316001/මෙක්සිකෝවේ-සුනඛයන්ට-පුහුණුවක්",
       "Category": "International News",
       "Parent URL": "https://www.hirunews.lk/international-news.php?pageID=31"
}