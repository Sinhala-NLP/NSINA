{
       "Source": "hirunews",
       "Timestamp": "Monday, 18 September 2023 - 13:04",
       "Headline": "නරේන්ද්‍ර මෝදිගේ උපන්දිනය වෙනුවෙන් දිල්ලියට සම්මන්ත්‍රණ ශාලාවක්",
       "News Content": "ඉන්දීය අගමැති නරේන්ද්‍ර මෝදි විසින් සිය උපන්දිනය වෙනුවෙන් දිල්ලියේ දී සම්මන්ත්‍රණ ශාලාවක් ඊයේ (17) විවෘත කරනු ලැබුවා.\n'Yashobhoomi' (යශෝභූමි) නමින් නම් කර ඇති මෙම ඉන්දීය ජාත්‍යන්තර සම්මේලන මධ්‍යස්ථානයේ පළමු අදියර සඳහා ඉන්දීය රුපියල් කෝලු 5,4000ක මුදලක් යොදවා තිබෙන බවයි එරට මාධ්‍ය වාර්තා කරන්නේ.\nමෙම අති නවීන සම්මන්ත්‍රණ මධ්‍යස්ථානය වර්ග මීටර් 73,000කට වඩා විශාල වර්ග වපසරියකට අයත්.\nඉන්දීය මාධ්‍ය වාර්තාකරන අන්දමට මෙම මධ්‍යස්ථානය සම්මේලන කාමර 15 කින් සමන්විත වන අතර ප්‍රධාන ශ්‍රවණාගාරයක්, උත්සව ශාලාවක් සහ නියෝජිතයින් 11,000ක් රැඳවිය හැකි රැස්වීම් කාමර 13 කින් සමන්විතයි.",
       "URL": "https://www.hirunews.lk/348632/නරේන්ද්‍ර-මෝදිගේ-උපන්දිනය-වෙනුවෙන්-දිල්ලියට-සම්මන්ත්‍රණ-ශාලාවක්",
       "Category": "International News",
       "Parent URL": "https://www.hirunews.lk/international-news.php?pageID=4"
}