{
       "Source": "hirunews",
       "Timestamp": "Friday, 12 June 2015 - 7:31",
       "Headline": "දින 200 ක් උඩුගුවනේ සිටි ගගනගාමීන් මහපොළොවට",
       "News Content": "දින 200 කට ආසන්න කාලයක් අන්තර්ජාතික ගගන මධ්‍යස්ථානයේ රැදී සිටි ඉතාලි ජාතික ගගනගාමීන් සහ රුසියානු හා ඇමෙරිකානු ගගනගාමීන් දෙදෙනා ඊයේ (11) නැවතත් පෘථිවියට ළඟා වුණා. ඔවුන් රැගත් සෝයුස් අභ්‍යවකාශ යානය කසක්ස්ථානයේ රුසියානු අභ්‍යවකාශ මධ්‍යස්ථාන භූමියට නිසි පරිදි ගොඩබෑමට හැකිවූ බවයි නාසා ආයතනය ප්‍රකාශ කළේ. කෙසේ නමුත්, අන්තර්ජාතික ගගන මධ්‍යස්ථානය වෙත ගිය 43 වන කණ්ඩායම වන ඔවුන් නැවත පෘථිවියට පැමිණීම මාසයකින් ප්‍රමාද වුණා. ඒ අයි.එස්.මධ්‍යස්ථානය වෙත ගිය රුසියානු සැපයුම් යානයක් පාලනයෙන් ගිලිහී නැවත පෘථිවියට කඩා වැටීම හේතුවෙන්. මෙම කණ්ඩායමේ සිටි ඉතාලි ජාතික ගගනගාමිනිය වන සමන්තා ක්‍රිස්ටොෆොරෙටි තනි අභ්‍යවකාශ චාරිකාවකදී වැඩිම කලක් උඩුගුවනේ රැදී සිටි කාන්තාව ලෙස නව වාර්තාවක් ද පිහිටුවනු ලැබුවා.",
       "URL": "https://www.hirunews.lk/111224/දින-200-ක්-උඩුගුවනේ-සිටි-ගගනගාමීන්-මහපොළොවට",
       "Category": "International News",
       "Parent URL": "https://www.hirunews.lk/international-news.php?pageID=727"
}