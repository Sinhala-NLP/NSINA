{
       "Source": "hirunews",
       "Timestamp": "Sunday, 25 August 2019 - 13:52",
       "Headline": "හොංකොං විරෝධතාකරුවන් පොලීසිය සහ යළි ගැටෙයි",
       "News Content": "ප්‍රජාතන්ත්‍රවාදී ප්‍රතිසංස්කරණ ඉල්ලා හොංකොං දිවයිනේ මාස 3 ක් තිස්සේ පවතින විරෝධතා දැන් ප්‍රචන්ඩ මුහුණුවරක් ගෙන ඇති බව විදෙස් වාර්තා සඳහන් කළා.\nවිරෝධතාකරුවන් ඊයේ දිනයේදී එහි කාර්මික ජනපද පිහිටි ප්‍රදේශයේ විරෝධතාවල නිරතවූ අතර, සී සී ටී වී කැමරා සහිත විදුලි පහන් කණුවලට පෙට්‍රල් බෝම්බ ප්‍රහාරයක් එල්ල කර තිබෙනවා.\nඇතමුන් උණබම්බු පලංචි යොදා මාර්ග අවහිර කර තිබූ අතර, පොලීසිය හා ගැටුණු 29 දෙනෙකු අත්අඩංගුවට ගනු ලැබූ බවයි හොංකොං බලධාරීන් ප්‍රකාශ කළේ.\nහොංකොං හි දැන් පවතින විරෝධතා 1997 වසරේ දිවයින නැවත හිමිවීමෙන් පසු චීන බලධාරීන් මුහුණදෙන ප්‍රබලතම අභියෝගය ලෙසයි සැළකෙන්නේ.\nඑමෙන්ම ඔක්තෝම්බර් 1 වනදාට යෙදී ඇති චීන ජන රජයේ 70 වන සංවත්සරයට පෙර මෙම විරෝධතා මර්දනය කිරිමට චීන රජය පියවර ගනු ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/222921/හොංකොං-විරෝධතාකරුවන්-පොලීසිය-සහ-යළි-ගැටෙයි",
       "Category": "International News",
       "Parent URL": "https://www.hirunews.lk/international-news.php?pageID=243"
}