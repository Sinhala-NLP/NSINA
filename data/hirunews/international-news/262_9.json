{
       "Source": "hirunews",
       "Timestamp": "Wednesday, 29 May 2019 - 7:41",
       "Headline": "යුරෝපා කොමිසමේ සභාපති ධුරය ගැන, ජර්මනිය සහ ප්‍රංශය අතර මත ගැටුම්",
       "News Content": "යුරෝපා කොමිසමේ සභාපතිවරයා තේරීමට ප්‍රංශය සහ ජර්මනිය අතර මත ගැටුමක් හටගෙන තිබෙනවා.\nවිදෙස් වාර්තා සදහන් කළේ මේ වන විට යුරෝපා කොමිසමේ සභාපතිවරයා තේරීමේ කටයුතු ආරම්භ වී ඇති අතර ඒ සඳහා ජර්මන් චාන්සලර් ඇන්ජලා මර්කල් යෝජනා කර ඇත්තේ මැන්ෆඞ් වේබර්වයි.\nඊට ප්‍රංශ ජනාධිපති එම්මානුවෙල් මැක්‍රෝන් විරෝධය පළ කර තිබෙනවා. මේ වන විට කොමිසමේ සභාපතිවරයා ලෙස ජෝන් කෙල්ට් චන්කර් කටයුතු කරන අතර ඔහු 2014 වර්ෂයේදී තේරී පත්වුණා.\nවසර 5ක කාලයක් යුරෝපා කොමිසමේ සභාපතීත්වය දැරූ ඔහුගේ කාලය මෙම වසරෙන් අවසන් වීමට නියමිතයි.",
       "URL": "https://www.hirunews.lk/217291/යුරෝපා-කොමිසමේ-සභාපති-ධුරය-ගැන-ජර්මනිය-සහ-ප්‍රංශය-අතර-මත-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=262"
}