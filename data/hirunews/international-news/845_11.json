{
       "Source": "hirunews",
       "Timestamp": "Thursday, 25 April 2013 - 18:44",
       "Headline": "බංග්ලාදේශයේ මහල් අනතුරින් මියගිය සංඛ්‍යාව 200 ඉක්මවයි.",
       "News Content": "බංග්ලාදේශයේ - ඩකා අගනුවර ගොඩනැගිලි සංකීර්ණයක් කඩා වැටීමෙන් මියගිය පුද්ගලයන් සංඛ්‍යාව 200 ක් දක්වා ඉහළ ගොස් තිබෙනවා. අනතුරින් තුවාල ලැබූවන්ගේ සංඛ්‍යාව 800 කට අධික බවයි විදෙස් වාර්තා සඳහන් කළේ. ඊයේ කඩාවැටුණු මහල් 08 කින් යුත්, මෙම ගොඩනැගිල්ලේ ඇඟළුම් කර්මාන්ත ශාලාවක් සහ වෙළඳ සංකීර්ණයක් ද පිහිටා තිබුණා. කඩා වැටුණු ගොඩනැගිල්ලේ සුන්බුන් අතර සිරවී සිටින පුද්ගලයන් මුදා ගැනීම සඳහා තවදුරටත් සහන සේවා කණ්ඩායම් ක්‍රියාත්මකයි. මෙම ගොඩනැගිලි සංකීර්ණය කඩා වැටීමේ අවදානමක් පවතින බවට ඉංජිනේරුවන් විසින් දැනුම් දී තිබුණද එම සංකීර්ණයේ පාලනාධිකාරිය ඇඟළුම් කර්මාන්ත ශාලාව සහ වෙළඳ සංකීර්ණය පවත්වාගෙන ගොස් ඇති බවට පරීක්ෂණවලදී අනාවරණය වී තිබෙනවා.",
       "URL": "https://www.hirunews.lk/57799/බංග්ලාදේශයේ-මහල්-අනතුරින්-මියගිය-සංඛ්‍යාව-200-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=845"
}