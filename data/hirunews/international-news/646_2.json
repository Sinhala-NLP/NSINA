{
       "Source": "hirunews",
       "Timestamp": "Friday, 15 April 2016 - 14:51",
       "Headline": "ඇමරිකානු රුසියානු අවි ගැටුමක් වැළකේ",
       "News Content": "බෝල්ටික් මුහුදේ රදවා ඇති තම යුද නෞකාවක් ආසන්නයෙන් රුසියානු ප්‍රහාරක ජෙට් යානා ප්‍රකෝපකාරි ලෙස පියාසර කළ බවට ඇමරිකාව චෝදනා කරනවා.\nඇමරිකානු රාජ්‍ය ලේකම් ජෝන් කෙරී කියා සිටියේ ඊයේ ඇති වූ මෙම සිද්ධියේදී රුසියානු සුකෝයි ප්‍රහාරක ජෙට් යානාවලට වෙඩි තැබීමට සිය යුද නෞකාවට හැකියාවක් තිබූ බවයි.\nඑය දෙවන ලෝක යුද්ධයෙන් පසු ඇමරිකාව සහ රුසියාව අතර අනතුරුදායක ගැටුමක් ඇතිවිය හැකිව තිබූ අවස්ථාවක් බවත් ඇමරිකානු රාජ්‍ය ලේකම්වරයා කියා සිටියා.\nකෙසේ නමුත්, තම යුද නෞකාව සමීපයට පැමිණි රුසියානු ප්‍රහාරක යානාවලට වෙඩි නොතැබීමට හේතුව ඇමරිකානු රාජ්‍ය ලේකම්වරයා සදහන් කර නැහැ.",
       "URL": "https://www.hirunews.lk/130913/ඇමරිකානු-රුසියානු-අවි-ගැටුමක්-වැළකේ",
       "Category": "International News",
       "Parent URL": "https://www.hirunews.lk/international-news.php?pageID=646"
}