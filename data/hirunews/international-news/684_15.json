{
       "Source": "hirunews",
       "Timestamp": "Tuesday, 01 December 2015 - 9:12",
       "Headline": "පැරිස් සමුළුවේදී ඉන්දු - පාකිස්තාන නායක හමුවක්",
       "News Content": "ප්‍රංශයේ පැරිස් නුවර පැවැත්වෙන ලෝක කාලගුණ සමුළුවට සමගාමීව ඉන්දු - පාකිස්තාන නායක හමුවක් ඊයේ සිදුවුණා. එහිදී ඉන්දීය අග්‍රාමාත්‍ය නරේන්ද්‍ර මෝදි පාකිස්තාන අග්‍රාමාත්‍ය නවාස් ශරීෆ් සමඟ අතට අත දී කතාබහක නිරත වූ බවයි විදෙස් වාර්තා සදහන් කළේ.\nඒ සඳහා දෙපාර්ශවයේම වෙනත් කිසිදු නියෝජිතයෙකු සහභාගි නොවීම විශේෂත්වයක්. එහිදී සාකච්ඡා වූ දෑ පිළිබදව හෙළිදරව් වී නොමැති අතර, ඉන්දීය රජයේ ප්‍රකාශකයෙකු සදහන් කර ඇත්තේ එය සුහද හමුවක් බවයි.\nඉන්දු - පාකිස්තාන නායකයන් අවසන් වරට මුණ ගැසුණේ පසුගිය ජුලි මාසයේ රුසියාවේ උෆා නගරයේ පැවැති සමුළුවකදියි.",
       "URL": "https://www.hirunews.lk/121141/පැරිස්-සමුළුවේදී-ඉන්දු-පාකිස්තාන-නායක-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=684"
}