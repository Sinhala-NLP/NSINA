{
       "Source": "hirunews",
       "Timestamp": "Tuesday, 20 December 2016 - 11:08",
       "Headline": "මත්පැන් වෙනුවට සේදුම් දියර පානයකල රුසියානුවන් 48 දෙනෙකු මරුට",
       "News Content": "විෂ සහිත මීතයිල් ඇල්කොහොල් හෙවත් මෙතනොල් රසායනිකය සහිත සේදුම් දියර පානය කල රුසියානුවන් 48 දෙනෙකු ජීවිතක්ෂයට පත්වී තිබෙනවා.\nමත්පැන්වලට ආදේශකයක් ලෙස සයිබීරියාවේ ඉර්කුට්ස්ක් ප්‍රදේශවාසීන් පිරිසක්, ස්නානය සඳහා යොදා ගැනෙන සේදුම් දියර මෙලෙස පානය කර ඇති බව සඳහන්.\nමෙම සේදුම් දියර බෝතල්වල සියයට 93ක මධ්‍යසාර ප්‍රතිශතයක් පවතින බවයි සඳහන් කර ඇත්තේ.\nබටහිර ආර්ථික සම්බාධක හේතුවෙන් දැඩි දුෂ්කරතාවන්ට මුහුණ දෙන දුරස්ථ ප්‍රදේශවල රුසියානුවන් මත්පැන් වෙනුවට මධ්‍යසාර අඩංගු සුවඳ විලවුන්,රැවුල බාන ක්‍රීම් වර්ග සහ ජනේල වීදුරු පිරිසිදු කරන දියර පවා පානය කරන බවයි වාර්තා වන්නේ.",
       "URL": "https://www.hirunews.lk/150148/මත්පැන්-වෙනුවට-සේදුම්-දියර-පානයකල-රුසියානුවන්-48-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=543"
}