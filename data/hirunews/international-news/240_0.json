{
       "Source": "hirunews",
       "Timestamp": "Saturday, 07 September 2019 - 11:33",
       "Headline": "ඇමසන් රකින්න සාමුහික එකඟතාවක්",
       "News Content": "ඇමසන් වනාන්තරය ආශ්‍රිත ලැව් ගිනි සහ කැළෑ ගිනි තැබීම් වැළැක්වීම සඳහා එක්ව කටයුතු කිරීමට ඇමසන් රටවල් සාමුහික එකඟතාවක් ඇති කර ගෙන තිබෙනවා.\nඒ, බ්‍රසීලය, කොළොම්බියාව හා ඉක්වදෝරය ඇතුළු රටවල් 7ක රාජ්‍ය නායකයින් සහ විදේශ අමාත්‍යවරුන් ඊයේ කොළොම්බියාවේදී සිදුකළ විශේෂ සාකච්ඡාවකින් අනතුරුවයි.\nපසුගිය කාලය තුළ ඇමසන් වනාන්තරය ආශ්‍රිතව හට ගත් ලැව් ගිනි වලින් වනාන්තරයට විශාල හානියක් සිදුව ඇති අතර එහිදී ලැව් ගිනි 80,000කට වැඩි සංඛ්‍යාවක් සිදුව ඇති බවයි විදෙස් වාර්තා වල සදහන් වුණේ.",
       "URL": "https://www.hirunews.lk/223777/ඇමසන්-රකින්න-සාමුහික-එකඟතාවක්",
       "Category": "International News",
       "Parent URL": "https://www.hirunews.lk/international-news.php?pageID=240"
}