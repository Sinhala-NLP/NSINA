{
       "Source": "hirunews",
       "Timestamp": "Sunday, 09 February 2020 - 11:09",
       "Headline": "ආරක්ෂිත ඇඟළුම් අරපිරිමැස්මෙන් පාවිච්චි කරන්නැයි චීනය සෞඛ්‍ය සේවකයන්ට කියයි",
       "News Content": "කොරෝනා වෛරසයේ මරණ සහ ආසාදිත සංඛ්‍යාව ඉහළ යාමත් සමඟ මතුව ඇති මුහුණු ආවරණ ඇතුලු ආරක්ෂිත ඇඟළුම් හිඟය පිළිබඳව චීන බලධාරීන්ගේ දැඩි අවධානය යොමුව තිබෙනවා.\nමේ නිසා එම මුහුණු ආවරණ, අත් ආවරණ, ආරක්ෂිත කබා සහ ඇස් ආවරණ අරපිරිමැස්මෙන් පාවිච්චි කරන ලෙසයි එරට ජාතික සෞඛ්‍ය කොමිසම දැනුම්දී ඇත්තේ.\nඒවා අසීමිත ලෙස සහ නිසි ප්‍රමිතියෙන් තොරව භාවිත කිරීමෙන් සම්පත් අපතේ යාම මෙන්ම වෛරසය තවදුරටත් පැතිරීමට ඉඩ ඇති බව ද සෞඛ්‍ය කොමිසම අනතුරු අඟවනවා.",
       "URL": "https://www.hirunews.lk/234023/ආරක්ෂිත-ඇඟළුම්-අරපිරිමැස්මෙන්-පාවිච්චි-කරන්නැයි-චීනය-සෞඛ්‍ය-සේවකයන්ට-කියයි",
       "Category": "International News",
       "Parent URL": "https://www.hirunews.lk/international-news.php?pageID=200"
}