{
       "Source": "hirunews",
       "Timestamp": "Saturday, 13 April 2013 - 11:36",
       "Headline": "ජපානයේ භූ කම්පනයක්.",
       "News Content": "නිරිත දිග ජපානයේ කෝබේ නගරය කේන්ද්‍ර කරගෙන අද උදෑසන ප්‍රබල භූ කම්පනයක් සිදුවුණා. එය රික්ටර් පරිමාණයේ 6 යි දශම 3 ක ප්‍රබලතාවයකින් යුත්, භූ කම්පනයක් බවයි ජපාන කාලගුණ විද්‍යා අංශ ප්‍රකාශ කළේ. මෙහිදී නිවාස කිහිපයක පියසි කඩා වැටි අතර ඇතැම් නිවාසවල බිත්ති ඉරිතලා තිබෙනවා. පුද්ගලයන් 22 දෙනෙකු කෝබේ නුවර අද සිදුවූ භූ කම්පනයෙන් තුවාල ලැබූ බවයි ජපාන රූපවාහිනි සේවා වාර්තා කළේ. කෙසේ නමුත් මෙහිදී ජීවිත හානි කිසිවක් සිදුවී නැහැ. කෝබේ නගරයේ 1995 වසරේ සිදුවූ රික්ටර් පරිමාණයේ 7යි දශම 2 ක ප්‍රබල භූ කම්පනයකින් පුද්ගලයන් 6400 ක් ජීවිතක්ෂයට පත්වුණා.",
       "URL": "https://www.hirunews.lk/57095/ජපානයේ-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=849"
}