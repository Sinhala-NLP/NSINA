{
       "Source": "hirunews",
       "Timestamp": "Saturday, 07 August 2021 - 14:08",
       "Headline": "ඉරානයට එරෙහිව ඇමරිකාවෙන් චෝදනාවක්",
       "News Content": "ඕමානයට ආසන්න අරාබි මුහුදේදී ඊශ්‍රායල තෙල් සමාගමකට අයත් මර්සර් ස්ටී්‍රට් වෙළඳ නෞකාවට ඉරානය ප්‍රහාර එල්ල කළ බවට තමන් සතුව සාක්ෂි පවතින බවට ඇමරිකාව ප්‍රකාශ කර තිබෙනවා.\nඇමරිකානු හමුදාවේ මධ්‍යම විධානය මගින් නිකුත් කළ අදාළ ප්‍රහාරයේ අධිකරණ විමර්ශන වාර්තාවෙන් මේ බව ප්‍රකාශ කර ඇති බවයි විදෙස් වාර්තා සඳහන් කළේ.\nපුපුරණ ද්‍රව්‍ය පිළිබඳ විශේෂඥයින් එමඟින් අනාවරණ කර ඇත්තේ ඉරානයේ නිෂ්පාදිත නියමුවන් රහිත ගුවන් යානාවක් යොදාගනිමින් මෙම ප්‍රහාරය එල්ල කර ඇති බවයි.\nපසුගිය ජූලි 29 වනදා ඕමානයට ඔබ්බෙන් වූ අරාබි මුහුදේදී මර්සර් නෞකාවට එල්ලවූ මෙම ප්‍රහාරයෙන් බ්‍රිතාන්‍ය ජාතිකයෙකු සහ රුමේනියානුවෙකු ජීවිතක්ෂයට පත්වුණා.",
       "URL": "https://www.hirunews.lk/279113/ඉරානයට-එරෙහිව-ඇමරිකාවෙන්-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=101"
}