{
       "Source": "hirunews",
       "Timestamp": "Sunday, 15 October 2017 - 9:16",
       "Headline": "සෝමාලි අගනුවර දැවැන්ත පිපිරීමක් - 30 දෙනෙකු මරුට",
       "News Content": "සෝමාලියාවේ මොගඩිෂූ අගනුවර ඊයේ සිදුවූ දැවැන්ත පිපිරීමකින් අවම වශයෙන් පුද්ගලයින් 30 දෙනෙකු ජීවිතක්ෂයට පත්වී තිබෙනවා.\nතවත් විශාල පිරිසක් මෙහිදී තුවාල ලබා ඇති බව සඳහන්.\nපුුපුරණ ද්‍රව්‍ය පිරවූ ලොරි රථයක් හෝටලයක් ඉදිරිපිටදී පුපුරුවා හැරීමෙන් මෙම ජීවිත හානි සිදුව තිබෙනවා.\nනගරයේ මදීනා ප්‍රදේශයේ දෙවන බෝම්බයද පිපිරී ගොස් ඇති අතර, එහිදීද පුද්ගලයන් දෙදෙනෙකු ජීවිතක්ෂයට පත්වුණා.\nමෙම ප්‍රහාර පිළිබඳ වගකීම මෙතෙක් කිසිවෙකු භාරගෙන නැහැ.\nඑහෙත් මොගඩිෂූ අගනුවර අල්කයිඩා සම්බන්ධයක් සහිත අල්ෂබාබ් සන්නද්ධ කණ්ඩායමේ ප්‍රහාරවලට පසුගිය කාලය තුළ ගොදුරු වුණා.\nඅල්ෂබාබ් එරට රජය සමග සටන් වැද සිටින සන්නද්ධ කණ්ඩායමක්.",
       "URL": "https://www.hirunews.lk/173522/සෝමාලි-අගනුවර-දැවැන්ත-පිපිරීමක්-30-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=431"
}