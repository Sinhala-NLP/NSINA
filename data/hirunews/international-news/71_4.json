{
       "Source": "hirunews",
       "Timestamp": "Monday, 27 December 2021 - 16:05",
       "Headline": "පිලිපීන චණ්ඩ මාරුතයෙන් මිය ගිය සංඛ්‍යාව 388 දක්වා ඉහළට",
       "News Content": "පසුගිය 16 වැනි දා සහ 17 වැනි දා දකුණු හා මධ්‍යම පිලිපීනයට කඩා වැදුණු රායි චණ්ඩ මාරුතයෙන් මිය ගිය සංඛ්‍යාව 388 දක්වා ඉහළ ගොස් තිබෙනවා.\nසුළි සුළඟින් විදුලි මාර්ග සහ ගස් කඩා වැටෙමින් දරුණු ජල ගැලීම් තත්ත්වයක් ඇති වූ අතර, දහස් දහස් ගණනකට උන්හිටි තැන් අහිමි වුණා.\nසුළි සුළඟින් තවත් 60 දෙනෙකු අතුරුදන් වී තිබෙනවා.\nපිලිපීන සිවිල් ආරක්ෂක නිලධාරීන් ප්‍රකාශ කළේ, නගර 430ක නිවාස 482,000කට හානි සිදු ව ඇති අතර, මිලියන 4ක් ජනතාවට සුළි සුළං ආධාර ලබාදෙන බවයි.\nතුන් ලක්ෂයක් පමණ ජනයා තවදුරටත් අවතැන් කදවුරුවල රැදී සිටිනවා.\nතවත් දෙලක්ෂයකට අධික පිරිසක් ඔවුන්ගේ නෑ හිතවතුන්ගේ නිවෙස්වල රැදී සිටින බවයි විදෙස් වාර්තා සඳහන් කළේ.",
       "URL": "https://www.hirunews.lk/292280/පිලිපීන-චණ්ඩ-මාරුතයෙන්-මිය-ගිය-සංඛ්‍යාව-388-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=71"
}