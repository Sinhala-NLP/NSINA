{
       "Source": "hirunews",
       "Timestamp": "Tuesday, 10 September 2013 - 19:47",
       "Headline": "ඉන්දියාවේ වෛද්‍ය ශිෂ්‍යාව දූෂණය කළ 4 ක් වරදකරුවන් වේ.",
       "News Content": "නවදිල්ලි නුවර බස් රථයකදී වෛද්‍ය ශිෂ්‍යාවක් සමූහ දූෂණයකට ලක්වී මියයාමේ  සිද්ධියේ සැකකරුවන්ගෙන් සිව් දෙනෙකු වරදකරුවන් බවට දිල්ලි මහාධිකරණය අද තීරණය කළා. ඔවුන්ට ලබාදෙන දඬුවම හෙට තීරණය කරනු ඇති බවයි විදෙස් වාර්තා සදහන් කළේ. දූෂණය කිරීම සහ මරා දැමීම යන චෝදනා යටතේ මොවුන්ට නඩු පැවරුණු අතර, වරදකරුවන්වීම නිසා මරණ දණ්ඩනය හෝ ජීවිතාන්තය දක්වා සිර දඩුවම් හිමිවනු ඇති. මෙම දූෂණ සිද්ධිය සම්බන්ධයෙන් සැකකරුවන් 6 දෙනෙකු අත්අඩංගුවට ගත් අතර ඉන් එක් පුද්ගලයෙකු බන්ධනාගාරය තුළ දී මිය ගියා. අනෙක් සැකකරුවෙකු බාල වයස්කරුවෙක්. ඔහු වසර 03 ක් පුනරුත්ථාපන මධ්‍යස්ථානයක රඳවා තැබීමට මීට පෙර නියෝග කෙරුනා. 23 හැවිරිදි ඉන්දීය වෛද්‍ය ශිෂ්‍යාව සමූහ දූෂණයකට ලක්ව මිය ගියේ පසුගිය වසරේ දෙසැම්බර් මාසයේදියි.",
       "URL": "https://www.hirunews.lk/66932/ඉන්දියාවේ-වෛද්‍ය-ශිෂ්‍යාව-දූෂණය-කළ-4-ක්-වරදකරුවන්-වේ",
       "Category": "International News",
       "Parent URL": "https://www.hirunews.lk/international-news.php?pageID=805"
}