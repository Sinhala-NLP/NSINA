{
       "Source": "hirunews",
       "Timestamp": "Wednesday, 07 December 2016 - 10:21",
       "Headline": "ට්‍රම්ප් ජනාධිපතිවරුන්ගේ ගුවන් යානා ඇණවුම අවලංගු කිරීමට සැරසේ",
       "News Content": "ඇමරිකානු ජනාධිපතිවරුන් වෙනුවෙන් සුඛෝපභෝගි ජෙට් යානා නිපදවීම සදහා බෝයිං සමාගම සමග පවතින ගිවිසුම අවලංගු කරන බව එරට ජනාධිපති ධුරයට පත්ව සිටින ඩොනල්ඞ් ට්‍රම්ප් පවසනවා.\nඔහු කියා සිටියේ අනාගත ඇමරිකානු ජනාධිපතිවරුන් සදහා බෝයිං සමාගම නිපදවන බෝයිං 747 වර්ගයේ නවතම ගුවන් යානය සදහා ඩොලර් බිලියන 4 ක් වැය වන බවයි.\nරජයේ වියදම් අවම කිරීමේ පියවරක් වශයෙන් මෙම ඇණවුම අවලංගු කරන බව ට්‍රම්ප් වැඩිදුරටත් සදහන් කළා.\nඇමරිකානු ජනාධිපතිවරුන් සදහා නිපදවන මෙම විශේෂිත ජෙට් යානා හැදින්වෙන්නේ එයාර් ෆෝස් වන් යන නාමයෙන්.",
       "URL": "https://www.hirunews.lk/149139/ට්‍රම්ප්-ජනාධිපතිවරුන්ගේ-ගුවන්-යානා-ඇණවුම-අවලංගු-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=550"
}