{
       "Source": "hirunews",
       "Timestamp": "Thursday, 12 October 2017 - 17:45",
       "Headline": "බිරිඳ සමග ලිංගිකව හැසිරීම ගැන ඉන්දීය ශ්‍රේෂ්ඨාධිකරණයෙන් දැනුම් දීමක්",
       "News Content": "බිරිඳ සමග වුවත් ලිංගිකව හැසිරීම ස්‌ත්‍රී දූෂණයක්‌ වන අවස්ථාවක් ගැන ඉන්දීය ශ්‍රේෂ්ඨාධිකරණය දැනුම් දීමක් කර තිබෙනවා.\nවයස 18 ට අඩු නම් බිරිඳ සමග වුවත් ලිංගිකව හැසිරීම ස්‌ත්‍රී දූෂණයක්‌ බවයි එයින් පැවසෙන්නේ.\nබිරිඳ වුවත් ඇය වයස 15-18 අතර වයසක නම් ඇය සමග ලිංගිකව හැසිරීම දඬුවම් ලැබිය හැකි අපරාධයක්‌ බව ඉන්දීය ශ්‍රේෂ්ඨාධිකරණය ඊයේ(11) තීන්දු කර තිබෙනවා.\nමේ අතර ඉන්දියාව පුරා සිදුවන ළමා විවාහ තහනම් කිරීමට මධ්‍යම රජය මැදිහත් විය යුතු බවයි ඉන්දීය ශ්‍රේෂ්ඨාධිකරණය දන්වා ඇත්තේ.\nවයස 15-18 අතර බිරිඳක්  සමඟ ලිංගික එක්‌වීම වරදක් නොවන බව ඉන්දීය ව්‍යවස්ථාවේ ඇතුළත් කරුණක් බව විදෙස් වාර්තාවල දැක්වෙනවා.\nකෙසේ වෙතත්  මෙය  සංශෝධනය කරන ලෙස ඉන්දීය ශ්‍රේෂ්ඨාධිකරණයට පෙත්සමක් ඉදිරිපත් වී තිබුනා.\nඅදාළ පෙත්සම විභාගයට ගැනීමෙන් අනතුරුවයි එම වගන්තිය සංශෝධනය කරන ලෙස තීන්දු කර තිබෙන්නේ.",
       "URL": "https://www.hirunews.lk/173333/බිරිඳ-සමග-ලිංගිකව-හැසිරීම-ගැන-ඉන්දීය-ශ්‍රේෂ්ඨාධිකරණයෙන්-දැනුම්-දීමක්",
       "Category": "International News",
       "Parent URL": "https://www.hirunews.lk/international-news.php?pageID=431"
}