{
       "Source": "hirunews",
       "Timestamp": "Friday, 03 March 2017 - 11:03",
       "Headline": "පැල්මයිරා නැවතත් සිරියානු හමුදා අතට",
       "News Content": "වසර 2000 කට වඩා පැරණි පුරාවස්තු සහිත සිරියාවේ පැල්මයිරා නගරය නැවතත් තමන් සතු කර ගැනීමට සිරියානු රජයේ හමුදා ඊයේ සමත් වුණා.\n2015 වසරේදී ද මෙය අයි.එස්. සන්නද්ධ පිරිස විසින් අත්පත් කර ගත් අතර එහි පුරාවස්තුවලට විශාල හානියක් සිදුකර තිබුණා.\nදෙවැනි වර නගරය අයි.එස්. සන්නද්ධ කණ්ඩායම් අතට පත්වූයේ පසුගිය වසරේ දෙසැම්බරයේදීයි.\nකෙසේ නමුත් ඔවුන් යලි පලවා හැරීමට හැකිවූ බව ජගත් සංවිධානයේ සිරියානු තානාපතිවරයා ඊයේ සදහන් කළා.\nරෝම යුගයට අයත් ඉපැරණි කුළුණු සහ සුසාන භූමි සහිත පැල්මයිරා නගරය ලෝක උරුමයක් ලෙස යුනෙස්කෝව විසින් නම්කරනු ලැබුවා.",
       "URL": "https://www.hirunews.lk/155937/පැල්මයිරා-නැවතත්-සිරියානු-හමුදා-අතට",
       "Category": "International News",
       "Parent URL": "https://www.hirunews.lk/international-news.php?pageID=510"
}