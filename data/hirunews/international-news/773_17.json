{
       "Source": "hirunews",
       "Timestamp": "Saturday, 28 December 2013 - 13:49",
       "Headline": "දිල්ලියට නව මහඇමතිවරයෙක්.",
       "News Content": "පසුගිය දා පැවැති ප්‍රාන්ත මැතිවරණයේ ප්‍රතිඵලය අනුව ඉන්දියාවේ දිල්ලි ප්‍රාන්තයේ නව මහඇමතිවරයා ලෙස ආම් අද්මි පක්ෂයේ නායක අරවින්ද් කෙජ්රිවාල් අද (28) දිවුරුම් දුන්නා. නවදිල්ලියේ පැවැති උත්සවයකදී ප්‍රාන්ත අමාත්‍යවරුන් ද දිවුරුම් දුන්නා. රාම්ලීලා හි පැවැති දිවුරුම් දීමේ උත්සවයට සහභාගිවීම සඳහා ඔහු පැමිණියේ දුමිරියෙන්. කෙජ්රිවාල් සමග ඔහුගේ ආධාරකරුවන් රැසක් දුම්රියෙන් දිල්ලියට පැමිණ තිබෙනවා. දිල්ලියේ 7 වන ප්‍රධාන අමාත්‍යවරයා ලෙස දිවුරුම් දුන් කෙජ්රිවාල්ගේ මුල්ම කාර්යයක් වූයේ මහත්මා ගාන්ධි ස්මාරකයට උපහාර දැක්වීමයි.",
       "URL": "https://www.hirunews.lk/74309/දිල්ලියට-නව-මහඇමතිවරයෙක්",
       "Category": "International News",
       "Parent URL": "https://www.hirunews.lk/international-news.php?pageID=773"
}