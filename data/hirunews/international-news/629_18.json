{
       "Source": "hirunews",
       "Timestamp": "Sunday, 29 May 2016 - 13:14",
       "Headline": "මෝදි රජයේ සැමරුමට කෝටි 1000 ක් වැය කරන බවට චෝදනා",
       "News Content": "අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂ රජයට දෙවසරක් සපිරීම නිමිත්තෙන් නවදිල්ලියේ සුප්‍රකට ඉන්දියා ගේට් අසල දැවැන්ත උත්සවයක් දැන් පැවැත්වෙනවා.\nඋත්සවය ආරම්භ වූයේ නරේන්ද්‍ර මෝදි රජයට සුභපතමින් නිර්මාණය කර ඇති තේමා ගීතයක් වාදනය කිරීමෙන්.\nප්‍රවීන බොලිවුඞ් නළු අමිතාබ් බච්චන් උත්සවය ඉදිරිපත් කිරීමට එක්වූ අතර, ප්‍රියංකා චොප්රා, විද්‍යා බාලන්, අනුපම් කේ, අනිල් කපූර් ඇතුලූ නළු නිළියන් රැසක්ද ඊට සහභාගි වී සිටිනවා.\nමෝදි රජයේ දෙවර්ෂ පූර්ණය නම් කර ඇත්තේ ඒක් නායි සුබා හෙවත් නව උදාවක් ලෙසින්.\nමේ අතර නරේන්ද්‍ර මෝදි රජය දෙවර්ෂ පූර්ණය සැමරීමට ඉන්දීය රුපියල් කෝටි දහසක් වැය කරන බවට දිල්ලි මහ ඇමති අරවින්ද් කෙජ්රිවාල් චෝදනා කළා.",
       "URL": "https://www.hirunews.lk/134273/මෝදි-රජයේ-සැමරුමට-කෝටි-1000-ක්-වැය-කරන-බවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=629"
}