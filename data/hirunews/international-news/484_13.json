{
       "Source": "hirunews",
       "Timestamp": "Wednesday, 03 May 2017 - 9:25",
       "Headline": "ත්‍රස්තයෙකු සමඟ අතිනත ගත් රහස් ඔත්තුකාරිය",
       "News Content": "ඇමෙරිකානු රහස් ඔත්තු සේවයට අනියුක්තව කටයුතු කළ පරිවර්තිකාවක් සිරියාවට ගොස් IS සංවිධානයේ කැරලිකරුවකු සමඟ විවාහ වී ඇති බව FBI ඇමෙරිකානු රහස් ඔත්තු සේවය විසින් තහවුරු කර තිබෙනවා.\nඩැනියෙලා ග්‍රීන් නම් එම පරිවර්තිකාව මෙලෙස විවාහ වී ඇත්තේ ඇයගේ ඔත්තු බැලීම්වලට ලක් වූ IS කැරලිකරුවකු සමඟ බවයි  FBI ආයතනය පවසන්නේ.\nඅදාල සිදුවීමෙන් පසු ඇමෙරිකානු  ආරක්ෂාව සම්බන්ධයෙන් මතුවිය හැකි ගැටලු  අවම කවර ගැනීමට පියවර ගත් බවයි FBI ඇමෙරිකානු රහස් ඔත්තු සේවය  විදෙස් මාධ්‍ය වෙත ප්‍රකාශකර ඇත්තේ.\nඩැනියෙලා ග්‍රීන් මෙලෙස විවාහ වී ඇත්තේ IS කැරලිකරුවන්ට එක්ව සිටි ඩෙනිස් කුස්පර්ට් නම් ජර්මන් ජාතික රැප් සංගීතවේදියකු සමග බව තොරතුරු අනාවරණය වී තිබෙනවා.\n2015 වසරේ දී  ඇමෙරිකාව විසින් ඩෙනිස් කුස්පර්ට් ජාත්‍යන්තර මට්ටමින් හඳුනා ගන්නා ලද ත්‍රස්තවාදියකු ලෙස නම් කරනු ලැබුවා.\nඩෙනිස් කුස්පර්ට් සිඳින ලද මිනිස් හිසක් රැගෙන සිටින දර්ශනයක් IS ප්‍රචාරක වීඩියෝ පටයකද දැක්වෙන බවයි වාර්තා වන්නේ.\nFBI ආයතනය විසින් 2014 ජනවාරි මාසයේදී ඩැනියෙලා ග්‍රීන් නමැති  පරිවර්තිකාව ඩෙනිස් කුස්පර්ට් පිළිබඳව විමර්ශනය සඳහා යොදවා ඇති බවයි වාර්තා වන්නේ.\nචෙකොස්ලෝවැකියානු සම්භවයක් සහිත ජර්මන් බස කතා කරන ඩැනියෙලා ඉන් මාස 06කට පසු ඩෙනිස් කුස්පර්ට් සමඟ විවාහ වීම සඳහා සිරියාවට ගොස් ඇති බව වැඩිදුරටත් වාර්තා වනවා.\nඇය එම ගමන ගොස් ඇත්තේ ජර්මනියේ ජිවත් වන සිය දෙමව්පියන් බැලීමට යන බවට ඇමෙරිකානු රහස් ඔත්තු සේවයට පවසමින්.\nඉන් අනතුරුව ඇය 2014 වසරේ ඩෙනිස් කුස්පර්ට් සමඟ විවාහ වී ඇතැයි සැලකෙන අතර ඒ වන චිටත් ඇය ඇමෙරිකානු සොල්දාදුවකු සමඟ විවාහ වී සිටි බව  වාර්තා වනවා.\n38 හැවිරිදි ඩැනියෙලා මාසයක කාලයක් ඇතුළත සිරියාවෙන් පළාගොස් යළිත් ඇමෙරිකාවට පැමිණ ඇති අතර එවිට ඇය වසර 02ක  සිර දඬුවමකට යටත් කර ඇති බව සදහන්.",
       "URL": "https://www.hirunews.lk/160487/ත්‍රස්තයෙකු-සමඟ-අතිනත-ගත්-රහස්-ඔත්තුකාරිය",
       "Category": "International News",
       "Parent URL": "https://www.hirunews.lk/international-news.php?pageID=484"
}