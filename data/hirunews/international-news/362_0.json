{
       "Source": "hirunews",
       "Timestamp": "Thursday, 07 June 2018 - 13:00",
       "Headline": "උතුරු කොරියානු නායකයා  ආයාචනය කළා",
       "News Content": "ඇමරිකානු ජනාධිපති ඩොනල්ඩ් ට්‍රම්ප් සමඟ හමුව පවත්වන ලෙසට උතුරු කොරියානු නායකයා ආයාචනා කළ බව ට්‍රම්ප්ගේ නීතීඥවරයෙකු ප්‍රකාශ කර තිබෙනවා.\nඊශ්‍රායලයේ පැවති හමුවක් අමතමිනුයි ඔහු මේ බව අනාවරණ කර ඇත්තේ.\nඇමරිකානු ජනාධිපතිවරයා සහ උතුරු කොරියානු නායක කිම් ජොං අන් සමඟ සිංගප්පූරුවේදී පැවැත්වීමට නියමිත හමුව ඩොනල්ඩ් ට්‍රම්ප් පසුගියදා අවලංගු කළා.\nකෙසේ වෙතත් එම සිදුවීමෙන් පසුව අදාළ හමුව යළි පවත්වන ලෙස උතුරු කොරියානු නායකයා දැඩි ලෙස ආයාචනා කළ බවයි නීතීඥ රූඩි ගිලියානි ප්‍රකාශ කර ඇත්තේ.\nඇමරිකානු ජනාධිපතිවරයාගේ දැඩි ස්ථාවරය හේතුවෙන් උතුරු කොරියාවට බලපෑම් කිරීමට හැකිවූ බවද ඔහු ප්‍රකාශ කර තිබෙනවා.",
       "URL": "https://www.hirunews.lk/192508/උතුරු-කොරියානු-නායකයා-ආයාචනය-කළා",
       "Category": "International News",
       "Parent URL": "https://www.hirunews.lk/international-news.php?pageID=362"
}