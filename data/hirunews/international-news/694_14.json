{
       "Source": "hirunews",
       "Timestamp": "Tuesday, 27 October 2015 - 11:11",
       "Headline": "ඇෆ්ගනිස්ථාන භූ කම්පනයේ සහන මෙහෙයුම් පුළුල් කෙරේ",
       "News Content": "පුද්ගලයන් 275 කට අධික පිරිසක් මරණයට පත් කරමින් තවත් දෙදහසකට පමණ තුවාල සිදුකරමින් ඇෆ්ගනිස්ථානයේ ඊයේ (26) සිදුවූ රික්ටර් පරිමාණයේ 7.5ක භූ කම්පනයෙන් පීඩාවට පත්වූවන්ට සහන සැලසීමේ මෙහෙයුම් පුළුල් කර තිබෙනවා. හින්දුකුෂ් කඳුකර ප්‍රදේශයේ ඇති වූ මෙම භූ කම්පනයෙන් පාකිස්ථානයේ සහ ඉන්දියාවේ ද ජීවිත හානි වාර්තා වුණා. දුරස්ථ ප්‍රදේශවල විපතට පත්වූවන්ට සහන සැලසීම සඳහා ජීවිත ආරක්ෂක කණ්ඩායම් යවා ඇති නමුත් ඔවුන් පිළිබඳ මෙතෙක් පූර්ණ සංඛ්‍යාලේඛන ප්‍රකාශයට පත් කර නැහැ. භූ කම්පනයට ලක් වූ ඇතැම් ප්‍රදේශ තලෙයිබාන් පාලනය යටතේ පවතින බව සඳහන්.",
       "URL": "https://www.hirunews.lk/119163/ඇෆ්ගනිස්ථාන-භූ-කම්පනයේ-සහන-මෙහෙයුම්-පුළුල්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=694"
}