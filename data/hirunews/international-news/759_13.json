{
       "Source": "hirunews",
       "Timestamp": "Thursday, 12 February 2015 - 18:33",
       "Headline": "නිව්යෝර්ක් පාරක් ලාංකාවට",
       "News Content": "අමෙරිකා එක්සත් ජනපදයේ නිව්යෝර්ක් නුවර රථවාහන පොලීසියේ සේවය කළ කල්‍යාණ රණසිංහ මහතා වසරකට පමණ පෙර  හදිසි අනතුරකින් මියගොස් තිබෙනවා.\nඔහු කළ සේවය සහ ඔහුගේ මනුෂීය ගති පැවතුම් වලට පැහැදුනු  නගරාධිපති  බිල් ඩී බ්ලැසියෝ, කල්‍යාණ රණසිංහ මහතාගේ බිරිඳ ධම්මිකා මහත්මිය අමතා  ඔවුනට දන්වා සිටියේ ඔහු වෙනුවෙන් නිව්යෝර්ක් නුවර පාරක් නම්කරන්නට නගරසභාව තීරණය කර තිබෙන බවයි.\nඑම මාර්ගය  ‘කල්‍යාණ රණසිංහ වේ ‘ යනුවෙන් නම්කර ඇති අතර මෙම මාර්ගය ඇමෙරිකාවේ ජීවත්වූ ශ්‍රී ලාංකිකයෙකු වෙනුවෙන් නම් කෙරුණු  පළමු මාර්ගයයි.\nඔහුගේ ඡායාරූපයක් සහ අවසන් කටයුතු සිදුකරන අවස්ථාවේ ඡායාරූප කිහිපයක් පහතින්",
       "URL": "https://www.hirunews.lk/103268/ලාංකිකයකුගේ-නමින්-නම්-තැබූ-නිව්යෝර්ක්-නුවර-පාර",
       "Category": "International News",
       "Parent URL": "https://www.hirunews.lk/international-news.php?pageID=759"
}