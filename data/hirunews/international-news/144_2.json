{
       "Source": "hirunews",
       "Timestamp": "Sunday, 03 January 2021 - 8:12",
       "Headline": "කොරෝනාවලට එරෙහි ඉන්දීය එන්නත ගැන එරට ඖෂධ පාලකගේ තීරණය අද",
       "News Content": "කොරෝනා වෛරසය සඳහා ඉන්දියාව නිපදවූ කොවැක්සින් නම් එන්නත සඳහා එරට ඖෂධ පාලක ජනරාල්වරයාගේ තීරණය අද දැනුම්දීමට නියමිතයි.\nඑම එන්නත මහජන අවශ්‍යතාව මත හදිසි අවස්ථාවලදී භාවිතයට ඉන්දීය රජය පත් කළ විශේෂ කමිටුවේ අනුමැතිය දැනටමත් ලබා දී ඇති අතර එය අත්හදා බැලීම් අවස්ථා අදියර තුනෙහිදීම සාර්ථක වී ඇති බවයි එරට වාර්තා සඳහන් කළේ.\nමේ අතර ලොව පුරා කොරෝනා ආසාදිතයන් අටකෝටි 49 ලක්ෂ 61,566 ක් දක්වා ඉහළ ගොස් ඇති අතර, මරණ සංඛ්‍යාව දැක්වෙන්නේ 18 ලක්ෂ 42,909ක් ලෙසයි.\nගතවූ පැය විසි හතරේත් වැඩිම මරණ සහ ආසාදිතයන් සංඛ්‍යාවක් ඇමරිකාවෙන් වාර්තාවනවා.\nගතවූ පැය විසි හතරේ ඇමරිකාවෙන් ආසාදිතයන් දෙලක්ෂ 27,292ක් වාර්තාවන අතර, ඒ අනුව එරට සමස්ත ආසාදිතයන් දෙකෝටි 89 ලක්ෂ 9,326ක් ලෙස සටහන් වනවා.",
       "URL": "https://www.hirunews.lk/258621/කොරෝනාවලට-එරෙහි-ඉන්දීය-එන්නත-ගැන-එරට-ඖෂධ-පාලකගේ-තීරණය-අද",
       "Category": "International News",
       "Parent URL": "https://www.hirunews.lk/international-news.php?pageID=144"
}