{
       "Source": "hirunews",
       "Timestamp": "Monday, 30 May 2016 - 15:07",
       "Headline": "මෙක්සිකෝවේ පැහැර ගත් පාපන්දු ක්‍රීඩකයා මුදා හැරේ",
       "News Content": "මෙක්සිකෝවේ - සියුඩාඩ් වික්ටෝරියා නගරයේදී සෙනසුරාදා රාත්‍රියේ පැහැර ගත් මෙක්සිකෝ ජාතික කණ්ඩායමේ සහ ජාත්‍යන්තර පාපන්දු ක්‍රීඩකයෙකු වන ඇලන් පුලිඩෝ පැහැර ගත් පිරිස විසින් මුදා හැර තිබෙනවා.\nසිය පෙම්වතිය සමග සාදයකට සහභාගි වී නැවත පැමිණෙන විටයි ඔහු මෙලෙස පැහැර ගෙන ගොස් තිබුණේ.\n25 හැවිරිදි පාපන්දු ක්‍රීඩකයා මුදා ගැනීම සදහා පොලිසිය දැවැන්ත මෙහෙයුමක් දියත් කළා. ඔහු ඉරිදා රාත්‍රියේ මුදා හරිනු ලැබූ බව පොලිසිය මගින්  ප්‍රකාශයට පත් කළේ අදයි.\nකෙසේ නමුත්, පාපන්දු ක්‍රීඩකයා පැහැර ගැනීමට හේතුව හෝ ඔහු මුදා හරිනු ලැබූ ආකාරය මෙක්සිකෝ පොලිසිය හෙළිදරව් කර නැහැ.\nලොව පැහැර ගැනීම් වැඩිම රටක් ලෙස සැලකෙන මෙක්සිකෝවේ වසරකට වාර්තා වන බලහත්කාර පැහැර ගැනීම් සංඛ්‍යාව දහසකට අධිකයි.",
       "URL": "https://www.hirunews.lk/134358/මෙක්සිකෝවේ-පැහැර-ගත්-පාපන්දු-ක්‍රීඩකයා-මුදා-හැරේ",
       "Category": "International News",
       "Parent URL": "https://www.hirunews.lk/international-news.php?pageID=629"
}