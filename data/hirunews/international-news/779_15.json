{
       "Source": "hirunews",
       "Timestamp": "Sunday, 08 December 2013 - 10:37",
       "Headline": "ඉන්දියාවේ තීරණාත්මක මැතිවරණයක ප්‍රතිඵල අද නිකුත් වෙයි.",
       "News Content": "ලබන වසරේ පැවැත්වෙන ඉන්දීය මහ මැතිවරණයේ ප්‍රතිඵල කෙරෙහි බලපෑමක් ඇති කරන උතුරු ඉන්දීය ප්‍රාන්ත 4 ක ප්‍රතිඵල දැන් නිකුත් වෙමින් පවතිනවා. පසුගිය සතියේ පැවති මධ්‍ය ප්‍රදේශ්, චටිස්ගාර්, රාජස්ථාන් සහ දිල්ලි ප්‍රාන්තවල මැතිවරණ ප්‍රතිඵලයි එලෙස නිකුත් වන්නේ. මෙම ප්‍රාන්ත 4 න් 3 ක්ම භාරතීය ජනතා පක්ෂය විසින් ජයග්‍රහණය කරනු ඇති බව සමීක්ෂණවලින් හෙළිවුණා. කෙසේ නමුත් තමන් ඊට වඩා ජයග්‍රහණයක් ලබනු ඇති බවයි කොංග්‍රස් පක්ෂය ප්‍රකාශ කළේ. සමීක්ෂණවලදී අනුමාන කළ පරිදිම මෙතෙක් නිකුත් කල ප්‍රතිඵලවලින් භාරතීය ජනතා පක්ෂය ප්‍රාන්ත 3 කම ඉදිරියෙන් සිටිනවා. දිල්ලියේ කොංග්‍රස් පක්ෂයට හිමිවී ඇත්තේ තුන්වන ස්ථානයයි.",
       "URL": "https://www.hirunews.lk/72995/ඉන්දියාවේ-තීරණාත්මක-මැතිවරණයක-ප්‍රතිඵල-අද-නිකුත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=779"
}