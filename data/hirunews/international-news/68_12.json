{
       "Source": "hirunews",
       "Timestamp": "Sunday, 09 January 2022 - 10:23",
       "Headline": "ඉන්දියාවේ දෛනික ආසාදිතයන් එක්ලක්ෂ 59,000ක්",
       "News Content": "අද (09) උදෑසනින් අවසන්වූ පැය විසි හතර තුළ ඉන්දියාවෙන් නව කොරෝනා ආසාදිතයන් එක්ලක්ෂ 59,631 ක් වාර්තා වී ඇති අතර, එරට සමස්ත ආසාදිත සංඛ්‍යාව තුන්කෝටි පනස් අට ලක්ෂ 28,000 දක්වා ඉහළ ගොස් තිබෙනවා.\nඉන්දියාවේ ප්‍රාන්ත සහ විශේෂිත ප්‍රදේශ 27 කින් මේ වනවිට වාර්තා වී ඇති ඔමික්‍රොන් ආසාදිතයන් සංඛ්‍යාව 3,623 ක්.\nඉන්දියාවේ දැන් වර්ධනය වෙමින් පවතින තුන්වන රැල්ලට හේතුවී ඇත්තේ ද ඔමික්‍රොන් ප්‍රභේදයයි.\nඉන්දියාවෙන් ගතවූ පැය විසි හතර තුළ කොරෝනා මරණ 327 ක් වාර්තාවුණා.\nඒ එරට සමස්ත කොරෝනා මරණ සංඛ්‍යාව හාරලක්ෂ 83,790 දක්වා ඉහළ නංවමින්.\nමේ අතර මෙරට බූස්ටර් හෙවත් වර්ධන එන්නත් මාත්‍රාව ලබාගත් සංඛ්‍යාව මේ වනවිට හතළිස් තුන්ලක්ෂ 19,348 ක් බව වසංගත රෝග විද්‍යා අංශය ප්‍රකාශ කළා.\nඒ, ඊයේ (08) තවත් 41,711 පිරිසකට තුන්වන මාත්‍රාව ලෙස ෆයිසර් එන්නත ලබාදීමත් සමඟයි.",
       "URL": "https://www.hirunews.lk/293434/ඉන්දියාවේ-දෛනික-ආසාදිතයන්-එක්ලක්ෂ-59000ක්",
       "Category": "International News",
       "Parent URL": "https://www.hirunews.lk/international-news.php?pageID=68"
}