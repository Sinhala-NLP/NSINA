{
       "Source": "hirunews",
       "Timestamp": "Tuesday, 29 August 2023 - 18:43",
       "Headline": "දරුවන් පාසලේ නැතිනම් මාපියන්ට සිර දඬුවම්",
       "News Content": "දරුවන් පාසල් නොපැමිණියහොත්, එම දරුවන්ගේ මාපියන්ට සිර දඬුවම් ලබා දීමට සෞදි රජය තීරණය කර තිබෙනවා.\nඒ අනුව දින 20 ක් තුළ කිසිදු හේතුවක් නොමැතිව දරුවන් පාසල් නොපැමිණියොත් මෙසේ දඬුවම් කිරීමට තීරණය කර ඇති බවයි විදෙස් මාධ්‍ය වාර්තා කරන්නේ.\nඒ අනුව කිසිදු සාධාරණ හේතුවක් නොමැතිව දරුවන් පාසල් නොපැමිණෙන්නේ නම්, එය මාපියන්ගේ නොසැලකිල්ල සේ සළකමින් මාපියන්ට දඬුවම් කිරීමට කටයුතු කරන බව‍යි සෞදි රජය සඳහන් කරන්නේ.\nඑරට ළමා ආරක්ෂක පනතට අනුව දරුවන්ගේ අධ්‍යාපන කටයුතුවල ගුණාත්මකභාවය වැඩි කිරීමේ අරමුණ පෙරදැරිව සෞදි රජය මෙම තීරණය ගෙන තිබෙනවා.",
       "URL": "https://www.hirunews.lk/346549/දරුවන්-පාසලේ-නැතිනම්-මාපියන්ට-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=10"
}