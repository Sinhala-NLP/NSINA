{
       "Source": "hirunews",
       "Timestamp": "Sunday, 12 April 2015 - 9:02",
       "Headline": "අවුරුදු 50ක්ම බැලුවේ හොරාට",
       "News Content": "ඇමරිකාව සහ කියුබාව අතර සබඳතාවල නව පිටුවක් පෙරළමින් ජනාධිපති බැරක් ඔබාමා සහ කියුබානු නායක රාවුල් කස්ත්‍රෝ  පැනමාවේ, පැනමා සිටි අගනුවර දී ඊයේ (11) සාකච්ඡාවක නිරත වුණා. දෙරටේ නායකයන් අතර අඩසිය වසකට පසු පැවැති ප්‍රථම නිළ සාකච්ඡාව මෙයයි. මෙය ඇමරිකානු - කියුබානු සබඳතාවල හැරවුම් ලක්ෂයක් ලෙසයි ජනාධිපති ඔබාමා හැදින්වූයේ. ජනාධිපති ඔබාමා අවංක, සත්භාවයෙන් යුතු පුද්ගලයෙකු බව කියුබානු නායක රාවුල් කස්ත්‍රෝ  සදහන් කළා. 1956 වසරේදී අයිසන්හවර් ජනාධිපතිවරයා සහ කියුබානු ආඥාදායක බැටිස්ටා අතර සිදුවූ හමුවෙන් අනතුරුව දෙරටේ නායකයන් නිළ සාකච්ඡාවකට සහභාගි වූයේ ඊයේ දිනයේදියි. 1959 වසරේ විප්ලවයකින් ෆිදෙල් කස්ත්‍රෝ  බලයට පැමිණි පසු ඇමරිකාව කියුබාව සමඟ සබඳතා අත්හිටවනු ලැබුවා.",
       "URL": "https://www.hirunews.lk/107398/අවුරුදු-50ක්ම-බැලුවේ-හොරැහින්",
       "Category": "International News",
       "Parent URL": "https://www.hirunews.lk/international-news.php?pageID=743"
}