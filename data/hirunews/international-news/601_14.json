{
       "Source": "hirunews",
       "Timestamp": "Tuesday, 09 August 2016 - 8:00",
       "Headline": "පාකිස්තාන රෝහල් ප්‍රහාරයේ වගකීම තලෙයිබාන් කල්ලියක් භාර ගනී",
       "News Content": "පුද්ගලයන් 70කට මරු මුවට පත් කරමින් පාකිස්තානයේ ක්වෙටා නුවර රෝහලකට ඊයේ එල්ල වූ ප්‍රහාරයේ වගකීම පාකිස්තාන තලෙයිබාන් සංවිධානයේ කණ්ඩායමක් පිළිගෙන තිබෙනවා.\nජමාට් උල් අහ්රාර් නමැති මෙම කල්ලිය, ප්‍රහාරයේ ආරම්භය වූ නීතිඥයෙකුගේ ඝාතනය මෙන්ම, රෝහලේ හදිසි සේවා අංශය ආසන්නයේ සිදුකළ මරාගෙන මැරෙන ප්‍රහාරයේ වගකීම ද භාරගෙන ඇති බවයි විදෙස් වාර්තා සදහන් කළේ.\nක්වෙටා ඇතුළත් බලොචිස්ථාන් ප්‍රාන්ත නීතිඥ සංගමයේ ප්‍රධානී බිලාල් කාසි, ඊයේ උදෑසන වෙඩි ප්‍රහාරයකින් ජීවිතක්ෂයට පත්වූ අතර ඔහුගේ සිරුර රෝහල වෙත රැගෙන එන විටයි දෙවන ප්‍රහාරය එල්ල වූයේ.\nබිලාල් කාසි, ප්‍රාන්තයේ අන්තවාදී ප්‍රහාර ප්‍රසිද්ධියේ හෙළා දුටු අයෙක්.\nඊයේ ප්‍රහාරයෙන් තවත් පුද්ගලයන් 120 දෙනෙකු පමණ තුවාල ලැබුවා.\nප්‍රහාරයට විරෝධය පළ කරමින් පාකිස්තානය පුරා නීතිඥයන් අද වර්ජනයක් කැදවා තිබෙනවා.",
       "URL": "https://www.hirunews.lk/140150/පාකිස්තාන-රෝහල්-ප්‍රහාරයේ-වගකීම-තලෙයිබාන්-කල්ලියක්-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=601"
}