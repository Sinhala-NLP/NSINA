{
       "Source": "hirunews",
       "Timestamp": "Monday, 02 October 2017 - 12:50",
       "Headline": "ප්‍රංශයේ කාන්තා ඝාතනයේ වගකීම අයි එස් ත්‍රස්තයන් භාර ගනී",
       "News Content": "ප්‍රංශයේ - මාසෙයි නගරයේ කාන්තාවන් දෙදෙනෙකු තියුණු ආයුධයකින් පහරදී ඝාතනය කිරීමේ සිද්ධියේ වගකීම අයි.එස්. ත්‍රස්තවාදීන් විසින් භාරගෙන තිබෙනවා.\nනගරයේ දුම්රිය ස්ථානයක පුද්ගලයෙකු තියුණු ආයුධයකින් පහරදී කාන්තාවන් දෙදෙනෙකු ඝාතනය කර තිබුණේ ඊයේ දිනයේයි.\nපසුව ප්‍රදේශයේ ආරක්ෂාව තර කෙරුණු අතර ඒ සම්බන්ධයෙන් පොලිස් පරීක්ෂණද ආරම්භ කෙරුණා.\nඉන් අනතුරුවයි අයි.එස්. සංවිධානය මෙම සිද්ධියේ වගකීම භාරගෙන ඇත්තේ.\n2015 වසරේ සිට මේ දක්වා කාලය තුළ ප්‍රංශයේ පුද්ගලයින් 239 දෙනෙකු තියුණු ආයුධවලින් පහරදී ඝාතනය කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/172362/ප්‍රංශයේ-කාන්තා-ඝාතනයේ-වගකීම-අයි-එස්-ත්‍රස්තයන්-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=434"
}