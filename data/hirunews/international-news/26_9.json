{
       "Source": "hirunews",
       "Timestamp": "Monday, 24 October 2022 - 10:42",
       "Headline": "ඝාතනයක් සඳහා පැමිණි ත්‍රීරෝද රථය සොයා ගැනේ",
       "News Content": "පෙරේදා (22) දිනයේ දී කොළඹ ජම්පටා වීදිය ආසන්නයේ දී ක්‍රිස්ටි ප්‍රසන්න නමැති පුද්ගලයාව තියුණු ආයුධවලින් කපා කොටා ඝාතනය කිරීම සඳහා සැකකරුවන් පැමිණි ත්‍රීරෝද රථය විශේෂ කාර්‍ය බලකාය භාරයට ගෙන තිබෙනවා.\nවිශේෂ කාර්ය බලකාය බුද්ධි කොට්ඨාසයේ නිලධාරින්ට ලද තොරතුරකට අනුව වෙරළබඩ පොලිස් වසමේ කොහිලවත්ත, අංගොඩ ප්‍රදේශයේ දී මෙම වැටලීම සිදු කෙරුණා.\nවිශේෂ කාර්‍ය බලකායට ලැබුණු CCTV තොරතුරු මත විමර්ශන අරඹා ඇති අතර, ඝාතනය සිදු කිරීමට යොදාගත් තියුණු ආයුධය ද පොහොර උරයක දමා තිබියදී සොයා ගැනුණා.\nමෙම පහරදීමට හේතුව දිගුකාලීන මත්ද්‍රව්‍ය ජාවාරමක් බවයි පොලිස් විමර්ශනවලින් හෙළි වී ඇත්තේ.\nසිද්ධිය සම්බන්ධයෙන් පොලිසිය විමර්ශන ක්‍රියාත්මකයි.",
       "URL": "https://www.hirunews.lk/318680/ඝාතනයක්-සඳහා-පැමිණි-ත්‍රීරෝද-රථය-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=26"
}