{
       "Source": "hirunews",
       "Timestamp": "Monday, 23 January 2017 - 15:06",
       "Headline": "ජල්ලිකට්ටු දකුණු ඉන්දියාවේ ජීවිත දෙකක් බිළි ගනී",
       "News Content": "ගවයන් මෙල්ල කිරීමේ ජල්ලිකට්ටු ක්‍රීඩාව සඳහා තාවකාලික අවසරයක් ලැබීමෙන් පසු දකුණු ඉන්දියාවේ ජීවිත හානි දෙකක් වාර්තා වනවා.\nතමිල්නාඩු ප්‍රාන්තයේ රපූසල් ප්‍රදේශයේ පවත්වන ලද ජල්ලිකට්ටු උත්සවයකදී මෙලෙස ගවයන්ගේ පහරකෑමට ලක්වූ දෙදෙනෙකු මිය ගොස් ඇති බවයි ඉන්දීය මාධ්‍ය සඳහන් කළේ.\nඉන්දීය ශ්‍රේෂ්ඨාධිකරණය විසින් 2014 වසරේදී තහනම් කරන ලද ජල්ලිකට්ටු සඳහා පසුගිය සෙනසුරාදා තමිල්නාඩු ප්‍රාන්ත ආණ්ඩුකාරවරයා අවසරයක් ලබාදුන්නේ දැඩි විරෝධතා රැල්ලකින් අනතුරුවයි.\nකෙසේ නමුත්, සිය සාම්ප්‍රදායික, සංස්කෘතික අංගය සඳහා ස්ථීර අවසරයක් ලබාදෙන ලෙස ඉල්ලා තමිල්නාඩුවේ විරෝධතා තවදුරටත් ක්‍රියාත්මකයි.",
       "URL": "https://www.hirunews.lk/152703/ජල්ලිකට්ටු-දකුණු-ඉන්දියාවේ-ජීවිත-දෙකක්-බිළි-ගනී",
       "Category": "International News",
       "Parent URL": "https://www.hirunews.lk/international-news.php?pageID=526"
}