{
       "Source": "hirunews",
       "Timestamp": "Saturday, 23 September 2023 - 7:59",
       "Headline": "රුසියාවේ ප්‍රබල නාවික හමුදා බල ඇණියකට යුක්රේන මිසයිල ප්‍රහාරයක්",
       "News Content": "ක්‍රිමියාවේ පිහිටි රුසියාවේ කළු මුහුදේ බලඇණියේ මූලස්ථානයට යුක්රේන මිසයිල ප්‍රහාරයක් එල්ල වී තිබෙනවා.\nරුසියානු නාවික හමුදාවේ ප්‍රබලතම මධ්‍යස්ථානයක් ලෙසයි මෙය සැළකෙන්නේ.\nසෙවාස්ටොපෝල් නගරයේ පිහිටි මෙම මධ්‍යස්ථාන ගොඩනැගිල්ල ගිනිගෙන ඇති බවයි විදෙස් වාර්තා සඳහන් කළේ. ප්‍රහාරයෙන් එක් අයෙකු මියගොස් ඇති අතර, සිදුවූ හානිය පිළිබඳව රුසියාව මෙතෙක් නිල වශයෙන් නිවේදනය කර නැහැ.\nමීට පෙරද යුක්නෙර්නය විසින් ක්‍රිමියාවේ ගුවන් ආරක්ෂණ පද්ධතියක් සහ නාවික යාත්‍රා දෙකක් ඇතුලු ඉලක්කවලට පහරදී තිබුණා.",
       "URL": "https://www.hirunews.lk/349145/රුසියාවේ-ප්‍රබල-නාවික-හමුදා-බල-ඇණියකට-යුක්රේන-මිසයිල-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=2"
}