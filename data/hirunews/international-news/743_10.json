{
       "Source": "hirunews",
       "Timestamp": "Monday, 13 April 2015 - 13:54",
       "Headline": "දුෂණයට එරෙහිව දුෂණය වූ කාන්තාවක් හඬ නගයි",
       "News Content": "ඉන්දියාවේ සුනීතා ක්‍රිෂ්ණා නමැති කාන්තාවක් සංස්කරණය කරපු සමුහ දුෂණ වීඩියෝ පටයක් පසුගිය පෙබරවාරි මාසයේ අන්තර්ජාලයට මුදා හැර තිබේ.\nඑවැනි තවත් වීඩියෝ නමයක්  ඇය විසින් අන්තර්ජාලයට මුදාහැර තිබේ.\nමැය වයස අවුරුදු 15 දී අට දෙනෙකු විසින් සමුහ දුෂණයට ලක් වූ කාන්තාවක් වන අතර මෙම වීඩියෝ අන්තර්ජාලයට මුදා හැර ඇය ඉන්දියාවෙන් ඉල්ලා සිටින්නේ එම විඩියෝවන්හි සිටින පුද්ගලයන් හඳුනාගන්නා ලෙසයි.\nතවද ඇය දුෂණයට එරෙහිව \" දුෂකයෝ භංගවේවා \" නමින් සමාජ මෙහෙවරක් කරන කාන්තාවකි.\nමෙම වීඩියෝ නමය තුළම එම දුෂකයන්ව පැහැදිලව හඳුනාගත හැකි අතර පොලිසිය විසින් මෙයට පියවර ගෙන නොමැති නිසා ඉන්දියානු ශ්‍රේෂ්ඨාධිකරණයට සුනීතා විසින් පෙත්සමක් ඉදිරිපත් කොට තිබේ.\nඒ අනුව ඉන්දියානු අභ්‍යන්තර විමර්ශන අංශය විසින් පසු ගිය මාර්තු 25 දින භුවනේශ්වරන් නගරයේ ගොඩනැගිලි ඉදිකරන්නෙක් වන සුබ්‍රත් යන පුද්ගලයෙකු මේ සම්බන්ධව අත්අඩංගුවට ගෙන තිබේ.\nතවද මෙම සිදුවීමෙන් අනතුරුව මෙලෙස කාන්තාවන් සමුහ දුෂණය කරන වීඩියෝ 90ක් ලැබී ඇති බව සුනීතා සඳහන් කරයි.\nඉන්දියාවේ ආරක්ෂක අංශ දැනට මේ සම්බන්ධව පරීක්ෂණ පවත්වන අතර ඉන්දියානු රජයත් මෙම වීඩියෝ දැක කම්පාවට පත්ව තිබේ.\nතවද ඉන්දියානු ශ්‍රේෂ්ඨාධිකරණය පවසන පරිදි මේ වීඩියෝ වල සිටින පුද්ගලයන්ගේ හැසිරීම් වලින් පෙනෙන ආකාරයට ඔහුන් මෙය ව්‍යාපාරයක් ලෙස කරනු ලැබේ.\nකෙසේ වෙතත් මේ දුෂණ වලට සම්බන්ධව හඳුනාගත් සියලු පුද්ගලයන්ගේ ඡායාරූප ඉන්දියාව පුරා ප්‍රචාරය කිරීමට ඉන්දියානු අභ්‍යන්තර විමර්ශන අංශය කටයුතු කර තිබෙන අතර ඔහුන් හඳුනාගන්නා පුද්ගලයෙක්ට රුපියල් ලක්ෂයක මුදලක් දීමට පොරොන්දු වී තිබේ.",
       "URL": "https://www.hirunews.lk/107471/දුෂණයට-එරෙහිව-දුෂණය-වූ-කාන්තාවක්-හඬ-නගයි",
       "Category": "International News",
       "Parent URL": "https://www.hirunews.lk/international-news.php?pageID=743"
}