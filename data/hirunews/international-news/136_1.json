{
       "Source": "hirunews",
       "Timestamp": "Saturday, 13 February 2021 - 11:15",
       "Headline": "එන්නත්කරණය සිදුවුවත්, කොරෝනා වෛරසය තුරන් කිරීමට දිගු කල් ගතවන ලකුණු",
       "News Content": "ලොව පුරා රටවල් රැසක් කොරෝනා එන්නත්කරණය ආරම්භ කර ඇතත්, ගෝලීය වසංගතය මුළුමනින්ම අවසන් කිරීමට තවත් බොහෝකල් ගත විය හැකි බව යුරෝපා සංගමයේ වසංගත රෝග පාලන ආයතනය ප්‍රකාශ කළා.\nඑහි ප්‍රධානී ඇන්ඩි්‍රයා ඇමන් ප්‍රකාශ කළේ මිනිසා තුළ හොඳින් අනුවර්තනය වන කොරෝනා වෛරසයට එරෙහි එන්නත්කරණය ද කලින් කලට ඇගයීමට ලක් කළ යුතු බවයි.\nකොරා්නා වෛරසය ද ඉදිරියේදී කාලීන ප්‍රතිශ්‍යා වසංගතය මෙන් විටින් විට පැමිණිය හැකියි.\nඑමෙන්ම, වෛරසය අප සමඟ බොහෝ කලක් පැවතිය හැකි බැවින් නිසි ආරක්ෂණයන් සහිතව ඊට සූදානම්ව සිටිය යුතු බවයි යුරෝපා සංගමයේ වසංගත රෝග පාලන ආයතනයේ ප්‍රධානී ඇන්ඩි්‍රයා ඇමන් ප්‍රකාශ කළේ.\nකෙසේ නමුත්, එන්නත්කරණය ආරම්භ වීමෙන් පසු, පසුගිය මාසය තුළ ලොව පුරා කොරෝනා වෛරස් ආසාදනය සියයට 44. 5 කින් පහත වැටී තිබෙනවා.\nමේ වනවිට ලොවපුරා කොරෝනා ආසාදිතයන් සංඛ්‍යාව දසකෝටි අසූහත් ලක්ෂ 30,000 ඉක්මවන අතර මරණ සංඛ්‍යාව විසිතුන් ලක්ෂ 94,125 ක්.",
       "URL": "https://www.hirunews.lk/262479/එන්නත්කරණය-සිදුවුවත්-කොරෝනා-වෛරසය-තුරන්-කිරීමට-දිගු-කල්-ගතවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=136"
}