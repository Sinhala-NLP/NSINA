{
       "Source": "hirunews",
       "Timestamp": "Saturday, 13 October 2018 - 14:27",
       "Headline": "නේපාලයේ කඳු නැගීමට ගිය කොරියානු ජාතිකයන් 8 දෙනෙකු මරුට",
       "News Content": "නේපාලයේ ගුර්ජා කඳු ශිඛරය තරණය කිරීමට ගිය දකුණු කොරියානු කඳු නගින්නන් 8 දෙනෙකු හිම කුණාටුවකට හසුවී ජීවිතක්ෂයට පත්වී තිබෙනවා.\nඔවුන්ගේ සිරුරු අද උදෑසන සොයා ගත් බවයි නේපාල සහයකයන් ප්‍රකාශ කර ඇත්තේ.\nප්‍රචණ්ඩ හිම කුණාටුව සමඟ මොවුන් රැදී සිටි තාවකාලික කදවුර ද විනාශයට පත්වී ඇති බව සඳහන්.\nතවත් කොරියානු කඳු නගින්නෙකු අතුරුදන් වී ඇති අතර, ජීවිතාරක්ෂක මෙහෙයුම් සඳහා හෙලිකොප්ටර් යානයක් ද යොදා ගැනෙනවා.\nකෙසේ නමුත්, අයහපත් කාලගුණය නිසා මළ සිරුරු ඉවත් කර ගැනීම ද දුෂ්කර වී ඇති බව වාර්තා වුණා.",
       "URL": "https://www.hirunews.lk/202046/නේපාලයේ-කඳු-නැගීමට-ගිය-කොරියානු-ජාතිකයන්-8-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=325"
}