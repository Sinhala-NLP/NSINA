{
       "Source": "hirunews",
       "Timestamp": "Saturday, 23 September 2017 - 9:47",
       "Headline": "උපන් දිනය දා මව අතින් ඝාතනය වූ සිව් හැවිරිදි දරුවා (ඡායාරූප)",
       "News Content": "තම දරුවාගේ හතරවන උපන්දිනය දා ඔහුට පහරදී ඝාතනය කළ මවක් පිළිබද පුවතක් විදෙස් මාධ්‍ය වාර්තා කරනවා.\nඇමරිකාවේ, චිකාගෝ හි  මෙම සිදුවීම සිදුව ඇති අතර එම පසුගිය බ්‍රහස්පතින්දා පැවති නඩු විභාගයකදී යට එරෙහිව පැවති චෝදනාව ඔප්පුවී තිබෙනවා.\nක්‍රිස්ටල් වෝල්ඩස් නමැති 34 හැවිරිදි මෙම කාන්තාව වයස අවුරුදු 04ක් වන පිරිමි දරුවා ඝාතනය කර ඇති බවයි වාර්තා වන්නේ.\nඝාතනයට ලක්වූ දරුවාගේ සිරුර ඔහුගේ නිදන කාමරය තුල තිබී දරුවාගේ නැන්දා සහ මාමා විසින් සොයාගෙන තිබෙනවා.\nසිරුර සොයාගන්නා අවස්ථාවේදී එය පොරවනයකින් ඔතා තිබූ බවට වාර්තා වනවා.\n2011 වසරේ නොවැම්බර් මස 25 වනදා මෙම ඝාතනය සිදුව ඇති අතර මෙයට ඇයගේ 40 හැවිරිදි පෙම්වතාද සම්බන්ධ වී ඇති බවටයි සිදුකළ පරීක්ෂණ වලදී අනාවරණය වී ඇත්තේ.\nඝාතනය සඳහා සම්බන්ධ වූ  පෙම්වතාට 2013 වසරේදී, වසර 75ක සිර දඬුවමක් එරට අධිකරණය විසින් පනවා තිබෙනවා.\nකෙසේ වෙතත් සැකකාර 34 හැවිරිදි මවට සිය දරුවා ඝාතනය කිරීම සම්බන්ධයෙන් වූ චෝදනාව පසුගිය බ්‍රහස්පතින්දා පැවති නඩු විභාගයේදී ඔප්පුවූ බවයි විදෙස් මාධ්‍ය වාර්තා කරන්නේ.\nසැකකාර කාන්තාව වෙනුවෙන් පෙනී සිටි නීතීඥයින් අධිකරනයදී පවසා ඇත්තේ මෙම කාන්තාව මානසික අබාධයකින් පෙළෙන තැනැත්තියක් බවටයි.",
       "URL": "https://www.hirunews.lk/171639/උපන්-දිනය-දා-මව-අතින්-ඝාතනය-වූ-සිව්-හැවිරිදි-දරුවා-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=436"
}