{
       "Source": "hirunews",
       "Timestamp": "Sunday, 04 September 2016 - 10:22",
       "Headline": "බ්‍රිතාන්‍ය පුරවැසි කාන්තාව ඝාතනය සම්බන්ධයෙන් පාකිස්ථානයේ මාමන්ඩියත් අත්අඩංගුවට",
       "News Content": "සිය උපන් ගමේ සංචාරයක නිරත වූ බ්‍රිතාන්‍ය පුරවැසිභාවය සහිත 28 හැවිරිදි පාකිස්ථාන කාන්තාවක් ඝාතනය කිරීම සම්බන්ධයෙන් ඔහුගේ මාමන්ඩිය සහ මුල් විවාහයේ සැමියා අත්අඩංගුවට ගෙන තිබෙනවා.\nපසුගිය ජූලි මාසයේ පන්ජාබ් ප්‍රාන්තයේදී ඇය හදිසියේ මියගිය අතර එය ස්වභාවික මරණයක් ලෙස ඇගේ මාමන්ඩිය විසින් වෛද්‍ය වාර්තා ඉදිරිපත් කර තිබූ බව සඳහන්.\nකෙසේ නමුත් පසුව හෙළිදරව් වූයේ එය ඇයගේ පළමු විවාහයේ සැමියා විසින් සිදුකරන ලද ඝාතනයක් බවයි.\nශමියා සහීඩ් නමැති මෙම කාන්තාව ගෙළ සිරකර ඝාතනය කිරීමට පෙර දූෂණය කර ඇති බව ද නැවත සිදුකළ වෛද්‍ය පරීක්ෂණයේදී හෙළිදරව් වුණා.\nසිද්ධිය පිළිබඳ තොරතුරු විකෘත කිරීම සම්බන්ධයෙන් පරීක්ෂණ සිදුකළ පොලිස් නිලධාරියෙකු ද අත්අඩංගුවට ගෙන තිබෙනවා.\nදෙවනවර විවාහයක් කර ගැනීම අනුමත නොකළ මුල් විවාහයේ සැමියා ඇය ඝාතනය කර ඇත්තේ ගෞරවය රැක ගැනීමක් ලෙස බවයි විදෙස් වාර්තා සඳහන් කළේ.",
       "URL": "https://www.hirunews.lk/142199/බ්‍රිතාන්‍ය-පුරවැසි-කාන්තාව-ඝාතනය-සම්බන්ධයෙන්-පාකිස්ථානයේ-මාමන්ඩියත්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=590"
}