{
       "Source": "hirunews",
       "Timestamp": "Friday, 08 November 2013 - 8:34",
       "Headline": "වසරේ දැවැන්තම සුළි සුළඟ පිලිපීනයට.",
       "News Content": "මේ වසරේ වාර්තාවූ ප්‍රබලතම චන්ඩ මාරුතය හයියාන් පිලිපීනයට දැන් ළඟාවී තිබෙනවා. ඒ, පැයට කිලෝමීටර් 235 ක වේගයකින්. ප්‍රබලතම සුළි සුළඟක් ලෙස හඳුන්වන හයියාන් ගිණිකොන දිග පිලිපීනයේ ගුයියුවාන් ප්‍රදේශයටයි කේන්ද්‍රවී ඇත්තේ. එහි සිටින 47 000 ක පමණ ජන කොටස සමග සන්නිවේදන දැනටමත් අඩාල වී ඇති බව පිලිපීන වාර්තා සඳහන් කළා. සුළි සුළඟ හමා එන ප්‍රදේශයේ පාසල්, රජයේ කාර්යාල, ආදිය වසා දමා ඇති අතර විශාල හානියක් වළක්වාලීම සඳහා දහස් ගණන් ජනයා ආරක්ෂිත ස්ථාන කරා ඉවත් කරගැනුනා. කෙසේ නමුත් සුළි සුළඟ මැනිලා අගනුවරට ඍජු බලපෑමක් ඇති නොකරනු ඇතැයි කාලගුණ විද්‍යාඥයන් ප්‍රකාශ කළා. පිලිපීන ඉතිහාසයේ දරුණුතම සුළි සුළඟක් වන හයියාන් මගින් විශාල හානියක් සිදුවිය හැකි බවයි සුළි සුළං පිළිබඳ විශේෂඥයෙකු වන ජෙෆ් මාස්ටර්ස් ප්‍රකාශ කළේ.",
       "URL": "https://www.hirunews.lk/70943/වසරේ-දැවැන්තම-සුළි-සුළඟ-පිලිපීනයට",
       "Category": "International News",
       "Parent URL": "https://www.hirunews.lk/international-news.php?pageID=788"
}