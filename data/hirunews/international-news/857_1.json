{
       "Source": "hirunews",
       "Timestamp": "Tuesday, 12 March 2013 - 12:47",
       "Headline": "ඉන්දීය ධීවරයන් ඝාතනය කළ ඉතාලි මැරීන් භටයන් සිය රට නවතී.",
       "News Content": "ඉන්දීය ධීවරයන් දෙදෙනෙකු කේරළ මුහුදේ දී වෙඩි තබා ඝාතනය කළ බවට චෝදනා ලැබූ ඉතාලි ජාතික මැරීන් භටයන් දෙදෙනා නැවත ඉන්දියාවට එවීම එරට රජය විසින් ප්‍රතික්ෂේප කර තිබෙනවා. පසුගිය වසරේ පෙබරවාරි 15 වැනිදා වාර්තා වූ සිද්ධියේ දී අත්අඩංගුවට ගැනුණු ඉතාලි මැරීන් භටයන් දෙදෙනාට නත්තල් සමයේ සති දෙකක කාලයක් සිය රට වෙත ගොස් පැමිණීමට ඉන්දීය අධිකරණය අවසර ලබාදුන්නා. එම කාලය අවසන්වීමෙන් පසු  ඔවුන් නැවතත් ඉන්දියාවට පැමිණි අතර ඉතාලි ඡන්දයට සහභාගිවීම සඳහා පසුගිය මාසයේ දී ඔවුන්ට නැවතත් සති දෙකක කාලයක් සඳහා ඉතාලියට යාමට අවසර ලැබුණා. එහෙත් ඉතාලි විදේශ අමාත්‍යාංශය දැන් ප්‍රකාශ කරන්නේ ජාත්‍යන්තර නීතියට අනුව ඉතාලි මැරීන් භටයන් ඉන්දියාවේ අධිකරණ විභාගයට සහභාගිවීම අනවශ්‍ය බවයි.",
       "URL": "https://www.hirunews.lk/55040/ඉන්දීය-ධීවරයන්-ඝාතනය-කළ-ඉතාලි-මැරීන්-භටයන්-සිය-රට-නවතී",
       "Category": "International News",
       "Parent URL": "https://www.hirunews.lk/international-news.php?pageID=857"
}