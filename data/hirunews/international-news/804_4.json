{
       "Source": "hirunews",
       "Timestamp": "Saturday, 14 September 2013 - 10:22",
       "Headline": "ඔබාමා ආසියානු චාරිකාවට සැරසේ.",
       "News Content": "ඇමරිකානු ජනාධිපති බැරක් ඔබාමා ලබන ඔක්තෝම්බර් 6 වන දා සිට ආසියානු රටවල් 4ක සංචාරයක නිරත වන බව ධවල මන්දිරය නිවේදනය කළා. එහිදී ජනාධිපති ඔබාමා අඩසිය වසකට පසු මලයාසියාවේ සංචාර කරන ප්‍රථම ඇමරිකානු නායකයා බවට ද පත්වනු ඇති. ඉන්දුනීසියාවේ සහ බෘනායි හි පැවැත්වෙන සමුළු දෙකකට සහභාගි වන ජනාධිපති ඔබාමා පිලිපීනයේ ද සංචාරය කිරීමට නියමිතයි. 1966 වසරේ ලින්ඩන් ජොන්සන් ජනාධිපතිවරයා මලයාසියාවේ සංචාරය කිරීමෙන් පසු ඇමරිකානු නායකයෙකු එහි ගොස් නැහැ. 1981 සිට 2003 වසර දක්වා පැවැති බටහිර විවේචකයෙකු වූ මහතීර් මොහොමඞ්ගේ පාලන සමයේ මලයාසියාව සහ ඇමරිකාව අතර සබඳතා දුබල වුණා.",
       "URL": "https://www.hirunews.lk/67181/ඔබාමා-ආසියානු-චාරිකාවට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=804"
}