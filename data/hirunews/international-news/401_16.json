{
       "Source": "hirunews",
       "Timestamp": "Wednesday, 24 January 2018 - 12:38",
       "Headline": "වෙනිසියුලානු ජනපති දෙවන ධුර කාලයකට සැරසේ",
       "News Content": "ලබන අප්‍රේල් මාසයට පෙර වෙනිසියුලාවේ ජනාධිපතිවරණයක් කැඳවා තිබෙනවා.\nදැනට ජනාධිපති ධුරයේ කටයුතු කරන නිකලස් මදුරෝ සිය දෙවන ධුර කාලය සඳහා මෙම ජනාධිපතිවරණය ප්‍රකාශයට පත් කර ඇති බවයි විදෙස් මාධ්‍ය වාර්තා සඳහන් කළේ.\nවෙනිසියුලාවේ ජනාධිපතිවරණය පැවැත්වෙන්නේ වසර 06කට වරක්.\nනිකලස් මදුරෝ ජනාධිපති ධූරය සඳහා තේරීපත් වූණේ 2013 වසරේයි.\nකෙසේ වෙතත්, වෙනිසියුලානු විපක්ෂ කණ්ඩායම් ප්‍රකාශ කර ඇත්තේ වත්මන් රජය පිරිහීමකට ලක්ව ඇති බැවින් එළඹෙන ජනාධිපතිවරණයේදී නිකලස් මදුරෝ පරාජයට පත්වීමට ඉඩ ඇති බවයි.",
       "URL": "https://www.hirunews.lk/181889/වෙනිසියුලානු-ජනපති-දෙවන-ධුර-කාලයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=401"
}