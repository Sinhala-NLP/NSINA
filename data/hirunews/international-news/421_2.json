{
       "Source": "hirunews",
       "Timestamp": "Saturday, 18 November 2017 - 14:57",
       "Headline": "ධවල මන්දිරය ආධාරයක් ඉල්ලයි",
       "News Content": "ඇමරිකාවේ ප්‍රදේශ කිහිපයකට පසුගියදා ඇති වූ සුළි කුණාටු තත්ත්වයෙන් විපතට පත්වූවන්ට ආධාර පිරිනැමීම සදහා එරට කොංග්‍රසයෙන් මුදල් අපේක්ෂා කරන බව ධවල මන්දිරය පවසනවා.\nඒ අනුව, ඇමරිකානු ඩොලර් බිලියන 44 ක ආධාරයක් ධවල මන්දිරය බලාපොරොත්තු වන අතර, එම මුදල් සුළි කුණාටුවෙන් පීඩාවට පත්වූ ටෙක්සාස්, ෆ්ලොරීඩා සහ වර්ජින් දූපත්වල වෙසෙන ජනතාවගේ සුබ සාධනය වෙනුවෙන් යෙදවීමටයි අපේක්ෂා කෙරෙන්නේ.\nමීට පෙර ද අදාළ සුබසාධන කටයුතු වෙනුවෙන් එරට කොංග්‍රසය ඇමරිකානු ඩොලර් බිලියන 50 ක මුදල් ආධාරයක් ලබා දී තිබුණා.",
       "URL": "https://www.hirunews.lk/176345/ධවල-මන්දිරය-ආධාරයක්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=421"
}