{
       "Source": "hirunews",
       "Timestamp": "Saturday, 30 April 2022 - 8:01",
       "Headline": "ඇෆ්ගනිස්ථානයේ දේවස්ථානයක බෝම්බ පිපිරීමකින් 66 ක් ජීවිතක්ෂයට",
       "News Content": "ඇෆ්ගනිස්ථානයේ කාබූල් නුවර සුන්නි මුස්ලිම් දේවස්ථානයක ඊයේ සිදුවූ බෝම්බ පිපිරීමකින් බැතිමතුන් 66 දෙනෙකු ජීවිතක්ෂයට පත්වී තිබෙනවා.\nකාබූල් නුවර බටහිර ප්‍රදේශයේ පිහිටි කලීෆා සාහිම් දේවස්ථානයට බැතිමතුන් රැස්ව සිටියේ රාමසාන් යාඥා මෙහෙයකටයි.\nඊට එක්වූ මරාගෙන මැරෙන බෝම්බකරුවෙකු පිපිරීම සිදු කරන්නට ඇතැයි විශ්වාස කෙරෙනවා.\nඇෆ්ගනිස්ථාන රෝහල් ආරංචි මාර්ග උපුටා දක්වමින් රොයිටර් පුවත් සේවය සඳහන් කළේ මේ වනවිට මළ සිරුරු 66 ක් හමුවී ඇති අතර, තුවාල ලැබූවන් 78 දෙනෙකු රෝහල් ගතකර ඇති බවයි.\nතලේබාන් පාලනය සහිත ඇෆ්ගනිස්ථානයේ පසුගිය කාලය තුළ සිදුවූ මෙවැනි බෝම්බ ප්‍රහාර සඳහා වගකීම භාරගත්තේ අයි.එස්. සංවිධානයයි.",
       "URL": "https://www.hirunews.lk/303134/ඇෆ්ගනිස්ථානයේ-දේවස්ථානයක-බෝම්බ-පිපිරීමකින්-66-ක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=51"
}