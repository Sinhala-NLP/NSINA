{
       "Source": "hirunews",
       "Timestamp": "Sunday, 22 July 2018 - 17:12",
       "Headline": "ගාන්ධිවරුන් මැතිවරණ සටනට සැරසේ",
       "News Content": "ඉන්දීය කොංග්‍රස් පක්ෂ කෘත්‍යාධිකාරී මණ්ඩලයේ විශේෂ රැස්වීමක් කොංග්‍රස් සන්ධානයේ සභාපතිනිය වන සෝනියා ගාන්ධිගේ ප්‍රධානත්වයෙන් නවදිල්ලි නුවර දී අද (22) ආරම්භ වුණා.\nඑය ලබන වසරේ පැවැත්වෙන ඉන්දීය මහමැතිවරණය සඳහා කොංග්‍රස් පක්ෂ මැතිවරණ ව්‍යාපාරය දියත් කිරීමේ අවස්ථාවක් ලෙස ද සැලකෙනවා.\nසිය පක්ෂ කෘත්‍යාධිකාරී මණ්ඩලය අමතමින් සෝනියා ගාන්ධි ප්‍රකාශ කළේ නරේන්ද්‍ර මෝදිගේ රජයේ පැවැත්ම අවසන් වෙමින් පවතින බවයි.\nරාහුල් ගාන්ධි කොංග්‍රස් පක්ෂ සභාපති ධුරයට පත්වීමෙන් පසු පැවැත්වෙන ප්‍රථම මහමැතිවරණය පිළිබඳව ඇය දැඩි විශ්වාසයකින් අදහස් දැක්වූ බව ඉන්දීය මාධ්‍ය සඳහන් කළා.\nකොංග්‍රස් පක්ෂ රැස්වීම මෙලෙස පැවැත්වෙන්නේ පාර්ලිමේන්තුවේදී මෝදි රජයට එරෙහිව ඉදිරිපත් කළ විපක්ෂයේ විශ්වාසභංගය පරාජයට පත්වීමෙන් අනතුරුවයි.",
       "URL": "https://www.hirunews.lk/195791/ගාන්ධිවරුන්-මැතිවරණ-සටනට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=349"
}