{
       "Source": "hirunews",
       "Timestamp": "Wednesday, 07 September 2016 - 17:45",
       "Headline": "රුසියා ජනපතිගේ නිල රථය අධිවේගී මාර්ගයකදී අනතුරට ලක්වෙයි",
       "News Content": "රුසියානු ජනාධිපති වැලැද්මීර් පුටින්ගේ නිල රථය අධිවේගී මාර්ගයකදී සිදුවු අනතුරකින් සම්පුර්ණයෙන් විනාශවී තිබෙනවා.\nමොස්කව් නුවර අධිවේගී මාර්ගයක සිදුවු මෙම අනතුරින් ජනාධිපතිවරයාගේ රියදුරා මියගොස් ඇති බවයි රුසියානු මාධ්‍ය හෙළිකර ඇත්තේ්.\nඅනතුරු ඇගවීමකින් තොරව මාර්ගයේ විරුද්ධ දිශාවෙන් අධික වේගයෙන් ධාවනය කරන ජනපති රථය වෙනත් මෝටර් රථයක් හා ගැටීමෙන් අනතුරට ලක්වන ආකාරය මාර්ගයේ සවිකර ඇති කැමරාවල පටිගත වී තිබෙනවා.\nකෙසේවෙතත් අනතුර සිදුවන විට වැලැද්මීර් පුටින් මෝටර් රථයේ සිට නැහැ.\nඅනතුරින් මරණයට පත්වී ඇත්තේ ජනාධිපතිවරයා වඩාත් සිත්ගත් රියදුරා බව ද රුසියානු මාධ්‍ය හෙළිකර තිබෙනවා.\nජනාධිපතිවරයාගේ රථයේ ගැටුනු අනෙක් මෝටර් රථයේ රියදුරා ද බරපතල තුවාල ලබා රෝහල්ගත කර ඇති බවයි විදෙස් පුවත් සේවාවල දැක්වෙන්නේ.\nරුසියානු ජනාධිපතිවරයාගේ නිල රියදුරා ලෙස කටයුතු කල පුද්ගලයා වසර 40 ක් පමණ පළපුරුද්ද ඇති අයෙක් බව ද සඳහන්.\nකෙසේවෙතත් මෙම අනතුර සම්බන්ධයෙන් රුසියානු ආරක්ෂක අංශ වැඩිදුර තොරතුරු හෙළිකර නැහැ.\nඔවුන් ප්‍රකාශකර ඇත්තේ මේ සම්බන්ධයෙන් විමර්ශණ ක්‍රියාත්මක වෙමින් පවතින බවයි.",
       "URL": "https://www.hirunews.lk/142468/රුසියා-ජනපතිගේ-නිල-රථය-අධිවේගී-මාර්ගයකදී-අනතුරට-ලක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=588"
}