{
       "Source": "hirunews",
       "Timestamp": "Sunday, 27 October 2019 - 13:27",
       "Headline": "සදාකාලික මිතුරන් නොමැති බව උතුරු කොරියාව ඇමරිකාවට කියයි",
       "News Content": "න්‍යෂ්ටික අවිහරණ සාකච්ඡාවලදී එකඟත්වයකට පැමිණීමට මේ වසරේ අවසානය තෙක් ලබාදී තිබූ කාලවිරාමය එලෙසින්ම ක්‍රියාත්මක වන බව උතුරු කොරියාව ප්‍රකාශ කළා.\nඑරට ප්‍රධාන සාකච්ඡා නියෝජිත කිම් යොං චොල් ප්‍රකාශ කළේ ඇමරිකා එක්සත් ජනපදය සමඟ සබඳතාවල ප්‍රගතියක් දක්නට නොලැබෙන බවයි.\nඋතුරු කොරියානු නායක කිම් ජොං අං සහ ඇමරිකානු ජනාධිපති ඩොනල්ඩ් ට්‍රම්ප් සාකච්ඡා සඳහා දෙවරක් මුණගැසුණු අතර, තුන්වන සාකච්ඡා වටය පිළිබඳවද අදහස් පළවුණා.\nකෙසේ නමුත් උතුරු කොරියාව අවධාරණය කළේ සදාකාලික මිතුරන් නොමැති බව ඇමරිකාව වටහාගත යුතු අතර, පසමිතුරුකම්  ඕනෑම මොහොතක ආරම්භ විය හැකි බවයි.",
       "URL": "https://www.hirunews.lk/227084/සදාකාලික-මිතුරන්-නොමැති-බව-උතුරු-කොරියාව-ඇමරිකාවට-කියයි",
       "Category": "International News",
       "Parent URL": "https://www.hirunews.lk/international-news.php?pageID=228"
}