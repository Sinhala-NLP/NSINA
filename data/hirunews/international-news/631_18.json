{
       "Source": "hirunews",
       "Timestamp": "Tuesday, 24 May 2016 - 16:50",
       "Headline": "දැඩි උෂ්ණත්වයක රඳවා තිබු ඔටුවා ස්වාමියාට ඉගැන්වු පාඩම",
       "News Content": "දිනක් පුරා දැඩි උෂ්ණත්වයක පාද ගැට ගසා රඳවා සිටි ඔටුවකු සිය ස්වාමියා ඝාතනය කිරීමේ සිද්ධියක් ඉන්දියාවේ රාජස්ථාන් ප්‍රාන්තයෙන් වාර්තාවී තිබෙනවා.\nඔටුවාගේ හිමිකරුවා විසින්ම එම සත්වයාගේ පාද ගැටගසා දැඩි උෂ්ණත්වයක් පවතින එළිමහනේ රඳවා තිබු බවටයි අනාවරණ වී ඇත්තේ.\nමේ දිනවල ඉන්දියාවේ ප්‍රාන්ත රැසක උෂ්ණත්වය දැඩි ලෙස ඉහළගොස් තිබෙනවා.\nඇතැම් ප්‍රදේශවල උෂ්ණත්වය සෙල්සියස් අංශක 51 ද ඉක්මවා ඇති බවයි වාර්තාවන්නේ. ඔටුවාගේ පාද ගැටගසා එළිමහනේ රඳවා තබා ඇති බවට හිමිකරුට සිහිවී ඇත්තේ සිය නිවසට පැමිණි පුද්ගලයකු කල දැනුම්දීමකට අනුවයි.\nපසුව ඔටුවාගේ පාද ලිහා දැමීමට උත්සාහ කිරීමේදී එම සත්වයා හිමිකරුට පාදයෙන් පහරදී ඇතැයි සඳහන්.\nඑමගින් හිසට සිදුවු බරපතල තුවාල හේතුවෙන් ඔහු මරණයට පත්ව තිබෙනවා.\nඅනතුරුව ඔටුවා මෙල්ල කර ගැනීමට ගම්වාසීන් 25 කට වැඩි පිරිසකට පැය 6 කට අධික කාලයක් ගතවු බවයි විදෙස් පුවත් සේවා සඳහන් කලේ.",
       "URL": "https://www.hirunews.lk/133920/දැඩි-උෂ්ණත්වයක-රඳවා-තිබු-ඔටුවා-ස්වාමියාට-ඉගැන්වු-පාඩම",
       "Category": "International News",
       "Parent URL": "https://www.hirunews.lk/international-news.php?pageID=631"
}