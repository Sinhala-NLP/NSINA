{
       "Source": "hirunews",
       "Timestamp": "Saturday, 27 August 2016 - 14:06",
       "Headline": "වෙනිසියුලාවේ ආර්ථික අර්බුදය නිසා කාඞ්බෝඞ් මිනීපෙට්ටි හඳුන්වා දෙයි",
       "News Content": "දැඩි ආර්ථික අර්බුදයකට මුහුණදී සිටින වෙනිසියුලාවේ අවමංගල්‍ය උත්සව වියදම් අවම කිරීමේ පියවරක් ලෙස එරට ව්‍යාපාරිකයෙකු විසින් කාඩ්බෝඩ් මිනීපෙට්ටි හඳුන්වාදී තිබෙනවා.\nදැවයෙන් තැනූ මිනී පෙට්ටියක් සඳහා එරට විනිමය ඒකකය වන බොලිවාස් දෙලක්ෂ අසූ දහසක් වැයවන අතර, කාඩ්බෝඩ් මිනී පෙට්ටිවලින් එම වියදම සියයට 80 කින් පමණ අඩු කිරීමට හැකිවී ඇති බවයි විදෙස් වාර්තා සඳහන් කළේ.\nප්‍රතිචක්‍රීය කළ හැකි කාඩ්බෝඩ්වලින් සකසා ඇති මෙම මිනී පෙට්ටියකට රාත්තල් 500 ක් දක්වා බරක් ඉසිලිය හැකි අතර, නිෂ්පාදනය කිරීම සඳහා වැයවන්නේ විනාඩි 10 ක පමණ කාලයක්.\nඑමෙන්ම මෙය පරිසර සංරක්ෂණ පියවරක් ලෙස සැළකෙන්නේ එක් දැව මිනී පෙට්ටියක් සකස් කිරීම සඳහා යොදා ගැනෙන ගස් සංඛ්‍යාවෙන් කාඞ්බෝඞ් මිනී පෙට්ටි 300 ක් නිපදවීමට හැකිවීම නිසයි.",
       "URL": "https://www.hirunews.lk/141589/වෙනිසියුලාවේ-ආර්ථික-අර්බුදය-නිසා-කාඞ්බෝඞ්-මිනීපෙට්ටි-හඳුන්වා-දෙයි",
       "Category": "International News",
       "Parent URL": "https://www.hirunews.lk/international-news.php?pageID=593"
}