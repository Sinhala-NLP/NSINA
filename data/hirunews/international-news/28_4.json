{
       "Source": "hirunews",
       "Timestamp": "Saturday, 15 October 2022 - 13:02",
       "Headline": "වසර 10කට පසු නයිජීරියාව දරුණුතම ගංවතුර අවදානමක",
       "News Content": "වසර 10 කට පසු නයිජීරියාව දරුණුතම ගං වතුර අවදානමකට මුහුණදී සිටිනවා.\nඑරට ප්‍රාන්ත 36 න් 27 ක්ම මුළුමනින් ජලයෙන් යටවී ඇති බවයි විදෙස් මාධ්‍ය වාර්තා කරන්නේ.\nදින කිහිපයක සිට ඇද හැලුණු අධික වර්ෂාව හේතුවෙන් හටගත් ගං වතුර අවදානම නිසා නිවාස 90,000 කට වැඩි ප්‍රමාණයක් ජලයෙන් යට වී තිබෙනවා.\nඑරට ආපදා අංශ සඳහන් කරන්නේ පුද්ගලයින් 500 කට අධික ප්‍රමාණයක් මියගොස් ඇති බවයි.\nමිලියන 1.4 ක නයිජීරියානු වැසියන් ජල ගැලීම් හේතුවෙන් අවතැන්වී ඇති අතර, ලක්ෂයකට අධික පිරිසක් පීඩාවට පත්ව ඇති බවයි වාර්තාවන්නේ.",
       "URL": "https://www.hirunews.lk/317935/වසර-10කට-පසු-නයිජීරියාව-දරුණුතම-ගංවතුර-අවදානමක",
       "Category": "International News",
       "Parent URL": "https://www.hirunews.lk/international-news.php?pageID=28"
}