{
       "Source": "hirunews",
       "Timestamp": "Friday, 22 September 2023 - 17:33",
       "Headline": "පාසල් බස් රථයක් අනතුරට ලක් වීමෙන් දෙදෙනෙකු මරුට",
       "News Content": "ඉදිරිපස ටයරයේ දෝෂයක් හේතුවෙන් නිව්යෝර්ක් නුවර පාසල් බස් රථයක් අනතුරට ලක් වී තිබෙනවා.\nමෙම අනතුරෙන් දෙදෙනෙකු මියගොස් තවත් පස් දෙනෙකු බරපතල තුවාල ලබා තිබෙන බවයි විදෙස් මාධ්‍ය සඳහන් කරන්නේ.\nඅදාළ අනතුර සිදු වන අවස්ථාවේ බස් රථය තුළ 44 දෙනෙකු සිට ඇති අතර ඉන් බොහෝමයක් වයස අවුරුදු 14ක් 15ක් පමණ වන අය බවයි වාර්තා වී ඇත්තේ.\nකෙසේ වෙතත් අනතුරට ලක් වූ පිරිස සුන්බුන්වලින් මුදා ගැනීමට විනාඩි 45ක පමණ කාලයක් ගත වූ බවයි වාර්තා වී ඇත්තේ.",
       "URL": "https://www.hirunews.lk/349105/පාසල්-බස්-රථයක්-අනතුරට-ලක්-වීමෙන්-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=2"
}