{
       "Source": "hirunews",
       "Timestamp": "Tuesday, 10 December 2013 - 8:12",
       "Headline": "යුක්රේන ආරක්ෂක අංශ, විපක්ෂය මැඩලයි.",
       "News Content": "යුක්රේන රජයට එරෙහිව දැවැන්ත විරෝධතාවක නිරත වන එරට විපක්ෂයේ ප්‍රධාන කාර්යාලය ආරක්ෂක අංශ විසින් පරීක්ෂාවට ලක් කර තිබෙනවා. එමෙන්ම, යුක්රේන පොලිසිය විරෝධතාකරුවන් අගනුවර රජයේ ගොඩනැගිලි ආසන්නයෙන් ඉවත් කරමින් සිටින බවයි විදෙස් වාර්තා සඳහන් කළේ. අද (10) දිනය තුළ නගරයෙන් ඉවත් වන ලෙස විරෝධතාකරුවන්ට යුක්රේන රජය විසින් අවසන් දැනුම්දීමක් සිදුකළා. කෙසේ නමුත්, යුක්රේන විපක්ෂ නායකයන් සිය ආධාරකරුවන්ගෙන් ඉල්ලා සිටියේ අගනුවර නිදහස් චතුරස‍්‍රයෙන් ඉවත්ව නොයන ලෙසයි. යුරෝපා සංගමය සමඟ නිදහස් වෙළඳ ගිවිසුමකට එළඹීම යුක්රේනය විසින් ප්‍රතික්ෂේප කිරීමෙන් අනතුරුව, විපක්ෂයේ විරෝධතා ආරම්භ වුණා.",
       "URL": "https://www.hirunews.lk/73107/යුක්රේන-ආරක්ෂක-අංශ-විපක්ෂය-මැඩලයි",
       "Category": "International News",
       "Parent URL": "https://www.hirunews.lk/international-news.php?pageID=779"
}