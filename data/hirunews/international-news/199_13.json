{
       "Source": "hirunews",
       "Timestamp": "Monday, 10 February 2020 - 21:53",
       "Headline": "සයිබර් ප්‍රහාරයක් එල්ල කළැයි, චීන හමුදා නිලධාරීන්ට ඇමරිකාවෙන් චෝදනා",
       "News Content": "ණය වර්ගීකරණය කරන ජාත්‍යන්තර විගණන සමාගමක් වූ ඉක්විෆැක්ස් හි වෙබ් අඩවියට සයිබර් ප්‍රහාරයක් එල්ල කොට මිලියන 147ක් වූ ඇමරිකානුවන්ගේ තොරතුරු දත්ත ලබා ගත් බවට ඇමරිකාව, චීන හමුදා නිලධාරීන් 4 දෙනෙකුට එරෙහිව ඊයේ චෝදනා ගොනු කළා.\n2017 වසරේදී ඔවුන් මෙම සයිබර් ප්‍රහාරය එල්ල කර ඇති බවත්, එහිදී ඇමරිකානුවන්ගේ පෞද්ගලික නම්, ලිපිනයන් ඇතුළු සංවේදී තොරතුරු සොරාගෙන ඇති බවත්, ඇමරිකානු නීතිපතිවරයා කියා සිටියා. නීතිපති විලියම් බාර් සඳහන් කළේ එය ඉතිහාසයේ විශාලතම සයිබර් ප්‍රහාරයක් බවයි.\nමහජන චීන හමුදාවේ 54 වන පර්යේෂණ ආයතනයට අනුබද්ධ නිලධාරීන් 4 දෙනෙකු මෙම සයිබර් ප්‍රහාරය එල්ල කර ඇති බවයි අධිකරණය ඉදිරියේ ඊයේ ගොනු කළ චෝදනාවල දැක්වෙන්නේ.",
       "URL": "https://www.hirunews.lk/234151/සයිබර්-ප්‍රහාරයක්-එල්ල-කළැයි-චීන-හමුදා-නිලධාරීන්ට-ඇමරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=199"
}