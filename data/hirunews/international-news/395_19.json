{
       "Source": "hirunews",
       "Timestamp": "Monday, 12 February 2018 - 7:11",
       "Headline": "Update - රුසියානු ගුවන් අනතුරට හේතු හෙළිවෙයි",
       "News Content": "පුද්ගලයින් 71 දෙනෙකුට මරු කැඳවමින් රුසියාවේදී සිදුවූ ගුවන් යානා අනතුරට හේතු හෙළිව තිබෙනවා\nඅයහපත් කාලගුණය, ගුවන් නියමුවාගේ අත්වැරදීමක් සහ කාර්මික දෝෂයක් මෙම අනතුරට හේතුවී ඇති බවටයි රුසියානු බලධාරීන් සඳහන් කළේ.\nකෙසේ වෙතත් මෙය ත්‍රස්ත ක්‍රියාවක් ලෙස නොසළකන බවද ඔවුන් පවසනවා.\nගුවන් යානය අනතුරට පත්වීමට පෙර ඒ සම්බන්ධයෙන් හදිසි දැනුම්දීමක් හෝ කර නොමැති බවද රුසියානු බලධාරීන් පෙන්වා දෙනවා.\nසරාටේ ගුවන් සමාගමට අයත් අභ්‍යන්තර මගී ප්‍රවාහන යානයක් අනතුරට පත්වුනේ මොස්කව් නුවර ආසන්නයේදියි.\nවිදෙස් වාර්තා තවදුරටත් සඳහන් කළේ මෙම ගුවන් සමාගම2015 වසරේදී ජාත්‍යන්තර ගුවන් ගමන් තහනමකට ලක්වූ සමාගමක් බවයි.\nකෙසේ වෙතත් ඔවුන් ඊට පසු වසරේදී සිදුකළ අභියාචනයකින් පසුව එම තහනම ඉවත්කරගෙන තිබුණා.\nUpdate :- Monday, February 12, 2018 9.53 am\n-------------------------------------------------------------\nරුසියාවේ සිදුවූ ගුවන් යානා අනතුරකින් පුද්ගලයින් 71 දෙනෙක් ජිවිතක්ෂයට පත්ව තිබෙනවා.\nමොස්කව්, දමදෙදවා ජාත්‍යන්තර ගුවන් තොටුපොළේ සිට ඔර්ස්ක් නගරය බලා ගමන් ආරම්භ කළ මගී යානයක් මෙලෙස කඩා වැටී ඇත බවයි එරට මාධ්‍ය වාර්තා කරන්නේ.\nයානය ගුවන්ගතවීමෙන් මඳ වේලාවකට පසු කඩා වැටීඇති බව රුසියානු වාර්තා සඳහන් කරනවා.\nමොස්කව් අගනුවරින් ගිනිකොණ දෙසින් පිහිටි අර්ගුනවා ප්‍රදේශයට යානය කඩා වැටි තිබෙනවා.",
       "URL": "https://www.hirunews.lk/183440/update-රුසියානු-ගුවන්-අනතුරට-හේතු-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=395"
}