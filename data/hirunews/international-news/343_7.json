{
       "Source": "hirunews",
       "Timestamp": "Tuesday, 14 August 2018 - 10:48",
       "Headline": "ඉම්රාන් ඛාන් පාකිස්තාන මන්ත්‍රීවරයෙකු ලෙස දිවුරුම් දෙයි",
       "News Content": "මෙවර පාකිස්තාන මහමැතිවරණය ජය ගත් තෙහෙරෙක් - ඉ - ඉන්සාෆ් හෙවත් පී.ටී.අයි. පක්ෂයේ නායක හිටපු ක්‍රිකට් ක්‍රීඩක ඉම්රාන් ඛාන් එරට මන්ත්‍රීවරයෙකු ලෙස පාර්ලිමේන්තුවේදී දිවුරුම් දී තිබෙනවා.\nඔහු ඇතුළු මෙවර මැතිවරණයෙන් තේරී පත්වූ මන්ත්‍රීවරුන් 329 දෙනෙකු ඊයේ දිවුරුම් දුන් බවයි පාකිස්තාන වාර්තා සඳහන් කළේ.\nමෙවර ආරම්භ වන්නේ පාකිස්තාන පාර්ලිමේන්තුව හෙවත් එරට ජාතික සභාවේ 15 වන සැසි වාරයයි.\nමන්ත්‍රීවරුන් හිටපු කථානායක අයාස් සාදික් ඉදිරියේ දිවුරුම් දුන් බව සඳහන්.\nඉම්රාන් ඛාන්ට අමතරව පාකිස්තාන මුස්ලිම් ලීගයේ නායක ශබාස් ශරීෆ් සහ පාකිස්තාන මහජන පක්ෂයේ සභාපති සහ බූතෝ පරපුරේ නවතම දේශපාලන නායකයා වන බිල්වාල් බූතෝ ද ඊයේ මෙලෙස මන්ත්‍රීවරුන් ලෙස දිවුරුම් දුන්නා.",
       "URL": "https://www.hirunews.lk/197490/ඉම්රාන්-ඛාන්-පාකිස්තාන-මන්ත්‍රීවරයෙකු-ලෙස-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=343"
}