{
       "Source": "hirunews",
       "Timestamp": "Sunday, 05 December 2021 - 13:41",
       "Headline": "ඉන්දීය හමුදා මෙහෙයුමකදී සිවිල් වැසියන් 13 දෙනෙකු ජීවිතක්ෂයට",
       "News Content": "ඉන්දියාවේ නාගලෑන්ඩ් ප්‍රාන්තයේ මියන්මාර දේශසීමාව අවසානයේ සිදුකළ ඉන්දීය හමුදා මෙහෙයුමකදී සිවිල් වැසියන් 13 දෙනෙකු ජීවිතක්ෂයට පත්වීමේ සිද්ධියක් සම්බන්ධයෙන් විශේෂ පරීක්ෂණයක් පවත්වන බව එරට ස්වදේශ කටයුතු අමාත්‍ය අමිත් ෂා ප්‍රකාශ කළා.\nලද තොරතුරකට අනුව කැරළිකාර කණ්ඩායමක් පැමිණෙනු ඇතැයි රැකවල් ලා සිටි ඉන්දීය හමුදා සෙබළුන් වෙඩි තබා ඇත්තේ සිවිල් වැසියන් පැමිණෙමින් සිටි රථයකටයි.\nඑහිදී සිවිල් වැසියන් මියයෑම සම්බන්ධයෙන් උදහසට පත්වූ ප්‍රදේශවාසීන් ආරක්ෂක අංශ හා ගැටී ඇති අතර, එහිදී ඔවුන් කළ වෙඩි තැබීමකින්ද ගම්වාසීන් හත්දෙනෙකු තුවාල ලබා තිබෙනවා.\nආරක්ෂක අංශ, ආත්මාරක්ෂාව සඳහා වෙඩි තබා ඇති අතර, සිද්ධියේදී සෙබලෙකුද ජීවිතක්ෂයට පත් වූ බව ඉන්දීය රජය ප්‍රකාශ කළා.\nහමුදාවට අයත් රථ 3ක් ද නාගලෑන්ඩ් - මොන් දිස්ත්‍රික්කයේ ටිරු ප්‍රදේශවාසීන් ගිනිබත් කර තිබෙනවා.",
       "URL": "https://www.hirunews.lk/290078/ඉන්දීය-හමුදා-මෙහෙයුමකදී-සිවිල්-වැසියන්-13-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=76"
}