{
       "Source": "hirunews",
       "Timestamp": "Tuesday, 30 March 2021 - 16:17",
       "Headline": "මියන්මාරයේ හමුදා වෙඩි පහරින් මිය ගිය සංඛ්‍යාව 500 ඉක්මවයි",
       "News Content": "මියන්මාර මිලිටරි ජුන්ටාවේ වෙඩි පහරට ගොදුරුව මිය ගිය සංඛ්‍යාව 500 ඉක්මවා තිබෙනවා.\nකෙසේ නමුත්, අවුන්සාන් සුකී ඇතුළු දේශපාලන නායකයන් නිදහස් කරන ලෙසත්, රට තුළ ප්‍රජාතන්ත්‍රවාදය යළි ස්ථාපිත කරන ලෙසත් ඉල්ලා රට පුරා විරෝධතා තවදුරටත් ක්‍රියාත්මකයි.\nනිරායුධ විරෝධතාකරුවන් මියන්මාර හමුදාව විසින් නිර්දය ලෙස ඝාතනය කිරීම හෙළා දකිමින් ජගත් සංවිධාන මහලේකම් අන්තෝනියෝ ගුටේරස් කියා සිටියේ තත්ත්වය ආපසු හැරවීමට නම් ජාත්‍යන්තර ප්‍රජාව අතර ඒ පිළිබද එකමුතුභාවයක් සහ කැපවීමක් තිබිය යුතු බවයි.\nතත්ත්වය පිළිබද සාකච්ඡා කිරීම සඳහා එක්සත් ජාතීන්ගේ ආරක්ෂක මණ්ඩලය හෙට රැස්වීමට නියමිතයි.\nමේ අතර, මියන්මාරයේ තේරී පත්වූ රජය නැවත බලයට පැමිණෙන තුරු එරට සමඟ සියළු වෙළඳ සහ ආයෝජන ගිවිසුම් අත්හිටුවන බව ඇමරිකා එක්සත් ජනපදය ප්‍රකාශ කළා.",
       "URL": "https://www.hirunews.lk/267012/මියන්මාරයේ-හමුදා-වෙඩි-පහරින්-මිය-ගිය-සංඛ්‍යාව-500-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=126"
}