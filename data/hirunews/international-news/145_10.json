{
       "Source": "hirunews",
       "Timestamp": "Monday, 28 December 2020 - 9:02",
       "Headline": "ට්‍රම්ප් කොරෝනා සහන පැකේජ කෙටුම්පතට අත්සන් තබයි",
       "News Content": "අමෙරිකානු රජය වසා දැමීමේ අවදානමකට ලක්ව තිබූ මූල්‍ය පනත් කෙටුම්පතට ජනාධිපති ඩොනල්ඩ් ට්‍රම්ප් අවසන් මොහොතේ අත්සන් තබා ඇති බව වාර්තා වනවා.\nකෙසේ නමුත්, ඔහු ඊට අත්සන් තැබීම පමා වීම හේතුවෙන් රැකියා විරහිත අමෙරිකානුවන්ගේ දීමනා තාවකාලිකව ඔවුන්ට අහිමි වුණා.\nඩොලර් බිලියන 900 ක කොරෝනා සහන පැකේජ පනත් කෙටුම්පත අමෙරිකානු කොංග්‍රසය මගින් අනුමත කරනු ලැබූයේ මාස ගණනක් පැවති සාකච්ඡාවලින් අනතුරුවයි.\nඑය ඩොලර් ට්‍රිලියන 2.3 ක වියදම් පැකේජයේ කොටසක් වන අතර, ඊට අමෙරිකානු මධ්‍යම රජයේ ඩොලර් ට්‍රිලියන 1.4 ක වියදම් ද ඇතුළත් වනවා.\nමෙම පනත් කෙටුම්පත නීතියක් බවට පත් කිරීම සඳහා ජනපති ට්‍රම්ප් අද මධ්‍යම රාත්‍රියට පෙර අත්සන් නොතැබුවේ නම් අමෙරිකානු රජය තාවකාලිකව වසා දැමීමට සිදුවනවා.\nඊට අත්සන් තැබීම පමාවීම මිලියන 14 ක් රැකියා විරහිත අමෙරිකානුවන්ගේ ගෙවීම් සඳහා බලපෑ අතර, දැන් එම දීමනා ප්‍රතිස්ථාපනය කෙරෙනු ඇති.",
       "URL": "https://www.hirunews.lk/258115/ට්‍රම්ප්-කොරෝනා-සහන-පැකේජ-කෙටුම්පතට-අත්සන්-තබයි",
       "Category": "International News",
       "Parent URL": "https://www.hirunews.lk/international-news.php?pageID=145"
}