{
       "Source": "hirunews",
       "Timestamp": "Sunday, 28 February 2016 - 10:25",
       "Headline": "රුසියාව, සිරියාවේ යුද ගුවන් යානා බිම්ගත කරයි",
       "News Content": "සිරියානු රජයේ හමුදා සහ කැරළිකරුවන් අතර, සටන් විරාමය ක්‍රියාත්මක වීමත් සමඟ සිරියාවේ සියලූම රුසියානු යුද ගුවන් යානා බිම්ගත කරනු ලැබූ බව එරට හමුදා මාණ්ඩලික ප්‍රධානී ලූතිනන් ජනරාල් සර්ජි රුඩ්ස්කෝයි ප්‍රකාශ කළා.\nසිරියාවේ රුසියානු ගුවන් හමුදා ප්‍රහාර ක්‍රියාත්මක වන්නේ එරට රජයේ හමුදාවලට සහයක් වශයෙන්.\nයුද ගුවන් යානා බිම් ගත කළද අයි.එස්. ඉලක්ක වෙත මෙහෙයුම් කඩිනමින් ආරම්භ කරන බවද රුසියානු හමුදා ප්‍රධානියා වැඩිදුරටත් සඳහන් කළා.\nඔහු කියා සිටියේ යම් අත්වැරදීමක් සිදුවීම වැළැක්වීම සඳහා තාවකාලිකව යුද ගුවන් යානා බිම් ගතකළ බවයි.",
       "URL": "https://www.hirunews.lk/127329/රුසියාව-සිරියාවේ-යුද-ගුවන්-යානා-බිම්ගත-කරයි",
       "Category": "International News",
       "Parent URL": "https://www.hirunews.lk/international-news.php?pageID=660"
}