{
       "Source": "hirunews",
       "Timestamp": "Monday, 01 February 2016 - 13:13",
       "Headline": "මියන්මාර නව පාර්ලිමේන්තුව මුල්වරට රැස්වෙයි",
       "News Content": "මියන්මාරයේ ප්‍රජාතන්ත්‍රවාදී මැතිවරණයකින් පසුව පත්වූ නව පාර්ලිමේන්තුව අද මුල්වරට රැස්වනවා.\nවිදෙස් වාර්තා සඳහන් කළේ හමුදා පාලනයෙන් තොරව මෙවැනි පාර්ලිමේන්තුවක් රැස්වන්නේ වසර 50 කට පසුව බවයි.\nපසුගිය නොවැම්බරයේ පැවති මියන්මාර මහ මැතිවරණයෙන් අවුන්සාන් සුකීගේ ජාතික ලීගය ජයග්‍රහණය කළ අතර ඉන් ඔවුන්ට සියයට 80 ක ආසන හිමිවුණා.\nනව පාර්ලිමේන්තුව රැස්වීමෙන් පසු ප්‍රථම කාර්ය වන්නේ නව ජනාධිපතිවරයෙකු පත් කරගැනීමයි.\nමියන්මාර හමුදා පාලන රජයේ ජනාධිපතිවරයා ලෙස කටයුතු කරන තෙයින් සෙයින්ගේ නිල කාලය එළඹෙන මාර්තු මාසයේ අවසන් වනවා.\nකෙසේ වෙතත් මියන්මාර ව්‍යවස්ථාවට අනුව අවුන්සාන් සුකීට ජනාධිපති ධුරය සඳහා පත්වීමට හැකියාවක් නැහැ.\nඒ ඇය විදේශිකයෙකු හා විවාහ වී සිටීමයි.",
       "URL": "https://www.hirunews.lk/125208/මියන්මාර-නව-පාර්ලිමේන්තුව-මුල්වරට-රැස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=668"
}