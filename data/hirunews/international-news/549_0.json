{
       "Source": "hirunews",
       "Timestamp": "Saturday, 10 December 2016 - 10:22",
       "Headline": "ගැම්බියාවේ ජනාධිපති මැතිවරණ ප්‍රතිඵල ප්‍රතික්ෂේප කරයි",
       "News Content": "අප්‍රිකානු ගැම්බියානු දේශයේ නායක යහියා ජැමේ තමන් පරාජය වූ ජනාධිපතිවරණයේ ප්‍රතිඵලය ප්‍රතික්ෂේප කර තිබෙනවා.\nමේ මස මුලදී පැවැති ජනාධිපතිවරණයෙන් පරාජය වූ බව ඔහු මීට පෙර පිළිගත් අතර, ඉන් සතියකට පමණ පසුවයි මෙලෙස එහි ප්‍රතිඵල ප්‍රතික්ෂේප කර ඇත්තේ.\n1994 වසරේ කුමන්ත්‍රණයකින් බලයට පැමිණි යහියා ජැමේ, මෙවර ජනාධිපතිවරණයෙන් අනපේක්ෂිත පරාජයක් ලැබුවේ විපක්ෂ අපේක්ෂක අද්මා බැරෝ සියයට 45කට වැඩි ඡන්ද ප්‍රතිශතයක් ලබාගැනීමෙන් අනතුරුවයි.\nඑහිදී සියයට 36ක ඡන්ද ප්‍රතිශතයක් ලැබූ ජනාධිපති හහියා මෙලෙස මැතිවරණ ප්‍රතිඵල ප්‍රතික්ෂේප කිරීම ඇමරිකා එක්සත් ජනපදය දැඩි ලෙස හෙළා දැක තිබෙනවා.\nඅප්‍රිකාවේ කුඩාම රාජ්‍යය වන ගැම්බියාවේ මුළු ජනගහනය මිලියන දෙකකට ආසන්නයි.",
       "URL": "https://www.hirunews.lk/149369/ගැම්බියාවේ-ජනාධිපති-මැතිවරණ-ප්‍රතිඵල-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=549"
}