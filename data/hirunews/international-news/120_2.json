{
       "Source": "hirunews",
       "Timestamp": "Tuesday, 27 April 2021 - 10:27",
       "Headline": "ඉන්දියාවේ කොරෝනා ව්‍යාප්තිය ගැන ලෝක සෞඛ්‍ය සංවිධානය කම්පා වෙයි",
       "News Content": "කොරෝනා ව්‍යාප්තියත් සමඟ ඉන්දියාවේ ඇති වී තිබෙන්නේ හද කම්පා කරවන තත්ත්වයෙන් ඔබ්බට ගිය ඛේදවාචකයක් බව ලෝක සෞඛ්‍ය සංවිධානයේ ප්‍රධානී ප්‍රකාශ කළා.\nඔහු මේ බව සඳහන් කළේ ඉන්දියාවේ රෝහල් අසාධ්‍ය කොරෝනා රෝගීන්ගෙන් පිරී ඉතිරී යන අතර, එහි ආදාහනාගාරවලට ඉහළ යන කොරෝනා මරණ ආදාහනය කිරීම ගැටළුවක් වී ඇති මොහොතකයි.\nජිනිවා නුවර දී වැඩිදුරටත් අදහස් දැක්වූ ලෝක සෞඛ්‍ය සංවිධානයේ ප්‍රධානියා කියා සිටියේ ඉන්දියාවට අත්‍යාවශ්‍ය වී ඇති සෞඛ්‍ය උපකරණ සහ සැපයුම් ලබාදීම සඳහා හැකි සෑම උත්සාහයක්ම ගන්නා බවයි.\nඉන්දියානු රෝහල් කොරෝනා රෝගීන්ට ඔක්සිජන් ලබාදීමේ අර්බුදයකට මුහුණ දී සිටින අතර, නවදිල්ලියේ නිරෝධායන සීමාවන් තවත් සතියකට දීර්ඝ කර තිබෙනවා.\nඉන්දියාවේ කොරෝනා වසංගතය මැඬලීම සඳහා ලෝක සෞඛ්‍ය සංවිධානයේ විවිධ වැඩසටහන්වල නිරත විශේෂඥයන් 2600ක් යොදවා ඇති බවයි එහි ප්‍රධානියා වැඩිදුරටත් කියා සිටියේ. එමෙන්ම, ඉන්දියාවට ඔක්සිජන් සාන්ද්‍රක,  ජංගම රෝහල් සහ පරීක්ෂනාගාර උපකරණ ලබාදීමට ද ඔහු ප්‍රතිඥා දුන්නා.",
       "URL": "https://www.hirunews.lk/269662/ඉන්දියාවේ-කොරෝනා-ව්‍යාප්තිය-ගැන-ලෝක-සෞඛ්‍ය-සංවිධානය-කම්පා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=120"
}