{
       "Source": "hirunews",
       "Timestamp": "Tuesday, 23 June 2015 - 8:58",
       "Headline": "එකම හේතුවක් නිසා පාකිස්තානයේ 400ක් මරුට",
       "News Content": "පාකිස්තානයේ දකුණුදිග සින්ද් ප්‍රාන්තයේ පසුගිය දින කිහිපය තුළ පැවැති අධික උණුසුම් කාලගුණය හේතුවෙන් මිය ගිය සංඛ්‍යාව දැන් 400 ඉක්මවා තිබෙනවා. වැඩිම පීඩාවට ලක්වී ඇත්තේ කරච්චි නුවරයි. දශක ගණනාවකින් පාකිස්තානයේ ඇති වූ දරුණුතම උණුසුම් කාලගුණය මෙය වන අතර, ඇතැම් ප්‍රදේශවල උෂ්ණත්වය සෙල්සියස් අංශක 45 ඉක්ම වනවා. වයස්ගතවූවන් මෙන්ම කාන්තාවන් හා ළමයින් ද මිය ගිය අය අතර සිටින බව සදහන්. පසුගිය දින 4 තුළ උණුසුම් කාලගුණය හේතුවෙන් දකුණුදිග පාකිස්තානයේ රෝහල්වල ප්‍රතිකාර ලැබූ සංඛ්‍යාව 3000කට අධිකයි.",
       "URL": "https://www.hirunews.lk/111931/එකම-හේතුවක්-නිසා-පාකිස්තානයේ-400ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=724"
}