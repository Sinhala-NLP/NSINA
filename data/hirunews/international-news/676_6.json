{
       "Source": "hirunews",
       "Timestamp": "Thursday, 31 December 2015 - 14:55",
       "Headline": "සෙල්ෆි ගන්න ගිය ළමුන් දෙදෙනෙකු ලොරියකට යටවෙයි (ඡායාරූප)",
       "News Content": "තුර්කියේදී සෙල්ෆි ගැනීමට ගිය පිරිමි ළමුන් දෙදෙනෙකු ලොරියකට යටවීමෙන් මියගොස් තිබෙනවා.\nඔවුන් දෙදෙනා මහා මාර්ගයේ මැද සිට ගොඩබස්වමින් තිබු ගුවන්යානයක් සමග සෙල්ෆි ගැනීමට උත්සාහ කර ඇති බවයි විදෙස් පුවත් සේවාවල දැක්වෙන්නේ.\nගුවන්තොටුපලක් අසල පිහිටි මහා මාර්ගයකදී මෙම අනතුර සිදුව තිබෙනවා.\n17 හැවිරිදි සහ 19 හැවිරිදි මෙම පිරිමි ළමුන් දෙදෙනා තවත් ළමුන් 3 දෙනෙකු සමග විනෝද චාරිකාවක් යමින් සිටියදීයි සෙල්ෆි ගැනීමට සුදානම් වී ඇත්තේ.\nඑම අවස්ථාවේ පැවති අඳූරු වාතාවරණය හමුවේ ලොරි රියදුරාට මෙම පිරිස නොපෙනීම හමුවේ ඔවුන් ඊට යටවී ඇතැයි සඳහන්.\nමෙම ළමුන් අනතුර සිදුවන අවස්ථාවේ මත්පැන් පානය කර සිට ඇතැයි ද අනාවරණ වී තිබෙනවා.",
       "URL": "https://www.hirunews.lk/123148/සෙල්ෆි-ගන්න-ගිය-ළමුන්-දෙදෙනෙකු-ලොරියකට-යටවෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=676"
}