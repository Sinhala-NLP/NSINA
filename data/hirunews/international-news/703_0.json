{
       "Source": "hirunews",
       "Timestamp": "Wednesday, 23 September 2015 - 21:53",
       "Headline": "සිරගතවන කාන්තාවන්ගේ සංඛ්‍යාව ඉහළට",
       "News Content": "ලෝකයේ කාන්තා සිරකරුවන්ගේ සංඛ්‍යාව ඉහල ගොස් ඇති බව ලන්ඩනයේ ක්‍රියාත්මක අපරාධ පිළිබඳ සමීක්ෂණ ආයතනය සිදුකළ නවතම සමීක්ෂණයකින් හෙළිවී තිබෙනවා.  ඒ අනුව 2000 වසරේ සිට මේ දක්වා සිරගතවී සිටින කාන්තාවන්ගේ සංඛ්‍යාව සියයට 50 කින් පමණ ඉහළ ගොස් ඇති බවයි එමඟින් හෙළිවී ඇත්තේ.\nඅපරාධ සම්බන්ධයෙන් කාන්තාවන් ලක්ෂ 7ක් පමණ මේ වනවිට සිර දඬුවම් විඳින බව එම සමීක්ෂණ වාර්තාවේ සඳහන්.\nඇමරිකාව, රුසියාව සහ චීනයේ මෙම තත්ත්වය වැඩි වශයෙන් දක්නට ලැබෙන බවයි ලන්ඩනයේ ක්‍රියාත්මක අපරාධ පිළිබඳ සමීක්ෂණ ආයතනය සඳහන් කළේ.",
       "URL": "https://www.hirunews.lk/117151/සිරගතවන-කාන්තාවන්ගේ-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=703"
}