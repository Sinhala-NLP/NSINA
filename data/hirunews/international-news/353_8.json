{
       "Source": "hirunews",
       "Timestamp": "Monday, 09 July 2018 - 13:06",
       "Headline": "මානසික ආතතිය නිසා පැකර් ව්‍යාපාර අත්හරී",
       "News Content": "ක්‍රවුන් රිසෝර්ට් කැසිනෝ අධිරාජ්‍යයේ හිමිකරු වූ ඕස්ට්‍රේලියානු ජාතික ජේම්ස් පැකර් සිය ව්‍යාපාර කටයුතුවලින් මුළුමනින්ම ඉවත්වීමට තීරණය කර තිබෙනවා.\nපසුගිය කාලය තුළ ඔහු මානසික ආතතිය හේතුවෙන් ගැටළු රැසකට මුහුණදුන් අතර, කැසිනෝ අධිරාජ්‍යයට සමුදුන්නේ මීට මාස කිහිපයකට පෙරයි.\nඑහෙත් ඔහු පවුලේ ව්‍යාපාරය වන කොන්සොලිඩේටඩ් ප්‍රෙස් හෝල්ඩින්ග්ස් සමාගමේ ව්‍යාපාර කටයුතුවල තවදුරටත් නිරතව සිටියා.\nසිය මානසික සෞඛ්‍ය පිළිබඳ ගැටළුවලින් සුවපත් වද්දී එම ව්‍යාපාරයෙන්ද ඉවත්වීමටයි ඔහු තීරණය කර ඇත්තේ.\nකෙරී පැකර් නැමති සුප්‍රකට ව්‍යාපාරිකයාගේ පුත්‍රයා වන 50 හැවිරිදි ජේම්ස් පැකර් ඕස්ට්‍රේලියාවේ ධනවත්ම පුද්ගලයෙකු ලෙසයි සැළකෙන්නේ.",
       "URL": "https://www.hirunews.lk/194820/මානසික-ආතතිය-නිසා-පැකර්-ව්‍යාපාර-අත්හරී",
       "Category": "International News",
       "Parent URL": "https://www.hirunews.lk/international-news.php?pageID=353"
}