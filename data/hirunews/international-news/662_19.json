{
       "Source": "hirunews",
       "Timestamp": "Monday, 22 February 2016 - 10:19",
       "Headline": "ෆීජී සුළි කුණාටුවෙන් මියගිය පුද්ගලයින්ගේ සංඛ්‍යාව ඉහළට",
       "News Content": "ඕස්ට්‍රේලියාව ආසන්නයේ පිහිටි ෆිජි දුපත් සමූහයට පසුගිය සෙනෙසුරාදා බලපෑ සුළි කුණාටුවෙන් මියගිය සංඛ්‍යාව 17 දක්වා ඉහළ ගොස් තිබෙනවා.\nවින්ස්ටන් නැමති මෙම සුළි කුණාටුව පැයට කිලෝමිටර 320 ක වේගයෙන් හමා ගිය අතර මුහුදු රළ අඩි 40 ක් උසට ඇතිවූ බවයි වාර්තාවන්නේ.\nමෙය 2002 වසරෙන් පසු ෆීජී දුපත් සමූහයට බලපෑ දරුණුතම සුළි කුණාටුව ලෙසයි විදෙස් මාධ්‍ය වාර්තා කළේ.\nමේ වනවිට ආපදා සිදුවූ ප්‍රදේශවල පිරිසිදුකිරීමේ කටයුතු සිදුකරමින් පවතින අතර පාසල් ආරම්භ කිරීම සතියකට කල් දමා තිබෙනවා.",
       "URL": "https://www.hirunews.lk/126847/ෆීජී-සුළි-කුණාටුවෙන්-මියගිය-පුද්ගලයින්ගේ-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=662"
}