{
       "Source": "hirunews",
       "Timestamp": "Thursday, 15 August 2019 - 10:41",
       "Headline": "ආරක්ෂක ප්‍රධානී තනතුරක් ඇති කරන බව මෝදි ඉන්දීය නිදහස් සැමරුමේදී කියයි",
       "News Content": "ඉන්දියානු ත්‍රිවිධ හමුදාව සඳහා ආරක්ෂක ප්‍රධානි තනතුරක් ඇති කිරීමට බලාපොරොත්තු වන බව අග්‍රාමාත්‍ය නරේන්ද්‍ර මෝදි අද ප්‍රකාශ කළා.\nඒ, ඉන්දීය 73 වන නිදහස් දින සැමරුමට එක්වෙමින්.\nත්‍රිවිධ හමුදා අතර සම්බන්ධීකරණ කටයුතු තවත් ශක්තිමත් කිරීම සඳහා මෙම තනතුර ඉවහල්වනු ඇති බවයි ඔහු කියා සිටියේ.\nඉන්දියාවේ ආඩම්බරය ‘‘ත්‍රිවිධ හමුදාව’’ බවද මෝදි අග්‍රාමාත්‍යවරයා ප්‍රකාශ කළා.\n1999 වර්ෂයේ සිට ඉන්දියාවේ ආරක්ෂක ප්‍රධානී තනතුරක් ඇති කිරීම සම්බන්ධයෙන් යෝජනා ඉදිරිපත්ව තිබුණා.",
       "URL": "https://www.hirunews.lk/222265/ආරක්ෂක-ප්‍රධානී-තනතුරක්-ඇති-කරන-බව-මෝදි-ඉන්දීය-නිදහස්-සැමරුමේදී-කියයි",
       "Category": "International News",
       "Parent URL": "https://www.hirunews.lk/international-news.php?pageID=245"
}