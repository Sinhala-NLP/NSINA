{
       "Source": "hirunews",
       "Timestamp": "Tuesday, 30 January 2018 - 12:53",
       "Headline": "මාස අටේ බිළිඳිය දූෂණය කළ පුද්ගලයාට වැඩ වරදියි",
       "News Content": "මාස 08ක් වයසැති බිළිඳියක් ඔහුගේ ඥාතියෙකු විසින් දූෂණය කළ පුවතක් ඉන්දියිවේ නව දිල්ලි නුවරින් වාර්තා වනවා.\nදූෂණයට ලක්වූ බිළිඳිය මේ වන විට දැඩි සත්කාර ඒකකයේ ප්‍රතිකාර ලබන බවත් ඇය ජීවිතයත් මරණයත් අතර සටනක නිරත වන බවයි වාර්තාවන්නේ.\nමෙම දූෂණය සිදුකර ඇත්තේ 28 හැවිරිදි ඇගේ ඥාතියෙකු බවයි විදෙස් මාධ්‍ය වාර්තා කරන්නේ.\nනව දිල්ලි කාන්තා කටයුතු පිළිබඳ කොමිසමේ සභාපතිවරිය ට්විටර් පණිවුඩයක් නිකුත් කරමින් මෙම අපරාධය පිළිබඳ පුවත අනාවරණය කර තිබෙනවා.\nදැරිය දුෂණය කළ පුද්ගලයා දැරිය සමඟ සෙල්ලම් කරමින් සිට ඇති අතර කාමරයකට ගෙන ‍ගොස් මෙම අපරාධය සිදුකර ඇති බවයි වාර්තාවන්නේ.\nඅදාළ සැකකරු මේ වන විට අත්අඩංගුවේ පසුවන බවයි වැඩිදුරටත් වාර්තාවුණේ.",
       "URL": "https://www.hirunews.lk/182407/මාස-අටේ-බිළිඳිය-දූෂණය-කළ-පුද්ගලයාට-වැඩ-වරදියි",
       "Category": "International News",
       "Parent URL": "https://www.hirunews.lk/international-news.php?pageID=399"
}