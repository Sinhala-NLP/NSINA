{
       "Source": "hirunews",
       "Timestamp": "Friday, 07 April 2017 - 12:54",
       "Headline": "ඇමරිකානු ප්‍රහාරයට රුසියාවෙන් ප්‍රතිචාර",
       "News Content": "ඇමරිකා එක්සත් ජනපදය විසින් සිරියානු ගුවන් කදවුරු වෙත අද එල්ල කළ කෲස් මිසයිල ප්‍රහාරය ආක්‍රමණයක් බව රුසියාව පවසනවා.\nමොස්කව් නුවර - ක්‍රෙම්ලිනයේ ප්‍රකාශකයෙකු සදහන් කළේ එය ඇමරිකානු - රුසියානු සබදතාවලට අහිතකර බලපෑමක් එල්ල කරන බවයි.\nමධ්‍යධරණී මුහුදේ ස්ථාන ගත කර තිබූ ඇමරිකානු යුද නෞකාවල සිට සිරියාවට මෙම ප්‍රහාරය එල්ල කෙරුණා.\nසීමාව ඉක්මවන  ඕනෑම අයෙකුට එරෙහිව ක්‍රියා කිරීමට ජනපති ට්‍රම්ප් පසුබට නොවන බව මෙමගින් පෙනී යන්නේ යැයි ඇමරිකානු රාජ්‍ය ලේකම් රෙක්ස් ටිලර්සන් කියා සිටියා.\nඇමරිකාව මෙම ප්‍රහාරය එල්ල කළේ සිරියාව සිවිල් වැසියන්ට එරෙහිව රසායනික අවි යොදා ගන්නා බවට චෝදනා එල්ල වීමත් සමගයි.",
       "URL": "https://www.hirunews.lk/158699/ඇමරිකානු-ප්‍රහාරයට-රුසියාවෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=496"
}