{
       "Source": "hirunews",
       "Timestamp": "Sunday, 19 June 2016 - 14:35",
       "Headline": "ඉන්දීය විදේශ ලේකම් චීනයේ සංචාරයක",
       "News Content": "ඉන්දීය විදේශ ලේකම් එස් ජායිශංකර් කලින් ප්‍රකාශයට පත් නොකළ චීන සංචාරයක නිරත වූ බව ඉන්දීය මාධ්‍ය අද හෙළිදරව් කළා.\nපසුගිය දින තුළ ඔහු චීනයට ගොස් ඇත්තේ ජගත් න්‍යෂ්ටික සැපයුම් කණ්ඩායමට ඉන්දියාවට එක්වීම සඳහා චීනයේ සහාය ලබා ගැනීමේ අරමුණින්.\nෂැංහයි සහයෝගීතා සංවිධානයේ සමුළුවක් ලබන බ්‍රහස්පතින්දා ටෂ්කන්ට් නුවර දී ආරම්භ වන අතර එහිදී ඉන්දීය අග්‍රාමාත්‍ය නරේන්ද්‍ර මෝදි සහ චීන ජනාධිපති ෂී - ජින්පින්  අතර ද සාකච්ඡාවක් පැවැත්වෙනවා.\nඑම හමුවට පෙර දෙපාර්ශවය අතර අවබෝධතාවක් ගොඩ නැගීම ද ඉන්දීය විදේශ ලේකම්වරයාගේ චීන චාරිකාවේ තවත් අරමුණක්.",
       "URL": "https://www.hirunews.lk/135939/ඉන්දීය-විදේශ-ලේකම්-චීනයේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=622"
}