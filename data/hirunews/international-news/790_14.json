{
       "Source": "hirunews",
       "Timestamp": "Wednesday, 30 October 2013 - 9:36",
       "Headline": "දුරකථන සංවාදවලට සවන් දුන්නේ ත්‍රස්තවාදයට මුහුණදීමටයි. - ඇමරිකාව.",
       "News Content": "ලොව පුරා දුරකථන වලට රහසිගතව සවන් දෙනු ලැබුවේ ත්‍රස්තවාදයෙන් ඇමරිකාව ආරක්ෂා කර ගැනීම වෙනුවෙන් බව එරට ජාතික ආරක්ෂක ඒජන්සියේ ප්‍රධානී ජනරාල් කීත් ඇලෙක්සැන්ඩර් පවසනවා. එසේම යුරෝපයේ මිලියනකට ආසන්න පිරිසකගේ දුරකථන සංවාදවලට සවන් දුන් බවට කරන ප්‍රකාශ අසත්‍යයක් බව ද ඔහු සඳහන් කළා. ඇමරිකානු සෙනෙට් සභාව ඉදිරියේ අදහස් දක්වමින් ජාතික ආරක්ෂක ඒජන්සියේ ප්‍රධානියා කියා සිටියේ ඇමරිකාවේ ආරක්ෂාව වෙනුවෙන් මෙම පියවරන් තවදුරටත් ක්‍රියාත්මක වන බවයි. එහෙත් ඇතැම් ආරක්ෂක වැඩසටහන් සීමා කිරිමට ද බලාපොරොත්තු වන බව ඔහු එහිදී තවදුරටත් අවධාරණය කළා.",
       "URL": "https://www.hirunews.lk/70319/දුරකථන-සංවාදවලට-සවන්-දුන්නේ-ත්‍රස්තවාදයට-මුහුණදීමටයි-ඇමරිකාව",
       "Category": "International News",
       "Parent URL": "https://www.hirunews.lk/international-news.php?pageID=790"
}