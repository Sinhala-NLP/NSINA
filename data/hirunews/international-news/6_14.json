{
       "Source": "hirunews",
       "Timestamp": "Sunday, 10 September 2023 - 18:26",
       "Headline": "ඉන්දීය පාකිස්ථානු තරගයට වර්ෂාවෙන් බාධා",
       "News Content": "2023 ආසියානු කුසලාන තරගාවලියේ සුපිරි 04 වටයේ ඉන්දියාව සහ පාකිස්තානය අතර තරගයට තවමත් වර්ෂාවෙන් බාධා එල්ලවෙමින් පවතිනවා.\nඅද තරගයේ කාසියේ වාසිය හිමිකරගත්තේ පකිස්තාන කණ්ඩායමයි ඒ අනුව පකිස්තානු නායක බාබර් අසාම් තීරණය කළේ පළමුව පන්දුවට පහරදීමේ අවස්ථාව ඉන්දීය කණ්ඩායමට පිරිනැමීමටයි.\nමේ වන විට ඉන්දීය කණ්ඩායම කඩුලු 2 ක් දැවී ලකුණු 147 ක් ලබාගෙන තිබෙන අතර තරගයේ ක්‍රියාත්මක වෙන්නේ 24 වන පන්දු ඕවරයයි. Rohit Sharma ලකුණු 56 ,Shubman Gill ලකුණු 58, Virat Kohli ලකුණු 8, KL Rahul ලකුණු 17\nප්‍රේමදාස ක්‍රීඩාංගණයම වැසි ආවරණවලින් ආවරණය කර තිබුණත් වර්ෂාව ඇදහැලෙමින් පවතිනවා.\nඅද තරගයට වර්ෂාවෙන් බාධා එල්ල වනවාත් සමගම පාකිස්ථානු ආරම්භක පිතිකරු Fakhar Zaman දුවවිත් වැසි ආවරණ ඇදීමට ක්‍රීඩාංගණයේ සේවකයින්ට උදව් කරන ආකාරය ක්‍රීඩාලෝලීන්ගේ දැඩි අවධානයට ලක්වුණා.\n2023 ආසියානු කුසලාන මූලික වටයේ ඉන්දියා - පාකිස්තාන තරගයද වර්ෂාව නිසා අත්හැර දැමීමට සිදු වුණා.",
       "URL": "https://www.hirunews.lk/347823/ඉන්දීය-පාකිස්ථානු-තරගයට-වර්ෂාවෙන්-බාධා",
       "Category": "International News",
       "Parent URL": "https://www.hirunews.lk/international-news.php?pageID=6"
}