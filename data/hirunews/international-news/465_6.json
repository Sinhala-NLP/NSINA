{
       "Source": "hirunews",
       "Timestamp": "Saturday, 01 July 2017 - 9:59",
       "Headline": "Whats App ඔස්සේ දරුවන් විකිණීමේ ජාවාරමක්",
       "News Content": "WhatsApp ජංගම දුරකථන මෘදුකාංගය ඔස්සේ දරුවෙකු විකිණීමට උත්සහ කළ සිව්දෙනෙකු ඉන්දීය පොලිසිය විසින් අත්අඩංගුවට ගෙන ඇති බව එරට මාධ්‍ය වාර්තා කරනවා.\nදිල්ලි පොලිසිය විසින් අදාල සැකකරුවන් අත්අඩංගුවට ගෙන ඇති අතර පොලිසිය පවසන්නේ මොවුන් ළමුන් විකිණීමේ ජාවාරමකට සම්බන්ධ බවට සැක කරන බවයි.\nඑරට දෙමාපිය යුවළක් විසින් තම අවුරුදු දෙකහමාරක් වයසැති පිරිමි දරුවා අතුරුදන් වූ බවට පොලිසියට පැමිණිල්ලක් කර තිබෙනවා.\nපසුව පොලිසිය විසින් එම දරුවා සොයා ගැනීම සඳහා සහය වන ලෙස දන්වමින් අතුරුදන් වූ දරුවාගේ ඡායාරූපයක්  ප්‍රසිද්ධකර ඇති බව සදහන්.\nමේ අතර දරුවන් නොමැතිව සිටින යුවළකට දරුවෙකු ලබා දීම සදහා පිරිමි දරුවෙකු වෙනුවෙන් මුදල් ගෙවීමට අදාල සැකකරුවන්ට කැමැත්ත පල කර ඇති බවට තොරතුරු වාර්තා වනවා.\nWhatsApp  සංනිවේදන ක්‍රමය ඔස්සේ මෙම ගනුදෙනුව සදහා කටයුතු සැලසුම් කර ඇති බවයි වාර්තා වන්නේ.\nජාවාරම්කරුවන් පැහැරගත් දරුවාගේ ඡායාරූපය WhatsApp ඔස්සේ  දරුවා මිලදී ගැනීමට කැමැත්ත දක්වන අදාල කාන්තාව වෙත යවා ඇති අතර එහිදී එම ඡායාරූපය පොලිසිය විසින් ප්‍රසිද්ධ කරන ලද අතුරුදන් වූ දරුවාගේ ඡායාරූපය බවට ඇය හදුනාගෙන තිබෙනවා.\nපසුව ඒ සම්බන්ධයෙන් පොලිසිය දැනුවත් කර ඇති ඇය පොලිසිය විසින් සැකකරුවන් අත්අඩංගුවට ගෙන  දරුවා දෙමාපියන් වෙත භාර දීමට කටයුතුකර ඇති බවටයි වාර්තා වන්නේ.\nඅත්අඩංගුවට පත් සැකකරුවන් සිව්දෙනා කලක සිට දරුවන් විකිණීමේ ජාවාරමක යෙදී සිටී කරුණු අනාවරණය කර ගැනීමට දිල්ලි පොලිසිය පරීක්ෂණ පවත්වන බව එරට මාධ්‍ය වැඩිදුරටත් කරණු වාර්තා කරනවා.",
       "URL": "https://www.hirunews.lk/164826/whats-app-ඔස්සේ-දරුවන්-විකිණීමේ-ජාවාරමක්",
       "Category": "International News",
       "Parent URL": "https://www.hirunews.lk/international-news.php?pageID=465"
}