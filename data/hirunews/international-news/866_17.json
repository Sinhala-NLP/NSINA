{
       "Source": "hirunews",
       "Timestamp": "Thursday, 31 January 2013 - 19:16",
       "Headline": "සිරියාවට, ඊශ්‍රායලයෙන් එල්ල කළ ප්‍රහාරයකට රුසියාවේ විරෝධය.",
       "News Content": "ඊශ්‍රායලය, සිරියාවට එල්ල කරන ලද ගුවන් ප්‍රහාරයක් සම්බන්ධයෙන් රුසියාව සිය විරෝධය පළ කර තිබෙනවා. රුසියානු විදේශ අමාත්‍යාංශය ප්‍රකාශ කර ඇත්තේ මෙවැනි ප්‍රහාරයක් සත්‍ය වශයෙන්ම සිදුවී ඇතිනම්, එය එක්සත් ජාතීන්ගේ සංවිධානයේ ප්‍රඥප්තීන් උල්ලංගනය කිරීමක් බවයි. එමෙන්ම මෙය හේතුවක් නොමැතිව එල්ල කරන ලද ප්‍රහාරයක් බවයි රුසියාව පෙන්වා දී ඇත්තේ. සිරියානු යුද හමුදාව ප්‍රකාශ කර ඇත්තේ ඊශ්‍රායල ප්‍රහාරක ගුවන් යානා කිහිපයක් සිරියාවේ යුද පර්යේෂණ මධ්‍යස්ථානයක් ඉලක්ක කර ප්‍රහාරයක් එල්ල කර ඇති බවයි. එම ප්‍රහාරයෙන් සිරියානු සෙබලූන් දෙදෙනෙකු ජීවිතක්ෂයට පත්ව ඇති අතර සෙබලූන් 5 දෙනෙකු තුවාල ලබා තිබෙනවා. මේ සම්බන්ධයෙන් ඊශ්‍රායලය සහ ඇමෙරිකා එක්සත් ජනපදය මෙතෙක් කිසිදු ප්‍රකාශයක් සිදුකර නැහැ.",
       "URL": "https://www.hirunews.lk/52501/සිරියාවට-ඊශ්‍රායලයෙන්-එල්ල-කළ-ප්‍රහාරයකට-රුසියාවේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=866"
}