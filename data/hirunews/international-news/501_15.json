{
       "Source": "hirunews",
       "Timestamp": "Saturday, 25 March 2017 - 10:32",
       "Headline": "මනුසත්කම උපරිමයට ගිය ගිනි නිවන භටයාගේ මනුස්සකම",
       "News Content": "ගින්නට හසු වී බේරා ගනු ලැබූ  සුනඛයෙකුට මිනිත්තු 20ක කාලයක් කෘතීම ශ්වසනය ලබා දුන් ගිනි නිවන භටයෙකු පිළිබඳ පුවතක් විදෙස් මාධ්‍ය වාර්තා කරනවා.\nඇමරිකාවේ, කැලිෆෝනියා ප්‍රාන්තයේ සැන්ටා මොනිකා නගරයේ මෙම සිදුවීම සිදුව ඇති බවයි වාර්තා වන්නේ.\nනිවසක ඇතිවූ  ගින්නට හසු වීමත් සමඟ උෂ්ණත්වයට සහ දුමාරය හමුවේ එම සුනඛයා සිහිසුන්ව සිටි බව සදහන්.\nඇන්ඩෲ ක්ලෙයින් නමැති ගිනි නිවන භටයාගේ මෙම විශිෂ්ඨ ක්‍රියාව හේතුවෙන් නාලු නමැති මෙම සුනඛයාගේ දිවි බේරා ගැනීමට හැකි වූ බවයි විදෙස් මාධ්‍ය වැඩි දුරටත් වාර්තා කරන්නේ.\nගිනි නිවන භටයාගේ එම ක්‍රියාකලාපය බොහෝ දෙනෙකුගේ  දැඩි ප්‍රශංසාවට ලක්ව තිබෙනවා.\nමේ වනවිට එම සුනඛයා සම්පූර්ණ සුවය ලබා ඇති  අතර සිය සුරතලාගේ දිවි බේරා දීම සම්බන්ධයෙන් නාලුගේ හිමිකාරිය ඇන්ඩෲ ඇතුළු සෙසු ගිනි නිවන භටයන් වෙත ස්තූතිය පල කර අති බවයි වාර්තා වන්නේ.",
       "URL": "https://www.hirunews.lk/157678/මනුසත්කම-උපරිමයට-ගිය-ගිනි-නිවන-භටයාගේ-මනුස්සකම",
       "Category": "International News",
       "Parent URL": "https://www.hirunews.lk/international-news.php?pageID=501"
}