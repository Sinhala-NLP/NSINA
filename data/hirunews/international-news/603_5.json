{
       "Source": "hirunews",
       "Timestamp": "Friday, 05 August 2016 - 13:12",
       "Headline": "ඉන්දියාවේ පාලමක් කඩා වැටීමෙන් මියගිය සංඛ්‍යාව ඉහළට",
       "News Content": "ඉන්දියාවේ මුම්බායි සහ ගෝව අතර දිවෙන පාලමක් හදිසියේ කඩා වැටීමෙන් සිදුවූ මරණ සංඛ්‍යාව 38 දක්වා ඉහළ ගොස් තිබෙනවා.\nමහාරාෂ්ඨ ප්‍රාන්තයේ සාවිත්‍රී ගංගාවට කඩා වැටුණු පාලමෙන් ඇද වැටුණු බස් රථ දෙකක සහ මෝටර් රථයක සිටි පිරිසකුයි මෙලෙස අනතුරට ලක්වූයේ.\nඅතුරුදන් වූ පුද්ගලයන් සොයා ජීවිතාරක්ෂකයන් සහ කිමිඳුම්කරුවන් 150 දෙනෙකු පමණ මෙහෙයුම් වල නිරත වුණා.\nපසුගිය අගහරුවාදා මෙම පාලම කඩා වැටුණු අතර ඇතමුන්ගේ සිරුරු සොයා ගෙන ඇත්තේ එම ස්ථානයේ සිට කිලෝමීටර් 100 ක් පමණ දුරින්.",
       "URL": "https://www.hirunews.lk/139888/ඉන්දියාවේ-පාලමක්-කඩා-වැටීමෙන්-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=603"
}