{
       "Source": "hirunews",
       "Timestamp": "Sunday, 05 March 2017 - 11:12",
       "Headline": "මැලේසියාව උතුරු කොරියානු  තානාපති නෙරපයි",
       "News Content": "උතුරු කොරියානු නායක කිම් ජොං අන් ගේ සොහොයුරු කිම් ජොං නාම් මැලේසියාවේදී ඝාතනයට ලක්වීමේ සිද්ධිය හේතුවෙන් එරට උතුරු කොරියානු තානාපතිවරයා පිටුවහල් කර තිබෙනවා.\nඔහුට ඊයේ මේ බව දැනුම්දී ඇති අතර, පැය 48 ක් ඇතුළත රටින් පිටවන ලෙසයි නියෝග කර ඇත්තේ.\nකිම් ජොං නාම් ක්වාලාලම්පූර් ගුවන් තොටුපලේදී අධි විෂ රසායනිකයක් යොදාගනිමින් ඝාතනය කිරීම සඳහා කාන්තාවන් පිරිසක් උපක්‍රමීය ලෙස යොදාගෙන තිබුණා.\nඒ සඳහා උතුරු කොරියානු රජයේ සම්බන්ධයක් පවතින බවටයි මැලේසියාව චෝදනා කළේ.\nකිම් ජොං නාම් සිය සොහොයුරු කිම් ජොං අන්ගේ පාලනය දැඩි ලෙස විවේචනය කරමින් ඔවුන්ගෙන් වෙන්ව ජීවත්වූ පුද්ගලයෙකු වීම ඊට හේතුවයි.\nකෙසේ නමුත් කිම් ජොං නාම්ගේ ඝාතනයට තමන් ඈදා ගැනීම කුමන්ත්‍රණයක් ලෙස කිම් ජොං අන්ගේ උතුරු කොරියානු රජය ප්‍රකාශ කළා.",
       "URL": "https://www.hirunews.lk/156097/මැලේසියාව-උතුරු-කොරියානු-තානාපති-නෙරපයි",
       "Category": "International News",
       "Parent URL": "https://www.hirunews.lk/international-news.php?pageID=509"
}