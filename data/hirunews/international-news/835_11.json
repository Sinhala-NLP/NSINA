{
       "Source": "hirunews",
       "Timestamp": "Saturday, 01 June 2013 - 10:15",
       "Headline": "ඇමරිකානු තිරිඟු පිටි ගැන ආසියාව අවධානයෙන්.",
       "News Content": "ජාන තාක්ෂණයෙන් නිෂ්පාදිත තිරිඟු සිය ආනයනයන්ට ඇතුළත් වීමේ අවදානම හේතුවෙන් ජපානය සහ දකුණු කොරියාව ඇමරිකානු තිරිඟු ආනයනයන් කොටසක් අත්හිටුවීමට ඊයේ (31) තීරණය කළා. තිරිඟු පැළෑටියට හානි නොවන ආකාරයෙන් වල් නාශක ඉසිය හැකි වන පරිදි මෙම තිරිඟු බීජය ජාන තාක්ෂණය යටතේ සංවර්ධනය කර ඇති බව සදහන්. එහෙත් ජාන තාක්ෂණයෙන් නිෂ්පාදිත තිරිඟු ලෝක වෙළදපොළට නිකුත් කිරීමට ඇමරිකාව මෙතෙක් අනුමත කර නැහැ. ඔරිගන් හි වගා කරන ලද ජාන තාක්ෂණයෙන් සංවර්ධිත තිරිඟු අපනයනය කළේ දැයි ඇමරිකාව දැන්  පරීක්ෂණයක් පවත්වනවා. එම පරීක්ෂණ අවසන් වන තුරු අදාළ ආනයනයන් නතර කිරීමටයි දකුණු කොරියාව සහ ජපානය තීරණය කළේ.",
       "URL": "https://www.hirunews.lk/60074/ඇමරිකානු-තිරිඟු-පිටි-ගැන-ආසියාව-අවධානයෙන්",
       "Category": "International News",
       "Parent URL": "https://www.hirunews.lk/international-news.php?pageID=835"
}