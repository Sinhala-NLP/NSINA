{
       "Source": "hirunews",
       "Timestamp": "Monday, 05 September 2016 - 15:02",
       "Headline": "හොංකොං ඡන්දයෙන් චීන විරෝධී තරුණ සංවිධානයට ජයක්",
       "News Content": "හොංකොං ව්‍යවස්ථාදායක  සභාවට නියෝජිතයන් පත් කරගැනීම සඳහා ඊයේ පැවති මැතිවරණයේදී එහි චීන විරෝධී යොවුන් දේශපාලන බලවේගයට ජයග්‍රහණයක් හිමිවී තිබෙනවා.\nවාර්තාගත මිලියන 2.2 ක් ඡුන්ද දායකයන් එහිදී ඡන්දය ප්‍රකාශ කළ අතර, ආසන 70 කින් යුත් පාර්ලිමේන්තුවේ ඔවුන්ට ප්‍රථම වරට ආසන තුනක් හෝ හිමිවනු ඇති බවයි සියයට 90 ක් පමණ ඡන්ද ගණන් කිරීමෙන් පසු අනාවරණ වූයේ.\nකෙසේ නමුත් මින් සියයට 30 ක් ආසන වෙන් වන්නේ ව්‍යාපාරික ප්‍රජාව  ඇතුලූ කණ්ඩායම්  නියෝජනය කරන චීන හිතවාදී පිරිස්වලටයි.\nමෙවර ඡුන්දයේදී 2014 වසරේ කුඩ ව්‍යාපාරයෙන් චීන විරෝධය පළ කළ යොවුන් පෙළ නියෝජනය කරන දැන් 23 හැවිරිදි  නේදන් ලෝ ද හොංකොං ව්‍යවස්ථාදායක සභාවට පත්වී සිටිනවා.",
       "URL": "https://www.hirunews.lk/142289/හොංකොං-ඡන්දයෙන්-චීන-විරෝධී-තරුණ-සංවිධානයට-ජයක්",
       "Category": "International News",
       "Parent URL": "https://www.hirunews.lk/international-news.php?pageID=589"
}