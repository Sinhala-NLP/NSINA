{
       "Source": "hirunews",
       "Timestamp": "Friday, 01 July 2016 - 8:39",
       "Headline": "සොම්මා සටන ඇරඹී අදට සියවස සපිරේ",
       "News Content": "පළමුවන ලෝක යුද්ධයේ රුදුරුතම ගැටුමක් වූ සොම්මා සටන හෙවත් උතුරුදිග ප්‍රංශයේ සොම්මා නදිය අසල සැතපුම් 15 ක ඉදිරි ආරක්ෂක වළල්ල අත්පත් කර ගැනීමේ සටනට අදට වසර 100 ක් සපිරෙනවා.\nඒ නිමිත්තෙන් දෙවන එලිසබෙත් මහරැජිනගේ ප්‍රධානත්වයෙන් ලන්ඩනයේ වෙස්මිනිස්ටර් ඇබේ දේවස්ථානයේ ඊයේ විශේෂ මෙහෙයක් පැවැත්වූ අතර, ස්කොට්ලන්තය ,වේල්සය සහ උතුරු අයර්ලන්තය ද සොම්මා සටනේ සියවස අනුස්මරණය කරනවා.\nසටනේදී බ්‍රිතාන්‍ය සෙබලූන් හාරලක්ෂ 20,000 ක්  ඇතුළු මිලියනයක් සෙබලූන් ජීවිතක්ෂයට පත්වුණා.\n1916 වසරේ ජුලි පළමුවැනිදා ඇරඹි මාස 5 ක් තිස්සේ පැවති ගැටුමෙන් ජර්මානු ඉදිරි ආරක්ෂක වළල්ල අභිබවා යාමට බ්‍රිතාන්‍ය සහ ප්‍රංශ හමුදාවලට හැකිවූයේ නැහැ.",
       "URL": "https://www.hirunews.lk/136907/සොම්මා-සටන-ඇරඹී-අදට-සියවස-සපිරේ",
       "Category": "International News",
       "Parent URL": "https://www.hirunews.lk/international-news.php?pageID=617"
}