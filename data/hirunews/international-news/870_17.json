{
       "Source": "hirunews",
       "Timestamp": "Friday, 18 January 2013 - 8:31",
       "Headline": "ඇමරිකාව, සෝමාලියාව පිළිගනියි.",
       "News Content": "විසි වසරකට පසු ප්‍රථම වතාවට අප්‍රිකානු සෝමාලියා රජය නිල වශයෙන් පිළිගැනීමට ඇමරිකාව තීරණය කර තිබෙනවා. එමගින් අප්‍රිකානු අඟ ප්‍රදේශයේ පිහිටි සෝමාලියාවට ඇමරිකානු ආධාර නැවතත් ලබාදීමට හැකිවනු ඇති. එක්සත් ජනපද රාජ්‍ය ලේකම් හිලරි ක්ලින්ටන් වොෂිංටනයේදී ඊයේ මේ බව ප්‍රකාශයට පත් කළේ සෝමාලි ජනාධිපති හසාන් ෂෙයික් මොහොමඞ් සමග පැවැත්වූ සාකච්ඡාවෙන් අනතුරුවයි. 1991 වසරේදී සෝමාලියාවේ ආඥාදායක මොහොමඞ් සෙයිඞ් බාරේ බලයෙන් පහ කිරීමෙන් පසු පසුගිය වසරේ මුල්වරට පැවති මැතිවරණයෙන් වත්මන් ජනපතිවරයා බලයට පත්වුණා. ඔහුගේ රජය අල්කයිඩා අනුබද්ධ සංවිධානයක් වන අල්ෂබාබ් සටන්කාමීන් සමග තීරණාත්මක සටනකට එළඹ සිටිනවා.",
       "URL": "https://www.hirunews.lk/51637/ඇමරිකාව-සෝමාලියාව-පිළිගනියි",
       "Category": "International News",
       "Parent URL": "https://www.hirunews.lk/international-news.php?pageID=870"
}