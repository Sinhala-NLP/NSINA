{
       "Source": "hirunews",
       "Timestamp": "Tuesday, 30 October 2018 - 9:12",
       "Headline": "වායු දූෂණයෙන් වසරකට ළමයින් හය ලක්ෂයක් අකාලයේ මිය යයි",
       "News Content": "ලොව පුරා වයස අවුරුදු 15ට අඩු ළමයින් හය ලක්ෂයක් වායු දූෂණය නිසා අකල් මරණවලට ගොදුරු වන බව ලෝක සෞඛ්‍ය සංවිධානය පවසනවා.\nඑමගින් නිකුත් කළ වාර්තාවක දැක්වෙන්නේ වයස අවුරුදු 15ට අඩු ළමයින්ගෙන් සියයට 93ක් එලෙස වායු දූෂණයට ලක්වන බවයි.\nදූෂිත වායුව මාරාන්තික වන වයස අවුරුදු 5ට අඩු ළමයින් මිලියන 630ක් ද ඊට ඇතුළත්.\nඒ අනුව 2016 වසරේ වායු දූෂණය නිසා මිය ගිය ළමයින් හයලක්ෂයකගේ අකල් මරණ බහුතරයකට හේතුවී ඇත්තේ ශ්වසන ආබාධයි.\nලෝක සෞඛ්‍ය සංවිධානයේ දත්තවලට අනුව මිහිපිට වෙසෙන සෑම පුද්ගලයන් දස දෙනෙකුගෙන් 9 දෙනෙකුම දූෂිත වායු ආශ්වාස කරන අතර වසරක දී ඒ නිසා අකල් මරණවලට ගොදුරු වන සංඛ්‍යාව මිලියන 7ක්.",
       "URL": "https://www.hirunews.lk/203211/වායු-දූෂණයෙන්-වසරකට-ළමයින්-හය-ලක්ෂයක්-අකාලයේ-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=321"
}