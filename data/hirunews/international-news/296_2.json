{
       "Source": "hirunews",
       "Timestamp": "Thursday, 24 January 2019 - 8:02",
       "Headline": "ප්‍රියංකා ගාන්ධි දේශපාලනයට",
       "News Content": "ඉන්දීය කොංග්‍රස් පක්ෂයේ නායක රාහුල් ගාන්ධිගේ සොහොයුරිය වන ප්‍රියංකා ගාන්ධි දේශපාලනයට අවතීර්ණ වන බවට නිල වශයෙන් දැනුම්දී තිබෙනවා.\nඉන්දියාවේ මහ මැතිවරණයට මාස කිහිපයක් තිබියදී ඇය මෙම දැනුම්දීම සිදුකර ඇති අතර, ඉන්දියාවේ අතිශය තීරණාත්මක ප්‍රාන්තයක් වන උත්තර් ප්‍රදේශ් හි කොංග්‍රස් පක්ෂ ලේකම්වරිය ලෙස ප්‍රියංකා ගාන්ධි පත් කර ඇති බවයි එම පක්ෂය පෙන්වා දෙන්නේ.\nමීට පෙර පැවති මැතිවරණවලදී ඇය, සිය මව සහ සොහොයුරා වෙනුවෙන් බොහෝ කටයුතු සිදුකළද දේශපාලන නිලතල දැරීම ප්‍රතික්ෂේප කළා.\nඉන්දීය දේශපාලන විශ්ලේෂකයින් පෙන්වා දෙන්නේ ප්‍රියංකා ගාන්ධි දේශපාලනයට අවතීර්ණවීම කොංග්‍රස් පක්ෂයට නව බලයක් එක් කරනු ඇති බවටයි.",
       "URL": "https://www.hirunews.lk/208901/ප්‍රියංකා-ගාන්ධි-දේශපාලනයට",
       "Category": "International News",
       "Parent URL": "https://www.hirunews.lk/international-news.php?pageID=296"
}