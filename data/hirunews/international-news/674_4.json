{
       "Source": "hirunews",
       "Timestamp": "Saturday, 09 January 2016 - 17:08",
       "Headline": "චීනයේ පැරණි රෝහලක් බිමට සමතලා කරයි",
       "News Content": "චීනයේ - හෙනන් ප්‍රදේශයේ පිහිටි පැරණි රෝහලක් එහි සියලූ උපකරණ ද සමගින් බිමට සමතලා කර දැමීමට ප්‍රාන්ත බලධාරින් කටයුතු කර තිබෙනවා.\nවිදෙස් මාධ්‍ය වාර්තා කළේ රෝහලේ වෛද්‍ය උපකරණ විකිරණ යන්ත්‍ර,රෝගීන්ගේ ආම්පන්න ඇතුළු සියලූ ද්‍රව්‍ය එලෙස සමතලා කර දමා ඇති බවයි.\nඒවායේ වටිනාකම ඇමරිකානු ඩොලර් ලක්ෂ 6 කට ආසන්න බවයි අදාළ රෝහල් බලධාරින් පවසන්නේ.\nමේ අතර, විදෙස් මාධ්‍ය වෙත අදහස් දක්වමින් රෝහලේ ප්‍රකාශකයෙකු සදහන් කර ඇත්තේ ගොඩනැගිල්ල සමතලා කර දැමීමට සුළු මොහොතකට පෙර එහි ඉහළ මහලේ වෛද්‍යවරුන් තුන්දෙනෙකු රෝගියෙකු සහ පිරිසිදු කිරීමේ කාර්ය මණ්ඩලයේ කිහිපදෙනෙකු සිටිනු දුටු බවයි.\nනමුත්, ඔවුන්ට සිදුවූයේ කුමක් ද යන්න මෙතෙක් අනාවරණ වී නැහැ.\nසීඝ්‍ර ලෙස නාගරීකරණයකට ලක් වෙමින් පවතින චීනයේ නව ව්‍යාපෘති සදහා මෙවැනි පැරණි ගොඩනැගිලි ඉවත් කිරීම සුලභ දර්ශනයක්.",
       "URL": "https://www.hirunews.lk/123690/චීනයේ-පැරණි-රෝහලක්-බිමට-සමතලා-කරයි",
       "Category": "International News",
       "Parent URL": "https://www.hirunews.lk/international-news.php?pageID=674"
}