{
       "Source": "hirunews",
       "Timestamp": "Friday, 12 June 2020 - 19:03",
       "Headline": "ලොව අන්තදුගී ජනගහණය කෝටි 100 ඉක්මවන ලකුණු",
       "News Content": "කොවිඩ් නයින්ටීන් ගෝලීය වසංගතය හේතුවෙන් තවත් ලෝකවාසීන් මිලියන 395ක් අන්ත දුගී භාවයට පත්වන අතර ඒ අනුව අන්ත දුගී ලෝක ජනගහනය කෝටි 101 දක්වා ඉහළ යනු ඇති බව නව අධ්‍යයනයකින් හෙළි වී තිබෙනවා.\nඑය ප්‍රසිද්ධියට පත් කර ඇත්තේ ජගත් සංවිධාන සරසවියේ ප්‍රකාශනයක් මගින්.\nමේ අතර අද පෙරවරු හයෙන් අවසන්වූ පැය 24 තුළ ඉන්දියාවෙන් නව කොරෝනා වෛරස් ආසාදිතයින් 10,956ක් වාර්තා වී ඇති අතර, ඉන්දියාවේ දිනකදී ආසාදිතයන් දස දහස ඉක්ම වූ ප්‍රථම අවස්ථාව මෙයයි.\nඑසේම කොරෝනා වෛරසය හේතුවෙන් ලොව පුරා පුද්ගලයින් 424,423 දෙනෙකු මියගොස් ඇති අතර, වෛරසය ආසාදනය වූ සංඛ්‍යාව 7626,014ක් බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/242906/ලොව-අන්තදුගී-ජනගහණය-කෝටි-100-ඉක්මවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=179"
}