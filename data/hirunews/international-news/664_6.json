{
       "Source": "hirunews",
       "Timestamp": "Thursday, 18 February 2016 - 16:18",
       "Headline": "කට ඇරගෙන නින්දට  ගියොත් ලෙඩක්",
       "News Content": "නින්දට යාමේදී මුඛය විවෘතව පැවතීම දත්වලට හානිකර බවට අධ්‍යයනයකදී හෙළිවී තිබෙනවා.\nඑය ශක්තිජනක පානයන් භාවිත කිරීමට වඩා වැඩි ප්‍රතිශතයකින් දත්වලට බලපෑම් එල්ලවන බවයි මෙම සමීක්ෂණය සිදුකල විද්‍යාඥයන් පෙන්වාදී ඇත්තේ.\nනින්දේදී නාසයෙන් ආශ්වාස ප්‍රාශ්වාස කරන පුද්ගලයන්ට වඩා නින්දේදී මුඛය විවෘතව පවතින පුද්ගලයන්ගේ දත් දිරාපත්වීම වැඩි බව මෙම සමීක්ෂණය මගින් අනාවරණ කරගෙන තිබෙනවා.\nමුඛය විවෘතව පැවතීම මගින් ඛේටය නිපදවීම අවම වීම හමුවේ මෙම තත්වය ඇතිවන බවයි සමීක්ෂකයන් පෙන්වාදී ඇත්තේ.\nඑම අවස්ථාවන්වලදී දත් ආවරණය කරමින් බැක්ටීරියා පටලයක් නිර්මාණය වී එමගින් නිකුත්වන අම්ලයකින් දත් දිරාපත්වන බවට හෙළිවී තිබෙනවා.\nනින්දේදී මුඛය විවෘතව පවතින පුද්ගලයන් අවදිවන විට මුඛය වියළි තත්වයකින් පවතින අතර ඊට හේතුව වන්නේ ඛේටය නිශ්පාදනය වීම අවම වීම බවයි සමීක්ෂකයන් පෙන්වාදී ඇත්තේ.",
       "URL": "https://www.hirunews.lk/126583/කට-ඇරගෙන-නින්දට-ගියොත්-ලෙඩක්",
       "Category": "International News",
       "Parent URL": "https://www.hirunews.lk/international-news.php?pageID=664"
}