{
       "Source": "hirunews",
       "Timestamp": "Saturday, 17 July 2021 - 12:40",
       "Headline": "දකුණු අප්‍රිකාවේ ප්‍රචන්ඩ ක්‍රියා රැල්ල කලින් සැලසුම් කරලා - ජනාධිපති සිරිල් රමෆෝසා",
       "News Content": "දකුණු අප්‍රිකාවේ දැන් ඇති වී තිබෙන ප්‍රචන්ඩ ක්‍රියා රැල්ල කලින් සැලසුම් කර ඇති බව එරට ජනාධිපති සිරිල් රමෆෝසා පවසනවා. එය ප්‍රජාතන්ත්‍රවාදයට එල්ල වන පහරක් ලෙසයි ඔහු හැඳින්වූයේ.\nහිටපු ජනාධිපති ජේකොබ් සූමා දූෂණ චෝදනාවලට වැරදිකරු වීමෙන් පසු සිරගත කිරීම මෙම ප්‍රචන්ඩ රැල්ලේ ආරම්භයයි.\nඔහුගේ ආධාරකරුවන් වීථිවලට පිවිස කඩ සාප්පු කොල්ලකෑමට පටන් ගත් අතර, පොලීසිය හා නිරන්තරයෙන් ගැටුම් වලට පෙළඹුණා.\nගැටුම් සම්බන්ධයෙන් මේ වනවිට 2500 කට වැඩි පිරිසක් අත්අඩංගුවට ගෙන තිබෙනවා.\nඑම ගැටුම් වලින් මේ වනවිට පුද්ගලයින් 212 දෙනෙකු ජිවිතක්ෂයට පත්ව ඇති අතර සිදුව ඇති ආර්ථික හානිය ඩොලර් බිලියනය ඉක්මවන බව සඳහන්.",
       "URL": "https://www.hirunews.lk/277211/දකුණු-අප්‍රිකාවේ-ප්‍රචන්ඩ-ක්‍රියා-රැල්ල-කලින්-සැලසුම්-කරලා-ජනාධිපති-සිරිල්-රමෆෝසා",
       "Category": "International News",
       "Parent URL": "https://www.hirunews.lk/international-news.php?pageID=105"
}