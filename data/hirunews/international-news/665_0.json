{
       "Source": "hirunews",
       "Timestamp": "Sunday, 14 February 2016 - 15:32",
       "Headline": "බ්‍රසීලය - සීකා වෛරසය මැඩලීමට හමුදාව යොදවයි",
       "News Content": "නූපන් දරුවන්ගේ විකෘතිතා ඇති කරන සීකා වෛරසය පිළිබඳව ජනතාව දැනුවත් කිරීම සඳහා බ්‍රසීලය හමුදා සෙබලූන් දෙලක්ෂයකට වැඩි පිරිසක් රට පුරා යොදවා තිබෙනවා.\nනොවැඩුණු මොලයක් සහිත දරුවන් 4000 ක් පමණ සීකා වෛරසය ආසාදනය වූ බ්‍රසීල මව්වරුන්ට ලැබී ඇති අතර, එය එරට දැවැන්ත සෞඛ්‍ය මෙන්ම සමාජ ප්‍රශ්නයක් බවට පත්ව ඇති බව සඳහන්.\nබ්‍රසීල ජනාධිපතිනි ඩිල්මා රූසෙෆ් ප්‍රකාශ කළේ අගෝස්තු මාසයේ බ්‍රසීලයේ පැවැත්වෙන ගිම්හාන ඔලිම්පික් සැණකෙළියට සීකා වෛරසය බාධාවක් වීමට ඉඩ නොතබන බවයි.\nමදුරුවන් මගින් බෝවන සීකා වෛරසයෙන් වැළකිය හැකි ආකාරය පිළිබඳ දැනුවත් කිරීමේ පත්‍රිකා මිලියන ගණනක් බ්‍රසීලය මුද්‍රණය කර ඇති අතර හමුදා සෙබලූන් ඒවා නිවසක් පාසා ගොස් බෙදා හරින බව විදෙස් වාර්තා සඳහන් කළා.",
       "URL": "https://www.hirunews.lk/126242/බ්‍රසීලය-සීකා-වෛරසය-මැඩලීමට-හමුදාව-යොදවයි",
       "Category": "International News",
       "Parent URL": "https://www.hirunews.lk/international-news.php?pageID=665"
}