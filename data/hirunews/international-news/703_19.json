{
       "Source": "hirunews",
       "Timestamp": "Sunday, 20 September 2015 - 9:57",
       "Headline": "පාප්වහන්සේ කියුබාවට සැපත් වෙයි",
       "News Content": "ශුද්ධෝත්තම ෆ්‍රැන්සිස් පාප්වහන්සේ සිය ප්‍රථම කියුබානු සංචාරය ආරම්භ කරමින් හවානා අගනුවරට ඊයේ (19) සැපත්වුණා. එහිදී පාප්වහන්සේ පිළිගනු ලැබූයේ ජනාධිපති රාවුල් කස්ත්‍රෝ  විසින්. ඇමරිකා එක්සත් ජනපදය බලා යාමට පෙර පාප්වහන්සේ දින හතරක් කියුබාවේ ගත කරනවා.\nලතින් ඇමරිකාවෙන් බිහිවූ ප්‍රථම පාප්තුමන් වන ෆ්‍රැන්සිස් පාප්වහන්සේ කියුබාව සහ ඇමරිකා එක්සත් ජනපදය අතර සබඳතා යළි ආරම්භ කිරීමට මුල් වූ බව සැළකෙනවා.\nකොමියුනිස්ට් කියුබාව සමඟ වෙළඳ සහ සංචාර සඳහා පැවති සීමාවන් ලිහිල් කිරීමට ඇමරිකා එක්සත් ජනපදය පියවර ගත්තේ පසුගිය සිකුරාදා දිනයේදියි.",
       "URL": "https://www.hirunews.lk/116905/පාප්වහන්සේ-කියුබාවට-සැපත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=703"
}