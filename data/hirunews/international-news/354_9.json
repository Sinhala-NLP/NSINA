{
       "Source": "hirunews",
       "Timestamp": "Friday, 06 July 2018 - 7:56",
       "Headline": "දැඩි උණුසුමෙන් කැනඩාවේ 33 ක් මරුට",
       "News Content": "කැනඩාවේ - කුවිබෙක් ප්‍රාන්තයේ දකුණුදිග ප්‍රදේශයේ පැතිරෙන උණුසුම් වා දහරා හේතුවෙන් පුද්ගලයන් 33 දෙනෙකු ජීවිතක්ෂයට පත්ව තිබෙනවා.\nපසුගිය සිකුරාදා සිට මෙහි උෂ්ණත්වය සෙන්ටිගේ‍්‍රඩ් අංශක 35 දක්වා ඉහළ ගොස් ඇති අතර, ඉහළ ආර්ද්‍රතාවක් ද පවතින බව සදහන්.\nමරණ සංඛ්‍යාව දිනපතා ඉහළ යන අතර, මියගිය බහුතරයක් වයස අවුරුදු 50 ත් 80ත් අතර අයයි.\nවැඩිම මරණ සංඛ්‍යාවක් වාර්තා වන්නේ මොන්ටි‍්‍රයෙල් නුවරින්.\nමේ නිසා එහි නගරාධිපතිවරයා ජනතාවට පිහිනුම් තටාක සහ වායු සමීකරණය කළ ස්ථාන විවෘත කර ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/194613/දැඩි-උණුසුමෙන්-කැනඩාවේ-33-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=354"
}