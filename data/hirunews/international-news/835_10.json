{
       "Source": "hirunews",
       "Timestamp": "Saturday, 01 June 2013 - 11:36",
       "Headline": "ඔක්ලහෝමාවට යළිත් ටොනෙඩෝ.",
       "News Content": "මීට සති දෙකකට පෙර ප්‍රබල ටොනෙඩෝවකට මුහුණ දුන් ඇමරිකාවේ ඔක්ලහෝමා ප්‍රාන්තයට යළිත් ටොනෙඩෝ සුළි සුළං බලපා තිබෙනවා. මීට පැය කිහිපයකට පෙර එනම් ඇමරිකාවේ සිකුරාදා සන්ධ්‍යාවේ ඇති වූ එම ටොනෙඩෝවලින් ජීවිත හානි 5ක් වාර්තා වන බවයි විදෙස් වාර්තා සඳහන් කළේ. ප්‍රාන්තයේ මහාමාර්ගයක් මෙවැනි ටොනෙඩෝ සුළි සුළඟකට මුහුණ දුන් අතර එහි වාහන රැසක් එකිනෙක ගැටී අනතුරු සිදුව තිබෙනවා. සුළි සුළං සමග දැඩි වර්ෂාවක් සහ ජල ගැලීම් වාර්තා වන අතර ඔක්ලහෝමා ප්‍රාන්තයේ නිවාස 60,000කට පමණ විදුලිය ඇණහිට ඇති බව සඳහන්. මීට සති දෙකකට පමණ පෙර ඔක්ලහෝමාව මුහුණ දුන් දැවැන්ත ටොනෙඩෝවෙන් පුද්ගලයන් 24 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/60078/ඔක්ලහෝමාවට-යළිත්-ටොනෙඩෝ",
       "Category": "International News",
       "Parent URL": "https://www.hirunews.lk/international-news.php?pageID=835"
}