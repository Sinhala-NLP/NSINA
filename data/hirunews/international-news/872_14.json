{
       "Source": "hirunews",
       "Timestamp": "Thursday, 10 January 2013 - 8:07",
       "Headline": "ඉන්දියාව සහ පාකිස්ථානය එකිනෙකාට අනතුරු අඟවයි.",
       "News Content": "කාශ්මීර දේශ සීමාවේ වර්ධනය වන ගැටුම් සම්බන්ධයෙන් ඉන්දියාව සහ පාකිස්ථානය එකිනෙකාට අනතුරු අඟවා තිබෙනවා. පසුගියදා කාශ්මීර දේශ සීමාවේදී ඉන්දීය සෙබලූන් දෙදෙනෙකු ඝාතනයට ලක්වුණා. ඉන්දියාව චෝදනා කළේ පාකිස්ථානය විසින් මෙම සෙබලූන් දෙදෙනා ඝාතනය කළ බවයි. එමෙන්ම එක් සෙබලෙකු ගෙළ සිඳ ඝාතනය කර ඇති බවටයි  ඉන්දියාව චෝදනා එල්ල කළේ. කෙසේ වුවත් පාකිස්ථානය ප්‍රකාශ කළේ එවැනි අමානුෂික ඝාතනයක් සිය ආරක්ෂක අංශ විසින් සිදු නොකල බවයි. මෙය අසත්‍ය චෝදනාවක් වන අතර මේ සම්බන්ධයෙන් එක්සත් ජාතීන්ගේ සංවිධානය මැදිහත්වී පරීක්ෂණයක් සිදුකළ යුතු බවද පාකිස්ථානු රජය සඳහන් කර ඇති බව විදෙස් මාධ්‍ය වාර්තා කළා. මෙම තත්ත්වය අඛණ්ඩව පැවතුනහොත් කාශ්මීර දේශසීමාව තුළ වඩාත් අනතුරුදායක තත්ත්වයක් ඇතිවිය හැකි බවට දෙපාර්ශවය විසින් එකිනෙකාට චෝදනා එල්ල කර ඇති බව විදෙස් මාධ්‍යවල තවදුරටත් සඳහන්.",
       "URL": "https://www.hirunews.lk/51157/ඉන්දියාව-සහ-පාකිස්ථානය-එකිනෙකාට-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=872"
}