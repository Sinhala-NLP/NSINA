{
       "Source": "hirunews",
       "Timestamp": "Wednesday, 15 May 2013 - 10:18",
       "Headline": "ලක්ෂ 30ක අයි.පී.එල්. ඔට්ටුව පැරදුණු උපාධිධාරියා දරුවෙකු ඝාතනය කරයි.",
       "News Content": "ඉන්දීය ප්‍රිමියර් ලීග් තරගාවලියේ දී ඇල්ලූ ඔට්ටුවක් පරාජයට පත්වීමත් සමගම මුම්බායි හි උපාධිධාරියෙකු වයස අවුරුදු 13ක පිරිමි දරුවෙකු ඝාතනය කර තිබෙනවා. අයි.පී.එල්. තරගාවලිය සම්බන්ධයෙන් ලක්ෂ 30ක ඔට්ටුවක් අල්ලා ඇති හිමාන්ෂු රන්කා නැමැති මෙම උපාධිධාරියා සිය ඔට්ටුවෙන් පරාජයට පත්ව ඇති බව සදහන්. ඒ සමගම ඔහු ආදිත්‍ය නම් 13 හැවිරිදි දරුවෙකු පැහැගෙන ගොස් ඇති අතර එම දරුවාගේ දෙමාපියන්ගෙන් ලක්ෂ 30ක කප්පමක් ඉල්ලා ඇති බවයි වාර්තා වන්නේ. අනතුරුව අදාළ දෙමාපියන් විසින් පොලීසියට පැමිණිලි කිරීමත් සමගම ඔට්ටුව පරාජයට පත්වූ උපාධිධාරියා විසින් 13 හැවිරිදි දරුවා ඝාතනය කර තිබෙනවා.",
       "URL": "https://www.hirunews.lk/59001/ලක්ෂ-30ක-අයි-පී-එල්-ඔට්ටුව-පැරදුණු-උපාධිධාරියා-දරුවෙකු-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=840"
}