{
       "Source": "hirunews",
       "Timestamp": "Tuesday, 17 August 2021 - 8:46",
       "Headline": "කාබුල් ගුවන් තොටුපළ යලි ඇරේ",
       "News Content": "ඇෆ්ගනිස්ථානයේ කාබුල් ගුවන් තොටුපළ තුළ ඊයේ ඇති වූ තදබදය හේතුවෙන් පැය කිහිපයකට වසා දැමුණු ගුවන් තොටුපළ යළි විවෘත කිරීමට ඇමරිකානු ආරක්ෂක අංශ පියවර ගෙන තිබෙනවා.\nඇෆ්ගනිස්ථානයේ පිහිටි ඇමරිකානු තානාපති කාර්යාලයේ නිලධාරීන් රැගෙන යාමට සූදානම් වූ ගුවන් යානයට සිවිල් වැසියන් ඇතුළුවීමට ගත් උත්සාහයක දී ඇති වූ නොසන්සුන්තාවය හේතුවෙන් මෙලෙස ගුවන් තොටුපළ වසා දැමීමටයි ඇමරිකානු ආරක්ෂක අංශ පියවර ගෙන තිබුණේ.\nමේ වන විට එම ගුවන් තොටුපළ අවට ආරක්ෂාව තර කර ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/279898/කාබුල්-ගුවන්-තොටුපළ-යලි-ඇරේ",
       "Category": "International News",
       "Parent URL": "https://www.hirunews.lk/international-news.php?pageID=99"
}