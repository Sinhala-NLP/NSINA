{
       "Source": "hirunews",
       "Timestamp": "Tuesday, 27 July 2021 - 10:38",
       "Headline": "උතුරු සහ දකුණු කොරියාව අතර සන්නිවේදනය යළි ස්ථාපිත කෙරේ",
       "News Content": "විසන්ධි කරන ලද උතුරු සහ දකුණු කොරියානු රාජ්‍යයන් අතර, දුරකථන සන්නිවේදන සම්බන්ධතාව යළි ස්ථාපිත කර තිබෙනවා.\nදකුණු කොරියානු ජනාධිපති කාර්යාලය ප්‍රකාශ කළේ දෙරට අතර විශ්වාසය සහ සබඳතා වැඩිදියුණු කරලීම සඳහා දෙරටේම නායකයන් එකඟ වූ බවයි.\nඒ සම්බන්ධයෙන් පසුගිය අප්‍රේල් මාසයේ සිට දෙපාර්ශවය අතර ලිපි හුවමාරුවක් සිදුවූ බව ද එමගින් සඳහන් කර තිබෙනවා.\nපසුගිය 2020 වසරේ ජුනි මාසයේ උතුරු සහ දකුණු කොරියානු රාජ්‍යයන් සන්නිවේදන ඇමතුම් මාර්ගය අවහිර කළේ දෙපාර්ශවය අතර පැවති සමුළුව බිඳ වැටීමෙන් අනතුරුවයි.\nඊට පෙර 2018 වසරේ සිට දකුණු කොරියානු ජනපති මූන් ජේ ඉන් සහ උතුරු කොරියානු නායක කිම් ජොං අං තුන්වරක් හමුවූ අතර දෙපාර්ශවයේ සබඳතා වැඩිදියුණු වීමක් දක්නට ලැබුණා.",
       "URL": "https://www.hirunews.lk/278120/උතුරු-සහ-දකුණු-කොරියාව-අතර-සන්නිවේදනය-යළි-ස්ථාපිත-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=103"
}