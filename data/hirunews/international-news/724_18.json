{
       "Source": "hirunews",
       "Timestamp": "Monday, 22 June 2015 - 8:52",
       "Headline": "රස්නෙට පාකිස්ථානයේ 120 ක් මරුට",
       "News Content": "පාකිස්ථානයේ සින්දු ප්‍රාන්තයේ අධික උෂ්ණත්වය හේතුවෙන් දින 3 ක් තුළ 120 දෙනෙකු ජීවිතක්ෂයට පත්ව තිබෙනවා. මින් 112 දෙනෙකුම කරච්චි නුවර වැසියන් බවයි විදෙස් මාධ්‍ය වාර්තාවල දැක්වෙන්නේ. ඊයේ දිනය වනවිට සින්දු ප්‍රාන්තයේ වාර්තාවූ උෂ්ණත්වය සෙල්සියස් අංශක 45 ක් ඉක්මවා තිබුණා. පාකිස්ථානු කාලගුණ බලධාරීන්ගේ වාර්තාවලට අනුව ඉදිරි සතිය තුළද මෙම අධික උෂ්ණත්වය පවතිනු ඇති බව සඳහන්.\nමේ අතර පසුගිය මැයි මාසයේ ඉන්දියාවට බලපෑ සෙල්සියස් අංශක 50 කට අධික උෂ්ණත්වය හේතුවෙන් අන්ද්‍රා ප්‍රදේශ් සහ තෙලඟනා ප්‍රාන්තවල 1700 කට අධික පිරිසක් ජීවිතක්ෂයට පත්වුණා.",
       "URL": "https://www.hirunews.lk/111856/රස්නෙට-පාකිස්ථානයේ-120-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=724"
}