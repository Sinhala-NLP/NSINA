{
       "Source": "hirunews",
       "Timestamp": "Saturday, 16 January 2021 - 9:29",
       "Headline": "කොවිෂීල්ඩ් කොරෝනා එන්නතේ ක්‍රියාකාරීත්වය ඉහළ නංවන අයුරු හෙලිදරව් කෙරේ",
       "News Content": "කොවිෂීල්ඩ් හෙවත් ඉන්දියාවේ නිෂ්පාදනය කරන ඔක්ස්ෆර්ඩ් සරසවි - ඇස්ට්‍රා සෙනෙකා කොරෝනා එන්නතේ ක්‍රියාකාරීත්වය එන්නත් මාත්‍රා දෙක අතර පරතරය මත රඳා පවතින බව ඉන්දියාවේ ප්‍රකට විද්‍යාඥයෙකු වන අදාර් පූනවල්ලා පවසනවා.\nපූනේ නගරයේ පිහිටි ඉන්දීය සේරම් එන්නත් නිෂ්පාදන ආයතනයේ ප්‍රධානියාද වන ඔහු සඳහන් කළේ කොවිෂීල්ඩ් මෙන්ම භාරත් බයෝටෙක් කොරෝනා එන්නත් මාතා දෙකක් අතර පරතරය දින 28 ක් වත් පැවතිය යුතු බවයි.\nපළමු එන්නත් මාත්‍රාව සහ දෙවන එන්නත් මාත්‍රාව අතර පරතරය ඊට වඩා අඩුවූවද එන්නත මගින් 70% ක පමණ කාර්යක්ෂමතාවයක් අපේක්ෂා කළ හැකියි.\nඑහෙත් එය සති 04 ඉක්ම වුවහොත් ක්‍රියාකාරීත්වය 80% දක්වා ඉහළ යන බවයි සේරම් ආයතනයේ විධායක අධ්‍යක්ෂ සුරේෂ් ජාදව් ප්‍රකාශ කළේ.\nමේ නිසා එන්නත් මාත්‍රා දෙක අතර සති 06 ක හෝ 08 ක පරතරයක් පවත්වා ගැනීමෙන් එහි ක්‍රියාකාරීත්වය තවදුරටත් ඉහළ නැංවිය හැකි බව ඔහුගේ අදහසයි. ලොව විශාලතම එන්නත්කරණ වැඩසටහන අද ඉන්දියාවේ ආරම්භ වන්නේ කොවිෂීල්ඩ් සහ භාරත් බයෝටෙක් එන්නත් යොදා ගනිමින්.",
       "URL": "https://www.hirunews.lk/259835/කොවිෂීල්ඩ්-කොරෝනා-එන්නතේ-ක්‍රියාකාරීත්වය-ඉහළ-නංවන-අයුරු-හෙලිදරව්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=141"
}