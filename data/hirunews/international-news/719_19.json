{
       "Source": "hirunews",
       "Timestamp": "Saturday, 11 July 2015 - 13:52",
       "Headline": "චීනයට ප්‍රබල සුළි සුළඟක්",
       "News Content": "චෑන් හොම් සුළි සුළඟ ආසන්න වීමත් සමඟ නැගෙනහිර චීනයේ වෙරළාසන්න ප්‍රදේශවල පුද්ගලයන් අට ලක්ෂයක් පමණ ආරක්ෂිත ප්‍රදේශ වෙත ඉවත් කරගෙන තිබෙනවා. පැයට කිලෝමීටර් 187ක වේගයෙන් හමන මෙම සුළි සුළඟ ෂැංහයි නුවරට දකුණුදෙසින් අද (11) ළඟා වනු ඇතැයි අපේක්ෂිතයි. සුළි සුළඟ හේතුවෙන් චීනයේ ගුවන් ගමන් 400කට වැඩි සංඛ්‍යාවක් අවලංගු කර තිබෙනවා. චීන ජාතික කාලගුණ විද්‍යා මධ්‍යස්ථානය ප්‍රකාශ කළේ 1949 වසරෙන් පසු නැගෙනහිර චීනයට ළඟා වන ප්‍රබලතම සුළි සුළඟ මෙය විය හැකි බවයි. චෑන් හොම් සුළි සුළඟ චීනයට ළඟාවීමට පෙර මේ සතිය මුලදී පිලිපීනයේ ජීවිත 5ක් බිළිගත් අතර, තායිවානයට සහ ජපානයට ද හානි සිදුකළා. සුළි සුළඟත් සමඟ මීටර් 10ක් පමණ වූ උස් රළ ඇති විය හැකි බැවින් නැගෙනහිර චීනයේ ධීවර යාත්‍රා 29,000ක් පමණ වරාය වෙත නැවත කැදවා ඇති බව සදහන්.",
       "URL": "https://www.hirunews.lk/113017/චීනයට-ප්‍රබල-සුළි-සුළඟක්",
       "Category": "International News",
       "Parent URL": "https://www.hirunews.lk/international-news.php?pageID=719"
}