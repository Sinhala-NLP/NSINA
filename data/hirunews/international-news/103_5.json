{
       "Source": "hirunews",
       "Timestamp": "Thursday, 29 July 2021 - 15:52",
       "Headline": "ඕස්ට්‍රේලියාවේ - සිඩ්නි නුවර නිරෝධායන නීති රැකීමට හමුදා සහය පතයි",
       "News Content": "ඕස්ට්‍රේලියාවේ විශාලතම නගරය වන සිඩ්නි නුවර දෛනික කොරෝනා ආසාදිතයින් සංඛ්‍යාව වාර්තාගත ලෙස ඉහළ යාමත් සමඟ නිරෝධායන නීති රැකීමට හමුදා සහය ඉල්ලා ඇති බව වාර්තා වනවා.\nමිලියන 6ක ජනතාව වෙසෙන සිඩ්නි නුවර දැන් සති 6ක් තිස්සේ වසා දමා ඇති අතර, ඩෙල්ටා කොරෝනා ප්‍රභේදය එහි කොරෝනා ව්‍යාප්තිය ඉහළ යාමට හේතුවී ඇති බව සඳහන්.\nනිව් සවුත් වේල්ස් ප්‍රාන්තයේ අගනුවර වන සිඩ්නි නුවර අද උදෑසනින් අවසන් වූ පැය 24 තුල නව කොරෝනා ආසාදිතයන් 239ක් වාර්තා වූ අතර එය ගෝලීය වසංගතය ආරම්භ වූ පසු එහි වාර්තා වූ ඉහළම දෛනික ආසාදිත සංඛ්‍යාවයි.",
       "URL": "https://www.hirunews.lk/278338/ඕස්ට්‍රේලියාවේ-සිඩ්නි-නුවර-නිරෝධායන-නීති-රැකීමට-හමුදා-සහය-පතයි",
       "Category": "International News",
       "Parent URL": "https://www.hirunews.lk/international-news.php?pageID=103"
}