{
       "Source": "hirunews",
       "Timestamp": "Friday, 25 November 2016 - 7:54",
       "Headline": "ඉරාකයේ අයි.එස් ප්‍රහාරයකින් ෂියා බැතිමතුන් 77 දෙනෙකු මරුට",
       "News Content": "ඉරාකයේ - ෂියා මුස්ලිම්වරුන්ට පූජනීය වූ කර්බාලා ශුද්ධ නගරයේ වන්දනාවේ නිරත වී නැවත පැමිණෙමින් සිටි බැතිමතුන් පිරිසකට ඊයේ (24) ට්‍රක් රථ බෝම්බ ප්‍රහාරයක් එල්ල වුණා.\nබැග්ඩෑඩ් නුවරට කිලෝමීටර් 100 ක් පමණ දකුණෙන් පිහිටි හිල්ලා නගරයේ අවන්හලක් සහ ඉන්ධන පිරවුම්හලක් අසල සිදුවූ මෙම බෝම්බ ප්‍රහාරයෙන් ෂියා බැතිමතුන් 77 දෙනෙකු ජීවිතක්ෂයට පත්වුණා.\nඔවුන් බහුතරයක් ඉරානයෙන් සහ ඇෆ්ගනිස්ථානයෙන් පැමිණි ෂියා බැතිමතුන්.\nඅයි.එස් සංවිධානය මෙම ප්‍රහාරයේ වගකීම භාර ගෙන ඇති අතර, එහිදී තවත් පුද්ගලයන් 40 දෙනෙකු පමණ තුවාල ලබා තිබෙනවා.",
       "URL": "https://www.hirunews.lk/148270/ඉරාකයේ-අයි-එස්-ප්‍රහාරයකින්-ෂියා-බැතිමතුන්-77-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=555"
}