{
       "Source": "hirunews",
       "Timestamp": "Tuesday, 25 October 2016 - 8:19",
       "Headline": "වායු දූෂණය, අධික රුධිර පීඩනයට හේතුවන බව හෙළිවේ",
       "News Content": "දීර්ඝකාලීනව නාගරික වායු දූෂණයට නිරාවරණය වීම අධික රුධිර පීඩනයට හේතුවිය හැකි බව අනාවරණ වනවා. යුරෝපීය නගරවාසීන් 41000 ක් යොදා ගනිමින් සිදුකළ මෙම පර්යේෂණයේ ප්‍රතිඵල යුරොපියන් හාට් ජර්නල් නැමති වෛද්‍ය සඟරාවේ පළවී තිඛෙනවා.\nඑම පර්යේෂණයෙන් අනාවරණ වී ඇත්තේ ග්‍රාමීය ප්‍රදේශ හා සැසඳූ විට වායු දූෂණය අධික නගරවල සෑම වැඩිහිටියන්  100 දෙනෙකුගෙන් එක් අයෙකු මෙලෙස අකාලයේ මියයන බවයි.\nශබ්ද දූෂණයද මෙම අධ්‍යයනය මගින් පරීක්ෂාවට ලක් කර ඇති අතර, එහිදී හෙළිවී ඇත්තේ ශබ්ද දූෂණය වැඩි නාගරික ප්‍රදේශවල ජනතාවගේ අධි ආතතිය ඉහළ මට්ටමක පවතින බවයි.",
       "URL": "https://www.hirunews.lk/145999/වායු-දූෂණය-අධික-රුධිර-පීඩනයට-හේතුවන-බව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=567"
}