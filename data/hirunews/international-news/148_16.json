{
       "Source": "hirunews",
       "Timestamp": "Sunday, 13 December 2020 - 9:37",
       "Headline": "කාලගුණ හදිසි තත්ත්වයක් ප්‍රකාශයට පත්කරන්නැයි ජගත් මහ ලේකම් ලෝක නායකයින්ගෙන් ඉල්ලයි",
       "News Content": "ඕස්ට්‍රේලියාවේ සිට කැලිෆෝනියාව දක්වා පැතිරුණු ලැව්ගිනි, ධ්‍රැව ප්‍රදේශවල දැවැන්ත ග්ලැසියර ඛාදනය ඇතුළු කාලගුණ විපර්යාස තුළින් විද්‍යාවට සවන් යොමු කිරීම සඳහා ජනප්‍රිය ලෝක නායකයින්ට බලපෑමක් කර ඇති බව ජගත් සංවිධාන මහ ලේකම් අන්තෝනියෝ ගුටේරස් පවසනවා.\nපැරිස් කාලගුණ සම්මුතියේ 05 වන සමරුව නිමිත්තෙන් සංවිධාන කෙරුණු සමුළුවකට එක්වෙමින් ජගත් මහ ලේකම්වරයා කියා සිටියේ ඒ සඳහා කාලගුණ හදිසි තත්ත්වයක් ප්‍රකාශයට පත්කිරීම වැදගත් වන බවයි.\nයම් රටක් කාබන් සමතුලිතතාව අත්කර ගන්නා තුරු එය ක්‍රියාත්මක විය යුතු බව ඔහු කියා සිටියා.\nචීනය විසින් ලෝක කාලගුණ සම්මුතිය උදෙසා නව කැප කිරීම් ප්‍රකාශයට පත් කිරීම හා ජනාධිපති ධූරයට පත්ව සිටින ජෝ බයිඞ්න් අමෙරිකාව නැවතත් සම්මුතියට එක්වන බව පැවසීම සුබවාදී ප්‍රවණතා ලෙසයි ජගත් මහ ලේකම්වරයා හැඳින්වූයේ.\nජනාධිපති ඩොනල්ඩ් ට්‍රම්ප් පසුගිය නොවැම්බරයේ අමෙරිකාව ලෝක කාලගුණ සම්මුතියෙන් ඉවත් කර ගත්තේ 2017 වසරේ ඒ පිළිබඳව ප්‍රකාශයක් කිරීමෙන් අනතුරුවයි.",
       "URL": "https://www.hirunews.lk/256912/කාලගුණ-හදිසි-තත්ත්වයක්-ප්‍රකාශයට-පත්කරන්නැයි-ජගත්-මහ-ලේකම්-ලෝක-නායකයින්ගෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=148"
}