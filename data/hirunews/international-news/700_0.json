{
       "Source": "hirunews",
       "Timestamp": "Wednesday, 07 October 2015 - 9:37",
       "Headline": "බලු පැටියෙක් නිසා අවුරුදු 11ක පිරිමි දරුවෙක් 8 හැවිරිදි දැරියකට වෙඩි තියලා",
       "News Content": "ශ්‍රී ලංකාවේ පමණක් නොව ලොව පුරාම කුඩා දරුවන්ගේ ජිවිත දෙමාපියන්ගේ නොසැලිකිල්ල හෝ විවිධ හේතුන් මත ඉතා ඉක්මණින් අහිමි වීමේ පුවත් මෑත කාලයක සිට වැඩියෙන් අසන්නට, දකින්නට ලැබෙනවා.\nඒ ආකාරයට අවාසනාවන්ත ලෙස කුඩා දැරියකගේ ජීවිතය අහිමි වීමේ පුවතක් ඇමරිකාවේන් වාර්තා වනවා.\nමෙම අවාසනාවන්ත සිදුවීමට මුහුණ දී ජීවිතය අහිමිවුයේ McKayla Dyer නම් වයස අවුරුදු 8ක දැරියටය.\nනිවස අසළ සිය බලුපැටියා සමඟ සෙල්ලම් කරමින් සිටි McKayla Dyer දැරියට තවත් වයස අවුරුදු 11ක පිරිමි දරුවෙක් විසින් වෙඩි තබා ඝාතනය කර තිබෙනවා. ඒ බලුපැටියා බැලීමට ඔහු කළ ඉල්ලීම මෙම දැරිය විසින් ප්‍රතික්ෂේප කිරීම හේතුවෙන්.\nජිවිතක්ෂයට පත් දැරියගේ මව පවසන්නේ මෙම පිරිමි දරුවා සිය දැරියට නිතර නිතර අනවශ්‍ය ආකාරයේ උසුළු විසුළු කරන බවයි. යහපත් ගති ගුණ ඇති සිය දියණියට වෙඩි තබන්න තරම් ඇය කිසිඳු වැරැද්දක් සිදු නොකර බවයි මිය ගිය දැරියගේ මව වැඩි දුරටත් පවසන්නේ.\nඇමරිකානු පොලිසිය විසින් එම පිරිමි දරුවා අත්අඩංගුවට ගෙන ඇති අතර මෙම සිදුවීම් පිළිබඳව සහ වෙඩි තැබීම සිදු කළ දරුවාට තුවක්කුවක් ලැබුණේ කෙසේද යන්න පරීක්ෂණ සිදුකරන බව විදෙස් මාධ්‍ය වාර්තා කරයි.",
       "URL": "https://www.hirunews.lk/117984/බලු-පැටියෙක්-නිසා-අවුරුදු-11ක-පිරිමි-දරුවෙක්-8-හැවිරිදි-දැරියකට-වෙඩි-තියලා",
       "Category": "International News",
       "Parent URL": "https://www.hirunews.lk/international-news.php?pageID=700"
}