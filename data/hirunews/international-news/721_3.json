{
       "Source": "hirunews",
       "Timestamp": "Monday, 06 July 2015 - 18:52",
       "Headline": "Update: ඉන්දු - පාකිස්තාන නායක හමුවක් රුසියාවේදී",
       "News Content": "මධ්‍යම ආසියානු රටවල් 5ක සහ රුසියාවේ පැවැත්වෙන සමුළු දෙකකට සහභාගිවීම සඳහා ඉන්දීය අග්‍රාමාත්‍ය නරේන්ද්‍ර මෝදි අද (06) ඉන්දියාවෙන් නික්මුණා. රුසියාවේ උෆා හි පැවැත්වෙන බ්‍රික්ස් සහ එස්.සී. ඕ. කලාපීය සමුළු සඳහා සහභාගිවීමට ඉන්දීය අග්‍රාමාත්‍යවරයා පැමිණෙන්නේ ඉන් අනතුරුවයි. එම සමුළුවට පාකිස්තාන අග්‍රාමාත්‍ය නවාස් ශරීෆ් ද සහභාගිවීමට නියමිතයි. සමුළුවට සමගාමීව ඉන්දීය අග්‍රාමාත්‍ය නරේන්ද්‍ර මෝදි සහ පාකිස්තාන අග්‍රාමාත්‍ය නවාස් ශරීෆ් අතර සාකච්ඡාවක් ද පැවැත්වෙන බව ඉන්දීය මාධ්‍ය අද වාර්තා කළා.\nUpdate: Monday, 06 July 2015 - 20:05\n----------------------------------------------\nනරේන්ද්‍ර මෝදි රුසියාව බලා නික්මෙයි\nමධ්‍යම ආසියානු රටවල් 5ක සහ රුසියාවේ පැවැත්වෙන සමුළු දෙකකට සහභාගිවීම සඳහා ඉන්දීය අග්‍රාමාත්‍ය නරේන්ද්‍ර මෝදි අද ඉන්දියාවෙන් නික්මුණා. කිර්ගිස්ථානය, කසක්ස්ථානය, උස්බෙකිස්ථානය, ටර්ක්මෙනිස්ථානය සහ තජිකිස්ථානය යන මධ්‍යම ආසියාවට අයත් රටවල් පහේම මීට පෙර සංචාරය කර තිබුණේ ජවහර්ලාල් නේරු අග්‍රාමාත්‍යවරයා 1955 වසරේදියි. රුසියාවේ පැවැත්වෙන උෆා හි පැවැත්වෙන බ්‍රික්ස් සහ එස්.සී. ඕ. කලාපීය සමුළු සඳහා සහභාගිවීමට ඉන්දීය අග්‍රාමාත්‍යවරයා පැමිණෙන්නේ ඉන් අනතුරුවයි. එස්.සී. ඕ. හෙවත් ෂැංහයි සහයෝගිතා සංවිධානයේ සමුළුවට පාකිස්තාන අග්‍රාමාත්‍ය නවාස් ශරීෆ් ද සහභාගිවීමට නියමිතයි.",
       "URL": "https://www.hirunews.lk/112729/නරේන්ද්‍ර-මෝදි-රුසියාව-බලා-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=721"
}