{
       "Source": "hirunews",
       "Timestamp": "Saturday, 19 October 2013 - 11:08",
       "Headline": "මලාලා මහරැජින බැහැ දකී.",
       "News Content": "පාකිස්ථාන කාන්තා අධ්‍යාපනය වෙනුවෙන් හඬ නැගීම නිසා, තලෙයිබාන් වෙඩි පහරට ලක් වූ මලාලා යුසුෆායි ඊයේ (18) බකිංහැම් මාලිගයේදී දෙවන එලිසබෙත් මහරැජින සහ පිලිප් කුමරුන් මුණ ගැසුණා. 16 හැවිරිදි මලාලාට බකිංහැම් මාලිගයට පැමිණෙන ලෙස ආරාධනා කර ඇත්තේ ද මහරැජින විසින්. සිය පියා සමඟ මාලිගයට පැමිණි මලාලා යුසුෆායි මහරැජින වෙත ඇගේ ජීවිත කතාව ඇතුළත් ‘‘මම මලාලා’’ නමැති ග්‍රන්ථයේ පිටපතක් ද පිරිනැමුවා. මලාලා වෙනුවෙන් බකිංහැම් මාලිගයේ පැවති විශේෂ සංග්‍රහය සඳහා ලොව පුරා විවිධ සංවිධානවලින් පැමිණි ආරාධිතයන් 350 දෙනෙකු පමණ එක්වුණා.",
       "URL": "https://www.hirunews.lk/69596/මලාලා-මහරැජින-බැහැ-දකී",
       "Category": "International News",
       "Parent URL": "https://www.hirunews.lk/international-news.php?pageID=794"
}