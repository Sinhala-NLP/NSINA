{
       "Source": "hirunews",
       "Timestamp": "Sunday, 13 September 2020 - 10:28",
       "Headline": "ඉන්දියාවේ කොරෝනා ආසාදිතයින් හතලිස් හත් ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් නව ආසාදිතයින් 94,372 ක් වාර්තා වීමත් සමඟ ඉන්දියාවේ සමස්ත කොරෝනා ආසාදිතයින් සංඛ්‍යාව 47 ලක්ෂ 54,356 දක්වා ඉහළ ගියා.\nඑමෙන්ම, ගත වූ පැය 24 තුළ ඉන්දියාවෙන් වාර්තාගත ලෙස කොරෝනා මරණ 1,114 ක් සිදුව ඇති අතර, ඒ සමඟම එරට කොරෝනා මරණ සංඛ්‍යාව 78,586 දක්වා ඉහළ ගොස් තිබෙනවා.\nකොරෝනා වෛරසයෙන් ලොව දෙවැනුව වැඩිම පීඩාවට ලක් වූ රට වන ඉන්දියාවෙන් පසුගිය දින කිහිපය තුළම වැඩිම කොරෝනා ආසාදිතයන් සහ මරණ වාර්තා වීම විශේෂත්වයක්.\nඑමෙන්ම, ඉන්දීය ස්වදේශ කටයුතු අමාත්‍ය අමිත් ෂා කොරෝනා ආසාදනය හේතුවෙන් නැවතත් රෝහල් ගතකර තිබෙනවා.\n55 හැවිරිදි භාරතීය ජනතා පක්ෂ නායකයා මීට සති දෙකකට පෙර කොරෝනා වෛරස් නිරෝධායනයට ලක් වී සිටියා.",
       "URL": "https://www.hirunews.lk/250084/ඉන්දියාවේ-කොරෝනා-ආසාදිතයින්-හතලිස්-හත්-ලක්ෂය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=164"
}