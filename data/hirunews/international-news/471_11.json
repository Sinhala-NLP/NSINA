{
       "Source": "hirunews",
       "Timestamp": "Monday, 12 June 2017 - 9:54",
       "Headline": "අර්බුදය ලක්වූ කටාර් රාජ්‍යයේ යුද්ධයක් ?",
       "News Content": "කටාර් රාජ්‍යයේ හා සෙසු ගල්ෆ් කලාපයේ රාජ්‍යයන් අතර ඇතිවී තිබෙන අර්බුදය යුද්ධයක් බවට පෙරලීමේ හැකියාවක්  ඇති බව ජර්මනියේ විදේශ කටයුතු ඇමති සිග්මාර් ගේබ්‍රියල් පවසනවා.\nඔහු පවසන්නේ ගල්ෆ් රටවල් එකිනෙකා සමග ගණු දෙනු කරන ආකාරය ඉතා රළු මෙන්ම අමිහිරි ස්වභාවයක් ගෙන ඇති බවයි.\nමේ අතර ඉකුත්දා පැවති පාපන්දු තරගයක් අතරතුර ලන්ඩනයට එල්ල වූ ත්‍රස්ත ප්‍රහාරයෙන් විපතට පත්වූවන් වෙනුවෙන් සිදු කළ නිහඩතාවකට සෞදි අරාබිය එක් නොවීම පිළිබඳ දැඩි කථා බහක් ඇති වුණා.\nඔස්ට්‍රේලියාව එම නිහඩතාවට එක්වද්දී එක් සෞදි ක්‍රීඩකයෙකු පමණක් ඊට එක්වීම ලොව පුරා ඇති කළේ උණුසුම් සංවාදයක්.\nඅදාළ සිද්ධිය සම්බන්ධයෙන් සමාව අයදින බවයි සෞදි පාපන්දු ප්‍රධානියා පසුව ප්‍රකාශ කර ඇත්තේ.\nමේ අතර කටාර් රාජ්‍ය තුළ හදිසි තත්වයක් අති වුවහොත් ගන්නා ක්‍රියාමාර්ග පිළිබඳව සාකච්ඡා කිරීමට කටාර් හී තිබෙන ශ්‍රී ලාංකිකයින්ගේ සංවිධාන එරට ශ්‍රී ලංකා තානාපති කාර්යාලයට කැඳවා තිබෙනවා.\nඑළබෙන බදාදා පැවැත්වෙන මෙම සාකච්ඡාවට කටාර් හි තිබෙන ශ්‍රී ලාංකිකයින්ගේ සංවිධාන 22 ට ආරාධනා කළ බවයි එරට සිටින ශ්‍රී ලංකා තානාපති ඒ. එස්.පී ලියනගේ හිරු වෙත සඳහන් කළේ.\nඑමෙන්ම ආහාර හෝ රැකියා පිලිබඳ ශ්‍රී ලාංකිකයින්ට ගැටළුවක් නොවන බවයි ඔහු අප වෙත අවධාරණය කළේ.\nජනපති අගමැති විදේශ කටයුතු ඇමති සහ විදේශ රැකියා ඇමතිනිගේ උපදෙස් මත තමන් මේ සියලු තීරණ ගත බවයි ඒ. එස්. පී ලියනගේ ප්‍රකාශ කළේ.\nඑමෙන්ම යම් ගැටළුවක් ඇත්නම් තමන් අමතන ලෙසද ඔහු පැවසුවා. 0097455564936\nඉරාන ගුවන් යානා 5ක් කටාර් රාජ්‍යය වෙත ආහාර රැගෙන පැමිණ ඇති බවට විදෙස් වාර්තා සඳහන් කළා.\nමේ අතර, කටාර් වැසියන්ට මුස්ලිම්වරුන්ගේ මක්කම වන්දනාවට අවස්ථාව ලබානොදෙන බව සෞදි රජය ප්‍රකාශ කර තිබෙනවා.",
       "URL": "https://www.hirunews.lk/163370/අර්බුදය-ලක්වූ-කටාර්-රාජ්‍යයේ-යුද්ධයක්",
       "Category": "International News",
       "Parent URL": "https://www.hirunews.lk/international-news.php?pageID=471"
}