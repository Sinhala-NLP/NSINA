{
       "Source": "hirunews",
       "Timestamp": "Tuesday, 27 July 2021 - 7:50",
       "Headline": "මේ වසර අවසන් වනතුරු අමෙරිකානු හමුදා ඉරාකයේ",
       "News Content": "අමෙරිකානු සන්නද්ධ හමුදා මේ වසර අවසන් වනතුරු ඉරාකයේ රැඳී සිටින බව ජනාධිපති ජෝ බයිඩ්න් ප්‍රකාශ කළා.\nකෙසේ නමුත්, අමෙරිකානු භට පිරිස් සැලකිය යුතු ප්‍රමාණයක් මේ වනවිට ඉවත් කරගෙන ඇති අතර, ඉරාක හමුදා පුහුණු කිරීමට සහ උපදෙස් ලබාදීමට අමෙරිකානු හමුදා තවදුරටත් කටයුතු කරනු ඇති.\nමේ වනවිට අයි.එස්. සන්නද්ධ කණ්ඩායම් සමඟ සටන් කිරීම සඳහා ඉරාක හමුදාවලට සහය වන අමෙරිකානු භට පිරිස 2500 කට ආසන්නයි. ඔවුන් මෙලෙස තවදුරටත් ඉරාකයේ රැඳී සිටින්නේ ඉරාක අග්‍රාමාත්‍යවරයාගේ ඉල්ලීමක් අනුව බව සඳහන්.\nකෙසේ නමුත්, ඉරාකයේ අමෙරිකානු හමුදා තවදුරටත් රැඳී සිටීම ඉරානයේ උදහසට ලක්වී ඇති කරුණක්.\nඉරාන විප්ලවකාරී හමුදාවේ ජෙනරාල් කසෙම් සොලෙයිමානි බැග්ඩෑඩ් නුවරදී අමෙරිකානු ඩ්‍රෝන ප්‍රහාරයකින් ඝාතනයට ලක්වීම ඊට එක් හේතුවක් ලෙස සැලකෙනවා.",
       "URL": "https://www.hirunews.lk/278104/මේ-වසර-අවසන්-වනතුරු-අමෙරිකානු-හමුදා-ඉරාකයේ",
       "Category": "International News",
       "Parent URL": "https://www.hirunews.lk/international-news.php?pageID=103"
}