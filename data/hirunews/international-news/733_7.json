{
       "Source": "hirunews",
       "Timestamp": "Tuesday, 19 May 2015 - 10:47",
       "Headline": "ඇමරිකාවේ යතුරුපැදි 200කින් පැමිණි 200ක් මරා ගනී",
       "News Content": "ඇමරිකාවේ ටෙක්සාස් ප්‍රාන්තයේ යතුරු පැදි කල්ලී දෙපිරිසක් අතර ඇති වූ වෙඩි හුවමාරුවකින් පුද්ගලයන් 9 දෙනෙකු ජිවිතක්ෂයට පත් වී ඇති අතර බොහෝ දෙනෙකුට තුවාල සිදු වී තිබේ.\nටෙක්සාස් ප්‍රාන්තයේ මේ ආකාරයෙන් විවිධ යතුරු පැදි වලින් පැමිණෙන කල්ලි නිතරම ගැවසෙන බව විදෙස් මාධ්‍ය වාර්තා කරයි.\nයතුරුපැදි 200කින් පැමිණි පුද්ගලයින් 200ක් අතර මෙම වෙඩි හුවමාරුව සිදුව තිබේ.\nමෙම ගැටුම නැවත්වීමට ඇමරිකාවේ විශේෂ හමුදා කණ්ඩායමක් වන swat හමුදා අංශය යෙදවීමට සිදු වූ බව විදෙස් මාධ්‍ය වැඩි දුරටත් සඳහන් කරයි.\nතවද මෙම හමුදා අංශය විසින් මෙහිදී පුද්ගලයින් 170ක් අත්අඩංගුවට ගැනීමට සමත් වී තිබේ.",
       "URL": "https://www.hirunews.lk/109761/ඇමරිකාවේ-යතුරුපැදි-200කින්-පැමිණි-200ක්-මරා-ගනී",
       "Category": "International News",
       "Parent URL": "https://www.hirunews.lk/international-news.php?pageID=733"
}