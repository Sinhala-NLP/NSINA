{
       "Source": "hirunews",
       "Timestamp": "Tuesday, 01 December 2015 - 14:46",
       "Headline": "චාල්ස් කුමරුගෙන් ලෝක ප්‍රජාවට ආයාචනයක්",
       "News Content": "ලොව සීග්‍රයෙන් විනාශ වන වන සම්පත රැක ගැනීම සඳහා කටයුතු කරන ලෙස බ්‍රිතාන්‍යයේ කිරුළ හිමි චාල්ස් කුමරු පැරිස් ලෝක කාලගුණ සමුළුවේදී අද ආයාචනයක් සිදුකරනවා. වාණිජ කටයුතු හේතුවෙන් වනාන්තර විනාශය වේගවත් වී ඇති බවයි චාල්ස් කුමරු එහිදී පෙන්වා දීමට සැරසෙන්නේ.\nකෝටි 50ක් පමණ ලෝක ජනතාව ඍජුව සිය ජීවිකාව සලසා ගන්නේ වනාන්තරවලින්. වසරක් පාසා හෙක්ටයාර මිලියන 12ක පමණ වනාන්තර විනාශ වන අතර, හරිතාගාර වායු මුක්ත වීමෙන් සියයට 11කට හේතු වන්නේ එම වන විනාශයයි.\nලෝකයේ රටවල් 195ක සහභාගීත්වයෙන් පැරිස් නුවර පැවැත්වෙන ලෝක කාලගුණ සමුළුවේදී හරිතාගාර වායු මුක්ත වීම සීමා කිරීමේ එකඟත්වයකට පැමිණීමට නියමිතයි.",
       "URL": "https://www.hirunews.lk/121166/චාල්ස්-කුමරුගෙන්-ලෝක-ප්‍රජාවට-ආයාචනයක්",
       "Category": "International News",
       "Parent URL": "https://www.hirunews.lk/international-news.php?pageID=684"
}