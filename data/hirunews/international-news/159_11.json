{
       "Source": "hirunews",
       "Timestamp": "Saturday, 17 October 2020 - 8:40",
       "Headline": "ඉතාලියේ කොරෝනා ආසාදනය යළි ඉහළට",
       "News Content": "කොරෝනා වෛසරයේ යුරෝපා කේන්ද්‍රය වී පැවති ඉතාලියේ දෙවැනි කොරෝනා රැල්ල හේතුවෙන් දෛනික ආසාදිතයන් සංඛ්‍යාව ඊයේ ප්‍රථම වරට දස දහස ඉක්මවා තිබෙනවා.\nඊට පෙර දින නව ආසාදිතයන් 8,804 ක් වාර්තාවූ අතර, ඉතාලියේ දෛනික ආසාදිතයන් මෙලෙස දස දහස ඉක්මවා ඇත්තේ ගෝලීය වසංගතය ආරම්භවීමෙන් පසු ප්‍රථම වරටයි.\nකෙසේ නමුත් පසුගිය දින දෙක තුළ ඉතාලියේ දෛනික කොරෝනා මරණ සංඛ්‍යාව 55 ක් සහ 83 ක් ලෙස සටහන් වූ අතර, මාර්තු සහ අප්‍රේල් මාසවල දෛනික මරණ 900 දක්වා ඉහළ අගයක පැවතුණා.\nඑහෙත් නැවතත් හදිසි ප්‍රතිකාර ඒකකවලට ඇතුළත් කරන සංඛ්‍යාව ක්‍රමයෙන් ඉහළ යමින් පවතින අතර, එය බ්‍රහස්පතින්දා 586 ක් සහ සිකුරාදා 638 ක් ලෙස සටහන් වී තිබෙනවා.\nපසුගිය පෙබරවාරියේ සිට මේ දක්වා ඉතාලියෙන් කොරෝනා ආසාදිතයන් තුන්ලක්ෂ 91 දහස් 611 ක් වාර්තාවී ඇති අතර, සිදුව ඇති මරණ සංඛ්‍යාව 36,427 ක්.",
       "URL": "https://www.hirunews.lk/252703/ඉතාලියේ-කොරෝනා-ආසාදනය-යළි-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=159"
}