{
       "Source": "hirunews",
       "Timestamp": "Monday, 27 May 2013 - 17:03",
       "Headline": "ඉක්වදෝර චන්ද්‍රිකාවක් සෝවියට් දේශයේ රොකට්ටුවක ගැටේ.",
       "News Content": "ඉක්වදෝරයට අයත් චන්ද්‍රිකාවක් අභ්‍යාවකාශයේ දී පැරණි සෝවියට් දේශයේ රොකට්ටුවක් සමග එකිනෙක ගැටීමෙන් ඉක්වදෝර චන්ද්‍රිකාවට  හානි සිදුවී තිබෙනවා. පසුගිය 25 වැනිදා ඉක්වදෝරය විසින් ෆර්ගස් නම් මෙම චන්ද්‍රිකාව අභ්‍යවකාශගත කළේ කාලගුණ දත්ත ලබා ගැනීම සඳහායි. නමුත් එය අභ්‍යවකාශයේ සැරිසරන විට සෝවියට් දේශය විසින් 1985 දී අභ්‍යවකාශ ගත කළ රොකට්ටුව අබලි කොටසක මෙම චන්ද්‍රිකාව ගැටී තිබෙනවා. මේ වනවිට චන්ද්‍රිකාවේ පාලනය ප්‍රධාන පාලක මැදිරියෙන් වෙන් වී ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/59790/ඉක්වදෝර-චන්ද්‍රිකාවක්-සෝවියට්-දේශයේ-රොකට්ටුවක-ගැටේ",
       "Category": "International News",
       "Parent URL": "https://www.hirunews.lk/international-news.php?pageID=836"
}