{
       "Source": "hirunews",
       "Timestamp": "Tuesday, 14 July 2015 - 16:51",
       "Headline": "ඉරාන න්‍යෂ්ටික අර්බුදය විසඳන්න එකඟතාවක්",
       "News Content": "ඉරානයේ මතභේදකාරී න්‍යෂ්ටික වැඩපිළිවෙල සම්බන්ධයෙන් වියෙනා නුවර පැවැත්වෙන සාකච්ඡාවලදී එකඟත්වයක් ඇති වී තිබෙනවා. ඉරානය සහ ලෝක බලවතුන් අතර මෙම සාකච්ඡා පසුගිය දින කිහිපය තුළ පැවැති අතර එකඟතාවක් ඇති කර ගැනීමේ නව කාල විරාමය අවසන්වීමට නියමිතව තිබුණේ අද දිනයේදියි. එහිදී ඉරානය සිය න්‍යෂ්ටික වැඩපිළිවෙල සීමා කිරීමට එකඟ වී ඇති අතර, ඒ වෙනුවෙන් ඉරානයට එරෙහිව පනවා ඇති සම්බාධක ලිහිල් කිරීමට ලෝක බලවතුන් එකඟ වී ඇති බව සදහන්.\nගිවිසුම මගින් ඉරානයට නැවතත් බාධාවකින් තොරව තෙල් අපනයනයට අවස්ථාව උදාවුවහොත් එය ලෝක ආර්ථික ප්‍රවනතාවන්හි වෙනසකට මුල් වනු ඇති බවයි විචාරකයන් පෙන්වා දෙන්නේ.",
       "URL": "https://www.hirunews.lk/113172/ඉරාන-න්‍යෂ්ටික-අර්බුදය-විසඳන්න-එකඟතාවක්",
       "Category": "International News",
       "Parent URL": "https://www.hirunews.lk/international-news.php?pageID=719"
}