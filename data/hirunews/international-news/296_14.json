{
       "Source": "hirunews",
       "Timestamp": "Tuesday, 22 January 2019 - 8:01",
       "Headline": "ඇෆ්ගනිස්ථානයේ හමුදා කඳවුරකට තලෙයිබාන් ප්‍රහාරයක් - සෙබළුන් 126ක් මරුට",
       "News Content": "ඇෆ්ගනිස්ථානයේ වර්ඩක් ප්‍රාන්තයේ හමුදා මූලස්ථානයකට ඊයේ එල්ල වූ තලෙයිබාන් ප්‍රහාරයකින් සෙබළුන් 126 දෙනෙකු ජීවිතක්ෂයට පත්වුණා.\nහමුදා පුහුණු මධ්‍යස්ථානයක් මෙහි පිහිටා තිබූ අතර, විශේෂ පුහුණුව ලැබූ කමාන්ඩෝ භටයන් 8 දෙනෙකු ද එලෙස මිය ගොස් ඇති බව ඇෆ්ගන් ආරක්ෂක අංශ සඳහන් කළා.\nපුපුරණ ද්‍රව්‍ය පැටවූ මෝටර් රථයක් කඳවුරේ මුරපොළ ආසන්නයේ පුපුරුවා, ඉන් අනතුරුව තවත් එවැනි රථයක් කඳවුර තුළ ද පිපිරීමට ලක් කර ඇති බවයි වාර්තා වන්නේ.\nපිපිරීමත් සමඟ කඳවුරට කඩා වැදුණු සන්නද්ධ තලෙයිබාන් සාමාජිකයන් සෙබළුන් රැසක් වෙඩි තබා ඝාතනය කර තිබෙනවා.",
       "URL": "https://www.hirunews.lk/208747/ඇෆ්ගනිස්ථානයේ-හමුදා-කඳවුරකට-තලෙයිබාන්-ප්‍රහාරයක්-සෙබළුන්-126ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=296"
}