{
       "Source": "hirunews",
       "Timestamp": "Sunday, 04 August 2013 - 12:55",
       "Headline": "ඕස්ට්‍රේලියාවේ මහ මැතිවරණය සැප්තැම්බර් 7 වැනිදා.",
       "News Content": "ඕස්ට්‍රේලියානු මහ මැතිවරණය සැප්තැම්බර් 7 වැනිදා පවත්වන බව අග්‍රාමාත්‍ය කෙවින් රඞ් අද ප්‍රකාශයට පත් කළා. ඒ, එරට ආණ්ඩුකාරවරයා සමග පැවැත්වූ සාකච්ඡාවකින් අනතුරුවයි. මැතිවරණය සඳහා සති 5 ක ප්‍රචාරක කාලයක් හිමිව ඇති අතර මැතිවරණ දිනය හිටපු අගමැතිනී ජූලියා ගිලාඞ් ඒ සඳහා සැළසුම් කළ කාලයට වඩා කළින් දිනයක් වීමද විශේෂත්වයක්. මහ මැතිවරණය පැවැත්වීම සඳහා අගමැති කෙවින් රඞ්ට නොවැම්බර් 30 වැනිදා දක්වා කාලය හිමි වුවද තමා යළි නායකත්වයට පැමිණීමෙන් කම්කරු පක්ෂය ලබා ඇති ජනප්‍රියත්වය ප්‍රයෝජනයට ගැනීම මෙලෙස කලින් මැතිවරණය පැවැත්වීමට හේතුවී තිබෙනවා. එමෙන්ම  ඕස්ට්‍රේලියාවට නීතිවිරෝධී ලෙස මුහුදු මාර්ගයෙන් පැමිණෙන සංක්‍රමණිකයන් පැපුවා නිව්ගිනියාව වෙත හරවා යැවීමට ගනු ලැබූ තීරණයද කෙවින් රඞ්ගේ කම්කරු පක්ෂයට දේශපාලන වශයෙන් වාසිදායක වී ඇති බව සඳහන්. පක්ෂයේ විශේෂ සම්මේලනයකදී ජූලියා ගිලාඞ් පරදවා කෙවින් රඞ් අගමැති ධුරය හිමිකරගත්තේ මීට සති 6 කට පෙරයි.",
       "URL": "https://www.hirunews.lk/64409/ඕස්ට්‍රේලියාවේ-මහ-මැතිවරණය-සැප්තැම්බර්-7-වැනිදා",
       "Category": "International News",
       "Parent URL": "https://www.hirunews.lk/international-news.php?pageID=816"
}