{
       "Source": "hirunews",
       "Timestamp": "Sunday, 22 July 2018 - 9:40",
       "Headline": "ජපානය උණුසුම්",
       "News Content": "ජපානය පුරා දැන් පැතිරී යන උණුසුම් වා දහරා හේතුවෙන් මේ වනවිට පුද්ගලයන් 30 දෙනෙකු පමණ ජීවිතක්ෂයට පත්ව තිබෙනවා.\nතවත් දහස් සංඛ්‍යාත පිරිසකට උණුසුම් කාලගුණ තත්ත්වය හේතුවෙන් ඇතිවූ ආබාධවලට රෝහල්ගතව ප්‍රතිකාර ලැබීමට සිදුව ඇති බව සඳහන්.\nමධ්‍යම ජපානයේ උෂ්ණත්වය ගතවූ සතියේදී සෙන්ටිගේ‍්‍රඩ් අංශක 40.7 දක්වා ඉහළ ගිය අතර, එය පස් වසරකින් ජපානයෙන් වාර්තාවන ඉහළම උෂ්ණත්වයයි.\nකියෝටෝ නගරයේ උෂ්ණත්වය පසුගිය දින 7 මුළුල්ලේම සෙන්ටිගේ‍්‍රඞ් අංශක 38 ඉක්මවූ අතර, 19 වන සියවසෙන් පසු එවැනි තත්වයක් වාර්තාවී ඇත්තේ ප්‍රථම වතාවටයි.\nජපාන අධ්‍යාපන අමාත්‍යාංශය ළමයින් උණුසුමට නිරාවරණය වැළැක්වීම සඳහා නව පියවරද ප්‍රකාශයට පත්කර තිබෙනවා.\nකෙසේ නමුත් අයිචි ප්‍රදේශයේ 6 හැවිරිදි දරුවෙකු එළිමහන් පන්ති කාමරයකදී දැඩි උණුසුම නිසා ජීවිතක්ෂයට පත්වුණා.\nදැඩි උණුසුමෙන් විජලනය වීම වළක්වා ගැනීම සඳහා ප්‍රමාණවත් ලෙස ජලය පානය කරන්නැයි ජපාන සෞඛ්‍ය බලධාරීන් ඉල්ලා සිටියා.\nජපානයේ මෙලෙස දැඩි උණුසුම් තත්ත්වයක් හටගෙන ඇත්තේ මේ මස මුලදී දැඩි වර්ෂාපතනය සමඟ ජල ගැලීම් සහ නායයෑම්වලින් පුද්ගලයන් 200 කට අධික පිරිසක් මියයාමෙන් අනතුරුවයි.",
       "URL": "https://www.hirunews.lk/195762/ජපානය-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=350"
}