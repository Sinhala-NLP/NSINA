{
       "Source": "hirunews",
       "Timestamp": "Thursday, 23 February 2017 - 11:20",
       "Headline": "වසරකට පසු සිරියාවේ සාම සාකච්ඡා යළි ඇරඹේ",
       "News Content": "වසරකට පසු සිරියාවේ සාම සාකච්ඡා යළි ආරම්භ වී තිබෙනවා.\nස්විට්සර්ලන්තයේ ජිනීවා නුවරදී සිරියානු රජය සහ විපක්ෂ මතධාරීන් අතර මෙම සාකච්ඡා පැවැත්වෙන බවයි විදෙස් මාධ්‍ය වාර්තා කළේ.\nසිරියාවේ විපක්ෂ මතධාරීන් අඛණ්ඩව චෝදනා එල්ල කරනු ලැබුවේ එරට ජනාධිපති බෂාර් අල් අසාද් ධුරයෙන් ඉවත්ව යා යුතු බවටයි.\nඑවැනි පසුබිමක් තුළදී පසුගිය වසරේ මුල් භාගයේදී එක්සත් ජාතීන්ගේ සංවිධානයේ මැදිහත්වීමෙන් සිරියානු සාම සාකච්ඡා ආරම්භ වූ අතර, පසුව එය බිඳ වැටුණේ දෙපාර්ශවයම කොන්දේසි කඩකිරීම හේතුවෙන්.\n2011 වසරේ සිට මේ දක්වා ගතවූ කාල සීමාව තුළ සිරියානු අභ්‍යන්තර ගැටුම්වලින් ලක්ෂ 3 කට වැඩි පිරිසක් ජීවිතක්ෂයට පත්ව ඇති අතර, ලක්ෂ 50 කට ආසන්න පිරිසක් අවතැන් වී  තිබෙනවා.",
       "URL": "https://www.hirunews.lk/155236/වසරකට-පසු-සිරියාවේ-සාම-සාකච්ඡා-යළි-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=514"
}