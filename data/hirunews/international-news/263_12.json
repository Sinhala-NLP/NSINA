{
       "Source": "hirunews",
       "Timestamp": "Saturday, 25 May 2019 - 13:23",
       "Headline": "රාහුල් ගාන්ධිගේ ඉල්ලා අස්වීම කොංග්‍රස් පක්ෂ කෘත්‍යාධිකාරී මණ්ඩලය ප්‍රතික්ෂේප කරයි",
       "News Content": "පසුගිය දා පැවති මහමැතිවරණයෙන් ලද දරුණු පරාජය හමුවේ පක්ෂ සභාපති ධුරයෙන් ඉවත්වීම සඳහා සභාපති රාහුල් ගාන්ධි ඉදිරිපත් කළ ඉල්ලා අස්වීමේ ලිපිය කොංග්‍රස් පක්ෂ කෘත්‍යාධිකාරී මණ්ඩලය විසින් ප්‍රතික්ෂේප කර තිබෙනවා.\nකොංග්‍රස් පක්ෂය අද මෙලෙස රැස්වූයේ මැතිවරණයේ ප්‍රතිඵල පිළිබද පසු විපරමක් සිදුකිරීමටයි.\nආසන 543කින් යුත් ලෝක් සභාවේ ආසන 352ක් නරේන්ද්‍ර මෝදිගේ භාරතීය ජනතා පක්ෂ සන්ධානය ජයග්‍රහණය කරද්දී, කොංග්‍රස් පක්ෂ සන්ධානයට එලෙස ජය ගැනීමට හැකි වූයේ ආසන 91ක් පමණයි.\nඅද පැවැත්වෙන පක්ෂ සමුළුවට කොංග්‍රස් පක්ෂ නායිකා සෝනියා ගාන්ධි, ලේකම් ප්‍රියංකා ගාන්ධි මෙන්ම හිටපු අග්‍රාමාත්‍ය නරේන්ද්‍ර මෝදි සහ කොංග්‍රස් පාලනය සහිත ප්‍රාන්තවල මහඇමතිවරුන් ද සහභාගි වී සිටිනවා.",
       "URL": "https://www.hirunews.lk/217065/රාහුල්-ගාන්ධිගේ-ඉල්ලා-අස්වීම-කොංග්‍රස්-පක්ෂ-කෘත්‍යාධිකාරී-මණ්ඩලය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=263"
}