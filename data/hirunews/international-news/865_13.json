{
       "Source": "hirunews",
       "Timestamp": "Wednesday, 06 February 2013 - 8:46",
       "Headline": "දකුණු පැසිෆික් සාගරයේ ප්‍රබල භූ කම්පනයක්.",
       "News Content": "දකුණු පැසිෆික් සාගරයේ සොලමන් දිවයිනට ආසන්නයේ රික්ටර් මාපක 8 ක භූ කම්පනයක් සිදුවී තිබෙනවා. එම භූ කම්පනය හේතුවෙන් මේ වන විට දකුණු පැසිෆික් සාගරයේ දිවයින් කිහිපයකට සුනාමි අනතුරු ඇගවීම් නිකුත් කර ඇති බවයි බ්‍රිතාන්‍ය ගුවන් විදුලිය පවසන්නේ. ඒ අනුව සොලමන් දිවයින, වනවාටු, නාවුරු, පැපිවානිව්ගිනියා, ෆිජි, කිරිබර්ටි, වොලිස් සහ පුටුනා යන දිවයින්වලට සුනාමි අනතුරු ඇගවීම් සිදුකර තිබෙනවා. බ්‍රිතාන්‍ය ගුවන් විදුලිය පවසන්නේ ඇති වූ භූ කම්පනය අනුව ප්‍රබල සුනාමි තත්ත්වයක් ඇති වීමේ අවධානමක් පවතින බවයි.",
       "URL": "https://www.hirunews.lk/52835/දකුණු-පැසිෆික්-සාගරයේ-ප්‍රබල-භූ-කම්පනයක්",
       "Category": "International News",
       "Parent URL": "https://www.hirunews.lk/international-news.php?pageID=865"
}