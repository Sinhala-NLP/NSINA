{
       "Source": "hirunews",
       "Timestamp": "Saturday, 26 October 2013 - 8:55",
       "Headline": "ඉන්දියාවේ ආන්ද්‍ර ප්‍රදේශ් ප්‍රාන්තයට ගං වතුර.",
       "News Content": "බෙංගාල බොක්කේ හට ගත් අවපීඩනය සුළි කුණාටුවක් බවට පත්වීමෙන් දකුණු ඉන්දියාවේ ආන්ද්‍ර ප්‍රදේශ් ප්‍රාන්තයට ජල ගැලීම් තත්ත්වයක් ඇති වී තිබෙනවා. දින 4ක් තුළ එහි ඇද හැලූණු වැසි නිසා ඇති වූ ජල ගැල්මෙන් මිය ගිය සංඛ්‍යාව 18ක්. මෙහි ගම්මාන රැසක් ජල ගැල්ම නිසා කොටු වී ඇති අතර, පුද්ගලයන් 67,000ක් පමණ ආරක්ෂිත ස්ථාන කරා ඉවත් කර තිබෙනවා. ඉදිරි පැය 48 ඇතුළත ද මහවැසි අපේක්ෂා කරන බවයි ප්‍රාන්ත කාලගුණ විද්‍යාඥයන් සඳහන් කළේ. ආන්ද්‍ර ප්‍රදේශ් ප්‍රාන්තයේ හයිද්‍රාබාද් අගනුවරට ද ජල ගැල්මෙන් බලපෑම් ඇති වී තිබෙනවා.",
       "URL": "https://www.hirunews.lk/70062/ඉන්දියාවේ-ආන්ද්‍ර-ප්‍රදේශ්-ප්‍රාන්තයට-ගං-වතුර",
       "Category": "International News",
       "Parent URL": "https://www.hirunews.lk/international-news.php?pageID=792"
}