{
       "Source": "hirunews",
       "Timestamp": "Saturday, 14 July 2018 - 0:21",
       "Headline": "සිර දඩුවම් නියමවු පකිස්ථාන හිටපු අගමැති සහ දියණිය අත්අඩංගුවට",
       "News Content": "පකිස්ථානයේ හිටපු අග්‍රාමාත්‍ය නවාස් ශරීෆ් සහ ඔහුගේ දියණිය ලාහෝර් නුවරදී අත්අඩංගුවට ගෙන තිබෙනවා.\nඒ විදෙස්ගතව සිට පකිස්ථානයට පැමිණීමෙන් අනතුරුවයි.\nසිය ධුර කාලය තුල සිදුවු අක්‍රමිකතාවකට අදාළව නවාස් ශරීෆ්ට පසුගියදා වසර 10 ක සිර දඩුවමක් සහ පකිස්ථාන රුපියල් බිලියන 1.3 ක දඩ මුදලක් පනවනු ලැබුවා.\nමෙම චෝදනාවන්ට අදාළව හිටපු අගමැතිවරයාගේ දියණියට නියමවු සිර දඩුවම් කාලය වසර 7 ක්.\nඑමෙන්ම නවාස් ශරීෆ්ගේ බෑනාට වසරක සිර දඩුවමක් නියමවු අතර ඔහු මේ වන විට බන්ධනාගාර ගතව පසුවනවා.\nසිය බිරිඳගේ රෝගී තත්වයකට ප්‍රතිකාර ලබාගැනීම සඳහායි පකිස්ථාන හිටපු අගමැතිවරයා සහ දියණිය විදෙස්ගතව සිට තිබුනේ.\nනවාස් ශරීෆ් ගුවන්තොටුපලේදී අත්අඩංගුවට පත්වන අවස්ථාවේ ඔහුගේ පාක්ෂිකයන් දස දහසකට වැඩි පිරිසක් ද එම ප්‍රදේශයට පැමිණ සිටියා.\nකෙසේවෙතත් මෙම සිර දඩුවම් නියෝගය හිටපු අගමැතිවරයා ප්‍රතික්ෂේප කර තිබු අතර ඔහු චෝදනා කළේ තමා දේශපාලනික වශයෙන් අධෛර්යමත් කිරීමට මෙම නියෝගය ලබාදී ඇති බවයි.",
       "URL": "https://www.hirunews.lk/195170/සිර-දඩුවම්-නියමවු-පකිස්ථාන-හිටපු-අගමැති-සහ-දියණිය-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=352"
}