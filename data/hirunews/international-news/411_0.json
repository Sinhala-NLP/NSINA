{
       "Source": "hirunews",
       "Timestamp": "Monday, 25 December 2017 - 9:02",
       "Headline": "සරණාගතයන් ගැන අනුකම්පා කරන්න - පාප් වහන්සේ ලෝකවාසීන්ගෙන් ඉල්ලයි",
       "News Content": "සරණාගතයින් සම්බන්ධයෙන් විශේෂ අනුකම්පා සහගත පියවර ගන්නා ලෙස අති උතුම් ශුද්ධෝත්තම ෆ්‍රැන්සිස් පාප් වහන්සේ ලෝකවාසීන්ගෙන් ඉල්ලා සිටියා.\nඒ, වතිකානුවේ ශාන්ත පීතර බැසිලිකාවේදී මෙවර නත්තල් දින ප්‍රධාන දේව මෙහෙය සිදුකරමින්.\nඑහිදී උන්වහන්සේ තවදුරටත් ප්‍රකාශ කර ඇත්තේ ලෝකවාසීන් සරණාගතයින්ව අමතක නොකළ යුතු බවයි.\nලෝකයේ රටවලට පැමිණෙන සරණාගතයින් පිළිගන්නා ලෙසද උන්වහන්සේ ප්‍රධාන නත්තල් දේව මෙහෙයේදී ඉල්ලීමක් කර තිබෙනවා.\nඑමෙන්ම, උදා වූ නත්තල ලොව පුරා කිතුණු බැතිමතුන් අති උත්කර්ශවත් ලෙස සමරනු ලැබු අතර සෑම දේවස්ථානයකම මැදියම් රැයේ උදා වූ නත්තල සැමරීම විශේෂත්වයක්.\nඊයේ (24) මෙරට වේලාවෙන් පස්වරු 4.30 ට නවසිලන්තයේ  ඕක්ලන්ඩ් නගරයට පළමුව නත්තල උදාවුණා.",
       "URL": "https://www.hirunews.lk/179240/සරණාගතයන්-ගැන-අනුකම්පා-කරන්න-පාප්-වහන්සේ-ලෝකවාසීන්ගෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=411"
}