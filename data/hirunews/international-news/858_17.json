{
       "Source": "hirunews",
       "Timestamp": "Tuesday, 05 March 2013 - 13:13",
       "Headline": "පාකිස්තාන අගමැති සෙනසුරාදා ඉන්දියාවට.",
       "News Content": "පාකිස්තාන අගමැති රාජා පර්වේස් අෂ්රෆ් ලබන සෙනසුරාදා ඉන්දියාවට පැමිණෙන බව එරට මාධ්‍ය අද (05) වාර්තා කළා. කෙසේ නමුත් මේ පිළිබද නිළ ප්‍රකාශයක් දෙපාර්ශවයෙන්ම නිකුත් කර නැහැ. පාකිස්තාන රජයේ නිළ කාලය නිම වීමත් සමග මීළග මහමැතිවරණයට ඉඩ සලසමින් අග්‍රාමාත්‍ය පර්වේස් අෂ්රෆ් ලබන 16 වන දා සිය ධුරයෙන් ඉල්ලා අස්වීමට නියමිතයි. ඊට පෙර ඉන්දියාවට පැමිණෙන ඔහු අජ්මීර් හි පිහිටි සුෆි ශාන්තුවරයාගේ දේවස්ථානයේ වන්දනාවක නිරත වන බව සඳහන්. පසුගිය වසරේ අප්‍රේල් මාසයේ පාකිස්තාන ජනාධිපති අසීෆ් සර්දාරි ද මෙහි වන්දනාවක නිරත වුණා. එම අවස්ථාවේ ඉන්දීය අග්‍රාමාත්‍ය මන්මෝහන් සිං ඔහු වෙනුවෙන් දිවා භෝජන සංග්‍රහයක් ද පිරිනැමුවා.",
       "URL": "https://www.hirunews.lk/54596/පාකිස්තාන-අගමැති-සෙනසුරාදා-ඉන්දියාවට",
       "Category": "International News",
       "Parent URL": "https://www.hirunews.lk/international-news.php?pageID=858"
}