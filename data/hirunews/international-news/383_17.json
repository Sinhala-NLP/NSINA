{
       "Source": "hirunews",
       "Timestamp": "Wednesday, 21 March 2018 - 14:16",
       "Headline": "කාබුල් නුවර පිපිරීමකින් 26 ක් මරුට",
       "News Content": "ඇෆ්ගනිස්ථානයේ කාබුල් නුවර දේවස්ථානයක් ආසන්නයේ සිදුවු බෝම්බ පිපිරීමකින් පුද්ගලයන් 26 දෙනෙකු මියගොස් තිබෙනවා.\nතවත් 18 දෙනෙකු තුවාල ලබා ඇති බවයි වාර්තා වන්නේ.\nමෙය මරාගෙන මැරෙන බෝම්බ ප්‍රහාරයක් බවට සැක කෙරෙනවා.\nඋත්සවයක් සැමරීමට එක්ව සිටි පිරිසක් ඉලක්ක කර බෝම්බ ප්‍රහාරය එල්ලකර ඇති බවටයි ආරක්ෂක අංශ විශ්වාසය පළකරන්නේ.\nඑම ස්ථානයේ සිටි පිරිසගෙන් වැඩි දෙනෙකු ශියා බැතිමතුන් බව සඳහන්. මියගිය පිරිස තවත් ඉහළ යාහැකි බවට ආරක්ෂක අංශ ප්‍රකාශකර තිබෙනවා.\nප්‍රහාරයේ වගකීම මෙතෙක් කිසිවෙකුත් භාරගෙන නැහැ.\nශියා බැතිමතුන් ඉලක්ක කර ගනිමින් පසුගිය  කාලයේ එල්ලවූ ප්‍රහාරවල වැඩිවීමක් පෙන්නුම් කෙරෙන අතර එම ප්‍රහාරවලට සම්බන්ධ වී ඇත්තේ අයි එස් සංවිධානයයි.",
       "URL": "https://www.hirunews.lk/186483/කාබුල්-නුවර-පිපිරීමකින්-26-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=383"
}