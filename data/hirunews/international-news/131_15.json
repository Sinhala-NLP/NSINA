{
       "Source": "hirunews",
       "Timestamp": "Sunday, 07 March 2021 - 11:01",
       "Headline": "වසර 15ක් පැරණි කෙටි පණිවුඩයකට රුපියල් කෝටි 39ක්",
       "News Content": "ජනප්‍රිය සමාජ මාධ්‍යයක් වන ට්විටර් නිර්මාතෘ ජැක් ඩෝර්සි සිය සමාරම්භක ට්විටර් කෙටි පණිවුඩය වෙන්දේසියට ඉදිරිපත් කිරීමත් සමඟ ඒ සඳහා ඇමරිකානු ඩොලර් මිලියන දෙකක, එනම් රුපියල් කෝටි 39ක පමණ ලන්සුවක් ඉදිරිපත්වී තිබෙනවා.\nඑම ලන්සුව ඉදිරිපත් කර ඇත්තේ ට්‍රොන්, බ්ලොක්චේන් තාක්ෂණ වේදිකාවේ නිර්මාතෘ ජස්ටින් සන් විසින්.\nජැක් ඩෝර්සි ට්විටර් සමාජ මාධ්‍ය නිර්මාණය කරමින් 2006 වසරේ මාර්තු 21 වනදා නිකුත් කළ කෙටි පණිවුඩය වූයේ, “ජස්ට් සෙටින් අප් මයි ට්විටර්” හෙවත් මගේ ට්විටර් ගිණුම සැකසූයෙමි යන්නයි.\nජැක් ඩෝර්සිගේ අත්සනින් සහතික කළ එම ට්විටර් පණිවුඩය ඩිජිටල් සහතිකයක් ලෙසයි වෙන්දේසි කෙරෙන්නේ.\nඑම වෙන්දේසිය, අතත්‍ය වස්තූන් සඳහා වටිනාකම් නියම කිරීමේ නව ප්‍රවණතාවක් ලෙස සැළකෙනවා.",
       "URL": "https://www.hirunews.lk/264583/වසර-15ක්-පැරණි-කෙටි-පණිවුඩයකට-රුපියල්-කෝටි-39ක්",
       "Category": "International News",
       "Parent URL": "https://www.hirunews.lk/international-news.php?pageID=131"
}