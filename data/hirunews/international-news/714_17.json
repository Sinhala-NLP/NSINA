{
       "Source": "hirunews",
       "Timestamp": "Friday, 31 July 2015 - 19:17",
       "Headline": "ගුවන් යානය ඉදිරියෙන් ගමන් කළ අයෙක් එන්ජිම ඇතුළට ඇදීගොස් කෑළිවලට ඇඹරෙයි",
       "News Content": "පණගන්වා තිබූ ගුවන් යානයක්  ඉදිරියෙන් ගමන් කළ ගුවන්තොටුපළ කාර්ය මණ්ඩල සේවකයෙක්  එන්ජිමක්  ඇතුළට ඇදීයන අයුරු දැක්වෙන වීඩියෝවක් අන්තර්ජාලයට මුදා හැර තිබෙනවා.\nකෙසේ වෙතත් මෙම වීඩියෝව සත්‍යයෙන් තොර බවටද අන්තර්ජාලයෙන්  විවිධ  අදහස් පළකර තිබෙනවා.\nඅන්තර්ජාලය කළඹන මෙම වීඩියෝව සම්බන්ධයෙන් වාර්තා පැතිරෙන්නේ  ඇමෙරිකාවේ ටෙක්සාස් 'එල් පාසෝ' අන්තර්ජාතික ගුවන්තොටුපළින්. ඒ පසුගිය සඳුදා සිට..\nගුවන්තොටුපළ සේවකයා බෝයිං 737 වර්ගයේ යානයේ  එන්ජිමක්  ඉදිරියෙන් ගමන් කරමින් සිටියදී එක්වරම එන්ජිම ඇතුළට ඇදීගොස් තිබෙනවා. ඒ සමග එන්ජිම ගිනිගෙන ඇති අතර මස් කැදලි සහිතව  විශාල දුම් ජාලාවක් අනෙක් පසෙන් පිටවෙන අයුරු දක්නට ලැබෙයි.\nඅංක 1515 දරන යානය - හුස්ටන් හි බුෂ් අන්තර්ජාතික ගුවන්තොටුපළට  පිටත්වීම සඳහා සුදානම්කරමින්  තිබියදී අනතුර සිදුවූ බව බලධාරීන්  පවසා ඇත.\nබෝයිං 737 යානයේ මගීන් 114 ක් සහ කාර්යමණ්ඩලයේ 5ක් එම අවස්ථාවේ ගමන සඳහා සුදානම්ව සිට තිබේ.\nඇමෙරිකාවේ  නිරිත දිග කලාප ගුවන්කටයුතු  පිළිබඳ ඔක්ලහෝමා  හි කාර්යාලය පවසා ඇත්තේ  යානයෙහි සැපයුම් කරුවෙකු විපතට පත් වූ බවයි.\nඛේදවාචකය පිළිබඳ සේවකයාගේ ඥාතීන්වෙත සමාගමේ නිල ශෝකය පළකර තිබේ.\nගුවන් සමාගම පෙන්වා දෙන්නේ මෙවැනිම  අනතුරු මීට පෙරද ලොව සිදුව ඇති බවයි.\nඇමෙරිකානු 'ජාතික ප්‍රවාහන ආරක්ෂක මණ්ඩලය' නිවේදනය කර ඇත්තේ ටෙක්සාස් 'එල් පාසෝ' අන්තර්ජාතික ගුවන්තොටුපළ ඛේදනීය සිද්ධිය පිළිබඳ විමර්ශනය සඳහා කණ්ඩායමක්  පිටත්කර ඇති බවයි.\nඅනතුර පිළිබඳ අන්තර්ජාලයට මුදා හැර ඇති වීඩියෝව පහතින් ... සංවේදී නම් නැරඹීමෙන් වළකින්න",
       "URL": "https://www.hirunews.lk/114133/ගුවන්-යානය-ඉදිරියෙන්-ගමන්-කළ-අයෙක්-එන්ජිම-ඇතුළට-ඇදීගොස්-කෑළිවලට-ඇඹරෙයි",
       "Category": "International News",
       "Parent URL": "https://www.hirunews.lk/international-news.php?pageID=714"
}