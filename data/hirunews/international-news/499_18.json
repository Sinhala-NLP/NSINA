{
       "Source": "hirunews",
       "Timestamp": "Tuesday, 28 March 2017 - 14:10",
       "Headline": "සෙල්ෆි ඡායාරූපයක් මෙක්සිකෝවේ තරුණියන් දෙදෙනෙකුට මරු කැඳවයි",
       "News Content": "මෙක්සිකෝවේ - චිනිපාස් නගරයේ ගුවන් ධාවන පථයකදී සෙල්ෆි ඡායාරූපයක් ගැනීමට උත්සාහ කල තරුණියන් දෙදෙනෙකු එහි ගොඩබස්සවනු ලැබු කුඩා ගුවන් යානයක ගැටීමෙන් ජීවිතක්ෂයට පත්වී තිබෙනවා.\n17 හැවිරිදි සහ 18 හැවිරිදි මෙම තරුණියන් පසුගිය සෙනසුරාදා මෙම සිද්ධියට මුහුණ දී ඇත්තේ තුරග ධාවන තරගයක් නැරඹීමට පැමිණි අවස්ථාවේදියි.\nතුරග ධාවන පිිටියට යාබදව ඔවුන් අනතුරට මුහුණු දුන් මෙම ගුවන් ධාවන පථය පිහිටා ඇති බව සඳහන්.\nලොව පුරා සෙල්ෆි ඡායාරූප වලට සම්බන්ධ අනතුරු නිරන්තරයෙන් වාර්තා වනවා.\nපසුගිය වසරේ අගෝස්තු මාසයේ 11 හැවිරිදි දැරියක් සෙල්ෆි ඡායාරූපයක් ගැනීමට ගොස් ගංඟාවකට වැටී ජීවිතක්ෂයට පත්වූ අතර, ඇය බේරාගැනීමට උත්සාහ කළ ඇගේ දෙමාපියන් ද දියරකුසාට බිලිවුනා.",
       "URL": "https://www.hirunews.lk/157926/සෙල්ෆි-ඡායාරූපයක්-මෙක්සිකෝවේ-තරුණියන්-දෙදෙනෙකුට-මරු-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=499"
}