{
       "Source": "hirunews",
       "Timestamp": "Saturday, 24 July 2021 - 17:31",
       "Headline": "සීමා ලිහිල් කරන්නැයි ඉල්ලා ඔස්ට්‍රේලියාවේ නගර කිහිපයක විරෝධතා",
       "News Content": "කොරෝනා සීමා ලිහිල් කරන ලෙස ඉල්ලා ඔස්ට්‍රේලියාවේ නගර කිහිපයක විරෝධතා ආරම්භ කර තිබෙනවා.\nදහස් ගණන් ජනතාව සිඩ්නි නුවරට රැස් වී විරෝධතා පැවැත්වූ අතර මෙල්බන් සහ බ්‍රිස්බන් නගරවලද උද්ඝෝෂණ පැවති බවයි විදෙස් වාර්තා සඳහන් කළේ.\nසිඩ්නි නුවර පැවති විරෝධතාවලදී 57 දෙනෙකු අත්අඩංගුවට ගෙන තිබෙනවා.\nඩෙල්ටා ප්‍රභේදය සීග්‍ර ලෙස පැතිරීම හේතුවෙන් ඔස්ට්‍රේලියානු රජය රට පුරා නැවත වසා දැමීම් සිදු කළා.",
       "URL": "https://www.hirunews.lk/277899/සීමා-ලිහිල්-කරන්නැයි-ඉල්ලා-ඔස්ට්‍රේලියාවේ-නගර-කිහිපයක-විරෝධතා",
       "Category": "International News",
       "Parent URL": "https://www.hirunews.lk/international-news.php?pageID=104"
}