{
       "Source": "hirunews",
       "Timestamp": "Saturday, 07 April 2018 - 11:17",
       "Headline": "ගාසා තීරයේ ගැටුම්වලින් තවත් දස දෙනෙකු ජීවිතක්ෂයට",
       "News Content": "ගාසා තීරයේ දේශසීමා ප්‍රදේශයේදී ඊශ්‍රායල හමුදා වෙඩි පහරින් තවත් පලස්තීනුවන් දස දෙනෙකු ඊයේ ජීවිතක්ෂයට පත්ව තිබෙනවා.\nදේශසීමා පවුර ඉක්මවා පැමිණි විරෝධතාකරුවන්ට තමන් වෙඩි තැබූ බවයි ඊශ්‍රායලය ප්‍රකාශ කළේ.\nපලස්තීනුවන්ට ඔවුන්ගේ නිජ බිම වෙත ඇතුළුවීමට ඉඩ ලබාදෙන ලෙස මෙම විරෝධතාව පසුගිය මාර්තු 30 වන දා ආරම්භ වූ අතර, එදින ගැටුම්වලින් පලස්තීනුවන් 19 දෙනෙකු ජීවිතක්ෂයට පත්වුණා.\n1948 වසරේ ඊශ්‍රායලය බිහි කිරීමේදී පලස්තීනුවන් හත්ලක්ෂයක් පිටුවහල් කෙරුණු අතර, ඔවුන්ට නැවත භූමිය ලබාදීම තම රටේ පැවැත්ම අවදානමට ලක් කිරීමක් ලෙසයි ඊශ්‍රායලය සලකන්නේ.",
       "URL": "https://www.hirunews.lk/187851/ගාසා-තීරයේ-ගැටුම්වලින්-තවත්-දස-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=378"
}