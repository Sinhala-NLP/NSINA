{
       "Source": "hirunews",
       "Timestamp": "Thursday, 25 June 2015 - 9:02",
       "Headline": "බොස්ටන් මැරතන් ධාවනයේ බෝම්බකරු සමාව අයදී",
       "News Content": "2013 වසරේ ඇමරිකාවේ බොස්ටන් මැරතන් ධාවන තරඟයේ ජය කණුව අසල බෝම්බ පිපිරීමක් සිදුකළ සෝකාර් සානෙව් ඊයේ අධිකරණය ඉදිරියේ විපතට පත්වූවන්ගේ පවුල්වලින් සමාව අයැද සිටියා. සානෙව් සහ ඔහුගේ සොහොයුරා සිදුකළ බෝම්බ පිපිරවීම්වලින් පුද්ගලයන් 3 දෙනෙකු මරුමුවට පත් වූ අතර 264 දෙනෙකු තුවාල ලැබුවා. ඇමරිකානු අධිකරණය ඔහුට මරණීය දණ්ඩනය නිල වශයෙන් නියම කරනු ලැබුවේ ඊයේ දිනයේදියි. ඊට පෙර සානෙව් කියා සිටියේ සිද්ධියෙන් ජීවිත ගණනක් බිලිගැනීම පිළිබඳ තමා එම පවුල්වලින් සමාව අයැද සිටින බවයි. 21 හැවිරිදි සෝකාර් සානෙව් විශ්වවිද්‍යාල ශිෂ්‍යයෙකු වන අතර රුසියානු - චෙචෙන් සම්භවයක් සහිත ඇමරිකානුවෙක්. 2013 වසරේ සිදුවූ බොස්ටන් මැරතන් බෝම්බ පිපිරීමෙන් පසු සෝකාර් සානෙව් ප්‍රසිද්ධියේ ප්‍රකාශයක් කළ පළමු අවස්ථාව මෙයයි.",
       "URL": "https://www.hirunews.lk/112059/බොස්ටන්-මැරතන්-ධාවනයේ-බෝම්බකරු-සමාව-අයදී",
       "Category": "International News",
       "Parent URL": "https://www.hirunews.lk/international-news.php?pageID=724"
}