{
       "Source": "hirunews",
       "Timestamp": "Saturday, 18 February 2017 - 16:14",
       "Headline": "සුප්‍රකට සැම්සුන්ග් සමාගමේ අනාගත හිමිකරු අත්අඩංගුවට",
       "News Content": "ලොව ප්‍රමුඛ පෙළේ ව්‍යාපාරයක් වන සැම්සුන් සමාගමේ මීළඟ හිමිකරු වීමට නියමිතව සිටි ලී ජායේ-යොං පසුගියදා අත්අඩංගුවට පත්වුණා.\nඒ ආණ්ඩුවේ අනුග්‍රහය ලබාගැනීමේ අරමුණ ඇතිව ජනාධිපතිනියගේ හිතවතෙකුට ඩොලර් මිලියන හතළිහක අල්ලසක් ලබාදී ඇති බවට චෝදනා එල්ලවීම හේතුවෙන්.\nදකුණු කොරියානු හිටපු ජනාධිපතිනි පාක් ගුන් හේට එරෙහිව කටයුතු කිරීම හේතුවෙන් කෙරෙන විමර්ශනවලට අදාළව මීට පෙරද මොහුට චෝදනා එල්ල වී තිබු බවයි විදෙස් මාධ්‍ය සඳහන් කළේ.\nකෙසේවෙතත් සැම්සුන්ග් හිමිකරු අවධාරණය කර සිටියේ තම සමාගම කිසිදු වරදක් සිදුකර නොමැති අතර අධිකරණයේදී එය ඔප්පු කර පෙන්වන බවයි.",
       "URL": "https://www.hirunews.lk/154836/සුප්‍රකට-සැම්සුන්ග්-සමාගමේ-අනාගත-හිමිකරු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=515"
}