{
       "Source": "hirunews",
       "Timestamp": "Sunday, 03 June 2018 - 10:00",
       "Headline": "කියුබාවේ ව්‍යවස්ථා ප්‍රතිසංස්කරණ ඇරඹේ",
       "News Content": "ජනාධිපතිවරයාගේ ධුර කාලය සීමා කිරීම, සමලිංගික විවාහ නීතිගත කිරීම ඇතුලූ ව්‍යවස්ථා සංශෝධන කියුබානු ජාතික සභාව වෙත දැන් ඉදිරිපත් කර තිබෙනවා.\nජනාධිපති මිගෙල් ඩියස් කැනල් ප්‍රකාශ කළේ කියුබාවේ ආර්ථික සහ සාමාජීය විවෘත භාවය පෙරදැරි කරගත් මෙම සංශෝධන හිටපු ජනාධිපති රාවුල් කස්ත්‍රෝගේ මූලිකත්වයෙන් ඉදිරිපත් කරන බවයි.\n1959 කියුබාවනු විප්ලවයේ සිට 2018 දක්වා වසර 59 ක් කියුබාව පාලනය කළේ ෆිදෙල් කස්ත්‍රෝ සහ ඔහුගේ සොහොයුරු රාවුල් කස්ත්‍රෝ විසින්.\nකෙසේ නමුත් මෙම ව්‍යවස්ථා ප්‍රතිසංස්කරණ තුළින් සිය රට තුළ ධනවාදය ස්ථාපිත කිරීමට කිසිදු ඉඩක් නොලැබෙන බව ජනාධිපති මිගෙල් ඩියස් අවධාරණය කළා.",
       "URL": "https://www.hirunews.lk/192197/කියුබාවේ-ව්‍යවස්ථා-ප්‍රතිසංස්කරණ-ඇරඹේ",
       "Category": "International News",
       "Parent URL": "https://www.hirunews.lk/international-news.php?pageID=363"
}