{
       "Source": "hirunews",
       "Timestamp": "Thursday, 06 August 2015 - 10:15",
       "Headline": "කිමිදුම් ලෝක ශූරිය මුහුදේදි අතුරුදන්වෙයි",
       "News Content": "කිමිදුම් ලෝක ශූරි රුසියනු ජාතික නතාලියා මොල්චනෝවා තම හිතවතුන් පිරිසක් සමග ස්පාඤ්ඥය ආසන්න මුහුදේ මීටර 40ක් පමණ ගැඹුරු මුහුදේ කිමිදෙමින් සිටිය දී එකවර නොපෙනී ගොස් තිබෙනවා. ස්පාඤ්ඥය ජීවිතාරක්ෂක ඒකක විදෙස් මාධ්‍ය වාර්තා කර තිබෙන්නේ නතාලියා මුහුදේ අභ්‍යන්තර දිය වැලකට හසුව ඇය ගසාගෙන යන්නට ඇති බවටයි.\n53 හැවිරිදි නතාලියා මොල්චනෝවා කිසිදු උපකරණයක් භාවිතා නොකර දියයට නිදහස් කිමිදීමේ ලෝක වාර්තා 41ට හා ලෝක ශූරතා 23ට හිමිකම් කියනවා. ඇගේ මෙම හදිසි අතුරුදන්වීම සම්බන්ධයෙන් නතාලියාගේ පුතු ඇලෙක්සේ මොන්චනෝ නිවේදනයක් නිකුත් කරමින් පවසා ඇත්තේ තම මව මියයන්නට ඇතැයි විශ්වාස කරන බවයි.\nනතාලියා මොල්චනෝවා 2014 වසරේ සැප්තැම්බරයේ ඇය උපකරණ රහිතව වේගයෙන් මුහුද යට කිමිදීමේ ලෝක වාර්තාවට හිමිකම් කී අතර, ඒ එක හුස්මක් රැගෙන එක වරලක් පමණක් භාවිතා කරමින් වේගයෙන් මීටර 237ක් කිමිදීමෙනි. ඇය අඩි 331ක් දිය යට කිමිදීමෙන් තැබූ ලෝක වාර්තාවේ දී විනාඩි නමයක් හුස්ම නොගෙන සිටීම ද විශේෂත්වයක්. කෙසේ වෙතත් නතාලියා මොල්චනෝවා සෙවීමේ කටයුතු තවදුරටත් සිදුවෙමින් පවතින බව විදෙස් මාධ්‍ය වාර්තා කරනවා.",
       "URL": "https://www.hirunews.lk/114427/කිමිදුම්-ලෝක-ශූරිය-මුහුදේදි-අතුරුදන්වෙයි",
       "Category": "International News",
       "Parent URL": "https://www.hirunews.lk/international-news.php?pageID=713"
}