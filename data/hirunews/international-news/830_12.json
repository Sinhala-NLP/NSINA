{
       "Source": "hirunews",
       "Timestamp": "Monday, 17 June 2013 - 16:44",
       "Headline": "ඉන්දියාවේ ටෙලිග්‍රෑම් සේවාව නවතී.",
       "News Content": "වසර 160ක් පුරා ඉන්දියාවේ ක්‍රියාත්මක වූ ටෙලිග්‍රෑම් නැතිනම් විදුලි පණිවුඩ සේවාව ජුලි 15 වන දා සිට නතර කිරීමට තීරණය කර තිබෙනවා. 1854 වසරේ දී ආරම්භ කෙරුණු ඉන්දීය විදුලි පණිවුඩ සේවාව සන්නිවේදන සහ ජංගම දුරකථන ප්‍රචලිත වීමට පෙර කඩිනමින් පණිවුඩ යැවීම සඳහා ජනප්‍රියව පැවති මාධ්‍යයක්. එහෙත් සන්නිවේදන තාක්ෂණය අතිශයෙන් දියුණු වත්මන් යුගයේ ඒ සඳහා පවතින ඉල්ලූම අඩුවී ඇති බවයි බලධාරීන් පවසන්නේ. ලබන ජුලි 15 වන දා උත්සවාකාරයෙන් සමාප්ත කෙරෙන ඉන්දීය විදුලි පණිවුඩ සේවාවේ අවසන් පණිවුඩය කෞතුකාගාරයේ තැන්පත් කෙරෙනු ඇති. 2011 වසරේ දී ඉන්දියාවේ විදුලි පණිවුඩ ගාස්තු වසර 60කට පසු ප්‍රථම වතාවට වැඩි කළ අතර දැන් වචන 50ක පණිවුඩයක් සදහා අය කෙරෙන්නේ ඉන්දීය රුපියල් 27ක මුදලක්.",
       "URL": "https://www.hirunews.lk/61177/ඉන්දියාවේ-ටෙලිග්‍රෑම්-සේවාව-නවතී",
       "Category": "International News",
       "Parent URL": "https://www.hirunews.lk/international-news.php?pageID=830"
}