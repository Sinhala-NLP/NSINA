{
       "Source": "hirunews",
       "Timestamp": "Sunday, 04 June 2017 - 10:05",
       "Headline": "ට්‍රම්ප් සහ මෝදි ලන්ඩන් ප්‍රහාරය හෙළා දකී",
       "News Content": "එංගලන්තයේ ලන්ඩන් නුවර සිදුවූ ත්‍රස්ත ප්‍රහාරය ඇමරිකාව හෙළා දැක තිබෙනවා.\nනිවේදනයක් නිකුත් කරමින් ඇමරිකානු රාජ්‍ය දෙපාර්තමේන්තුව සඳහන් කළේ අදාළ සිද්ධිය අහිංසක සිවිල් වැසියන් ඉලක්ක කරගනිමින් සිදුවූ ම්ලේච්ඡ ත්‍රස්ත ප්‍රහාරයක් බවයි.\nමේ අතර ඉන්දීය අග්‍රාමාත්‍ය නරේන්ද්‍ර මෝදිද ලන්ඩන් නුවර සිදුවූ ත්‍රස්ත ප්‍රහාරය සම්බන්ධයෙන් ට්විටර් පණිවුඩයක් නිකුත් කර තිබෙනවා.\nඔහු සඳහන් කළේ සිද්ධියෙන් මියගිය පුද්ගලයින්ගේ පවුල්වලට තම රටවැසියන්ගේ කණගාටුව ප්‍රකාශ කරන බවයි.\nලන්ඩන් පාලම සහ අවට ස්ථාන දෙකකදී එල්ලවූ මෙම ත්‍රස්ත ප්‍රහාරවලින් සිවිල් වැසියන් හයදෙනෙකු ජීවිතක්ෂයට පත්වූ අතර, ආරක්ෂක අංශ ප්‍රහාරවලින් ත්‍රස්ත සාමාජිකයන් තුන්දෙනෙකු ද මියගොස් තිබෙනවා.",
       "URL": "https://www.hirunews.lk/162791/ට්‍රම්ප්-සහ-මෝදි-ලන්ඩන්-ප්‍රහාරය-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=474"
}