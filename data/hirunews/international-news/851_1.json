{
       "Source": "hirunews",
       "Timestamp": "Friday, 05 April 2013 - 19:04",
       "Headline": "උතුරු කොරියාව විදෙස් තානාපතිවරුන් ඉවත් කරයි.",
       "News Content": "සිය රටේ පිහිටි තානාපති කාර්යාල වසා දමා ඒවායේ නිළධාරීන්ට රටින් පිටවන ලෙස උතුරු කොරියානු බලධාරීන් දැනුම් දී ඇතැයි උතුරු කොරියාවේ රුසියානු තානාපති කාර්යාලය ප්‍රකාශ කළා. පවතින තත්ත්වය සැලකිල්ලට ගෙන උතුරු කොරියාවෙන් ඉවත් වන ලෙස තම නිලධාරීන් වෙත ද දැනුම්දීමක් සිදුකෙරුණු බවයි එම කාර්යාලය සදහන් කරන්නේ. උතුරු කොරියාවේ සිටින රාජතාන්ත්‍රික නිලධාරීන්ගේ ආරක්ෂාව තහවුරු කිරීම එහි අරමුණ බව ද උතුරු කොරියානු බලධාරීන් ප්‍රකාශ කර තිබෙනවා.\nමේ අතර, උතුරු කොරියාව ප්‍රහාරයක් එල්ල කළහොත් ඊට මුහුණදීම සඳහා යුද නෞකා දෙකක් දකුණු කොරියාව අද (05) ස්ථානගත කළා. දකුණු කොරියාවට බටහිරින් සහ නැගෙනහිරින් වූ මුහුදු තීරයේ මෙම නෞකා ස්ථානගත කර ඇති බවයි විදෙස් වාර්තා සඳහන් කළේ. දකුණු කොරියාවට ප්‍රහාරයක් එල්ල කරන බව උතුරු කොරියාව මේ වන විට නිල වශයෙන් ප්‍රකාශයට පත්කර ඇති අතර, ඇමෙරිකාවටද න්‍යෂ්ටික ප්‍රහාරයක් එල්ල කරන බවට තර්ජනය කළා.",
       "URL": "https://www.hirunews.lk/56616/උතුරු-කොරියාව-විදෙස්-තානාපතිවරුන්-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=851"
}