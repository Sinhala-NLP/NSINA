{
       "Source": "hirunews",
       "Timestamp": "Monday, 31 October 2016 - 7:39",
       "Headline": "එක්සත් ජාතීන්ගේ සංවිධානයෙන් තවත් චෝදනාවක්",
       "News Content": "සිරියාවේ ඇලප්පෝ නගරය අල්ලා ගැනීමේ සටනේදී IS ත්‍රස්තයන් සිවිල් වැසියන් මිනිස් පලිහක් ලෙස යොදා ගැනීම තවදුරටත් ඉහළ ගොස් ඇති බව එක්සත් ජාතීන්ගේ සංවිධානය පවසනවා.\nඔවුන් පෙන්වා දෙන්නේ එය අමානුෂික ක්‍රියාවක් බවයි.\nIS ත්‍රස්තයන්ගේ මෙම ක්‍රියාව හේතුවෙන් පසුගිය පැය 48 ක කාලය තුළ සිවිල් වැසියන් විශාල සංඛ්‍යාවක් මියගොස් ඇති බව ද ජගත් සංවිධානය ප්‍රකාශ කළා.\nIS ත්‍රස්තයන් සිවිල් වැසියන් මිනිස් පලිහක් ලෙස යොදා ගැනීම ජාත්‍යන්තර යුද නීති උල්ලංඝනය කිරීමක් බවයි ඔවුන් තවදුරටත් සදහන් කළේ.\nපසුගිය මාසයක පමණ කාලය තුළ ගැටුම්වලදී සිවිල් වැසියන් 2700 ක් පමණ මියගොස් තිබෙනවා.",
       "URL": "https://www.hirunews.lk/146456/එක්සත්-ජාතීන්ගේ-සංවිධානයෙන්-තවත්-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=565"
}