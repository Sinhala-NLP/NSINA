{
       "Source": "hirunews",
       "Timestamp": "Sunday, 24 January 2016 - 21:18",
       "Headline": "වොෂින්ටන් සහ නිව්යෝක් යටවෙයි",
       "News Content": "ඇමරිකාවට බලපා ඇති හිම කුණාටුව නිසා නිව්යෝක් සහ වොෂින්ටන් නගර මේ වන විට සම්පූර්ණයෙන්ම අඩපණ වී තිබෙනවා. අඟල් 40කට වඩා ඝනකමින් යුත් හිමපතනයක් එම නගරවලින් වාර්තා වී ඇති බවයි විදෙස් මාධ්‍ය වාර්තා කළේ.\nපසුගිය සිකුරාදා සිට පවතින මෙම හිමපතනය හේතුවෙන් මේ වන විට මිය ගිය ගණන 18ක්.\nමිලියන 85ක ඇමරිකානු වැසියන් හිමපතනයෙන් පීඩාවට පත්ව සිටිනවා.\nමෙම ආපදා තත්ත්වය හේතුවෙන් නිවෙස්වලින් බැහැරට නොගොස් ආරක්ෂා සහිතව රැඳී සිටින ලෙස අවවාද කරමින් ධවල මන්දිරය නිව්යෝක් නගරයට සහ වොෂින්ටනයට හදිසි ආපදා තත්ත්වයක් ද ප්‍රකාශයට පත් කර ඇති බව විදෙස් මාධ්‍ය වාර්තාවල සදහන්.",
       "URL": "https://www.hirunews.lk/124668/වොෂින්ටන්-සහ-නිව්යෝක්-යටවෙයි",
       "Category": "International News",
       "Parent URL": "https://www.hirunews.lk/international-news.php?pageID=670"
}