{
       "Source": "hirunews",
       "Timestamp": "Sunday, 29 April 2018 - 16:10",
       "Headline": "ඇමරිකානු රාජ්‍ය ලේකම් මැදපෙරදිග සංචාරයක",
       "News Content": "නව ඇමරිකානු රාජ්‍ය ලේකම් මයික් පොම්පියෝ මැදපෙරදිග සංචාරයක් අරඹමින් ඊයේ (28) සෞදි අරාබියට පැමිණියා.\nඉරානයට එරෙහිව පැනවීමට අපේක්ෂා කරන සම්බාධක සඳහා සිය මිතුරු රටවල සහය ලබාගැනීම එහි අරමුණයි.\nසෞදි අරාබියේ රියාද් නුවර සිට ඔහු ඊශ්‍රායලයේ ජෙරුසලම් පුරවරයට සහ ජෝර්දානයේ අම්මාන් නුවරටද යාමට නියමිතයි.\nට්‍රම්ප් පරිපාලනයේ නව ඇමරිකානු රාජ්‍ය ලේකම්වරයා ලෙස දිවුරුම් දී දින 02 කට පසුවයි ඔහු මෙම සංචාරය ආරම්භ කළේ.\nඉරාන න්‍යෂ්ටික ගිවිසුමෙන් ඉවත් වීමට අදහස් කරන ට්‍රම්ප් පරිපාලනය, මේ වනවිට ඒ සම්බන්ධයෙන් යුරෝපා රටවල් සමඟද සංවාදයක නිරතවනවා.\nකෙසේ නමුත් මෙතෙක් ඊට ප්‍රංශය සහ ජර්මනිය කැමැත්ත පළ කර නැහැ.",
       "URL": "https://www.hirunews.lk/189562/ඇමරිකානු-රාජ්‍ය-ලේකම්-මැදපෙරදිග-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=372"
}