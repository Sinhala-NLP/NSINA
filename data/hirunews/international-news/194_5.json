{
       "Source": "hirunews",
       "Timestamp": "Sunday, 01 March 2020 - 9:57",
       "Headline": "ඕස්ට්‍රේලියාවේ ප්‍රථම කොරෝනා වෛරස් මරණය පර්ත් නුවර",
       "News Content": "කොරෝනා වෛරසය හේතුවෙන් ඕස්ටේ්‍රලියාවේ ප්‍රථම මරණය පර්ත් නුවර රෝහලකින් අද උදෑසන වාර්තාවුණා.\n78 හැවිරිදි පුද්ගලයෙකු මෙලෙස මියගොස් ඇති අතර, ඔහු ජපානයේ නැංගුරම් ලා තිබූ ඩයමන්ඞ් ප්‍රින්සස් නෞකාවෙන් ඉවත් කරගත් ඔස්ට්‍රේලියානුවෙක් .\nඔහු ඇතුලු ඕස්ට්‍රේලියානුවන් 160 දෙනෙකු පමණ එම නෞකාවෙන් ඉවත් කරගත් අතර, මියගිය පුද්ගලයාගේ 79 හැවිරිදි බිරිඳටද වෛරසය ආසාදනය වී ඇති බවයි වාර්තාවන්නේ.\nදකුණු කොරියාවේ ආසාදිත සංඛ්‍යාවද 3526 දක්වා ඉහළ ගොස් තිබෙනවා.\nඒ ගතවූ පැය 24 තුළ නව ආසාදිතයන් 376 දෙනෙකු වාර්තාවීමත් සමඟයි.\nදකුණු කොරියාවෙන් කොරෝනා වෛරස් මරණ 17 ක්ද වාර්තාවුණා.\nඉතාලියේ ආසාදිත සංඛ්‍යාවද 1128 දක්වා ඉහළ ගොස් තිබෙනවා. එරට කොරෝනා වෛරසයෙන් මියගිය සංඛ්‍යාව 29ක් ලෙසයි වාර්තාවන්නේ.",
       "URL": "https://www.hirunews.lk/235542/ඕස්ට්‍රේලියාවේ-ප්‍රථම-කොරෝනා-වෛරස්-මරණය-පර්ත්-නුවර",
       "Category": "International News",
       "Parent URL": "https://www.hirunews.lk/international-news.php?pageID=194"
}