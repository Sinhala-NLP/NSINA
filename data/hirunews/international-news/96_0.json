{
       "Source": "hirunews",
       "Timestamp": "Saturday, 11 September 2021 - 13:03",
       "Headline": "නව රජයක් පිහිටුවීමට ලෙබනනයේ එකඟත්වයක්",
       "News Content": "දැවැන්ත ආර්ථික බිඳ වැටීමක් වළක්වාලීම සඳහා නව රජයක් පිහිටුවීමට ලෙබනනයේ නායකයින් එකඟත්වයකට පැමිණ තිබෙනවා.\nසුන්නි මුස්ලිම් නායකයෙකු වන නජීබ් මිකාටිගේ නායකත්වයෙන් යුතුව පිහිටුවන නව රජය ජාත්‍යන්තර මූල්‍ය අරමුදල සමඟ සාකච්ඡා යළි ආරම්භ කිරීමට අපේක්ෂා කරන බවයි විදෙස් වාර්තා සඳහන් කළේ.\nපසුගිය වසරේ බීරුට් වරායේ සිදු වූ පිපිරීමෙන් පසු ලෙබනන් රජය බෙදීම් රැසකට ලක් වූ අතර, දේශපාලන ප්‍රතිසංස්කරණයක් සඳහා පියවර ගැනෙන්නේ ඉන් අනතුරුව යි.\nමේ සඳහා ලෙබනනයේ හිටපු අධිරාජ්‍ය පාලකයින් වූ ප්‍රංශ රජය මැදිහත් වී ඇති බව සඳහන්.",
       "URL": "https://www.hirunews.lk/281931/නව-රජයක්-පිහිටුවීමට-ලෙබනනයේ-එකඟත්වයක්",
       "Category": "International News",
       "Parent URL": "https://www.hirunews.lk/international-news.php?pageID=96"
}