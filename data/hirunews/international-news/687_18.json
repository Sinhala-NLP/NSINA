{
       "Source": "hirunews",
       "Timestamp": "Friday, 20 November 2015 - 15:26",
       "Headline": "තුවක්කුකරුවන් 2ක් - 170ක් ප්‍රාණ ඇපයට ගයි",
       "News Content": "අප්‍රිකානු මාලී රජයේ බමාකෝ අගනුවර ඇමරිකානු සංචාරක හෝටලයකට කඩා වැදුණු අවි සහිත පුද්ගලයින් දෙදෙනෙක්, එහි සිටි 170ක් පමණ දෙනා ප්‍රාණ ඇපයට ගනී.\nඒ අනුව ආගන්තුකයින් 140ක් සහ කාර්යමණ්ඩලයේ 40ගේ ජීවිත  අනතුරට  පත්ව තිබේ.\nපොලිසිය මේ වනවිටත් එම විශාල හෝටලය වටකර තිබේ. තුවක්කු  කරුවන් දෙදෙනා වෙඩි තබමින්  සිටින අතර, ජනතාවගේ ජීවිත අනතුර හේතුවෙන්  පොලිසිය ක්‍රියාත්මකවීම  පමා කර තිබේ.\nතුවක්කු  කරුවන් දෙදෙනා - වෙඩි තබමින් -  අරාබි භාෂාවෙන් 'දෙවියන් උතුම්' 'දෙවියන් උතුම්'  යැයි කෑගසයි.\nඇතැම්  වාර්තා දක්වන්නේ ඉස්ලාමීය අන්තවාදී ත්‍රස්ත කණ්ඩායමක තුවක්කුකරුවන් 10ක් පැමිණ ඇති  බවයි.",
       "URL": "https://www.hirunews.lk/120546/තුවක්කුකරුවන්-2ක්-170ක්-ප්‍රාණ-ඇපයට-ගයි",
       "Category": "International News",
       "Parent URL": "https://www.hirunews.lk/international-news.php?pageID=687"
}