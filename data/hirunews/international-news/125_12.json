{
       "Source": "hirunews",
       "Timestamp": "Saturday, 03 April 2021 - 13:29",
       "Headline": "ඇමරිකාව, ඉරාන න්‍යෂ්ටික ගිවිසුමට යළි එක්වන ලකුණු",
       "News Content": "ඉරානය සහ මහ බලවතුන් අතර ඇති කරගත් න්‍යෂ්ටික ගිවිසුමට යළි එක්වීම පිළිබඳ සාකච්ඡාවක් ඉදිරි සතියේ වියනා නුවර පැවැත්වෙන බව ඇමරිකාව තහවුරු කළා.\nහිටපු ජනාධිපති ඩොනල්ඩ් ට්‍රම්ප්ගේ පාලන සමයේදී ඇමරිකාව, ඉරාන න්‍යෂ්ටික ගිවිසුමෙන් ඉවත්වූ අතර, ඊට යළි එක්වීම පිළිබඳව වත්මන් ජනාධිපති ජෝ බයිඩ්න් සිය අභිලාෂය පළ කර තිබෙනවා.\nකෙසේ නමුත් පූර්ව කොන්දේසියක් ලෙස ඉරානයට එරෙහිව පනවා ඇති සම්බාධක ඉවත්කිරීමට බයිඩ්න් පරිපාලනයද එකඟ වූයේ නැහැ. ඉදිරි සතියේ වියනා නුවර පැවැත්වෙන සාකච්ඡාවලදී ඒ පිළිබඳ යම් ප්‍රගතියක් ලැබෙනු ඇතැයි අපේක්ෂිතයි.\nඇමරිකානු සහ ඉරාන නියෝජිතයන් සාකච්ඡා සඳහා ඔස්ටි්‍රයානු අගනුවර වෙත ගියද ඔවුන් මුහුණට මුහුණලා සාකච්ඡා නොකරන බව සඳහන්. ඔවුන් අතර සම්බන්ධීකරණය සිදුකරන්නේ යුරෝපා සංගමයයි.\n2015 වසරේදී ඉරානය, චීනය, රුසියාව, ප්‍රංශය ජර්මනිය, බි්‍රිතාන්‍යය සහ ඇමරිකා එක්සත් ජනපදයසමඟ සිය න්‍යෂ්ඨික වැඩසටහන සම්බන්ධයෙන් එකඟතාවට එළඹුණා.",
       "URL": "https://www.hirunews.lk/267391/ඇමරිකාව-ඉරාන-න්‍යෂ්ටික-ගිවිසුමට-යළි-එක්වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=125"
}