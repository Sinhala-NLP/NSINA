{
       "Source": "hirunews",
       "Timestamp": "Friday, 01 July 2016 - 7:58",
       "Headline": "හිරු මැදිවියට පිවිසෙයි",
       "News Content": "වසර බිලියන 4 යි දශම 5 ක් වයසැති සූර්යයා දැන් මැදි වයස් අවදියට පිවිසී සිටින බව තාරකා විද්‍යාඥයන් පෙන්වා දෙනවා.\nහයිඩ‍්‍රජන් දහනය වන තාරකාවක් වන  අප සූර්යයා ගේ නව අවධියේදී සූර්ය ලප චක්‍රය අතුරුදන් වනු ඇති බවයි තාරකා - භෞතික විද්‍යාව පිළිබද සගරාවකට නිකුත් කර ඇති ඔවුන්ගේ ප්‍රකාශයේ දැක්වෙන්නේ.\nකෙසේ නමුත්, හිරුගේ මැදිවිය සම්පූර්ණවීමට තවත් වසර මිලියන ගණනක් ගතවනු ඇති බව එම විද්‍යාඥයන්ගේ අදහසයි.\nඑම කාලය තුළ හිරුගේ චුම්බක ක්‍රියාකාරිත්වය අවම වන අතර එය සූර්යග්‍රහ මණ්ඩලයට සහ ජීවීන්ට මෙන්ම පෘථිවියේ කාලගුණ චක්‍රයට හිතකර වනු ඇති බව විද්‍යාඥයන් වැඩිදුරටත් පෙන්වා දෙනවා.",
       "URL": "https://www.hirunews.lk/136903/හිරු-මැදිවියට-පිවිසෙයි",
       "Category": "International News",
       "Parent URL": "https://www.hirunews.lk/international-news.php?pageID=617"
}