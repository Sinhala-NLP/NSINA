{
       "Source": "hirunews",
       "Timestamp": "Sunday, 12 July 2015 - 15:16",
       "Headline": "ඉරාන න්‍යෂ්ටික සාකච්ඡා තීරණාත්මක අදියරකට",
       "News Content": "ඉරානයේ මතභේදකාරී න්‍යෂ්ටික වැඩපිළිවෙල සම්බන්ධයෙන් එරට රජය සහ ලෝක බලවතුන් අතර වියෙනා නුවර පැවැත්වෙන සාකච්ඡා දැන් තීරණාත්මක අදියරකට පැමිණ තිබෙනවා. දින 15 ක් තිස්සේ පැවති සාකච්ඡාවලින් අනතුරුව එකඟත්වයකට පැමිණීමේ කාල විරාමය හෙටින් අවසන්වීමට නියමිතයි. සාකච්ඡාවලට සහභාගී වන ප්‍රංශ විදේශ අමාත්‍ය ලෝරන් ෆේබියස් ප්‍රකාශ කළේ සියල්ල සාකච්ඡා කර ඇති බැවින් දැන් තීරණයකට එළැඹිය යුතු බවයි. කෙසේ නමුත්, වඩාත් සාධාරණ එකඟත්වයකට එළැඹීම සඳහා කාලය බාධාවක් නොවිය යුතු බව ඉරානයේ අදහසයි. ඉරානය සිය න්‍යෂ්ටික වැඩපිළිවෙල තුළින් න්‍යෂ්ටික අවියක් අත්පත් කර ගැනීමට උත්සාහ කරන බවට බටහිර රටවල් චෝදනා නගනවා. සාකච්ඡා තුළින් ඒ වෙනුවෙන් පැනවුණු සම්බාධක ඉවත් කර ගැනීම ඉරානයේ අරමුණයි.",
       "URL": "https://www.hirunews.lk/113069/ඉරාන-න්‍යෂ්ටික-සාකච්ඡා-තීරණාත්මක-අදියරකට",
       "Category": "International News",
       "Parent URL": "https://www.hirunews.lk/international-news.php?pageID=719"
}