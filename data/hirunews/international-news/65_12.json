{
       "Source": "hirunews",
       "Timestamp": "Sunday, 23 January 2022 - 14:39",
       "Headline": "බීජිං නුවර මිලියන දෙකකට කොරෝනා පරීක්ෂණ",
       "News Content": "ලබන පෙබරවාරි හතරවනදා ශීත ඍතු ඔලිම්පික් උළෙල ආරම්භ වීමට නියමිත චීනයේ බීජිං නුවර කොරෝනා පොකුරක් මතුවූ ප්‍රදේශයේ මිලියන දෙකක් ජනතාව කොරෝනා පරීක්ෂාවන්ට ලක් කිරීම අද (23) ආරම්භ කෙරෙනවා.\nලොව ජනාකීර්ණතම නගරයක් වන බීජිං නුවරින් පසුගිය සතියේ මතුවූයේ ආසාදිතයන් තිස් දෙනෙකුගෙන් පමණ යුත් කොරෝනා පොකුරක්.\nචීන බලධාරීන් ප්‍රකාශ කළේ විදේශීය තැපැල් භාණ්ඩ හරහා වෛරසය එහි පැමිණ ඇති බවයි.\nකෙසේ නමුත් ලෝක සෞඛ්‍ය සංවිධානය සහ ඇමරිකානු වසංගත රෝග පාලන ආයතනය ප්‍රකාශ කරන පරිදි වෛරසය මතුපිට පෘෂ්ඨ ස්පර්ශයෙන් සම්ප්‍රේෂණය වීමේ හැකියාව පවතින්නේ අවම මට්ටමකයි.\nකෙසේ නමුත් ආසාදිතයන් මතුවූ ප්‍රදේශයේ සියලුම වැසියන් කොරෝනා පරීක්ෂාවන්ට ලක් කිරීමටයි චීන බලධාරීන් තීරණය කළේ.",
       "URL": "https://www.hirunews.lk/294876/බීජිං-නුවර-මිලියන-දෙකකට-කොරෝනා-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=65"
}