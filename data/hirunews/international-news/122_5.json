{
       "Source": "hirunews",
       "Timestamp": "Sunday, 18 April 2021 - 9:59",
       "Headline": "ඉන්දියාවේ දෛනික කොරෝනා ආසාදිතයන් දෙලක්ෂ හැට එක්දහසක්",
       "News Content": "අද උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා වෛරස් ආසාදිතයන් 261,500 කට වැඩි සංඛ්‍යාවක් වාර්තාවී තිබෙනවා.\nඑය නැවතත් ඉන්දියාවේ වැඩිම දෛනික ආසාදිත සංඛ්‍යාව ලෙස සැළකිය හැකියි.\nඉන්දියාවේ සමස්ත කොරෝනා ආසාදිතයන් සංඛ්‍යාව මේ වනවිට එක්කෝටි හතළිස් හත්ලක්ෂ අසූ අටදහසකට අධිකයි.\nඊයේ දිනයේ කොරෝනා මරණ 1,501 ක් ඉන්දියාවෙන් වාර්තාවී ඇති අතර, ඒ අනුව එරට කොරෝනා මරණ සංඛ්‍යාවද 177,168 දක්වා ඉහළ ගියා.\nඇමරිකා එක්සත් ජනපදය හැරුණුවිට ලොව කොරෝනා වෛරසයෙන් වැඩිම පීඩාවට ලක්වූ රට වන්නේ ඉන්දියාවයි.",
       "URL": "https://www.hirunews.lk/268757/ඉන්දියාවේ-දෛනික-කොරෝනා-ආසාදිතයන්-දෙලක්ෂ-හැට-එක්දහසක්",
       "Category": "International News",
       "Parent URL": "https://www.hirunews.lk/international-news.php?pageID=122"
}