{
       "Source": "hirunews",
       "Timestamp": "Friday, 25 August 2017 - 17:06",
       "Headline": "සාවද්‍ය පැමිණිලි කළ තරුණියට වසර 10ක සිර දඬුවම් (ඡායාරූප)",
       "News Content": "තමන් දූෂණය කළ බවට පුද්ගලයින් 15 දෙනෙකුට චෝදනා කරමින් පොලිසියට පැමිණිලි ඉදිරිපත් කළ තරුණියකට වසර 10ක සිර දඬුවම් ලබා දීමේ පුවතක් විදෙස් මාධ්‍ය වාර්තා කරනවා.\nජෙමා බේල් නමැති 25 හැවිරිදි තරුණියකට මෙලෙස දඬුවම් නියමකර ඇති බවයි වාර්තා වන්නේ.\nමෙම තරුණිය අවස්ථා කිහිපයකදී පොලීසියට පැමිණිලි කර ඇත්තේ පුද්ගලයින් 15 දෙනෙකු විසින් අවස්ථා ගණනාවක දී තමන් දූෂණය කළ බවටයි.\nකෙසේ වෙතත් මෙම තරුණිය සිදුකළ පැමිණිල්ල සාවද්‍ය පැමිණිල්ලක් බවට පොලිසිය සිදුකරන ලද පරීක්ෂණ වලදී අනාවරණය වී තිබෙනවා.\nපසුව පොලිසිය චිසින් ඇයගෙන් සිදුකරන ලද ප්‍රශ්ණ කිරීම් වලදී ඇය පවසා ඇත්තේ ජනප්‍රිය වීම සඳහා තමන් මෙලෙස සාවද්‍ය පැමිණිල්ලක් සිදු කළ බවටයි.\nතමන් සම ලිංගික තරුණියක් බවත් පිරිමි පුද්ගලයන්ට තමන් අකමැති බවත් ඇය පොලිසිය හමුවේ වැඩිදුරටත් පවසා ඇති බවයි විදෙස් මාධ්‍ය වැඩිදුරටත් වාර්තා කරන්නේ.\nමැයගේ මෙම පැමිණිලි වලට අනුව පුද්ගලයෙකුට වසර දෙකක සිර දඬුවමක් ද නියම කර ඇති බව සඳහන්.\nඑංගලන්ත අධිකරණයක් විසින් ඊයේ දිනයදී  අදාල තරුණියට දුෂණ චෝදනා මත වසර 10ක සිර දඬුවම ලබා දී තිබෙනවා.",
       "URL": "https://www.hirunews.lk/169358/සාවද්‍ය-පැමිණිලි-කළ-තරුණියට-වසර-10ක-සිර-දඬුවම්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=446"
}