{
       "Source": "hirunews",
       "Timestamp": "Sunday, 06 June 2021 - 15:14",
       "Headline": "ඉරාකයේ ඇමෙරිකානු කඳවුරක් අසලදී ඩ්‍රෝන යානා දෙකක් බිම හෙලයි",
       "News Content": "ඉරාකයේ ඇමෙරිකානු හමුදා රැදී සිටින කඳවුරක් ආසන්නයේදී ඩ්‍රෝන යානා දෙකක් බිම හෙලූ බව ඉරාක හමුදාව පවසනවා.\nඉරාකයේ බටහිර දිග කාන්තාර ප්‍රදේශයේ මෙම කඳවුර පිහිටා ඇති බව සඳහන්.\nඩ්‍රෝන යානා බිම හෙලීම සඳහා ඇමෙරිකානු හමුදාවේ රෑම් ආරක්ෂණ පද්ධතිය යොදා ගනු ලැබූ බවයි ඉරාක හමුදාව වැඩිදුරටත් සඳහන් කළේ.\nඊට පැය කිහිපයකට පෙර බැග්ඩෑඩ් ගුවන්තොටුපලට එල්ල වූ රොකට් ප්‍රහාර කිහිපයක් ද මැඩ පවත්වා තිබෙනවා.\nමේ වසර ආරම්භයේ පටන් ඉරාකයේ ඇමෙරිකානු ඉලක්ක වෙත ප්‍රහාර 39 ක් එල්ල වී ඇති අතර, ඊට බෝම්බ ප්‍රහාර මෙන්ම, රොකට් ප්‍රහාර ද ඇතුළත්.\nඉරාන හිතවාදී සන්නද්ධ කණ්ඩායම් මෙම ප්‍රහාර එල්ල කරන්නට ඇති බව සැලකෙනවා.\nඇමෙරිකානු හමුදාවලට එරෙහිව ඩ්‍රෝන යානා යොදා ගැනීම කැරලිකරුවන් යොදා ගන්නා නව උපක්‍රමයක්.",
       "URL": "https://www.hirunews.lk/273538/ඉරාකයේ-ඇමෙරිකානු-කඳවුරක්-අසලදී-ඩ්‍රෝන-යානා-දෙකක්-බිම-හෙලයි",
       "Category": "International News",
       "Parent URL": "https://www.hirunews.lk/international-news.php?pageID=112"
}