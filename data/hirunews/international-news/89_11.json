{
       "Source": "hirunews",
       "Timestamp": "Sunday, 10 October 2021 - 10:14",
       "Headline": "ඉන්දියාවේ දෛනික කොරෝනා ආසාදිතයින් මාස 7කින් අඩුම අගයට",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 18,166 දෙනෙකු වාර්තා වී තිබෙනවා.\nඑය මාස 7 කින් අවම දෛනික කොරෝනා ආසාදිත සංඛ්‍යාවයි.\nඑමෙන්ම, ඊයේ දිනයේ තවත් කොරෝනා මරණ 214ක් ඉන්දියාවෙන් වාර්තා වුණා.\nඉන්දියාවේ සමස්ත කොරෝනා ආසාදිත සංඛ්‍යාව තුන්කෝටි තිස්නව ලක්ෂ 53,000 ඉක්මවුව ද, මේ වනවිට සුවය ලබා ඇති සංඛ්‍යාව තුන්කෝටි තිස්දෙලක්ෂ 72,000 කට ආසන්නයි.\nමේ නිසා එරට සක්‍රිය ආසාදිත සංඛ්‍යාව වන්නේ දෙලක්ෂ 31,000 ක් පමණයි.\nඑය දින 208 කින් අඩුම අගය බව ඉන්දීය සෞඛ්‍ය අමාත්‍යාංශය ප්‍රකාශ කළා.\nඉන්දියාවේ කොරෝනා එන්නත්කරණය මේ වනවිට මාත්‍රා අනූහතර කෝටි හැත්තෑ ලක්ෂය ඉක්මවා තිබෙනවා.",
       "URL": "https://www.hirunews.lk/284587/ඉන්දියාවේ-දෛනික-කොරෝනා-ආසාදිතයින්-මාස-7කින්-අඩුම-අගයට",
       "Category": "International News",
       "Parent URL": "https://www.hirunews.lk/international-news.php?pageID=89"
}