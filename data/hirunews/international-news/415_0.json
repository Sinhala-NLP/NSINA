{
       "Source": "hirunews",
       "Timestamp": "Friday, 08 December 2017 - 16:26",
       "Headline": "උතුරු කොරියාව යුද අනතුරු අඟවයි",
       "News Content": "ඇමරිකානු තර්ජන හේතුවෙන් කොරියානු අර්ධද්වීපයේ යුද්ධයක් ඇති වීම නොවැළැක්විය හැකි තත්ත්වයට පත්ව ඇති බව උතුරු කොරියාව පවසනවා.\nඇමරිකාව සහ දකුණු කොරියාව දැන් ක්‍රියාත්මක කරන දැවැන්ත යුද අභ්‍යාසය හෙළා දකිමින් උතුරු කොරියානු විදේශ අමාත්‍යාංශය සදහන් කළේ එය තම රටට එරෙහි යුද ප්‍රකාශ කිරීමක් බවයි.\nදැන් ගැටලූව වී ඇත්තේ යුද්ධය ආරම්භ වන්නේ කවදා ද යන්න පමණක් බවත්, එමගින් වැඩිදුරටත් සදහන් කළා.\nයුද්ධයක් තමන් අපේක්ෂා නොකරන නමුදු ඇමරිකානු තර්ජන හමුවේ පලායාමට සූදානම් නොමැති බවයි උතුරු කොරියාව කියා සිටියේ.\nකෙසේ නමුත්, ප්‍රකෝපකාරි සිදුවීම් වලින් වැළකී සියලූ පාර්ශවයන් ඉවසීමෙන් කටයුතු කළ යුතු බවට චීන විදේශ කටයුතු අමාත්‍යාංශය නිවේදනයක් නිකුත් කරමින් ඉල්ලීමක් කළා.\nකොරියානු අර්ධද්වීපයේ දැන් ආරම්භ වී ඇති යුද අභ්‍යාසය සදහා ඇමරිකානු බී-එක-බී වර්ගයේ බෝම්බ ප්‍රහාරයක යානා ඇතුළු ගුවන් යානා 230 ක් එක්ව සිටිනවා.",
       "URL": "https://www.hirunews.lk/177923/උතුරු-කොරියාව-යුද-අනතුරු-අඟවයි",
       "Category": "International News",
       "Parent URL": "https://www.hirunews.lk/international-news.php?pageID=415"
}