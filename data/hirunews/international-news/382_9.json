{
       "Source": "hirunews",
       "Timestamp": "Monday, 26 March 2018 - 8:40",
       "Headline": "Update : රුසියාවේ සාප්පු සංකීර්ණයේ ගින්නෙන් මියගිය සංඛ්‍යාව 48 දක්වා ඉහළට",
       "News Content": "රුසියාවේ කෙමරෝවෝ නගරයේ සාප්පු සංකීර්ණයේ හටගත් ගින්නෙන් මියගිය සංඛ්‍යාව 48 දක්වා ඉහළ ගොස් තිබෙනවා.\nසිද්ධියෙන් පුද්ගලයින් 27 දෙනෙකු අතුරුදන් වී ඇති අතර, මියගිය සහ අතුරුදන්ව සිටින පිරිසෙන් 41 දෙනෙකු කුඩා දරුවන් බවයි විදෙස් වාර්තා සඳහන් කළේ.\nගින්නට හසුවී අතුරුදන්ව සිටින පුද්ගලයින් සෙවීම සඳහා එරට ආරක්ෂක අංශ සාමාජිකයින් 660 දෙනෙකු යොදවා තිබෙනවා.\nවින්ටර් චෙරි නැමති මෙම සාප්පු සංකීර්ණයේ ඉහළ මාලයක ගින්න හටගත් අතර, ඊට ගොදුරු වූ වැඩිදෙනා සිනමාශාලා තුළ චිත්‍රපට නරඹමින් සිටි පිරිස බවයි එරට මාධ්‍ය වාර්තා කර ඇත්තේ.\nරුසියාවේ මොස්කව් නගරයේ සිට කිලෝමීටර 3600 ක් නැගෙනහිරින් කෙමරෝවෝ නගරය පිහිටා තිබෙනවා.\nUpdate : Monday, March 26, 2018 , 13.42Pm\n--------------------------------------------------------\nරුසියාවට අයත් සයිබීරියානු නගරයක් වන කෙමරෝවෝ හි සාප්පු සංකීර්ණයක හටගත් ගින්නකින් පුද්ගලයන් 37 දෙනෙකු මියගොස් තිබෙනවා.\nවිදෙස් වාර්තා සඳහන් කළේ දරුවන් ඇතුලු තවත් පිරිසක් අතුරුදන්ව ඇති බවයි.\nවින්ටර් චෙරි නැමති මෙම සාප්පු සංකීර්ණයේ ඉහළ මාලයක ගින්න හටගෙන ඇති අතර, ඊට ගොදුරු වූ වැඩිදෙනා සිනමාශාලා තුළ චිත්‍රපට නරඹමින් සිටි පිරිස බවයි වාර්තාවන්නේ.\nරුසියාවේ මොස්කව් නගරයේ සිට කිලෝමීටර 3600 ක් නැගෙනහිරින් පිහිටි කෙමරෝවෝ නගරය ප්‍රධාන පෙළේ ගල් අඟුරු නිෂ්පාදනය කරන ප්‍රදේශයක් වනවා.",
       "URL": "https://www.hirunews.lk/186871/update-රුසියාවේ-සාප්පු-සංකීර්ණයේ-ගින්නෙන්-මියගිය-සංඛ්‍යාව-48-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=382"
}