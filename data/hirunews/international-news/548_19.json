{
       "Source": "hirunews",
       "Timestamp": "Saturday, 10 December 2016 - 10:59",
       "Headline": "සිරියාව ගැන අද ඇමරිකානු, රුසියානු හමුවක්",
       "News Content": "සිරියාවේ ඇලෙප්පෝ ප්‍රදේශයේ ස්ථීර සටන් විරාමයක් පිළිබඳ සාකච්ඡා කිරීම සඳහා ඇමරිකානු සහ රුසියානු විදේශ අමාත්‍ය හමුවක් ජිනිවා නුවර දී අද පැවැත්වෙනවා.\nරුසියානු විදේශ අමාත්‍ය සර්ජි ලැවරොෆ් සමඟ එහිදී ඇලෙප්පෝ හි මානුෂීය අර්බුදය සම්බන්ධයෙන් සාකච්ඡා කිරීමට අපේක්ෂා කරන බව ඇමරිකානු රාජ්‍ය ලේකම් ජෝන් කෙරී ප්‍රකාශ කළා.\nජනාධිපති බෂාර් අල් අසාද්ගේ හමුදා මේ වන විට කැරළිකරුවන් සතුව තිබූ නැගෙනහිර ඇලෙප්පෝහි විශාල ප්‍රදේශයක බලය තහවුරු කරගෙන අවසන්.\nඑහි සිරවී සිටින සිවිල් වැසියන් ඉවත් කර ගැනීම සඳහා සිරියානු රජය තාවකාලික සටන් විරාමයක් ප්‍රකාශයට පත් කර තිබෙනවා.",
       "URL": "https://www.hirunews.lk/149371/සිරියාව-ගැන-අද-ඇමරිකානු-රුසියානු-හමුවක්",
       "Category": "International News",
       "Parent URL": "https://www.hirunews.lk/international-news.php?pageID=548"
}