{
       "Source": "hirunews",
       "Timestamp": "Sunday, 10 April 2016 - 15:16",
       "Headline": "තමිල්නාඩුවේ මත්පැන් අලෙවිසැල් වසා දැමීමට ජයලලිතාගෙන් ප්‍රතිඥාවක්",
       "News Content": "ඉන්දියාවේ තමිල්නාඩු ප්‍රාන්තයේ පැතිරී ඇති මත්පැන් අලෙවිසැල් සහ අවන්හල් ක්‍රමානුකූලව වසා දමමින් සංඛ්‍යාත්මකව අවම කිරීමට මහඇමතිනි ජයලලිතා ජයරාම් ප්‍රතිඥාවක් ලබාදී තිබෙනවා.\nචෙන්නායි හිදී ජයලලිතා ඊයේ එම ප්‍රකාශය සිදුකළේ තමිල්නාඩු ප්‍රාන්ත ඡුන්ද සටනේ ප්‍රචාරක ව්‍යාපාරය අරඹමින්.\nමත්පැන් අලෙවිය මුළුමනින්ම නතර කළහොත් ප්‍රාන්තයට රුපියල් කෝටි 400 ක පාඩුවක් සිදුවිය හැකිවුවත් තමා එම පියවර ආරම්භ කරන බවයි ජයලලිතා වැඩිදුරටත් සදහන් කළේ.",
       "URL": "https://www.hirunews.lk/130559/තමිල්නාඩුවේ-මත්පැන්-අලෙවිසැල්-වසා-දැමීමට-ජයලලිතාගෙන්-ප්‍රතිඥාවක්",
       "Category": "International News",
       "Parent URL": "https://www.hirunews.lk/international-news.php?pageID=647"
}