{
       "Source": "hirunews",
       "Timestamp": "Sunday, 31 January 2016 - 8:34",
       "Headline": "ස්වීඩන අගනුවරදී සංක්‍රමණිකයන්ට ප්‍රහාරයක්",
       "News Content": "ස්වීඩනයේ ස්ටොක්හෝම් අගනුවරදී සංක්‍රමණික පසුබිමක් සහිත පුද්ගලයන් ඉලක්ක කරගෙන ඊයේ ප්‍රහාරයක් එල්ලවුණා.\nකළු පැහැ ඇඳුමින් සැරසුණු මුහුණු ආවරණය කරගත් පුද්ගලයන් සියදෙනෙකු පමණ ප්‍රහාරයට එක්වූ බවයි විදෙස් වාර්තා සඳහන් කළේ.\nසංක්‍රමණිකයන්ට පහරදෙන ලෙස ජනයා පොළඹවන පත්‍රිකාවක්ද ඔවුන් බෙදාහැර තිබෙනවා.\nමෙම අන්තවාදී කල්ලිය සංක්‍රමණිකයන් කායික පීඩාවන්ට ලක් කරන ප්‍රහාර එල්ල කර ඇති බව සඳහන්.\nසිරියාව ප්‍රමුඛ මැද පෙරදිග සහ උතුරු අප්‍රිකානු රටවලින් ස්වීඩනයට පසුගිය 2015 වසරේ පැමිණි සංක්‍රමණිකයන්ගේ සංඛ්‍යාව එක්ලක්ෂ 63 000 කට අධිකයි.\nඑය ස්වීඩනය තුළ දේශපාලන අර්බුදයක් බවට පත්ව ඇති අතර, අයදුම්පත් ප්‍රතික්ෂේප වන සංක්‍රමණිකයන් 80 000 ක් පමණ පිටුවහල් කිරීමට සූදානම් බව එරට අභ්‍යන්තර කටයුතු අමාත්‍යවරයා පසුගිය සතියේ ප්‍රකාශ කළා.",
       "URL": "https://www.hirunews.lk/125107/ස්වීඩන-අගනුවරදී-සංක්‍රමණිකයන්ට-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=668"
}