{
       "Source": "hirunews",
       "Timestamp": "Saturday, 14 September 2019 - 10:55",
       "Headline": "සිම්බාබ්වේ හිටපු ජනපතිට අවසන් ගෞරව දැක්වීමට අප්‍රිකානු නායකයන් එක්වේ",
       "News Content": "සිම්බාබ්වේ හිටපු ජනාධිපති රොබට් මුගාබේට අවසන් ගෞරව දැක්වීම සඳහා අප්‍රිකානු නායකයන් සිම්බාබ්වේ හි හරාරේ අගනුවර වෙත පැමිණෙමින් සිටින බව විදෙස් මාධ්‍ය වාර්තා කළා.\nදකුණු අප්‍රිකානු ජනාධිපති සිරිල් රමපෝසා ඇතුළු නායකයන් සහ හිටපු නායකයන් රැසක් ඒ සඳහා එක්වීමට නියමිත බවයි වාර්තා වන්නේ.\nගිනි රාජ්‍යයේ ජනාධිපති තියඩෝ ඔබියැං මේ වන විට සිම්බාබ්වේ රාජ්‍යය වෙත පැමිණ ඇති බවයි එරට වාර්තා සඳහන් කළේ.\nසිම්බාබ්වේ හිටපු ජනාධිපති රොබට් මුගාබේගේ අවසන් කටයුතු අද හරාරේ අගනුවර පිහිටි ජාතික ක්‍රීඩාංගණයේදී රාජ්‍ය ගෞරව සහිතව සිදුකිරීමට කටයුතු යොදා තිබෙනවා.\n1987 වසරේ සිට 2017 වසරේ හමුදා කුමන්ත්‍රණයකින් බලයෙන් පහ කරනතුරුම දශක 3 ක කාලයක් මුගාබේ සිම්බාබ්වේ හි ජනාධිපති ලෙස කටයුතු කළා.",
       "URL": "https://www.hirunews.lk/224238/සිම්බාබ්වේ-හිටපු-ජනපතිට-අවසන්-ගෞරව-දැක්වීමට-අප්‍රිකානු-නායකයන්-එක්වේ",
       "Category": "International News",
       "Parent URL": "https://www.hirunews.lk/international-news.php?pageID=238"
}