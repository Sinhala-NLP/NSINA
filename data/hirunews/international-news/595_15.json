{
       "Source": "hirunews",
       "Timestamp": "Monday, 22 August 2016 - 16:56",
       "Headline": "සුළි සුළං නිසා ජපානයේ ගුවන් ගමන් රැසක් අවලංගු කෙරේ",
       "News Content": "මින්දුලේ චණ්ඩ මාරුතය හමා ඒමත් සමඟ ඇති වී තිබෙන අවදානම් තත්ත්වය හේතුවෙන් ජපානයේ ටෝකියෝ නුවර ගුවන් ගමන් රැසක් අවලංගු කර තිබෙනවා.\nපැයට කිලෝමීටර් 180ක පමණ වේගයකින් හමා ආ සුළි සුළඟ හේතුවෙන් නාය යාම් සහ ජල ගැලීම් ද වාර්තා වන බවයි විදෙස් ප්‍රවෘත්ති සේවා සදහන් කළේ.\nටෝකියෝ නගරයේ පහත් බිම්වල වෙසෙන ජනතාවට ද ගංඟා ජලය පිටාර ගැලීමේ අවදානම් මතුවිය හැකි බවටයි ජපාන කාලගුණ විද්‍යා ආයතනය අනතුරු අගවා ඇත්තේ.\nජපාන ගුවන් සේවා මගින් ක්‍රියාත්මක කරන දේශීය ගුවන් ගමන් සේවා 297ක් අවලංගු කර ඇති අතර, දුම්රිය සේවා තවදුරටත් සාමාන්‍ය පරිදි ක්‍රියාත්මකයි.",
       "URL": "https://www.hirunews.lk/141229/සුළි-සුළං-නිසා-ජපානයේ-ගුවන්-ගමන්-රැසක්-අවලංගු-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=595"
}