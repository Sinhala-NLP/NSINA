{
       "Source": "hirunews",
       "Timestamp": "Sunday, 19 June 2016 - 7:36",
       "Headline": "රෝමය තරුපහේ කාන්තාවකට",
       "News Content": "රෝම පුරවරය සිය ප්‍රථම නගරාධිපතිවරිය අද තෝරා පත්කරගනු ඇති බව ඉතාලි වාර්තා සඳහන්  කළා.\nවර්ජිනියා රග්ගි නැමති 37 හැවිරිදි නීතීඥවරිය මීට දෙසතියකට පෙර පැවති රෝම නගර සභා මැතිවරණය ජයග්‍රහණය කළේ සියයට 35 ක ඡන්ද ප්‍රතිශතයක් ලබාගනිමින්.\nඇගේ ආසන්නතම ප්‍රතිවාදියාට හිමිවූයේ සියයට 24 ක ඡුන්ද ප්‍රතිශතයක්.\nඒ අනුව අද පැවැත්වෙන දෙවන වටයේ මැතිවරණයේදී ඇය ජයග්‍රහණය කරනු ඇතැයි අපේක්ෂිතයි.\nවර්ජිනියා රග්ගි ඉතාලියේ නව දේශපාලන බලවේගයක් වන ෆයිව් - ස්ටාර් මූව්මන්ට් හෙවත් තරු පහේ ව්‍යාපාරය නියෝජනය කරනවා.\nඇගේ ජයග්‍රහණය අග්‍රාමාත්‍ය මැට්ටියෝ රෙන්සිගේ රජයට 2018 මහ මැතිවරණයේදී අභියෝගයක් වනු ඇති බවයි දේශපාලන විචාරකයන් පෙන්වා දෙන්නේ.",
       "URL": "https://www.hirunews.lk/135910/රෝමය-තරුපහේ-කාන්තාවකට",
       "Category": "International News",
       "Parent URL": "https://www.hirunews.lk/international-news.php?pageID=622"
}