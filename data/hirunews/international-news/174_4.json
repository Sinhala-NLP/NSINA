{
       "Source": "hirunews",
       "Timestamp": "Friday, 17 July 2020 - 16:41",
       "Headline": "තිරුපති කෝවිලේ 140කට කොරෝනා - දේවස්ථානය වසා නොදමයි",
       "News Content": "ඉන්දියාවේ ආන්ද්‍ර ප්‍රදේශ් ප්‍රාන්තයේ පිහිටි සුප්‍රකට තිරුමල තිරුපති බලාජි දේවස්ථානයේ පූජකයන් සහ කාර්ය මණ්ඩලයේ 140 දෙනෙකුට කොරෝනා වෛරසය ආසාදනය වී ඇති බව වාර්තා වනවා.\nපූජකයන් 14 දෙනෙකුට මෙලෙස කොරෝනා වෛරසය ආසාදනය වී ඇති අතර, දේවස්ථාන පාලක මණ්ඩලයේ සභාපති සුබ්බා රෙඩ්ඩි ප්‍රකාශ කළේ දේවස්ථානයේ පූජාවන් නතර කිරීමට සැලසුමක් නොමැති බවයි.\nඑමෙන්ම, බැතිමතුන්ට වෛරසය ආසාදනය වී ඇති බවට සාක්ෂි නොමැති බවයි, ඔහු කියා සිටියේ.\nකෙසේ නමුත්, වෛරසයේ ව්‍යාප්තිය වැළැක්වීම සඳහා සමාජ දුරස්ථභාවය පවත්වා ගත යුතු බව ද, ඔහු අවධාරණය කළා.",
       "URL": "https://www.hirunews.lk/245756/තිරුපති-කෝවිලේ-140කට-කොරෝනා-දේවස්ථානය-වසා-නොදමයි",
       "Category": "International News",
       "Parent URL": "https://www.hirunews.lk/international-news.php?pageID=174"
}