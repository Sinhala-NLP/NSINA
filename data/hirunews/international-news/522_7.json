{
       "Source": "hirunews",
       "Timestamp": "Saturday, 04 February 2017 - 9:18",
       "Headline": "ට්‍රම්ප්ගේ සංචාර තහනමට එරෙහිව අධිකරණයෙන් වාරණයක්",
       "News Content": "මුස්ලිම් බහුතරයක් වෙසෙන රටවල් 7කට එරෙහිව ජනාධිපති ඩොනල්ඩ් ට්‍රම්ප් පැනවූ සංචාර තහනමට එරෙහිව ඇමරිකානු මධ්‍යම අධිකරණයේ විනිසුරුවරයෙකු විසින් වාරණ නියෝගයක් නිකුත් කළා.\nජනාධිපති ට්‍රම්ප්ගේ විධායක නියෝගවලට අභියෝග කළ නොහැකි බව රජයේ විනිසුරුවන් ප්‍රකාශ කළ ද විනිසුරු ජේම්ස් රොබාට් එම තර්කය ප්‍රතික්ෂේප කර තිබෙනවා.\nඒ අනුවයි මෙම සංචාර තහනමට එරෙහි තාවකාලික වාරණය පනවා ඇත්තේ.\nඉරාකය, සිරියාව, ඉරානය, ලිබියාව, සෝමාලියාව, සුඩානය සහ යේමනය යන රටවලින් පැමිණෙන  ඕනෑම අයෙකුට එරෙහිව ජනාධිපති ට්‍රම්ප් දින 90ක තහනමක් පැනවූයේ පසුගිය සතියේදියි.",
       "URL": "https://www.hirunews.lk/153637/ට්‍රම්ප්ගේ-සංචාර-තහනමට-එරෙහිව-අධිකරණයෙන්-වාරණයක්",
       "Category": "International News",
       "Parent URL": "https://www.hirunews.lk/international-news.php?pageID=522"
}