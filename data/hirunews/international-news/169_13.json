{
       "Source": "hirunews",
       "Timestamp": "Sunday, 16 August 2020 - 9:11",
       "Headline": "ඩොනල්ට් ට්‍රම්ප්ගේ සහෝදරයෙකු වන රොබට් ට්‍රම්ප් අභාවප්‍රාප්ත වෙයි",
       "News Content": "ඇමරිකා ජනාධිපති ඩොනල්ට් ට්‍රම්ප්ගේ වැඩිමහල් සහෝදරයා වන රොබට් ට්‍රම්ප් අභාවප්‍රාප්ත වී තිබෙනවා.\nඒ මෑන්හැට්න්හි රෝහලක ප්‍රතිකාර ලබමින් සිටියදීයි.\nමෙම අභාවය ධවල මන්ධිරය ද නිල වශයෙන් නිවේදනය කර ඇති බවයි විදෙස් මාධ්‍ය වාර්තා කළේ.\nරොබට් ට්‍රම්ප් යනු තම සොහොයුරා පමණක් නොව තම හොඳම මිතුරාද බව ජනාධිපති ඩොනල්ඩ් ට්‍රම්ප් ප්‍රකාශකර තිබෙනවා.\nඔහුගේ අහිමිවීම ඉතා කණගාටුදායක තත්වයක් බවයි ඇමරිකා ජනාධිපතිවරයා සඳහන් කර ඇත්තේ.\nඔහුගේ මතකයන් තම හදවතේ සදාකාලිකව පවතිනු ඇතැයි ද ඩොනල්ඩ් ට්‍රම්ප් කියාසිටියා.\nමියයන විට රොබට් ට්‍රම්ප් 71 වන වියෙහි පසුවුනා.\nපසුගිය සිකුරාදා දිනයේ ද ඇමරිකා ජනාධිපතිවරයා සිය සොහොයුරා ප්‍රතිකාර ලබන රෝහලට ගොස් තිබුනේ ඔහුගේ සුවදුක් විමසීම සඳහායි.\nඅනතුරුව එදින ධවල මන්දිර ප්‍රකාශකයන් සඳහන් කර තිබුනේ ජනාධිපතිවරයාගේ සොහොයුරාගේ තත්වය බරපතල බවයි.\nකෙසේවෙතත් ඔහුගේ මරණයට හේතුවක් මෙතෙක් අනාවරණ කර නැහැ.\nරොබට් ට්‍රම්ප් දැඩි සේ රෝගාතුර වී ඇති බව ඇමරිකානු මාධ්‍ය වාර්තා කර තිබූ අතර, ඔහුගේ රෝගී තත්ත්වය පිළිබඳ වැඩිදුර විස්තර හෙළිදරව් වූයේ නැහැ.\nරොබට් ට්‍රම්ප් සිය පවුලේ දේපළ වෙළඳාම් ව්‍යාපාරයේ ප්‍රධාන විධායක නිලධාරියා ලෙස කටයුතු කළ අතර, ජනපති ඩොනල්ඩ් ට්‍රම්ප් මෙන් මාධ්‍ය අවධානයට ලක්වූයේ නැහැ.\nනිව්යෝක් පෝස්ට් පුවත්පත සඳහන් කරන පරිදි ඔහු සතියකට වැඩි කාලයක් මැන්හැට්න් හි පෞද්ගලික රෝහලක දැඩි සත්කාර ඒකකයේ සතියකට වැඩි කාලයක් ගතකර තිබෙනවා.",
       "URL": "https://www.hirunews.lk/247922/ඩොනල්ට්-ට්‍රම්ප්ගේ-සහෝදරයෙකු-වන-රොබට්-ට්‍රම්ප්-අභාවප්‍රාප්ත-වෙයි",
       "Category": "International News",
       "Parent URL": "https://www.hirunews.lk/international-news.php?pageID=169"
}