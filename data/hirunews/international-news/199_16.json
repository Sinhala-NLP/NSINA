{
       "Source": "hirunews",
       "Timestamp": "Monday, 10 February 2020 - 14:08",
       "Headline": "ජපාන වරායක නැංගුරම්ලා ඇති නැවෙන් තවත් කොරෝනා ආසාදිත 60 ක් හමුවේ",
       "News Content": "ජපානයේ - යොකොහමා වරායේ නැංගුරම්ලා ඇති සංචාරක ඩයමන්ඞ් ප්‍රින්ස් නෞකාවෙන් තවත් කොරෝනා වෛරසය ආසාදිත වූ 60 දෙනෙකු අද සොයා ගෙන තිබෙනවා.\nවිදෙස් මාධ්‍ය වාර්තා කළේ ඒ අනුව එම නැවෙන් මේ වනවිට කොරෝනා වෛරසය ආසාදිත වූ පුද්ගලයින් සංඛ්‍යාව 130 ක් පමණ සොයාගෙන ඇති බවයි.\nකොරෝනා වෛරසය සම්බන්ධයෙන් වාර්තා වීමත් සමඟ පසුගිය පෙබරවාරි 3වනදා ඩයමන්ඞ් ප්‍රින්ස් නෞකාව ජපානයේ - යොකොහමා වරායේ වෙනම ස්ථානයක නැංගුරම් ලා පැවති අතර එහි කාර්ය මණ්ඩලයේ 1100ක් සහ මගීන් 2670 ක් ගමන් කළා.",
       "URL": "https://www.hirunews.lk/234123/ජපාන-වරායක-නැංගුරම්ලා-ඇති-නැවෙන්-තවත්-කොරෝනා-ආසාදිත-60-ක්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=199"
}