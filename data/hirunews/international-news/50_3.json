{
       "Source": "hirunews",
       "Timestamp": "Monday, 09 May 2022 - 19:51",
       "Headline": "පුටින් යුද්ධය ගැන බටහිරට දොස් පවරයි",
       "News Content": "දෙවන ලෝක යුද්ධයේ දී සෝවියට් හමුදා හිට්ලර්ගේ නාසි හමුදා පරදවා ලද යුද ජයග්‍රහණය සිහිපත් කරන, ජයග්‍රාහී දින සැමරුම, මොස්කව් නුවර රතු චතුරස්‍රයේදී දැවැන්ත හමුදා පෙළපාලියක් සමග අද පැවැත්වුණා.\nඑහිදී ජනාධිපති ව්ලැදිමීර් පුටින් ප්‍රකාශ කළේ බටහිර කදවුරේ ප්‍රකෝප කිරීම් හේතුවෙන් යුක්රේනයේ විශේෂ හමුදා මෙහෙයුමක් ක්‍රියාත්මක කිරීමට සිදුවූ බවයි.\nරුසියානු හමුදා එහිදී මව්බිම රැක ගැනීමේ මෙහෙයුමක නිරත වන බව ජනපති පුටින් කියා සිටියා.\nමේ අතර, රුසියානු තෙල් මිල දී ගැනීම නතර කිරීමට ජී - 7 කණ්ඩායමේ ධනවත් රටවල් තීරණය කර තිබෙනවා.\nඒ සමගම ලෝක වෙළදපොළේ බොරතෙල් බැරලයක මිල අද ඩොලර් 107 දක්වා සුළු වශයෙන් පහත වැටුණා.",
       "URL": "https://www.hirunews.lk/303957/පුටින්-යුද්ධය-ගැන-බටහිරට-දොස්-පවරයි",
       "Category": "International News",
       "Parent URL": "https://www.hirunews.lk/international-news.php?pageID=50"
}