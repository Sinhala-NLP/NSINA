{
       "Source": "hirunews",
       "Timestamp": "Tuesday, 31 December 2013 - 16:06",
       "Headline": "ගවේෂණ නෞකාව බේරාගැනීමට ගිය චීන නෞකාවත් ඇන්ටාක්ටිකාවේදී සිරවෙයි.",
       "News Content": "පසුගිය සතියේ ඇන්ටාක්ටිකාවේ සිරවූ ගවේෂණ නෞකාවේ කාර්ය මණ්ඩලය  බේරාගැනීමට පිටත්වූ චීන නෞකාව මේ වනවිට ඇන්ටාක්ටිකා සාගරයේ වෙනත් ස්ථානයක සිරවී ඇති බව වාර්තාවනවා. චීන බලධාරීන් තීරණය කර තිබුණේ චීනයෙන් පිටත් කළ මෙම නෞකාවේ ඇති හෙලිකොප්ටර් යානා ආධාරයෙන් ගවේෂණ නෞකාවේ සිටින පුද්ගලයන් බේරාගැනීමටයි. මේ අතර විදෙස් වාර්තා සඳහන් කරන්නේ ඇන්ටාක්ටිකාවේ සිරවී තිබෙන ගවේෂණ නෞකාවේ සිටින නාවිකයන් හට කිසිදු උපද්‍රවයක් නොමැතිව තවත් දින කිහිපයක් ගත කළ හැකි බවයි. ඒ, නෞකාව තුළ තිබෙන ආහාරපාන සහ ජලය ප්‍රමාණවත්වීම හේතුවෙන්. එම ගවේෂණ නෞකාවේ 74 දෙනෙකුගෙන් යුත් කාර්ය මණ්ඩලයක් සේවයේ යෙදී සිටිනවා.",
       "URL": "https://www.hirunews.lk/74501/ගවේෂණ-නෞකාව-බේරාගැනීමට-ගිය-චීන-නෞකාවත්-ඇන්ටාක්ටිකාවේදී-සිරවෙයි",
       "Category": "International News",
       "Parent URL": "https://www.hirunews.lk/international-news.php?pageID=772"
}