{
       "Source": "hirunews",
       "Timestamp": "Tuesday, 06 June 2017 - 16:26",
       "Headline": "සෞදි අරාබිය තවත් දැඩි තීරණයක් ගනී",
       "News Content": "සෞදි අරාබිය විසින් කටාර් ගුවන් සේවයේ බලපත්‍රය අවලංගු කර තිබෙනවා.\nඊට අමතරව සෞදි අරාබියේ පිහිටා තිබෙන කටාර් ගුවන් සේවයේ කාර්යාල සියල්ල පැය 48 ක් තුළ වසාදමන ලෙසද නියෝගයක් කර ඇති බවයි විදෙස් මාධ්‍ය සඳහන් කළේ.\nකටාරය සමග තානාපති සබඳතා අත්හැරීමට අරාබි රටවල් ගත් තීරණයත් සමග ඊජිප්තුවද කටාරයේ ගුවන් යානාවලට සිය ගුවන් කලාපයට ඇතුලූවීම තහනම් කළා.\nසෞදි අරාබිය, බහරේන්, ඊජිප්තුව සහ එක්සත් අරාබි එමිර් රාජ්‍ය කටාර් රජය සමඟ රාජ්‍යත්‍රාන්තික සබදතා නවතා දැමීමට තීරණය කරනු ලැබුවේ කටාර් රාජ්‍යය ත්‍රස්තවාදී කණ්ඩායම් කිහිපයකට සහය දැක්වීම හේතුවෙන්.",
       "URL": "https://www.hirunews.lk/162970/සෞදි-අරාබිය-තවත්-දැඩි-තීරණයක්-ගනී",
       "Category": "International News",
       "Parent URL": "https://www.hirunews.lk/international-news.php?pageID=473"
}