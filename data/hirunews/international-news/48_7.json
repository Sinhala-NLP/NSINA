{
       "Source": "hirunews",
       "Timestamp": "Friday, 27 May 2022 - 10:38",
       "Headline": "ටෙක්සාස් හි පාසලක සිදු කළ වෙඩි තැබීමේ යටගියාව",
       "News Content": "පසුගිය අඟහරුවාදා අමෙරිකාවේ ටෙක්සාස් හි පාසලක සිදු කළ වෙඩි තැබීමකින් මියගිය ගුරුවරියකගේ ස්වාමි පුරුෂයා හෘදයාබාධයක් හේතුවෙන් මියගොස් ඇති බව වාර්තා වනවා.\nඔවුන්ගේ ඥාති පුත්‍රයෙක් පවසා ඇත්තේ, ඉර්මා ගාර්සියා නම් ගුරුවරියගේ ස්වාමි පුරුෂයා වන ජෝ ගාර්සියා සිය බිරිඳගේ මරණයෙන් පසු දැඩි හිත් තැවුලකින් පසු වූ බව යි.\nඔවුන් දෙදෙනා මීට අවුරුදු 24කට පෙර විවාහ වී තිබූ අතර, දරුවන් සිවු දෙනෙක් සිටි අතර බාල ම දරුවාගේ වයස අවුරුදු 12ක්.\nවසර 23ක් පමණ කාලයක් රොබ් ප්‍රාථමික පාසලේ ඉගැන්වීම් කටයුතු කළ ඉර්මා, තවත් ගුරුවරියක් සහ කුඩා ළමයි 19 දෙනෙක් එම වෙඩිතැබීමෙන් මරණයට පත් වුණා.\nඑම වෙඩිතැබීම සිදු කළ අවුරුදු 18ක් පමණ වූ තරුණයා ව පොලිස් වෙඩි පහරින් පසුව මරණයට පත් වී තිබුණා.",
       "URL": "https://www.hirunews.lk/305418/ටෙක්සාස්-හි-පාසලක-සිදු-කළ-වෙඩි-තැබීමේ-යටගියාව",
       "Category": "International News",
       "Parent URL": "https://www.hirunews.lk/international-news.php?pageID=48"
}