{
       "Source": "hirunews",
       "Timestamp": "Tuesday, 15 October 2019 - 12:46",
       "Headline": "ලොව ළමයින් තුනෙන් එකකට පෝෂණ ගැටළු - ජගත් සංවිධානයෙන් හෙළිදරව්වක්",
       "News Content": "ලොව මිලියන 700  ක් පමණ වූ වයස අවුරුදු 5 ට අඩු ළමයින් අතුරෙන් තුනෙන් එකක් මන්ද පෝෂණයෙන් හෝ අධිපෝෂණයෙන් පෙළෙන ළමයින් බව ජගත් සංවිධාන වාර්තාවකින් හෙළිවනවා.\n1999 වසරට පසු යුනිසෙෆ් සංවිධානය සකස් කළ ලොව ළමයින් පිළිබඳ සවිස්තාරාත්මක විශ්ලේෂණයක් ඇතුළත් එම වාර්තාවේ දැක්වෙන්නේ සෞඛ්‍ය සම්පන්න ආහාරයක් ළමයින්ට ලබාදීමේ සටනින් ලෝකය පරාජයට පත්වෙමින් සිටින බවයි.\n1990 සිට 2015 දක්වා ලොව අන්ත දුගී භාවය සියයට 40 කින් අඩුවුවත්, වයස අවුරුදු 4 ට අඩු මිලියන 149 ක් ළමයින් ඔවුන්ගේ වයසට සරිලන උසකින් හෝ ශාරිරික හා මානසික වර්ධනයකින් යුක්ත නොවන බව යුනිසෙෆ් වාර්තාවෙන් අනාවරණ කෙරෙනවා.",
       "URL": "https://www.hirunews.lk/226303/ලොව-ළමයින්-තුනෙන්-එකකට-පෝෂණ-ගැටළු-ජගත්-සංවිධානයෙන්-හෙළිදරව්වක්",
       "Category": "International News",
       "Parent URL": "https://www.hirunews.lk/international-news.php?pageID=231"
}