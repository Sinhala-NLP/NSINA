{
       "Source": "hirunews",
       "Timestamp": "Saturday, 26 August 2017 - 16:50",
       "Headline": "ඇෆ්ගනිස්ථානය පිළිබඳ ඇමරිකානු ප්‍රතිපත්තියට රුසියාවේ නොසතුට පළවේ",
       "News Content": "ඇෆ්ගනිස්ථානයේ සන්නද්ධ මෙහෙයුම් අඛන්ඩව ක්‍රියාත්මක කිරීමට සහ හමුදා ඉවත් කර නොගැනීමට ජනපති ට්‍රම්ප් තීරණය කිරීම රුසියාවේ දෝෂ දර්ශනයට ලක්වී තිබෙනවා.\nරුසියානු විදේශ අමාත්‍ය සර්ජි ලැව්රොෆ් ප්‍රකාශ කළේ නව ඇමරිකානු ප්‍රතිපත්තිය මාරාන්තික අවසානයක් කරා යොමුවූවක් බවයි.\nකෙසේ නමුත් රුසියාවෙන් එවැනි ප්‍රතිචාරයක් බලාපොරොත්තු විය හැකි බවත් ඇමරිකාවේ කීර්තිනාමය කෙළසීම ඔවුන්ගේ අරමුණ බවත් ට්‍රම්ප් පරිපාලනයේ ප්‍රකාශකයෙකු සඳහන් කළා.\nමේ අතර ඇමරිකානු ප්‍රතිපත්තිය සම්බන්ධයෙන් සාකච්ඡා කිරීම සඳහා පාකිස්ථාන විදේශ ඇමති කවාජා අසිෆ් තුර්කියේ, රුසියාවේ සහ චීනයේ සංචාරය කිරීමට සැරසෙනවා.\nසිය ඇෆ්ගන් ප්‍රතිපත්තිය ප්‍රකාශයට පත් කරමින් ජනාධිපති ට්‍රම්ප් පාකිස්ථානය ත්‍රස්තවාදීන්ට ක්‍ෂේම භූමියක් වී ඇති බවට චෝදනා කළා.",
       "URL": "https://www.hirunews.lk/169444/ඇෆ්ගනිස්ථානය-පිළිබඳ-ඇමරිකානු-ප්‍රතිපත්තියට-රුසියාවේ-නොසතුට-පළවේ",
       "Category": "International News",
       "Parent URL": "https://www.hirunews.lk/international-news.php?pageID=445"
}