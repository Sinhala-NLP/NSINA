{
       "Source": "hirunews",
       "Timestamp": "Monday, 16 October 2017 - 13:43",
       "Headline": "ලාබාලතම රාජ්‍ය නායකයා ඔස්ටි‍්‍රයාවෙන් (ඡායාරූප)",
       "News Content": "ඔස්ටි‍්‍රයා මහ මැතිවරණයේදී සෙබස්තියන් කර්ස් නායකත්වය දරන කන්සර්වේටිව් ජනතා පක්ෂය ඉදිරියෙන් සිටින බව නවතම ප්‍රතිඵලවලින් හෙළිවී තිබෙනවා.\nඒ අනුව 31 හැවිරිදි සෙබස්තියන් කර්ස් ලොව ලාබාලතම රාජ්‍ය නායකයා බවට පත්වීමට බොහෝදුරට ඉඩ ඇති බවයි විදෙස් වාර්තා සඳහන් කළේ.\nමේ වනවිට කන්සර්වේටිව් පක්ෂය සියයට 31ක මනාප ප්‍රතිශතයක් ලබාගෙන සිටිනවා.\nරජයක් පිහිටුවීම සඳහා බහුතර බලය ලැබී නොමැති අතර ඒ සඳහා ඔවුන් සන්ධානගත වීමටයි අපේක්ෂා කරන්නේ.\nකර්ස් තම ආධාරකරුවන් අමතමින් ප්‍රකාශ කර ඇත්තේ තමාට රට වෙනුවෙන් වැඩ කිරීමට කදිම අවස්ථාවක් ලැබී ඇති බවයි.\nමැතිවරණයට ඉදිරිපත් වීමට පෙර ඔහු යුරෝපයේ ලාබාලතම විදේශ අමාත්‍යවරයා ලෙස කටයුතු කළ අතර ඔහු 2013 වසරේ එම ධූරයට පත් වන විට 27 වන වියේ පසුවුණා.",
       "URL": "https://www.hirunews.lk/173618/ලාබාලතම-රාජ්‍ය-නායකයා-ඔස්ටි‍්‍රයාවෙන්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=430"
}