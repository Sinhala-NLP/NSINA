{
       "Source": "hirunews",
       "Timestamp": "Tuesday, 22 November 2016 - 14:26",
       "Headline": "යුරෝපයට ත්‍රස්ත ප්‍රහාරයක අවදානමක්",
       "News Content": "මෙවර ශීත ඍතුවේ නිවාඩු සමය තුළ යුරෝපයට ත්‍රස්ත ප්‍රහාරයක් එල්ල වීමේ අවදානමක් පවතින බව ඇමරිකා එක්සත් ජනපදය පවසනවා.\nඑක්සත් ජනපද රාජ්‍ය දෙපාර්තමේන්තුව ඇමරිකානු පුරවැසියන්ට දැනුම් දී ඇත්තේ මේ නිසා යුරෝපා සංචාරයන් හිදී අවධානයෙන් සිටින ලෙසයි.\nවිශේෂයෙන් නිවාඩු සමයේ උත්සව, සැණකෙලි සහ විවෘත වෙළඳපොළ මෙලෙස ත්‍රස්ත ප්‍රහාරවලට ගොදුරු වීමේ අවදානමක් පවතින බව රාජ්‍ය දෙපාර්තමේන්තුව සදහන් කළා.\nඑමගින් පෙන්වා දෙන්නේ අයි.එස්. සහ අල්ඛයිඩා වැනි සංවිධාන මෙලෙස යුරෝපයේ ත්‍රස්ත ප්‍රහාර සැලසුම් කරන බවට තොරතුරු ලැබී ඇති බවයි.",
       "URL": "https://www.hirunews.lk/148088/යුරෝපයට-ත්‍රස්ත-ප්‍රහාරයක-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=555"
}