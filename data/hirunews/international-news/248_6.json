{
       "Source": "hirunews",
       "Timestamp": "Friday, 02 August 2019 - 10:09",
       "Headline": "සෞදි අරාබියේ කාන්තාවන්ට තනිවම විදෙස් ගතවීමට වරම්",
       "News Content": "සෞදි අරාබියේ කාන්තාවන්ට වැඩිහිටි භාරකරුවෙකුගේ අවසරය නොමැතිව විදෙස් සංචාරයන්හි නිරත වීමට එරට රාජකීය පාලනය වෙතින් ප්‍රථම වරට අවසර හිමිවී තිබෙනවා.\nඒ අනුව වයස අවුරුදු 21 සම්පූර්ණ වූ සෞදි කාන්තාවන්ට වැඩිහිටි භාරකරුවෙකුගේ අවසරයකින් තොරව ගමන් බලපත්‍රය සදහා අයදුම් කළ හැකි බවයි විදෙස් වාර්තා සදහන් කළේ.\nඑමෙන්ම, සෞදි අරාබියේ කාන්තාවන්ට සිය දරු උපත් ලියාපදිංචි කිරීම, විවාහය සහ දික්කසාදය සදහා රාජකීය පාලනයේ අවසරය ද ප්‍රථම වරට හිමිවී තිබෙනවා.\nමෙතෙක් සෞදි කාන්තාවන්ට විදෙස් ගතවීම සදහා සිය සැමියා, පියා හෝ වැඩිහිටි භාරකරුවෙකුගේ අවසරය ලබා ගත යුතු වුණා.\nනව නීති ලිහිල් කිරීම සෞදියේ කිරුළ හිමි මොහොමඞ් බින් සල්මාන් කුමරුගේ මැදිහත්වීමෙන් සිදුකර ඇති බවයි විශ්වාස කෙරෙන්නේ.",
       "URL": "https://www.hirunews.lk/221360/සෞදි-අරාබියේ-කාන්තාවන්ට-තනිවම-විදෙස්-ගතවීමට-වරම්",
       "Category": "International News",
       "Parent URL": "https://www.hirunews.lk/international-news.php?pageID=248"
}