{
       "Source": "hirunews",
       "Timestamp": "Sunday, 24 November 2019 - 14:10",
       "Headline": "ඇමරිකානු උප ජනපති ඉරාකයේ සංචාරයක",
       "News Content": "ඇමරිකානු උප ජනාධිපති මයික් පෙන්ස් කළින් ප්‍රකාශයට පත් නොකළ සංචාරයක් සඳහා ඊයේ ඉරාකයට පැමිණියා.\nඔහු ඇමරිකානු හමුදා රැඳී සිටින බටහිර දිග ඉරාකයේ අන්බාර් ප්‍රාන්තයේ අල්අසාද් ගුවන් කඳවුරට පැමිණි බවයි විදෙස් වාර්තා සඳහන් කළේ.\nඑහිදී ඇමරිකානු හමුදා මුණගැසුණු උප ජනාධිපති මයික් පෙන්ස් ඉරාක අගමැති අදෙල් අබ්දුල් මහදි සමඟ සාකච්ඡා කර ඇත්තේ දුකරථන මාර්ගයෙන්.\nඉරාක අගමැතිවරයා විශේෂයෙන් ෂියා ප්‍රදේශවල දැඩි මහජන විරෝධතාවන්ට මුහුණදෙන අතර, ගැටුම් අවසන් කිරීමට පියවර ගන්නා ලෙස ජගත් සංවිධානය ද ඉරාකයෙන් ඉල්ලා සිටියා.\nඉරාක විරෝධතාකරුවන් සහ හමුදා අතර ගැටුම්වලින් පුද්ගලයන් 325 කට වැඩි පිරිසක් මේ වනවිට ජීවිතක්ෂයට පත්ව ඇති අතර, තුවාල ලැබූ සංඛ්‍යාව 15,000 කට අධිකයි.",
       "URL": "https://www.hirunews.lk/228882/ඇමරිකානු-උප-ජනපති-ඉරාකයේ-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=221"
}