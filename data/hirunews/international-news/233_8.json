{
       "Source": "hirunews",
       "Timestamp": "Sunday, 06 October 2019 - 8:13",
       "Headline": "අප්‍රිකාවේ වයස්ගතම ඉබ්බා මියයයි",
       "News Content": "අප්‍රිකානු මහද්වීපයේ වයස්ගම ඉබ්බා ලෙස සැළකෙන අවුරුදු 344 ක් වයසැති අලග්බා මියගොස් තිබෙනවා.\nනිරිතදිග නයිජීරියාවේ සාම්ප්‍රදායික පාලකයා වන ඔග්බොමොෂෝ රජුගේ මාළිගයේදී රෝගාතුරවීමෙන් පසුගිය බ්‍රහස්පතින්දා මෙම ඉබ්බා මියගිය බවයි රජුගේ ප්‍රකාශකයෙකු සඳහන් කළේ.\nමෙම ඉබ්බා රජ මාළිගයේ සියවස් ගණනාවක් වාසය කර තිබෙනවා.\nසාමාන්‍යයෙන් ඉබ්බෙකුගේ ජීවිත කාලය වසර 100 ක් පමණ වන අතර, මෙම ඉබ්බාගේ අසාමාන්‍ය ජීවිතකාලය පිළිබඳව ඇතැම් සත්ව විද්‍යාඥයන් සැක පළ කරනවා.\nමෙම ඉබ්බා රෝග සුවකිරීමේ බලයක් සහිත අසාමාන්‍ය සත්වයෙකු ලෙසයි නයිජීරියානු ප්‍රාදේශීය රජුගේ ප්‍රකාශකයා හැඳින්වූයේ.",
       "URL": "https://www.hirunews.lk/225683/අප්‍රිකාවේ-වයස්ගතම-ඉබ්බා-මියයයි",
       "Category": "International News",
       "Parent URL": "https://www.hirunews.lk/international-news.php?pageID=233"
}