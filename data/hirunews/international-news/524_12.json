{
       "Source": "hirunews",
       "Timestamp": "Sunday, 29 January 2017 - 9:03",
       "Headline": "ඩයනා කුමරියගේ පිළිරුවක් ඉදිකිරීමට විලියම් සහ හැරී කුමරුවන් සැරසේ",
       "News Content": "පීපල්ස් ප්‍රින්සස් නැතිනම් ජනතාවගේ කුමරිය ලෙස විරුදාවලිය ලත් ඩයනා ස්පෙන්සර් හෙවත් චාල්ස් කුමරුගේ හිටපු බිරිඳ වෙනුවෙන් පිළිරුවක් ඉදිකිරීමේ නිල කටයුතු ඇගේ පුතණුවන් වන විලියම් සහ හැරී කුමරුවන් ඊයේ ආරම්භ කළා.\nපිළිරුව ඉදි කෙරෙන්නේ ඩයනා කුමරියගේ නිවහන වු කෙන්සින්ටන් මාළිගය පිහිටි උද්‍යානයේයි.\n1997 වසරේ අගෝස්තු 31 වනදා පැරිසියේදී සිදුවූ රිය අනතුරකින් ඩයනා කුමරිය ජීවිතක්ෂයට පත්වූ අතර ඒ වනවිට විලියම් කුමරු 15 වන වියේත්, හැරී කුමරු 12 වන වියේත් පසුවුණා.\nසිය මවගේ අභාවයේ 20 වන සංවත්සරය නිමිත්තෙන් ඩයනා කුමරියගේ පිළිරුව විවෘත කිරීමටයි කුමරුවන් සැළසුම් කර ඇත්තේ.\nඩයනා කුමරියගේ පිළිරුව ඉදිකිරීම සඳහා නිර්මාණ ශිල්පියෙකු තෝරාගැනීමට ඇගේ සොහොයුරිය ඇතුලු හයදෙනෙකුගෙන් යුත් කමිටුවක්ද පත්කර තිබෙනවා.",
       "URL": "https://www.hirunews.lk/153161/ඩයනා-කුමරියගේ-පිළිරුවක්-ඉදිකිරීමට-විලියම්-සහ-හැරී-කුමරුවන්-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=524"
}