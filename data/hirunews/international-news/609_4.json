{
       "Source": "hirunews",
       "Timestamp": "Sunday, 24 July 2016 - 14:07",
       "Headline": "ඉන්දියාව චීන මාධ්‍යවේදීන් තුන්දෙනෙකු පිටමං කරයි",
       "News Content": "මාධ්‍යකරණය ඉක්මවූ කටයුතුවල නිරත වීම හේතුවෙන් චීන මාධ්‍යවේදීන් තුන්දෙනෙකුට නැවතත් ඉන්දියාවට පැමිණීම වළක්වා ඇති බව ඉන්දීය මාධ්‍ය වාර්තා කළා.\nචීන - ෂිංහුවා ප්‍රවෘත්ති සේවයේ නවදිල්ලි කාර්යාංශයේ ප්‍රධානී ‘‘වූ කියැං’’ සහ මුම්බායි හි ෂිංහුවා වාර්තාකරුවන් දෙදෙනෙකුටයි මෙලෙස තහංචි පැනවී ඇත්තේ.\nඔවුන්ගේ ක්‍රියාකාරකම් පිළිබදව මාස කිහිපයක සිට අවධානයෙන් පසු වූ බව ඉන්දීය රජය පවසනවා.\nඑම චීන මාධ්‍යවේදීන් තුන්දෙනාගේ වීසා බලපත් පසුගිය ජනවාරියේදී අවසන් වූ අතර, සාමාන්‍යයෙන් එය දිගු කිරීම සම්ප්‍රදායක්ව පැවතුණා.\nඑහෙත්, ජුලි 31 වැනිදායින් පසු එම චීන මාධ්‍යවේදීන්ට ඉන්දියාවේ රැදී සිටීමට අවසර නොමැති බව එරට රජය ප්‍රකාශ කර තිබෙනවා.",
       "URL": "https://www.hirunews.lk/138860/ඉන්දියාව-චීන-මාධ්‍යවේදීන්-තුන්දෙනෙකු-පිටමං-කරයි",
       "Category": "International News",
       "Parent URL": "https://www.hirunews.lk/international-news.php?pageID=609"
}