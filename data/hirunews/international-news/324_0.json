{
       "Source": "hirunews",
       "Timestamp": "Saturday, 20 October 2018 - 16:45",
       "Headline": "ඡන්දය අතරතුර කළබල හේතුවෙන් ඇෆ්ගනිස්ථානයෙන් ඡන්ද මධ්‍යස්ථාන වැසේ",
       "News Content": "ඇෆ්ගනිස්ථාන මහමැතිවරණය අතරතුර සිදුවූ බෝම්බ පිපිරීම් හේතුවෙන් සියයට 30 කට වැඩි ඡන්ද මධ්‍යස්ථාන සංඛ්‍යාවක් වසා දමා තිබෙනවා.\nමීට අමතරව එරට කන්දහාර් ප්‍රදේශයේ ඡන්ද විමසීමේ කටයුතු සතියකින් පමණ කල් දමා ඇති බවයි විදෙස් වාර්තාවල දැක්වෙන්නේ.\nඇෆ්ගනිස්ථාන මහමැතිවරණයේ ඡන්දය ප්‍රකාශ කිරීම ක්‍රියාත්මක වන අතරතුර, කාබුල් අගනුවර බෝම්බ පිපිරීම් රැසක් සිදුවුණා.\nකෙසේ වෙතත්, මෙම ප්‍රහාරවලින් සිදුවූ හානි පිළිබද තොරතුරු මෙතෙක් අනාවරණ වී නැහැ.\nමැතිවරණය වර්ජනය කරන ලෙස තලෙයිබාන් සංවිධානය ඡන්ද දායකයින්ට බලපෑම් සිදුකර තිබුණා.",
       "URL": "https://www.hirunews.lk/202554/ඡන්දය-අතරතුර-කළබල-හේතුවෙන්-ඇෆ්ගනිස්ථානයෙන්-ඡන්ද-මධ්‍යස්ථාන-වැසේ",
       "Category": "International News",
       "Parent URL": "https://www.hirunews.lk/international-news.php?pageID=324"
}