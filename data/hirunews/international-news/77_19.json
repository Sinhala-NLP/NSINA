{
       "Source": "hirunews",
       "Timestamp": "Saturday, 27 November 2021 - 13:07",
       "Headline": "රුසියානු ආක්‍රමණයකට මුහුණදෙන්න යුක්රේනය සූදානම්",
       "News Content": "රුසියානු ආක්‍රමණයකට මුහුණදීමට සිය හමුදා මුළුමනින්ම සූදානම්ව සිටින බව යුක්රේන ජනාධිපති වොල්ඩමිර් සෙලන්ස්කි ප්‍රකාශ කළා.\nඑමෙන්ම රුසියානු පුරවැසියන් යොදවා සැළසුම් කර කුමන්ත්‍රණයක තොරතුරුද අනාවරණ වී ඇති බවයි ඔහු කියා සිටියේ.\nරුසියානු හමුදා යුක්රේන දේශසීමාවේ එක්රැස් කිරීමත් සමඟ දෙරට අතර දැන් ඇතිවී තිබෙන්නේ දැඩි රාජතාන්ත්‍රික උණුසුමක්.\nඒ සම්බන්ධයෙන් ඇමරිකාවද කණස්සල්ල පළ කළ අතර, නේටෝ සංවිධානයේ ප්‍රධානියා සඳහන් කළේ රුසියාව විසින් යුක්රේනයට එරෙහිව හමුදා බලය යොදවනු ලැබුවහොත් ඔවුන්ට දැඩි ප්‍රතිවිපාකවලට මුහුණදීමට සිදුවනු ඇති බවයි.\nරුසියාව විසින් 2014 වසරේදී යුක්රේනය ආක්‍රමණය කරමින් එරටට අයත්ව තිබූ ක්‍රිමියාව තම රටට ඈඳාගනු ලැබුවා.",
       "URL": "https://www.hirunews.lk/289333/රුසියානු-ආක්‍රමණයකට-මුහුණදෙන්න-යුක්රේනය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=77"
}