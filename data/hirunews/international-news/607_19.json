{
       "Source": "hirunews",
       "Timestamp": "Tuesday, 26 July 2016 - 15:30",
       "Headline": "දේශීය සතුන් සුරැකීමට නවසීලන්තය ගත් අමුතුම අභියෝගය",
       "News Content": "දේශීය වන සතුන් සුරැකීමේ අරමුණින් නවසීලන්තය නව අභියෝගයක් ජයග්‍රහණය කිරීමට සුදානම් වනවා.\nඒ ඉදිරි වසර 35 තුලදී කෘමීන් ඇතුලු කුඩා සතුන් ගොදුරු කරගන්නා ආවේණික නොවන විලෝපිකයන් නවසීලන්තයෙන් තුරන් කිරීමයි.\n2050 වසර වන විට මෙවැනි සත්වයන් නවසීලන්තයෙන් තුරන් විය යුතු බවට අග්‍රාමාත්‍ය ජෝන් කී කල ප්‍රකාශයකට අනුවයි මෙම වැඩපිළිවෙල ක්‍රියාත්මක වන්නේ.\nමෙහිදී මීයන් සහ එවැනි කුඩා ආවේණික විලෝපිකයන් නවසීලන්තයෙන් තුරන් කෙරෙනු ඇති.\nඅග්‍රාමාත්‍ය ජෝන් කී ප්‍රකාශකර ඇත්තේ සෑම වසරකදීම නවසීලන්තයට ආවේණික පක්ෂීන් මිලියන 25 ක් පමණ සංචාරක සත්වයන් විසින් මරා දමන බවයි.\nමෙම සත්වයන්ගෙන් දුරස්වීම සමස්ත ලෝකයේම අරමුණක් බවට පත් ඇතැයි ඔහු සඳහන් කර තිබෙනවා.\nඑමෙන්ම බළලුන් සම්බන්ධයෙන් ද නවසීලන්ත අගමැතිවරයාගේ අවධාණය යොමුව තිබෙනවා.\nකෙසේවෙතත් ඔවුන්ගෙන් දේශීය සත්වයන්ට එතරම් බලපෑමක් නොමැති බවයි ජෝන් කී ප්‍රකාශකර ඇත්තේ.\nමෙම වැඩපිළිවෙලට අමරිකානු ඩොලර් මිලියන 20 කට ආසන්න මුදලක් වැය කිරීමට ද අපේක්ෂිතයි.",
       "URL": "https://www.hirunews.lk/139037/දේශීය-සතුන්-සුරැකීමට-නවසීලන්තය-ගත්-අමුතුම-අභියෝගය",
       "Category": "International News",
       "Parent URL": "https://www.hirunews.lk/international-news.php?pageID=607"
}