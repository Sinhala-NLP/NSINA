{
       "Source": "hirunews",
       "Timestamp": "Tuesday, 11 May 2021 - 8:02",
       "Headline": "ගාසා තීරයේ ගුවන් ප්‍රහාරවලින් විසි දෙනෙකු මරුට",
       "News Content": "ඊශ්‍රායලය, පලස්තීන ගාසා තීරයට එල්ල කළ ගුවන් ප්‍රහාරවලින් පුද්ගලයින් විසි දෙනෙකු ජීවිතක්ෂයට පත්වී තිබෙනවා.\nඊශ්‍රායල ප්‍රහාරය දියත් කෙරුණේ හමාස් සංවිධානය ජෙරුසෙලම ඇතුළු ඊශ්‍රායල ඉලක්ක වෙත රොකට් ප්‍රහාරයක් එල්ල කිරීමෙන් අනතුරුවයි.\nජෙරුසෙලමේ අල්අක්සා ඉස්ලාමීය දේවස්ථානය කේන්ද්‍ර කොටගෙන ඊයේ නැවතත් ගැටුම් වාර්තා වුණා.\nගාසා තීරයට එල්ල වූ ප්‍රහාරයේදී මියගිය විසි දෙනා අතර ළමයින් 09 දෙනෙකුද සිටින බව සඳහන්.\nතවත් 65 දෙනෙකු මෙහිදී තුවාල ලබා තිබෙනවා.\nඊශ්‍රායල අගමැති බෙන්ජමින් නෙතන්යාහු කියා සිටියේ ගාසා තීරයේ යුදමය ඉලක්කය වෙත මෙලෙස ප්‍රහාර එල්ල කළ බවයි.\nහමාස් සන්නද්ධ නායකයෙකු වන මොහොමඩ් ෆයාඩ්ද මෙහිදී මියගොස් ඇති බව විදෙස් වාර්තා සඳහන් කළා.\nඊශ්‍රායලයේ සහ පලස්තීන ප්‍රදේශවල ඇති වී තිබෙන තත්ත්වය සම්බන්ධයෙන් සාකච්ඡා කිරීම සඳහා එක්සත් ජාතීන්ගේ ආරක්ෂක මණ්ඩලයද ඊයේ හදිසි සාකච්ඡාවක් පවත්වනු ලැබුවා.",
       "URL": "https://www.hirunews.lk/271021/ගාසා-තීරයේ-ගුවන්-ප්‍රහාරවලින්-විසි-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=117"
}