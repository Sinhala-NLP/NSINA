{
       "Source": "hirunews",
       "Timestamp": "Friday, 18 December 2020 - 17:11",
       "Headline": "හිමපතනයෙන් ජපානයේ වාහන දහසක් මහමඟ සිරවේ",
       "News Content": "ජපානයට බලපා ඇති දැඩි හිමපතනය හේතුවෙන් එහි මහා මාර්ගයක වාහන දහසකට වැඩි සංඛ්‍යාවක් දින දෙකක් තිස්සේ සිරවී ඇති බව වාර්තා වනවා.\nටෝකියෝ අගනුවර සහ උතුරුදිග නිගාතා නගරය සම්බන්ධ කෙරෙන කෙනෙට්සු අධිවේගී මාර්ගය හිමෙන් වැසීමත් සමඟයි මෙම වාහන එහි සිර වී ඇත්තේ.\nඒවායේ රැදී සිටින රියදුරන්ට අවශ්‍ය ආහාර, ඉන්ධන සහ පොරෝනා ආදිය බලධාරින් විසින් බෙදා දී ඇති බවයි විදෙස් වාර්තා සඳහන් කළේ.\nබදාදා සන්ධ්‍යාවේ සිට පවතින අධික හිමපනය හේතුවෙන් මෙහි දැඩි රථ වාහන තදබදයක් ද හට ගැණුනා.\nඑමෙන්ම, ටෝකියෝ නුවරට උතුරු සහ බටහිරින් පිහිටි නිවාස දස දහසකට පමණ විදුලි සැපයුම ද නතර වී ඇති බව සඳහන්.",
       "URL": "https://www.hirunews.lk/257345/හිමපතනයෙන්-ජපානයේ-වාහන-දහසක්-මහමඟ-සිරවේ",
       "Category": "International News",
       "Parent URL": "https://www.hirunews.lk/international-news.php?pageID=147"
}