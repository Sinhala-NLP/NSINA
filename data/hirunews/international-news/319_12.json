{
       "Source": "hirunews",
       "Timestamp": "Monday, 05 November 2018 - 7:56",
       "Headline": "නව කැලිඩෝනියානු ජනතාව ප්‍රංශයෙන් වෙන්වීම ප්‍රතික්ෂේප කරයි",
       "News Content": "පැසිෆික් දූපත් ආශ්‍රිතව පිහිටා ඇති නව කැලිඩෝනියාව ප්‍රංශයෙන් වෙන්වීම සඳහා ඊයේ පැවති ජනමත විචාරණයේදී සියයට 56.4 ක ජනතාවක් ප්‍රංශයෙන් වෙන්වීම ප්‍රතික්ෂේප කර තිබෙනවා.\nනව කැලිඩෝනියාව ප්‍රංශයෙන් වෙන්විය යුතු බවට පක්ෂව ඡන්දය භාවිත කර ඇත්තේ සියයට 43.6 ක පිරිසක්.\nජනාධිපති එම්මානුවෙල් මැක්‍රොන් සඳහන් කළේ මෙම තීරණයත් සමඟ ප්‍රංශය පිළිබඳව ජනතාව තැබූ විශ්වාසය මනාව තහවුරු වන බවයි.\nදශක දෙකක පමණ දීර්ඝ කාලයක සිට ප්‍රංශයෙන් වෙන්විය යුතු බවට කැලිඩෝනියාව තුළ විවිධ විරෝධතා පැවැත්වුණා.\nඑහි ප්‍රතිඵලයක් ලෙසයි ඊයේ මෙම ජනමත විචාරණය පැවැත්වුනේ.",
       "URL": "https://www.hirunews.lk/203600/නව-කැලිඩෝනියානු-ජනතාව-ප්‍රංශයෙන්-වෙන්වීම-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=319"
}