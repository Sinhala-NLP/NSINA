{
       "Source": "hirunews",
       "Timestamp": "Monday, 22 July 2013 - 18:51",
       "Headline": "චීන භූ කම්පනයෙන් මිය ගිය සංඛ්‍යාව 75 දක්වා ඉහළට.",
       "News Content": "බටහිර චීනයේ - ග්වංෂු පළාතේ ටිංෂි නගරය කේන්ද්‍ර කර ගනිමින් අද (22) උදෑසන සිදුවූ භූ කම්පනයෙන් ජීවිතක්ෂයට පත්වූ පුද්ගලයන් සංඛ්‍යාව 75 දක්වා ඉහළ ගොස් තිබෙනවා. සිද්ධියෙන් තවත් පුද්ගලයින් 412 දෙනෙකු පමණ තුවාල ලබා ඇති අතර, 27,000 ක් පමණ අවතැන් වී තිබෙනවා. යුධ හමුදාව, පොලිසිය ඇතුළු සහන කණ්ඩායම් මේ වනවිට අවතැන්වූවන්ට සහන කටයුතු සැලසීම සඳහා කටයුතු කරන බවයි වාර්තා වන්නේ. මේ සම්බන්ධයෙන් වැඩිදුර තොරතුරු දැන ගැනීම සඳහා අප දැන් සම්බන්ධ කර ගන්නවා චීන ජාත්‍යන්තර ගුවන් විදුලියේ සිංහල සේවයේ ලියු කුයි හෙවත් රසිකා.\n[MP3]s63552[/MP3]",
       "URL": "https://www.hirunews.lk/63552/චීන-භූ-කම්පනයෙන්-මිය-ගිය-සංඛ්‍යාව-75-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=820"
}