{
       "Source": "hirunews",
       "Timestamp": "Sunday, 05 September 2021 - 14:06",
       "Headline": "සැප්තැම්බර් 11 ප්‍රහාරයේ 20 සැමරුමට සහභාගිවීමට ජෝ බයිඩ්න් තීරණය කරයි",
       "News Content": "සැප්තැම්බර් 11 ප්‍රහාරයේ 20 වන සැමරුමට සහභාගිවීමට පෙර එම ප්‍රහාර එල්ල වූ ස්ථාන නිරීක්ෂණය කිරීමට ඇමරිකානු ජනාධිපති ජෝ බයිඩ්න් තීරණය කර තිබෙනවා.\n2001 වසරේ එල්ල වූ මෙම ප්‍රහාරයෙන් 3,000 කට අධික පිරිසක් මියගොස් තිබුණා.\nනිව්යෝක් නගරයේ ලෝක වෙළඳ මධ්‍යස්ථානයට ගුවන් යානා දෙකක් කඩාවැදීමෙන් පළමු ප්‍රහාරය එල්ල වූ අතර, ඉන් 2,753 දෙනෙකු ජීවිතක්ෂයට පත් වූ බව සඳහන්.\nදෙවන ප්‍රහාරය එල්ල වූයේ පෙන්ටගනයටයි.\nතුන්වනුව පැහැරගත් ගුවන් යානයක් පුපුරායනු ලැබුවේ පෙන්සිල්වේනියාවට ඉහළ අහසේදී වන අතර, එය ධවල මන්දිරය ඉලක්ක කර ගමන් කරමින් තිබූ බව සඳහන්.\nමෙම සැමරුම වෙනුවෙන් උප ජනාධිපතිනි කමලා හැරිස් ද ඇමරිකානු ජනාධිපතිවරයා සමඟ එක්වීමට නියමිත බවයි විදෙස් මාධ්‍ය වාර්තා සඳහන් කළේ.\nඑහි ප්‍රධාන සැමරුම පැවැත්වීමට නියමිතව ඇත්තේ පෙන්ටගනයේදියි.",
       "URL": "https://www.hirunews.lk/281435/සැප්තැම්බර්-11-ප්‍රහාරයේ-20-සැමරුමට-සහභාගිවීමට-ජෝ-බයිඩ්න්-තීරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=97"
}