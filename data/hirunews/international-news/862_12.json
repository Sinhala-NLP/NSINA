{
       "Source": "hirunews",
       "Timestamp": "Tuesday, 19 February 2013 - 18:46",
       "Headline": "බ්‍රසල්ස් ගුවන් තොටුපලේ දී යුරෝ මිලියන 50 ක දියමන්ති කොල්ලයක්.",
       "News Content": "බෙල්ජියමේ බ්‍රසල්ස් ගුවන් තොටුපලේදී ඊයේ රාත්‍රියේදී යුරෝ මිලියන 50 ක් වටිනා දියමන්ති කොල්ලයක් සිදුවී තිබෙනවා. විදෙස් වාර්තා සඳහන් කළේ මෙම දියමන්ති බෙල්ජියමේ සිට ස්විට්සර්ලන්තයට ගෙනයාමට සූදානම් කර තිබූ බවයි.  වෑන් රථයක රැගෙන ආ මෙම දියමන්ති තොගය ගුවන් යානයකට පටවමින් සිටි අවස්ථාවේදියි සැකකරුවන් විසින් මෙලෙස කොල්ල කෑම සිදු කර ඇත්තේ. දියමන්ති කොල්ලය සඳහා සැකකරුවන් 8 දෙනෙකු පැමිණ  තිබෙනවා.  ආරක්ෂක වැට කපා දැමීමෙන් කොල්ලකරුවන් ගුවන් තොටුපලට ඇතුලූව ඇති අතර ඔවුන් පිටව ගොස් ඇත්තේද එම ස්ථානයෙන්. කොල්ලකෑමට භාවිතා කළ වාහනය අතරමග දී ගිනි තබා විනාශ කර සැකකරුවන් පළා ගොස් තිබෙනවා.",
       "URL": "https://www.hirunews.lk/53712/බ්‍රසල්ස්-ගුවන්-තොටුපලේ-දී-යුරෝ-මිලියන-50-ක-දියමන්ති-කොල්ලයක්",
       "Category": "International News",
       "Parent URL": "https://www.hirunews.lk/international-news.php?pageID=862"
}