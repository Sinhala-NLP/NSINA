{
       "Source": "hirunews",
       "Timestamp": "Saturday, 28 May 2016 - 14:18",
       "Headline": "පාකිස්තාන අග්‍රාමාත්‍යවරයාට හදවත් සැත්කමක්",
       "News Content": "පාකිස්තාන අග්‍රාමාත්‍ය නවාස් ශරීෆ්ට ලන්ඩනයේදී ලබන අඟහරුවාදා විවෘත හදවත් සැත්කමක් සිදුකිරීමට නියමිත බව පාකිස්තාන මාධ්‍ය සදහන් කළා.\nඑය 5 වසරක් තුළ පාකිස්තාන අග්‍රාමාත්‍යවරයා මුහුණ දෙන දෙවන හදවත් සැත්කමයි.\nපාකිස්තාන ආරක්ෂක අමාත්‍ය කවාජා අසීෆ් ප්‍රකාශ කරන පරිදි අග්‍රාමාත්‍ය ශරීෆ් සතියක පමණ කාලයක් ලන්ඩනයේ රැදී සිටින අතර, වෛද්‍යවරුන්ගේ අනුමැතිය මත නැවත සිය රට පැමිණෙනු ඇති.\nඅග්‍රාමාත්‍ය නවාස් ශරීෆ්ගේ සැත්කම සාර්ථක වන්නැයි යාඥා කරන ලෙස පාකිස්තාන විපක්ෂ මහජන පක්ෂයේ සභාපති බිල්වාල් භූතෝ සර්දාරි එරට වැසියන්ගෙන් ඉල්ලා සිටියා.\nඅග්‍රාමාත්‍ය ශරීෆ්ට ඉක්මන් සුවය පතා ඉන්දීය අග්‍රාමාත්‍ය නරේන්ද්‍ර මෝදි ද පණිවුඩයක් එවා තිබෙනවා.",
       "URL": "https://www.hirunews.lk/134223/පාකිස්තාන-අග්‍රාමාත්‍යවරයාට-හදවත්-සැත්කමක්",
       "Category": "International News",
       "Parent URL": "https://www.hirunews.lk/international-news.php?pageID=630"
}