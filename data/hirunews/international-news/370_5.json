{
       "Source": "hirunews",
       "Timestamp": "Saturday, 05 May 2018 - 12:56",
       "Headline": "මහ මඟ සිටි වලසෙකු සමඟ සෙල්ෆි ගන්න ගිය පුද්ගලයා මරු වැළඳා ගත් හැටි",
       "News Content": "වලසෙකු සමඟ සෙල්ෆි ඡායාරුපයක් ලබාගැනීමට ගිය පුද්ගලයෙකුට සිදුවූ අනපේක්ෂිත සිදුවීමක් පිළිබඳව ඉන්දීය මාධ්‍ය වාර්තා කරනවා.\nමෙලෙස අනපේක්ෂිත අනතුරකට මුහුණ දී ඇත්තේ කුලී රථ රියදුරෙක් බවයි වාර්තා වන්නේ.\nඔඩිස්සා ප්‍රාන්තයේ පැවති මංගල උත්සවයක් සඳහා පිරිසක් රැගෙන යමින් සිටි කුලී රථ රියදුරා මාර්ගය අසල සිටි වලසෙක් දැක වහනය නවතා එම සත්වයා සමඟ සෙල්ෆි ඡායාරුපයක් ගැනීමට ගොස් තිබෙනවා.\nඑම අවස්ථාවේදී වලසා ඔහුට පහර දී ඇති බවයි වාර්තා වන්නේ.\nඑම අවස්ථාවේදී ඒ අසල සිටි පිරිස් එක්ව වලසාගේ ග්‍රහණයට ලක්ව සිටි කුලී රථ රියදුරා මුදවා ගැනීමට උත්සහා දරා ඇති බව සඳහන්.\nකෙසේ වෙතත් එම උත්සාහයන් නිෂ්ඵල වී ඇති අතර වනජීවී නිලධාරින් පැමිණෙන විටත් වලසාගේ දරුණු ප්‍රහාරයට ලක්ව සිටි කුලි රථ රියදුරා මිය ගොස් සිටි බවයි වාර්තා වන්නේ.",
       "URL": "https://www.hirunews.lk/190011/මහ-මඟ-සිටි-වලසෙකු-සමඟ-සෙල්ෆි-ගන්න-ගිය-පුද්ගලයා-මරු-වැළඳා-ගත්-හැටි",
       "Category": "International News",
       "Parent URL": "https://www.hirunews.lk/international-news.php?pageID=370"
}