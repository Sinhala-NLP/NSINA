{
       "Source": "hirunews",
       "Timestamp": "Saturday, 28 October 2017 - 13:45",
       "Headline": "බංග්ලාදේශයේ රොහින්ග්‍යා සරණාගතයින්ට උපත් පාලනයක්",
       "News Content": "මියන්මාරයේ සිට පැමිණෙන රොහින්ග්‍යා සරණාගතයන්ගෙන් කඳවුරු පිරී ඉතිරී යාමත් සමඟ ඔවුන්ගේ ජනගහනය පාලනය කිරීම සඳහා ස්වේච්ඡා වන්ධ්‍යකරණ වැඩසටහනක් හඳුන්වා දීමට බංග්ලාදේශ බලධාරීන් සැලසුම් කරනවා.\nපසුගිය අගෝස්තු 25 වන දා සිට රඛීනේ ප්‍රාන්තයේ ගැටුම් උත්සන්න වීමත් සමඟ බංග්ලාදේශයට පළා ආ රොහින්ග්‍යා සරණාගතයන්ගේ සංඛ්‍යාව හයලක්ෂයකට අධිකයි.\nඔවුන්ට පහසුකම් සැලසීම අභියෝගයක් බව පවසන බංග්ලාදේශය රොහින්ග්‍යා ජනගහනය තවදුරටත් ඉහළ යාම වළක්වාලීමටයි මෙලෙස ස්ථීර පවුල් සැලසුම් ක්‍රම හඳුන්වා දීමට සැරසෙන්නේ.\nසරණාගත කඳවුරුවල ආහාර, ජලය මෙන්ම සනීපාරක්ෂක පහසුකම් ද අවම මට්ටමකින් පවතින බව සඳහන්.\nමෙම කදවුරුවල පවුල් සෞඛ්‍ය සේවා ප්‍රධානියා සඳහන් කළේ ඇතැම් රොහින්ග්‍යා පවුල්වල ළමයින් 19 දෙනෙකු දක්වා සිටින අතර, ඇතැම් රොහින්ග්‍යා පුරුෂයන්ට භාර්යාවන් කිහිප දෙනෙකු සිටින බවයි.",
       "URL": "https://www.hirunews.lk/174663/බංග්ලාදේශයේ-රොහින්ග්‍යා-සරණාගතයින්ට-උපත්-පාලනයක්",
       "Category": "International News",
       "Parent URL": "https://www.hirunews.lk/international-news.php?pageID=427"
}