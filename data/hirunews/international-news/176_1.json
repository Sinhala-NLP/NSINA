{
       "Source": "hirunews",
       "Timestamp": "Sunday, 05 July 2020 - 8:16",
       "Headline": "ඇමරිකාවේ නිදහස් සැමරුම් උළෙලට සියල්ල සූදානම්",
       "News Content": "කොවිඩ් 19 ගෝලීය වසංගතයෙන් ලොව වැඩිම පීඩාවට ලක්වූ රට වන ඇමරිකා එක්සත් ජනපදයේ නිදහස් සැමරුම් උත්සවය සඳහා සියලූ කටයුතු මේ වනවිට සූදානම්.\nවොෂිංටනයේ ධවල මන්දිරය අභියස එය පැවැත්වෙන්නේ ජනාධිපති ඩොනල්ඩ් ට්‍රම්ප්ගේ ප්‍රධානත්වයෙන්.\nගුවන් හමුදා කරණම්, ගිණිකෙලි සහ ජනපති ට්‍රම්ප්ගේ දේශනය ඒ අතර ප්‍රධාන තැනක් ගන්නවා. කොවිඩ් 19 වසංගතය මැඩලීම සඳහා කටයුතු කරන සෞඛ්‍ය සේවකයන්ටද ඒ සඳහා ආරාධනා කර ඇති බව සඳහන්.\nකොරෝනා වසංගතයේ ව්‍යාප්තිය උත්සන්න වීමේ අවදානම නොතකා ධවල මන්දිරය අභියස දහස් ගණන් ජනයා රොක්වී සිටින බව විදෙස් වාර්තා සඳහන් කළා.\nඑසේ වුවද උත්සවය ඇරඹීමට පෙර ඇමරිකානු ජනාධිපතිවරයා කියා සිටියේ චීනයෙන් පැමිණි දරුණු වසංගතයට එරෙහිව ඇමරිකාව දැවැන්ත ජයග්‍රහණයක් අත්කරගනිමින් සිටින බවයි.",
       "URL": "https://www.hirunews.lk/244718/ඇමරිකාවේ-නිදහස්-සැමරුම්-උළෙලට-සියල්ල-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=176"
}