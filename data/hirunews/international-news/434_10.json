{
       "Source": "hirunews",
       "Timestamp": "Sunday, 01 October 2017 - 10:32",
       "Headline": "උතුරු කොරියාව තවත් මිසයිල අත්හදාබැලීමටක සැරසෙන ලකුණු",
       "News Content": "උතුරු කොරියාව සිය මිසයිල පෙලක් නිෂ්පාදනගාරයේ සිට පියොන්යැංග් අගනුවර වෙත රැගෙන විත් ඇති බව දකුණු කොරියානු මාධ්‍ය සඳහන් කළා.\nඒවා අතරමැදි දුරකට එල්ල කල හැකි ඒවා හෝ අන්තර් මහද්වීපික බැලිස්ටික් මිසයිල විය හැකි බවයි විශ්වාස කෙරෙන්නේ.\nමෙම මිසයිල තවත් ප්‍රකෝපකාරී අත්හදාබැලීමක් සඳහා ගෙන එන්නට ඇති බව ආරක්ෂක විචාරකයන් පෙන්වා දෙනවා.\nඋතුරු කොරියානු කොමියුනිස්ට් පක්ෂය පිහිටුවීමේ සංවත්සරය ඔක්තෝම්බර් 10 වනදාට යෙදී ඇති අතර, එදින ඉලක්ක කරගනිමින් මෙවැනි මිසයිල අත්හදාබැලීමක් සිදුවිය හැකි බව සඳහන්.\nමේ අතර දැනට පවතින උණුසුම් වාතාවරණය හමුවේ දකුණු කොරියාව සමග ඒකාබද්ධ යුද අභ්‍යාසයක් පැවැත්වූ බව ඇමරිකානු පෙන්ටගනය සඳහන් කළා.",
       "URL": "https://www.hirunews.lk/172276/උතුරු-කොරියාව-තවත්-මිසයිල-අත්හදාබැලීමටක-සැරසෙන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=434"
}