{
       "Source": "hirunews",
       "Timestamp": "Tuesday, 08 September 2015 - 13:20",
       "Headline": "කොරියානු යුද්ධයෙන් වෙන් වූ පවුල් යළි එක් කිරීමේ උත්සාහයක්",
       "News Content": "කොරියානු යුද්ධයෙන් වෙන් වූ පවුල් එක් කිරීම සඳහා යළි සාකච්ඡා ආරම්භ කිරීමට උතුරු සහ දකුණු කොරියානු රාජ්‍යයන් එකඟ වී තිබෙනවා. එම සාකච්ඡා උතුරු කොරියාවේ කඳුකර නිකේතන නගරයක් වන කුම්ගන්ග් ඔක්තෝම්බර් මාසයේ පැවැත්වෙනු ඇති. දකුණු කොරියානු සෙබලූන් දෙදෙනෙකුට තුවාල සිදුකරමින් උතුරට චෝදනා එල්ල වූ බිම් බෝම්බ ප්‍රහාරයකින් පසු උතුරු සහ දකුණු කොරියානු රාජ්‍යයන් අතර පසුගිය මාසයේ දැඩි උණුසුම් තත්ත්වයක් හට ගත්තා. එම මතභේදය විසදා ගැනීම සඳහා පැවැති සාකච්ඡාවල ප්‍රතිඵලයක් ලෙසයි මෙලෙස යුද්ධයෙන් වෙන් වූ පවුල් යළි එක් කිරීම සඳහා කටයුතු කිරීමට එකඟත්වය පළ වී ඇත්තේ. තවමත් දකුණු කොරියානුවන් 66,000ක් පමණ උතුරේ සිටින තම ඥාතීන් දැක ගැනීමේ අපේක්ෂාවෙන් පසුවනවා.",
       "URL": "https://www.hirunews.lk/116203/කොරියානු-යුද්ධයෙන්-වෙන්-වූ-පවුල්-යළි-එක්-කිරීමේ-උත්සාහයක්",
       "Category": "International News",
       "Parent URL": "https://www.hirunews.lk/international-news.php?pageID=706"
}