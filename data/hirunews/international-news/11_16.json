{
       "Source": "hirunews",
       "Timestamp": "Friday, 25 August 2023 - 9:01",
       "Headline": "වැග්නර් නායකයාට පුටින්ගේ ශෝකය",
       "News Content": "වැග්නර් කුලී හේවා බළඇණියේ ප්‍රධානී යෙව්ගෙනි ප්‍රිගොෂින්ට සහ ඔහුගේ ඉහළ පෙළේ සාමාජිකයන්ට මරු කැඳවූ බිහිසුණු ගුවන් අනතුර සම්බන්ධයෙන් රුසියානු ජනාධිපති ව්ලැදිමීර් පුටින් කණගාටුව ප්‍රකාශ කර තිබෙනවා.\nරූපවාහිනියේ පෙනී සිටිමින් ඔහු තවදුරටත් කියා සිටියේ වැග්නර් නායකයා වැරදි තීරණ ගත් පුද්ගලයකු බවයි.\nජනාධිපතිවරයා එහිදී මිය ගිය සියලුදෙනාගේ පවුල්වල සාමාජිකයන්ට ද ශෝකය පළ කරනු ලැබුවා.\nකලක් රුසියානු ජනාධිපතිවරයාගේ සමීපතමයෙක් වූ යෙව්ගෙනි ප්‍රිගොෂින් මාස කිහිපයකට පෙර රුසියානු රජයට සහ හමුදාවට අභියෝගයක් වෙමින් බලය අල්ලා ගැනීමේ අසාර්ථක ප්‍රයත්නයක නිරත වුණා.\nකෙසේ වෙතත් අනතුර පිළිබඳ අවධානය යොමු කළ අමෙරිකාව ඊයේ (24) ප්‍රකාශ කළේ වැග්නර් කුලී හේවා බළඇණියේ ප්‍රධානියා ගමන් කළ යානයට මිසයිල ප්‍රහාරයක් එල්ල වූ බවට මේ දක්වා කිසිදු තොරතුරක් නොමැති බවයි.",
       "URL": "https://www.hirunews.lk/346021/වැග්නර්-නායකයාට-පුටින්ගේ-ශෝකය",
       "Category": "International News",
       "Parent URL": "https://www.hirunews.lk/international-news.php?pageID=11"
}