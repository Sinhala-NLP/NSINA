{
       "Source": "hirunews",
       "Timestamp": "Tuesday, 02 July 2013 - 10:02",
       "Headline": "ඉරාකයේ බෝම්බ ප්‍රහාරවලින් විසි දෙදෙනෙකු මරුට.",
       "News Content": "ඉරාකයේ මුක්දාදියා නගරයේ ෂියා මුස්ලිම් දේවස්ථානයක් ඉලක්ක කර ගනිමින් ඊයේ (01) සන්ධ්‍යායේ එල්ල වූ මරාගෙන මැරෙන බෝම්බ ප්‍රහාරයකින් පුද්ගලයන් විසි දෙදෙනෙකු ජීවිතක්ෂයට පත්වී තිබෙනවා. මෙම නගරය පිහිටියේ බැග්ඩෑඞ් අගනුවරට කිලෝමීටර් 80ක් පමණ ඊසාන දෙසින්. ඉරාකයේ ඩියාලා ප්‍රාන්තයට අයත් මෙහි ෂියා සහ සුන්නි මුස්ලිම්වරුන් අතර, ගැටුම් පසුගිය කාලය තුළ උත්සන්න වුණා. මේ අතර, අප්‍රේල් මාසයේ සිට මේ දක්වා ගැටුම්වලින් ඉරාක වැසියන් 2500ක් මිය ගොස් ඇති බව ජගත් සංවිධානය ඊයේ ප්‍රකාශ කළා.",
       "URL": "https://www.hirunews.lk/62185/ඉරාකයේ-බෝම්බ-ප්‍රහාරවලින්-විසි-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=826"
}