{
       "Source": "hirunews",
       "Timestamp": "Wednesday, 08 January 2020 - 13:41",
       "Headline": "ඉරානයේදී සිදුවූ ගුවන් අනතුර ත්‍රස්ත ක්‍රියාවක් නොවන බව යුක්රේන තානාපති කාර්යාලය කියයි",
       "News Content": "ඉරානයේ - ටෙහෙරාන් අගනුවරට නිරිත දිග ප්‍රදේශයකදී යුක්රේන යානයක් අනතුරට පත්වීම ත්‍රස්තවාදී ක්‍රියාවක් නොවන බව ටෙහෙරානයේ පිහිටි යුක්රේන තානාපති කාර්යාලය පවසනවා.\nයානයේ එන්ජිමේ හට ගත් දෝෂයක් ඊට හේතුවී ඇති බවයි එම තානාපති කාර්යාලය පෙන්වා දෙන්නේ.\nයුක්රේන යානයේ සිටි මගීන් සහ කාර්ය මණ්ඩල සාමාජිකයින් 180 දෙනාම අනතුරින් මියගොස් ඇති බව ඉරාන රාජ්‍ය රූපවාහිනිය තහවුරු කළා.",
       "URL": "https://www.hirunews.lk/231841/ඉරානයේදී-සිදුවූ-ගුවන්-අනතුර-ත්‍රස්ත-ක්‍රියාවක්-නොවන-බව-යුක්රේන-තානාපති-කාර්යාලය-කියයි",
       "Category": "International News",
       "Parent URL": "https://www.hirunews.lk/international-news.php?pageID=208"
}