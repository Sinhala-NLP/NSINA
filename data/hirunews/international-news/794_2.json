{
       "Source": "hirunews",
       "Timestamp": "Saturday, 19 October 2013 - 8:28",
       "Headline": "ජගත් සංවිධානයට සෞදි අරාබියෙන් දැඩි චෝදනා.",
       "News Content": "එක්සත් ජාතීන්ගේ ආරක්ෂක මණ්ඩලය තමන්ට හිමි අසුන සෞදි අරාබිය ඊයේ (18) ප්‍රතික්ෂේප කළා. ඒ, ජගත් සංවිධානය සිරියානු අර්බුදයේ දී දෙබිඩි පිළිවෙතක් අනුගමනය කරන බව පවසමින්. සෞදි විදේශ කටයුතු අමාත්‍යාංශය ප්‍රකාශ කළේ මුලින්ම ජගත් සංවිධාන පද්ධතිය ප්‍රතිසංවිධානය කළ යුතු බවයි. ජගත් සංවිධාන ආරක්ෂක මණ්ඩලය සිරියානු අර්බුදයේදී මෙන්ම ලොව අනෙකුත් ගැටුම්කාරී තත්ත්වයන්හිදී සිය වගකීම ඉටු කිරීමට අපොහොසත් වී ඇති බවට එමගින් චෝදනා කළා. කෙසේ නමුත්, ජගත් සංවිධාන මහලේකම් බෑන් කී මූන් ප්‍රකාශ කළේ ආරක්ෂක මණ්ඩල අසුන ප්‍රතික්ෂේප කළ බව සෞදි ආරාබිය මෙතෙක් නිළ වශයෙන් දැනුම් දී නොමැති බවයි.",
       "URL": "https://www.hirunews.lk/69571/ජගත්-සංවිධානයට-සෞදි-අරාබියෙන්-දැඩි-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=794"
}