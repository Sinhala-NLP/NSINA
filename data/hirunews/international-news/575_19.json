{
       "Source": "hirunews",
       "Timestamp": "Friday, 07 October 2016 - 16:58",
       "Headline": "නොබෙල් සාම ත්‍යාගය කොළොම්බියානු ජනපතිට",
       "News Content": "මෙවර නොබෙල් සාම ත්‍යාගය කොළොම්බියානු ජනාධිපති ජුුවාන් මැනුවෙල් සන්තෝස්ට පිරිනැමීමට තීරණය කර තිබෙනවා.\n2016 නොබෙල් සාම ත්‍යාගයේ හිමිකරු ප්‍රකාශයට පත් කිරීම නෝර්වේ - ඔස්ලෝ නුවර දී අද සිදුකෙරුණා.\nඑහිදී ෆාක් කැරළිකරුවන් සමඟ වසර 4ක් තිස්සේ සිදුකළ සාකච්ඡාවලින් පසු සාම ගිවිසුමකට එළඹීමට කොළොම්බියානු ජනාධිපතිවරයා කළ කැපවීම අගය කරමින් මෙම ත්‍යාගය පිරිනැමීමට තීරණය කර ඇතැයි  සඳහන්.\nකොලොම්බියානු ෆාක් කැරළිකරුවන් සහ එරට හමුදාව අතර වසර 52කට අධික කාලයක් තිස්සේ පැවති ගැටුම් හේතුවෙන් පුද්ගලයින් දෙලක්ෂ 60,000කට අධික පිරිසක් මිය ගිය අතර මිලියන 6කට වැඩි පිරිසක් අවතැන් වුණා.",
       "URL": "https://www.hirunews.lk/144677/නොබෙල්-සාම-ත්‍යාගය-කොළොම්බියානු-ජනපතිට",
       "Category": "International News",
       "Parent URL": "https://www.hirunews.lk/international-news.php?pageID=575"
}