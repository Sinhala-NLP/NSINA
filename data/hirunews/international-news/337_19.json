{
       "Source": "hirunews",
       "Timestamp": "Friday, 31 August 2018 - 15:37",
       "Headline": "තවත් කොරියානු සමුළුවකට සැලසුම්",
       "News Content": "උතුරු කොරියානු නායක කිම් ජොං අන් සහ දකුණු කොරියානු ජනාධිපති මූන් ජේ යින් අතර තවත් සමුළුවක් පැවැත්වීම සඳහා කරුණු සොයා බැලීමට දකුණු කොරියානු නියෝජිත පිරිසක් උතුර බලා නික්මෙනවා.\nඑම සමුළුව උතුරු කොරියාවේ පියොංයැං නුවර දී පැවැත්වීමටයි සැලසුම් කර ඇත්තේ.\nසිය නියෝජිත පිරිස උතුරු කොරියාවේදී දෙරට අතර සාමය තහවුරු කිරීම සඳහා මෙන්ම කොරියානු අර්ධද්වීපය න්‍යෂ්ටික අවියෙන් නිරායුධ කිරීම පිළිබඳ සොයා බලන බව දකුණු කොරියානු ජනාධිපති මන්දිරය අද නිවේදනය කළා.",
       "URL": "https://www.hirunews.lk/198863/තවත්-කොරියානු-සමුළුවකට-සැලසුම්",
       "Category": "International News",
       "Parent URL": "https://www.hirunews.lk/international-news.php?pageID=337"
}