{
       "Source": "hirunews",
       "Timestamp": "Tuesday, 29 October 2019 - 14:06",
       "Headline": "කැලිෆෝනියාවේ ලැව් ගිනි උත්සන්න වෙයි",
       "News Content": "මහා ලැව් ගින්නක් පැතිර යාමත් සමඟ ඇමරිකාවේ කැලිෆෝනියා ප්‍රාන්තයේ පහලොස් ලක්ෂයකට පමණ මේ වන විට විදුලිය ඇණහිට ඇති බව වාර්තා වනවා.\nප්‍රාන්තයේ ප්‍රදේශ දෙකක ලැව් ගින්න පැතිරෙන අතර දැඩි සුළං හේතුවෙන් එහි පැතිරීම වේගවත් වී ඇති බව සඳහන්.\nමේ වන විට ලොස්ඇන්ජලීස් නගරය තදාසන්නයේ පිහිටි හොලිවුඞ් සිනමාකරුවන්ගේ වටිනා මන්දිරවලට ද ගින්න බලපා තිබෙනවා.\nලොස්ඇන්ජලීස් හි අක්කර 600ක් පමණ ගින්නෙන් විනාශ වී ඇති අතර, නිවාස 8ක් මුළුමනින්ම විනාශ වී ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/227208/කැලිෆෝනියාවේ-ලැව්-ගිනි-උත්සන්න-වෙයි",
       "Category": "International News",
       "Parent URL": "https://www.hirunews.lk/international-news.php?pageID=227"
}