{
       "Source": "hirunews",
       "Timestamp": "Monday, 23 May 2016 - 13:35",
       "Headline": "ජයලලිතා මහ ඇමති ධුරයේ යළි දිවුරුම් දෙයි",
       "News Content": "තමිල්නාඩු ප්‍රාන්තයේ මහ ඇමතිවරිය ලෙස ජයලලිතා ජයරාම් අද පෙරවරුවේ යළි දිවුරුම් දී තිබෙනවා.\nඒ ප්‍රාන්ත ආණ්ඩුකාර කේ. රෝසයියා ඉදිරියේයි.\nඇය සමඟ අමාත්‍යවරුන් 28 දෙනෙකුද දිවුරුම් දී ඇති අතර ඊට කාන්තාවන් හතරදෙනෙකුද ඇතුළත්.\nජයලලිතා ජයරාම් තමිල්නාඩු මහ ඇමති ධුරයේ දිවුරුම් දෙනු ලැබුවේ හයවන වතාවට වීම විශේෂත්වයක්.\nපසුගියදා පැවති ප්‍රාන්ත මැතිවරණයෙන් ජයලලිතා ජයරාම්ගේ AIADMK පක්ෂය ජයගනු ලැබුවේ ආසන 134ක බලය හිමිකරගනිමින්.",
       "URL": "https://www.hirunews.lk/133823/ජයලලිතා-මහ-ඇමති-ධුරයේ-යළි-දිවුරුම්-දෙයි",
       "Category": "International News",
       "Parent URL": "https://www.hirunews.lk/international-news.php?pageID=632"
}