{
       "Source": "hirunews",
       "Timestamp": "Sunday, 26 September 2021 - 11:30",
       "Headline": "නැගෙනහිර ඉන්දියාවට අද සුළි කුණාටුවක්",
       "News Content": "නැගෙනහිර ඉන්දියාවේ ආන්ද්‍ර ප්‍රදේශ් සහ ඔඩීෂා ප්‍රාන්තවලට අද සුළි කුණාටුවක් ළඟා වෙමින් පවතින බව එරට කාලගුණ අංශ ප්‍රකාශ කළා.\nගුලාබ් ලෙස පාකිස්තානය විසින් මෙවර නම් කර ඇති මෙම සුළි සුළඟ ඔඩීෂා ප්‍රාන්තයට කිලෝමීටර් 270 ක් ගිණිකොන දෙසින් මේ වනවිට ස්ථානගත වී ඇති බව සඳහන්.\nඑය අද සන්ධ්‍යාවේ ඔඩීෂා ප්‍රාන්තයේ ගෝපාල්පූර් සහ ආන්ද්‍ර ප්‍රදේශ් ප්‍රාන්තයේ කාලිංගපට්නම් යන ස්ථානවලින් ගොඩබිමට ඇතුළුවනු ඇතැයි අපේක්ෂිතයි.\nසුළි සුළඟ පැයට කිලෝමීටර් 95 ඉක්ම වූ වේගයකින් හමන අතර සිදුවිය හැකි ආපදාවලට මුහුණදීම සඳහා ජාතික ආපදා ප්‍රතිචාර බලකායේ කණ්ඩායම් 13ක් සූදානම් කර ඇති බව ඉන්දීය බලධාරීන් ප්‍රකාශ කළා.\nනැගෙනහිර ඉන්දියාවේ වෙරළාසන්න දුම්රිය ගමන් රැසක්ද සුළි සුළඟ හේතුවෙන් අවලංගු කර තිබෙනවා.",
       "URL": "https://www.hirunews.lk/283271/නැගෙනහිර-ඉන්දියාවට-අද-සුළි-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=92"
}