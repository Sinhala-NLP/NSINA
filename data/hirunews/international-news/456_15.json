{
       "Source": "hirunews",
       "Timestamp": "Thursday, 27 July 2017 - 10:28",
       "Headline": "ඊජිප්තු හමුදාවේ අභීත ක්‍රියාවක් අන්තර්ජාලයට",
       "News Content": "පුපුරණ ද්‍රව්‍ය පිරවූ වාහනයක්  හරස් කර එය උඩින් ගමන් කර යළිත් අනෙක් පසට පැමිණ සාමාන්‍ය ජනතාව ආරක්ෂා කළ හමුදා යුද ටැංකියක සිටි භට පිරිසක්‌ පිළිබඳ සජීවී දර්ශන මේ වනවිට අන්තර්ජාලයට එක්ව තිබෙනවා.\nමෙම අභීත ක්‍රියාව නිසා සාමාන්‍ය වැසියන් 50දෙනෙකු බේරා ගැනීමට හැකි වූයේ ඊජිප්තු හමුදාවේ යුද ටැංකියක සිටි භට පිරිසකටයි.\nඊජිප්තුවේ -උතුරු සිනායි ප්‍රදේශයේ හමුදා මුරපළක්‌ වෙත මෙම පුපුරන ද්‍රව්‍ය රැගත් වාහනය අධික වේගයෙන් ළඟා වෙමින් සිටියා.\nඅධික වේගයෙන් පැමිණෙන මෙම අසාමාන්‍ය මෝටර් රථය දුටු යුද ටැංකියේ රියදුරු ක්‍රියා කළ ආකාරය වීඩියෝවේ දැක්වෙනවා.\nමේ අවස්‌ථාවේ මාර්ගයේ ගමන් කරමින් සිටි ළමයින් දෙදෙනකු ඇතුළු සිවිල් වැසියන් 7 ක්‌ මිය ගියත් යුද ටැංකියේ රියදුරු සහ භට පිරිස එම මෝටර් රියේ ගමන් මග අවහිර කර ඉලක්කය ව්‍යාර්ථ නොකළේ නම් සිවිල් වැසියන් 50 කට අධික පිරිසක්‌ ජීවිතක්‍ෂයට පත් වීමට ඉඩ තිබු බව විදෙස් මාධ්‍ය ප්‍රකාශ කළා.",
       "URL": "https://www.hirunews.lk/166890/ඊජිප්තු-හමුදාවේ-අභීත-ක්‍රියාවක්-අන්තර්ජාලයට",
       "Category": "International News",
       "Parent URL": "https://www.hirunews.lk/international-news.php?pageID=456"
}