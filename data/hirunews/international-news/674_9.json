{
       "Source": "hirunews",
       "Timestamp": "Friday, 08 January 2016 - 17:07",
       "Headline": "ක්‍රිකට් සැමරුම් අතරතුර ඇෆ්ගනිස්ථානයේ වෙඩි තැබීමක්",
       "News Content": "දකුණු ඇෆ්ගනිස්ථානයේ හෙල්මන් ප්‍රදේශයේ ඇෆ්ගනිස්ථාන ක්‍රිකට් කණ්ඩායමේ ජය සමරමින් සිටි පුද්ගලයන් වෙත සිදුවූ වෙඩි තැබීමක් නිසා එක් අයෙකු මිය ගොස් තවත් කිහිප දෙනෙකු තුවාල ලබා තිබෙනවා.\nසාජාහි පැවැති ඇෆ්ගනිස්ථාන - සිම්බාබ්වේ ක්‍රිකට් තරඟයෙන් ඇෆ්ගනිස්ථානය ජයග්‍රහණය කිරීමත් සමඟ ක්‍රීඩාලෝලීන් දහස් ගණනින් වීථි බැස එය සැමරීමට කටයුතු කළා.\nඉන් ඇතැමුන් තමන් සතු ගිනි අවි වලින් අහසට වෙඩි තබමින් ජයග්‍රහණය සැමරූ බවයි විදෙස් මාධ්‍ය වාර්තා කළේ.\nකෙසේ වෙතත්, මෙම සිද්ධියෙන් පසුව එරට ආරක්ෂක අංශ විශේෂ නිවේදනයක් නිකුත් කරමින් අවධාරණය කළේ ජයග්‍රහණය සැමරුම් නවතා දමන ලෙසයි.\nතරඟ 5කින් සමන්විත සිම්බාබ්වේ - ඇෆ්ගනිස්ථාන තරගාවලිය ඇෆ්ගනිස්ථානය ජය ගත්තේ තරඟ 3ට දෙකක් ලෙසයි.",
       "URL": "https://www.hirunews.lk/123623/ක්‍රිකට්-සැමරුම්-අතරතුර-ඇෆ්ගනිස්ථානයේ-වෙඩි-තැබීමක්",
       "Category": "International News",
       "Parent URL": "https://www.hirunews.lk/international-news.php?pageID=674"
}