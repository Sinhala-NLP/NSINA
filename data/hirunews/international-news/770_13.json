{
       "Source": "hirunews",
       "Timestamp": "Tuesday, 06 January 2015 - 11:31",
       "Headline": "පාකිස්තාන තලෙයිබාන් නායකයාගේ හිසට ඩොලර් ලක්ෂයක්.",
       "News Content": "පාකිස්තාන තලෙයිබාන් නායක මුල්ලා ෆස්ලූල්ලා ජීවග්‍රහයෙන් අල්ලා ගැනීමට හෝ ඔහුගේ මරණය සිදුකිරීමට තොරතුරක් ලබාදෙන පුද්ගලයෙකුට ඇමරිකානු ඩොලර් ලක්ෂයක් ලබාදෙන බව පාකිස්තාන රජය ඊයේ (05) නිවේදනය කළා. එය පාකිස්තාන මුදලින් රුපියල් මිලියන 10කට සමාන මුදලක්. ටෙහෙරික් - ඊ - තලිබාන් හෙවත් පාකිස්තාන තලෙයිබාන් සංවිධානය ඇෆ්ගනිස්ථාන දේශසීමා ප්‍රදේශයේ ක්‍රියාකාරී සන්නද්ධ කල්ලියක්. ඔවුන්ගේ ප්‍රධාන පෙළේ සන්නද්ධ සාමාජිකයන් 615 දෙනෙකු පිළිබද තොරතුරු ලබාදෙන පුද්ගලයන්ට මුදල් ත්‍යාග පිරිනැමීමටයි පාකිස්තාන රජය තීරණය කර ඇත්තේ.",
       "URL": "https://www.hirunews.lk/100729/පාකිස්තාන-තලෙයිබාන්-නායකයාගේ-හිසට-ඩොලර්-ලක්ෂයක්",
       "Category": "International News",
       "Parent URL": "https://www.hirunews.lk/international-news.php?pageID=770"
}