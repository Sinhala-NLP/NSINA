{
       "Source": "hirunews",
       "Timestamp": "Sunday, 25 March 2018 - 9:54",
       "Headline": "ෆේස්බුක් දත්ත සොරාගත්තේදැයි ඉන්දියාව විමසයි",
       "News Content": "ලොව විශාලතම සමාජ මාධ්‍ය ජාලය වන ෆේස්බුක් දත්ත මැතිවරණ ප්‍රචාරක කටයුතු සඳහා යොදාගත් බවට චෝදනා එල්ලවන ලන්ඩනයේ කේම්බ්‍රිජ් ඇනලිටිකා සමාගම වෙත ඉන්දියානු තොරතුරු තාක්ෂණ අමාත්‍යාංශය ප්‍රශ්නාවලියක් යොමුකර තිබෙනවා.\nඒ, එම සමාගම ඉන්දියානු පුරවැසියන්ගේ ෆේස්බුක් දත්ත කිසියම් කරුණකට ලබාගත්තේද යන්න විමසමින්.\nඅදාළ තොරතුරු ලබාගැනීම සඳහා ඉන්දීය රජය එම සමාගමට මාර්තු 31 වනදා දක්වා කල් ලබාදී ඇති බව සඳහන්.\nකේම්බ්‍රිජ් ඇනලිටිකා සමාගම ෆේස්බුක් පිටු අතරින් නීත්‍යානුකූල නොවන ආකාරයෙන් ලබාගත් මිලියන සංඛ්‍යාත දත්ත පසුගිය ඇමරිකානු ජනාධිපතිවරණය සඳහා යොදාගත් බවට චෝදනා එල්ලවනවා.",
       "URL": "https://www.hirunews.lk/186805/ෆේස්බුක්-දත්ත-සොරාගත්තේදැයි-ඉන්දියාව-විමසයි",
       "Category": "International News",
       "Parent URL": "https://www.hirunews.lk/international-news.php?pageID=382"
}