{
       "Source": "hirunews",
       "Timestamp": "Saturday, 23 November 2013 - 14:10",
       "Headline": "කරච්චි නුවර සිදුවූ බෝම්බ පිපිරීම් 2 කින් 9 දෙනෙකු මරුට.",
       "News Content": "පාකිස්ථානයේ - කරච්චි නුවර - ඇන්කෝලි ප්‍රදේශයේ අද (23) අලූයම පුපුරා ගිය බෝම්බ දෙකකින් පුද්ගලයින් 9 දෙනෙකු ජීවිතක්ෂයට පත්ව තිබෙනවා. සිද්ධියෙන් තුවාල ලැබූ සංඛ්‍යාව 40 ක් බවයි විදෙස් වාර්තා සඳහන් කළේ. නගරයේ නවතා තිබූ යතුරු පැදි දෙකක මෙම බෝම්බ අටවා තිබූ බවටයි ආරක්ෂක අංශ සැක කරන්නේ. මෙම බෝම්බ ප්‍රහාරවලට එරෙහිව මේ වනවිට ජනතාව විරෝධතා ද දක්වන බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/71967/කරච්චි-නුවර-සිදුවූ-බෝම්බ-පිපිරීම්-2-කින්-9-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=783"
}