{
       "Source": "hirunews",
       "Timestamp": "Saturday, 18 April 2020 - 13:45",
       "Headline": "මාලදිවයිනේ ප්‍රහාරයකට අයි.එස්. පළමුවරට වගකීම භාර ගනී",
       "News Content": "මාලදිවයිනේ පත් වරායක නතර කර තිබූ යාත්‍රා 7කට ගිනි තැබීමේ සිද්ධිය සම්බන්ධයෙන් අයි.එස්. සංවිධානය වගකීම භාරගෙන තිබෙනවා.\nපසුගිය බදාදා එල්ල වූ එම ප්‍රහාරයේදී අධිවේගී බෝට්ටු 5ක් සහ ඩිංගි බෝට්ටු දෙකක් ගිනිබත් වුණා.\nමාලදිවයිනේ ප්‍රහාරයක් සම්බන්ධයෙන් අයි.එස්. සංවිධානය වගකීම භාර ගත් ප්‍රථම අවස්ථාව මෙයයි.\nකෙසේ නමුත් එය දේශීය වශයෙන් එල්ල වූ ප්‍රහාරයක් ලෙස සැලකෙන්නේ අන්තවාදී කණ්ඩායම්වලට එරෙහිව මාලදිවයින් රජය පසුගිය වසර අවසානයේ සිට දැඩි ක්‍රියාමාර්ග අනුගමනය කිරීම හේතුවෙන්.",
       "URL": "https://www.hirunews.lk/238912/මාලදිවයිනේ-ප්‍රහාරයකට-අයි-එස්-පළමුවරට-වගකීම-භාර-ගනී",
       "Category": "International News",
       "Parent URL": "https://www.hirunews.lk/international-news.php?pageID=184"
}