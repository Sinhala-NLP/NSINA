{
       "Source": "hirunews",
       "Timestamp": "Thursday, 28 January 2021 - 21:17",
       "Headline": "ඔක්ස්ෆර්ඩ් එන්නත අපනයනයට යුරෝපා සංගමය සිමා පනවන ලකුණු",
       "News Content": "යුරෝපා සංගමය සහ බ්‍රිතාන්‍යයේ ඔක්ස්ෆර්ඩ් කොරෝනා මර්දන එන්නත් නිෂ්පාදන සමාගම වන ඇස්ට්‍රාසෙනෙකා සමාගම අතර දැඩි මතභේදාත්මක තත්ත්වයක් හට ගෙන තිබෙනවා.\nඒ පොරොන්දු වූ පරිදි යුරෝපා සංගමයේ සාමාජික රටවල් 27ට ඇස්ට්‍රාසෙනෙකා සමාගම එන්නත් නිෂ්පාදනය සහ බෙදා හැරීමට අපොහොසත් වීම හේතුවෙන්.\nඇමෙරිකාවේ ඇස්ට්‍රාසෙනෙකා එන්නත් නිෂ්පාදන කර්මාන්තශාලාව තුළ නිපදවන වැඩි එන්නත් ප්‍රමාණයක් තම සාමාජික රටවලට හිමිවිය යුතු බවට යුරෝපා සංගමය සහ ඇස්ට්‍රාසෙනෙකා සමාගම ගිවිසුමක් පවතිනවා.\nපොරොන්දු වූ පරිදි එන්නත් නිෂ්පාදනය සහ බෙදා හැරීමේ කටයුතු සිදුනොවන්නේ නම් එන්නත් අපනයනය කෙරෙහි සීමා පනවන බවටයි යුරෝපා සංගමය අනතුරු අඟවන්නේ.",
       "URL": "https://www.hirunews.lk/261003/ඔක්ස්ෆර්ඩ්-එන්නත-අපනයනයට-යුරෝපා-සංගමය-සිමා-පනවන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=138"
}