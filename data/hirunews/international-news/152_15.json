{
       "Source": "hirunews",
       "Timestamp": "Thursday, 19 November 2020 - 12:54",
       "Headline": "බ්‍රිතාන්‍ය , පෙට්‍රල් සහ ඩීසල් වාහන තහනම් කිරීමට සැරසේ",
       "News Content": "වසර 2030 වනවිට බි්‍රතාන්‍යයේ පෙට්රල් සහ ඩීසල් මෝටර් රථ අලෙවිය තහනම් කිරීම සඳහා දසවස් සැලැස්මක් අග්‍රාමාත්‍ය බොරිස් ජොන්සන් විසින් ඊයේ ඉදිරිපත් කරනු ලැබුවා.\nහරිත කාර්මික විප්ලවය ලෙස නම් කෙරුණු එමඟින් වසර 2050 වනවිට බි්‍රතාන්‍යය කාබන් උදාසීන රටක් ලෙස පවත්වා ගැනීමේ ඉලක්කය සාක්ෂාත් කර ගැනීමට අපේක්ෂිතයි.\nපවුම් බිලියන 12 ක් වැයවන මෙම දසවස් සැලැස්ම මගින් වායු දූෂණය රහිත පොදු ප්‍රවාහන කටයුතු දිරිගැන්වීම මෙන්ම එලෙස වායු දූෂණය රහිත ගුවන් යානා සහ නෞකා නිර්මාණය කිරීම සඳහා පර්යේෂණ සිදුකිරීමටද නියමිතයි.\nවිද්‍යුත් වාහන ආරෝපනය කිරීමේ ස්ථාන සංඛ්‍යාව ඉහළ නැංවීම සඳහා වැය කරන මුදල පවුම් බිලියන 1.3 ක්. පාපැදි සහ පාගමන් ආකර්ශනය කිරීමද බි්‍රතාන්‍ය අගමැතිවරයා ඉදිරිපත් කළ නව සැලැස්මට ඇතුළත්.",
       "URL": "https://www.hirunews.lk/255089/බ්‍රිතාන්‍ය-පෙට්‍රල්-සහ-ඩීසල්-වාහන-තහනම්-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=152"
}