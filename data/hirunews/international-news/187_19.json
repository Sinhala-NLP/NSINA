{
       "Source": "hirunews",
       "Timestamp": "Monday, 23 March 2020 - 20:02",
       "Headline": "මයික් පොම්පියෝ කාබුල් අගනුවරට",
       "News Content": "ඇමරිකානු රාජ්‍ය ලේකම් මයික් පොම්පියෝ අද ඇෆ්ගනිස්ථානයේ කාබුල් අගනුවරට පැමිණියා.\nඒ, එරට දේශපාලන අර්බුදය, තලෙයිබාන් ප්‍රහාර සහ කොරෝනා වෛරස් ව්‍යාප්තිය යන කරුණු හේතුවෙන් සාම ක්‍රියාවලිය අනතුරකට මුහුණ පා ඇති අවස්ථාවකයි.\nඑක්සත් ජනපදය පසුගිය දා තලෙයිබාන් සංවිධානය සමඟ සාම ගිවිසුමකට අත්සන් තැබූ අතර, ඒ යටතේ ඇෆ්ගනිස්ථානයේ ඇමරිකානු හමුදා ඉවත් කර ගැනීමට නියමිතයි.\nඇමරිකානු රාජ්‍ය ලේකම්වරයා සිය නවතම චාරිකාවේදී ඇෆ්ගන් ජනාධිපති අෂ්රෆ් ඝානි සහ ඔහුගේ ප්‍රතිවාදී අබ්දුල්ලා අබ්දුල්ලා ද මුණගැසෙනු ඇති.",
       "URL": "https://www.hirunews.lk/237113/මයික්-පොම්පියෝ-කාබුල්-අගනුවරට",
       "Category": "International News",
       "Parent URL": "https://www.hirunews.lk/international-news.php?pageID=187"
}