{
       "Source": "hirunews",
       "Timestamp": "Monday, 08 May 2017 - 10:22",
       "Headline": "චිබොක් දැරියන් නයිජීරියානු ජනාධිපති හමුවේ",
       "News Content": "බොකෝහරාම් ත්‍රස්ත සංවිධානය විසින් මුදාහරින ලද චිබොක් පාසල් දැරියන් අසූ දෙදෙනා නයිජීරියානු ජනාධිපති මුහම්මදු බුහාරි ඊයේ හමුවී තිබෙනවා.\nඔවුන් නිදහස් වීම සම්බන්ධයෙන් සතුට පළ කළ ජනාධිපතිවරයා මෙම පිරිස සමග සමූහ ඡායාරූපයකටද පෙනී සිට ඇති බවයි විදෙස් මාධ්‍ය වාර්තා සඳහන් කළේ.\nචිබොක් දැරියන් අසූ දෙදෙනාගේ සෞඛ්‍ය තත්ත්වය පරීක්ෂා කිරීම සඳහා සෞඛ්‍ය පරීක්ෂනයකටද යොමු කර තිබෙනවා.\n2014 වසරේදී නයිජීරියාවේ බොකෝහරාම් සන්නද්ධ කල්ලිය විසින් පැහැරගත් චිබොක් පාසල් දැරියන් 276 දෙනා අතුරෙන් තවත් අසූ දෙදෙනෙකු නිදහස් කෙරුණේ පෙරේදා දිනයේදියි.\nඒ, නයිජීරියානු රජය බොකෝහරාම් සංවිධානය සමග පැවැත්වූ සාකච්ඡාවලින් අනතුරුවයි.\nචිබොක් දැරියන් අසූ දෙදෙනා වෙනුවට බොකෝහරාම් සංවිධානයේ සාමාජිකයන්  පිරිසක්ද නිදහස් කර ඇති බවටයි විදෙස් මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/160853/චිබොක්-දැරියන්-නයිජීරියානු-ජනාධිපති-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=482"
}