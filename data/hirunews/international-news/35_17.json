{
       "Source": "hirunews",
       "Timestamp": "Saturday, 20 August 2022 - 10:35",
       "Headline": "අර්බුද මැද පුටින් සහ ෂී ජින්පින් ඉන්දුනීසියාවට",
       "News Content": "චීන ජනාධිපති ෂී ජින් පින් සහ රුසියානු ජනාධිපති ව්ලැදිිමීර් පුටින් ඉන්දුනීසියාවට පැමිණීමට නියමිත බව ඉන්දුනීසියානු ජනාධිපති ජොකෝ විඩෝඩෝ ප්‍රකාශ කළා.\nඇමරිකාව, කැනඩාව, යුරෝපා සංගමය, ජපානය, චීනය සහ රුසියාව ඇතුලු ජී විස්ස කණ්ඩායමේ සමුළුවක් නොවැම්බර් මස 15 සහ 16 වනදා ඉන්දුනීසියාවේ බාලිහිදී පැවැත්වීමට නියමිතයි.\nඊට සහභාගිවීම සඳහායි මෙලෙස ජනාධිපතිවරුන් දෙදෙනා ඉන්දුනීසියාවට පැමිණෙන්නේ.\nඉන්දුනීසියානු ජනාධිපතිවරයා ප්‍රකට වෙබ් අඩවියක් සමඟ සම්මුඛ සාකච්ඡාවකට එක් වෙමින් සඳහන් කර ඇත්තේ ජනාධිපතිවරුන් මෙම සමුළුවට සහභාගිවන බවට නිල වශයෙන් තමාට තහවුරු කළ බවයි.\nරුසියාව යුක්රේන ආක්‍රමණයෙන් පසුව සහ චීන - තායිවාන ගැටළුවෙන් පසු පැවැත්වෙන ප්‍රථම ගෝලීය සමුළුව මෙය වීමද විශේෂත්වයක්. ඇමරිකානු ජනාධිපති ජෝ බයිඩ්න්ද මෙම සමුළුවට සහභාගිවීමට නියමිතව තිබෙනවා.",
       "URL": "https://www.hirunews.lk/313253/අර්බුද-මැද-පුටින්-සහ-ෂී-ජින්පින්-ඉන්දුනීසියාවට",
       "Category": "International News",
       "Parent URL": "https://www.hirunews.lk/international-news.php?pageID=35"
}