{
       "Source": "hirunews",
       "Timestamp": "Friday, 01 May 2015 - 10:13",
       "Headline": "හවුති කැරලිකරුවන් දැරූ ප්‍රයත්නය වැළකේ",
       "News Content": "යේමනයේ හවුති සන්නද්ධ කණ්ඩායම් තම දේශසීමාවට ප්‍රහාරයක් එල්ල කිරීමට දැරූ උත්සාහය ව්‍යර්ථ කළ බව සෞදි අරාබිය ප්‍රකාශ කළා. සෞදි අරාබිය යේමනය තුළ එල්ල කරන ගුවන් ප්‍රහාරවලදී ඉලක්ක කර ගැනෙන්නේ හවුති කැරලිකරුවන්. පසුගිය මාර්තු මාසයේ සිට ඔවුන් මෙම ගුවන් ප්‍රහාර එල්ල කරනු ලබනවා. කෙසේ නමුත්, සෞදි අරාබියේ දකුණුදිග දේශසීමාවට හවුති කැරලිකරුවන් ප්‍රහාරයක් එල්ල කිරීමට උත්සාහ කර ඇත්තේ ප්‍රථම වතාවටයි. ඔවුන්ට ගුවනින් සහ ගොඩබිමින් ප්‍රතිප්‍රහාර එල්ල කොට නතර කිරීමට හැකිවූ බව සෞදි අරාබිය සඳහන් කරනවා.",
       "URL": "https://www.hirunews.lk/108635/හවුති-කැරලිකරුවන්-දැරූ-ප්‍රයත්නය-වැළකේ",
       "Category": "International News",
       "Parent URL": "https://www.hirunews.lk/international-news.php?pageID=738"
}