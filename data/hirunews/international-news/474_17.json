{
       "Source": "hirunews",
       "Timestamp": "Friday, 02 June 2017 - 6:39",
       "Headline": "ඇමරිකාව ලෝක කාලගුණ සම්මුතියෙන් ඉවත් වෙයි",
       "News Content": "මිහිතලය උණුසුම් වීම සීමා කිරීම සදහා ලොව රටවල් 187 ක එකගත්වයෙන් 2015 වසරේ පැරිසියේදී අත්සන් තැබුණු ලෝක කාලගුණ සම්මුතියෙන් ඇමරිකාව ඉවත් වන බව ජනාධිපති ඩොනල්ඩ් ට්‍රම්ප් නිවේදනය කළා.\nඑය ඇමරිකානු ව්‍යාපාර සහ ශ්‍රමිකයන්ට අවාසිදායක බැවින් සාධාරණ එකගතාවක් සදහා යළි සාකච්ඡා කිරීමට සූදානම් බවයි ඔහු කියා සිටියේ.\nඇමරිකාවේ තෙල් සහ ගල් අගුරු කර්මාන්තය, උපරිම ලෙස ක්‍රියාත්මක කරන බවට ඩොනල්ඩ් ට්‍රම්ප් ජනාධිපතිවරණ ප්‍රචාරක සමයේදී ප්‍රතිඥාවක් ද ලබාදී තිබුණා.\nකෙසේ නමුත්, මෙම සම්මුතියෙන් ඉවත් වීම, ප්‍රධාන පෙලේ ගෝලීය අභියෝගයකින් ඇමරිකාවේ නායකත්වය ගිලිහීමක් ලෙසයි විචාරකයන් පෙන්වා දෙන්නේ.",
       "URL": "https://www.hirunews.lk/162640/ඇමරිකාව-ලෝක-කාලගුණ-සම්මුතියෙන්-ඉවත්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=474"
}