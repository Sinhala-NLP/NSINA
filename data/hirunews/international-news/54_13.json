{
       "Source": "hirunews",
       "Timestamp": "Sunday, 10 April 2022 - 10:14",
       "Headline": "බ්‍රිතාන්‍ය අගමැති යුක්රේන අගනුවර සංචාරයක",
       "News Content": "බ්‍රිතාන්‍යය අගමැති බොරිස් ජොන්සන් රුසියානු අක්‍රමණයකට මුහුණදී සිටින යුක්රේනයේ කීව් අගනුවර ඊයේ (09) සංචාරයක නිරත වුණා.\nමෙහිදී ඔහු යුක්රේන ජනාධිපති වොලඩිමියර් සෙලෙන්ස්කි සමඟ සාකච්ඡාවල නිරත වූ අතර, රුසියානු බෝම්බ ප්‍රහාරවලින් හානියට පත් ගොඩනැගිලි නිරීක්ෂණය කළ බව සඳහන්.\nඑහිදී බ්‍රිතාන්‍ය අගමැතිවරයා කියා සිටියේ යුක්රේනයේ බුචා සහ ඉර්ෆින් නගරවලට එල්ල කළ ප්‍රහාරවල දී රුසියාව යුද අපරාධ සිදුකර ඇති බවයි.\nඑමෙන්ම ජනපති පුටින් ඔහුගේ සහ සිය රජයේ කීර්තිනාමය ස්ථිරවම කෙළසාගෙන ඇති බව ද අගමැති බොරිස් ජොන්සන් වැඩිදුරටත් සඳහන් කළා.\nයුක්රේනයට සන්නද්ධ රථ සහ නෞකා නාශක මිසයිල ලබාදීමට ද ඔහු ජනපති සෙලෙන්ස්කි වෙත ප්‍රතිඥාවක් ද ලබා දී තිබෙනවා.",
       "URL": "https://www.hirunews.lk/301618/බ්‍රිතාන්‍ය-අගමැති-යුක්රේන-අගනුවර-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=54"
}