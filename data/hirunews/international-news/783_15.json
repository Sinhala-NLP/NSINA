{
       "Source": "hirunews",
       "Timestamp": "Saturday, 23 November 2013 - 19:21",
       "Headline": "චීන ගුවන් ආරක්ෂණ කලාපයට ජපානයේ විරෝධය.",
       "News Content": "චීනය අද  ප්‍රකාශයට පත් කළ නව ගුවන් ආරක්ෂණ නිරීක්ෂණ කලාපයට ජපානය සිය විරෝධය පළ කරනවා. ඊට හේතුව වී ඇත්තේ චීනය විසින් දියායු ලෙස ද ජපානය විසින් සෙන්කකු ලෙස ද හඳුන්වන දිවයින් පෙළ මෙම කලාපයට ඇතුළත්වීමයි. කලක සිට අදාළ දිවයින්වල අයිතිය සම්බන්ධයෙන් දෙරට අතර ඇත්තේ මතබේදයක්. ජපානය පවසන්නේ තමන්ටද අදාළ දිවයින් පෙළේ අයිතියක් ඇති බවයි. චීන වේලාවෙන් අද උදෑසන 10 සිට අදාල ගුවන් ආරක්ෂණ නිරීක්ෂණ කලාපය ක්‍රියාත්මක බවයි එරට ආරක්ෂක අමාත්‍යාංශය ප්‍රකාශ කළේ.",
       "URL": "https://www.hirunews.lk/71982/චීන-ගුවන්-ආරක්ෂණ-කලාපයට-ජපානයේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=783"
}