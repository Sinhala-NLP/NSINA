{
       "Source": "hirunews",
       "Timestamp": "Saturday, 13 February 2016 - 11:09",
       "Headline": "ඇමරිකාවේ ගොවිපොල දුවිලි බඳුනක් වීමේ අවදානමක්",
       "News Content": "මිහිතලය උණුසුම්වීමත් සමග ඇමරිකාවේ කෘෂිකර්මාන්තය විශාල අවදානමකට ලක්විය හැකි බවට විද්‍යාඥයන් අනතුරු අගවනවා.\nතවත් සෙන්ටිගේ‍්‍රඞ් අංශක දෙකකින් මිහිතලය උණුසුම් වුවහොත් එරට කෘෂි නිෂ්පාදනය සියයට 65 කින් අඩුවිය හැකි බව ඔවුන්ගේ අදහසයි.\nඑහිදී 1930 දශකයේ පැවති ආකාරයෙන් ඇමරිකානු ගොවිපොල ධූලි බඳුනක් විය හැකි බවට ද විද්‍යාඥයන් අනාවැකි පළ කළා.\nලොව විශාලතම කෘෂි නිෂ්පාදකයෙකු වන ඇමරිකාවට ඇති වන එම බලපෑම ලොවපුරා තිරිගු ඇතුලූ ආහාර නිෂ්පාදනවල මිල ගණන් ඉහළ යාමට හේතුවිය හැකි බව විචාරකයන් පෙන්වා දෙනවා.",
       "URL": "https://www.hirunews.lk/126148/ඇමරිකාවේ-ගොවිපොල-දුවිලි-බඳුනක්-වීමේ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=665"
}