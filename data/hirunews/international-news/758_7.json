{
       "Source": "hirunews",
       "Timestamp": "Tuesday, 17 February 2015 - 15:07",
       "Headline": "අඟහරු වටා මීදුම් වලාවක්",
       "News Content": "රතු ග්‍රහයා හෙවත් අඟහරු ලෝකය මතුපිට මදක් ඉහළින් පැතිරී ඇති මීදුම් වළාවක් පිළිබඳ විද්‍යාඥයන් කුතුහලය පළ කරනවා. එය සැබෑ මීදුම් වළාවක් නම් අඟහරු මත ජලය පවතින බවට තවත් සාක්ෂියක් වනු ඇති. කාබන් ඩයොක්සයිඞ් ජල අංශු හා එක්ව මෙම මීදුම් වළාව නිර්මාණය වී ඇති බව එක් මතයක්. කෙසේ නමුත්, කිලෝමීටර් දහසක් පමණ පැතිරුණු මෙම මීදුම් වළාව කෙටි කාලක් තුළ අතුරුදන්වීම විශේෂත්වයක්. 2012 වසරේ දී ද අඟහරු වටා පැවති මෙවැනි මීදුම් වළාවක් ආධුනික ගවේෂකයෙකු දුරේක්ෂයක් හරහා ඡායාරූප ගත කර තිබුණා. තවත් මතයක් වන්නේ එය පෘතුවියේ අවුරෝරා ලෙස හැඳින්වෙන අඟහරුගේ ධ‍්‍රැව ආලෝක සංසිද්ධියක් විය හැකි බවයි.",
       "URL": "https://www.hirunews.lk/103654/අඟහරු-වටා-මීදුම්-වලාවක්",
       "Category": "International News",
       "Parent URL": "https://www.hirunews.lk/international-news.php?pageID=758"
}