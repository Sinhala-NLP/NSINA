{
       "Source": "hirunews",
       "Timestamp": "Thursday, 08 January 2015 - 7:57",
       "Headline": "වෛද්‍ය විද්‍යාවේ පෙරළියක් ඇති කරන නව සොයා ගැනීමක්.",
       "News Content": "ඖෂධවලට ප්‍රතිරෝධී ආසාදන ඇති කරන ප්‍රතිජීවක වලට විකල්පයක් ඇමෙරිකානු වෛද්‍ය පර්යේෂකයන් පිරිසක් සොයා ගෙන තිබෙනවා. ඒ නව බැක්ටීරියාවක් නිර්මාණය කිරීමෙන්. එමගින් ප්‍රතිජීවක වර්ග 25 ක පමණ ක්‍රියාකාරිත්වය සඵල කිරීමට හැකිවනු ඇති. මෙලෙස අතුරු ආබාධ ඇති නොකරන ප්‍රතිජීවකයක් සොයා ගැනීම සඳහා පසුගිය දශක 3 තුලදීම පර්යේෂණ සිදුකෙරුණා. ප්‍රතිජීවක ඖෂධ වර්ග රැසක් 1950 සහ 1960 දශකවලදී  සොයා ගැණුනු අතර 1987 න් පසු එවැනි නව ඖෂධයක් සොයා ගැනුණේ නැහැ. නව සොයා ගැනීම සිදුකර ඇත්තේ ඇමෙරිකාවේ - බොස්ටන් විශ්වවිද්‍යාලයේ පර්යේෂකයන් පිරිසක්.",
       "URL": "https://www.hirunews.lk/100841/වෛද්‍ය-විද්‍යාවේ-පෙරළියක්-ඇති-කරන-නව-සොයා-ගැනීමක්",
       "Category": "International News",
       "Parent URL": "https://www.hirunews.lk/international-news.php?pageID=770"
}