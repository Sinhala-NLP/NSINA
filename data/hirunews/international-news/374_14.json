{
       "Source": "hirunews",
       "Timestamp": "Saturday, 21 April 2018 - 16:25",
       "Headline": "ඉන්දියාවේ මෝටර් රථයක් ප්‍රපාතයකට පෙරළී 7 දෙනෙකු මරුට",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ ගාසියාබාද් ප්‍රදේශයේ දී මෝටර් රථයක් ප්‍රපාතයකට පෙරළීමෙන් පුද්ගලයන් 7 දෙනෙකු ජීවිතක්ෂයට පත්වී තිබෙනවා.\nකාන්තාවන් 4 දෙනෙකු සහ කුඩා දරුවෙකු ද ඒ අතර සිටි බව සඳහන්.\nමෙම සුඛෝපභෝගී මෝටර් රථය දිල්ලි නගරයට ආසන්නයේ පිහිටි බෑවුම් ප්‍රදේශයක නතර කර රියදුරා රථයෙන් බැස තිබෙනවා.\nඑම අවස්ථාවේ ඉදිරිපස අසුනේ සිටි කුඩා දරුවෙකු වාහනයේ අත් තිරිංග මුදා හැරීමත් සමඟ වාහනය ප්‍රපාතයට පෙරළී ඇති බව සඳහන්.\nමංගල්‍ය උත්සවයක් සඳහා ගමන් ගත් 12 දෙනෙකු මෙම වාහනයේ ගමන් කර ඇති අතර, මනාලයාගේ පියා ද මිය ගිය අය අතර වනවා.\nඅතුරුදන් වී ඇති රියදුරා අත්අඩංගුවට ගැනීම සඳහා පොලීසිය පරීක්ෂණ පවත්වන බව ඉන්දීය මාධ්‍ය සඳහන් කළා.",
       "URL": "https://www.hirunews.lk/188915/ඉන්දියාවේ-මෝටර්-රථයක්-ප්‍රපාතයකට-පෙරළී-7-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=374"
}