{
       "Source": "hirunews",
       "Timestamp": "Saturday, 20 April 2013 - 19:17",
       "Headline": "බොස්ටන් ප්‍රහාරයේ සැකකරුවන් අල්ලා ගත් අයුරු හෙළිවෙයි.",
       "News Content": "ඇමරිකාවේ බොස්ටන් නුවර සිදුවු බෝම්බ පිපිරීමට සම්බන්ධ සැකකරුවන් හඳුනාගත් ආකාරය පිළිබඳව එරට මාධ්‍ය අද (20) තොරතුරු වාර්තා කළා. බොස්ටන් මැරතන් ධාවන තරගයට සහභාගී වූ තරුණියකගේ පෙම්වතෙකු විසිනුයි ඊට අදාළ වැදගත්ම සාක්ෂිය ලබාදී ඇත්තේ. තරගය අවසන්වීමට ආසන්න මොහොතේ තමන් අසලට පැමිණි හිස්වැසුමක් පැළඳ ගත් පුද්ගලයෙකු තමා අසල ගමන් මල්ලක් තබා සැකකටයුතු අයුරින් තමා දෙස බැලූ බව ඔහු පොලිසියට ප්‍රකාශ කර තිබෙනවා. අනතුරුවයි සැකකරුගේ හැඩරුව පිළිබඳව එම තරුණයා වැඩිදුර තොරතුරු ලබා දී ඇත්තේ. බෝම්බ පිපිරීමෙන් සාක්ෂි ලබාදුන් මෙම තරුණයාගේ දෙපා ඔහුට අහිමි වුණා.",
       "URL": "https://www.hirunews.lk/57504/බොස්ටන්-ප්‍රහාරයේ-සැකකරුවන්-අල්ලා-ගත්-අයුරු-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=846"
}