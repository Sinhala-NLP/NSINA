{
       "Source": "hirunews",
       "Timestamp": "Sunday, 19 November 2017 - 15:05",
       "Headline": "මුගාබේගේ ඉරණම විසඳන තීරණාත්මක සාකච්ඡාවක් අද",
       "News Content": "හමුදා අඩස්සියේ පසුවන සිම්බාබ්වේ ජනාධිපති රොබට් මුගාබේ සහ දැනට එහි බලය අත්පත් කරගෙන සිටින හමුදා නායකයන් අතර, තීරණාත්මක සාකච්ඡාවක් හරාරේ නුවරදී අද පැවැත්වෙනවා.\nඑහිදී ගෞරවනීය ලෙස ඉවත් වන්නැයි හමුදා නායකත්වය ජනාධිපති මුගාබේගෙන් නැවත ඉල්ලා සිටිනු ඇති.\n93 හැවිරිදි මුගාබේ මෙතෙක් එම ඉල්ලීම ප්‍රතික්ෂේප කර තිබෙනවා.\nඑමෙන්ම පාලක සානු පී - එෆ් පක්ෂයේ කෘත්‍යාධිකාරී මණ්ඩලය ද අද රැස්වීමට නියමිතයි.\nඑහිදී ජනාධිපති මුගාබේ පක්ෂ නායකත්වයෙන් ඉවත් කිරීමටත්, ඔහු බලයෙන් පහ කළ හිටපු උප ජනාධිපති එමර්සන් මනග්වා එම තනතුරට පත් කිරීමටත්, පියවර ගනු ඇතැයි ද අපේක්ෂා කෙරෙනවා.\nමුගාබේ සිය උප ජනාධිපතිවරයා බලයෙන් පහ කරනු ලැබුවේ ඔහුගෙන් පසු සිය බිරිඳට සිම්බාබ්වේ දේශයේ ජනාධිපති ධුරය හිමි කර ගැනීම සඳහා අවස්ථාව සැලසීමටයි.",
       "URL": "https://www.hirunews.lk/176404/මුගාබේගේ-ඉරණම-විසඳන-තීරණාත්මක-සාකච්ඡාවක්-අද",
       "Category": "International News",
       "Parent URL": "https://www.hirunews.lk/international-news.php?pageID=420"
}