{
       "Source": "hirunews",
       "Timestamp": "Sunday, 03 January 2021 - 19:29",
       "Headline": "කොවිඩ් එන්නත් දෙකකට ඉන්දියාවේ අනුමැතිය",
       "News Content": "කොවිඩ් මර්දනය සඳහා ඉන්දියාව, ප්‍රතිශක්තිකරණ එන්නත් දෙකකට අනුමැතිය ලබාදී තිබෙනවා.\nඑරට ඖෂධ නියාමන ජනරාල්වරයා විසින් මෙලෙස අනුමැතිය ලබාදී ඇත්තේ බ්‍රිතානයේ ඔක්ස්ෆර්ඩ් විශ්වවිද්‍යාලය සහ ඇස්ට්‍රාසෙනෙකා සමාගම නිෂ්පාදනය කළ කොවිෂීල්ඩ් සහ ඉන්දියාවේ භාරත් බයෝටෙක් සමාගම නිෂ්පාදනය කළ කොවැක්සීන් එන්නත් සඳහායි.\nඔක්ස්ෆර්ඩ් සහ ඇස්ට්‍රා්සෙනෙකා සමාගමේ කොවිඩ් එන්නත ඉන්දියාවේ සේරම් ආයතනය විසින් එරට තුළම නිෂ්පාදනය කර තිබීම විශේෂත්වයක්.\nමේ සම්බන්ධයෙන් අදහස් දක්වමින් අග්‍රාමාත්‍ය නරේන්ද්‍ර මෝදි සඳහන් කළේ මෙය තීරණාත්මක හැරවුම් ලක්ෂයක් බවයි.\nමේ වන විට ලොව දෙවැනියට වැඩිම කොරෝනා රෝගීන් ප්‍රමාණයක් ඉන්දියාවෙන් වාර්තා වන අතර ඉදිරි දින කිහිපයේදී ඉන්දියාව ඔවුන්ගේ මහ පරිමාණ එන්නත්කරණ වැඩසටහන ආරම්භ කරනු ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/258682/කොවිඩ්-එන්නත්-දෙකකට-ඉන්දියාවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=143"
}