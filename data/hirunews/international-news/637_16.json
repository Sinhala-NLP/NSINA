{
       "Source": "hirunews",
       "Timestamp": "Friday, 06 May 2016 - 10:31",
       "Headline": "මුහුදු වතුර දැන් බොන්න පුළුවන්",
       "News Content": "මුහුදු ජලය, පානීය ජලය බවට පත් කිරීමේ ජලාගාරයක් ඉන්දියාවේ - තමිල්නාඩු ප්‍රාන්තයේ සාර්ථක ලෙස මෙහෙයුම් ආරම්භ කර තිබෙනවා.\nඑය ඉදිකර ඇත්තේ තමිල්නාඩුවේ - කාල්පාක්කම් න්‍යෂ්ටික බලාගාරයේ විද්‍යාඥයන් විසින්.\nන්‍යෂ්ටික බලාගාරයේ අපජලය ඔවුන් මෙලෙස මුහුදු ජලය පිරිසිදු කිරීමට යොදා ගෙන ඇති අතර දිනකට ජලය ලීටර් මිලියන 6 යි දශම 3 ක් නිෂ්පාදනය කිරීමට හැකිව ඇති බව ඉන්දීය මාධ්‍ය සඳහන් කළා.\nඑලෙස පිරිසිදු කරන ජලය කූන්ඩන්කුලම් න්‍යෂ්ටික බලාගාරයේ පරිහරණය සදහා ගනු ලබන අතර, එම ජලය පානය කිරීමට තරම් පිරිසිදු බවයි විද්‍යාඥයන් පෙන්වා දෙන්නේ.\nමීට අමතරව භූ ගත ජලයේ ආසනික් සහ යුරේනියම් ඉවත්කොට පානීය ජලය බවට පෙරහන් කිරීමේ ක්‍රමයක් ද ඉන්දීය න්‍යෂ්ටික විද්‍යාඥයන් සංවර්ධනය කර තිබෙනවා.",
       "URL": "https://www.hirunews.lk/132541/මුහුදු-වතුර-දැන්-බොන්න-පුළුවන්",
       "Category": "International News",
       "Parent URL": "https://www.hirunews.lk/international-news.php?pageID=637"
}