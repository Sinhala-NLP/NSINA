{
       "Source": "hirunews",
       "Timestamp": "Sunday, 06 October 2019 - 14:33",
       "Headline": "මුඛවාඩම් තහනම ඉවත් කළ නොහැකි බව හොංකොං අධිකරණය කියයි",
       "News Content": "මාස තුනක් තිස්සේ ප්‍රචන්ඩ උද්ඝෝෂණ රැල්ලක් දියත් කරන හොංකොං විරෝධතාකරුවන්ට මුහුණු ආවරණ පැළඳීම තහනම් කරමින් ප්‍රධාන විධායකවරිය වන කැරී ලෑම් පැනවූ නියෝගය ඉවත් කළ නොහැකි බව හොංකොං අධිකරණය තීන්දු කර තිබෙනවා.\nඋද්ඝෝෂණ රැල්ල නිසා හොංකොං හි එදිනෙදා කටයුතු අඩාල වී ඇති අතර, ඊයේ දිනයේ උමං දුම්රිය පද්ධතිය මුළුමනින්ම ඇණහිටියේ දුම්රිය ස්ථානවලට විරෝධතාකරුවන් පහරදීම හේතුවෙන්.\nකෙසේ නමුත්, චීනයේ පාලනය යටතේ පවතින හොංකොං හි ප්‍රජාතන්ත්‍රවාදී ප්‍රතිසංස්කරණ සිදුකරන ලෙස ඉල්ලා අදත් උද්ඝෝෂණ ක්‍රියාත්මක බව විදෙස් වාර්තා සඳහන් කළා.\nවිරෝධතාකරුවන් කියා සිටින්නේ මුඛවාඩම් තහනම හොංකොං ජනතාව දැඩි පාලනයකට යටත් කිරීමේ මුල් පියවරක් විය හැකි බවයි.",
       "URL": "https://www.hirunews.lk/225701/මුඛවාඩම්-තහනම-ඉවත්-කළ-නොහැකි-බව-හොංකොං-අධිකරණය-කියයි",
       "Category": "International News",
       "Parent URL": "https://www.hirunews.lk/international-news.php?pageID=233"
}