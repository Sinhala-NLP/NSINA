{
       "Source": "hirunews",
       "Timestamp": "Sunday, 05 February 2017 - 10:01",
       "Headline": "පිලිපීන ජනපති සාම සාකච්ඡා අත්හිටුවයි",
       "News Content": "කොමියුනිස්ට් කැරළිකරුවන් සමඟ පවත්වන සාමසාකච්ඡා වහා අත්හිටුවීමට පිලිපීන ජනාධිපති රොද්‍රිගෝ  ඩුටරෙට් තීරණය කර තිබෙනවා.\nනෝර්වේ හිදී මෙම සාකච්ඡා මේ මස අවසානයේ ආරම්භවීමට නියමිතව තිබුණා.\nඒ සඳහා පිලිපීන රජයේ නියෝජිත පිරිසක්ද නෝර්වේ වෙත ගොස් සිටියා.\nඑහෙත් ජනාධිපති ඩුටරෙට් ඔවුන්ට වහා සිය රට පැමිණෙන ලෙස දැනුම්දී තිබෙනවා.\nනව මහජන හමුදාව ලෙස හඳුන්වාගත් පිලිපීනයේ කොමියුනිස්ට් කැරළිකරුවන් සහ නෝර්වේ රාජ්‍යය සමඟ සාම සාකච්ඡා නතර කරන බවයි පිලිපීන ජනාධිපතිවරයා කියා සිටියේ.\nසිරකරුවන් 400 දෙනෙකු නිදහස් කරන ලෙස කැරළිකරුවන් කළ ඉල්ලීම පිලිපීන ජනාධිපතිවරයාගේ මෙම තීරණයට හේතුවී ඇති බව සඳහන්.",
       "URL": "https://www.hirunews.lk/153700/පිලිපීන-ජනපති-සාම-සාකච්ඡා-අත්හිටුවයි",
       "Category": "International News",
       "Parent URL": "https://www.hirunews.lk/international-news.php?pageID=521"
}