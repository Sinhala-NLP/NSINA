{
       "Source": "hirunews",
       "Timestamp": "Tuesday, 22 August 2017 - 8:24",
       "Headline": "ඉතාලියේ භූ කම්පනයකින් අයෙක් මරුට - 9ක් අතුරුදන්",
       "News Content": "ඉතාලියේ බටහිරදිග ඉෂියා දිවයින කේන්ද්‍ර කොටගෙන අද අලුයම ඇති වූ භූ කම්පනයකින් කාන්තාවක මිය ගොස් තවත් 9 දෙනෙකු අතුරුදන් වී තිබෙනවා.\nසංචාරක නිකේතන දිවයිනක් වූ මෙහි තවත් පුද්ගලයන් 25 දෙනෙකු භූ කම්පනය හේතුවෙන් තුවාල ලබා ඇති බවයි වාර්තා වන්නේ.\nරික්ටර් පරිමාණයේ 4ක ප්‍රබලතාවකින් යුත් භූ කම්පනයෙන් දිවයිනේ උතුරුදිග පිහිටි දේවස්ථානයක් කඩා වැටීමෙන් කාන්තාවක ජීවිතක්ෂයට පත්වූ බව සඳහන්.\nමෙම භූ කම්පනය වාර්තා වන්නේ පුද්ගලයන් 300කට ආසන්න පිරිසක් ජීවිතක්ෂයට පත් කරමින් මධ්‍යම ඉතාලියේ සිදුවූ භූ කම්පනයේ වසරක අනුස්මරණයට දින දෙකක් තිබියදීයි.",
       "URL": "https://www.hirunews.lk/169040/ඉතාලියේ-භූ-කම්පනයකින්-අයෙක්-මරුට-9ක්-අතුරුදන්",
       "Category": "International News",
       "Parent URL": "https://www.hirunews.lk/international-news.php?pageID=447"
}