{
       "Source": "hirunews",
       "Timestamp": "Friday, 11 August 2023 - 17:01",
       "Headline": "දකුණු අප්‍රිකා හිටපු ජනපති ජෙකොබ් සූමාට සමාව",
       "News Content": "දකුණු අප්‍රිකානු හිටපු ජනාධිපති ජෙකොබ් සූමා ට එරෙහිව ලබාදී තිබු මාස 15ක සිරදඬුවම අත්හිටුවීමට ගෙන තිබු තීරණය එරට වර්තමාන ජනාධිපති සිරිල් රාමපෝසා විසින් අනුමත කර තිබෙන බව විදෙස් මාධ්‍ය වාර්තා කරනවා.\nහිටපු ජනාධිපතිවරයාට එරෙහිව 2021 වසරේදී එම දඬුවම නියම කෙරුණු අතර, ඔහු සිරගත වී සිටියේ මාස දෙකක් පමණයි.\nඒ, සෞඛ්‍යමය හේතුමත ඔහුව නිදහස් කිරීම හේතුවෙන් වන අතර, වර්තමාන ජනාධිපති සිරිල් රාමපෝසා එම දඬුවම අත්හිටුවීම අනුමත නොකළේ නම් සූමා ව නැවත සිරගත කිරීමට ඉඩ තිබුණි.\nඒ ඔහුව එලෙස නිදහස් කිරීමට ගත් තීරණය නීතිවිරෝධී බව එරට ව්‍යවස්ථාදායක කවුන්සිලය නියෝග කර තිබීම නිසයි.\n2021 වසරේදී හිටපු ජනපතිට සිර දඬුවම් නියම කෙරුණේ, දුෂණ චෝදනා සම්බන්ධයෙන් පැවති නඩු විභාගයක් සඳහා ඉදිරිපත්වන ලෙස නිකුත්කර තිබූ නියෝගයකට ඔහු අවනත නොවීම හේතුවෙනි.\nඑම වසරේදී නඩු තීන්දුව ප්‍රකාශයට පත්කරමින් ඔහුට සිරදඬුවම් තීන්දු කළ විට රටපුරා ඇතිවූ කලහකාරී සිද්ධි හේතුවෙන් 300කට අධික පිරිසක් මරුමුවට පත්වූ බව විදෙස් මාධ්‍ය වැඩිදුරටත් වාර්තා කරනවා.",
       "URL": "https://www.hirunews.lk/344460/දකුණු-අප්‍රිකා-හිටපු-ජනපති-ජෙකොබ්-සූමාට-සමාව",
       "Category": "International News",
       "Parent URL": "https://www.hirunews.lk/international-news.php?pageID=15"
}