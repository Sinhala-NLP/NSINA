{
       "Source": "hirunews",
       "Timestamp": "Sunday, 11 November 2018 - 10:01",
       "Headline": "කෂෝගිගේ සිරුර ඇසිඩ්වල දියකළ බව හෙළිවේ",
       "News Content": "තුර්කියේ සෞදි කොන්සල් කාර්යාලය තුළදී මාධ්‍යවේදී ජමාල් කෂෝගි ඝාතනය කිරීමෙන් පසු ඔහුගේ සිරුර ප්‍රබල අම්ලයක දියකොට අපවහන මාර්ගයෙන් ඉවතට ගලා යෑමට සලස්වා ඇති බව හෙළි වී තිබෙනවා.\nතුර්කි පුවත්පතක් වාර්තා කළ පරිදි ඉස්ථාන්බුල් නුවර සෞදි කොන්සල් කාර්යාලයේ කාණු පද්ධතියේ එහි සලකුණු හමු වී ඇති බව සඳහන්.\nසෞදි අරාබියේ මොහොමඩ් බින් සල්මාන් කුමරු දැඩි ලෙස විවේචනය කරමින් ඇමරිකාවේ වාසය කළ ජමාල් කෂෝගි පසුගිය ඔක්තෝම්බර් 02 වැනිදා තුර්කියේ සෞදි කොන්සල් කාර්යාලය වෙත පැමිණියේ සිය සෞදි බිරිඳගෙන් වෙන්වීමේ ලියකියවිලි ලබා ගැනීමටයි.\nඑහිදී ඔහු ඝාතනයට ලක් වූ බව සෞදි අරාබියද පසුව පිළිගත්තා.",
       "URL": "https://www.hirunews.lk/203987/කෂෝගිගේ-සිරුර-ඇසිඩ්වල-දියකළ-බව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=317"
}