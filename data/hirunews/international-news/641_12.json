{
       "Source": "hirunews",
       "Timestamp": "Tuesday, 26 April 2016 - 9:16",
       "Headline": "සමලිංගික  පුද්ගලයෙකු කපා කොටා ඝාතනය කරලා",
       "News Content": "සමලිංගික අයිතීන් පිළිබඳ ක්‍රියාකාරීන් දෙදෙනෙකු ඩකා නුවර දී ඊයේ කපා කොටා ඝාතනය කර තිබෙනවා.\nඩකා නුවර මහල් නිවසක මොවුන් රැදී සිටියදී එල්ල කළ ප්‍රහාරයේදී තවත් පුද්ගලයෙකු ජීවිතක්ෂයට පත්වුණා.\nඊයේ ඝාතනයට ලක්වූ එක් පුද්ගලයෙකු වන සුල්හාස් මන්නන් බංග්ලාදේශයේ එකම සමලිංගික සඟරාවේ කතුවරයායි.\nඝාතනයට ලක්වූ අනෙක් තැනැත්තා ද එම සඟරාවේ විධායක කමිටුවේ සාමාජිකයෙක්.\nබංග්ලාදේශයේ  පසුගිය වසරේ පෙබරවාරි මාසයේ සිට බංග්ලාදේශයේ අන්තවාදී කණ්ඩායම් විසින් මෙලෙස සමාජ ක්‍රියාකාරීන් රැසක් ඝාතනය කර තිබෙනවා.\nමෙම ඝාතනවල වගකීම අයි එස් සංවිධානය භාරගෙන ඇත්තේ අයි එස් ක්‍රියාකාරීන් තම රට තුළ නොමැති බව බංග්ලාදේශ රජය ප්‍රකාශ කර තිබියදියි.",
       "URL": "https://www.hirunews.lk/131757/සමලිංගික-පුද්ගලයෙකු-කපා-කොටා-ඝාතනය-කරලා",
       "Category": "International News",
       "Parent URL": "https://www.hirunews.lk/international-news.php?pageID=641"
}