{
       "Source": "hirunews",
       "Timestamp": "Friday, 12 February 2016 - 14:32",
       "Headline": "පුටින් නේටෝවට එරෙහිව රුසියානු බලමුළු තර කරයි",
       "News Content": "නේටෝ සංවිධානය කළු මුහුද ආසන්නයේ සිය නාවික බලය තර කිරීමත් සමග එහි නාවික අභ්‍යාස වැඩි කිරීමට රුසියාව පියවර ගෙන තිබෙනවා.\nරුසියාවට අයත් නෞකා නාශක, ගුවන් යානා නාශක සහ සබ්මැරීන් නාශක අවි මෙන්ම මුහුදේ සහ ගොඩබිම භාවිත කළ හැකි යුද රථ ද එම අභ්‍යාස සඳහා යොදා ගැනෙන බව විදෙස් වාර්තා සදහන් කළා.\nජනාධිපති ව්ලැදිමීර් පුටින් කියා සිටියේ ක්‍රයිමියානු අර්ධද්වීපය ඇතුළු නිරිත දිග දේශසීමාවන් ආරක්ෂා කිරීම සඳහා රුසියානු හමුදා කටයුතු කරනු ඇති බවයි.",
       "URL": "https://www.hirunews.lk/126073/පුටින්-නේටෝවට-එරෙහිව-රුසියානු-බලමුළු-තර-කරයි",
       "Category": "International News",
       "Parent URL": "https://www.hirunews.lk/international-news.php?pageID=665"
}