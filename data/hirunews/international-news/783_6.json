{
       "Source": "hirunews",
       "Timestamp": "Monday, 25 November 2013 - 18:55",
       "Headline": "ඉරානයට එරෙහි යුරෝපා සම්බාධක ලබන මස ඉවතට.",
       "News Content": "සිය න්‍යෂ්ටික වැඩපිළිවෙල සම්බන්ධයෙන් ලෝක බලවතුන් සමඟ ඇති කර ගත් එකඟතාවට අනුකූලව ඉරානයට එරෙහිව ක්‍රියාත්මක වන යුරෝපා සංගම් සම්බාධක ලබන මස ඉවත් කිරීමට හැකිවනු ඇතැයි ප්‍රංශය අද (25) ප්‍රකාශ කළා. ප්‍රංශ විදේශ අමාත්‍ය ලෝරන්ට් ෆේබියස් කියා සිටියේ ඉරානය න්‍යෂ්ටික අවියක් අත්පත් කර ගැනීම සඳහා පවතින අවස්ථා පැහැදිලිවම අත්හැර ඇති බවයි. මේ නිසා ඉරානයට එරෙහි සම්බාධක ඉවත් කිරීම සඳහා යුරෝපා සංගමයට යෝජනාවක් ඉදිරිපත් කිරීමට නියමිත බවයි ප්‍රංශ විදේශ අමාත්‍යවරයා කියා සිටියේ. මේ අතර, ඉරාන න්‍යෂ්ටික ගිවිසුම හේතුවෙන් ලෝක වෙළදපොළේ තෙල් මිලෙහි කැපී පෙනෙන පහත වැටීමක් දක්නට ලැබුණා. ඉරානයට පනවා තිබූ එක් සම්බාධකයක් වන්නේ තෙල් අපනයනයට පැවැති තහනමයි.",
       "URL": "https://www.hirunews.lk/72100/ඉරානයට-එරෙහි-යුරෝපා-සම්බාධක-ලබන-මස-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=783"
}