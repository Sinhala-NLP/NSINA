{
       "Source": "hirunews",
       "Timestamp": "Saturday, 07 September 2019 - 9:07",
       "Headline": "බලාපොරොත්තු අත්හරින්න එපා - ඉන්දීය අගමැති විද්‍යාඥයන්ට කියයි",
       "News Content": "චන්ද්‍රයාන් - 02 අභ්‍යාවකාශ මෙහෙයුමේ මතු වූ ගැටළු හේතුවෙන් බලාපොරොත්තු අත්හළ යුතු නැතැයි ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කරනවා.\nඒ, සඳ මතුපිටට ගොඩ බැස්සවීමට ගිය වික්‍රම් ගවේෂණ යානය සහ පෘථිවිය අතර සන්නිවේදන සබඳතා බිඳ වැටීමෙන් පසුවයි.\nමෙහෙයුම් මැදිරියේ සිට සියළු කටයුතු නිරීක්ෂණය කළ ඉන්දීය අග්‍රාමාත්‍යවරයා පසුව එහි සිටි විද්‍යාඥයන් ඇතුළු පිරිස අමතා මේ බව කියා සිටියා.\nඑසේම ඉන්දියානු අභ්‍යාවකාශ පර්යේෂණ සංවිධානය පවසන්නේ මෙම තත්ත්වය නිසා අහිමි වුණේ මෙහෙයුමෙන් සියයට 5ක් පමණක් බවයි.",
       "URL": "https://www.hirunews.lk/223772/බලාපොරොත්තු-අත්හරින්න-එපා-ඉන්දීය-අගමැති-විද්‍යාඥයන්ට-කියයි",
       "Category": "International News",
       "Parent URL": "https://www.hirunews.lk/international-news.php?pageID=240"
}