{
       "Source": "hirunews",
       "Timestamp": "Saturday, 02 September 2023 - 17:21",
       "Headline": "සිංගප්පූරු නව ජනපතිට ඉන්දීය අගමැතිගෙන් සුබ පැතුම්",
       "News Content": "සිංගප්පූරුවේ නව ජනපති ලෙස තේරී පත් වූ ඉන්දු - ශ්‍රී ලංකා සම්භවයක් සහිත ධර්මන් ෂන්මුගරත්නම් ට ඉන්දීය අග්‍රාමාත්‍ය නරේන්ද්‍ර මෝදි සුබ පැතුම් එක් කර තිබෙනවා.\nසිය නිල ට්විටර් ගිණුමේ සටහනක් තබමින් ඉන්දීය අග්‍රාමාත්‍යවරයා සිය සුබ පැතුම් එක් කර ඇති අතර, ඉන්දු සහ සිංගප්පූරු සබඳතා තවදුරටත් ශක්තිමත්ව ඉදිරියට පවත්වාගෙන යාම අපේක්ෂාව බවයි අගමැති මෝදි එහි දක්වා ඇත්තේ.\n2011 වසරේ සිට 2019 දක්වා එරට නියෝජ්‍ය අග්‍රාමාත්‍යවරයා ලෙස කටයුතු කළ ධර්මන් ෂන්මුගරත්නම් මෙලෙස තේරී පත්ව ඇති අතර, මුදල්, අධ්‍යාපන සහ මානව සම්පත් කරළමනාකරණ අමත්‍යවරයා ලෙසද කටයුතු කර තිබුණා.\nහිටපු ආර්ථික විද්‍යාඥයෙකු ද වූ 66 හැවිරිදි වියේ පසුවන ධර්මන් ෂන්මුගරත්නම්ගේ මව යාපනය - ඌරලු ප්‍රදේශයේ පදිංචිකාරිනියක්.",
       "URL": "https://www.hirunews.lk/346924/සිංගප්පූරු-නව-ජනපතිට-ඉන්දීය-අගමැතිගෙන්-සුබ-පැතුම්",
       "Category": "International News",
       "Parent URL": "https://www.hirunews.lk/international-news.php?pageID=9"
}