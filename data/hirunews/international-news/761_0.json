{
       "Source": "hirunews",
       "Timestamp": "Sunday, 08 February 2015 - 19:43",
       "Headline": "ටෝනි ඇබට් අභියෝගයට සූදානම්",
       "News Content": "තම නායකත්වයට ලිබරල් පක්ෂයේ අනෙකුත් මන්ත්‍රීවරුන් එල්ල කරන අභියෝගය භාරගැනීමට  ඕස්ට්‍රේලියානු අගමැති ටෝනි ඇබට් තීරණය කර තිබෙනවා. ඒ අනුව පක්ෂ නායකත්වය සඳහා හෙට (09) දිනයේදී ඡන්ද විමසීමට සූදානම් බවයි ඔහු ප්‍රකාශ කළේ. පිලිප් කුමරුට නයිට් පදවියක් පිරිනැමීම සඳහා අගමැති ටෝනි ඇබට් ගනු ලැබූ තීරණය ලිබරල් පක්ෂයේ අනෙකුත් මන්ත්‍රිවරුන්ගේ විවේචනයට ලක්වුණා. ක්වීන්ස්ලන්ත ප්‍රාන්ත මැතිවරණයේදී පක්ෂය පරාජයට පත්වූයේ එම තීරණය නිසා බව ඔවුන්ගේ අදහසයි. කෙසේ නමුත් පක්ෂ නායකත්වය අහිමිවුවහොත්  ඕස්ට්‍රේලියානු අගමැති ටෝනි ඇබට්ට අගමැති ධුරයෙන්ද ඉවත්වීමට සිදුවනු ඇති.",
       "URL": "https://www.hirunews.lk/102944/ටෝනි-ඇබට්-පක්ෂ-නායකත්වයට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=761"
}