{
       "Source": "hirunews",
       "Timestamp": "Friday, 01 September 2023 - 18:41",
       "Headline": "ලොවම කළඹන සිතියමක් චීනයෙන් එළිදකී",
       "News Content": "දකුණු චීන මුහුදේ මතභේදකාරී දිවයින් කිහිපයක් ඇතුළුව 80%ක ප්‍රදේශ තමන් සතුව ඇති බවට සඳහන් නව සිතියමක් චීනය විසින් හඳුන්වා දී තිබෙනවා.\nමෙම නව සිතියමෙන් පෙන්වා දී ඇත්තේ සම්පත් බහුල ස්පාට්ලි සහ පාර්සල් යන දිවයින් ද නිත්‍යානුකුලව චීනයට අයත් බවයි.\nමෙලෙස චීනය තම සිතියම මඟින් අයිතිය ප්‍රකාශ කරන ලද දකුණු චීන මුහුදට අයත් රටවල් කිහිපයක්ම විරෝධතා දක්වා ඇති බවයි වාර්තා වන්නේ.\nමෙම සිතියම අවලංගු සිතියමක් වශයෙන් හඳුන්වාදෙන වියට්නාමය පවසන්නේ චීනය එළිදක්වා ඇති දකුණු චීන මුහුදේ නව සිතියම වියට්නාමයේ ස්වෛරී සාගර අයිතිය උල්ලංඝනය කරන බවයි.\nපිලිපීනය, තායිවානය සහ මැලේසියාව ද චීනයේ නව සිතියම ප්‍රතික්ෂේප කරන බවයි වාර්තා වන්නේ.",
       "URL": "https://www.hirunews.lk/346826/ලොවම-කළඹන-සිතියමක්-චීනයෙන්-එළිදකී",
       "Category": "International News",
       "Parent URL": "https://www.hirunews.lk/international-news.php?pageID=9"
}