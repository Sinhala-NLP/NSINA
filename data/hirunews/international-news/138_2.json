{
       "Source": "hirunews",
       "Timestamp": "Monday, 01 February 2021 - 8:40",
       "Headline": "ලෝක සෞඛ්‍ය සංවිධානය කොරෝනාවේ තිඹිරිගෙය වූ වූහාන් වෙත",
       "News Content": "කොරෝනා වෛරසයේ තිඹිරි ගෙය ලෙස සැලකෙන චීනයේ වූහාන් නගරයට ලෝක සෞඛ්‍ය සංවිධානයේ නිළධාරීන් ඊයේ පැමිණ තිබෙනවා.\nඑම කණ්ඩායම චීනයට පැමිණි දින 14ක් නිරෝධායනයෙන් පසුවයි මෙලෙස මුල්වරට වූහාන් වෙත ගොස් ඇත්තේ.\nචීනයේ වූහාන් හි පිහිටි මත්ස්‍ය වෙළදපොළකින් පළමුවරට කොරෝනා ආසාදිතයෙකු හඳුනා ගත් අතර ලෝක සෞඛ්‍ය සංවිධානයේ නිලධාරීන් විසින් එම මත්ස්‍ය වෙළදපොළ ආශ්‍රිතව ද නිරීක්ෂණයක යෙදී තිබෙනවා.\nමේ අතර ලොව පුරා කොරෝනා ආසාදිතයින් සංඛ්‍යාව ද දස කෝටි තිස්පන් ලක්ෂ 3340ක් ලෙසට වාර්තා වන අතර මරණ සංඛ්‍යාව දැක්වෙන්නේ විසි දෙලක්ෂ 36,968ක් ලෙසටයි.\nතවදුරටත් වැඩිම ආසාදිතයින් ඇමරිකා එක්සත් ජනපදයෙන් වාර්තා වන අතර ගත වූ පැය 24 තුළ දී පමණක් එරටින් වාර්තා වන ආසාදිතයින් සංඛ්‍යාව එක්ලක්ෂ 3869ක්.",
       "URL": "https://www.hirunews.lk/261298/ලෝක-සෞඛ්‍ය-සංවිධානය-කොරෝනාවේ-තිඹිරිගෙය-වූ-වූහාන්-වෙත",
       "Category": "International News",
       "Parent URL": "https://www.hirunews.lk/international-news.php?pageID=138"
}