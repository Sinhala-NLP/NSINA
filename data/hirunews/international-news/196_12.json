{
       "Source": "hirunews",
       "Timestamp": "Saturday, 22 February 2020 - 18:04",
       "Headline": "මත්ද්‍රව්‍ය ටොන් 5ක් සමග සබ්මැරීනයක් පැනමා වෙරළේ",
       "News Content": "ටොන් 5 කට වැඩි බරකින් යුත් මත්ද්‍රව්‍ය විශාල තොගයක් සමග අර්ධ සබ්මැරීන යාත්‍රාවක්, පැනමා වෙරළ ප්‍රදේශයේදී එරට බලධාරින් විසින් අත්අඩංගුවට ගෙන තිබෙනවා.\nමහජන ආරක්ෂාව පිළිබඳ පැනමා අමාත්‍යාංශය නිවේදනය කළේ සිය මුහුදු සීමාවේ මුර සංචාරයේ නිරත ගුවන් හා නාවික සේවාවන්හි තොරතුරු මත මෙම සබ්මැරීනය අත්අඩංගුවට ගත් බවයි.\nපැනමාවේ - බොකාස් ඩෙල් ටෝරෝ ප්‍රදේශයේදී දේශීය වශයෙන් නිෂ්පාදිත මෙම සබ්මැරීනය අත්අඩංගුවට ගෙන ඇත්තේ කොලොම්බියා ජාතික සැකකරුවන් 4 දෙනෙකු ද සමගින්.\nසබ්මැරීනයෙන් ප්‍රවාහනය කළ මත්ද්‍රව්‍ය පැනමා බලධාරින් හෙළිකර නැහැ.",
       "URL": "https://www.hirunews.lk/235005/මත්ද්‍රව්‍ය-ටොන්-5ක්-සමග-සබ්මැරීනයක්-පැනමා-වෙරළේ",
       "Category": "International News",
       "Parent URL": "https://www.hirunews.lk/international-news.php?pageID=196"
}