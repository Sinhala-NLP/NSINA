{
       "Source": "hirunews",
       "Timestamp": "Sunday, 16 August 2020 - 10:27",
       "Headline": "රුසියාව කොරෝනා එන්නත් නිෂ්පාදනය අරඹයි",
       "News Content": "රුසියාව නිපදවූ නව කොරෝනා වෛරස් එන්නත නිෂ්පාදනය කිරීම ආරම්භ කර ඇති බව වාර්තාවනවා.\nරුසියානු ඉන්ටර් ෆැක්ස් ප්‍රවෘත්ති සේවාව ඒ බව සඳහන් කළේ එරට සෞඛ්‍ය අමාත්‍යාංශය උපුටා දක්වමින්.\nමොස්කව් නුවර ගමලෙයා ආයතනය මගින් ලොව ප්‍රථම කොරෝනා වෛරස් එන්නත නිෂ්පාදනය කළ බව පසුගිය සතියේ නිවේදනය කළේ ජනපති ව්ලැදිමීර් පුටින් විසින්.\nඑය මේ මස අවසානයේ වෙළඳපොලට නිකුත් කරන බවයි ඔහු සඳහන් කළේ.\nඑම එන්නත ලබාගැනීමට කැමති බව පිලිපීනය සහ වියට්නාමය දැනටමත් දැනුම්දී තිබෙනවා.\nරුසියානු කොරෝනා එන්නතේ සාර්ථකත්වය පෙන්නුම් කිරීම සඳහා එය ජනපති පුටින්ගේ දියණියටද එන්නත් කරනු ලැබුවා.\nකෙසේ නමුත් රුසියාව එන්නතෙහි සුරක්ෂිතතාවට වඩා කීර්තිනාමය පිළිබඳ අවධානය යොමුකර ඇති බවටද චෝදනා එල්ලවනවා.",
       "URL": "https://www.hirunews.lk/247927/රුසියාව-කොරෝනා-එන්නත්-නිෂ්පාදනය-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=169"
}