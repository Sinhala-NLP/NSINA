{
       "Source": "hirunews",
       "Timestamp": "Thursday, 18 March 2021 - 9:07",
       "Headline": "ටැන්සානියා ජනපති හදිසියේ මිය යයි",
       "News Content": "ටැන්සානියානු ජනාධිපති ජෝන් මගුෆුලි හදිසියේ මියගොස් තිබෙනවා.\nමොහු ජීවිතක්ෂයට පත්වීමට හේතුව නිශ්චිතව සඳහන් කර නොමැති අතර ඇතැම් පිරිස් ප්‍රකාශ කළේ හෘදයාබාධයක් හේතුවෙන් මෙම මරණය සිදුව ඇති බවයි.\nඑහෙත් ජනාධිපතිවරයා කොරෝනා වැලදීමෙන් මියගොස් බවට එරට විපක්ෂය චෝදනා කරනවා.\nමියයන විට මොහු 61 වන වියේ පසුවුණා.\nටැන්සානියාව කොරෝනා ව්‍යාප්තිය පිළිබඳ තොරතුරු සැඟවීමේ ප්‍රතිපත්තියක් අනුගමනය කරන අතර, පසුගිය වසරේ මැයි මාසයෙන් පසුව ටැන්සානියා රජය එරට කොරෝනා දත්ත ප්‍රකාශයට පත් කර නැහැ.",
       "URL": "https://www.hirunews.lk/265714/ටැන්සානියා-ජනපති-හදිසියේ-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=129"
}