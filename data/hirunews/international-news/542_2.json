{
       "Source": "hirunews",
       "Timestamp": "Friday, 23 December 2016 - 13:56",
       "Headline": "ජර්මනියේ ත්‍රස්ත ප්‍රහාරයකට සැරසුණු දෙදෙනෙකු අත්අඩංගුවට",
       "News Content": "ජර්මනියේ නෙදර්ලන්ත දේශසීමාව ආසන්නයේ පිහිටි  ඕබර්හවුසන් නගරයේ වෙළඳ සංකීර්ණය තුළ ත්‍රස්ත ප්‍රහාරයක් සැළසුම් කළ දෙදෙනෙකු අත්අඩංගුවට ගත් බව එරට පොලීසිය ප්‍රකාශ කළා.\nඅද අලූයම් කාලයේ අත්අඩංගුවට ගත් ඔවුන් වයස අවුරුදු 28 ක් සහ 31 ක් වන සොහොයුරන් දෙදෙනෙකු වන අතර කොසෝවෝ හි උපත ලැබූ අයයි.\nමේ අතර පුද්ගලයන් 12 දෙනෙකු මරුමුවට පත් කරමින් තවත් 49 දෙනෙකුට තුවාල සිදුකරමින් බර්ලින් නුවරට පසුගිය සඳුදා එල්ලවූ ප්‍රහාරයේ ප්‍රධාන සැකකරු වන අනීස් අම්රි සොයා ජර්මනිය පොලීසිය දැවැන්ත මෙහෙයුමක් ආරම්භ කර තිබෙනවා.\nනගරයේ නත්තල් වෙළඳපොලට කඩාවැදුනු ට්‍රක් රථය පදවා ඇත්තේ මොහු විසින් බව ඇඟිළි සළකුණුවලින්ද සනාථ වී ඇති බව සඳහන්.\nඔහු අත්අඩංගුවට ගැනීම සඳහා තොරතුරක් සපයන්නෙකුට ජර්මනිය යුරෝ ලක්ෂයක ත්‍යාග මුදලක්ද පිරිනැමීමට සූදානම්.",
       "URL": "https://www.hirunews.lk/150417/ජර්මනියේ-ත්‍රස්ත-ප්‍රහාරයකට-සැරසුණු-දෙදෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=542"
}