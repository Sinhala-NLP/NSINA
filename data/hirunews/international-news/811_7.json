{
       "Source": "hirunews",
       "Timestamp": "Wednesday, 21 August 2013 - 19:45",
       "Headline": "ඉන්දීය හමුදා ප්‍රහාරයෙන් පකිස්ථාන හමුදා නිලධාරියෙකු මරුට.",
       "News Content": "කාශ්මීර් දේශසීමාවේදී ඉන්දීය හමුදා එල්ල කළ ප්‍රහාරයකින් පකිස්ථාන හමුදා නිලධාරියෙකු අද ජීවිතක්ෂයට පත්ව තිබෙනවා. විදෙස් වාර්තා සඳහන් කළේ එම ප්‍රහාරයෙන් තවත් පකිස්ථාන හමුදා සෙබලෙකුට තුවාල සිදුව ඇති බවයි. පසුගිය දින කිහිපය තුළම කාශ්මීර දේශ සීමාවේදී  ඉන්දු - පාකිස්ථාන හමුදා අතර වරින් වර ගැටුම් වාර්තා වුණා. එහිදී එල්ලවූ ප්‍රහාරවලින් ඉන්දීය හමුදා සාමාජිකයින් පස්දෙනෙකු ජීවිතක්ෂයට පත්වුණා. විදෙස් වාර්තා සඳහන් කළේ අද එල්ල කළ ප්‍රහාරය සම්බන්ධයෙන් ඉන්දීය ආරක්ෂක අංශ මෙතෙක් කිසිවක් ප්‍රකාශ කර නොමැති බවයි.",
       "URL": "https://www.hirunews.lk/65555/ඉන්දීය-හමුදා-ප්‍රහාරයෙන්-පකිස්ථාන-නිලධාරියෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=811"
}