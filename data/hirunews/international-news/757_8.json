{
       "Source": "hirunews",
       "Timestamp": "Saturday, 21 February 2015 - 10:31",
       "Headline": "ඇමරිකාවේ ශීතල අධික වෙයි",
       "News Content": "නිව්යෝක් නුවර ඇතුළු ඇමරිකාවේ ප්‍රදේශ ගණනාවක්ම මේ වන විට අධික ශීත කාලගුණයකට මුහුණ දෙනවා. නිව්යෝක් නුවර දහවල් උෂ්ණත්වය සෙන්ටිගේ‍්‍රඞ් අංශක 2 නොඉක්මවන අතර ඇමරිකාවේ අධිකතම ශීතල ස්ථානය ලෙස සැලකෙන මිනසෝටා හි උෂ්ණත්වය සෙන්ටිගේ‍්‍රඞ් අංශක ඍන 41 දක්වා පහත වැටුණා. නිව්යෝක් හි දැන් දක්නට ලැබෙන්නේ වසර 65කින් දක්නට ලැබෙන ශීතලම කාලගුණයයි. අධික ශීතල හේතුවෙන් නළ ජල සහ ගෘහස්ත ගෑස් සැපයුම් ද අඩාල වී ඇති බවයි ඇමරිකානු වාර්තා සඳහන් කළේ. ඔන්ටාරියෝ ප්‍රදේශයේ පිහිටි නයගරා දිය ඇල්ල ද තවදුරටත් හිම මිදී පවතින බව සදහන්.",
       "URL": "https://www.hirunews.lk/103949/ඇමරිකාවේ-ශීතල-අධික-වෙයි",
       "Category": "International News",
       "Parent URL": "https://www.hirunews.lk/international-news.php?pageID=757"
}