{
       "Source": "hirunews",
       "Timestamp": "Saturday, 17 August 2013 - 16:13",
       "Headline": "කොංගෝවේ සන්නද්ධ කල්ලි භාරයේ සිටි ළමුන් බේරා ගැනේ.",
       "News Content": "ප්‍රජාතන්ත්‍රවාදී කොංගෝවේ සන්නද්ධ කල්ලි භාරයේ සිටි ළමුන් 82 දෙනෙකු එක්සත් ජාතීන්ගේ සංවිධානයේ මැදිහත්වීමෙන් බේරාගෙන ඇති බව විදෙස් මාධ්‍ය වාර්තා කළා. බේරා ගත් ළමුන් අතර ගැහැණු ළමුන් 13 දෙනෙකු ද වන බව සඳහන්. එරට ක්‍රියාත්මක ප්‍රබල සන්නද්ධ කල්ලියක් විසින් පසුගියදා මෙම ළමුන් සිය සංවිධානයේ භාරයට ගෙන තිබුණා. කොංගෝවේ සන්නද්ධ කල්ලි භාරයේ පසුවන තවත් ළමුන් පිළිබඳව එක්සත් ජාතීන්ගේ සංවිධානයේ අවධානය යොමුවී ඇති බව ද විදෙස් වාර්තාවල සඳහන්.",
       "URL": "https://www.hirunews.lk/65276/කොංගෝවේ-සන්නද්ධ-කල්ලි-භාරයේ-සිටි-ළමුන්-බේරා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=812"
}