{
       "Source": "hirunews",
       "Timestamp": "Monday, 21 September 2020 - 13:52",
       "Headline": "මාස හයකට පසු ටජ් මහල අද විවෘතයි",
       "News Content": "ඉන්දියාවේ පිහිටි සුවිශේෂි නිර්මාණයක් ලෙස සැලකෙන ටජ් මහල නැරඹීමේ අවස්ථාව නැවතත් දේශීය සහ විදේශීය සංචාරකයින්ට ලබාදීමට එරට බලධාරීන් තීරණය කර තිබෙනවා.\nදිනකට සංචාරකයින් 5000කට මාර්ගගත ක්‍රමවේදය ඔස්සේ ප්‍රවේශපත් නිකුත් කිරීමට තීරණය කර ඇති බවයි ඉන්දීය වාර්තා සඳහන් කළේ.\nඑසේ ප්‍රවේශපත්‍ර ලබා ගන්නා පුද්ගලයින්ව අවස්ථා දෙකකදී 2500 බැගින් ටජ් මහල නැරඹීමට ඇතුළු කර ගැනීමට නියමිතයි.\nඒ අනුව ටජ් මහල සංචාරකයින්ට සම්පූර්ණ ලෙස විවෘත වන්නේ මාස 06කට පසුවයි.\nකොරෝනා වසංගතය හේතුවෙන් පසුගිය මාර්තු මස ටජ් මහල් සංචාරකයින් සඳහා වසා දැමුණා.",
       "URL": "https://www.hirunews.lk/250746/මාස-හයකට-පසු-ටජ්-මහල-අද-විවෘතයි",
       "Category": "International News",
       "Parent URL": "https://www.hirunews.lk/international-news.php?pageID=163"
}