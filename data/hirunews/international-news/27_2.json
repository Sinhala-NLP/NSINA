{
       "Source": "hirunews",
       "Timestamp": "Friday, 21 October 2022 - 10:32",
       "Headline": "ඉරාන හමුදාවේ විශේෂඥයින් පිරිසක් රුසියාවේ සිටින බවට ඇමරිකාවෙන් චෝදනා",
       "News Content": "ඩ්‍රෝන පුහුණුව ලබාදීම සඳහා ඉරාන හමුදාවේ තාක්ෂණික විශේෂඥයින් පිරිසක් රුසියාවට ගොස් ඇති බව ඇමරිකාව පවසනවා.\nමේ වනවිට ඒ සම්බන්ධයෙන් සියලු තොරතුරු තමන්ට ලැබි ඇති බවයි ඇමරිකාව සඳහන් කළේ.\nපසුගියදා ඉරානය විසින් නිෂ්පාදය කළ ඩ්‍රෝන යානා රුසියාවට ලබාදී තිබුණා.\nඒ අනුව එහි පුහුණුව සඳහායි ඉරානය, මෙම තාක්ෂණික කණ්ඩායම රුසියාවට යොමු කර ඇත්තේ.\nකෙසේ වෙතත්, මෙම තත්ත්වය මත එංගලන්තය ද, ඉරානයේ ඩ්‍රෝන යානා නිෂ්පාදන ආයතනවල නිළධාරින්ට සිය රටට ඇතුළුවීමට නොහැකි වන ලෙස සම්බාධක පනවා තිබෙනවා.",
       "URL": "https://www.hirunews.lk/318447/ඉරාන-හමුදාවේ-විශේෂඥයින්-පිරිසක්-රුසියාවේ-සිටින-බවට-ඇමරිකාවෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=27"
}