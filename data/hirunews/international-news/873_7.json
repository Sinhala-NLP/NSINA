{
       "Source": "hirunews",
       "Timestamp": "Monday, 07 January 2013 - 13:21",
       "Headline": "සිරියානු ජනපතිගේ ප්‍රකාශ, බටහිර රටවල් හෙළා දකී.",
       "News Content": "සිරියානු ජනාධිපති බෂාර් අල් අසාද් ඊයේ ජාතිය අමතා සිදුකළ ප්‍රකාශය බටහිර රාජ්‍යයන් හෙළා දැක තිබෙනවා. සිරියානු විපක්ෂය බටහිර රාජ්‍යයන්ගේ රූකඩයක් බවට පත්ව ඇති බව සිරියානු ජනාධිපතිවරයා ඊයේ කියා සිටියා. ඇමරිකානු රාජ්‍ය දෙපාර්තමේන්තුව නිවේදනයක් නිකුත් කරමින් සඳහන් කළේ සිරියානු ජනාධිපතිවරයා ප්‍රකාශය හෙළා දකින අතරම ඔහුගේ සාම වැඩපිළිවෙල ප්‍රායෝගික නොවන බවයි. මේ අතර බ්‍රිතාන්‍ය ආරක්ෂක ලේකම් විලියම් හේග් ද සිරියානු ජනාධිපතිවරයාගේ ප්‍රකාශය හෙළා දැක තිබෙනවා. සිරියානු ජනාධිපතිවරයාගේ සාම වැඩපිළිවෙල පුස්සක් බවයි ඔහු ප්‍රකාශ කළේ. මීට අමතරව යුරෝපා සංගමය සහ ජගත් සංවිධානයද සිරියානු ජනාධිපතිවරයාගේ ප්‍රකාශය සම්බන්ධයෙන් ප්‍රතිචාර දක්වා ඇති බවද විදෙස් වාර්තා සඳහන් කළා.\nපසුගිය ජූනි මාසයෙන් පසු පළමු වතාවට ඊයේ සිරියානු ජනාධිපතිවරයා ජාතිය අමතනු ලැබුවා. එහිදී දැනට සිරියාව තුළ මතුවී ඇති අර්බුදකාරී තත්ත්වය නිමා කිරීම සඳහා යෝජනා 3 ක් ඔහු ඉදිරිපත් කරනු ලැබුවා. කෙසේ වෙතත් ජගත් සංවිධානය පවසන්නේ පසුගිය 2011 වසරේ මාර්තු මාසයේ සිට මේ දක්වා සිරියාව තුළ හටගෙන ඇති ගැටුම් හේතුවෙන් පුද්ගලයන් 60000 ක් ජීවිතක්‍ෂයට පත්ව ඇති බවයි.",
       "URL": "https://www.hirunews.lk/50980/සිරියානු-ජනපතිගේ-ප්‍රකාශ-බටහිර-රටවල්-හෙළා-දකී",
       "Category": "International News",
       "Parent URL": "https://www.hirunews.lk/international-news.php?pageID=873"
}