{
       "Source": "hirunews",
       "Timestamp": "Monday, 20 December 2021 - 16:03",
       "Headline": "පැනමා ලේඛනවලින් හෙළිදරව් වූ කරුණු ගැන ඓශ්වර්යාගෙන් ප්‍රශ්න කරයි",
       "News Content": "බදු මඟ හැරීම සඳහා විදේශයන් හි සමාගම් පිහිටුවා ඇති බවට පැනමා ලේඛන මඟින් චෝදනා එල්ල වූ සුපිරි බොලිවුඩ් නිළි ඓශ්වර්යා රායි භච්චන්ගෙන් ඉන්දීය මූල්‍ය බුද්ධි ඒකකය ප්‍රශ්න කර තිබෙනවා.\n48 හැවිරිදි ඓශ්වර්යාගෙන් නවදිල්ලියේ දී එම ප්‍රකාශ අද සටහන් කර ගත් බවයි ඉන්දීය මාධ්‍ය වාර්තා කළේ.\nඇය බොලිවුඩ් පුරයේ සුපිරි නළු අමිතාබ් භච්චන්ගේ ලේලිය යි.\nඉන්දීය මූල්‍ය බුද්ධි ඒකකය භච්චන් පවුලේ විදේශ විනිමය නීති උල්ලංඝණය කිරීම් පිළිබද විමර්ශන ආරම්භ කළේ, 2017 වසරේදි යි.\nඓශ්වර්යා දැනටමත් පසුගිය වසර 15 තුළ සිදු කළ විදේශ විනිමය ගෙවීම් පිළිබඳ වාර්තා දැනටමත් ගොනු කර ඇති බව සඳහන්.\nලොව ධනවත් සහ බලගතු පුද්ගලයින් බදු පැහැර හරිමින් විදේශයන් හි ගිණුම්වල මුදල් සැඟවීම සම්බන්ධයෙන් පැනමා ලේඛන මඟින් මුල් වරට හෙළිදරව් කෙරුණේ, 2016 වසරේදි යි.\nපැනමා ලේඛන මඟින් භච්චන් පවුල ඇතුළු ව ඉන්දියානුවන් 300 දෙනෙකු පමණ නම් කර තිබෙනවා.",
       "URL": "https://www.hirunews.lk/291625/පැනමා-ලේඛනවලින්-හෙළිදරව්-වූ-කරුණු-ගැන-ඓශ්වර්යාගෙන්-ප්‍රශ්න-කරයි",
       "Category": "International News",
       "Parent URL": "https://www.hirunews.lk/international-news.php?pageID=73"
}