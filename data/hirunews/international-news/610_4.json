{
       "Source": "hirunews",
       "Timestamp": "Friday, 22 July 2016 - 13:43",
       "Headline": "ඉන්දියාවේ ප්‍රගතිය අසල්වැසියන් සමගයි - අගමැති මෝදි කියයි",
       "News Content": "ඉන්දියාවේ සංවර්ධනය එහි අසල්වැසියන් හා සම්බන්ධ බව අග්‍රාමාත්‍ය නරේන්ද්‍ර මෝදි ප්‍රකාශ කළා.\nඒ බංග්ලාදේශ අගමැති ෂෙයික් හසීනා සමග නවදිල්ලියේදී සාකච්ඡා පැවැත්වීමෙන් අනතුරුවයි.\nනායකයන් දෙදෙනා බංග්ලාදේශයේ ඉදිකළ විශාලතම ගොඩබිම් තොටුපල විවෘත කිරීමට ද වීඩියෝ තාක්ෂණය ඔස්සේ එක්වුණා.\nඉන්දියාවේ මූල්‍යාධාරයෙන් සංවර්ධනය කෙරුණු මෙම ගොඩබිම් තොටුපල හරහා දෙරට අතර වෙළද කටයුතුවලින් සියයට 50 ක්ම සිදුවීම විශේෂත්වයක්.\nවසරක් තුළ ඒ හරහා පුද්ගලයන් පහලොස් ලක්ෂයක් සහ ට්‍රක් රථ ලක්ෂ  එකහමාරක් හුවමාරු වන බවයි ඉන්දීය අග්‍රාමාත්‍ය නරේන්ද්‍ර මෝදි පෙන්වා දුන්නේ.",
       "URL": "https://www.hirunews.lk/138690/ඉන්දියාවේ-ප්‍රගතිය-අසල්වැසියන්-සමගයි-අගමැති-මෝදි-කියයි",
       "Category": "International News",
       "Parent URL": "https://www.hirunews.lk/international-news.php?pageID=610"
}