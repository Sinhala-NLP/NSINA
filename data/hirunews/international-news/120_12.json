{
       "Source": "hirunews",
       "Timestamp": "Sunday, 25 April 2021 - 15:41",
       "Headline": "ඉන්දියාවේ ඔක්සිජන් හිඟයට රටවල් රැසකින් ආධාර",
       "News Content": "කොරෝනා රෝගීන්ට ප්‍රතිකාර කිරීම සඳහා ඔක්සිජන් සැපයුම ප්‍රමාණවත් නොවන බවට ඉන්දියාවේ නවදිල්ලි නුවර රෝහල් අදත් හදිසි ආධාර ඉල්ලීමේ පණිවුඩ නිකුත් කරනු ලැබුවා.\nදිල්ලියේ - පෙන්ටමෙඩ් රෝහල සඳහන් කළේ කඩිනමින් ඔක්සිජන් නොලැබුණහොත් කොරෝනා රෝගීන් 50 දෙනෙකු මිය යා හැකි බවයි.\nඑමෙන්ම එලෙස ඉදිරි පැය කිහිපය තුළ ඔක්සිජන් සැපයුමක් නොලැබුණහොත් අවම වශයෙන් රෝගීන් සියදෙනෙකු මියයා හැකි බවට දිල්ලියේ ෆෝටිස් එස්කෝට්ස් රෝහල ප්‍රකාශ කළා.\nමේ අතර ඉන්දියාවේ කොරෝනා රෝගීන්ට ප්‍රතිකාර සඳහා අවශ්‍ය ඔක්සිජන් සිංගප්පූරුව, එක්සත් අරාබි එමීර් රාජ්‍යය, යුරෝපා සංගමය, රුසියාව සහ සෞදි අරාබිය යන රටවලින් ගුවන් මගින් එවීමට කටයුතු යොදා තිබෙනවා.\nඒ, ඉන්දීය විදේශ කටයුතු අමාත්‍ය එස්. ජායිශංකර් ජාත්‍යන්තර සහය ඉල්ලා සිදුකළ ප්‍රකාශයෙන් අනතුරුවයි.\nමෙහිදී සෞදි අරාබිය විසින් ඔක්සිජන් මෙට්‍රික් ටොන් 80ක් ඉන්දියාව වෙත ඇති බවයි විදෙස් මාධ්‍ය වාර්තාකර තිබුනේ.\nඑවැනි පළමු ඔක්සිජන් තොගය සිංගප්පූරුවේ සිට ඉන්දීය ගුවන් හමුදා යානයකින් අද රැගෙන එනු ලැබුවා.\nමේ අතර ඉන්දියාවේ පසමිතුරු පාකිස්ථානයේ අග්‍රාමාත්‍ය ඉම්රාන් ඛාන් සඳහන් කළේ කොරෝනා වෛරස් වසංගතයට එරෙහිව සටන් වදින ඉන්දියානුවන් වෙත තමන් සහෝදරත්වය පළ කරන බවයි.",
       "URL": "https://www.hirunews.lk/269484/ඉන්දියාවේ-ඔක්සිජන්-හිඟයට-රටවල්-රැසකින්-ආධාර",
       "Category": "International News",
       "Parent URL": "https://www.hirunews.lk/international-news.php?pageID=120"
}