{
       "Source": "hirunews",
       "Timestamp": "Friday, 15 June 2018 - 8:02",
       "Headline": "ඇමරිකාව, දකුණු කොරියාව සමඟ ඒකාබද්ධ යුද අභ්‍යාස දින නියමයක් නොමැතිව කල් දමයි",
       "News Content": "දකුණු කොරියාව සමග පවත්වන ඒකාබද්ධ යුද අභ්‍යාස නියත වශයෙන්ම දින නියමයක් නොමැතිව කල් දැමීමට ඇමරිකාව පියවර ගෙන තිබෙනවා.\nඒ ජනාධිපති ඩොනල්ඩ් ට්‍රම්ප්, උතුරු කොරියානු නායක කිම් ජොං අන් සමග පැවැත්වූ සාකච්ඡාවලදී ලබාදුන් පොරොන්දුවට අනුකූළවයි.\nමෙම පියවර ඇමරිකානු සහ උතුරු කොරියානු හමුදා දශක ගණනාවක් තිස්සේ පැවැත්වූ සහයෝගිතාවයේ කැපී පෙනෙන වෙනසක් බව විචාරකයන්ගේ අදහසයි.\nකෙසේ නමුත්, උතුරු කොරියාව න්‍යෂ්ටික අවි තුරන් කරනතුරු ඊට එරෙහි සම්බාධක ඉවත් නොකරන බව ඇමරිකානු රාජ්‍ය ලේකම්වරයා අවධාරණය කළා.",
       "URL": "https://www.hirunews.lk/193109/ඇමරිකාව-දකුණු-කොරියාව-සමඟ-ඒකාබද්ධ-යුද-අභ්‍යාස-දින-නියමයක්-නොමැතිව-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=359"
}