{
       "Source": "hirunews",
       "Timestamp": "Saturday, 02 November 2019 - 14:13",
       "Headline": "සමාජ මාධ්‍ය ඔස්සේ ගෘහ සේවිකාවන් අලෙවි කිරීම ගැන කුවේටයෙන් පරීක්ෂණ",
       "News Content": "සමාජ මාධ්‍ය ඔස්සේ ගෘහ සේවිකාවන් අලෙවි කළ හාම් පුතුන් සොයා කුවේට බලධාරීන් පරීක්ෂණයක් ආරම්භ කර තිබෙනවා.\nෆේක්බුක් සහ ඉන්ස්ටග්‍රෑම් වැනි සමාජ මාධ්‍ය ඔස්සේ සිදුකරන මෙම ක්‍රියාව නූතන යුගයේ වහල් වෙළදාමක් ලෙසයි හඳුනාගෙන ඇත්තේ.\nමෙහිදී ගෘහ සේවිකාවන් අලෙවි කිරීමට සහ හුවමාරු කිරීමට සමාජ මාධ්‍ය පණිවුඩ පළ කර ඇත්තේ ඔවුන්ගේ ඡායාරූප ද යොදා ගනිමින්.\nඑවැනි හඳුනා ගත් හාම්පුතුන් කැදවූ කුවේට බලධාරීන් අදාළ තොරතුරු සමාජ මාධ්‍යවලින් ඉවත් කිරීමට කටයුතු කරන ලෙස දැනුම් දී ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/227473/සමාජ-මාධ්‍ය-ඔස්සේ-ගෘහ-සේවිකාවන්-අලෙවි-කිරීම-ගැන-කුවේටයෙන්-පරීක්ෂණ",
       "Category": "International News",
       "Parent URL": "https://www.hirunews.lk/international-news.php?pageID=226"
}