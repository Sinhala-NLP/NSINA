{
       "Source": "hirunews",
       "Timestamp": "Wednesday, 19 April 2017 - 10:55",
       "Headline": "බිරින්දෑවරුන් 06 ක් එක්ක දිවි ගෙවන දරුවන් 54 කගේ පියා",
       "News Content": "දරුවන් 54 දෙනෙක්ගෙන් සිටින පුද්ගලයෙක් පිළිබද පුවතක් විදෙස් මාධ්‍ය වාර්තා කරනවා.\nඅබ්දුල් මජීඩ් මෙන්ගාල් නම් මෙම තැනැත්තා වෘත්තියෙන් ට්‍රක් රථ රියදුරෙක් බවයි විදෙස් මාධ්‍ය වාර්තා කරන්නේ.\nමෙම පුද්ගලයාට බිරින්දෑවරුන් 06 දෙනෙක් සිටින අතර එම බිරින්දෑවරුන් දාව මෙම දරුවා 54 දෙනා ඉපිද ඇති බව සදහන්.\nමෙන්ගාල්ගේ දරුවන් 54 දෙනාගෙන් දරුවන් 12 දෙනෙක් මේ වන විට මියගොස් ඇති බව වාර්තා වනවා.\nඑම දරුවන්ට අහාර හිග වීම නිසා ඔවුන් මරණයට පත්වූ බවයි ඔහු පවසන්නේ.\nමේ වන විට ඔහුට පිරිමි දරුවන් 22 ක් සහ ගැහැණු දරුවන් 20 ක් සිටින බවයි ඔහු පවසන්නේ.\nවයස අවුරුදු 18 දී මෙන්ගාල්ගේ සිට පළමු විවාහය සිදුකරගෙන ඇති බව සදහන්.\nමෙම පුද්ගලයා පවසන්නේ තමන් මෙපමණ දරුවන් සංඛ්‍යාවක් සෑදීමට සිය බිරින්දෑවරුන් 06 දෙනා සමඟ දෛනිකව ලිංගිකව එක්වූ බවයි.\nදැනට 70 වන වියේ පසුවන අබ්දුල් මජීඩ් මෙන්ගාල් සහ ඔහුගේ පවුලේ සෙසු සාමාජිකයින් බත්, පරිප්පු සහ එළවළු වර්ග පමණක් ආහාරයට ගන්නා බවයි වාර්තා වන්නේ.",
       "URL": "https://www.hirunews.lk/159478/බිරින්දෑවරුන්-06-ක්-එක්ක-දිවි-ගෙවන-දරුවන්-54-කගේ-පියා",
       "Category": "International News",
       "Parent URL": "https://www.hirunews.lk/international-news.php?pageID=491"
}