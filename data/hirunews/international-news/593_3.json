{
       "Source": "hirunews",
       "Timestamp": "Sunday, 28 August 2016 - 10:59",
       "Headline": "ජපානයෙන් අප්‍රිකාවට ඩොලර් බිලියන 30ක මූල්‍යාධාර",
       "News Content": "ඉදිරි තුන් වසර තුළ අප්‍රිකානු මහාද්වීපයට ඩොලර් බිලියන 30 ක මූල්‍ය සහාය ලබාදෙන බව ජපානය ප්‍රකාශ කළා.\nකෙන්යාවේ - නයිරෝබි නුවර ඊයේ පැවති 6 වන ටෝකියෝ ජාත්‍යන්තර ආධාර සමුළුව අමතමින් ජපාන අග්‍රාමාත්‍ය ෂින් සෝ අබේ ප්‍රකාශ කළේ විශේෂයෙන් යටිතල පහසුකම් සංවර්ධන ව්‍යාපෘති සඳහා එම මූල්‍යාධාර ලබාදෙන බවයි.\nස්වභාවික සම්පත් නමැති ජපානය, අප්‍රිකාවේ ස්වභාවික සම්පත් වෙනුවෙන් මෙම ආයෝජනය සිදුකරන බව විශ්ලේෂකයන් පෙන්වා දෙනවා.\nජපානය ඉදිරි වසරේදී ඩොලර් බිලියන 10 ක් අප්‍රිකාවට ලබාදෙන අතර, එය අප්‍රිකානු සංවර්ධන බැංකුව හරහා ක්‍රියාත්මක කිරීමට නියමිතයි.\nචීනය ද අප්‍රිකානු කලාපයේ ආයෝජන ඉහළ නංවා ඇති අතර, තෙල් සම්පත් සපිරි ඉක්වටෝරියල් ගිනියා රාජ්‍යයේ පමණක් ඩොලර් බිලියන 2 ක් චීනය ආයෝජනය කර තිබෙනවා.",
       "URL": "https://www.hirunews.lk/141647/ජපානයෙන්-අප්‍රිකාවට-ඩොලර්-බිලියන-30ක-මූල්‍යාධාර",
       "Category": "International News",
       "Parent URL": "https://www.hirunews.lk/international-news.php?pageID=593"
}