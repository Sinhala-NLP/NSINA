{
       "Source": "hirunews",
       "Timestamp": "Monday, 23 March 2020 - 15:34",
       "Headline": "ඔලිම්පික් කල් දැමීම ගැන ජපාන අගමැතිගෙන් ඉඟියක්",
       "News Content": "කොරෝනා වෛරසය ගෝලීය වසංගතයක් ලෙස ව්‍යාප්ත වද්දී, මෙවර ටෝකියෝ ඔලිම්පික් උළෙල කල් දමන ලෙස ඉල්ලීම් රැසක් ඉදිරිපත් වී තිබෙනවා.\nකෙසේ නමුත් ඒ සඳහා ඉදිරි සති 4 ඇතුළත තීරණයකට එළඹෙන බවයි ජාත්‍යන්තර ඔලිම්පික් කමිටුව ප්‍රකාශ කළේ.\nකැනඩාව තමන් මෙවර ඔලිම්පික් උළෙලට සහභාගි නොවන බව ප්‍රකාශ කළේ ඉන් අනතුරුවයි. මේ අතර, ජපාන අගමැති ෂින්සෝ අබේ කියා සිටියේ ටෝකියෝ ඔලිම්පික් උළෙල අවලංගු කිරීම විකල්පයක් නොවන බවයි.\nඑහෙත් එය කොරෝනා වෛරස් වසංගතය නිසා පැවැත්විය නොහැකි නම් කල් දැමීම පිළිබදව සලකා බැලිය හැකි බව ජපාන අගමැතිවරයා අද එරට පාර්ලිමේන්තුව හමුවේ සඳහන් කළා.\nඒ සම්බන්ධයෙන් සිය මතය ජපාන අගමැති අබේ ටෝකියෝ ඔලිම්පික් උළෙලේ ප්‍රධාන සංවිධායක යොෂිහිරෝ මෝරි වෙත දැනුම් දී තිබෙනවා.\nඔහු ඒ සම්බන්ධයෙන් ජාත්‍යන්තර ඔලිම්පික් කමිටුවේ සභාපති තෝමස් බාහ් සමඟ සාකච්ඡා කරනු ඇති.",
       "URL": "https://www.hirunews.lk/237092/ඔලිම්පික්-කල්-දැමීම-ගැන-ජපාන-අගමැතිගෙන්-ඉඟියක්",
       "Category": "International News",
       "Parent URL": "https://www.hirunews.lk/international-news.php?pageID=188"
}