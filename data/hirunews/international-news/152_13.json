{
       "Source": "hirunews",
       "Timestamp": "Thursday, 19 November 2020 - 14:53",
       "Headline": "වැඩිහිටියන්ගේ කොරෝනා අවධානමට නව බලාපොරොත්තුවක්",
       "News Content": "කොවිඩ් 19 වෛරසය මේ වන විට ලොව පුරා රටවල් රැසක් තම ග්‍රහණයට නතු කරගනිමින් සිටිනවා.\nඑයිනුත් බලවත් යැයි පෙරමුණේ සිටි රටවල් ගණනාවකට දැඩි බලපෑම් කරන්නට කොවිඩ් වෛරසය සමත් වුණා.\nකෙසේ වෙතත්, වෛරසය මැඬ පැවැත්විය හැකි ආකාරයේ එන්නතක් නිපදවීම, රටවල් ගණනාවක මේ වන විටත් සිදු වනවා.\nබැක්ටීරියා කිහිපයක්ම එක්ව නිර්මාණය වුනු \"නව කොරෝනා\" වෛරසයට එන්නත් නිපදවීම අසීරු කටයුත්තක් බවයි ලෝක සෞඛ්‍ය සංවිධානය පවා ප්‍රකාශ කළේ.\nපසුගිය දිනෙක චීනයේ එන්නත ගැන නව බලාපොරොත්තු ඇති වෙද්දී, එක්සත් රාජධානිය විසින් නිපදවූ \"ඔක්ස්ෆර්ඩ්\" එන්නත වැඩිහිටියන් සඳහා ප්‍රබල ප්‍රතිශක්තිකරණයක් දක්වන බවට විදෙස් මාධ්‍ය වාර්තා කර තිබෙනවා.\nඒ අනුව මෙම එන්නත වයස අවුරුදු 65ට වැඩි වැඩිහිටියන්ට 94%කට වැඩි ප්‍රමාණයක් ඵලදායි බවයි නවතම සමීක්ෂණ මඟින් පෙන්වා දෙන්නේ.\nමෙම එන්නත සකස් කරනු ලැබූවේ බ්‍රිතාන්‍යයේ ඔක්ස්ෆර්ඩ් විශ්ව විද්‍යාලයයි.\nමෙහි දෙවැනි අදියර අත්හදා බැලීම සඳහා නීරෝගී වැඩිහිටයන් 560ක් යොදා ගෙන ඇති බවද වාර්තා වනවා.\nමොවුන් සියලු දෙනා ස්වේච්ඡාවෙන් ඉදිරිපත් වූවන්.\nකෙසේ වෙතත්, එහිදී කිසිදු අහිතකර සෞඛ්‍ය ගැටළුවක් වාර්තා වී නොමැති බවයි විදෙස් මාධ්‍ය තහවුරු කළේ.",
       "URL": "https://www.hirunews.lk/255100/වැඩිහිටියන්ගේ-කොරෝනා-අවධානමට-නව-බලාපොරොත්තුවක්",
       "Category": "International News",
       "Parent URL": "https://www.hirunews.lk/international-news.php?pageID=152"
}