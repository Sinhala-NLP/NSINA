{
       "Source": "hirunews",
       "Timestamp": "Saturday, 13 February 2021 - 14:21",
       "Headline": "ඉන්දියාවේ ඉන්ධන මිල තවත් ඉහළට",
       "News Content": "ලෝක වෙළඳපොලේ තෙල් මිලට සාපේක්ෂව විචලනය වන ඉන්දියාවේ පෙට්‍රල් සහ ඩීසල් මිල අද අඛන්ඩව 5 වන දිනටත් ඉහළ නංවා තිබෙනවා. ඒ අනුව, දිල්ලියේ පෙට්‍රල් ලීටරයක මිල ඉන්දීය රුපියල් 88 යි ශත 44 දක්වා ඉහළ ගොස් ඇති අතර, ඩීසල් ලීටරයක නව මිල සටහන් වන්නේ ඉන්දීය රුපියල් 78 යි ශත 74 ක් ලෙසයි.\nඉන්දියාවේ පෙට්‍රල් මිල දැන් සටහන් වන්නේ එරට ඉහළම වාර්තාගත මිල ලෙසින්.\nමෙලෙස ඉන්දියාවේ ඉන්ධන මිල ඉහළ යාම පිළිබඳව එරට විපක්ෂය, දේශපාලනඥයෙකු කළ ප්‍රකාශයක් මේ වනවිට සමාජ මාධ්‍ය වල ජනප්‍රිය සටහනක් බවට පත්වී තිබෙනවා.\nඉන්දීය සමාජවාදි පක්ෂයේ මන්ත්‍රී විශ්මභාර් ප්‍රසාද් නිශාද් පසුගියදා ඉන්දීය රාජ්‍ය සභාවේදී විමසා සිටියේ මව් සීතා දේවියගේ භූමිය වන නේපාලයේ සහ රාවණාගේ ලංකා භූමියේ පෙට්‍රල් හා ඩීසල් මිල අඩු මට්ටමක පවතින අතර, රාම කුමරුගේ භූමිය වූ ඉන්දියාවේ ඉන්ධන මිල ඉහළ මට්ටමක පවතින්නේ කවර හේතුවක් නිසා ද යන්නයි.",
       "URL": "https://www.hirunews.lk/262496/ඉන්දියාවේ-ඉන්ධන-මිල-තවත්-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=136"
}