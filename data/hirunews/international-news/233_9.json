{
       "Source": "hirunews",
       "Timestamp": "Sunday, 06 October 2019 - 7:50",
       "Headline": "තායිලන්තයේ අලින් හයදෙනෙකු දිය ඇල්ලකින් වැටී මරුට",
       "News Content": "තායිලන්තයේ කාවෝ - යායි ජාතික උද්‍යානයේ දියඇල්ලකින් ඇද වැටී වන අලින් හයදෙනෙකු ජීවිතක්ෂයට පත්වීමේ පුවතක් වාර්තාවනවා.\nඅලි පැටවෙකු බේරාගැනීමට උත්සාහ කිරීමේදී අනෙකුත් අලින් මෙලෙස දිය ඇල්ලෙන් නිර්මාණය වන ජලාශයට වැටී ඇති බව සඳහන්.\nතවත් වන අලින් දෙදෙනෙකු බේරාගෙන ආරක්ෂිත ස්ථානයකට රැගෙන යාමට තායි වනජීවී නිලධාරීන් සමත්වුණා.\nමධ්‍යම තායිලන්තයේ පිහිටි මෙම වනෝද්‍යානයේ දිය ඇල්ල ආශ්‍රිතව සිදුවූ අනතුරෙන් මියගිය අලින් අතර අවුරුදු තුනක අලි පැටවෙකුද සිටිනවා.\nඅපායේ දිය ඇල්ල යන අරුත් ඇති හෙව් නරොක් ලෙස හඳුන්වන මෙම දියඇල්ලේ 1992 වසරේ සිදුවූ අනතුරකින් වන අලින් අටදෙනෙකු මියගොස් තිබෙනවා.",
       "URL": "https://www.hirunews.lk/225679/තායිලන්තයේ-අලින්-හයදෙනෙකු-දිය-ඇල්ලකින්-වැටී-මරුට",
       "Category": "International News",
       "Parent URL": "https://www.hirunews.lk/international-news.php?pageID=233"
}