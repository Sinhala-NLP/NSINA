{
       "Source": "hirunews",
       "Timestamp": "Friday, 25 January 2013 - 8:09",
       "Headline": "උතුරු කොරියාව හුදකලා කරන බව ඇමෙරිකාව කියයි.",
       "News Content": "තවත් න්‍යෂ්ටික අත්හදා බැලීමක් සිදුකරන බවට උතුරු කොරියාව විසින් තර්ජනය කිරීම ඇමෙරිකාව හෙළා දකිනවා. ධවල මන්දිර ප්‍රකාශකයෙකු සඳහන් කළේ එමගින් උතුරු කොරියාව අරුත්සුන් ප්‍රකෝප කිරීමක් සිදුකරන බවයි. එවැනි න්‍යෂ්ටික අත්හදා බැලීමක් නියත වශයෙන්ම එක්සත් ජාතීන්ගේ ආරක්ෂක මණ්ඩලයේ සම්මුතීන් උල්ලංඝනය කිරීමක් බව ඔහු සඳහන් කළා. එවැනි තත්ත්වයකදී උතුරු කොරියාවට නව සම්බාධක පැනවීම හැර වෙනත් විකල්පයක් නොමැති බවයි ධවල මන්දිර ප්‍රකාශකයා සඳහන් කළේ. එමගින් උතුරු කොරියාව ජාත්‍යන්තරය තුළ තවදුරටත් හුදකලා වනු ඇති බව ඔහු කියා සිටියා. ජනාධිපති බැරැක් ඔබාමාගේ දෙවන ධුර කාලය ආරම්භයේදීම ඔහු මුහුණ දෙන ප්‍රධාන රාජ්‍ය තාන්ත්‍රික අභියෝගයක් වන්නේ උතුරු කොරියානු න්‍යෂ්ටික තර්ජනයයි.",
       "URL": "https://www.hirunews.lk/52068/උතුරු-කොරියාව-හුදකලා-කරන-බව-ඇමෙරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=868"
}