{
       "Source": "hirunews",
       "Timestamp": "Wednesday, 03 July 2013 - 15:36",
       "Headline": "දෙවන ජුවාන් පාවුළු පාප් වහන්සේ ශාන්තුවරයෙක්",
       "News Content": "දෙවන ජුවාන් පාවුළු පාප් වහන්සේ නුදුරු දිනකදී ශාන්තුවරයට ඔසවා තබනු ඇතැයි වතිකානු වාර්තා සඳහන් කළා. 1978 වසරේ සිට 2005 වසර දක්වා පාප් වහන්සේ ලෙස කටයුතු කළ උන්වහන්සේ මෙලෙස ශාන්තුවරයෙකු ලෙස නම් කිරීම සිදුකරනු ඇත්තේ වත්මන් පාප්වහන්සේ වන ෆ්‍රැන්සිස් පාප්තුමන් විසින්. පාප් වහන්සේ කෙනෙකු ශාන්තුවරයෙකු ලෙස ඔසවා තැබීමට හාස්කම් සිදුකළ යුතුයි. දෙවන ජුවාන් පාවුළු පාප් වහන්සේ සම්බන්ධයෙන් එවැනි අවස්ථා කිහිපයක් දැනටමත් වාර්තා වී තිබෙනවා. පාකින්සන් රෝගයෙන් පෙළුණු කන්‍යා සොහොයුරියක් උන්වහන්සේ වෙනුවෙන් යාඥා කිරීමෙන් පසු 2010 වසරේදී සුවය ලබා ඇති බව හිටපු 16 වන බෙනඩික් පාප් වහන්සේ තහවුරු කර ඇති බව සඳහන්. මෙම සියලූ කරුණු සලකා බලා ෆ්‍රැන්සිස් පාප් වහන්සේ විසින් දෙවන ජුවාන් පාවුළු පාප් වහන්සේ ශාන්තුවරයට ඔසවා තබනු ඇතැයි විදෙස් වාර්තා අද ප්‍රකාශ කළා.",
       "URL": "https://www.hirunews.lk/62282/දෙවන-ජුවාන්-පාවුළු-පාප්-වහන්සේ-ශාන්තුවරයෙක්",
       "Category": "International News",
       "Parent URL": "https://www.hirunews.lk/international-news.php?pageID=825"
}