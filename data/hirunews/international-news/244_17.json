{
       "Source": "hirunews",
       "Timestamp": "Sunday, 18 August 2019 - 9:28",
       "Headline": "update: ඇෆ්ගනිස්ථානයේ කාබුල් අගනුවර බෝම්බ ප්‍රහාරයෙන් 63 දෙනෙකු මරුට",
       "News Content": "ඇෆ්ගනිස්ථානයේ කාබුල් අගනුවර මංගල උත්සවයක් පැවති ශාලාවකට ඊයේ රාත්‍රියේ එල්ලවූ බෝම්බ ප්‍රහාරයෙන් පුද්ගලයන් 63 දෙනෙකු ජීවිතක්ෂයට පත්වී තිබෙනවා.\nකාබුල් නුවර බටහිර කොටසේ පිහිටි ඩුබායි සිටි නැමැති උත්සව ශාලාවේ සිදුවූ එම දැවැන්ත පිපිරීමෙන් තවත් පුද්ගලයන් 182 කු තුවාල ලබා ඇති බව විදෙස් වාර්තා සඳහන් කළා.\nඊයේ රාත්‍රි 10.40 ට පමණ මෙම බෝම්බ පිපිරීම සිදුව ඇති අතර, එහිදී ඉලක්ක වී ඇත්තේ ඇෆ්ගනිස්ථානයේ සුළුතරයක් වන ෂියා මුස්ලිම් ජන කොටසේ විවාහ මංගල්‍යය උත්සවයක්.\n------------------------------------------------------\nupdate : Sunday, 18 August 2019 - 09.52\nඇෆ්ගනිස්ථානයේ මංගල සාදයකට බෝම්බ ප්‍රහාරයක්\nඇෆ්ගනිස්ථානයේ කාබුල් අගනුවර මංගල උත්සවයක් පැවති ශාලාවකට ඊයේ රාත්‍රියේ බෝම්බ ප්‍රහාරයක් එල්ල වී තිබෙනවා.\nකාබුල් නුවර බටහිර කොටසේ පිහිටි ඩුබායි සිටි නැමැති උත්සව ශාලාවේ සිදුවූ එම දැවැන්ත පිපිරීමෙන් පුද්ගලයින් විසි දෙනෙකුට වැඩි පිරිසක් තුවාල ලබා ඇති බව විදෙස් වාර්තා සඳහන් කළා.\nඊයේ රාත්‍රි 10.40 ට පමණ මෙම බෝම්බ පිපිරීම සිදුව ඇති අතර, එහිදී ඉලක්ක වී ඇත්තේ ඇෆ්ගනිස්ථානයේ සුළුතරයක් වන ෂියා මුස්ලිම් ජන කොටසේ විවාහ මංගල්‍යය උත්සවයක්.\nසුන්නි මුස්ලිම්වරුන් නියෝජනය කරන තලේබාන් සංවිධානය ප්‍රහාරයේ වගකීම භාරගෙන තිබෙනවා.\nමෙම ප්‍රහාරය වාර්තා වන්නේ තලේබාන් සංවිධානය සහ ඇමරිකා එක්සත් ජනපදය අතර සාම ගිවිසුමක් සඳහා සාකච්ඡා අවසන් අදියරට පැමිණ තිබියදීයි.",
       "URL": "https://www.hirunews.lk/222459/update-ඇෆ්ගනිස්ථානයේ-කාබුල්-අගනුවර-බෝම්බ-ප්‍රහාරයෙන්-63-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=244"
}