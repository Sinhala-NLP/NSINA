{
       "Source": "hirunews",
       "Timestamp": "Sunday, 07 July 2013 - 9:15",
       "Headline": "කොරියානු ගුවන් යානයක් ඇමරිකාවේදී ගිනි ගනී.",
       "News Content": "දකුණු කොරියාවේ සිට ඇමරිකාවේ සැන් ෆ්‍රැන්සිස්කෝ ගුවන්තොටුපල වෙත පැමිණි බෝයිං 777 වර්ගයේ ගුවන් යානයක් ඊයේ අනතුරට පත්වුණා. එහිදී දෙදෙනෙකු මියගොස් තවත් 182 දෙනෙකු තුවාල ලබා තිබෙනවා. අනතුර සිදුවන අවස්ථාවේ පුද්ගලයන් 307 දෙනෙකු එහි ගමන් කරමින් සිටියා. ගුවන් පථයෙන් පිටතට ගිය යානය ගිනිගෙන විනාශ වී තිබෙනවා. කොරියානු - ඒෂියානා ගුවන් සේවයට අයත් මෙම ගුවන් යානයේ චීන ජාතිකයන් 147 දෙනෙකු, දකුණු කොරියානුවන් 77 දෙනෙකු සහ ඇමෙරිකානුවන් 61 දෙනෙකු යානයේ සිටි බව සඳහන්.",
       "URL": "https://www.hirunews.lk/62513/කොරියානු-ගුවන්-යානයක්-ඇමරිකාවේදී-ගිනි-ගනී",
       "Category": "International News",
       "Parent URL": "https://www.hirunews.lk/international-news.php?pageID=824"
}