{
       "Source": "hirunews",
       "Timestamp": "Tuesday, 11 May 2021 - 14:30",
       "Headline": "චීනයේ ජනගහන වර්ධනය අඩුවේ",
       "News Content": "චීනයේ ජනගහන වර්ධනය දශක ගණනාවකින් අවම මට්ටමකට පැමිණ තිබෙනවා.\nචීනයේ නවතම ජනසංගණන ප්‍රතිඵල දැන් නිකුත් වී ඇති අතර ඒ අනුව, එරට ජනගහනය කෝටි 141 කට අධිකයි.\nඒ අනුව, 2010 වසරේ අවසන් ජන සංගණනයේ සිට චීනයේ ජනගහනය වර්ධනය වී ඇත්තේ සියයට 5 යි දශම 4 කින්.\nඑය 1960 දශකයෙන් පසුව එරට අඩුම ජනගහන වර්ධනයයි.\nජනගහනය පාලනය කිරිම සඳහා එක් පවුලකට එක් දරුවෙක් යන ප්‍රතිපත්තිය ක්‍රියාත්මක කළ කොමියුනිස්ටි චීනය, 2016 වසරේදි එම ප්‍රතිපත්තිය වෙනස් කළේ ඒ එරට ශ්‍රම බලකාය ක්ෂීන විම සහ වයස්ගත ජනගහනය ඉහළ යාම හේතුවෙන්.\nඑහෙත් එමගින් අපේක්ෂිත ප්‍රතිඵල මෙතෙක් ලැබි නොමැති බව සඳහන්.",
       "URL": "https://www.hirunews.lk/271063/චීනයේ-ජනගහන-වර්ධනය-අඩුවේ",
       "Category": "International News",
       "Parent URL": "https://www.hirunews.lk/international-news.php?pageID=117"
}