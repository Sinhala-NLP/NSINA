{
       "Source": "hirunews",
       "Timestamp": "Monday, 24 September 2018 - 13:37",
       "Headline": "විපක්ෂයේ පොදු අපේක්ෂකයා ජයගත් බව මාලදිවයින නිවේදනය කරයි",
       "News Content": "මාලදිවයින් ජනාධිපතිවරණයෙන් එරට ප්‍රජාතන්ත්‍රවාදී පක්ෂය නියෝජනය කළ පොදු අපේක්ෂක ඊබ්‍රාහිම් මොහොමඩ් සෝලි ජයගත් බව එරට විදේශ කටයුතු අමාත්‍යාංශය නිවේදනය කළා.\nඔහු ඡන්ද එක්ලක්ෂ 34,616 ක් ලබාගෙන තිබෙනවා.\nපුද්ගලයින් දෙලක්ෂ 33,877 දෙනෙකු ඡන්දය භාවිත කර ඇති අතර, එය සියයට 89.22 ක ප්‍රතිශතයක්.\nඊබ්‍රාහිම් මොහොමඩ් සෝලිගේ ජයග්‍රහණයත් සමඟ වසර 5 ක් ධුරයේ රැඳී සිටි ජනාධිපති අබ්දුල් යමීන්ට එම ධුරයෙන් නික්ම යාමට සිදුවනු ඇති.",
       "URL": "https://www.hirunews.lk/200613/විපක්ෂයේ-පොදු-අපේක්ෂකයා-ජයගත්-බව-මාලදිවයින-නිවේදනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=331"
}