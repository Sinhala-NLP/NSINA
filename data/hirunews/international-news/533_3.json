{
       "Source": "hirunews",
       "Timestamp": "Monday, 09 January 2017 - 14:48",
       "Headline": "දිගු දුර මිසයිල දියත් කිරීමට උතුරු කොරියාව සූදානම්",
       "News Content": "කිලෝමීටර් 5000 ඉක්ම වූ දුරකට න්‍යෂ්ටික අවියක් එල්ල කළ හැකි අන්තර් මහද්වීපික බැලිස්ටික් මිසයිල ඕනෑම අවස්ථාවක දියත් කිරීමට තමන්ට හැකි බව උතුරු කොරියාව පවසනවා.\nඋතුරු කොරියානු නායක කිම් ජොං අං,පසුගිය ජනවාරි 1 වන දා ද මේ පිළිබද ඉඟියක් කළා.\nඋතුරු කොරියානු විදේශ අමාත්‍යාංශ ප්‍රකාශකයෙකු අද සදහන් කළේ සිය නායකත්වය තීරණය කරන ඕනෑම අවස්ථාවක, ඕනෑම ස්ථානයක සිට එවැනි දිගු දුර මිසයිලයක් එල්ල කිරීමට හැකි බවයි.\nපූර්ණ වශයෙන් සංවර්ධනය කෙරුණු අන්තර් මහද්වීපික බැලිස්ටික් මිසයිලයක් කිලෝමීටර් 5500 සිට කිලෝමීටර් දස දහස දක්වා දුරකට එල්ල කළ හැකි අතර, එය ඇමරිකාවට ද ප්‍රබල තර්ජනයක් ලෙසයි සැලකෙන්නේ",
       "URL": "https://www.hirunews.lk/151647/දිගු-දුර-මිසයිල-දියත්-කිරීමට-උතුරු-කොරියාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=533"
}