{
       "Source": "hirunews",
       "Timestamp": "Thursday, 23 May 2019 - 7:19",
       "Headline": "ඉන්දීය මහ මැතිවරණයේ ප්‍රතිඵල අද නිකුත් කෙරේ",
       "News Content": "ඉන්දීය මහ මැතිවරණයේ ඡන්ද ප්‍රතිඵල අද නිකුත් කිරීමට නියමිතව තිබෙනවා.\nඅදියර 7 ක් යටතේ පසුගිය අප්‍රේල් 11 වනදා ආරම්භ වූ ඡුන්ද විමසීම මැයි 19 වනදායින් අවසන් වුණා.\nමෙවර මහ මැතිවරණයේදී ඡන්දය ප්‍රකාශ කිරීමට සුදුසුකම් ලබා තිබූ ඡුන්ද දායකයින්ගේ සංඛ්‍යාව මිලියන 900 ක්.\nඇතැම් විශ්ලේෂකයන් පෙන්වාදී ඇත්තේ නිකුත්වීමට නියමිත ප්‍රතිඵලවලට අනුව වැඩි වාසි වත්මන් අග්‍රාමාත්‍ය නරේන්ද්‍ර මෝදි විසින් හිමිකරගනු ඇති බවයි.\nකෙසේ වෙතත් එය හුදෙක්ම ප්‍රචාරයක් පමණක් බවත් සැබෑ ප්‍රතිඵලය ඊට වෙනස් විය හැකි බවත් ඉන්දීය කොංග්‍රස් පක්ෂයේ අපේක්ෂක රාහුල් ගාන්ධි ප්‍රකාශ කර තිබුණා.",
       "URL": "https://www.hirunews.lk/216912/ඉන්දීය-මහ-මැතිවරණයේ-ප්‍රතිඵල-අද-නිකුත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=264"
}