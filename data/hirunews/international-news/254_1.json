{
       "Source": "hirunews",
       "Timestamp": "Monday, 01 July 2019 - 11:13",
       "Headline": "ටෙක්සාස් ප්‍රාන්තයේ සැහැල්ලූ ගුවන් යානයක් අනතුරට ලක්වී 10 දෙනෙකු මරුට",
       "News Content": "ඇමරිකාවේ - ටෙක්සාස් ප්‍රාන්තයේ ඇඩිසන් ගුවන්තොටුපලේදී සැහැල්ලූ ගුවන් යානාවක් අනතුරට ලක්වීමෙන් එහි ගමන් ගත් පුද්ගලයින් 10 දෙනෙකු ජීවිතක්ෂයට පත්ව තිබෙනවා.\nවිදෙස් වාර්තා සදහන් කළේ මෙම යානය ගුවන් ගතවී සුළු මොහොතකින් ගිනිගැනීමකට ලක්ව ඇති බවයි.\nපසුව එම යානය ඩලස් නගරයේ සිට කිලෝමීටර් 17 උතුරු දෙසට වන්නට කඩා වැටී තිබෙනවා.\nඅනතුරට පත්වූ සැහැල්ලූ ගුවන් යානයේ ගමන්ගත් මගීන්ගේ අනන්‍යතාවය මෙතෙක් තහවුරු වී නොමැති බවයි විදෙස් මාධ්‍ය සදහන් කළේ.",
       "URL": "https://www.hirunews.lk/219434/ටෙක්සාස්-ප්‍රාන්තයේ-සැහැල්ලූ-ගුවන්-යානයක්-අනතුරට-ලක්වී-10-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=254"
}