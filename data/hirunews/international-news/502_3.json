{
       "Source": "hirunews",
       "Timestamp": "Friday, 24 March 2017 - 13:46",
       "Headline": "ජනපති ට්‍රම්ප්ට අද තීරණාත්මක ඡන්දයක්",
       "News Content": "හිටපු ජනාධිපති බැරැක් ඔබාමාගේ සෞඛ්‍ය ප්‍රතිපත්තිය වෙනුවට නව සෞඛ්‍ය ප්‍රතිපත්තියක් හදුන්වාදීම සදහා වන ජනාධිපති ඩොනල්ඞ් ට්‍රම්ප්ගේ පනත් කෙටුම්පත අද ඇමරිකානු මහජන නියෝජිත මණ්ඩලයේදී ඡන්ද විමසීමකට ලක් කෙරෙනවා.\nඑහෙත් ඒ සදහා රිපබ්ලිකන් පක්ෂයේ පූර්ණ සහාය ලබාගැනීමට ඊයේ දිනය වනතුරුම නොහැකිවූ බවයි ඇමෙරිකානු වාර්තා සදහන් කළේ.\nකෙසේ නමුත්, ප්‍රතිඵලය ගැන නොසලකා එය ඡන්ද විමසීමට ලක් කරන ලෙස ජනපති ට්‍රම්ප් උපදෙස් ලබාදී ඇති බව සදහන්.\nහිටපු ජනපති ඔබාමාගේ සෞඛ්‍ය ප්‍රතිපත්තිය අවලංගු කිරීම ට්‍රම්ප් ජනපතිවරයාගේ ඡන්ද පොරොන්දුවක්.",
       "URL": "https://www.hirunews.lk/157628/ජනපති-ට්‍රම්ප්ට-අද-තීරණාත්මක-ඡන්දයක්",
       "Category": "International News",
       "Parent URL": "https://www.hirunews.lk/international-news.php?pageID=502"
}