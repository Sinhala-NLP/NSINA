{
       "Source": "hirunews",
       "Timestamp": "Monday, 19 March 2018 - 9:34",
       "Headline": "ඕස්ට්‍රේලියාවේ නිව් සවුත්වේල්ස් ප්‍රාන්තයේ ලැව්ගිනි",
       "News Content": "ඕස්ට්‍රේලියාවේ නිව් සවුත්වේල්ස් ප්‍රාන්තයේ හටගෙන ඇති ලැව්ගිනි හේතුවෙන් මේ වනවිට හෙක්ටයාර 1000 කට අධික භූමි ප්‍රමාණයක් විනාශ වී ඇති බව විදෙස් මාධ්‍ය වාර්තා පවසනවා.\nටත්‍රා ප්‍රදේශයේ නිවාස සහ ගොඩනැගිලි 70 කට අධික ප්‍රමාණයක් සම්පූර්ණයෙන්ම විනාශ වී ඇති බවද සඳහන්.\nඒ අවට ජනතාව ඉවත් කිරීමට ආරක්ෂක අංශ කටයුතු කර ඇති අතර, ජීවිත හානි කිසිවක් මෙතෙක් වාර්තාවී නැහැ.\nමේ දිනවල නිව් සවුත්වේල්ස් ප්‍රාන්තයේ පවතින උෂ්ණාධික කාලගුණය ලැව් ගිනි හටගැනීමට හේතුවී තිබෙනවා.\nමේ දිනවල එම ප්‍රදේශයේ උෂ්ණත්වය සෙල්සියස් අංශක 38 ක් පමණ වන බවටයි වාර්තාවන්නේ.",
       "URL": "https://www.hirunews.lk/186274/ඕස්ට්‍රේලියාවේ-නිව්-සවුත්වේල්ස්-ප්‍රාන්තයේ-ලැව්ගිනි",
       "Category": "International News",
       "Parent URL": "https://www.hirunews.lk/international-news.php?pageID=384"
}