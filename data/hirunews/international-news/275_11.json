{
       "Source": "hirunews",
       "Timestamp": "Thursday, 11 April 2019 - 15:26",
       "Headline": "විකීලික්ස් නිර්මාතෘ අත්අඩංගුවට",
       "News Content": "විකිලීක්ස් නිර්මාතෘ ජූලියන් අසාන්ජ් ලන්ඩන් නුවරදී අත්අඩංගුවට ගෙන තිබෙනවා.\nවිදෙස් මාධ්‍ය වාර්තා සඳහන් කළේ ඔහු ලන්ඩනයේ ඉක්වදෝර තානාපති කාර්යාලයේ රැකවරණය යටතේ වසර 7 ක් රැදී සිටීමෙන් පසු මෙලෙස අත්අඩංගුවට ගෙන ඇති බවයි.\nවසර 7 කට පෙර ඔහු තමන් ස්වීඩනයට පිටුවහල් නොකරන ලෙස ඉල්ලමින් මෙලෙස ඉක්වදෝර තානාපති කාර්යාලයේ රැකවරණය ඉල්ලා සිටි අතර, එම කාලසීමාව අවසන් වූ පසු ඔහු අත්අඩංගුවට ගෙන තිබෙනවා.\nලිංගික අපචාර නඩුවකට පෙනී නොසිටීමේ චෝදනාව මත ඔහු අත්අඩංගුවට ගත් බව පොලීසිය ප්‍රකාශ කළා.",
       "URL": "https://www.hirunews.lk/214274/විකීලික්ස්-නිර්මාතෘ-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=275"
}