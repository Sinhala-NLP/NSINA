{
       "Source": "hirunews",
       "Timestamp": "Friday, 02 January 2015 - 19:51",
       "Headline": "එයාර් ඒෂියා ගුවන් යානය කඩා වැටුණු ප්‍රදේශය හඳුනා ගැනේ.",
       "News Content": "පුද්ගලයන් 162 දෙනෙකු සමඟ පසුගිය දෙසැම්බර් 27 වැනිදා ජාවා මුහුද ඉහළ අහසේදී අතුරුදන් වූ එයාර් ඒෂියා ගුවන් යානය කඩා වැටුණු ප්‍රදේශය දැන් හඳුනාගෙන ඇතැයි ඉන්දුනීසියානු නාවික හමුදාව ප්‍රකාශ කළා. ගුවන් යානය මුහුද මතුපිටට සුරක්ෂිත ලෙස ගොඩබැස්වූ බවට ද මතයක් පළ වූ අතර, මුහුදේ ප්‍රචණ්ඩත්වය නිසා එය ගිලී යන්නට ඇතැයි විශේෂඥයන් මත පළ කළා. කෙසේ වෙතත්, මේ වන විට ගුවන් යානය කඩා වැටුණු බවට හඳුනා ගත් ප්‍රදේශයේ විශාල නෞකා 3ක් සෝදිසි මෙහෙයුම් ආරම්භ කර තිබෙනවා. එයාර් ඒෂියා යානයේ සිටි පුද්ගලයන් 10 දෙනෙකුගේ සිරුරු මේ වනවිට ගොඩගෙන ඇති බවයි විදෙස් වාර්තා වැඩිදුරටත් ප්‍රකාශ කළේ.",
       "URL": "https://www.hirunews.lk/100501/එයාර්-ඒෂියා-ගුවන්-යානය-කඩා-වැටුණු-ප්‍රදේශය-හඳුනා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=772"
}