{
       "Source": "hirunews",
       "Timestamp": "Saturday, 09 September 2017 - 12:46",
       "Headline": "අර්බුදය විසදා ගැනීම සඳහා සාකච්ඡාවට කටාරය සූදානම්",
       "News Content": "රාජ්‍ය තාන්ත්‍රික අර්බුදය අවසන් කිරීම සඳහා සාකච්ඡා කිරීමට සූදානම් බව කටාර් එමීර්වරයා සෞදි අරාබියට දැනුම් දී තිබෙනවා.\nකටාරයේ ෂෙයික් තමීම් බින් හමාඩ් අල් තානි එමීර්වරයා ඒ සඳහා සෞදි අරාබියේ සල්මාන් කුමරු වෙත දුරකථන ඇමතුමක් ලබාදී ඇති බවයි විදෙස් වාර්තා සඳහන් කළේ.\nකටාරය ත්‍රස්තවාදයට උර දෙන බව පවසමින් සෞදි අරාබිය, බහරේනය, ඊජිප්තුව, එක්සත් අරාබි එමීර් රාජ්‍යය ඇතුළු රටවල් රැසක් පසුගිය ජුනි 5 වන දා එරට සමඟ රාජ්‍ය තාන්ත්‍රික සබදතා නතර කරනු ලැබුවා.\nඑම සබදතා යළි ඇති කර ගැනීම සඳහා ඉදිරිපත් කළ කොන්දේසි කටාරය විසින් ප්‍රතික්ෂේප කර තිබුණා.\nකටාරය මෙලෙස සාකච්ඡා සඳහා සූදානම් බව ප්‍රකාශ කර ඇත්තේ අර්බුදය විසදීම සඳහා මැදහත්වීමට සූදානම් බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කිරිමෙන් අනතුරුවයි.",
       "URL": "https://www.hirunews.lk/170512/අර්බුදය-විසදා-ගැනීම-සඳහා-සාකච්ඡාවට-කටාරය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=441"
}