{
       "Source": "hirunews",
       "Timestamp": "Tuesday, 20 November 2018 - 11:09",
       "Headline": "යේමනයේ හුඩයාඩ් වරාය ඉලක්ක කරගෙන ගැටුම් තවදුරටත්",
       "News Content": "යේමනයේ ප්‍රධාන මර්මස්ථානයක් වන හුඩයාඩ් වරාය අත්පත් කර ගැනීම සඳහා එරට ආරක්ෂක අංශ සහ හවුති කැරලිකරුවන් අතර තවදුරටත් ගැටුම් පවතිනවා.\nමේ වන විට ප්‍රහාරක ගුවන් යානා මගින් බෝම්බ ප්‍රහාර එල්ල කිරීමට ද එරට ආරක්ෂක අංශ කටයුතු කර ඇති බවයි විදෙස් වාර්තා සඳහන් කළේ.\nමෙම ගැටුම් හේතුවෙන් එරට මිලියන ගණනකට ආසන්න පිරිසක් සාගතයකට මුහුණ දී තිබෙනවා.\nපවතින මෙම ගැටුම් පාලනය කිරීම සඳහා එක්සත් ජාතින්ගේ සංවිධානය ද දෙපාර්ශවය අතර සාකච්ඡා ආරම්භ කිරීමට කටයුතු කර ඇති බවයි විදෙස් වාර්තා සදහන් කළේ.\nයේමනයේ පවතින මෙම ගැටුම්වලින් 2015 වර්ෂයේ සිට මේ දක්වා කාලය තුළ පුද්ගලයින් දහස් ගණනක් මිය ගොස් තිබෙනවා.",
       "URL": "https://www.hirunews.lk/204564/යේමනයේ-හුඩයාඩ්-වරාය-ඉලක්ක-කරගෙන-ගැටුම්-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=315"
}