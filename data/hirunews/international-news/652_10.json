{
       "Source": "hirunews",
       "Timestamp": "Saturday, 26 March 2016 - 16:07",
       "Headline": "සන්ජේ දත් යළි අධිකරණයට",
       "News Content": "පසුගියදා සිර දඩුවමින් නිදහස් වු බොලිවුඩයේ සුපිරි නලු සන්ජේ දත් යළිත් අධිකරණය හමුවේ පෙනී සිට තිබෙනවා.\nඒ අධිකරණය භාරයට ගෙන ඇති සිය විදේශ ගමන් බලපත්‍රය යළි ලබාගැනීම වෙනුවෙන් ඉල්ලීමක් කිරීම සඳහායි.\nඔහුගේ විදෙශ ගමන් බලපත්‍රය යළි ලබාදීම සම්බන්ධයෙන් වන තීරණය ලබන අගහරුවාදා ලබාදීමට නියමිතයි.\nමෙම ඉල්ලීම සම්බන්ධයෙන් අධිකරණයේ කිසිදු විරෝධයක් නොතිබු බව ද සන්ජේ දත් වෙනුවෙන් පෙනී සිටි නීතිඥවරුන් ප්‍රකාශකර තිබෙනවා.\n1993 වසරේ මාර්තු මාසයේ මුම්බායි නුවර සිදුවු පිපිරීම්වලට පෙර නීති විරෝධීව ගිනි අවි සහ පුපුරන ද‍්‍රව්‍ය ළග තබා ගැනීමේ චෝදනාවකට අදාළවයි සන්ජේ දත් සිරගත කර තිබුනේ.\nඔහු අත්අඩංගුවට පත්වුයේ 1993 වසරේ අප්‍රේල් 19 වනදායි.\nනඩු විමසීමෙන් අනතුරුව 2007 වසරේ ජුලි 31 වනදා ඔහුට සිර දඩුවම් නියම කෙරුනා.\nකෙසේවෙතත් බොලිවුඩ් සුපිරි නලුවා බන්ධනාගාරයේදී යහපත් හැසිරීම හේතුවෙන් පසුගියදා ඔහුට විශේෂ සමාව යටතේ නිදහස හිමිවුනා.",
       "URL": "https://www.hirunews.lk/129424/සන්ජේ-දත්-යළි-අධිකරණයට",
       "Category": "International News",
       "Parent URL": "https://www.hirunews.lk/international-news.php?pageID=652"
}