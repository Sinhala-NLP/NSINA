{
       "Source": "hirunews",
       "Timestamp": "Tuesday, 28 February 2017 - 10:01",
       "Headline": "ඇමෙරිකාවේ ළමා රෝහලකින් ළදරු හිපපොටේමස් පැටවෙකුට රැකවරණය",
       "News Content": "ඇමෙරිකාවේ සින්සිනාටි ප්‍රාන්තයේ ළමා රෝහලක් විසින් දුර්වල හිපපොටේමස් පැටවෙකුට රැකවරණය දුන් පුවතක් වාර්තාවනවා.\nඒ සින්සිනාටි සත්වෝද්‍යානයේ සිටි Fiona නම් අඩු වයසින් බිහි වූ හිපපොටේමස් පැටවෙකුටයි.\nසින්සිනාටි දේශීය ළමා රෝහල් මධ්‍යස්ථානය විසින් ප්‍රකාශ කළේ මෙම පැටවාට නිසි වේලාවෙහි වෛද්‍ය ප්‍රතිකාර කිරීමට ඉදිරිපත්වීම නිසා මේ වන විට පැටවා ඉතාමත්ම හොඳ සෞඛ්‍ය තත්වයෙන් පසුවන බවයි.\nඅවුරුදු 17 ක් පමණ වන ඇයගේ මව (Bibi) විසින් සති 6 කට පෙර මෙම පැටවා බිහිකිරීම නිසා Fiona ට මෙම කායික දුර්වලතාවය ඇතිව තිබු බවයි සත්වෝද්‍යාන බලධාරීන් සඳහන් කළේ.\nසාමාන්‍යයෙන් ළදරු හිපෝ පැටවෙකුගේ බර 25 ත් 54 kg විය යුතු වන අතර Fiona ගේ උපතේදී බර 13 kg ලෙස සඳහන් වුණා.",
       "URL": "https://www.hirunews.lk/155650/ඇමෙරිකාවේ-ළමා-රෝහලකින්-ළදරු-හිපපොටේමස්-පැටවෙකුට-රැකවරණය",
       "Category": "International News",
       "Parent URL": "https://www.hirunews.lk/international-news.php?pageID=511"
}