{
       "Source": "hirunews",
       "Timestamp": "Tuesday, 19 December 2017 - 9:27",
       "Headline": "ජෙරුසෙලම යෝජනාවට එරෙහිව ඇමරිකාව නිශේධ බලය යොදයි",
       "News Content": "ජෙරුසෙලම, ඊශ්‍රායලයේ අගනුවර ලෙස ජනපති ට්‍රම්ප් විසින් පිළිගැනීමට එරෙහිව එක්සත් ජාතීන්ගේ ආරක්ෂක මණ්ඩලය වෙත ඊයේ ඉදිරිපත් වූ යෝජනාව ඇමරිකාව නිශේධ බලය යොදා පරාජය කරනු ලැබුවා.\nකෙසේ නමුත්, ඊජිප්තුව ඉදිරිපත් කළ එම යෝජනාවට ආරක්ෂක මණ්ඩලයේ අනෙකුත් සාමාජිකයන් 14 දෙනාගේම කැමැත්ත පළ වූ බව සඳහන්.\nයෝජනාවට එරෙහිව නිශේධ බලය යොදමින් ජගත් සංවිධානයේ ඇමරිකානු තානාපතිවරිය වන නිකී හේලි කියා සිටියේ එම යෝජනාව තම රටට එරෙහි අපහාසයක් ලෙස සලකන අතර, කිසිදා අමතක නොකරන බවයි.\nකෙසේ නමුත්, එක්සත් ජාතීන්ගේ මහා මණ්ඩලයේ හදිසි රැස්වීමක් කැඳවා ජෙරුසෙලම සම්බන්ධයෙන් නව යෝජනාවක් ඉදිරිපත් කිරීමට පලස්තීන විදේශ අමාත්‍යවරයා සැරසෙනවා.",
       "URL": "https://www.hirunews.lk/178751/ජෙරුසෙලම-යෝජනාවට-එරෙහිව-ඇමරිකාව-නිශේධ-බලය-යොදයි",
       "Category": "International News",
       "Parent URL": "https://www.hirunews.lk/international-news.php?pageID=412"
}