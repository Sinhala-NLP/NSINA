{
       "Source": "hirunews",
       "Timestamp": "Friday, 25 December 2015 - 11:34",
       "Headline": "ඉන්දියාවේ අධිවේගී මාර්ගයක් විකිණීමට",
       "News Content": "නොයිඩා ප්‍රාදේශයේ සිට ටජ්මහල ඉදිකර ඇති අග්‍රාවට ඉදිවෙන කිලෝමීටර් 165ක් දිගැති යමුනා අධිවේගී මාර්ගය එය පවත්වාගෙන යන සමාගම මගින් විකිණීමට ඉදිරිපත් කර ඇති බව ඉන්දීය මාධ්‍ය වාර්තා කළා.\nඉන්දීය රුපියල් කෝටි 13,000ක වියදමකින් තැනූ මං තීරු 6කින් යුත් මෙම අධිවේගී මාර්ගය 2012 වසරේ සිට ක්‍රියාත්මකයි.\nමෙම මාර්ගයෙන් වාර්ෂිකව රුපියල් කෝටි දහස බැගින් උපයා ගැනීමට අපේක්ෂා කළ ද දැනට හිමි වන්නේ කෝටි 200ක පමණ වාර්ෂික ආදායමක්.\nසංචාරකයන් අතර ජනප්‍රිය වුවද 2012 වසරේ සිට මෙම මාර්ගයේ රිය අනතුරු 2194ක් සිදුවී ඇති අතර, එහිදී 319 දෙනෙකු ජීවිතක්ෂයට පත්වී තිබෙනවා.",
       "URL": "https://www.hirunews.lk/122770/ඉන්දියාවේ-අධිවේගී-මාර්ගයක්-විකිණීමට",
       "Category": "International News",
       "Parent URL": "https://www.hirunews.lk/international-news.php?pageID=677"
}