{
       "Source": "hirunews",
       "Timestamp": "Tuesday, 12 May 2020 - 11:57",
       "Headline": "කොවිඩ් 19 නිසා මැතිවරණය කල් නොදමන බව නවසීලන්තය කියයි",
       "News Content": "නියමිත පරිදි ලබන සැප්තැම්බර් මාසයේ මහ මැතිවරණය පැවැත්වීමට අදාළව සෞඛ්‍යාරක්ෂණ පිළිවෙත් නවසීලන්ත මැතිවරණ කොමිසම මගින් අද නිවේදනය කළා.\nඑමගින් සඳහන් කළේ කොවිඩ් නයින්ටීන් තර්ජනය හමුවේ වුවද ජාතික මැතිවරණය කල් දැමීමට අදහස් නොකරන බවයි.\nලබන සැප්තැම්බර් 19 වන දා නවසීලන්ත මහ මැතිවරණය පැවැත්වෙන බව අගමැතිනී ජසින්ඩා ආඩ්න් නිවේදනය කළේ පසුගිය ජනවාරි මාසයේදියි.\nකොරෝනා වෛරස් ව්‍යාප්තිය වැළැක්වීම සඳහා සති 07ක් තිස්සේ ක්‍රියාත්මක වූ නිරෝධායන නීති ඉදිරි දිනවලදී ලිහිල් කිරීමට නවසීලන්තය අපේක්ෂා කරනවා.\nමේ නිසා මැතිවරණය ආ රක්ෂිත ලෙස පැවැත්විය හැකි ආකාරය පිළිබදව නවසීලන්ත මැතිවරණ කොමිසම එරට සෞඛ්‍ය බලධාරීන් සමඟ සාකච්ඡාවක ද නිරත වූ බව සඳහන්.",
       "URL": "https://www.hirunews.lk/240565/කොවිඩ්-19-නිසා-මැතිවරණය-කල්-නොදමන-බව-නවසීලන්තය-කියයි",
       "Category": "International News",
       "Parent URL": "https://www.hirunews.lk/international-news.php?pageID=182"
}