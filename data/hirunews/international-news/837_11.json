{
       "Source": "hirunews",
       "Timestamp": "Friday, 24 May 2013 - 9:14",
       "Headline": "ඇමරිකාවේ පාලමක් ගඟට කඩා වැටේ.",
       "News Content": "ඇමරිකාවේ වොෂින්ටන් හි මහා මාර්ගයක පාලමක් හදිසියේම ගඟට කඩා වැටී තිබෙනවා. අංක 5 දරණ මහාමාර්ගයේ ස්කාගිට් පාලමේ කොටසක් මෙලෙස කඩා වැටුණු බවයි ඇමරිකානු බලධාරීන් ප්‍රකාශ කළේ. මංතීරු 4කින් යුත් මෙම පාලම ඇමරිකාවේ සියැටල් සිට කැනඩාවේ වෑන්කූවර් වෙත දිවෙන මහාමාර්ගයේ අඩක පමණ දුරින් වර්නන් කඳුවැටිය ආසන්නයේ පිහිටා තිබෙනවා. මීට පැය කිහිපයකට පෙර කඩා වැටුණු පාලමෙන් වාහන දෙකක් පමණ ජලයට වැටී ඇතැයි සඳහන්. ජීවිත ආරක්ෂකයන් එම ස්ථානයට ගොස් සිටින අතර ජීවිත හානි පිළිබදව මෙතෙක් වාර්තා වී නැහැ.",
       "URL": "https://www.hirunews.lk/59581/ඇමරිකාවේ-පාලමක්-ගඟට-කඩා-වැටේ",
       "Category": "International News",
       "Parent URL": "https://www.hirunews.lk/international-news.php?pageID=837"
}