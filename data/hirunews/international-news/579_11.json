{
       "Source": "hirunews",
       "Timestamp": "Friday, 30 September 2016 - 8:22",
       "Headline": "ජයලලිතා අද ගෙදර යන ලකුණු",
       "News Content": "සතියකට අධික කාලයක් චෙන්නායි නුවර ප්‍රකට රෝහලක ප්‍රතිකාර ලැබූ තමිල්නාඩු මහ ඇමතිනි ජයලලිතා ජයරාම් අද (30) දිනයේදී නැවතත් සිය නිවස බලා පැමිණෙනු ඇතැයි ඇයගේ පාක්ෂිකයන් අපේක්ෂා පළ කරනවා.\nඋණ සහ විජලනය හේතුවෙන් රෝහල් ගත කෙරුණු 68 හැවිරිදි ජයලලිතාගේ තත්ත්වය බරපතල බවටත්, ඇය වෙනත් රටක ප්‍රතිකාර සඳහා රැගෙන යා යුතු බවටත් පැතිරුණු ප්‍රචාරය අසත්‍ය බව ඇය ප්‍රතිකාර ලැබූ රෝහල නිවේදනය කළා.\nඑමඟින් සඳහන් කර ඇත්තේ ජයලලිතා ප්‍රතිකාර සඳහා නිසි ප්‍රතිචාරයක් දක්වා ඇති බවයි.\nකෙසේ නමුත්, තමිල්නාඩු ප්‍රාන්ත සභාවේ විපක්ෂ නායක රාම්දාස් කියා සිටියේ ජයලලිතාගේ සෞඛ්‍ය තත්ත්වය පැහැදිලි කරන ඡායාරූපයක් හෝ වීඩියෝ පටයක් ප්‍රාන්ත රජය මගින් නිකුත් කළ යුතු බවයි.",
       "URL": "https://www.hirunews.lk/144134/ජයලලිතා-අද-ගෙදර-යන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=579"
}