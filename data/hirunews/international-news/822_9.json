{
       "Source": "hirunews",
       "Timestamp": "Monday, 15 July 2013 - 19:07",
       "Headline": "ලොව පැරණිතම කැලැන්ඩරය සොයා ගැනේ.",
       "News Content": "ලොව පැරණිතම කැලැන්ඩරය ලෙස සැලකෙන ලේඛනයක් ස්කොට්ලන්තයේ වනාන්තරයක තිබී සොයාගෙන තිබෙනවා. එම කැලැන්ඩරය වසර දසදහසකට වඩා පැරණි බවයි බර්මින්හැම් විශ්වවිද්‍යාලය පවසන්නේ. මෙසපොතේනියානු කැලැන්ඩරයටත් වඩා පැරණි මෙම කැලැන්ඩරය ඉතා දියුණු මට්ටමේ කැලැන්ඩරයක් බව බර්මින්හැම් විශ්වවිද්‍යාලයේ මහාචාර්ය වින්ග් ජෙෆ්රි පවසනවා. සූර්යාගේ ගමන ආශ්‍රයෙන් මෙම කැලැන්ඩරය නිර්මාණය කර ඇති බවයි ඔහු වැඩිදුරටත් පවසන්නේ. මේ අතර, බ්‍රිතාන්‍ය ගුවන් විදුලිය පවසන්නේ ඉදිරි සති කිහිපය තුළ ලොව ජනගහනය බිලියන 7 පසු කරනු ඇති බවයි. වසර 50ක් ඇතුළත ලොව ජනගහනය දෙගුණ වී ඇති බව පවසන බ්‍රිතාන්‍ය ගුවන් විදුලිය ආසියාවේ ජනගහනය වැඩිවීම සීග්‍රයෙන් සිදුවන බවයි පෙන්වා දෙන්නේ.",
       "URL": "https://www.hirunews.lk/63095/ලොව-පැරණිතම-කැලැන්ඩරය-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=822"
}