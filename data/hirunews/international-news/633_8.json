{
       "Source": "hirunews",
       "Timestamp": "Friday, 20 May 2016 - 7:41",
       "Headline": "ඊජිප්තු ගුවන් යානයේ කඩා වැටුණේ ත්‍රස්ත ප්‍රහාරයකින්දැයි සැකයක්",
       "News Content": "පුද්ගලයන් 66 දෙනෙකු සමග ඊයේ මධ්‍යධරණී මුහුදට කඩා වැටුණු ඊජිප්තු ගුවන් යානයේ සුන් බුන් මෙතෙක් හමුවී නොමැති බව ඊජිප්තු බලධාරින් ප්‍රකාශ කළා.\nග්‍රීක දිවයින් ආසන්නයේ හමුවූ සුන් බුන් ගුවන් යානයක කොටස් නොවන බවයි දැන් අනාවරණ වී ඇත්තේ.\nඒ - 320 වර්ගයේ මෙම ගුවන් යානය ප්‍රංශයේ සිට ඊජිප්තුව බලා ගමන් කරමින් සිටියදී ගොඩබෑමට විනාඩි 45 කට පෙර හදිසියේම කඩා වැටුණා.\nගුවන් යානා විශේෂඥයන් සහ බලධාරින් පෙන්වා දෙන්නේ ත්‍රස්ත ප්‍රහාරයක් ඊට බොහෝදුරට හේතුවිය හැකි බවයි.\nමෙය තවත් ත්‍රස්ත ප්‍රහාරයක් බව ඇමරිකානු ජනාධිපතිවරණයේ රිපබ්ලිකන් අපේක්ෂක ඩොනල්ඩ් ට්‍රම්ප් ද ප්‍රකාශ කර තිබෙනවා.",
       "URL": "https://www.hirunews.lk/133588/ඊජිප්තු-ගුවන්-යානයේ-කඩා-වැටුණේ-ත්‍රස්ත-ප්‍රහාරයකින්දැයි-සැකයක්",
       "Category": "International News",
       "Parent URL": "https://www.hirunews.lk/international-news.php?pageID=633"
}