{
       "Source": "hirunews",
       "Timestamp": "Tuesday, 03 December 2013 - 11:08",
       "Headline": "බැංකොක් නුවර තවමත් උණුසුම්.",
       "News Content": "ආණ්ඩු විරෝධී උද්ඝෝෂකයන් පසුගිය නොවැම්බර් 24 වන දා සිට තායිලන්තයේ බැංකොක් අගනුවර පවත්වන විරෝධතා මෙතෙක් අවසන් වී නැහැ. ඔවුන් තායි රජයේ ගොඩනැගිලි මෙන්ම එරට පොලිස් මූලස්ථානය ද සිය විරෝධතාවලට ඉලක්ක කර ගත්තා. උණුසුම් වාතාවරණය සමනය කිරීමේ පියවරක් ලෙස බැංකොක් පොලිස් මූලස්ථානය වටා යොදා ඇති ආරක්ෂක රැකවල් අද ඉවත් කර ගනු ලැබුවා. තායි අගමැතිනී යින්ලක් ශිනවත්‍රා ඉල්ලා අස්වී තාවකාලික පාලන මණ්ඩලයක් වෙත බලය පවරන ලෙසයි විරෝධතාකරුවන් ඉල්ලා සිටින්නේ. පසුගිය සෙනසුරාදා සිට ප්‍රචණ්ඩ ස්වරූපයක් ගත් විරෝධතාවලදී ඇති වූ ගැටුම්වලින් පුද්ගලයන් 4 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/72646/බැංකොක්-නුවර-තවමත්-උණුසුම්",
       "Category": "International News",
       "Parent URL": "https://www.hirunews.lk/international-news.php?pageID=781"
}