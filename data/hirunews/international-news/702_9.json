{
       "Source": "hirunews",
       "Timestamp": "Saturday, 26 September 2015 - 10:38",
       "Headline": "යුරෝපයට දිනකට සංක්‍රමණිකයන් 8000 ක්",
       "News Content": "සිරියාවේ සහ ඉරාකයේ සිට දිනපතා සංක්‍රමණිකයන් 8000 ක් පමණ යුරෝපයට ඇතුළු වන බව ජගත් සංවිධානය පවසනවා. එමගින් අනතුරු අඟවා සිටින්නේ එම තත්ත්වය අඛන්ඩව පැවතිය හැකි බවටයි. සිරියාවෙන් සහ ඉරාකයෙන් දිනපතා ග්‍රීසියට ඇතුළු වන සංක්‍රමණිකයන්ගේ සංඛ්‍යාව 5000 කට අධිකයි. ශීත ඍතුවේ කාලගුණය යහපත්ව පැවතුණහොත් සහ දේශසීමා තවදුරටත් විවෘතව පැවතුණහොත් සංක්‍රමණික ගලනය අඛන්ඩව සිදුවිය හැකි බව ජාත්‍යන්තර සංක්‍රමණික ආයතනය ප්‍රකාශ කළා. සිරියාව ඇතුළු මැදපෙරදිග කලාපයේ සහ උතුරු අප්‍රිකාවේ සිට පන්ලක්ෂයක් පමණ සංක්‍රමණිකයන් මේ වසරේදී යුරෝපයට ඇතුළු වී තිබෙනවා.",
       "URL": "https://www.hirunews.lk/117293/යුරෝපයට-දිනකට-සංක්‍රමණිකයන්-8000-ක්",
       "Category": "International News",
       "Parent URL": "https://www.hirunews.lk/international-news.php?pageID=702"
}