{
       "Source": "hirunews",
       "Timestamp": "Monday, 14 December 2015 - 13:01",
       "Headline": "කිරිසප්පයනුත්  IS ත්‍රස්තයින්ගේ පුහුණුවට",
       "News Content": "අයි.එස්. ත්‍රස්තයින් අවුරුදු දෙකක් වැනි කුඩා වයසේ පසුවන දරුවන්ට යුද පුහුණුව ලබාදෙන බවට මලයාසියානු පොලීසිය පවසනවා.\nඑරට යුද විශේෂඥයෙකු කියා සිටියේ මෙවැනි කුඩා දරුවන් පුහුණුකිරීම සඳහා අයි.එස්. සංවිධානය විසින් සිරියාවේ සහ කසකස්ථානයේ පුහුණු කඳවුරු පවත්වාගෙන යන බවට තොරතුරු ලැබී ඇති බවයි.\nවසර තුනකට පෙර මෙම කඳවුරු ස්ථාපිත කරන්නට ඇති බවට අනාවරණය වී තිබෙනවා.\nමෙම කඳවුරුවල කුඩා දරුවන් 500 ක් පමණ පුහුණුව ලබන බව සඳහන්. අයි.එස්. ත්‍රස්තයන් කුඩා දරුවන්ට යුද පුහුණුව ලබාදෙන ආකාරය පිළිබඳ වීඩියෝ දර්ශනද සොයාගෙන ඇති බවයි එම යුද විශේෂඥයා සඳහන් කළේ.",
       "URL": "https://www.hirunews.lk/122018/කිරිසප්පයනුත්-ත්‍රස්තයින්ගේ-පුහුණුවට",
       "Category": "International News",
       "Parent URL": "https://www.hirunews.lk/international-news.php?pageID=681"
}