{
       "Source": "hirunews",
       "Timestamp": "Saturday, 24 January 2015 - 9:05",
       "Headline": "ඔබාමාගේ මෘගයා නවදිල්ලියට.",
       "News Content": "ලොව අති නවීනතම සන්නද්ධ මෝටර් රථය ලෙස සැලකෙන ඇමරිකානු ජනාධිපති බැරක් ඔබාමාගේ නිළ රථය, ද බීස්ට් හෙවත් මෘගයා ඉන්දියාවේ නවදිල්ලි නුවරට ඊයේ රැගෙන විත් තිබෙනවා. ඒ, ජනාධිපති ඔබාමාගේ ඉන්දීය සංචාරය ආරම්භවීමට වීමට පැය කිහිපයක් තිබියදියි. සඳුදා පැවැත්වෙන ඉන්දීය ජනරජ දිනයේ ප්‍රධාන ආරාධිතයා වන ඇමරිකානු ජනාධිපති බැරක් ඔබාමා හෙට උදෑසන නවදිල්ලියට ළඟාවීමට නියමිතයි. කැඩිලැක් වර්ගයේ මෙම ලිමොසින් රථය අඟල් 8ක ඝනකම තහඩුවකින් සහ අඟල් 5ක් ඝනකමැති වෙඩි නොවදින වීදුරු ජනේලවලින් සමන්විතයි. මෝටර් රථයේ බර ටොන් 8ක් වන අතර, ලීටර් 6.5ක ධාරිතාවකින් යුක්තයි. රසායනික ප්‍රහාරයකට මුහුණ දිය හැකි වන ලෙස මෙම මෝටර් රථය පිටස්තර වායු කාන්දුවෙන් වළක්වා අභ්‍යන්තරව ඔක්සිජන් සැපයිය හැකි අයුරින් සකසා තිබෙනවා.\nඇමරිකානු ජනාධිපති බැරක් ඔබාමාගේ නිළ රථයේ විස්තර ඇතුළත් වීඩියෝව පහතින් බලන්න...",
       "URL": "https://www.hirunews.lk/101881/ඔබාමාගේ-මෘගයා-නවදිල්ලියට",
       "Category": "International News",
       "Parent URL": "https://www.hirunews.lk/international-news.php?pageID=766"
}