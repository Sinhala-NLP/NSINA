{
       "Source": "hirunews",
       "Timestamp": "Monday, 06 May 2013 - 8:07",
       "Headline": "මැලේසියානු මහ මැතිවරණයෙන් පාලක පක්ෂයට ජය.",
       "News Content": "මැලේසියානු මහ මැතිවරණයෙන් එරට පාලක පක්ෂය වන මැලේසියානු ජාතික පෙරමුණ ජයග්‍රහණය කර තිබෙනවා. ඊයේ පැවති මැතිවරණයෙන් මැලේසියානු පාර්ලිමේන්තුවේ ආසන 222 න් 112 ක් පාලක පක්ෂය විසින් හිමිකරගෙන ඇති බවයි විදෙස් මාධ්‍ය වාර්තා කළේ. මැලේසියානු වත්මන් අග්‍රාමාත්‍ය නජීබ් රසාක්ගේ ජාතික පෙරමුණ අඛන්ඩව වසර 56 ක් මැලේසියාව පාලනය කරනු ලබනවා. ඒ අනුව ඊයේ ලැබූ මැතිවරණ ජයග්‍රහණයත් සමග එම පෙරමුණට තවදුරටත් මැලේසියාවේ පාලන කටයුතු ගෙන යාමේ අවස්ථාව හිමිව තිබෙනවා. කෙසේ වුවත් මැලේසියානු විරුද්ධ පක්ෂ නායක අන්වර් ඊබ්‍රහිම් සඳහන් කර ඇත්තේ අවසන් වූ මහ මැතිවරණය දුෂිත මැතිවරණයක් බවයි. මේ හේතුවෙන් එහි ප්‍රතිඵල පිළිගත නොහැකි බව මැලේසියානු විපක්ෂ නායකයා පවසා ඇති බවයි විදෙස් මාධ්‍ය තවදුරටත් වාර්තා කළේ.",
       "URL": "https://www.hirunews.lk/58431/මැලේසියානු-මහ-මැතිවරණයෙන්-පාලක-පක්ෂයට-ජය",
       "Category": "International News",
       "Parent URL": "https://www.hirunews.lk/international-news.php?pageID=843"
}