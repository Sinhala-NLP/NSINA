{
       "Source": "hirunews",
       "Timestamp": "Thursday, 17 December 2020 - 15:35",
       "Headline": "ප්‍රංශ ජනාධිපති එමානුවෙල් මැක්‍රොන් හට කොරෝනා ආසාදනය වෙයි",
       "News Content": "ප්‍රංශ ජනාධිපති එමානුවෙල් මැක්‍රොන් හට කොරෝනා වෛරසය ආසාදනය වී ඇති බව විදේශ මාධ්‍ය වාර්තා කරනවා.\n42 හැවිරිදි ජනාධිපතිවරයා මේ වන විට ඔහුගේ නිල නිවසේ නිරෝධායනයට ලක්කර ඇති බවයි වාර්තා වන්නේ.\nකොරෝනා රෝග ලක්ෂණ මතුවීම හේතුවෙන් ඔහුට සිදුකළ පරීක්ෂණවලින් කොරෝනා ආසාදනය වී ඇති බවටය තහවුරු කර ගැණුනා.\nඔහුගේ කාර්යාල වාර්තා සඳහන් කර ඇත්තේ කොරෝනා වෛරසය ආසාදනය වුව ද ජනාධිපති එමානුවෙල් මැක්රොන් රාජකාරී කටයුතුවලට කඩිනමින් එළඹෙනු ඇති බවයි.\nකෙසේවෙතත් ප්‍රංශ ජනාධිපතිවරයාට කොරෝනා වෛරසය ආසාදනය වූ ආකාරය මෙතෙක් තහවුරු වී නැහැ.\nකොරෝනා වෛරසයේ ව්‍යාප්තිය හමුවේ ප්‍රංශය පසුගියදා රාත්‍රී කාලයට පමණක් ඇඳිරි නීතිය පැනවීමට ද පියවර ගැනුනා.\nමේවන විට ප්‍රංශයෙන් කොරෝනා ආසාදිතයන් ලක්ෂ 20කට වැඩි ප්‍රමාණයක් වාර්තාවී ඇති අතර සිදුවූ මරණ සංඛ්‍යාව 59400ක්.",
       "URL": "https://www.hirunews.lk/257264/ප්‍රංශ-ජනාධිපති-එමානුවෙල්-මැක්‍රොන්-හට-කොරෝනා-ආසාදනය-වෙයි",
       "Category": "International News",
       "Parent URL": "https://www.hirunews.lk/international-news.php?pageID=147"
}