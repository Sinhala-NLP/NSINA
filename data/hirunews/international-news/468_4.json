{
       "Source": "hirunews",
       "Timestamp": "Friday, 23 June 2017 - 7:34",
       "Headline": "ඉන්දියාවට නවීන ඩ්‍රෝන් යානා 22 ක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ වොෂින්ටන් සංචාරයට පෙර ඇමරිකා එක්සත් ජනපදය විසින් ඉන්දියාව වෙත අති නවීන ඩ්‍රෝන් යානා 22 ක් අලෙවි කිරීමට අනුමැතිය ලබාදී තිබෙනවා.\nමෙම ගණුදෙණුවේ වටිනාකම ඇමරිකානු ඩොලර් බිලියන 02 ක් පමණ වන බව සදහන්.\nමෙම ඩ්‍රෝන් යානා කිලෝමීටර් 7500 ක් වන සිය වෙරළාසන්න මුහුදු ප්‍රදේශයේ නිරීක්ෂණ සදහා යොදා ගන්නා බවයි ඉන්දියාව කියා සිටින්නේ.\nඑමෙන්ම, චීන සබ්මැරීන කලාපය තුළ ගැවසීම හේතුවෙන් එවැනි පියවරක් අවශ්‍ය බව ඉන්දීය ආරක්ෂක අංශ උපුටා දක්වමින් එරට මාධ්‍ය ප්‍රකාශ කළා.\nඉන්දීය අග්‍රාමාත්‍ය නරේන්ද්‍ර මෝදිගේ ඇමෙරිකානු සංචාරය ලබන ඉරිදා ආරම්භ වීමට නියමිතයි.",
       "URL": "https://www.hirunews.lk/164210/ඉන්දියාවට-නවීන-ඩ්‍රෝන්-යානා-22-ක්",
       "Category": "International News",
       "Parent URL": "https://www.hirunews.lk/international-news.php?pageID=468"
}