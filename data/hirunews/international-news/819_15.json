{
       "Source": "hirunews",
       "Timestamp": "Tuesday, 23 July 2013 - 14:11",
       "Headline": "ඩොල්ෆින් මසුන්ගේ සන්නිවේදනය පිළිබද නව තොරතුරු හෙළි වෙයි.",
       "News Content": "මහ මුහුදේ වෙසෙන ඩොල්ෆින් මත්ස්‍යයන් එකිනෙකාට ආවේණික ශබ්ද නිකුත් කරන බවත් ඒවා ඔවුන්ගේ පොකුරේ දී නම් ලෙස භාවිත කරන බවත්, විද්‍යාත්මක පර්යේෂණයකින් හෙළි වී තිබෙනවා. ස්කොට්ලන්ත විද්‍යාඥයින් පිරිසක් ඩොල්ෆින් මසුන්ගේ හඬ පටිගත කොට ඒවා නැවත විකාශය කිරීමෙන් දැක්වූ ප්‍රතිචාර අනුවයි නව සොයා ගැනීම සිදුකර ඇත්තේ. තමන්ට ආවේණික ශබ්දය වෙනත් ඩොල්ෆින් මත්ස්‍යයෙකු විසින් හඩ නැගීම මිනිසෙකු තවත් පුද්ගලයෙකු නමින් අමතන ආකාරයට සමාන බවයි හෙළි වී ඇත්තේ. නව පර්යේෂණයේ ප්‍රතිඵල බ්‍රිතාන්‍ය ජාතික විද්‍යා සඟරාවේ නවතම කලාපයේ පළ වී තිබෙනවා.",
       "URL": "https://www.hirunews.lk/63599/ඩොල්ෆින්-මසුන්ගේ-සන්නිවේදනය-පිළිබද-නව-තොරතුරු-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=819"
}