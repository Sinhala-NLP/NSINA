{
       "Source": "hirunews",
       "Timestamp": "Friday, 29 December 2017 - 13:13",
       "Headline": "චීනයට ඇමරිකාවෙන් චෝදනාවක්",
       "News Content": "ජගත් සංවිධාන සම්බාධක නොතකා උතුරු කොරියාවට ඉන්ධන සැපයීමට කටයුතු කරන බවට ඇමරිකානු ජනාධිපති ඩොනල්ඞ් ට්‍රම්ප් චීනයට චෝදනා කරනවා.\nඔහු වැඩිදුරටත් සදහන් කළේ මේ හේතුවෙන් අර්බුදයට මිත්‍රශීලි විසදුමක් ලබා ගැනීමේ අවස්ථාව අහිමි වන බවයි.\nචීනය සම්බාධක කඩ කරමින් උතුරු කොරියාවට ඉන්ධන සපයන බවට දකුණු කොරියාව විසින් ද චෝදනා කර තිබුණා. කෙසේ නමුත්, චීනය අවධාරණය කළේ එම තෙල් සැපයුම සම්බාධක ඉක්මවා නොයන බවයි.\nඋතුරු කොරියාවේ න්‍යෂ්ටික වැඩසටහන හේතුවෙන් ජගත් ආරක්ෂක මණ්ඩලය කැදවූ නව සම්බාධකවලට අනුව උතුරු කොරියාව වෙත සිදුකෙරෙන තෙල් සැපයුම සියයට 90 කින් කපා හැරෙනවා.\nමේ අතර, සම්බාධක නොතකා උතුරු කොරියාවට ඉන්ධන රැගෙන ආ බව කියන හොංකොං ධජය සහිත නෞකාවක් දකුණු කොරියාව විසින් රදවා ගත් බව එරට විදේශ අමාත්‍යාංශය අද නිවේදනය කළා.",
       "URL": "https://www.hirunews.lk/179633/චීනයට-ඇමරිකාවෙන්-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=409"
}