{
       "Source": "hirunews",
       "Timestamp": "Sunday, 06 January 2019 - 11:03",
       "Headline": "ඉන්දීය සිසුවෙකු අයර්ලන්තයේදී සෙල්ෆි ඡායාරූපයක් ගැනීමට ගොස් මරු දකී",
       "News Content": "අයර්ලන්තයේ ඩබ්ලින් විශ්වවිද්‍යාලයේ ඉගෙනුම ලබන ඉන්දියානු සිසුවෙකු එරට මුහුද ආසන්න කඳුගැටයකදී සෙල්ෆි ඡායාරූපයක් ගැනීමට ගොස් මුහුදට වැටී ජීවිතක්ෂයට පත්වී තිබෙනවා.\nඑම සිසුවා බේරාගැනීම සඳහා අයර්ලන්ත පොලීසිය හෙලිකොප්ටර් යානයක්ද යෙදවූ අතර ගොඩගෙන රෝහල් ගතකරන විටද ඔහු මියගොස් ඇති බව සඳහන්.\nසංචාරකයන් අතර ප්‍රකට ක්ලෙයාර් ප්‍රදේශයේදී ඉන්දීය සිසුවා මෙලෙස අනතුරට ලක්වී ඇති බවයි විදෙස් වාර්තා සඳහන් කළේ.\nමේ අතර ඉන්දියාවේ ඔඞීෂා ප්‍රාන්තයේ දිය ඇල්ලක් අසළ සෙල්ෆි ඡායාරූපයක් ගැනීමට ගිය ඉන්දියානු සිසුවෙකුද පසුගිය දෙසැම්බර් 30 වනදා ජීවිතක්ෂයට පත්වුණා.\nසමස්ත ඉන්දීය වෛද්‍ය විද්‍යා ආයතනය සිදුකළ අධ්‍යයනයක අනුව පසුගිය වසර 6 තුළ සෙල්ෆි ඡායාරූප ගැනීමට ගොස් ලොවපුරා මියගිය සංඛ්‍යාව 260 කට ආසන්නයි.\nඉන් බහුතරයක් ඉන්දියානුවන්.",
       "URL": "https://www.hirunews.lk/207570/ඉන්දීය-සිසුවෙකු-අයර්ලන්තයේදී-සෙල්ෆි-ඡායාරූපයක්-ගැනීමට-ගොස්-මරු-දකී",
       "Category": "International News",
       "Parent URL": "https://www.hirunews.lk/international-news.php?pageID=301"
}