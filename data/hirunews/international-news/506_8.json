{
       "Source": "hirunews",
       "Timestamp": "Tuesday, 14 March 2017 - 10:20",
       "Headline": "යේමනයේ සිවිල් යුද්ධයෙන් වසර දෙකකදී ළමයින් 1500ක් මරුට",
       "News Content": "යේමනයේ සිවිල් යුද්ධයෙන් පසුගිය වසර දෙක තුළ ළමයින් 1564 දෙනෙකු ජීවිතක්ෂයට පත්වී ඇති බව ජගත් සංවිධානය පවසනවා.\nඑක්සත් ජාතීන්ගේ ළමා අරමුදල සඳහන් කළේ එම කාලය තුළ සිවිල් යුද්ධයෙන් පුද්ගලයන් 7700 දෙනෙකු මිය ගොස් ඇති බවයි.\nඑමෙන්ම යේමනයේ තවත් ළමයින් 2450 දෙනෙකු ආබාධි තත්ත්වයට පත්ව ඇති බවත්, යුනිසෙෆ් සංවිධානය සඳහන් කළා.\nෂියා ආගමික හවුති කැරළිකරුවන් යේමනයේ පාලනය අත්පත් කර ගැනීමත් සමඟ සෞදි අරාබිය ප්‍රමුඛ අරාබි සන්ධානය යේමනයට ගුවන් ප්‍රහාර එල්ල කරමින් සිටිනවා.",
       "URL": "https://www.hirunews.lk/156814/යේමනයේ-සිවිල්-යුද්ධයෙන්-වසර-දෙකකදී-ළමයින්-1500ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=506"
}