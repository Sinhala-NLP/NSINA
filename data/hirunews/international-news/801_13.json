{
       "Source": "hirunews",
       "Timestamp": "Sunday, 22 September 2013 - 15:05",
       "Headline": "පාකිස්තානයේ දේවස්ථානයකට බෝම්බ ප්‍රහාර - 61 ක් මරුට.",
       "News Content": "පාකිස්ථානයේ පෙෂාවර් නුවර දේවස්ථානයක් ඉදිරිපිට අද (22) සිදුවූ මරාගෙන මැරෙන බෝම්බ ප්‍රහාර දෙකකින් පුද්ගලයන් 61 දෙනෙකු ජීවිතක්ෂයට පත්වී තවත් 120 දෙනෙකු පමණ තුවාල ලැබුවා. මියගිය අය අතර කාන්තාවන් සහ ළමයින් ද සිටින බව සඳහන්. ඉරිදා දේව මෙහෙය අවසන් වී පිටතට පැමිණෙන බැතිමතුන් ඉලක්ක කරගෙනයි ප්‍රහාරය එල්ල වී ඇත්තේ. පාකිස්තානයේ ක්‍රිස්තියානි බැතිමතුන් මීට පෙර ද ඉස්ලාමීය අන්තවාදීන්ගේ ප්‍රහාරවලට ලක්වුණා.",
       "URL": "https://www.hirunews.lk/67774/පාකිස්තානයේ-දේවස්ථානයකට-බෝම්බ-ප්‍රහාර-61-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=801"
}