{
       "Source": "hirunews",
       "Timestamp": "Sunday, 21 May 2017 - 9:12",
       "Headline": "චීනය ඇමරිකානු ඔත්තුකරුවන් ඝාතනය කළ බවට තොරතුරු",
       "News Content": "ඇමරිකාව වෙනුවෙන් චීනය තුළ ඔත්තු බැලූ පුද්ගලයන් විසිදෙනෙකු පමණ පසුගිය කාලය තුළ චීන රජය විසින් අත්අඩංගුවට ගෙන ඝාතනය කර හෝ රඳවාගෙන සිටින බව නිව්යෝක් ටයිම්ස් පුවත්පත සඳහන් කරනවා.\n2010 වසරේ සිට 2012 අවසානය දක්වා කාලය තුළ මෙම සිද්ධීන් වාර්තාවන අතර, එය ඔබාමා පරිපාලනයේ ඔත්තු සේවාවන් හි දුර්වලතාවක් ලෙසයි එමඟින් හැඳින්වූයේ.\nඇමරිකානු ඔත්තුකරුවන් චීනයේදී අතුරුදන්වීම පිළිබඳව තොරතුරු ලැබුණද ඊට හේතු සොයා බැලීමට ඔබාමා පරිපාලනය කටයුතු කර නොමැති බවට නිව්යෝක් ටයිම්ස් පුවත්පත චෝදනා කළා.\nකෙසේ නමුත් මේ පිළිබඳව සී.අයි.ඒ. සංවිධානය හෝ එෆ්.බී.අයි. ආයතනය මෙතෙක් කිසිවක් ප්‍රකාශ කර නැහැ.",
       "URL": "https://www.hirunews.lk/161796/චීනය-ඇමරිකානු-ඔත්තුකරුවන්-ඝාතනය-කළ-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=477"
}