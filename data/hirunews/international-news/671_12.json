{
       "Source": "hirunews",
       "Timestamp": "Wednesday, 20 January 2016 - 16:26",
       "Headline": "ජිහාඩි ජෝන් මියගිය බව හෙළි වෙයි (ඡායාරූප)",
       "News Content": "අයි එස් සංවිධානයේ අලුගෝසුවා වන ජිහාඩි ජෝන් නැමැත්තා මියගිය බවට එම සංවිධානය තහවුරු කර තිබෙනවා.\nඅයි එස් සංවිධානය පසුගිය සමයේ සිදුකල ඝාතන රැසකදී එම පුද්ගලයන්ගේ හිස ගසා දමනු ලැබුවේ බ්‍රිතාන්‍ය ජාතිකයකු බවට අනාවරණ වී ඇති ජිහාඩි ජෝන් විසිනුයි.\nජිහාඩි ජෝන්ගේ සේවය අගය කරමින් අයි එස් සංවිධානය විශේෂ නිවේදනයක් නිකුත් කර ඇති බවයි විදෙස් පුවත් සේවාවල දැක්වෙන්නේ.\nඑම පුද්ගලයාගේ ක්‍රියාකාරකම් හමුවේ අයි එස් සංවිධානයට එල්ලවී ඇති අප්‍රසාදය උග්‍ර වීමට ද හේතුවක් වුනා.\nපසුගිය නොවැමිබර් මාසයේ අමරිකානු ආරක්ෂක අංශ ප්‍රකාශ කලේ තම ගුවන් ප්‍රහාරයකින් ජිහාඩි ජෝන් මියගිය බවට ප්‍රබල සාක්ෂි පවතින බවයි.\nඑහෙත් අයි එස් සංවිධානය එය තහවුරු කර තිබුනේ නැහැ.\nජිහාඩි ජෝන් නම් පුද්ගලයාගේ සැබෑ නම මොහොමඩ් එම්වාසි ලෙසටයි අනාවරණ වී ඇත්තේ.\nඅයි එස් සංවිධානය විසින් ප්‍රසිද්ධියට පත් කෙරුනු වීඩියෝ පටවල කලු පැහැති ඇඳුමකින් සැරසී තියුණු ආයුධයක් ද අතැතිව සිටින ජිහාඩි ජෝන් සිදුකල ඝාතන හේතුවෙන් ඔහු ලෝකයම සෙවු පුද්ගලයකු බවට ද පත්වුනා.",
       "URL": "https://www.hirunews.lk/124378/ජිහාඩි-ජෝන්-මියගිය-බව-හෙළි-වෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=671"
}