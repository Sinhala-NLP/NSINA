{
       "Source": "hirunews",
       "Timestamp": "Wednesday, 22 June 2016 - 16:02",
       "Headline": "අකුණු වැදීමෙන් ඉන්දියාවේ 79 ක් මරුට",
       "News Content": "අකුණුසැර වැදීම් හේතුවෙන් ඉන්දියාවේ ප්‍රාන්ත කිහිපයක පුද්ගලයන් 79 දෙනෙකු මරණයට පත්වී තිබෙනවා.\nබිහාර් / ජාර්කන්ද් සහ මධ්‍ය ප්‍රදේශ් ප්‍රාන්තවලින් මෙම මරණ වාර්තාවී ඇති බවයි විදෙස් පුවත් සේවා සඳහන් කලේ.\nබිහාර් ප්‍රාන්තයෙන් මරණ 53 ක් / ජාර්කන්ද් ප්‍රාන්තයෙන් මරණ 10 ක් සහ මධ්‍ය ප්‍රදේශ් ප්‍රාන්තයෙන් වාර්තාවී ඇති මරණ සංඛ්‍යාව 16 ක්.\nමියගිය පුද්ගලයන්ගෙන් වැඩි පිරිසක් ඊයේ පැවති දැඩි වර්ෂාපතනය හමුවේ ගොවිපළවල සේවය කරමින් සිටි අය බව ද සඳහන්.\nවිදෙස් පුවත් සේවා පෙන්වා දෙන්නේ ඉන්දියාවේ පවතින මෝසම් වර්ෂාවත් සමග සිදුවන අකුණු අනතුරු සාමාන්‍ය සිදුවීමක් බවයි.\n2005 වසරේ සිට සෑම වසරකම ඉන්දියාවේ අකුණු සැර වැදීම් හේතුවෙන් දෙදහසකට වැඩි පිරිසක් මරණයට පත්ව ඇති බවයි ඉන්දියාවේ ජාතික අපරාධ වාර්තා අධිකාරියේ වාර්තාවල දැක්වෙන්නේ.\nඉන්දියාවේ වාර්ෂික වර්ෂාපතනයෙන් සියයට 80 ක් පමණ ලැබෙන්නේ ජුනි මාසයේ සිට සැප්තැම්බර් මාසය දක්වා පවතින මෝසම් වර්ෂාවෙනුයි.",
       "URL": "https://www.hirunews.lk/136188/අකුණු-වැදීමෙන්-ඉන්දියාවේ-79-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=620"
}