{
       "Source": "hirunews",
       "Timestamp": "Tuesday, 24 September 2013 - 8:33",
       "Headline": "වෙස්ට්ගේට් කෙන්යානු ආරක්ෂක හමුදා අතට.",
       "News Content": "කෙන්යාවේ නයිරෝබි අගනුවර වෙස්ට්ගේට් සාප්පු සංකීර්ණය සියතට ගෙන සිටි සෝමාලි   අල් - ෂබාබ් කැරළිකරුවන් මර්ධනය කිරීමට කෙන්යානු ආරක්ෂක හමුදා දැන් සමත් වී සිටිනවා. එහි සියලූ මහල් දැන් තමන් යටතේ පවතින බවයි ඔවුන් ප්‍රකාශ කළේ. එමෙන්ම මුදා ගැනීමේ මෙහෙයුමේදී ත්‍රස්තවාදීන් 3 දෙනෙකු මිය ගිය බවත්, කෙන්යානු බලධාරීන් ප්‍රකාශ කළා. විදේශිකයින් ඇතුළු පුද්ගලයන් හැට දෙදෙනෙකු අල් - ෂබාබ් ප්‍රහාරයෙන් මිය ගිය අතර 170 දෙනෙකු පමණ තුවාල ලැබුවා. කෙසේ නමුත් එහි සිටි දහසකට අධික පිරිසක් බේරා ගැනීමට හැකි වුණා. අල් - ෂබාබ් කැරලිකරුවන් කෙන්යානු භූමියේදී මෙම ප්‍රහාරය එල්ල කළේ සෝමාලියාවේ කෙන්යානු ආරක්ෂක හමුදා මෙහෙයුම්වලට ප්‍රතිචාර දක්වමින්. කෙසේ නමුත්, වෙස්ට්ගේට් ප්‍රහාරය හේතුවෙන් එම මෙහෙයුම් නතර නොකරන බව කෙන්යානු අභ්‍යන්තර කටයුතු අමාත්‍යවරයා කියා සිටියා.",
       "URL": "https://www.hirunews.lk/67864/වෙස්ට්ගේට්-කෙන්යානු-ආරක්ෂක-හමුදා-අතට",
       "Category": "International News",
       "Parent URL": "https://www.hirunews.lk/international-news.php?pageID=801"
}