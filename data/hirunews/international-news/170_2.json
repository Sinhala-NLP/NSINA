{
       "Source": "hirunews",
       "Timestamp": "Friday, 14 August 2020 - 16:31",
       "Headline": "වියට්නාමය රුසියානු කොරෝනා එන්නත මිලදී ගැනිමට යයි",
       "News Content": "රුසියාව නිෂ්පාදනය කළ කොවිඞ් 19 එන්නත තම රට තුළ ලබාදීම සඳහා මිලදී ගැනීමට වියට්නාමය ද ලියාපදිංචි වී තිබෙනවා.\nරුසියාව පසුගිය බදාදා ප්‍රකාශ කළේ තමන් ලොව ප්‍රථම කොවිඩ් 19 එන්නත නිෂ්පාදනය කළ අතර එය සති දෙකක් තුළ වෙළඳපොලට නිකුත් කිරීමට සූදානම් බවයි.\nඑන්නතෙහි සුරක්ෂිතභාවය පිලිබඳ සැක පළ කළ යුතු නොමැති බවයි රුසියානු බලධාරින් ප්‍රකාශ කළේ.\nරුසියානු එන්නත මිලදී ගනු ලැබුව ද තම රට තුළ ද කොවිඩ් 19 එන්නතක් නිෂ්පාදනය කිරීම සඳහා අඛන්ඩව කටයුතු කරන බව ද වියට්නාමය කියා සිටියා.\nරුසියානු කොවිඩ් 19 එන්නතේ මාත්‍රා මිලියන 50 සිට 150 දක්වා ප්‍රමාණයක් ලබා ගැනීමට වියට්නාමය එකඟ වී ඇති අතර ඉන් කොටසක් පරිත්‍යාගයක් ලෙස එරටට හිමිවනු ඇති. කොවිඞ් 19 වසංගතය මනාව පාලනය කළ රටක් වන වියට්නාමයේ මේ වනවිට පැන නැගී ඇත්තේ එහි දෙවන රැල්ලයි.",
       "URL": "https://www.hirunews.lk/247800/වියට්නාමය-රුසියානු-කොරෝනා-එන්නත-මිලදී-ගැනිමට-යයි",
       "Category": "International News",
       "Parent URL": "https://www.hirunews.lk/international-news.php?pageID=170"
}