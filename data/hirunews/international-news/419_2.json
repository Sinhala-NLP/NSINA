{
       "Source": "hirunews",
       "Timestamp": "Saturday, 25 November 2017 - 14:57",
       "Headline": "ඊජිප්තුව, ත්‍රස්ත සංහාරයකට සැරසේ",
       "News Content": "පුද්ගලයන් 235 දෙනෙකු ජීවිතක්ෂයට පත් කරමින් උතුරුදිග සිනායි ප්‍රාන්තයේ දේවස්ථානයකට ප්‍රහාර එල්ල කළ ත්‍රස්ත කණ්ඩායම්වලට එරෙහිව සියළු බලය යොදා දැඩි ප්‍රති ප්‍රහාරයක් එල්ල කරන බව ඊජිප්තු ජනාධිපති අබ්දුල් ෆටා අල් සිසී ප්‍රකාශ කළා.\nඊට ප්‍රතිචාර වශයෙන් ත්‍රස්තවාදී ඉලක්ක වෙත ගුවන් ප්‍රහාර දැනටමත් ආරම්භ කර ඇති බවයි ඔහු සඳහන් කළේ.\nඒ අනුව ප්‍රහාරය සඳහා යොදා ගත් වාහන රැසක් ද විනාශ කිරීමට ඊජිප්තු ගුවන් හමුදාවේ ප්‍රහාරක ජෙට් යානා සමත් වූ බව එරට හමුදා ප්‍රකාශකවරයා කියා සිටියා.\nප්‍රහාරය සම්බන්ධයෙන් කිසිවෙකු වගකීම භාර ගනු නොලැබුව ද එය අයි.එස්. සංවිධානයේ ප්‍රහාරයක් ලෙසයි සැලකෙන්නේ.",
       "URL": "https://www.hirunews.lk/176913/ඊජිප්තුව-ත්‍රස්ත-සංහාරයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=419"
}