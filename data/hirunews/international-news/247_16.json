{
       "Source": "hirunews",
       "Timestamp": "Sunday, 04 August 2019 - 9:36",
       "Headline": "ත්‍රස්ත ප්‍රහාරයක අවදානම නිසා හින්දු බැතිමතුන් දහස් ගණනක් කාශ්මීරයෙන් නික්මෙයි",
       "News Content": "පාකිස්ථානයේ සහය ලබන ත්‍රස්ත කණ්ඩායමක් විසින් ප්‍රහාරයක් එල්ල කිරීමේ අවදානමක් පවතින බව ප්‍රාන්ත බලධාරීන් විසින් ප්‍රකාශ කිරීමත් සමඟ දහස් සංඛ්‍යාත හින්දු බැතිමතුන් ඉන්දියාවේ උතුරුදිග පිහිටි කාශ්මීර නිම්නයෙන් නික්මීමට පියවර ගෙන තිබෙනවා.\nකාශ්මීරයේ හිමාල කඳු පාමුල ලෙනක පිහිටි කෝවිලක වන්දනා සමය පසුගිය ජූලි 1 වනදා ආරම්භ වූ අතර, මේ වනවිට තුන් ලක්ෂයකට අධික පිරිසක් එහි ගොස් ඇති බව සඳහන්.\nඅමරනාත් යාත්‍රා ලෙස හැඳින්වෙන මෙම වන්දනාවට සහභාගිවූ ඉන්දියානුවන් දැන් ඉන් නික්මීමට පටන්ගෙන ඇත්තේ ආගමික උත්සවය නිමවීමට තවත් සති දෙකක් ඉතිරිව තිිබියදියි.\nකාශ්මීර ප්‍රාන්ත රජය හදිසියේ කළ දැනුම්දීම හේතුවෙන් බැතිමතුන් සහ අනෙකුත් සංචාරකයන් අතර නොසන්සුන්තාවක් ඇතිවී තිබෙන බවයි වාර්තාවන්නේ.",
       "URL": "https://www.hirunews.lk/221512/ත්‍රස්ත-ප්‍රහාරයක-අවදානම-නිසා-හින්දු-බැතිමතුන්-දහස්-ගණනක්-කාශ්මීරයෙන්-නික්මෙයි",
       "Category": "International News",
       "Parent URL": "https://www.hirunews.lk/international-news.php?pageID=247"
}