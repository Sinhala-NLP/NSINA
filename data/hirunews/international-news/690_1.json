{
       "Source": "hirunews",
       "Timestamp": "Thursday, 12 November 2015 - 17:13",
       "Headline": "ඉරාකයේ - සින්ජාර් නගරය අයි.එස්.වරුන්ගෙන් මුදා ගැනීමට මෙහෙයුම් ඇරඹෙයි",
       "News Content": "ඉරාකයේ - සින්ජාර් නගරය අයි.එස්. සටන්කාමීන්ගෙන් මුදා ගැනීම සඳහා ඉරාකයේ කුර්දි හමුදා මෙහෙයුමක් ආරම්භ කර තිබෙනවා.\nමෙම මෙහෙයුම සඳහා ඇමරිකානු ගුවන් යානා ද සහය ලබාදෙන බවයි විදෙස් වාර්තා පවසන්නේ.\nසිරියානු දේශසීමාවේ පිහිටා ඇති මෙම නගරය අයි.එස්. සටන්කාමීන්ගේ ප්‍රධාන සැපයුම් මාර්ගය ලෙසයි සැලකෙන්නේ.\nපසුගිය වසරේ අයි.එස්.සටන්කාමීන් සින්ජාර් නගරය අත්පත් කරගත් අතර, අවස්ථා කිහිපයකදී ඔවුන්ට එරෙහිව සිදුකළ මෙහෙයුම් අසාර්ථක වුණා.",
       "URL": "https://www.hirunews.lk/120122/ඉරාකයේ-සින්ජාර්-නගරය-අයි-එස්-වරුන්ගෙන්-මුදා-ගැනීමට-මෙහෙයුම්-ඇරඹෙයි",
       "Category": "International News",
       "Parent URL": "https://www.hirunews.lk/international-news.php?pageID=690"
}