{
       "Source": "hirunews",
       "Timestamp": "Thursday, 30 June 2016 - 9:55",
       "Headline": "දෙවන ලෝක යුද සමයේ යුදෙව්වන් පලාගිය උමඟක් හමුවේ",
       "News Content": "දෙවන ලෝක යුද සමයේ හිට්ලර්ගේ නාසි හමුදාවෙන් බේරී පලා යාමට යුදෙව්වන් යොදාගත් උමඟක් ලිතුවේනියාවේ පෝනා කැලෑ ප්‍රදේශයෙන් හමුවී තිබෙනවා.\n1939 ත් 1945 ත් අතර කාල වකවානුවේදී ඉදි කෙරුණු මීටර 34 ක් දිග මෙම උමඟ යුදෙව්වන් හැඳි ආධාරයෙන් හාරා ඇති බවටයි වාර්තාවන්නේ.\nමෙම උමෙඟන් යුදෙව්වන් 11 දෙනෙකු පලාගොස් ඇති බව සඳහන්.\nහිට්ලර්ගේ නාසි හමුදාවේ සිරකරුවන් ලෙස මෙම පිරිස රඳවාගෙන සිට ඇති අතර  නාසිවරුන් ඝාතනය කරන පුද්ගලයන් පිළිස්සීම සඳහා ඔවුන් යොදාගත් බවටද හෙළිවී තිබෙනවා.",
       "URL": "https://www.hirunews.lk/136830/දෙවන-ලෝක-යුද-සමයේ-යුදෙව්වන්-පලාගිය-උමඟක්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=618"
}