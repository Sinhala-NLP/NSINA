{
       "Source": "hirunews",
       "Timestamp": "Saturday, 09 February 2013 - 8:21",
       "Headline": "ඇමරිකාවට හිම කුණාටුවක්.",
       "News Content": "ඉතිහාසයේ දරුණුතම හිම කුණාටුවක් ඉදිරි දිනවලදී ඇමරිකාවේ ඊසාන ප්‍රදේශයට හමා එන බවට කාලගුණ අනාවැකි පළවනවා. එමගින් ඇතැම් ප්‍රදේශ අඩි 3ක් පමණ හිම තට්ටුවකින් වැසී යනු ඇති බවටයි විශ්වාස කෙරෙන්නේ. මෙවර ශීත ඍතුව යුරෝපයට මෙන්ම ඇමරිකාවට ද දරුණු බලපෑම් ඇති කර තිබෙනවා. හිම මීදුම හේතුවෙන් දර්ශනය අපැහැදිලිවීම නිසා නිව්යෝක් නුවරට පැමිණෙන සහ නික්මෙන ගුවන් ගමන් රැසක් අවලංගු කෙරුණා. මෙලෙස අවලංගු කෙරුණු ගුවන් ගමන් සංඛ්‍යාව 4200කට අධිකයි. පංච මහා විල් අසබඩ ප්‍රදේශවල විදුලිය විසන්ධි වී ඇත්තේ හිම පතනයේ බලපෑමෙන්. ඔන්ටාරියෝ විල් ප්‍රදේශයේ පමණක් හිමෙන් වැසුණු මාර්ගවල රිය අනතුරු 200ක් පමණ වාර්තා වුණා. ඉදිරි පැය 24 තුළ පැමිණිය හැකි හිම කුණාටුව පැයට කිලෝමීටර් 120 ඉක්ම වූ වේගයකින් යුක්ත වනු ඇති බව සදහන්. දැඩි හිමපතනයකදී භාවිත කිරීම සඳහා නිව්යෝක් නගරාධිපතිවරයා ලූණු ටොන් දෙලක්ෂ 50,000ක් එක්රැස් කර තැබීමට උපදෙස් දී තිබෙනවා. ලූණු යොදා ගන්නේ හිම දිය කරලීමටයි.",
       "URL": "https://www.hirunews.lk/53036/ඇමරිකාවට-හිම-කුණාටුවක්",
       "Category": "International News",
       "Parent URL": "https://www.hirunews.lk/international-news.php?pageID=865"
}