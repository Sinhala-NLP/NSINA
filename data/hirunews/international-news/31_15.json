{
       "Source": "hirunews",
       "Timestamp": "Wednesday, 21 September 2022 - 14:27",
       "Headline": "රුසියානු ජනපති පුටින් ලක්ෂ 3ක අතිරේක බලඇණියක් කැඳවයි",
       "News Content": "රුසියානු ජනාධිපති ව්ලැදිමීර් පුටින් ලක්ෂ 3ක අතිරේක බලඇණියක් කැඳවීමට තීරණය කර තිබෙනවා.\nයුක්රේනයට එරෙහි ව යුදමය තත්ත්වයට මුහුණ දීම සඳහා තම හමුදා බලඇණියේ සෙබලුන් වැඩි කිරීමේ අරමුණින් මෙලෙස අතිරේක බලඇණියක් කැඳවීමට යි රුසියානු ජනාධිපතිවරයා තීරණය කර ඇත්තේ.\nබටහිර රටවල් රුසියාවේ යුද ශක්තිය දුර්වල කිරීමට උත්සාහ කළ ද ඊට ඉඩ ලබා නො දෙන බව ද රුසියානු ජනාධිපතිවරයා සඳහන් කර තිබෙනවා.\nකෙසේ වෙතත්, යුදමය වාතාවරණය හේතුවෙන් මේ වනවිට රුසියාවේ සෙබලුන් 6000ක් පමණ මිය ගොස් ඇති බව යි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/315946/රුසියානු-ජනපති-පුටින්-ලක්ෂ-3ක-අතිරේක-බලඇණියක්-කැඳවයි",
       "Category": "International News",
       "Parent URL": "https://www.hirunews.lk/international-news.php?pageID=31"
}