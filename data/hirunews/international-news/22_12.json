{
       "Source": "hirunews",
       "Timestamp": "Wednesday, 23 November 2022 - 7:33",
       "Headline": "ඉන්දුනීසියානු භූ කම්පනයෙන් මියගිය සංඛ්‍යාව 268ක් දක්වා ඉහළට",
       "News Content": "ඉන්දුනීසියාවේ ජාවා දූපත් හි සිදුවූ භූ කම්පනයෙන් මියගිය සංඛ්‍යාව 268 ක් දක්වා ඉහළ ගොස් තිබෙනවා.\nතවත් 151 දෙනෙකු අතුරුදන් අතර, දහසකට අධික සංඛ්‍යාවක් තුවාල ලබා ඇති බවයි විදෙස් වාර්තා සඳහන් කළේ.\nපසුගිය සඳුදා පස්වරුවේ රික්ටර් මාපකයේ 5.6ක ප්‍රබලත්වයෙන් යුත් භූ කම්පනයක් ජාවා දූපත් හි සිදු වූ අතර, මේ වනවිටත් සහන කණ්ඩායම් සුන්බුන් අතර සිරවූවන් සොයා මෙහෙයුම් සිදු කරනවා.\nභූ කම්පනය හේතුවෙන් නිවාස 22,000ක් සම්පූර්ණයෙන් විනාශ වී ඇති අතර, 58,000ක් අවතැන් බවයි විදෙස් වාර්තා සඳහන් කළේ.",
       "URL": "https://www.hirunews.lk/321044/ඉන්දුනීසියානු-භූ-කම්පනයෙන්-මියගිය-සංඛ්‍යාව-268ක්-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=22"
}