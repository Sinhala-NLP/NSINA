{
       "Source": "hirunews",
       "Timestamp": "Sunday, 07 July 2019 - 7:40",
       "Headline": "න්‍යෂ්ටික වැඩසටහන ගැන ඉරානය සහ ප්‍රංශය අතර යළි සාකච්ඡා",
       "News Content": "ඉරාන න්‍යෂ්ටික වැඩසටහන සම්බන්ධයෙන් ලබන 15 වනදා යළි සාකච්ඡා ආරම්භ කිරීමට ඉරානය සහ ප්‍රංශය එකඟ වී තිබෙනවා.\nප්‍රංශ ජනාධිපති එම්මානුවෙල් මැක්‍රොන්ගේ කාර්යාලය ප්‍රකාශ කළේ ඒ සම්බන්ධයෙන් ඉරාන ජනාධිපති හසාන් රවුහානි සමඟ එකඟත්වයකට පැමිණි බවයි.\nඉරානය ලෝක බලවතුන් සමඟ ඇති කරගත් ගිවිසුමෙන් ඇමරිකාව ඉවත් කරගැනීමට ජනපති ට්‍රම්ප් තීරණය කිරීමත් සමඟ එම ගිවිසුම බිඳවැටීමේ අවදානමක් මතුවුණා.\nඉරානය සිය න්‍යෂ්ටික ඉන්ධන සැකසීම යළි ඉහළ නැංවීමට සැරසුණු අතර, එමඟින් අයහපත් ප්‍රතිවිපාක අත්විය හැකි බවට ප්‍රංශය අනතුරු ඇඟවීමක් කළා.",
       "URL": "https://www.hirunews.lk/219808/න්‍යෂ්ටික-වැඩසටහන-ගැන-ඉරානය-සහ-ප්‍රංශය-අතර-යළි-සාකච්ඡා",
       "Category": "International News",
       "Parent URL": "https://www.hirunews.lk/international-news.php?pageID=252"
}