{
       "Source": "hirunews",
       "Timestamp": "Tuesday, 31 January 2017 - 9:40",
       "Headline": "ට්‍රම්ප් වැඩබලන නීතිපති ඉවත් කරයි",
       "News Content": "ඇමරිකානු ජනාධිපති ඩොනල්ඩ් ට්‍රම්ප් එරට වැඩබලන නීතිපතිවරයා සේවයෙන් ඉවත් කර තිබෙනවා.\nවිදෙස් මාධ්‍ය වාර්තා සඳහන් කළේ ට්‍රම්ප්ගේ සංක්‍රමණික ප්‍රතිපත්තිවලට එරෙහිව කටයුතු කිරීම නිසා ඔහු සේවයෙන් ඉවත් කර ඇති බවයි.\nඇමරිකානු හිටපු ජනාධිපති බැරක් ඔබාමා විසින් එරට වැඩබලන නීතිපතිවරයා පත් කරනු ලැබුවා.\nඩොනල්ඩ් ට්‍රම්ප් විසින් මීට පෙර ඇමරිකානු එක්සත් ජනපදයට පැමිණීම වළක්වාලමින් සංක්‍රමණික නීති ඉදිරිපත් කළ අතර, ඊට මේ වන විට රටවල් ගණනාවක් විරෝධය පළ කළා.",
       "URL": "https://www.hirunews.lk/153310/ට්‍රම්ප්-වැඩබලන-නීතිපති-ඉවත්-කරයි",
       "Category": "International News",
       "Parent URL": "https://www.hirunews.lk/international-news.php?pageID=523"
}