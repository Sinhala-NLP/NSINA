{
       "Source": "hirunews",
       "Timestamp": "Thursday, 03 December 2015 - 13:14",
       "Headline": "කැලිෆෝනියා වෙඩි තැබීමට සම්බන්ධ දෙදෙනෙකු මරුට",
       "News Content": "පුද්ගලයින් 14 දෙනෙකුට මරු කැඳවමින්  ඇමරිකාවේ - කැලිෆෝනියා ප්‍රාන්තයේ වෙඩි තැබීම සිදුකළ බවට සැක කෙරෙන කාන්තාවක් සහ පුරුෂයෙකු පොලිස් වෙඩි ප්‍රහාරයකින් මියගොස් තිබෙනවා.\nවිදෙස් වාර්තා සඳහන් කළේ මෙම වෙඩි තැබීම ත්‍රස්ත ක්‍රියාවක්ද යන්න සොයා මේ වනවිට පරීක්ෂණ ක්‍රියාත්මක බවයි. මීට අමතරව මෙම සිද්ධිය සම්බන්ධයෙන් තවත් පුද්ගලයෙකු අත්අඩංගුවට ගෙන  තිබෙනවා.\nකැලිෆෝන්යා ප්‍රාන්තයේ  සෙන් බර්නාඩිනෝ නගරයේ පිහිටා ඇති ආබාධිත පුද්ගලයින් රඳවා සිටින සමාජසේවා මධ්‍යස්ථානයක පැවති උත්සවයක් අවස්ථාවේදී එල්ලවූ වෙඩි ප්‍රහාරයෙන් තවත් 17 දෙනෙකු තුවාල ලැබුවා.",
       "URL": "https://www.hirunews.lk/121297/කැලිෆෝනියා-වෙඩි-තැබීමට-සම්බන්ධ-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=684"
}