{
       "Source": "hirunews",
       "Timestamp": "Tuesday, 19 January 2016 - 14:37",
       "Headline": "ඉන්දියාව තවත් රොකට්ටුවක් උඩුගුවනට යැවීමට සැරසේ",
       "News Content": "කලාපීය සන්නිවේදන චන්ද්‍රිකාවක් රැගත්  රොකට්ටුවක් ඉන්දියාව බදාදා උඩුගුවනට යොමු කරනවා.\nආන්ද්‍ර ප්‍රදේශ් ප්‍රාන්තයේ ශ්‍රී - හරිකොටා ගගන මධ්‍යස්ථානයෙන් නික්මෙන මෙම රොකට්ටුව සඳහා කාලගණනය දැන් ආරම්භ වී ඇති බවයි ඉන්දීය මාධ්‍ය සඳහන් කළේ.\nමෙවර උඩුගුවනට යවන චන්ද්‍රිකාව මේ වසර අවසානය වනවිට ඉන්දියාව ස්ථාන ගතකිරීමට සැළසුම් කර ඇති චන්ද්‍රිකා හතෙන්  පස්වැන්නයි.\nඑමඟින් ඉන්දියාව ඇතුළත් දකුණු ආසියානු කලාපයේ සන්නිවේදන සේවා කලාපය කිලෝමීටර් 1500 කින් පුළුල්වන බව ඉන්දීය අභ්‍යාවකාශ පර්යේෂණ සංවිධානය ප්‍රකාශ කළා.",
       "URL": "https://www.hirunews.lk/124306/ඉන්දියාව-තවත්-රොකට්ටුවක්-උඩුගුවනට-යැවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=671"
}