{
       "Source": "hirunews",
       "Timestamp": "Saturday, 27 July 2013 - 11:19",
       "Headline": "උතුරු කොරියාව යුද්ධයේ නිමාව සමරයි.",
       "News Content": "කොරියානු යුද්ධයේ නිමාව සලකුණු කරමින් ඇති වූ සටන් විරාමයේ 60 වන සංවත්රය නිමිත්තෙන් උතුරු කොරියාවේ පියොංයැං අගනුවර අද (27) දැවැන්ත හමුදා පෙළපාලියක් පැවැත්වුණා. එහිදී හමුදා සෙබලූන් සහ රැස්ව සිටි උතුරු කොරියානුවන් සිය තරුණ නායකයා වූ කිම් ජොං අන් ට සුබ පතමින් ඔල්වරසන් නැගූ බව සඳහන්. 1950 සිට 53 දක්වා පැවැති කොරියානු යුද්ධය සටන් විරාමයකින් අවසන් වුවද දෙරට අතර සාම ගිවිසුමක් මෙතෙක් අත්සන් තබා නැහැ. මේ නිසා තාක්ෂණික වශයෙන් සැලකූ විට උතුරු සහ දකුණු කොරියානු රාජ්‍යයන් තවමත් යුද්ධයක නිරත රටවල් දෙකක් ලෙසයි හැදින්වෙන්නේ.",
       "URL": "https://www.hirunews.lk/63857/උතුරු-කොරියාව-යුද්ධයේ-නිමාව-සමරයි",
       "Category": "International News",
       "Parent URL": "https://www.hirunews.lk/international-news.php?pageID=818"
}