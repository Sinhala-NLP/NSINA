{
       "Source": "hirunews",
       "Timestamp": "Monday, 08 November 2021 - 10:20",
       "Headline": "ඇෆ්ගනිස්ථානයේ ගැටුම්වලින් ළමයින් 460ක් ජීවිතක්ෂයට",
       "News Content": "මෙම වසරේ මුල් මාස හය තුළ ඇෆ්ගනිස්ථානයේ ඇති වූ ගැටුම්වලින් ළමයින් 460 දෙනෙකු ජීවිතක්ෂයට පත්ව ඇති බව යුනිසෙෆ් සංවිධානය ප්‍රකාශ කළා.\nඑම සංවිධානය නිකුත් කළ නිවේදනයක දැක්වෙන්නේ තවත් ළමයින් දහස් ගණනක් ගැටුම්වලින් පූර්ණකාලීන ආබාධිත තත්ත්වයට පත්ව ඇති බවයි.\nමීට දින කිහිපයකට පෙර කුන්දුස් පළාතට එල්ල වූ ප්‍රහාරයකින් එකම පවුලේ පිරිමි ළමයින් දෙදෙනෙකු සහ ගැහැණු ළමයින් සිව්දෙනෙකු ජීවිතක්ෂයට පත්ව ඇති බව ද යුනිසෙෆ් සංවිධානය පෙන්වා දෙනවා.",
       "URL": "https://www.hirunews.lk/287348/ඇෆ්ගනිස්ථානයේ-ගැටුම්වලින්-ළමයින්-460ක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=82"
}