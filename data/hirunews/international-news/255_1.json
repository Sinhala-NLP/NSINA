{
       "Source": "hirunews",
       "Timestamp": "Thursday, 27 June 2019 - 12:36",
       "Headline": "උතුරු කොරියාවේ තීරණය ගැන ඕස්ට්‍රේලියාව අපේක්ෂාවෙන්",
       "News Content": "තම රටවැසියෙකු අත්අඩංගුවට ගෙන රඳවා තබාගැනීම සම්බන්ධයෙන් උතුරු කොරියාවෙන් කඩිනම් පැහැදිලි කිරීමක් අපේක්ෂා කරන බව ඕස්ට්‍රේලියාව ප්‍රකාශ කළා.\nපියොංයැං නුවර ජීවත්වූ ඇලෙක් සිග්ලේ නැමැත්තා මෙලෙස අත්අඩංගුවට ගෙන ඇති බවයි ඔස්ට්‍රේලියානු සහ දකුණු කොරියානු මාධ්‍ය වාර්තා කර ඇත්තේ.\nකෙසේ වෙතත් එම සිසුවා අත්අඩංගුවට ගැනීමට හේතුව මෙතෙක් අනාවරණ වී නොමැති අතර, ඔහු මෙම සතිය ආරම්භයේ සිට අතුරුදන්ව ඇති බවට තොරතුරු වාර්තාවී තිබුණා.\nමීට පෙර ද උතුරු කොරියාව විදේශිකයන් කිහිපදෙනෙකුම මෙලෙස රඳවාගෙන අපරාධ චෝදනා මත ඔවුන් පිටුවහල් කරනු ලැබුවා.\n2016 වසරේදී උතුරු කොරියාව විසින් එලෙස අත්අඩංගුවට ගත් ඇමරිකානු ශිෂ්‍ය ඔටෝ වේම්බියර් මාස 17 ක කාලයක් රඳවා තබාගැනීමෙන් අනතුරුව පිටුවහල් කළ අතර, ඇමරිකාවට පැමිණෙන අතරතුර ඔහු කෝමා තත්ත්වයෙන් මියගොස් තිබුණා.",
       "URL": "https://www.hirunews.lk/219214/උතුරු-කොරියාවේ-තීරණය-ගැන-ඕස්ට්‍රේලියාව-අපේක්ෂාවෙන්",
       "Category": "International News",
       "Parent URL": "https://www.hirunews.lk/international-news.php?pageID=255"
}