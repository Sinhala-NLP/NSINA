{
       "Source": "hirunews",
       "Timestamp": "Tuesday, 24 November 2015 - 10:09",
       "Headline": "මැලේරියා බෝ නොකරන මදුරුවෙක්",
       "News Content": "මැලේරියා රෝගය මිනිසුන් අතර පැතිර යාම වැළැක්වීමේ නව පියවරක් ඇමරිකානු කැලිෆෝනියා විශ්වවිද්‍යාලයේ ජාන තාක්ෂණය පිළිබද විද්‍යාඥයන් පිරිසක් ආරම්භ කර තිබෙනවා.\nඒ, මැලේරියා රෝගයට හේතු වන වෛරසය පාලනය කළ හැකි මදුරුවෙකු ජාන තාක්ෂණයෙන් නිර්මාණය කිරීමෙන් ක්‍රිස්ප ලෙස නම් කර ඇති මෙම මදුරුවා නිර්මාණය කර ඇත්තේ ඉන්දීය උප මහද්වීපයේ හමුවන ඇනෝෆීලිස් ස්ටෙෆන්සි මදුරු විශේෂයේ ඩී.එන්.ඒ. අණු වෙනස් කිරීමෙන්. මෙම මදුරුවා මදුරු ගහණය තුළ පතුරුවා හැරීමෙන් මැලේරියා රෝගය යම් දුරටකට පාලනය කිරීමට හැකි වනු ඇතැයි විද්‍යාඥයන් විශ්වාසය පළ කළා.\nලොව පුරා බිලියන 3.2ක් ජනතාව මැලේරියා රෝගයට ගොදුරු වීමේ අවදානමට මුහුණ දෙන අතර වසරකදී රෝගයෙන් මිය යන සංඛ්‍යාව පන්ලක්ෂ 80,000ක්.",
       "URL": "https://www.hirunews.lk/120737/මැලේරියා-බෝ-නොකරන-මදුරුවෙක්",
       "Category": "International News",
       "Parent URL": "https://www.hirunews.lk/international-news.php?pageID=687"
}