{
       "Source": "hirunews",
       "Timestamp": "Tuesday, 10 May 2022 - 8:22",
       "Headline": "පිලිපීන ජනපතිවරණයෙන් මාකෝස්ට ජය",
       "News Content": "පිලිපීනයේ හිටපු ආඥාදායක ෆර්ඩිනන්ඩ් මාකෝස්ගේ පුත් 64 හැවිරිදි රොමුල්ඩේස් මාකෝස් හෙවත් බොන් - බොන් මාකෝස් ඊයේ පැවති ජනාධිපතිවරණයෙන් දැවැන්ත ජයග්‍රහණයක් අත්කරගෙන තිබෙනවා.\nනිල නො වන ප්‍රතිඵලවලට අනුව බොන් - බොන් මාකෝස් බහුතරයක් සදහා ලබා ගත යුතු ඡන්ද මිලියන 27.5 ඉක්මවා ඇති බව සදහන්.\nමුළු ඡන්ද සංඛ්‍යාවෙන් සියයට 94ක් පමණ ගණනය කර අවසන් වූ අවස්ථාවේ මාකෝස්ට ඡන්ද මිලියන 29.9ක් ලැබී ඇති අතර, එය ඔහුගේ ප්‍රධානතම ප්‍රතිවාදියා වූ හිටපු උප ජනාධිපතිනී ලෙනී රොබ්රෙඩෝ ලැබූ ඡන්ද සංඛ්‍යාව මෙන් දෙගුණයක්.\nදශක දෙකකට වැඩි කාලයක් පැවති ෆර්ඩිනන්ඩ් මාකෝස්ගේ පාලනය 1986 වසරේ පෙරළා දමනු ලැබුවේ ජනතා විප්ලවයකින්.\nඉන් 36 වසරකට පසු ව ඔහුගේ පුත්‍රයා බලයට පැමිණීම අනපේක්ෂිත සිදුවීමක් බව විචාරකයන් පෙන්වා දෙනවා.",
       "URL": "https://www.hirunews.lk/303980/පිලිපීන-ජනපතිවරණයෙන්-මාකෝස්ට-ජය",
       "Category": "International News",
       "Parent URL": "https://www.hirunews.lk/international-news.php?pageID=50"
}