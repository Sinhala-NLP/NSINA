{
       "Source": "hirunews",
       "Timestamp": "Thursday, 07 May 2015 - 12:58",
       "Headline": "සටන්කාමීන් සහ ආරක්ෂක අංශ අතර උග්‍ර ගැටුම්",
       "News Content": "ඇෆ්ගනිස්ථානයේ තලේබාන් සටන්කාමීන් සහ ආරක්ෂක අංශ අතර යළිත් ගැටුම් උත්සන්න වී තිබෙනවා. විදෙස් වාර්තා සඳහන් කළේ ඇෆ්ගනිස්ථානයේ හුන්ඩූස් නගරයේ දෙපාර්ශවය අතර දරුණු ගැටුම් මේ වනවිට පවතින බවයි. ගැටුම් හේතුවෙන් දස දහසක් පමණ ජනතාව අවතැන්ව තිබෙනවා. අයි.එස්. සටන්කාමින් යටතේ පුහුණුව ලැබූ වෙනත් රටවලට අයත් ජිහාඞ්වරුන්, තලේබාන් සටන්කාමීන් සමග එක්ව ඇෆ්ගනිස්ථාන ආරක්ෂක හමුදාවන්ට එරෙහිව ප්‍රහාර දියත් කර ඇති බවයි විදෙස් වාර්තා තවදුරටත් සඳහන් කළේ.",
       "URL": "https://www.hirunews.lk/108994/සටන්කාමීන්-සහ-ආරක්ෂක-අංශ-අතර-උග්‍ර-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=736"
}