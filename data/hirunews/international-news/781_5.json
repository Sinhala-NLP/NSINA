{
       "Source": "hirunews",
       "Timestamp": "Monday, 02 December 2013 - 13:19",
       "Headline": "සිරියාව වෙනුවෙන් ලෙබනනයේ ගැටුම්.",
       "News Content": "ලෙබනනයේ ටි‍්‍රපොලි ප්‍රදේශයේ ඇතිවූ ගැටුම් හේතුවෙන් දින දෙකක් තුළදී පුද්ගලයන් 10 දෙනෙකු ජීවිතක්ෂයට පත්වී තිබෙනවා. මොවුන් ජීවිතක්ෂයට පත්ව ඇත්තේ ඉලක්ක වෙඩික්කරුවන්ගේ ප්‍රහාර හේතුවෙන් බව විදෙස් වාර්තා සඳහන් කළා. සිරියානු ජනාධිපති බෂාර් අල් අසාද්ට පක්ෂපාතීව සහ ඊට විරුද්ධව ලෙබනනයේ උතුරු ප්‍රදේශයේ මේ වන විට ගැටුම් ඇතිව තිබෙනවා. ගැටුම් හේතුවෙන් පුද්ගලයන් 10 දෙනෙකු මිය ගොස් 50කට වැඩි පිරිසක් තුවාල ලබා ඇති බවයි විදෙස් වාර්තා සදහන් කළේ. ලෙබනනයේ වෙසෙන එක් පිරිසක් සිරියානු ජාතික ධජය ඔසවා ඇති අතර, සෙසු පිරිස කැරළිකරුවන්ගේ ධජය ඔසවා තිබෙනවා. මෙය පදනම් කරගනිමිනුයි ලෙබනනයේ මේ වන විට ගැටුම් හටගෙන ඇත්තේ.",
       "URL": "https://www.hirunews.lk/72586/සිරියාව-වෙනුවෙන්-ලෙබනනයේ-ගැටුම්",
       "Category": "International News",
       "Parent URL": "https://www.hirunews.lk/international-news.php?pageID=781"
}