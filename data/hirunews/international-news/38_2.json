{
       "Source": "hirunews",
       "Timestamp": "Saturday, 30 July 2022 - 14:03",
       "Headline": "චීනෙන් ශ්‍රී ලංකාවට එන නැව ගැන ඉන්දියාවේ උකුසු ඇස් දිගුවෙයි",
       "News Content": "චීනයේ අභ්‍යවකාශ පර්යේෂණ සහ ගවේෂණ සිදු කරන යුවාන් වැං 5 නෞකාව අගෝස්තු 11 වන දා මෙරට හම්බන්තොට වරායට පැමිණිමට නියමිත බව රොයිටර් පුවත් සේවය වාර්තා කරනවා.\nචිනයේ ජියෑන් ඉන් වරායෙන් පසුගිය ජූලි 13 වන දා පිටත්වු එම නෞකාව මේ වනවිට නැගෙනහිර චින මුහුදු ප්‍රදේශයේ යාත්‍රා කරමින් සිටිනවා.\nවිදෙස් මාධ්‍ය වාර්තාකරන්නේ මෙම නෞකාව හම්බන්තොට වරායට පැමිණ අදාළ පහසුකම් ලබා ගැනිමෙන් පසුව සතියක කාලයක් රැදිසිටිමින් ඉන්දියන් සාගරයේ වයඹ දිග මුහුදු ප්‍රදේශයේ අභ්‍යවකාශ නිරික්ෂණය , චන්ද්‍රිකා පාලනය සහ අනෙකුත් පරේෂණ කටයුතු සිදු කිරිමට නියමිත බවයි.\nඑවන් පසුබිමක මෙම නෞකාව ශ්‍රි ලංකාවට පැමිණිම ඉන්දියාවේ ආරක්ෂාවට සහ ආර්ථීකයට බලපෑමක් වනු ඇති බව ඉන්දිය විදේශ කටයුතු අමාත්‍ය අරින්දම් බග්චි මාධ්‍ය හමුවක් කැඳවමින් ප්‍රකාශ කර තිබුණා.",
       "URL": "https://www.hirunews.lk/311406/චීනෙන්-ශ්‍රී-ලංකාවට-එන-නැව-ගැන-ඉන්දියාවේ-උකුසු-ඇස්-දිගුවෙයි",
       "Category": "International News",
       "Parent URL": "https://www.hirunews.lk/international-news.php?pageID=38"
}