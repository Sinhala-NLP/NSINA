{
       "Source": "hirunews",
       "Timestamp": "Thursday, 14 April 2016 - 15:38",
       "Headline": "අවාසනාව ගෙනා සෙල්ෆිය",
       "News Content": "ඉන්දියාවේ කේරළ ප්‍රාන්තයේ තරුණයකු අලියකු සමග සෙල්ෆි ඡායාරූපයක් ගැනීමට යාමේදී අනතුරට ලක්වී තිබෙනවා.\nඅලියා සමග ඡායාරූපය ගැනීමට උත්සාහ කල මෙම තරුණයාට අලියා පහරදී ඇති බවයි ඉන්දීය පුවත් සේවාවල දැක්වෙන්නේ.\nආගමික ස්ථානයක පැවති උත්සවයකට එක්වීමෙන් පසු විවේක ගන්වා සිටි අලියාට කෙසෙල් ලබාදෙමින් මෙම තරුණයා සෙල්ෆි ඡායාරූපය ගැනීමට උත්සාහ කර ඇතැයි සඳහන්.\nඒ අලියා හිමිකරුගේ ද අනුදැනුමකින් තොරවයි.\nඑම අවස්ථාවේදී අලියා දැඩි වෙහෙසට පත්ව සිටි බව ද විදෙස් මාධ්‍ය අනාවරණ කර තිබෙනවා.\nඅලි හිමිකරුවා ද එම අවස්ථාව වන විට නින්දට ගොස් සිටි බවටයි හෙළිවී ඇත්තේ.\nඅදාළ තරුණයාගේ ක්‍රියාව නොරිස්සු අලියා ඔහුට පහරදී තිබෙනවා.\nතරුණයාගේ කෑ ගැසීම ඇසීමෙන් පසුව එම ස්ථානයට පැමිණි ප්‍රදේශවාසීන් විසින් ඔහු රෝහල්ගත කර ඇතැයි සඳහන්.\nකෙසේවෙතත් ඔහුගේ තත්වය බරපතල නොවන බවයි ඉන්දීය වාර්තා සඳහන් කලේ.",
       "URL": "https://www.hirunews.lk/130848/අවාසනාව-ගෙනා-සෙල්ෆිය",
       "Category": "International News",
       "Parent URL": "https://www.hirunews.lk/international-news.php?pageID=646"
}