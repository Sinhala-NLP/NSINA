{
       "Source": "hirunews",
       "Timestamp": "Tuesday, 05 October 2021 - 13:25",
       "Headline": "විදේශ මැදිහත්වීම්වලට එරෙහිව සිංගප්පූරුව නීතියක් සම්මත කරයි",
       "News Content": "දේශීය ක්‍රියාකාරකම්වලට විදේශ බලපෑම් එල්ල කිරීම වැළැක්වීම සඳහා සිංගප්පූරු පාර්ලිමේන්තුව නීතියක් සම්මත කරගෙන තිබෙනවා.\nඊයේ ඒ පිළිබඳ පැය 10කට අධික විවාදයක් ද පැවති බවයි විදෙස් වාර්තා සඳහන් කළේ.\nකෙසේ නමුත් එමගින් විරුද්ධ මතධාරින් මර්දනය කිරීමක් සිදුවිය හැකි බවට විවේචන ද එල්ල වනවා.\nසම්මත කර ගැණුනු නව නීතියට අනුව සිංගප්පූරු රජය විසින් එදිරිවාදි ලෙස සලකන පුද්ගලයන්ගේ තොරතුරු සමාජ මාධ්‍ය විසින් ලබාදිය යුතු වනවා.\nඑසේ නොමැතිනම් අදාල පළ කිරීම් අවහිර කරන ලෙස සිංගප්පූරු රජයට නියෝග කළ හැකියි.\nසිංගප්පූරු රජය පවසන්නේ විදේශ බලපෑම් මත ක්‍රියාකරන පුද්ගලයන් තම රටට හානිකර බවයි.\nඒ අනුව, ඔවුන්ගේ අරමුදල් මූලාශ්‍රයන් හෙළිදරව් කර ගත යුතු බව සිංගප්පූරු රජයේ අදහසයි.",
       "URL": "https://www.hirunews.lk/284138/විදේශ-මැදිහත්වීම්වලට-එරෙහිව-සිංගප්පූරුව-නීතියක්-සම්මත-කරයි",
       "Category": "International News",
       "Parent URL": "https://www.hirunews.lk/international-news.php?pageID=90"
}