{
       "Source": "hirunews",
       "Timestamp": "Monday, 02 April 2018 - 7:29",
       "Headline": "ඇමරිකානු භාණ්ඩ 128කට චීනය බදු පනවයි",
       "News Content": "ඇමරිකානු භාණ්ඩ රැසක් සඳහා බදු පැනවීමට චීනය පියවර ගෙන තිබෙනවා.\nවිදෙස් මාධ්‍ය වාර්තා කළේ චීනය විසින් ඇමරිකාවෙන් ආනයනය කරන භාණ්ඩ 128 ක් සඳහා මෙලෙස සියයට 25 ක බදු ප්‍රතිශතයක් නියම කර ඇති බවයි.\nමෙම බදු පැනවීමේ සමස්ත වටිනාකම ඇමරිකානු ඩොලර් බිලියන 03 ඉක්මවන බවයි වාර්තාවන්නේ.\nචීනයෙන් ආනයනය කරන භාණ්ඩ සඳහා ඩොලර් බිලියන 50 ඉක්මවූ බදු පැනවීමට ඇමරිකානු ජනාධිපති ඩොනල්ඩ් ට්‍රම්ප් ගනු ලැබූ තීරණයට ප්‍රතිචාර දැක්වීමට සූදානම් බව චීනය පසුගියදා ප්‍රකාශ කළා.\nඇමරිකාව සහ චීනය අතර වෙළඳ යුද්ධයක අවදානම හේතුවෙන් ආසියානු කොටස් මිල පහත වැටීමක්ද මේ වනවිට පෙන්නුම් කර තිබෙනවා.",
       "URL": "https://www.hirunews.lk/187437/ඇමරිකානු-භාණ්ඩ-128කට-චීනය-බදු-පනවයි",
       "Category": "International News",
       "Parent URL": "https://www.hirunews.lk/international-news.php?pageID=380"
}