{
       "Source": "hirunews",
       "Timestamp": "Sunday, 14 June 2020 - 15:18",
       "Headline": "ජනප්‍රිය බොලිවුඩ් නළු Sushant සියදිවි හානිකරගනී",
       "News Content": "ජනප්‍රිය බොලිවුඩ් නළුවෙකු වන සුෂාන් සිං රාජ්පුත් මුම්බායි හි පිහිටි සිය නිවසේදී සිය දිවි හානි කරගෙන තිබෙනවා.\nඑරට මාධ්‍ය වාර්තා සඳහන් කළේ ඔහු සිය නිවසේ ගෙළ වැළලාගෙන සිය දිවි හානි කරගෙන ඇති බවයි.\nමිය යන විට මොහු 34 වන වියේ පසුවුණා.\nසුපිරි ඉන්දීය ක්‍රිකට් නායක එම්.එස්. දෝනිගේ ජීවන කතාව අලලා සකස් කරන ලද එම්.එස්. දෝනි දි අන්ටෝල්ඩ් ස්ටෝරි නම් චිත්‍රපටයේ දෝනිගේ චරිතයට පණ පොවනු ලැබුවේ ද මොහු විසින්.\nහින්දි චිත්‍රපට රැසකට සිය රංගන දායකත්වය ලබාදී ඇති සුෂාන් සිං රාජ්පුත් සිය දිවි හානි කර ගැනීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/243036/ජනප්‍රිය-බොලිවුඩ්-නළු-sushant-සියදිවි-හානිකරගනී",
       "Category": "International News",
       "Parent URL": "https://www.hirunews.lk/international-news.php?pageID=178"
}