{
       "Source": "hirunews",
       "Timestamp": "Wednesday, 13 January 2016 - 13:47",
       "Headline": "ගර්භණී නම් අර්තාපල් කන්නේ බලාගෙනයි",
       "News Content": "ගැබිණි සමයේ අර්තාපල් වැඩි වශයෙන් ආහාරයට ගැනීම දියවැඩියාවට හේතුවන බවට සමීක්ෂණයකදී හෙළිකරගෙන තිබෙනවා.\nසතියකට දින කිහිපයක් අර්තාපල් ආහාරයට ගැනීම තුලින් ගර්භණී කාන්තාවන්ගේ දියවැඩියා අවධානම ඉහළ යන බවයි සමීක්ෂකයන් පෙන්වාදී ඇත්තේ.\nඅර්තාපල්වල අඩංගු පිශ්ඨය තුලින් රුධිරයේ සීනි මට්ටම ඉහළ නැංවීම මීට හේතුව බව ඔවුන් ප්‍රකාශ කරනවා.\nඅමරිකා විද්‍යාඥයන් පිරිසක් මෙම සමීක්ෂණය සිදුකර ඇත්තේ ගර්භණී කාන්තාවන් විසිඑක් දහසක් පමණ යොදා ගනිමින්.\nකෙසේවෙතත් බ්‍රිතාන්‍ය වෛද්‍ය කණ්ඩායමක් පෙන්වා දෙන්නේ අමරිකානු සමීක්ෂකයන් මෙම තොරතුරු නිවැරදිව ඔප්පු කර පෙන්වා නොමැති බවයි.\nගර්භණී සමයේදී කාන්තාවන්ට වැඩි වශයෙන් පිශ්ඨය සහිත ආහාර / කෙඳි සහිත ආහාර මෙන්ම පළතුරු සහ එළවලු ආහාරයට ගැනීමට සිදුවන බව බ්‍රිතාන්‍ය වෛද්‍යවරුන් සඳහන් කරනවා.",
       "URL": "https://www.hirunews.lk/123947/ගර්භණී-නම්-අර්තාපල්-කන්නේ-බලාගෙනයි",
       "Category": "International News",
       "Parent URL": "https://www.hirunews.lk/international-news.php?pageID=673"
}