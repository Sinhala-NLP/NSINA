{
       "Source": "hirunews",
       "Timestamp": "Monday, 13 November 2017 - 6:49",
       "Headline": "update :- ඉරාන - ඉරාක දේශ සීමාවේ ඇතිවූ භූ කම්පනයෙන් මියගිය සංඛ්‍යාව ඉහළට",
       "News Content": "ඉරාන - ඉරාක දේශසීමාවේ ඇති වු භූ කම්පනයෙන් මියගිය සංඛ්‍යාව 145  දක්වා ඉහළ ගොස් තිබෙනවා.\nතවත් 1000 කට අධික පිරිසක්  තුවාල ලබා ඇති බවයි විදෙස් මාධ්‍ය වාර්තා කළේ.\nවිශාල පිරිසක්  භූ කම්පනයත් සමග කඩාවැටුනු ගොඩනැගිලි අතර සිරව ඇති අතර, ඔවුන් මුදාගැනීමේ මෙහෙයුම් තවදුරටත් ක්‍රියාත්මකයි.\nරික්ටර් පරිමාණයේ 7.3 ක ප්‍රබලත්වයෙන් යුත් මෙම භූ කම්පනයෙන් ඉරානයේ ගම්මාන අටකට බලපෑම් එල්ලවී ඇති බව විදෙස් මාධ්‍ය වාර්තා කළා.\nUpdate :- Monday, November 13, 2017 10.00 Am\n-------------------------------------------------------------------\nupdate :- ඉරාන - ඉරාක දේශසීමාවේ භූ කම්පනයෙන් මියගිය සංඛ්‍යාව 130 දක්වා ඉහළට\nඉරාන - ඉරාක දේශසීමාවේ හලබ්ජා නගරයේ නිරිත දිග ප්‍රදේශයේ ඇති වු භූ කම්පනයෙන් මියගිය සංඛ්‍යාව 130 දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ තවත් විශාල පිරිසක්  භූ කම්පනයත් සමග කඩාවැටුනු ගොඩනැගිලි අතර සිරව ඇති බවට විශ්වාස කෙරෙන බවයි.\nමේ වනවිට ගලවාගැනීමේ මෙහෙයුම් ක්‍රියාත්මක බවද එම වාර්තාවල දැක්වෙනවා.\nරික්ටර් පරිමාණයේ 7.3 ක අගයක් ගත් මෙම භූ කම්පනයෙන් වැඩිම බලපෑමක් එල්ලවී ඇත්තේ ඉරානයටයි.\nUpdate :- Monday, November 13, 2017 7.50 Am\n-------------------------------------------------------------------\nඉරාන - ඉරාක දේශ සීමාවේ භූ කම්පනයකින් 60 ක් මරුට\nඉරාක සහ ඉරාන දේශසීමාවේ ඇති වු රික්ටර් පරිමාණයේ 7.3 ක භූ කම්පනයකින් ඉරාන වැසියන් 61 දෙනෙකු මියගොස් තවත් 300කට අධික පිරිසක් තුවාල ලබා තිබෙනවා.\nවිදෙස් මාධ්‍ය සදහන් කළේ මියගිය පුද්ගලයින්ගෙන් 57 දෙනෙකු ඉරාන වැසියන් වන අතර ඉතිරි හතරදෙනා ඉරාක වැසියන් බවයි.\nදේශසීමා අතර පවතින හලබ්ජා නගරයේ නිරිත දිග ප්‍රදේශයේ මෙම භූ කම්පනය සිදුව ඇති අතර මේ නිසා එම ප්‍රදේශයට විදුලිබලයද ඇණහිට තිබෙනවා.\nකුවේට්, තුර්කිය සහ ඊශ්‍රායලයටද මෙම භූ කම්පනය දැනී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/175872/update-ඉරාන-ඉරාක-දේශ-සීමාවේ-ඇතිවූ-භූ-කම්පනයෙන්-මියගිය-සංඛ්‍යාව-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=422"
}