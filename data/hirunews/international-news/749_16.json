{
       "Source": "hirunews",
       "Timestamp": "Wednesday, 18 March 2015 - 21:02",
       "Headline": "ටියුනීසියාවේ කෞතුකාගාරයට වෙඩි ප්‍රහාරයක්. 8 ක් මරුට.",
       "News Content": "ටියුනීසියාවේ පාර්ලිමේන්තුව ආසන්නයේ ඇති බර්ඩෝ කෞතුකාගාර ගොඩනැගිල්ලට අද එල්ලවූ වෙඩි ප්‍රහාර කිහිපයක් හේතුවෙන් පුද්ගලයන් 8 දෙනෙකු ජීවිතක්ෂයට පත්වී තිබෙනවා. විදෙස් වාර්තා සඳහන් කළේ තවත් පුද්ගලයන් 21 දෙනෙකු තුවාල ලබා රෝහල් ගතකර ඇති බවයි. හමුදා ඇඳුමට සමාන ඇඳුමකින් සැරසුනු තුවක්කුකරුවන් පිරිසක් විසින් මෙම ප්‍රහාරය එල්ල කර තිබෙනවා. මීට අමතරව තවත් පුද්ගලයන් 10 දෙනෙකු ප්‍රාණ ඇපයට ගෙන  ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/105804/ටියුනීසියාවේ-කෞතුකාගාරයට-වෙඩි-ප්‍රහාරයක්-8-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=749"
}