{
       "Source": "hirunews",
       "Timestamp": "Monday, 27 September 2021 - 10:20",
       "Headline": "ඇෆ්ගනිස්ථානයේ හසාරා ගොවි පවුල් 800ක් වගා බිම්වලින් පළවා හරී",
       "News Content": "ඇෆ්ගනිස්ථානයේ හසාරා ජනවර්ගයට අයත් ගොවි පවුල් 800ක පමණ පිරිසක් සිය වගාබිම්වලින් පළවා හැර තිබෙනවා.\nතලේබාන් සංවිධානය, ඇෆ්ගනිස්ථානයේ බලය අත්පත් කරගැනීමත් සමඟ සුළු ජන කණ්ඩායම්වලට සිදු කරන ප්‍රචණ්ඩකාරී හා හිංසාකාරී බලපෑම් ඉහළ ගොස් ඇති බවයි විදෙස් වාර්තා පෙන්වා දෙන්නේ.\nඇෆ්ගනිස්ථාන ජනගහණයෙන් 9%ක් පමණ හසාරා වැසියන් නියෝජනය කරන අතර, මෙලෙස අතහැර දමා යන ඔවුන්ගේ වගා බිම් එරට බහුතරය වන පශ්තුන් වැසියන්ට ලබාදීමට තලේබාන් සටන්කාමීන් පියවර ගනිමින් සිටින බවට යි චෝදනා එල්ල වෙන්නේ.",
       "URL": "https://www.hirunews.lk/283349/ඇෆ්ගනිස්ථානයේ-හසාරා-ගොවි-පවුල්-800ක්-වගා-බිම්වලින්-පළවා-හරී",
       "Category": "International News",
       "Parent URL": "https://www.hirunews.lk/international-news.php?pageID=92"
}