{
       "Source": "hirunews",
       "Timestamp": "Monday, 18 May 2015 - 18:35",
       "Headline": "ලිංගික අපයෝජනයකට ලක්වී සිටි හෙදිය මිය යයි",
       "News Content": "රෝහල් කම්කරුවෙකු අතින් බරපතල ලිංගික අපයෝජනයකට ලක්වී ගෙල සිරකර මරා දැමීමට දැරුණු උත්සාහයෙන් බේරී වසර 42ක් විසංඥ තත්ත්වයෙන් රෝහල්ගතව සිටි අරුණා ෂැන්බෝග් නමැති ඉන්දීය හෙදිය අද උදෑසන මරණයට පත්වුණා. වයස අවුරුදු 25ක්ව සිටියදී 1973 වසරේ ඇය මෙම සිද්ධියට මුහුණ දුන් අතර, මිය යන තෙක් යාන්ත්‍ර ආධාරයෙන් ආහාර ලබාදී තිබෙනවා. ඇය මුහුණ දුන් තත්ත්වය මරණාසන්න රෝගීන් සම්බන්ධයෙන් ඉන්දීය නීතිය පිළිබඳ විවාදයකට ද මුල් වුණා. එමෙන්ම අපයෝජන චෝදනා සම්බන්ධයෙන් එවකට ඉන්දියාවේ පැවැති නීතියට අනුව චූදිතයාට ස්ත්‍රී දූෂණ චෝදනා එල්ල නොවීම ද විශේෂත්වයක්. මිනී මැරීමට තැත් කිරීමේ චෝදනා මත සත් වසරක් සිර දඩුවම් විදීමෙන් අනතුරුව ඔහු නිදහස ලැබුවා.",
       "URL": "https://www.hirunews.lk/109721/ලිංගික-අපයෝජනයකට-ලක්වී-සිටි-හෙදිය-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=733"
}