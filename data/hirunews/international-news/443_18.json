{
       "Source": "hirunews",
       "Timestamp": "Saturday, 02 September 2017 - 10:27",
       "Headline": "ශ්‍රේෂ්ඨාධිකරණ තීන්දුව ගැන කෙන්යානු ජනපති උදහස් වෙයි",
       "News Content": "පසුගිය දා පැවැති ජනාධිපතිවරණයේ ප්‍රතිඵල අවලංගු කොට නව මැතිවරණයක් පැවැත්විය යුතු බවට කෙන්යානු ශ්‍රේෂ්ඨාධිකරණය ලබාදුන් තීන්දුව එරට ජනාධිපති උහුරු කෙන්යාටාගේ දැඩි විවේචනයට ලක්වී තිබෙනවා.\nශ්‍රේෂ්ඨාධිකරණ තීන්දුවට ගරු කරන බව ඔහු මුලින් ප්‍රකාශ කළ ද පසුව රූපවාහිනය ඔස්සේ ජනතාව අමතමින් ඔහු එම තීන්දුව විවේචනයට ලක් කළා.\nකෙන්යානු ජනාධිපතිවරණයේදී අක්‍රමිකතා සිදුවූ බව පවසමින් එහි ප්‍රතිඵලය අවලංගු කිරීමට එරට ශ්‍රේෂ්ඨාධිකරණය ඊයේ තීන්දු කළ අතර, එමගින් නියෝග කළේ දින 60ක් ඇතුළත නව ජනාධිපතිවරණයක් පැවැත්විය යුතු බවටයි.",
       "URL": "https://www.hirunews.lk/169978/ශ්‍රේෂ්ඨාධිකරණ-තීන්දුව-ගැන-කෙන්යානු-ජනපති-උදහස්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=443"
}