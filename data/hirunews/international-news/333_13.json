{
       "Source": "hirunews",
       "Timestamp": "Saturday, 15 September 2018 - 11:23",
       "Headline": "ධ‍්‍රැව අයිස් මනින්න, අභ්‍යාවකාශයට ලේසර් චන්ද්‍රිකාවක්",
       "News Content": "ධ‍්‍රැව ප්‍රදේශ ඇතුළු මිහිතලයේ අයිස් ආවරණයට කාලගුණ වෙනස නිසා කොතරම් හානියක් සිදුවී ඇත්දැයි සොයා බැලීම සඳහා පෘථිවියට ලේසර් කිරණ යොමු කරන චන්ද්‍රිකාවක් උඩු ගුවනට යැවීමට ඇමරිකාව සැරසෙනවා.\nඅයිස් සැට් ටූ ලෙස නම් කෙරුණු මෙම චන්ද්‍රිකාව මගින් ඇන්ටාටිකාව, ග්‍රීන්ලන්තය මෙන්ම අයිස් කුට්ටි පාවෙන ආක්ටික් සාගරයේ අයිස් ගවේෂණයට ලක් කරනු ඇති.\nපෘථිවියට කිලෝමීටර් 500ක් ඈතින් කක්ෂගත කෙරෙන මෙම ලේසර් චන්ද්‍රිකාව කැලිෆෝනියාවේ වැන්ඩන්බර්ග් ගුවන් හමුදා ගුවන් තොටුපළින් අද උඩු ගුවන බලා නික්මීමට නියමිතයි.",
       "URL": "https://www.hirunews.lk/199948/ධ‍්‍රැව-අයිස්-මනින්න-අභ්‍යාවකාශයට-ලේසර්-චන්ද්‍රිකාවක්",
       "Category": "International News",
       "Parent URL": "https://www.hirunews.lk/international-news.php?pageID=333"
}