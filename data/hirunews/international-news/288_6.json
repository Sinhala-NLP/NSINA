{
       "Source": "hirunews",
       "Timestamp": "Friday, 22 February 2019 - 9:52",
       "Headline": "උතුරු කොරියාවේ දරුණු ආහාර අර්බුදයක්",
       "News Content": "මේ වසර සඳහා තම ආහාර අවශ්‍යතාව ටොන් මිලියන 1.4කින් හිඟ වී ඇති බව උතුරු කොරියාව, ජගත් සංවිධානය වෙත දැනුම් දී තිබෙනවා.\nඒ අනුව ජනතාවට ලබාදෙන සලාකය අඩකින් කපා හැරීමට සිදුව ඇති බවයි එමගින් ප්‍රකාශ කළේ.\nඋතුරු කොරියානු න්‍යෂ්ටික සහ මිසයිල වැඩසටහන හේතුවෙන් ජගත් සංවිධානය විසින් එරටට එරෙහිව 2006 වසරේ සිට දැඩි සම්බාධක ක්‍රියාත්මක කරනු ලබනවා.\nඑම සම්බාධක මෙන්ම දැඩි උණුසුම, නියඟය සහ ජල ගැලීම් හේතුවෙන් මෙලෙස ආහාර අර්බුදයක් ඇති වී තිබෙන බවයි උතුරු කොරියාව ජගත් සංවිධානය දැනුම් දී ඇත්තේ.\nකෙසේ නමුත්, ජනපති ට්‍රම්ප් සහ උතුරු කොරියානු නායක කිම් ජොං අන් අතර දෙසැම්බර් 27 වන දා සහ 28 වන දා වියට්නාමයේ පැවැත්වෙන දෙවන සමුළුවේදී ජගත් සංවිධාන සම්බාධක ඉවත් කර ගැනීමට අවස්ථාවක් උදා වනු ඇති.",
       "URL": "https://www.hirunews.lk/210942/උතුරු-කොරියාවේ-දරුණු-ආහාර-අර්බුදයක්",
       "Category": "International News",
       "Parent URL": "https://www.hirunews.lk/international-news.php?pageID=288"
}