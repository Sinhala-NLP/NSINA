{
       "Source": "hirunews",
       "Timestamp": "Sunday, 02 June 2019 - 9:16",
       "Headline": "ඇමරිකාව සමඟ යුද්ධයක් විනාශකාරී විය හැකි බව, චීන ආරක්ෂක ඇමති කියයි",
       "News Content": "ඇමරිකා එක්සත් ජනපදය සහ චීනය අතර යුද්ධයක් විනාශකාරී විය හැකි බව චීන ආරක්ෂක අමාත්‍ය වෙයි ෆෙන්හේ ප්‍රකාශ කළා.\nසිංගප්පූරුවේ පැවැත්වෙන ෂැංග්‍රිලා ආරක්ෂක සංවාද සමුළුවට එක්වෙමින් ඔහු කියා සිටියේ තායිවානය චීනයෙන් වෙන් කිරීමට කිසිවෙකු උත්සාහ දැරුවහොත් එය තම භූමියේ බෙදීමක් ලෙස සළකන බවයි.\nතායිවානයට සහය පළ කිරීම මෙන්ම දකුණු චීන මුහුදේ නාවික කටයුතු සම්බන්ධයෙන් චීන ආරක්ෂක අමාත්‍යවරයා ඇමරිකාවට ප්‍රබල වාග් ප්‍රහාරයක් එල්ල කළා.\nවෙළඳ යුද්ධයේදී අවසානය දක්වා සටන් කිරීමට තම රට සූදානම් අතර, සාකච්ඡා කිරීමට අවශ්‍ය නම් ඒ සඳහා දොරටු විවෘත කර ඇති බවද චීන ආරක්ෂක අමාත්‍ය වෙයි ෆෙන්හේ වැඩිදුරටත් කියා සිටියා.",
       "URL": "https://www.hirunews.lk/217558/ඇමරිකාව-සමඟ-යුද්ධයක්-විනාශකාරී-විය-හැකි-බව-චීන-ආරක්ෂක-ඇමති-කියයි",
       "Category": "International News",
       "Parent URL": "https://www.hirunews.lk/international-news.php?pageID=261"
}