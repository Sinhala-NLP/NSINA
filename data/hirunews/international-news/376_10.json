{
       "Source": "hirunews",
       "Timestamp": "Sunday, 15 April 2018 - 17:27",
       "Headline": "සිරියාවට එල්ල කළ ප්‍රහාරය ට්‍රම්ප්ගේ මනෝ නාටකයක් - වොෂින්ටන් පෝස්ට් පුවත්පත",
       "News Content": "සිය මිතුරු රටවල් වන බ්‍රිතාන්‍යය සහ ප්‍රංශය සමඟ ඇමරිකා එක්සත් ජනපදය සිරියාවට එල්ල කළ ප්‍රහාරය ට්‍රම්ප් පරිපාලනයේ අපේක්ෂාවන් පිළිබිඹු නොකරන බව වොෂින්ටන් පෝස්ට් පුවත්පත සඳහන් කළා.\nපෙන්ටගනයේ උපදේශකයෙකු වන ජෝර්ජ් වොෂින්ටන් සරසවියේ මහාචාර්ය ස්ටීවන් බිඩ්ල් උපුටා දක්වමින් පුවත්පත කියා සිටියේ එය ට්‍රම්ප්ගේ මනෝ නාටකයක් බවයි.\nවිශේෂයෙන් සිරියාවේ ඇමරිකානු හමුදා ඉවත් කර ගැනීමට සැලසුම් කර සිටියදී මෙවැනි ප්‍රහාරයක් තුළින් ළඟා කර ගත හැකි ඉලක්කයන් සීමිත බව පුවත්පත වැඩිදුරටත් සදහන් කළා.",
       "URL": "https://www.hirunews.lk/188454/සිරියාවට-එල්ල-කළ-ප්‍රහාරය-ට්‍රම්ප්ගේ-මනෝ-නාටකයක්-වොෂින්ටන්-පෝස්ට්-පුවත්පත",
       "Category": "International News",
       "Parent URL": "https://www.hirunews.lk/international-news.php?pageID=376"
}