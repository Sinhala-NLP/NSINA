{
       "Source": "hirunews",
       "Timestamp": "Tuesday, 27 August 2013 - 9:32",
       "Headline": "සේතු සමුද්‍රම් ව්‍යාපෘතිය පරිසරය විනාශ කරන බවට යළි චෝදනා.",
       "News Content": "ඉන්දු - ලංකා මුහුදු සීමාවේ ඉදිකෙරෙන සේතු සමුද්‍රම් ඇළ මාර්ගය මගින් පරිසරයට විශාල හානියක් සිදුවන බව ඉන්දීය පරිසර ආරක්ෂණ සංවිධානයක් පෙන්වා දෙනවා. වෙරළ ක්‍රියාකාරී ජාලය නම් වූ මෙම සංවිධානයේ ප්‍රධානියා ඉන්දීය භූ විද්‍යා සමීක්ෂණ ආයතනයේ හිටපු ප්‍රධානියායි. මෙම සංවිධානය පෙන්වා දෙන්නේ සේතු සමුද්‍රම් ව්‍යාපෘතිය සාමුද්‍රික - ජෛව පරිසරය විනාශ කරන අතර ආර්ථික වශයෙන් ඵලදායී නොවන බවයි. ජාත්‍යන්තර භූ විද්‍යාත්මක උරුමයක් වන රාම්සේතු නොහොත් ආදම්ගේ පාලමට එමගින් වන හානිය ඔවුන් මෙහිදී විශේෂයෙන් පෙන්වා දෙනවා.",
       "URL": "https://www.hirunews.lk/65942/සේතු-සමුද්‍රම්-ව්‍යාපෘතිය-පරිසරය-විනාශ-කරන-බවට-යළි-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=809"
}