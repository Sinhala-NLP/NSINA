{
       "Source": "hirunews",
       "Timestamp": "Sunday, 31 July 2022 - 18:18",
       "Headline": "රුසියානු ෂෙල් ප්‍රහාරයකින් යුක්‍රේන ප්‍රබල ව්‍යාපාරියෙක් ජීවිතක්ෂයට",
       "News Content": "යුක්‍රේනයේ දකුණු දිග නගරයක් වන මයිකොලයිව් වෙත එල්ල කෙරුණු දැවැන්ත රුසියානු ෂෙල් වෙඩි ප්‍රහාරයකින් යුක්රේනයේ ධනවත් ම ව්‍යාපාරිකයෙකු සහ ඔහුගේ බිරිඳ මියගොස් තිබෙනවා.\nමෙලෙස මිය ගොස් ඇත්තේ 74 හැවිරිදි ව්‍යාපාරික ඔලෙස්කි වඩටුර්ස්කි (Oleksiy Vadatursky) සහ ඔහුගේ බිරිඳ වන රයිසා (Raisa) යි.\nමියගිය ව්‍යාපාරිකයා ධාන්‍ය අපනයනයට සම්බන්ධ අයෙක් වන අතර 'නිබුලෝන්' සමාගම් ජාලයේ හිමිකරුවා ද වනවා.\nඔහු \"යුක්රේනයේ වීරයා\" යන ගෞරව සම්මානයෙන් ද පුද ලැබූවෙක්.\nමෙම ප්‍රහාරය සම්බන්ධයෙන් මයිකොලයිව් නගරාධිපතිවරයා ප්‍රකාශ කළේ, මෙය මෙතෙක් නගරයට එල්ල වූ දරුණුතම රුසියානු බෝම්බ ප්‍රහාරය මෙය විය හැකි බවයි.\nමෙම ප්‍රහාරයෙන් නගරයේ හෝටලයකට, ක්‍රීඩා සංකීර්ණයකට, පාසල් දෙකකට සහ සේවා මධ්‍යස්ථානයකට මෙන්ම නිවාසවලට ද හානි සිදුව තිබෙනවා.\nනගරාධිපතිවරයා ව්‍යාපාරිකයා පිළිබඳ පැවසුවේ ව්‍යාපාරික වඩතුර්ස්කි, මයිකොලයිව් කලාපය හා යුක්රේනය පිළිබඳ බොහෝ දේ කළ බවයි.\nයුක්රේනය සහ රුසියාව අතර යුද්ධය හේතුවෙන්, තිරිඟු සහ අනෙකුත් ධාන්‍ය අපනයනය කරන ප්‍රධාන රටවල්වල අපනයන කඩාකප්පල් වීම නිසා ලොව පුරා ආහාර මිල ද ඉහළ ගොස් තිබෙනවා.",
       "URL": "https://www.hirunews.lk/311509/රුසියානු-ෂෙල්-ප්‍රහාරයකින්-යුක්‍රේන-ප්‍රබල-ව්‍යාපාරියෙක්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=37"
}