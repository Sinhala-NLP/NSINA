{
       "Source": "hirunews",
       "Timestamp": "Saturday, 10 October 2015 - 14:16",
       "Headline": "ඉන්දියාවේ දිල්ලි අගනුවරට ඇතුළු වන වාහනවලට දුම් බද්දක්",
       "News Content": "ඉන්දියාවේ නව දිල්ලි නුවරට ඇතුළු වන වාහනවලින් දුම් බද්දක් අය කිරීම සඳහා එරට ශ්‍රේෂ්ඨාධිකරණය ඊයේ (09) අවසර ලබාදුන්නා. මිලියන 17ක් වාසය කරන නවදිල්ලි නගරය, ලොව වායු දූෂණය ඉහළම නගරයක් ලෙස ලෝක සෞඛ්‍ය සංවිධානය විසින් ද හදුන්වා තිබෙනවා. ශ්‍රේෂ්ඨාධිකරණය ඊයේ අවසර ලබාදී ඇත්තේ නවදිල්ලියට ඇතුළු වන සැහැල්ලූ වාණිජ වාහනවලින් රුපියල් 700ක බද්දක් අය කිරීමටයි. එමෙන්ම විශාල ලොරි රථවලින් රුපියල් 1300ක් අය කිරිමට ද ශ්‍රේෂ්ඨාධිකරණය අවසර ලබාදී තිබෙනවා. එම නියෝගය මාස 4ක කාලයක් සඳහා අත්හදා බැලීමක් ලෙස ක්‍රියාත්මක කරන ලෙසයි ඉන්දීය ශ්‍රේෂ්ඨාධිකරණය අවසර ලබාදී ඇත්තේ. ලෝක සෞඛ්‍ය සංවිධානය පසුගිය වසරේ නිකුත් කළ වාර්තාවට අනුව ලොව නගර 1600ක් අතුරෙන් ධූලි අංශුවලින් වැඩි වශයෙන්ම දූෂණය වී ඇත්තේ නවදිල්ලියේ අහස් කුසයි.",
       "URL": "https://www.hirunews.lk/118223/ඉන්දියාවේ-දිල්ලි-අගනුවරට-ඇතුළු-වන-වාහනවලට-දුම්-බද්දක්",
       "Category": "International News",
       "Parent URL": "https://www.hirunews.lk/international-news.php?pageID=698"
}