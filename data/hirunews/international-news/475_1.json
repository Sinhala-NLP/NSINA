{
       "Source": "hirunews",
       "Timestamp": "Wednesday, 31 May 2017 - 16:33",
       "Headline": "බරපතල ලෙස දූෂණය වූ තරුණියක් වැරදිකරු වෙයි",
       "News Content": "තුවක්කුවක් හිසට තබා තරුණියක් බරපතල ලෙස දුෂණය කළ පුවතක් විදෙස් මාධ්‍ය වාර්තා කරනවා.\nපාකිස්තානයේ පන්ජාබ් නගරයේ සිදු වූ මෙම සිද්ධියට මුහුණ පා තිබෙන්නේ 19 හැවිරිදි තරුණියක්.\nඇයගේ ඥාතියෙකු මෙලෙස තුවක්කුවක් හිසට තබා දුෂණය කර ඇති අතර මේ පිලිබඳ  කිසිවෙකුට පැවසුවහොත් ඇයට වෙඩි තබන බව අදාළ ඥාතියා පවසා ඇති බවයි විදෙස් මාධ්‍ය සඳහන් කළේ.\nකෙසේ වෙතත් දුෂණයට ලක් වූ  තරුණිය මේ සම්බන්ධයෙන් ගමේ ගැටළු විසඳන \"පංචායන්\" සභාවට පවසා තිබෙනවා.\nඑහිදී මෙම දුෂණයට ලක්වූ තරුණිය වැරදිකරු වී ඇති බවයි වාර්තාවන්නේ.ඒ අනුව ඇයව ගල් ගසා මැරීමට නියමවී තිබෙනවා.\nඅනතුරුව එම ගමෙන් පලාගිය තරුණිය මෙම සියලු කරුණු සම්බන්ධයෙන් පවසා පොලිසියට පැමිණිල්ලක් කර තිබෙනවා.\nඒ අනුව පොලිසිය විසින්  පංචායන් සභාවට නඩු පවරා ඇති බවයි සඳහන් වන්නේ.\nමේ හේතුව නිසා තරුණියට නියම වූ දඬුවම තාවකාලිකව අවලංගු කර තිබෙනවා.",
       "URL": "https://www.hirunews.lk/162541/බරපතල-ලෙස-දූෂණය-වූ-තරුණියක්-වැරදිකරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=475"
}