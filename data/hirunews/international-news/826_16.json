{
       "Source": "hirunews",
       "Timestamp": "Monday, 01 July 2013 - 8:51",
       "Headline": "ඊජිප්තු ජනපතිට එරෙහි උද්ඝෝෂණ තවත් දැඩි වෙයි.",
       "News Content": "ඊජිප්තු ජනාධිපතිවරයාට එරෙහිව පවතින විරෝධතා මේ වනවිට තවදුරටත් උග්‍ර අතට පත් වෙමින්  පවතින බව විදෙස් වාර්තා පවසනවා. ඊජිප්තුවේ පවතින දැඩි නීතිරීති වහාම වෙනස් කළ යුතු බවටත් ජනාධිපති මොහොමඞ් මොර්සි සිය ධුරයෙන් වහාම ඉවත්විය යුතු බවටත් බල කරමින් උද්ඝෝෂකයන් මාසයකට ආසන්න කාලයක සිට ඊජිප්තුව පුරා විරෝධතා ව්‍යාපාර දියත් කර තිබෙනවා. විශේෂයෙන් කයිරෝ අගනුවර මිලියන ගණනක් විරෝධතාකරුවන් එක්රැස්වෙමින් සිටින බවයි විදෙස් මාධ්‍ය වාර්තාවල දැක්වෙන්නේ. අද දිනයේ ද ඊජිප්තු ජනාධිපතිවරයාට එරෙහිව දැවැන්ත විරෝධතාවයක් පැවැත්වීමට නියමිත අතර ඊට මුහුණදීමට තමන්ද සූදානම් බව ඊජිප්තු ජනාධිපති මොහොමඞ් මොර්සි පසුගියදා ප්‍රකාශ කර තිබුණා.",
       "URL": "https://www.hirunews.lk/62105/ඊජිප්තු-ජනපතිට-එරෙහි-උද්ඝෝෂණ-තවත්-දැඩි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=826"
}