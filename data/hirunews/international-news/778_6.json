{
       "Source": "hirunews",
       "Timestamp": "Friday, 13 December 2013 - 13:24",
       "Headline": "ගුවන් යානා වල ජංගම දුරකථන භාවිතයට අමෙරිකාවේ අනුමැතිය.",
       "News Content": "ගුවන් යානා තුලදී ජංගම දුරකථන සහ දත්ත සේවාවන් භාවිත කිරීමට ඇමෙරිකානු සන්නිවේදන කොමිසමේ අනුමැතිය ලැබී තිබෙනවා. ඒ සඳහා කොමිසමේ තුනෙන් දෙකක අනුමැතිය හිමිවුණු බවයි එහි සභාපති ටොම් වීලර් ප්‍රකාශ කළේ. මෙය භාවිතය පිළිබඳ රෙගුලාසියක් නොව තාක්ෂණය පිළිබඳ කරුණක් ලෙසයි ඔහු හැඳින්වූයේ. ගුවන් යානා තුලදී අන්තර්ජාල සහ කෙටි පණිවුඩ පහසුකම් භාවිත කිරීමට හැකිවුව ද දුරකථන ඇමතුම් ලබාගැනීමට මෙතෙක් අවසර හිමිවූයේ නැහැ. ගුවන් තලයේ සන්නිවේදන ගැටුමක් වැළැක්වීම එහි අරමුණයි. එහෙත්, දැන් ඒ සඳහා ජංගම දුරකථන තරංග මාලා වෙන්දේසි කිරීමට ද ඇමෙරිකාව සූදානම්.",
       "URL": "https://www.hirunews.lk/73355/ගුවන්-යානා-වල-ජංගම-දුරකථන-භාවිතයට-අමෙරිකාවේ-අනුමැතිය",
       "Category": "International News",
       "Parent URL": "https://www.hirunews.lk/international-news.php?pageID=778"
}