{
       "Source": "hirunews",
       "Timestamp": "Tuesday, 01 December 2015 - 9:07",
       "Headline": "සිරියානු ගුවන් ප්‍රහාර පිළිබඳ බ්‍රිතාන්‍ය පාර්ලිමේන්තුවේ ඡන්දයක්",
       "News Content": "ඉරාකයේ ක්‍රියාත්මක බ්‍රිතාන්‍ය ගුවන් හමුදා ප්‍රහාර සිරියාවේ අයි.එස්. ඉලක්ක වෙත ද දිගු කිරීම පිළිබදව බ්‍රිතාන්‍ය පාර්ලිමේන්තුවේ ඡන්දයක් හෙට පැවැත්වෙනවා.\nබ්‍රිතාන්‍ය අග්‍රාමාත්‍ය ඬේවිඞ් කැමරන් කියා සිටියේ ඒ සදහා එක්දින විවාදයක් ද ලබාදී ඇති බවයි.\nබ්‍රිතාන්‍යයේ කන්සර්වටිව් රජය සිරියාවේ ගුවන් ප්‍රහාර සඳහා කැමැත්ත පළ කළ ද, කම්කරු විපක්ෂය ඊට දක්වන්නේ දැඩි විරෝධයක්.\nකෙසේ නමුත්, බ්‍රිතාන්‍ය කම්කරු පක්ෂ නායක ජෙරමි කෝබින් තම පක්ෂයේ මන්ත්‍රීවරුන්ට යෝජනාව සම්බන්ධයෙන් නිදහසේ ඡුන්දය ප්‍රකාශ කිරීමට අවස්ථාවක් ලබාදී තිබෙනවා.",
       "URL": "https://www.hirunews.lk/121139/සිරියානු-ගුවන්-ප්‍රහාර-පිළිබඳ-බ්‍රිතාන්‍ය-පාර්ලිමේන්තුවේ-ඡන්දයක්",
       "Category": "International News",
       "Parent URL": "https://www.hirunews.lk/international-news.php?pageID=684"
}