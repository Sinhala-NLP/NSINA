{
       "Source": "hirunews",
       "Timestamp": "Friday, 11 December 2015 - 15:33",
       "Headline": "රජයේ ඉහළ නිලධාරියකුගේ 20 ක ගැටයා 13 ක දැරියක් දුෂණය කරයි",
       "News Content": "13 හැවිරිදි අමරිකානු දැරියක් දුෂණය කිරීම සහ තවත් අයෙකුට ලිංගික අතවර කිරීමේ චෝදනා මත පකිස්ථාන රාජ්‍යතාන්ත්‍රිකයකුගේ පුත්‍රයකු අත්අඩංගුවට ගෙන තිබෙනවා.\nමෙහ්මුද් රහිමුන් නම් 20 හැවිරිදි තරුණයා පසුගිය ඔක්තෝම්බර් මාසයේදී නිර්ණාමිකව පණිවුඩ යැවිය හැකි සමාජ වෙබ් අඩවියක් ඔස්සේ අදාළ දැරිය හඳුනාගෙන ඇති බවයි විදෙස් පුවත් සේවාවල දැක්වෙන්නේ.\nඅනතුරුව තවත් සමාජ වෙබි අඩවි කිහිපයක් ඔස්සේ ඔවුන් දැන හඳුනාගෙන ඇති අතර ඊට සති කිහිපයකට පසු ඔවුන් පෞද්ගලිකවම හමුවී තිබෙනවා.\nඑවැනි හමුවීම් කිහිපයකින් පසු පසුගිය පළමුවනදා නිව්යෝර්ක් නුවර හෝටලයකදී දැරිය දුෂණයට ලක්ව ඇති බවටයි අනාවරණ වී ඇත්තේ.\nඇයගේ යෙහෙළියකට ද සැකකාර තරුණයා අපයෝජනය කිරීමට උත්සාහ කර ඇතැයි නීතිඥවරුන් ප්‍රකාශකර තිබෙනවා.\nකෙසේවෙතත් මෙම තරුණයාගේ පියා පවසන්නේ මෙය ගොතනු ලැබු කථාවක් බවයි. තම පුත්‍රයා එවැනි වරදකරුවකු නොවන බවයි ඔහු සඳහන් කර ඇත්තේ.",
       "URL": "https://www.hirunews.lk/121840/රජයේ-ඉහළ-නිලධාරියකුගේ-20-ක-ගැටයා-13-දැරියක්-දුෂණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=681"
}