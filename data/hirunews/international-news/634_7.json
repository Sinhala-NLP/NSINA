{
       "Source": "hirunews",
       "Timestamp": "Sunday, 15 May 2016 - 11:38",
       "Headline": "වෙනිසියුලානු ජනපති එරට කම්හල් අත්පත් කරගැනීමට නියෝග කරයි",
       "News Content": "නිෂ්පාදනය නතර කර ඇති කම්හල් රජයට පවරාගෙන ඒවායේ හිමිකරුවන් සිරගත කිරීමට වෙනිසියුලානු ජනාධිපති නිකලස් මදුරෝ නියෝග කර තිබෙනවා.\nඔහු පසුගිය සිකුරාදා රට තුළ හදිසි තත්ත්වයක්ද ප්‍රකාශයට පත් කළා.\nවිදේශීය ආක්‍රමණිකයන්ගෙන්  රට බේරාගැනීම සඳහා එම පියවර ගත් බවයි ඔහු කියා සිටියේ.\nකෙසේ නමුත් ජනාධිපති මදුරෝ බලයෙන් ඉවත් කිරීම සඳහා ජනමත විචාරණයක් පවත්වන ලෙස බල කරමින් විපක්ෂ ක්‍රියාකාරීන් කර්කාස් අගනුවර විරෝධතාවල නිරතවනවා.\nලොව විශාලතම තෙල් සංචිත පවතින වෙනිසියුලාව ලෝක වෙළඳපොලේ තෙල් මිල පහත වැටීම හේතුවෙන් දැන් මුහුණදෙන්නේ දැඩි ආර්ථික අර්බුදයකටයි.",
       "URL": "https://www.hirunews.lk/133255/වෙනිසියුලානු-ජනපති-එරට-කම්හල්-අත්පත්-කරගැනීමට-නියෝග-කරයි",
       "Category": "International News",
       "Parent URL": "https://www.hirunews.lk/international-news.php?pageID=634"
}