{
       "Source": "hirunews",
       "Timestamp": "Monday, 04 February 2013 - 17:58",
       "Headline": "ජූලියා ගිලාඞ් පරදින ලකුණු.",
       "News Content": "ඕස්ට්‍රේලියාවේ මීළග මහමැතිවරණයෙන් අගමැතිනි ජූලියා ගිලාඞ්ගේ වත්මන් කම්කරු පක්ෂ රජය පරාජයට පත්වනු ඇතැයි ජනමත සමීක්ෂණයකින් හෙළි වී තිබෙනවා. ලබන සැප්තැම්බරයේ  ඕස්ට්‍රේලියානු මහමැතිවරණය පැවැත්වෙන බව ප්‍රකාශයට පත් කිරීමෙන් අනතුරුව එහි පැවැත්වූ ප්‍රථම ජනමත සමීක්ෂණය මෙයයි. එම සමීක්ෂණයට අනුව තනි පක්ෂයක් ලෙස ජූලියා ගිලාඞ්ගේ කම්කරු පක්ෂයට සියයට 32 ක ජන ප්‍රසාදයක් හිමිවන අතර විපක්ෂයට සියයට 48 ක ජනතා කැමැත්තක් හිමිවනවා.  ඕස්ට්‍රේලියාවේ ප්‍රථම අගමැතිනිය වූ ජූලියා ගිලාඞ් මුහුණදුන් නවතම දේශපාලන පසුබෑම වන්නේ සිය ජ්‍යෙෂ්ඨ අමාත්‍යවරුන් දෙදෙනෙකු ඉල්ලා අස්වීමයි.",
       "URL": "https://www.hirunews.lk/52731/ජූලියා-ගිලාඞ්-පරදින-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=866"
}