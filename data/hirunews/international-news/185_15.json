{
       "Source": "hirunews",
       "Timestamp": "Thursday, 09 April 2020 - 19:23",
       "Headline": "බංග්ලාදේශයේ රෝහින්ග්‍යා සරණාගත කඳවුරු වසා දැමේ",
       "News Content": "කොරෝනා වෛරසයේ ව්‍යාප්තිය වැළැක්වීම සඳහා මියන්මාරයේ සිට නීතිවිරෝධී ලෙස සංක්‍රමණය වූ මිලියනයකට අධික රෝහින්ග්‍යා මුස්ලිම් වැසියන් ජිවත් වන දකුණු බංග්ලාදේශයේ සරණාගත කඳවුරු වසා දැමීමට එරට රජය පියවර ගෙන තිබෙනවා.\nකඳවුරු තුළින් මේ දක්වා කිසිදු රෝගියෙකු වාර්තා වී නැතත්, පවතින වෛද්‍ය පහසුකම් හිඟය හමුවේ කොරෝනා වසංගතය සීග්‍ර ලෙස ව්‍යාප්ත විය හැකි බවටයි සහන කණ්ඩායම් අනතුරු අඟවා ඇත්තේ.\nබංග්ලාදේශයේ මේ වනවිට කොරෝනා රෝගීන් 330 දෙනෙකු වාර්තා වී ඇති අතර මරණ සංඛ්‍යාව 21ක් දක්වා ඉහළ ගොස් තිබෙනවා.",
       "URL": "https://www.hirunews.lk/238291/බංග්ලාදේශයේ-රෝහින්ග්‍යා-සරණාගත-කඳවුරු-වසා-දැමේ",
       "Category": "International News",
       "Parent URL": "https://www.hirunews.lk/international-news.php?pageID=185"
}