{
       "Source": "hirunews",
       "Timestamp": "Tuesday, 16 October 2018 - 9:25",
       "Headline": "කශෝගි ඝාතනය වූ බව පිළිගැනීමට සෞදි අරාබිය සැරසෙන බවට තොරතුරු",
       "News Content": "සෞදි මාධ්‍යවේදී ජමාල් කශෝගි තුර්කියේ ඉස්තාන්බූල් නුවර සිය කොන්සල් කාර්යාලය තුළ දී මිය ගිය බව පිළිගැනීමට සෞදි අරාබි රජය සූදානම් වන බවට වාර්තා පළ වනවා.\nඇමරිකානු මාධ්‍ය සඳහන් කළේ කශෝගිගෙන් දැඩි ලෙස ප්‍රශ්න කිරීමේදී එම ක්‍රියාමාර්ග වැරදී යාමෙන් ඔහු මිය ගිය බව පිළිගැනීමට සෞදි අරාබිය සූදානම් වන බවයි.\nඔහු පැහැර ගැනීම සෞදි කණ්ඩායමේ මුල් අරමුණ වූ බව ඔවුන් ප්‍රකාශ කරන්නේ යැයි ද වාර්තා වනවා.\nකෙසේ නමුත්, තමාගේ දැඩි විවේචකයෙකු වූ කශෝගි ඝාතනයට ලක්වූ බවක් පිළිබදව තමා නොදන්නේ යැයි සෞදි අරාබියේ බිල් සල්මාන් කුමරු පැවසූ බව ජනපති ට්‍රම්ප් ඊයේ ප්‍රකාශ කළා.\nතුර්කිය පවසන්නේ කශෝගි කොන්සල් කාර්යාලය තුළ ඝාතනය වූ බවට සාක්ෂි තමන් සතු වන බවයි.",
       "URL": "https://www.hirunews.lk/202220/කශෝගි-ඝාතනය-වූ-බව-පිළිගැනීමට-සෞදි-අරාබිය-සැරසෙන-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=325"
}