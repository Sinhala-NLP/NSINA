{
       "Source": "hirunews",
       "Timestamp": "Wednesday, 21 September 2016 - 10:46",
       "Headline": "සිරියානු සහනාධාර රථ පෙළට එල්ල වූ ප්‍රහාරය ගැන ඇමරිකාවෙන් රුසියාවට චෝදනා",
       "News Content": "සිරියාවේදී ඇලෙප්පෝ නගරය ආසන්නයේදී සහන රැගත් රථ පෙළකට එල්ල වූ ප්‍රහාරයේ වගකීම රුසියාව භාර ගත යුතු බව ඇමරිකාව ප්‍රකාශ කර තිබෙනවා.\nසිරියාවේ රතු කුරුස සේවකයින් විසින් රැගෙන යමින් තිබූ මෙම සහනාධාර රථ පෙළට පෙරේදා ගුවන් ප්‍රහාරයක් එල්ල වූ අතර එමගින් පුද්ගලයන් 11 දෙනෙකු ජීවිතක්ෂයට පත්වුණා.\nඇමරිකාව චෝදනා කළේ මෙම ප්‍රහාරයට රුසියාව සම්බන්ධ බවයි.\nඑහෙත් රුසියාව එය ප්‍රතික්ෂේප කර තිබෙනවා. එරට ආරක්ෂක අමාත්‍යාංශය නිවේදනයක් නිකුත් කරමින් සඳහන් කළේ මෙම රථ පෙළට එල්ල වූයේ ගොඩබිම් ප්‍රහාරයක් මිස ගුවන් ප්‍රහාරයක් නොවන බවයි.",
       "URL": "https://www.hirunews.lk/143468/සිරියානු-සහනාධාර-රථ-පෙළට-එල්ල-වූ-ප්‍රහාරය-ගැන-ඇමරිකාවෙන්-රුසියාවට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=583"
}