{
       "Source": "hirunews",
       "Timestamp": "Sunday, 22 October 2017 - 14:20",
       "Headline": "උතුරු කොරියාවෙන් ඕස්ට්‍රේලියාවට විශේෂ ලිපියක්",
       "News Content": "උතුරු කොරියාව විසින් ඕස්ට්‍රේලියාවට විශේෂ ලිපියක් එවා ඇති බව ඕස්ට්‍රේලියානු රජය පවසනවා.\nඩොනල්ඩ් ට්‍රම්ප්ගේ පරිපාලනයෙන් ඈත් වී සිටින ලෙස ඉල්ලීමක් කරමින් උතුරු කොරියාව විසින් මෙම ලිපිය ඒවා ඇති බවයි වාර්තා වන්නේ.\nඋතුරු කොරියාව විනාශ කර දමන බවට ඇමරිකානු ජනාධිපති ඩොනල්ඩ් ට්‍රම්ප් කළ ප්‍රකාශය  අදාල ලිපියෙන්  දැඩි ලෙස හෙළා දකින බව සඳහන්.\nඕස්ට්‍රේලියානු අගමැති මැල්කම් ටර්න්බුල් පවසන්නේ මෙම ලිපිය වෙනත් රටවලට ද යවා ඇති බවයි.\nඉන්දුනීසියාවේ පිහිටි උතුරු කොරියානු තානාපති කාර්යාලය හරහා  මෙම ලිපිය යොමුකර ඇති අතර උතුරු කොරියාවේ උත්තරීතර ජනතා සභාවේ විදේශ කටයුතු පිළිබඳ කමිටුව විසින් මෙය ලියා ඇති බවයි වාර්තා වන්නේ.\nට්‍රම්ප් පරිපාලනයේ සාහසික ක්‍රියාවන්ගෙන් ඉවත් වී සිටින ලෙසට අනෙකුත් රාජ්‍යන්ට ඉල්ලීමක් කර ඇති අතර ඉදිරියේදී භයංකාර න්‍යෂ්ටික විනාශයක්\nසිදුවිය හැකි බව ද එම ලිපියෙන් දන්වා තිබෙනවා.\nජපානයට, දකුණු කොරියාවට සහ ඇමරිකාවට මිසයිල ප්‍රහාරයක් එල්ල කරන බවට තර්ජනය කරමින් උතුරු කොරියාව විසින් මේ වන විට උණුසුම්කාරී වාතාවරණයක් බිහිකර ඇති ඕස්ට්‍රේලියානු අගමැති මැල්කම් ටර්න්බුල් වැඩිදුරටත් පවසනවා.\nචක්‍රලේඛයක් ලෙසින් මෙම ලිපිය තවත් රටවල් බොහොමයකට යවා ඇති බවයි අගමැති ටර්න්බුල් පවසා ඇත්තේ.",
       "URL": "https://www.hirunews.lk/174131/උතුරු-කොරියාවෙන්-ඕස්ට්‍රේලියාවට-විශේෂ-ලිපියක්",
       "Category": "International News",
       "Parent URL": "https://www.hirunews.lk/international-news.php?pageID=429"
}