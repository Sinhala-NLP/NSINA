{
       "Source": "hirunews",
       "Timestamp": "Thursday, 17 December 2015 - 8:28",
       "Headline": "ඇමරිකානු - තායිවාන අවි ගණුදෙනුවට චීනයේ විරෝධය",
       "News Content": "ඇමරිකා, තායිවානය සමඟ ඇතිකර ගෙන ඇති අවි ගණුදෙනුවක් පිළිබඳව චීනය දැඩි විරෝධය පළ කරනවා.\nඇමරිකානු ඩොලර් බිලියන 1 යි දශම 8 යි 3 ක වටිනාකමකින් යුත් ආයුධ තොගයක් තායිවානයට ලබාදීමටයි ඇමරිකාව තීරණය කර ඇත්තේ. එය තම උපායමාර්ගික ප්‍රතිපත්තියක් අනුව ගත් තීරණයක් බවද ඇමරිකාව පවසනවා.\nඅවි ගණුදෙනුවට අදාළ ඇමරිකානු සමාගම්වලට එරෙහිව සම්බාධක පැනවීමටයි චීනය තීරණය කර ඇත්තේ.\nචීනය, තායිවානය තමන්ගේ කොලණියක් ලෙස සළකනවා. මේ හේතුවෙන් ඇමරිකාව, තායිවානයට අවි සැපයීම චීනයේ උදහසට ලක්ව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/122232/ඇමරිකානු-තායිවාන-අවි-ගණුදෙනුවට-චීනයේ-විරෝධය",
       "Category": "International News",
       "Parent URL": "https://www.hirunews.lk/international-news.php?pageID=680"
}