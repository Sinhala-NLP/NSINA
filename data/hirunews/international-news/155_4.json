{
       "Source": "hirunews",
       "Timestamp": "Friday, 06 November 2020 - 13:36",
       "Headline": "ඇමරිකානු ජනාධිපතිවරණයේ ඡන්ද ගණන් කිරීම තවදුරටත්",
       "News Content": "ඇමරිකානු ජනාධිපතිවරණයේ ඡන්ද ගණන් කිරීම තවදුරටත් සිදුවන අතර මේ වනවිට එය සීමාවී ඇත්තේ තීරණාත්මක ප්‍රාන්ත කිහිපයකටයි.\nකොවිඩ්19 වසංගතය හේතුවෙන් මෙවර භාවිත කෙරුණු මිලියන සංඛ්‍යාත තැපැල් ඡන්ද ගණන් කිරීමට සිදුවීම මෙලෙස අවසන් ඡන්ද ප්‍රතිඵලය පමාවීමට හේතුවයි.\nඑම ක්‍රියාවලිය නතර කිරීමට ජනපති ට්‍රම්ප්ගේ කණ්ඩායම දැරූ උත්සාහය මෙතෙක් සාර්ථක වී නැහැ.\nඑමෙන්ම, එම ඡන්ද වැඩි වශයෙන් ගණනය කිරීමත් සමඟ ඩිමොක්‍රටික් පක්ෂ අපේක්ෂක ජෝ බයිඩ්න් තවදුරටත් ජයග්‍රහණයට ආසන්න වී තිබෙනවා.\nමේ වනවිට ඔහු ජයග්‍රහණය සඳහා අවශ්‍ය කොට්ඨාශ නියෝජිත ඡන්ද 270 න් 264 ක් ලබා සිටින අතර ජනපති ට්‍රම්ප්ට හිමිව ඇත්තේ එම ඡන්ද 214 ක් පමණයි.",
       "URL": "https://www.hirunews.lk/254136/ඇමරිකානු-ජනාධිපතිවරණයේ-ඡන්ද-ගණන්-කිරීම-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=155"
}