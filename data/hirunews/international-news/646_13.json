{
       "Source": "hirunews",
       "Timestamp": "Thursday, 14 April 2016 - 16:27",
       "Headline": "මියන්මාරයේ භූ කම්පනයෙන් ඇසෑම් ප්‍රාන්තයේ දෙදෙනෙකු මරුට",
       "News Content": "මියන්මාරයේ ඊයේ සිදුවු භූ කම්පනයෙන් ඇසෑම් ප්‍රාන්තයේ පුද්ගලයන් දෙදෙනෙකු මියගොස් ඇතැයි අනාවරණ වී තිබෙනවා.\nතවත් 70 කට වැඩි පිරිසක් තුවාල ලබා ඇති බවයි වාර්තා වන්නේ.\nරික්ටර් පරිමාණයේ ඒකක 6.8 ක ප්‍රබලත්වයෙන් යුත් කම්පනය ඇසෑම් ප්‍රාන්තයේ නැගෙනහිර සහ ඊසානදිග ප්‍රදේශවලට ද දැනී තිබුනා.\nඉන්දියාව සහ මියන්මාරය අතර දේශසීමා කලාපයේ හටගත් මෙම කම්පනය කොල්කටා සහ දිල්ලි ඇතුලු ප්‍රදේශවලට ද බලපා තිබු බවයි ඉන්දීය පුවත් සේවා සඳහන් කලේ.\nමේ හේතුවෙන් විදුලිබල පද්ධතියට / සන්නිවේදන පද්ධතිවලට මෙන්ම දුම්රිය සේවා ද අඩාල වී තිබෙනවා.",
       "URL": "https://www.hirunews.lk/130846/මියන්මාරයේ-භූ-කම්පනයෙන්-ඇසෑම්-ප්‍රාන්තයේ-දෙදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=646"
}