{
       "Source": "hirunews",
       "Timestamp": "Friday, 04 January 2013 - 19:08",
       "Headline": "ඉන්දීය දේශපාලනඥයෙකුට ජනතාවගෙන් ගුටි.",
       "News Content": "නවදිල්ලියේ පොලිස් ස්ථානවල සිටින කාන්තා පොලිස් නිලධාරිනියන් සංඛ්‍යාව කඩිනමින් ඉහළ දැමීමට ඉන්දීය රජය සූදානම් වනවා. පසුගිය දෙසැම්බර් 16 වන දා අතවරයට ලක්ව මිය ගිය වෛද්‍ය ශිෂ්‍යාවගේ සිද්ධියෙන් අනතුරුව මෙම පියවර ගෙන ඇත්තේ කාන්තාවන්ට පොලිස් ස්ථානවලට පැමිණිමේදී සිදුවන අපහසුතා මඟ හරවා ගැනීමටයි.\nමේ අතර, කාන්තාවකට අතවර කිරීමට තැත් කළ ඇසැම් ප්‍රාන්තයේ ප්‍රාදේශීය දේශපාලනඥයෙකු තම පක්ෂයෙන් ඉවත් කිරීමට ඉන්දීය කොංග්‍රස් පක්ෂය තීරණය කර තිබෙනවා. මෙම පුද්ගලයා අදාළ කාන්තාවට අතවර කිරීමට උත්සාහ කරන අවස්ථාවේ ඇයගේ කෑගැසීම ඇසී එම ස්ථානයට පැමිණි ප්‍රදේශවාසීන් ඔහුගේ ඇඳුම් ගලවා පහර දී ඇති බව සඳහන්. පහරදීමට එක්වූ බහුතර පිරිස කාන්තාවන් වීම ද විශේෂත්වයක්.",
       "URL": "https://www.hirunews.lk/50828/ඉන්දීය-දේශපාලනඥයෙකුට-ජනතාවගෙන්-ගුටි",
       "Category": "International News",
       "Parent URL": "https://www.hirunews.lk/international-news.php?pageID=1548"
}