{
       "Source": "hirunews",
       "Timestamp": "Saturday, 30 May 2015 - 16:11",
       "Headline": "මුහුද ගොඩකරන්නේ  හමුදා කඳවුරුවලටලු",
       "News Content": "දකුණු චීන මුහුදේ මතභේදයට ලක්වූ දිවයින් ආශ්‍රීතව මුහුද ගොඩ කර සිදුකරන ඉදිකිරීම් වහා නතර කරන්නැයි ඇමරිකා එක්සත් ජනපදය චීනයෙන් ඉල්ලා සිටිනවා. ඇමරිකානු ආරක්ෂක ලේකම් ඈෂ්ටන් කාටර් මේ බව ප්‍රකාශ කළේ සිංගප්පූරුවේ දැන් පැවැත්වෙන ෂැංග්‍රීලා ආරක්ෂක සංවාද සමුළුවට එක්වෙමින්. එහිදී ඔහු වැඩිදුරටත් සදහන් කළේ චීනයේ එම පියවර ජාත්‍යන්තර නීතියට පටහැනි බවයි. මෙලෙස කෘතිම දිවයින් තනමින් චීනය දකුණු චීන මුහුදේ හමුදා කදවුරු පිහිටුවීමට උත්සාහ කරන බවටයි ඇමරිකාව චෝදනා කළේ.",
       "URL": "https://www.hirunews.lk/110468/මුහුද-ගොඩකරන්නේ-හමුදා-කඳවුරුවලටලු",
       "Category": "International News",
       "Parent URL": "https://www.hirunews.lk/international-news.php?pageID=730"
}