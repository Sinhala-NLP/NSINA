{
       "Source": "hirunews",
       "Timestamp": "Friday, 10 July 2015 - 13:41",
       "Headline": "හදිසියේ ඉන්දුනීසියාවේ ගුවන්තොටුපල 5 ක් වැසේ",
       "News Content": "ඉන්දුනීසියාවේ නැගෙනහිර ජාවා ප්‍රදේශයේ රන්ග් ගිනිකන්ද පිපිරී ගිනිකඳු දුමාරය පැතිරීම හේතුවෙන් එරට ගුවන්තොටුපල 5 ක් තාවකාලිකව වසා දමා තිබෙනවා. සංචාරකයන් අතර ප්‍රකට බාලි දිවයින වෙත ගුවන් ගමන් ද මේ නිසා අඩාල වී ඇති බවයි විදෙස් වාර්තා සඳහන් කළේ. මේ නිසා  ඕස්ට්‍රේලියානු සංචාරකයන් රැසක් බාලි දිවයින වෙත සිය සංචාරයන් අවලංගු කර තිබෙනවා. ගිනිකඳු දුමාරයෙන් දර්ශන පථය අවහිර වීම නිසා ඉන්දුනීසියාවේ ලොම්බොක් ජාත්‍යන්තර ගුවන්තොටුපල ද මෙලෙස වසා දමා ඇති බව සඳහන්.",
       "URL": "https://www.hirunews.lk/112963/ගිනිකඳු-පිපිරීම-නිසා-ඉන්දුනීසියාවේ-ගුවන්තොටුපල-5-ක්-වැසේ",
       "Category": "International News",
       "Parent URL": "https://www.hirunews.lk/international-news.php?pageID=720"
}