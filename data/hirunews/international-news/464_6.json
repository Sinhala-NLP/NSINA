{
       "Source": "hirunews",
       "Timestamp": "Monday, 03 July 2017 - 12:10",
       "Headline": "කොන්දේසි සැපිරීමට කටාරයට ලබාදුන් කාල විරාමය දිගු කරයි",
       "News Content": "සෞදි අරාබිය ඇතුලූ ගල්ෆ් කලාපීය රටවල් විසින් ඉදිරිපත් කළ කොන්දේසි සපුරාලීම සඳහා කටාරයට ලබාදී තිබූ දින 10 ක කාල විරාමය තව පැය 48කින් දිර්ඝ කර තිබෙනවා.\nඑම කාලය අවසන් වීමට නියමිතව තිබුණේ ඊයේ මැදියම් රැයෙන්.\nගල්ෆ් කලාපීය රටවල මැදිහත්කරු ලෙස කටයුතු කරන කුවේට් රාජ්‍යයේ ඉල්ලීමක් මතයි මෙම කාල විරාමය දීර්ඝ කර ඇත්තේ.\nසෞදි අරාබිය ඇතුලූ ගල්ෆ් කලාපීය රටවල් විසින් කටාර් රාජ්‍යයට මෙම සම්බාධක පනවනු ලැබුවේ පසුගිය ජුනි 5 වනදායි .\nඅරාබි රටවල් විසින් කටාර් රාජ්‍ය වෙත පසුගිය ජුනි 23 වෙනිදා ඉදිරිපත් කරන ලද ඉල්ලීම් ඇතුළත් ලැයිස්තුව පහතින්.\n1) මුස්ලිම් සහෝදරත්වය සංවිධානය සමග සම්බන්ධතා අත්හැරීම.\n2) සිය රටවල් හතරේ පුරවැසියන්ට කටාරයේ පුරවැසිභාවය ලබා නොදීම සහ දැනට එසේ පුරවැසිභාවය ලබා දී තිබෙන පුද්ගලයන් පිටුවහල් කිරීම.\n3) ත්‍රස්තවාදයට අනුබල දීමේ චෝදනාව යටතේ අවශ්‍යව සිටින පුද්ගලයන් එම රටවල් හතරට භාරදීම.\n4) ඇමෙරිකා එක්සත් ජනපදය විසින් ත්‍රස්තවාදී සංවිධාන ලෙස නම් කරනු ලැබ තිබෙන ඕනෑම සංවිධානයකට ලබාදෙන මූල්‍යාධාර වහාම නතර කිරීම.\n5) විශේෂයෙන්ම සවුදි අරාබිය ඇතුළු සිය රටවල විරුද්ධ පක්ෂ නායකයන්ට කටාරය මූල්‍යාධාර ලබා දුන් අවස්ථා පිළිබඳව සවිස්තර වාර්තාවක් ලබාදීම.\n6) අල් ජසීරා (Al Jazeera) පමණක් නොව අරාබියා 21 (Arabi21) සහ මිඩ්ල් ඊස්ට් අයි (Middle East Eye) ඇතුළු අනෙක් සියලුම\nමාධ්‍ය ආයතනවලට ලබාදෙන මූල්‍යාධාර වහාම නතර කිරීම.\n07) සිය රටවලට වන්දි මුදලක් ගෙවීම (ප්‍රමාණය අනාවරණය වී නැත).",
       "URL": "https://www.hirunews.lk/164969/කොන්දේසි-සැපිරීමට-කටාරයට-ලබාදුන්-කාල-විරාමය-දිගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=464"
}