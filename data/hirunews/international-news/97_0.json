{
       "Source": "hirunews",
       "Timestamp": "Monday, 06 September 2021 - 19:59",
       "Headline": "ඇෆ්ගනිස්ථානයෙන් ඉවත් කරගත් 124,000ක් අතර නුසුදුස්සන් රැසක්",
       "News Content": "ඇමරිකානු බයිඩ්න් පරිපාලනය විසින් ඇෆ්ගනිස්ථානයෙන් ඉවත් කරගත් 124,000 ක් පමණ වූ ඇෆ්ගන් ජාතිකයන් අතරින් විශාල පිරිසක් ඒ සඳහා සුදුසුකම් නොලැබූවන් බව අනාවරණය වී තිබෙනවා.\nඇමරිකානු රාජ්‍ය ලේකම් ඇන්තනි ලින්කන් ප්‍රකාශ කළේ, එලෙස ඉවත් කරගත් පිරිසෙන් සියයට 70ත් 80ත් අතර ප්‍රතිශතයක් අවදානමට ලක්වූ පිරිසක් බවයි.\nඑහෙත් ඇමරිකානු හමුදාව වෙනුවෙන් ඍජුවම සේවය කල භාෂා පරිවර්ථකයන්, රාජ්‍ය නොවන සංවිධාන සාමාජිකයන් සහ මාධ්‍ය සංවිධාන ඇතුලු දහස් සංඛ්‍යාත පිරිසක් තවමත් ඇෆ්ඝනිස්තානයේ රැඳී සිටි බවයි විශ්වාස කෙරෙන්නේ.\nමෙවැනි විශේෂ වීසා පහසුකම් සඳහා සුදුසුකම් ලැබූ ඇෆ්ඝන් ජාතිකයන් ගුවන් තොටුපොලට පැමිණීම අනතුරුදායක බව ඇමරිකානු හමුදාව විසින් දැනුම් දීම නිසා එහි නොපැමිණි බව සඳහන්.\nඑහෙත් ඔවුන්ට නැවත පැමිණෙන ලෙස දැනුම් දීමකින් තොරව අවසන් ඇමරිකානු ගුවන් යානයද කාබුල් නුවරින් නික්මී තිබෙනවා.\nමෙය ජනපති ජෝ බයිඩ්න් ඇෆ්ගනිස්තානය වෙනුවෙන් ලබා දුන් ප්‍රතිඥාවක් උල්ලංඝණය කිරීමක් ලෙසටයි ඇතමුන් හඳුන්වන්නේ.",
       "URL": "https://www.hirunews.lk/281538/ඇෆ්ගනිස්ථානයෙන්-ඉවත්-කරගත්-124000ක්-අතර-නුසුදුස්සන්-රැසක්",
       "Category": "International News",
       "Parent URL": "https://www.hirunews.lk/international-news.php?pageID=97"
}