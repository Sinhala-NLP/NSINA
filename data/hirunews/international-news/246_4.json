{
       "Source": "hirunews",
       "Timestamp": "Sunday, 11 August 2019 - 14:04",
       "Headline": "කාශ්මීරයට ඇඳිරි නීතිය",
       "News Content": "නරේන්ද්‍ර මෝදි රජය විසින් වරප්‍රසාද අහිමි කළ ජම්මු - කාශ්මීරයේ ශ්‍රී නගර් අගනුවර අද යළි ඇඳිරි නීතිය පනවා තිබෙනවා.\nඒ, කාශ්මීරයේ ගැටුම්කාරී තත්වයක් නොමැති බවට පොලීසිය සහ රජය ප්‍රකාශ කර පැය 24 ක් ගතවීමට පෙරයි.\nකෙසේ නමුත් ශ්‍රී නගර් නුවරට එක්රැස්වූ දහස් සංඛ්‍යාත පිරිස් විසුරුවා හැරීම සඳහා කඳුළු ගෑස් ප්‍රහාර එල්ල කරන අයුරු විදෙස් මාධ්‍ය මගින් විකාශය කළා.\nජම්මු - කාශ්මීරයේ ප්‍රාන්ත තත්ත්වය ඉවත් කිරීමට සහ එයින් ලඩ්කා ප්‍රදේශය වෙන් කොට මධ්‍යම රජයේ ඍජු පාලනය යටතට ගැනීමටත් මෝදි රජය පියවර ගැනීමෙන් අනතුරුවයි අර්බුදය පැන නැගුණේ.\nමේ අතර, පාකිස්තානය ප්‍රකාශ කළේ කාශ්මීරය සම්බන්ධයෙන් ඉන්දියාව ගනු ලැබූ පියවරට එරෙහිව චීනයේ සහය ඇතිව ජගත් ආරක්ෂක මණ්ඩලයට පැමිණිලි කරන බවයි.",
       "URL": "https://www.hirunews.lk/222007/කාශ්මීරයට-ඇඳිරි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=246"
}