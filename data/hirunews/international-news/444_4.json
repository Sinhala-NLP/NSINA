{
       "Source": "hirunews",
       "Timestamp": "Friday, 01 September 2017 - 17:24",
       "Headline": "කෙන්යානු ජනපතිවරණයේ ප්‍රතිඵලය අවලංගු කෙරේ",
       "News Content": "කෙන්යානු ජනාධිපතිවරණයේදී අක්‍රමිකතා සිදුවූ බව පවසමින් එහි ප්‍රතිඵලය අවලංගු කිරීමට එරට ශ්‍රේෂ්ඨාධිකරණය අද තීන්දු කළා.\nඑමගින් නියෝග කළේ නව ජනාධිපතිවරණයක් පැවැත්විය යුතු බවටයි.\nජනාධිපතිවරණයේ ප්‍රතිඵලය එරට ශ්‍රේෂ්ඨාධිකරණයේදී අභියෝගයට ලක් කළේ විපක්ෂ සන්ධානය විසින්.\nපසුගිය අගෝස්තු 8 වන දා පැවැති ජනපතිවරණයේ ජයග්‍රාහකයා වූයේ 2013 වසරේ සිට එරට නායකයා වූ ජනපති උහුරු කෙන්යාටායි.\nකෙන්යාවේ ශ්‍රේෂ්ඨාධිකරණය එම ප්‍රතිඵලයට එරෙහිව මෙලෙස තීන්දුවක් ලබාදී ඇත්තේ ජාත්‍යන්තර නිරීක්ෂකයන් පවා මැතිවරණය නිදහස් හා සාධාරණ එකක් බව ප්‍රකාශ කර තිබියදී වීම විශේෂත්වයක්.",
       "URL": "https://www.hirunews.lk/169935/කෙන්යානු-ජනපතිවරණයේ-ප්‍රතිඵලය-අවලංගු-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=444"
}