{
       "Source": "hirunews",
       "Timestamp": "Friday, 28 April 2017 - 10:07",
       "Headline": "මැසිඩෝනියා පාර්ලිමේන්තුවේ ගුටිබැට හුවමාරුවක්",
       "News Content": "ඇල්බේනියානු සම්භවයක් සහිත මන්ත්‍රීවරයෙකු කතානායක ධුරයට පත් කර ගැනීම හේතුවෙන් මැසිඩෝනියා පාර්ලිමේන්තුවේ ඊයේ ගුටිබැට හුවමාරුවක් සිදුවුණා.\nහිටපු අග්‍රාමාත්‍ය නිකෝලා ගෘවෙස්කි ගේ ආධාරකරුවන් මෙහිදී ඉල්ලා සිටියේ නව මහමැතිවරණයක් පවත්වන ලෙසයි.\nපසුගිය දෙසැම්බරයේ පැවති මහ මැතිවරණයෙන් කිසිදු පක්ෂයක් පැහැදිලි ජයග්‍රහණයක් හිමි කර ගත්තේ නැහැ.\nදැන් ඇල්බේනියානු සම්භවයක් සහිත මන්ත්‍රී කණ්ඩායම සමාජ ප්‍රජාතන්ත්‍රවාදී පක්ෂය සමග එක්වී එහි රජයක් පිහිටුවීමට සූදානම් වනවා.\nඊයේ සිදුවූ ගැටුමෙන් සමාජ ප්‍රජාතන්ත්‍රවාදී පක්ෂයේ නායක සෝරාන් සයෙව්  ඇතුළු මන්ත්‍රීවරුන් 10 දෙනෙකු පමණ තුවාල ලැබුවා.\nකෙසේ නමුත්, මැසිඩෝනියාවේ ස්වෛරීභාවයට තර්ජනයක් එල්ල විය හැකි බැවින් එවැනි රජයක් පිහිටුවීමට ඉඩ දිය නොහැකි බව මැසිඩෝනියා ජනාධිපතිවරයා ප්‍රකාශ කළා.\nපැරණි යුගෝස්ලාවියාවට අයත්ව තිබූ මැසිඩෝනියාව දැන් යුරෝපා සංගමයේ සාමාජිකයෙක්.",
       "URL": "https://www.hirunews.lk/160156/මැසිඩෝනියා-පාර්ලිමේන්තුවේ-ගුටිබැට-හුවමාරුවක්",
       "Category": "International News",
       "Parent URL": "https://www.hirunews.lk/international-news.php?pageID=486"
}