{
       "Source": "hirunews",
       "Timestamp": "Monday, 18 September 2023 - 11:10",
       "Headline": "බ්‍රිතාන්‍යයෙන් සුනඛ තහනමක්",
       "News Content": "බ්‍රිතාන්‍යය විසින් ඇමරිකන් එක්ස් එල් බුලි සුනඛයින් ඇති දැඩි කිරීම තහනම් කිරීමට තීරණය කර තිබෙනවා.\nඑම සුනඛයන්ගේ ප්‍රචන්ඩකාරී හැසිරීම හේතුවෙන් මෙම තීරණය ගත් බවයි නිවේදනයක් නිකුත් කරමින් අග්‍රාමාත්‍ය රිෂී සුනක් ප්‍රකාශ කර ඇත්තේ.\nමෙම සුනඛයින් සපා කෑමෙන් කුඩා දරුවන් ඇතුළු කිහිප දෙනෙකු මියගොස් ඇති බවටද බ්‍රිතාන්‍යයෙන් වාර්තා වී තිබෙනවා.\nඒ අනුව, බ්‍රිතාන්‍ය අග්‍රාමාත්‍යවරයා ප්‍රකාශ කර ඇත්තේ බ්‍රිතාන්‍යයේ සුනඛ පනතට අනුව මෙම සුනඛයන් ඇති කිරීම තහනම් කිරීමට නීති ගෙන ඇති බවයි.\nකෙසේ වෙතත්, දැනට ඇතිදැඩි කරන එම වර්ගයේ සුනඛයින් මියයනතුරුම රැක බලා ගත යුතු බවටද ඔහු ප්‍රකාශ කර තිබෙනවා.",
       "URL": "https://www.hirunews.lk/348623/බ්‍රිතාන්‍යයෙන්-සුනඛ-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=4"
}