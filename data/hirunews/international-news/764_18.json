{
       "Source": "hirunews",
       "Timestamp": "Monday, 26 January 2015 - 18:36",
       "Headline": "අනාරක්ෂික දුම්රිය හරස් මඟක අනතුරකින් ඉන්දියාවේ 12ක් මරුට.",
       "News Content": "ඉන්දියාවේ හර්යානා ප්‍රාන්තයේ හිසාර් ප්‍රදේශයේ ගම්මානයක් හරහා දිවෙන දුම්රිය මාර්ගයේ අනාරක්ෂිත හරස් මඟක අද (26) සිදුවූ අනතුරකින් පුද්ගලයන් 12 දෙනෙකු ජීවිතක්ෂයට පත්වුණා. පන්ජාබ් ප්‍රාන්තයේ සිට හර්යානා ප්‍රාන්තය වෙත ගමන් ගත් දුම්රියක වාහනයක් ගැටීමෙන් මෙලෙස මිය ගොස් ඇත්තේ එකම පවුලේ පුද්ගලයන්. ළමයින් 4 දෙනෙකු ද මිය ගොස් ඇති අතර තවත් 3 දෙනෙකු තුවාල ලබා තිබෙනවා. ආගමික උත්සවයකට සහභාගිවීමට යන අතරතුර මොවුන් ගමන් ගත් රථය දුම්රියේ ගැටී ඇත්තේ අධික මීදුම් සහිත කාලගුණයක් පවතිද්දීයි.",
       "URL": "https://www.hirunews.lk/102077/අනාරක්ෂික-දුම්රිය-හරස්-මඟක-අනතුරකින්-ඉන්දියාවේ-12ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=764"
}