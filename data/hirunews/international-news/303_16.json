{
       "Source": "hirunews",
       "Timestamp": "Sunday, 30 December 2018 - 19:23",
       "Headline": "බංග්ලාදේශ මහමැතිවරණය දා, ප්‍රචණ්ඩත්වයෙන්, 12ක් මිය යයි",
       "News Content": "අද පැවැත් වුණු බංග්ලාදේශ මහ මැතිවරණයේ ප්‍රචණ්ඩ ක්‍රියාවලින් පුද්ගලයින් 12 දෙනෙකු ජීවිතක්ෂයට පත්වුණා.\nඉන් එක් 3 දෙනෙකු මියගොස් ඇත්තේ පොලීසිය සිදුකළ වෙඩි තැබීම්වලින්.\nමෙවර බංග්ලාදේශ මහ මැතිවරණයේදී ඡන්දය ප්‍රකාශ කිරීමට කෝටි 10 කට අධික පිරිසක් සුදුසුකම් ලබා සිටි අතර, පාර්ලිමේන්තු ආසන 299 ක් සඳහා අපේක්ෂකයන් 1848 ක් තරඟ වදිනවා.\nමැතිවරණයට පෙර ව්‍යාජ තොරතුරු පැතිරීම වැළැක්වීම සඳහා බව පවසමින් ජංගම දුරකථන අන්තර්ජාල සේවා තාවකාලිකව අත්හිටුවීමට බංග්ලාදේශ රජය පියවර ගත්තා.\nමෙවර මැතිවරණයෙන් ද අගමැතිනි ෂීක් හසීනා සිව්වන වරටත් ජයග්‍රහණය කරනු ඇතැයි අපේක්ෂිතයි.\nපසුගිය වසර 17 මුළුල්ලේ ඇය බංග්ලාදේශය මෙහෙයවූ අතර, ප්‍රධාන විපක්ෂ නායිකාව වූ හිටපු අගමැතිනි ඛලීඩා සියා දූෂණ චෝදනා මත දීර්ඝ සිර දඩුවමක් විඳිමින් සිටිනවා.\nමෙවර මැතිවරණය ද ජයග්‍රහණය කළහොත් ෂීක් හසීනා, බංග්ලාදේශය දීර්ඝතම කාලයක් පාලනය කළ නායිකාව බවට පත්වනු ඇති.",
       "URL": "https://www.hirunews.lk/207119/බංග්ලාදේශ-මහමැතිවරණය-දා-ප්‍රචණ්ඩත්වයෙන්-12ක්-මිය-යයි",
       "Category": "International News",
       "Parent URL": "https://www.hirunews.lk/international-news.php?pageID=303"
}