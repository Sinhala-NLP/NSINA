{
       "Source": "hirunews",
       "Timestamp": "Monday, 09 August 2021 - 10:06",
       "Headline": "වූහාන් නුවර සමස්ත ජනගහනය ම කොරෝනා පරීක්ෂාවන්ට ලක්කර අවසන්",
       "News Content": "ඩෙල්ටා කොරෝනා ප්‍රභේදය ව්‍යාප්තවීම හේතුවෙන් වූහාන් නගරයේ මිලියන 11ක් ඉක්ම වූ සමස්ත ජනගහනය ම ඊයේ කොරෝනා පරීක්ෂාවන්ට ලක්කර අවසන් කළ බව චීන බලධාරීන් ප්‍රකාශ කළා.\nපසුගිය අඟහරුවාදා එම පරීක්ෂාවන් ආරම්භ වූ අතර, වයස අවුරුදු 6 ට අඩු ළමයින් සහ ගිම්හාන නිවාඩුව භුක්ති විඳින ශිෂ්‍යයින් පමණක් ඊට ඇතුළත් වූයේ නැහැ.\nනවත ම පරීක්ෂාවලින් දේශීය ව ආසාදිත වූ 37දෙනෙකු සහ වෛරසය සම්ප්‍රේෂණය කළ හැකි 41දෙනෙකු හමු වූ බවයි 'ෂින්හුවා' ප්‍රවෘත්ති සේවය සඳහන් කළේ.\nනගරයේ කොරෝනා පරීක්ෂාවන් ආරම්භ වූයේ එහි සංක්‍රමණික සේවකයින් 07දෙනෙකු ආසාදිතයින් ලෙස හඳුනා ගැනීමෙන් අනතුරුවයි.",
       "URL": "https://www.hirunews.lk/279242/වූහාන්-නුවර-සමස්ත-ජනගහනය-ම-කොරෝනා-පරීක්ෂාවන්ට-ලක්කර-අවසන්",
       "Category": "International News",
       "Parent URL": "https://www.hirunews.lk/international-news.php?pageID=101"
}