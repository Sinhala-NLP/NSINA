{
       "Source": "hirunews",
       "Timestamp": "Saturday, 22 April 2017 - 15:45",
       "Headline": "අතුරුදන්වු MH370 යානය ගැන අලුත්ම හෝඩුවාවක්",
       "News Content": "අතුරුදන්වු MH370 යානය ඇතැයි සැලකෙන ස්ථානය පිළිබඳ නවතම හෝඩුවාවක් ලැබී තිබෙනවා.\nයානය සෙවීමේ මෙහෙයුම්වල නිරත ඔස්ට්‍රේලියා සමීක්ෂකයන් පවසන්නේ විමර්ශණ සිදු කෙරෙනු මුහුදු කලාපයේ උතුරු දෙසින් යානය ඇතැයි විශ්වාස කෙරෙන බවයි.\nබොහෝ දුරට මෙම තොරතුරු නිවැරදි බව ද ඔවුන් සඳහන් කර තිබෙනවා.\nචීනයේ බෙයිජිං නුවර සිට මැලේසියාවේ ක්වාලාලාම්පුර් නුවර දක්වා පියාසර කරමින් තිබියදී MH370 යානය අතුරුදන්වුයේ 2014 වසරේ මාර්තු මස 8 වනදායි.\nඑය අතුරුදන් වන විට කාර්ය මණ්ඩලය ද ඇතුලුව මගීන් 239 දෙනෙකු එහි ගමන් කරමින් සිටියා.\nවසර 3 ක් ගතවී ඇතත් මෙතෙක් යානය පිළිබඳ නිවැරදි තොරතුරක් ලබාගැනීමට හැකියාවක් ලැබී නැහැ.\nමේ හේතුවෙන් ඔස්ට්‍රේලියාව / මැලේසියාව සහ චීනය යානය සෙවීමේ මෙහෙයුම් පසුගිය ජනවාරි මාසයේ සිට නතර කළා.\nදකුණු ඉන්දීය මුහුදේ විමර්ශණ සිදු කෙරුනු කලාපයේ වර්ග කිලෝ මීටර් 25000 ක් පමණ වන කලාපයක යානය ඇතැයි ඔස්ට්‍රේලියා සමීක්ෂකයන් සඳහන් කර තිබෙනවා.\nපසුගියදා ගුවන් යානා පියාපතක කොටසක් හමුවුව ද එය මෙතෙක් MH370 යානයේ බවට නිශ්චිතව හෙළිකර නැහැ.",
       "URL": "https://www.hirunews.lk/159745/අතුරුදන්වු-mh370-යානය-ගැන-අලුත්ම-හෝඩුවාවක්",
       "Category": "International News",
       "Parent URL": "https://www.hirunews.lk/international-news.php?pageID=489"
}