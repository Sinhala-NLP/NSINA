{
       "Source": "hirunews",
       "Timestamp": "Saturday, 30 April 2016 - 16:36",
       "Headline": "ඉන්දියාවේ බිහාර් ප්‍රාන්තයේ දහවල් කාලයේ ආහාර පිසීම තහනම්",
       "News Content": "ඉන්දියාවේ ප්‍රාන්ත කිහිපයකට බලපා ඇති අධික වියලි කාලගුණය හේතුවෙන් බිහාර් ප්‍රාන්තයේ දහවල් කාලයේ ආහාර පිසීම තහනම් කර තිබෙනවා.\nඋඳුන්වලට ගිනි දැල්වීමට යාමේදී වියලි කාලගුණය නිසා විශාල ගිනිගැනීම් ඇතිවිය හැකි බැවින් ප්‍රාන්ත රජය මෙම තහනම පනවා ඇති බව සඳහන්.\nඉන්දියානු වේලාවෙන් පෙරවරු 9 සිට පස්වරු 5 දක්වා මෙම තහනම ක්‍රියාත්මක වනවා.\nබිහාර්, ආන්ද්‍රා ප්‍රදේශ්, මධ්‍ය ප්‍රදේශ් ඇතුලූ ප්‍රාන්ත කිහිපයකට මේ දිනවල සෙල්සියස් අංශක 44 ක පමණ උෂ්ණත්වයක් පවතින බවයි වාර්තාවන්නේ.\nමෙම වියලි කාලගුණයෙන් මේ දක්වා මියගිය සංඛ්‍යාව 300 කට අධිකයි.",
       "URL": "https://www.hirunews.lk/132108/ඉන්දියාවේ-බිහාර්-ප්‍රාන්තයේ-දහවල්-කාලයේ-ආහාර-පිසීම-තහනම්",
       "Category": "International News",
       "Parent URL": "https://www.hirunews.lk/international-news.php?pageID=639"
}