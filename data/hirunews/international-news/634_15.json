{
       "Source": "hirunews",
       "Timestamp": "Saturday, 14 May 2016 - 9:38",
       "Headline": "ඇමරිකානු මිසයිල තර්ජනයට පුටින්ගෙන් ප්‍රතිචාර",
       "News Content": "රුමේනියාවේ ස්ථානගත කළ ඇමරිකානු මිසයිල ආරක්ෂණ පද්ධතිය සක්‍රිය කිරීම පිළිබදව රුසියානු ජනාධිපති ව්ලැදිමීර් පුටින් ඊයේ දැඩි ප්‍රතිචාරයක් පළ කළා.\nඇමරිකානු ඩොලර් මිලියන 800ක් පමණ වැය වූ මෙම මිසයිල පද්ධතිය රුසියානු දේශසීමා රාජ්‍යයක් වූ රුමේනියාවේ සක්‍රිය කෙරුණේ පසුගිය බ්‍රහස්පතින්දායි.\nමැදපෙරදිග කලාපයෙන් එල්ල වන තර්ජනවලට මුහුණදීම සඳහා මෙම පද්ධතිය සවි කළ බවයි නේටෝ සංවිධානය ප්‍රකාශ කළේ.\nඑහෙත් එය රුසියාවට එල්ල වන තර්ජනයක් ලෙස සලකමින් ජනාධිපති පුටින් කියා සිටියේ එවැනි තර්ජන සමනය කිරීමට තම රටට හැකියාවක් ඇති බවයි.",
       "URL": "https://www.hirunews.lk/133176/ඇමරිකානු-මිසයිල-තර්ජනයට-පුටින්ගෙන්-ප්‍රතිචාර",
       "Category": "International News",
       "Parent URL": "https://www.hirunews.lk/international-news.php?pageID=634"
}