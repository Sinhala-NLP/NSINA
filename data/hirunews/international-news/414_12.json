{
       "Source": "hirunews",
       "Timestamp": "Sunday, 10 December 2017 - 9:15",
       "Headline": "සාකච්ඡා මං විවර කරන්න - ජගත් සංවිධානය උතුරු කොරියාවෙන් ඉල්ලයි",
       "News Content": "යුද්ධයක අවදානම තුරන් කිරීම සඳහා සාකච්ඡා මාර්ග විවෘත කර තැබීම අත්‍යාවශ්‍ය වන බව ජගත් සංවිධානය උතුරු කොරියාවට දන්වා තිබෙනවා.\nඑක්සත් ජාතීන්ගේ සංවිධානය මේ බව ප්‍රකාශ කළේ එහි ජ්‍යෙෂ්ඨතම නියෝජිතයෙකු උතුරු කොරියාවේ සංචාරය කිරීමෙන් අනතුරුවයි.\nඑක්සත් ජාතීන්ගේ දේශපාලන කටයුතු පිළිබඳ නියෝජ්‍ය මහ ලේකම් ජෙෆ්රි ෆෙල්ට්මාන් පසුගියදා උතුරු කොරියාවේ සංචාරය කළ අතර, එරට විදේශ අමාත්‍යවරයා ඇතුලූ ඉහළ පෙළේ නිලධාරීන් හමුවුණා.\nඑක්සත් ජාතීන්ගේ ජ්‍යෙෂ්ඨ නියෝජිතයෙකු මෙලෙස උතුරු කොරියාවේ සංචාරයක නිරතවූයේ වසර 6 කින් අනතුරුවයි.\nජගත් සංවිධානය සමග සන්නිවේදනය අඛණ්ඩව පවත්වා ගැනීමට උතුරු කොරියාව එහිදී එකඟත්වය පළ කර ඇති බව සඳහන්.",
       "URL": "https://www.hirunews.lk/178030/සාකච්ඡා-මං-විවර-කරන්න-ජගත්-සංවිධානය-උතුරු-කොරියාවෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=414"
}