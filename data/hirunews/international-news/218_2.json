{
       "Source": "hirunews",
       "Timestamp": "Thursday, 05 December 2019 - 14:01",
       "Headline": "අත්ලාන්තික් සාගරයේදී යාත්‍රාවක් අනතුරට ලක්වීමෙන් 58 දෙනෙකු මරුට",
       "News Content": "බටහිර අප්‍රිකානු රාජ්‍යයක් වන මොරිටේනියාවට ඔබ්බෙන් වූ අත්ලාන්තික් සාගරයේදී සංක්‍රමණිකයන් රැගත් යාත්‍රාවක් අනතුරට ලක්වීමෙන් අවම වශයෙන් පුද්ගලයින් 58 දෙනෙකුවත් මියගොස් තිබෙනවා.\nඑක්සත් ජාතින්ගේ සංක්‍රමණික ඒජන්සිය සඳහන් කළේ මියගිය අය අතර කාන්තාවන් සහ කුඩා ළමයින්ද වන බවයි.\nයාත්‍රාව අනතුරට පත්වන විට මගීන් 150 දෙනෙකු පමණ සිට ඇති අතර, ඉතිරි පුද්ගලයින් වෙරළට පිහිනා දිවිබේරා ගෙන තිබෙනවා.\nයුරෝපීය රටක් වෙත ධාවනය වෙමින් තිබූ මෙම යාත්‍රාව පසුගිය මස 27 වනදා ගැම්බියාවෙන් පිටත්වී ඇති බව සඳහන්.",
       "URL": "https://www.hirunews.lk/229615/අත්ලාන්තික්-සාගරයේදී-යාත්‍රාවක්-අනතුරට-ලක්වීමෙන්-58-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=218"
}