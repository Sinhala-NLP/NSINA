{
       "Source": "hirunews",
       "Timestamp": "Tuesday, 14 July 2015 - 13:54",
       "Headline": "Update : ප්ලූටෝ ග්‍රහයා සිතුවාට වඩා විශාල බව හෙළි වේ",
       "News Content": "සූර්යග්‍රහ මණ්ඩලයේ ඈතින්ම පිහිටි කුඩාම ග්‍රහයා වන ප්ලූටෝ මෙතෙක් දැන සිටි ප්‍රමාණයට වඩා විශාල බව දැන් හෙළි වී තිබෙනවා. නාසා ආයතනය අභ්‍යාවකාශයට යැවූ නිව් හොරයිසන් යානය වසර නවය හමාරකට පසු අද ඊට සමීපතම දුරකට ළං වනවා. ප්ලූටෝ ආසන්නයේදී ලබා ගත් නව දත්තවලට අනුව ග්‍රහයාගේ වට ප්‍රමාණය සැතපුම් 1473ක් බවයි හෙළි වී ඇත්තේ. එය මෙතෙක් අප දැන සිටි ප්ලූටෝගේ පරිමිතියට වඩා සැතපුම් 50ක් වැඩි අගයක්. නාසා අභ්‍යාවකාශ යානය ප්ලූටෝ ග්‍රහයාට ළංවීමේදී අවට විසුරුණු උල්කාශ්මවල ගැටී විනාශවීමේ අවදානමක් ද පවතින බව සදහන්.\nමීට පෙර පල කළ පුවත මෙතනින් බලන්න :\nhttp://goo.gl/Qb4juK",
       "URL": "https://www.hirunews.lk/113159/update-ප්ලූටෝ-ග්‍රහයා-සිතුවාට-වඩා-විශාල-බව-හෙළි-වේ",
       "Category": "International News",
       "Parent URL": "https://www.hirunews.lk/international-news.php?pageID=719"
}