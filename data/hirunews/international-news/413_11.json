{
       "Source": "hirunews",
       "Timestamp": "Saturday, 16 December 2017 - 9:04",
       "Headline": "රාජකීය මංගල්‍යය ලබන වසරේ මැයි 19 වන දා",
       "News Content": "චාල්ස් - ඩයනා යුවළගේ දෙටු පුත් හැරී කුමරු ඇමරිකානු සිනමා නිළි මේගන් මාකල් සමඟ ලබන වසරේ මැයි 19 වන දා විවාහ දිවියට එළඹෙන බව කෙන්සිංටන් මාළිගය ඊයේ නිවේදනය කළා.\nරාජකීය මංගල්‍යයේ දේව මෙහෙය වින්ඩ්සර් මැදුර ආසන්නයේ පිහිටි ශාන්ත ජෝර්ජ් චැපල් දේවස්ථානයේදී පැවැත්වෙනු ඇති.\nඔවුන් විවාහ දිවියට පිවිසෙන්නේ සෙනසුරාදා දිනයක වන අතර එය රාජකීය සම්ප්‍රදාය ඉක්මවා යාමක් ලෙසයි සැලකෙන්නේ.\nරාජකීයන්ගේ මංගල්‍යයන් සාමාන්‍යයෙන් සතියේ දින පැවැත්වීම ඊට හේතුවයි.\nමංගල්‍යය පැවැත්වෙන දිනය බ්‍රිතාන්‍යය පාපන්දු සම්මේලන අවසන් මහා තරඟය පැවැත්වෙන දිනය වීම ද තවත් විශේෂත්වයක්.\nඑහි සභාපතිවරයා ලෙස විලියම් කුමරු අවසන් තරඟයට සහභාගි විය යුතුයි.\nඑමෙන්ම විලියම් - කේට් යුවළට තුන් වන දරුවා අපේක්ෂා කරන කාලයෙන් මසක් ඇතුළතයි හැරී කුමරුන්ගේ විවාහය සිදුවන්නේ.\nමේගන් මාකල්, හැරී කුමරුන් සමඟ විවාහ වීමට පෙර එංගලන්ත සභාවේ භෞතීස්ම කිරීමට ද නියමිතයි.",
       "URL": "https://www.hirunews.lk/178511/රාජකීය-මංගල්‍යය-ලබන-වසරේ-මැයි-19-වන-දා",
       "Category": "International News",
       "Parent URL": "https://www.hirunews.lk/international-news.php?pageID=413"
}