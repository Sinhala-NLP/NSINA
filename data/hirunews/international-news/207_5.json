{
       "Source": "hirunews",
       "Timestamp": "Tuesday, 14 January 2020 - 7:38",
       "Headline": "හැරී සහ මේගන්ට, වෙන් නොවී දුරස් වන්න, මහරැජිණගෙන් අවසර",
       "News Content": "රජ පවුලේ තවදුරටත් රැදී සිටිමින් නිදහස භුක්ති විදීමට හැරී කුමරු සහ මේගන් කුමරියට බ්‍රිතාන්‍යයේ දෙවන එළිසබෙත් මහරැජිණගේ අවසරය හිමි වී තිබෙනවා.\nඒ, රජ පවුලේ සැන්ඩි‍්‍රන්හැම් මන්දිරයේ ඊයේ පැවති තීරණාත්මක සාකච්ඡාවකින් අනතුරුවයි.\nඒ අනුව හැරී කුමරු සහ මේගන් කුමරියට කැනඩාවේ සහ බ්‍රිතාන්‍යයේ රැදී සිටීමට අවසර හිමි වනවා.\nතමන් ජ්‍යෙෂ්ඨ රාජකීයත්වයෙන් ඉවත් වී, උතුරු ඇමරිකාවේ සහ බ්‍රිතාන්‍යයේ රැදී සිටීමට අදහස් කරන බවත්, මූල්‍යමය ස්වාධීනත්වයක් අපේක්ෂා කරන බවත් හැරී කුමරු සහ මේගන් කුමරිය පසුගිය බදාදා නිවේදනය කළේ රජ පවුල මවිතයට පත් කරමින්.\nකෙසේ නමුත්, ඔවුන්ගේ අපේක්ෂාවන්ට සහය වන අතර හැරී සහ මේගන්ගේ රාජකීයත්වය අවසන් නොවන බව මහරැජිණ ඊයේ පැවති සාකච්ඡාවලින් අනතුරුව අවධාරණය කළා.",
       "URL": "https://www.hirunews.lk/232246/හැරී-සහ-මේගන්ට-වෙන්-නොවී-දුරස්-වන්න-මහරැජිණගෙන්-අවසර",
       "Category": "International News",
       "Parent URL": "https://www.hirunews.lk/international-news.php?pageID=207"
}