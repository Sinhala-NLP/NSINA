{
       "Source": "hirunews",
       "Timestamp": "Thursday, 21 December 2017 - 15:16",
       "Headline": "වසර 103 කට පසු හමු වූ දේ",
       "News Content": "වසර 103 කට පසු  ඕස්ට්‍රේලියාවේ පළමු නාවික සබ්මැරීනයේ සුන්බුන් සොයාගෙන තිබෙනවා.\nඒ, පැපුවා - නිව්ගිනියාවට අයත් ඩියුක් ඔෆ් යෝක් දූපත ආසන්න මුහුදු පතුලේ තිබියදියි.\n1914 වසරේ පළමු ලෝක යුද සමයේදී එච්.මාස් ඒ.ඊ. එක නැමති මෙම සබ්මැරීනය අතුරුදන්ව තිබෙනවා.\nමෙම යාත්‍රාව සොයා මෙහෙයුම් ගණනාවක් සිදු කෙරුණු නමුත් ඒ පිළිබඳව කිසිදු තොරතුරක් සොයාගැනීමට හැකිවූයේ නැහැ.\nයාත්‍රාවේ සුන්බුන් සොයාගෙන ඇත්තේ ඒ සම්බන්ධයෙන් සෙවීම සිදුකළ 13 වන මෙහෙයුමේදීයි.",
       "URL": "https://www.hirunews.lk/178972/වසර-103-කට-පසු-හමු-වූ-දේ",
       "Category": "International News",
       "Parent URL": "https://www.hirunews.lk/international-news.php?pageID=412"
}