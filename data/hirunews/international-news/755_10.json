{
       "Source": "hirunews",
       "Timestamp": "Thursday, 26 February 2015 - 13:09",
       "Headline": "ඕස්ට්‍රේලියානු කාන්තාවන් 40 ක් අයි.එස්. සටන්කාමීන් සමග එක්වේ",
       "News Content": "ඕස්ට්‍රේලියානු කාන්තාවන් 40 ක් පමණ අයි. එස්. සටන්කාමීන් සමග එක්වීමට සිරියාවට ගොස් තිබෙනවා. එරට විදේශ අමාත්‍ය ජූලි බිෂොප් කියා සිටියේ මොවුන් අයි.එස්. සටන්කාමීන් සමග   සිටින සිය ස්වාමිපුරුෂයන් හා එක්වීමට සිරියාවට  ගොස් ඇති බවයි. අයි.එස්. සටන්කාමීන් හා එක්ව සිටින පුද්ගලයින්ගෙන් පහෙන් එකක් පමණ විදේශ රටවලින් පැමිණ සිටින සටන්කරුවන් වනවා. විදෙස් වාර්තා සඳහන් කළේ කැනඩාව, ඇමරිකාව, ස්පාඤ්ඤය, ප්‍රංශය සහ  ඕස්ට්‍රේලියාව යන රටවල පිරිස්  අයි. එස්. සටන්කරුවන් සමග එක්වී සිටින බවයි.",
       "URL": "https://www.hirunews.lk/104330/ඕස්ට්‍රේලියානු-කාන්තාවන්-40-ක්-අයි-එස්-සටන්කාමීන්-සමග-එක්වේ",
       "Category": "International News",
       "Parent URL": "https://www.hirunews.lk/international-news.php?pageID=755"
}