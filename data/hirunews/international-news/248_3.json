{
       "Source": "hirunews",
       "Timestamp": "Friday, 02 August 2019 - 15:00",
       "Headline": "බ්‍රිතාන්‍ය රජයේ බහුතරය එක් අසුනකට සීමා වෙයි",
       "News Content": "බ්‍රිතාන්‍යයේ නව අගමැති බොරිස් ජොන්සන්ගේ රජයේ බහුතරය එක් අසුනකට සීමා වී තිබෙනවා.\nඒ, ඊයේ ප්‍රකාශයට පත්වූ අතුරු මැතිවරණයක ප්‍රතිඵලය හේතුවෙන්.\nබ්‍රෙකන් - රැඩ්නොෂයර් අසුන සඳහා පැවති එම අතුරු මැතිවරණයෙන් පාලක කන්සර්වටිව් පක්ෂය අභිබවමින් ලිබරල් ප්‍රජාතන්ත්‍රවාදී පක්ෂයේ අපේක්ෂකයා ඡන්ද 1425කින් ජයග්‍රහණය කිරීමට සමත් වුණා.\nමේ වන විට බ්‍රිතාන්‍ය පාර්ලිමේන්තුවේ පාලක කන්සර්වටිව් සන්ධානයේ ආසන සංඛ්‍යාව 320ක් වන අතර, කම්කරු පක්ෂය සහ ලිබරල් ප්‍රජාතන්ත්‍රවාදී පක්ෂය ඇතුළු විපක්ෂයේ ආසන සංඛ්‍යාව 319ක්.",
       "URL": "https://www.hirunews.lk/221380/බ්‍රිතාන්‍ය-රජයේ-බහුතරය-එක්-අසුනකට-සීමා-වෙයි",
       "Category": "International News",
       "Parent URL": "https://www.hirunews.lk/international-news.php?pageID=248"
}