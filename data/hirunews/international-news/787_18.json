{
       "Source": "hirunews",
       "Timestamp": "Friday, 08 November 2013 - 9:08",
       "Headline": "වීඩියෝ : ටොරොන්ටෝ නගරාධිපතිගෙන් මරණ තර්ජන.",
       "News Content": "කොකේන් මත්ද්‍රව්‍ය භාවිත කළ වීඩියෝ පටයක් හෙළිදරව්වීමෙන් ඉමහත් ආන්දෝලනයකට ලක්වූ කැනඩාවේ ටොරොන්ටෝ නගරාධිපති රොබ් ෆෝඞ් ට නව චෝදනාවක් එල්ලවී තිබෙනවා. ඒ, ඔහු බීමත්ව කිසිවෙකු ඝාතනය කරන බවට තර්ජනය කිරීමේ නව වීඩියෝ පටයක් ප්‍රසිද්ධියට පත්වීමත් සමගයි. ඒ සමගම මාධ්‍ය හමුවක් කැඳවූ ටොරොන්ටෝ නගරාධිපතිවරයා සිද්ධිය පිළිබඳව නගරවාසීන්ගෙන් සමාව ඇයද සිටියා. කෙසේ නමුත් 44 හැවිරිදි රොබ් ෆෝඞ් ට සිය ධුරයෙන් ඉල්ලා අස්වන ලෙස බලපෑම් වැඩිවී ඇති බව ටොරොන්ටෝ වාර්තා සඳහන් කළා.",
       "URL": "https://www.hirunews.lk/70963/වීඩියෝ-ටොරොන්ටෝ-නගරාධිපතිගෙන්-මරණ-තර්ජන",
       "Category": "International News",
       "Parent URL": "https://www.hirunews.lk/international-news.php?pageID=787"
}