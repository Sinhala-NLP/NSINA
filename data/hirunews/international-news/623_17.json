{
       "Source": "hirunews",
       "Timestamp": "Tuesday, 14 June 2016 - 8:55",
       "Headline": "ප්‍රංශ පොලිස් නිලධාරියා සහ සහකාරිය ඝාතනය කළේ IS අනුගාමිකයෙකු බව හෙළිවේ",
       "News Content": "ප්‍රංශයේ පැරිස් නුවර ආසන්නයේදී සිවිල් ඇදුමෙන් සිටි පොලිස් නිලධාරියෙකු සහ ඔහුගේ සහකාරිය ඝාතනය කළ පුද්ගලයා අයි එස් සංවිධානයේ අනුගාමිකයෙකු බව හෙළි වී ඇතැයි ප්‍රංශ පොලීසිය සදහන් කළා.\nසිද්ධිය සම්බන්ධයෙන් සාකච්ඡා කිරීමට ජනාධිපති ෆ‍්‍රාංශුවා හොලාන්ඞ් ඊයේ විශේෂ ආරක්ෂක හමුවක් ද පවත්වනු ලැබුවා.\nමෙම අයි එස් අනුගාමිකයා පොලිස් නිලධාරියා සහ සහකාරිය සිටි නිවසට කඩා වැද එම කාන්තාව ඇගේ දරුවා ප්‍රාණ ඇපයට ගෙන තිබෙනවා.\nපසුව ඔහු එල්ල කළ තියුණු ආයුධ ප්‍රහාරයෙන් පොලිස් නිලධාරියා සහ කාන්තාව ජීවිතක්ෂයට පත්වුණා.\nකෙසේ නමුත් ප්‍රංශ පොලීසිය එම නිවස වටලා එල්ල කළ ප්‍රති ප්‍රහාරයෙන් ප්‍රහාරකයා ද මිය ගොස් ඇති අතර දරුවා බේරා ගැනීමට හැකි වූ බවයි විදෙස් වාර්තා සදහන් කළේ.",
       "URL": "https://www.hirunews.lk/135490/ප්‍රංශ-පොලිස්-නිලධාරියා-සහ-සහකාරිය-ඝාතනය-කළේ-අනුගාමිකයෙකු-බව-හෙළිවේ",
       "Category": "International News",
       "Parent URL": "https://www.hirunews.lk/international-news.php?pageID=623"
}