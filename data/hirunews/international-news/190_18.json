{
       "Source": "hirunews",
       "Timestamp": "Saturday, 14 March 2020 - 20:03",
       "Headline": "ලොවම නවතිද්දී චීනය සහ කාම්බෝජය යුද අභ්‍යාසයක",
       "News Content": "කොරෝනා වෛරස් අවදානම හේතුවෙන් ලොව පුරා ක්‍රියාකාරකම් අවලංගු කරද්දී කාම්බෝජය අද චීනය සමඟ ඒකාබද්ධ යුද අභ්‍යාසයක් ආරම්භ කළා.\nදකුණු දිග කාම්බෝජයේ කැම්පොට් ප්‍රාන්තයේ ක්‍රියාත්මක කෙරෙන මෙම වාර්ෂික යුද අභ්‍යාසය නම් කර ඇත්තේ ගෝල්ඩන් ඩ‍්‍රැගන් හෙවත් රන් මකරා නමින්.\nඑහිදී ත්‍රස්තවාදය වැළැක්වීම සහ මානුෂවාදී මෙහෙයුම් පිළිබඳ අවධානය යොමු කරන බවයි කාම්බෝජය ප්‍රකාශ කළේ.\nකාම්බෝජය සහ චීනය මෙලෙස ඒකාබද්ධ යුද අභ්‍යාස පවත්වනු ලබන්නේ 2016 වසරේ සිටයි.\nමෙවර අභ්‍යාසය සඳහා චීන මහජන විමුක්ති හමුදාවේ සෙබළුන් 265 දෙනෙකු ඇතුලූ සෙබළුන් 3,000 කට අධික පිරිසක් සහභාගිවන අතර, එය අප්‍රේල් 1 වනදා තෙක් ක්‍රියාත්මක වනු ඇති.\nඒ සඳහා යුද ටැංකි, කාලතුවක්කු සහ හෙලිකොප්ටර් ඇතුලූ යුධෝපකරණ යොදාගැනීමට නියමිතයි.",
       "URL": "https://www.hirunews.lk/236515/ලොවම-නවතිද්දී-චීනය-සහ-කාම්බෝජය-යුද-අභ්‍යාසයක",
       "Category": "International News",
       "Parent URL": "https://www.hirunews.lk/international-news.php?pageID=190"
}