{
       "Source": "hirunews",
       "Timestamp": "Sunday, 09 September 2018 - 11:24",
       "Headline": "ඉම්රාන් ඛාන්ගේ රජයට හිටපු බිරිඳගෙන් චෝදනාවක්",
       "News Content": "ක්‍රිකට් ක්‍රීඩාවෙන් දේශපාලනයට පිවිසි පාකිස්තාන නව අග්‍රාමාත්‍ය ඉම්රාන් ඛාන්ගේ රජයට ඔහුගේ පැරණි බිරිඳ වූ ජෙමීමා ගෝල්ඞ්ස්මිත් චෝදනාවක් එල්ල කළා.\nඒ, ඔහුගේ රජය අන්තවාදී කණ්ඩායම්වල ග්‍රහණයට හසුවී ඇති බවට චෝදනා කරමින්.\nඅහමදි ආගමික නිකායට අයත් මහාචාර්යවරයෙකු පාකිස්තාන ආර්ථික කවුන්සිලයෙන් ඉවත් කිරීමයි මෙහිදී ඇය විශේෂයෙන් දක්වා ඇත්තේ.\nසුළු ජන කොටස නියෝජනය කරන පුද්ගලයෙකු, ඉම්රාන් ඛාන් රජය මෙලස ඉවත් කළත්, පාකිස්තානයේ නිර්මාතෘ මොහොමඞ් අලි ජින්නා සිය විදේශ අමාත්‍යවරයා ලෙස අහමදි භක්තිකයෙකු පත් කළ බවයි එංගලන්තයේ සිටින ඉම්රාන් ඛාන්ගේ හිටපු බිරිඳ පෙන්වා දුන්නේ.",
       "URL": "https://www.hirunews.lk/199481/ඉම්රාන්-ඛාන්ගේ-රජයට-හිටපු-බිරිඳගෙන්-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=335"
}