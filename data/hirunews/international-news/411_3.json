{
       "Source": "hirunews",
       "Timestamp": "Sunday, 24 December 2017 - 13:23",
       "Headline": "නව සම්බාධක යුද ප්‍රකාශ කිරීමක් - උතුරු කොරියාව කියයි",
       "News Content": "ඇමරිකාවේ මූලිකත්වයෙන් පනවනු ලැබූ නවතම සම්බාධක තම රටට එරෙහිව යුද ප්‍රකාශ කිරීමක් බව උතුරු කොරියානු විදේශ අමාත්‍යාංශය නිවේදනයක් නිකුත් කරමින් ප්‍රකාශ කළා.\nඑමෙන්ම ඇමරිකාවට පිළිතුරු ලබාදිය හැකි හොඳම මග තවදුරටත් ශක්තිමත් වීම බවයි එමඟින් වැඩිදුරටත් සඳහන් කළේ.\nඋතුරු කොරියාව වෙත ඉන්ධන සැපයුම සියයට 90 කින් කපා හරිමින් නව සම්බාධක පෙළක් පැනවීමට ජගත් ආරක්ෂක මණ්ඩලය පසුගිය සිකුරාදා තීරණය කළා.\nඋතුරු කොරියානු විදේශ අමාත්‍යාංශය වැඩිදුරටත් සඳහන් කළේ තම රටේ න්‍යෂ්ටික බලකාය ශක්තිමත් වීම තුළින් ඇමරිකාව බියපත්වී සිටින බවයි.",
       "URL": "https://www.hirunews.lk/179194/නව-සම්බාධක-යුද-ප්‍රකාශ-කිරීමක්-උතුරු-කොරියාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=411"
}