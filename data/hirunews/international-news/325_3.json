{
       "Source": "hirunews",
       "Timestamp": "Wednesday, 17 October 2018 - 8:33",
       "Headline": "කශෝගි ඝාතනය වූ බවට තවත් තොරතුරු",
       "News Content": "සෞදි මාධ්‍යවේදී ජමාල් කශෝගි ඝාතනය වූ බවට තවත් තොරතුරු හෙළිව තිබෙනවා.\nඉස්තාන්බූල් අගනුවර පිහිටි සෞදි කොන්සල් කාර්යාලය තුළ දී මීට සති දෙකකට පෙර මිය ගිය බව පැවසෙන ජමාල් කශෝගිගේ සිරුර කොටස්වලට කපා ඇති බවයි තුර්කි බලධාරීන් ප්‍රකාශ කර ඇත්තේ.\nඇමරිකාව ඇතුළු රටවල් කශෝගිගේ ඝාතනය සම්බන්ධයෙන් මෙලෙස දැඩි චෝදනා එල්ල කළ ද සෞදි අරාබියේ බිල් සල්මාන් කුමරු ප්‍රකාශ කර ඇත්තේ තමන් මේ පිළිබඳ කිසිවක් නොදන්නා බවයි.",
       "URL": "https://www.hirunews.lk/202289/කශෝගි-ඝාතනය-වූ-බවට-තවත්-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=325"
}