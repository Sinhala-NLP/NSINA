{
       "Source": "hirunews",
       "Timestamp": "Sunday, 12 February 2017 - 9:03",
       "Headline": "ශෂිකලා උපවාසයකට සැරසේ",
       "News Content": "තමිල්නාඩු ආණ්ඩුකාරවරයා විසින් තමාට ප්‍රාන්ත රජය පිහිටුවීමට ඉඩ ලබා නොදෙන්නේ නම් උපවාසයක් ආරම්භ කරන බව ජයලලිතා ජයරාම්ගේ සමීපතම හිතවතිය වන ශෂිකලා නටරාජන් පවසනවා.\nකෙසේ නමුත් ආණ්ඩුකාර විද්‍යා සාගර් රාඕ ශෂිකලාට එරෙහි දුෂණ නඩුවේ තීන්දුව ප්‍රකාශයට පත් කරන තුරු ඒ සඳහා ඇරයුම් නොකරනු ඇති බවයි ඉන්දීය මාධ්‍ය සඳහන් කළේ.\nශෂිකලාට තමිල්නාඩු ප්‍රාන්ත රජය පිහිටුවීම සඳහා නියෝජිතයන් 118 දෙනෙකුගේ සහය අවශ්‍ය වනවා.\nඒ සඳහා අත්සන් ලබාගත් 127 දෙනෙකු චෙන්නායි නුවරට කිලෝමීටර් 80 ක් පමණ ඈතින් නිකේතනයක ඇය විසින් රඳවාගෙන සිටින බවයි වාර්තාවන්නේ.\nකෙසේ නමුත් ඉන් හත්දෙනෙකු ඇතුලූ 9 දෙනෙකු මේ වනවිට තමිල්නාඩුවේ භාරකාර මහ ඇමති පන්නීර් සෙල්වම්ගේ පිලට එක්වී ඇති බව සඳහන්.",
       "URL": "https://www.hirunews.lk/154269/ශෂිකලා-උපවාසයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=519"
}