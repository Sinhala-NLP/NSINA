{
       "Source": "hirunews",
       "Timestamp": "Tuesday, 26 June 2018 - 9:45",
       "Headline": "ට්‍රම්ප් - පුටින් හමුවකට සැලසුම්",
       "News Content": "ඇමරිකා  එක්සත් ජනපදයේ ජාතික ආරක්ෂක උපදේශක ජෝන් බෝල්ටන් හෙට (27) මොස්කව් නුවර දී රුසියානු විදේශ අමාත්‍ය සර්ජි ලැවරොෆ් මුණ ගැසෙනවා.\nඇමරිකානු ජනාධිපති ඩොනල්ඩ් ට්‍රම්ප් සහ රුසියානු ජනාධිපති ව්ලැදිමීර් පුටින් අතර හමුවක් සංවිධාන කිරීම ද ඔවුන් අතර සාකච්ඡාවේදී අවධානයට යොමු වන බව සඳහන්.\nඇමරිකානු ජාතික ආරක්ෂක උපදේශක ජෝන් බෝල්ටන්ගේ රුසියානු සංචාරයට පෙර ධවල මන්දිරය ද ඒ පිළිබඳ ඉඟියක් කළා.\nඇමරිකානු පාර්ශවයෙන් අනුමැතියක් ලැබෙන්නේ නම්, ජනපති ට්‍රම්ප් මුණ ගැසීමට සූදානම් බවයි රුසියානු ජනාධිපති ව්ලැදිමීර් පුටින් පසුගිය දා කියා සිටියේ.\nඑම හමුව සඳහා ඔහු යෝජනා කළේ වියෙනා නුවරයි.",
       "URL": "https://www.hirunews.lk/193918/ට්‍රම්ප්-පුටින්-හමුවකට-සැලසුම්",
       "Category": "International News",
       "Parent URL": "https://www.hirunews.lk/international-news.php?pageID=356"
}