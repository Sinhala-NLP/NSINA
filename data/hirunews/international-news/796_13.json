{
       "Source": "hirunews",
       "Timestamp": "Thursday, 10 October 2013 - 8:00",
       "Headline": "පකිස්ථාන් තලෙයිබාන් නායකයා ආණ්ඩුව සමග සාකච්ඡාවකට සැරසේ.",
       "News Content": "පාකිස්ථානු රජය සමග සාම සාකච්ඡා සඳහා සූදානම් බව පාකිස්ථානයේ තලෙයිබාන් නායක හකිමුල්ලා මෙෂුඞ් පවසනවා. විදෙස් ප්‍රවෘත්ති සේවා සමග සම්මුඛ සාකච්ඡාවකට එක්වෙමින් ඔහු සඳහන් කර ඇත්තේ සාකච්ඡා සඳහා වන ප්‍රවේශයකට පාකිස්ථානු රජය මෙතෙක් යහපත් ප්‍රතිචාරයක් දක්වා නොමැති බවයි. මෙම සම්මුඛ සාකච්ඡාවේදී පසුගිය කාලසීමාව තුළ පාකිස්ථානයේ සිදුවූ ත්‍රස්ත ප්‍රහාර කිහිපයක් සම්බන්ධයෙන්ද තලෙයිබාන් නායකයා අදහස් පළකර තිබෙනවා. මේ වනවිට පාකිස්ථානයේ ක්‍රියාත්මක කුඩා ප්‍රමාණයේ ත්‍රස්තවාදී කණ්ඩායම් 30 කට වැඩි සංඛ්‍යාවකට නායකත්වය දරන්නේ තලෙයිබාන් නායක හකිමුල්ලා මෙෂූඞ් විසින්.",
       "URL": "https://www.hirunews.lk/68990/පකිස්ථාන්-තලෙයිබාන්-නායකයා-ආණ්ඩුව-සමග-සාකච්ඡාවකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=796"
}