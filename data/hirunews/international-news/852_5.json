{
       "Source": "hirunews",
       "Timestamp": "Sunday, 31 March 2013 - 10:17",
       "Headline": "ජෝර්දානයට නව රජයක්.",
       "News Content": "දශක 4 කින් ජෝර්දානයේ බිහිවූ කුඩාම අමාත්‍ය මණ්ඩලය අබ්දුල්ලා රජු ඉදිරියේ ඊයේ දිවුරුම් දුන්නා. නව රජයේ අග්‍රාමාත්‍යවරයා වන්නේ ප්‍රතිසංස්කරණවාදියෙකු වන අබ්දුල්ලා එන්සෝර්. ඉන්ධන ආනයනයට සහ සමාජ සුභසාධන කටයුතු සඳහා ජාතික ආදායමින් විශාල ප්‍රමාණයක් වැයකරන ජෝර්දානය දැන් මුහුණ දී සිටින්නේ ආර්ථික අර්බුදයකටයි. වසරකට ඩොලර් බිලියන 3 ක් පමණ වන අයවැය පරතරය අඩකින් අඩුකිරීම නව රජය මුහුණදෙන ප්‍රධාන අභියෝගයක්. අරාබි වසන්තයෙන් පසු ජෝර්දානයේ අබ්දුල්ලා රජු සිය තීරණ ගැනීමේදී එරට පාර්ලිමේන්තුවේ සහ අමාත්‍ය මණ්ඩලයේ අදහස් විමසීමට පෙළඹී සිටිනවා. කෙසේ නමුත් එරට ප්‍රධාන විධායකයා වන්නේ අබ්දුල්ලා රජුයි.",
       "URL": "https://www.hirunews.lk/56280/ජෝර්දානයට-නව-රජයක්",
       "Category": "International News",
       "Parent URL": "https://www.hirunews.lk/international-news.php?pageID=852"
}