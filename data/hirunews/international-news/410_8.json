{
       "Source": "hirunews",
       "Timestamp": "Wednesday, 27 December 2017 - 14:32",
       "Headline": "භූ කම්පනයකින් පුද්ගලයෙකු මරුට - 56 කට තුවාල",
       "News Content": "ඉරානයේ ටෙහෙරාන් අගනුවර අද සිදුවූ භූ කම්පනයකින් අනතුරුව ඇතිවූ හෘදයාබාධයක් හේතුවෙන් පුද්ගලයෙකු ජීවිතක්ෂයට පත්ව තිබෙනවා.\nරික්ටර් මාපකයේ 4.2 ක් ලෙස සටහන් වූ එම භූ කම්පනයෙන් තවත් පුද්ගලයින් 56 දෙනෙකු තුවාල ලබා ඇති බවයි එරට මාධ්‍ය වාර්තා කළේ.\nඔවුන් භූ කම්පනයත් සමග ගොඩනැගිලිවලින් පිටතට යාමට උත්සාහ දැරීමත් සමගයි මෙලෙස තුවාල ලබා ඇත්තේ.\nපසුගිය 20 වනදා ඉරානයේ සිදුවූ තවත් භූ කම්පනයකින් පුද්ගලයන් දෙදෙනෙකු ජීවිතක්ෂයට පත්ව තිබුණා.",
       "URL": "https://www.hirunews.lk/179478/භූ-කම්පනයකින්-පුද්ගලයෙකු-මරුට-56-කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=410"
}