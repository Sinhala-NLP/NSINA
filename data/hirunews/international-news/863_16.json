{
       "Source": "hirunews",
       "Timestamp": "Friday, 15 February 2013 - 11:14",
       "Headline": "උතුරු කොරියාව න්‍යෂ්ටික පිපිරුම සමරයි.",
       "News Content": "උතුරු කොරියාව විසින් සිදුකළ 3 වන න්‍යෂ්ටික අත්හදා බැලීමේ පිපිරුම සැමරීමේ දැවැන්ත රැලියක් පියොංයැං  නුවරදී ඊයේ පැවැත්වුණා. ඒ සඳහා උතුරු කොරියානු හමුදා සහ ජනතාව ලක්ෂයකට වැඩි පිරිසක් සහභාගි වූ බවයි එරට රාජ්‍ය මාධ්‍ය අද වාර්තා කළේ. එහිදී ඔවුන් උතුරු කොරියාවේ වත්මන් නායක කිම්ජොං අන් නිර්භීත නායකයෙකු ලෙස හඳුන්වනු ලැබූ බව කොරියානු ප්‍රවෘත්ති සේවය සඳහන් කළා. සිය විද්‍යාත්මක හා තාක්ෂණික බලය තුළින්  ඕනෑම සතුරු ප්‍රහාරයකට මුහුණදීමේ බලය උතුරු කොරියාව අත්පත් කරගෙන ඇති බව එමගින් කියා සිටියා.",
       "URL": "https://www.hirunews.lk/53434/උතුරු-කොරියාව-න්‍යෂ්ටික-පිපිරුම-සමරයි",
       "Category": "International News",
       "Parent URL": "https://www.hirunews.lk/international-news.php?pageID=863"
}