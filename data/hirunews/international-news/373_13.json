{
       "Source": "hirunews",
       "Timestamp": "Tuesday, 24 April 2018 - 13:11",
       "Headline": "ටොරෙන්ටෝ ඝාතන සිද්ධියේ සැකකරුගෙන් ප්‍රශ්න කෙරේ",
       "News Content": "පුද්ගලයන් 10 දෙනෙකුට මරු කැදවමින් කැනඩාවේ ටොරෙන්ටෝ නුවර අනතුර සිදුකළ පුද්ගලයාගෙන් දීර්ඝ ලෙස ප්‍රශ්ණ කිරීම් සිදුකරන බව විදෙස් මාධ්‍ය වාර්තා කළා.\nමෙතෙක් මෙම සිදුවීම ත්‍රස්ත ක්‍රියාවක්ද යන්න තහවුරු කර නැහැ.\nසැකකරු වෑන් රථයක් පදිකයන් අතරට පැදවා මෙම අනතුර සිදු කළ අතර ඉන් 15 දෙනෙකු තුවාල ලැබුවා.\nවිදෙස් වාර්තා සඳහන් කළේ වෑන් රථය පදිකයන් අතරට පැදවූ පුද්ගලයා 25 හැවිරිදි ඇලෙක් මිනර්සෙන් ලෙස හඳුනාගෙන ඇති බවයි.",
       "URL": "https://www.hirunews.lk/189143/ටොරෙන්ටෝ-ඝාතන-සිද්ධියේ-සැකකරුගෙන්-ප්‍රශ්න-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=373"
}