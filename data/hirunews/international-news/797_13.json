{
       "Source": "hirunews",
       "Timestamp": "Saturday, 05 October 2013 - 19:32",
       "Headline": "ආසියාව ගැන කැපවීම අඩු නොකරන බව ඇමරිකාව කියයි.",
       "News Content": "ආර්ථික වශයෙන් අර්බුදයක සිටියද ආසියාවට කෙරෙහි දක්වන කැපවීම අඩු නොකරන බව ඇමරිකානු රාජ්‍ය ලේකම් ජෝන් කෙරී පවසනවා. ඉන්දුනීසියාවේ බාලි දූපතේ පැවැත්වෙන ඇපෙක් සමුළුව අමතමින් ඔහු මේ බව අද (05) කියා සිටියා. ඇමරිකාව තුළ උද්ගතව ඇති ආර්ථික අර්බුදයෙන් ආසියානු රටවල් සමග පවතින සබඳතාවලට බලපෑමක් සිදුනොවන බවද රාජ්‍ය ලේකම්වරයා මෙහිදී අවධාරණය කර තිබෙනවා. ඉදිරි වසරේ අයවැය යෝජනා සම්මත කරගැනීමට ඇමරිකානු කොංග්‍රසය අපොහොසත්වීම වීම හේතුවෙනුයි ඇමරිකාව මේ වනවිට තාවකාලික ආර්ථික අර්බුදයකට ලක්ව ඇත්තේ.",
       "URL": "https://www.hirunews.lk/68708/ආසියාව-ගැන-කැපවීම-අඩු-නොකරන-බව-ඇමරිකාව-කියයි",
       "Category": "International News",
       "Parent URL": "https://www.hirunews.lk/international-news.php?pageID=797"
}