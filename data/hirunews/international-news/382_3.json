{
       "Source": "hirunews",
       "Timestamp": "Tuesday, 27 March 2018 - 10:31",
       "Headline": "උතුරු කොරියානු නායකයා චීනයට පැමිණි බවට තොරතුරු",
       "News Content": "උතුරු කොරියානු නායක කිම් ජොං අන්, දුම්රියකින් චීනයේ බීජිං නුවර වෙත පැමිණ ඇති බව ජපාන මාධ්‍ය වාර්තා කළා.\nඒ, උතුරු කොරියාවේ සිට විශේෂිත දුම්රියක් පැමිණීම සහ එය ආචාර පෙළපාලියකින් පිළිගැනීම නිරීක්ෂණය කිරීමෙන් අනතුරුවයි.\nතහවුරු වුවහොත් එය උතුරු කොරියානු නායකයා 2011 වසරේ බලයට පැමිණීමෙන් පසු චීනයට පැමිණෙන ප්‍රථම අවස්ථාවයි.\nඋතුරු කොරියාව මේ වන විට ඇමරිකා එක්සත් ජනපදය සමඟ සාකච්ඡා ආරම්භ කිරීමට සූදානම්ව සිටිනවා.\nඑමෙන්ම දකුණු කොරියාව සමඟ ද ලබන මාසයේ සමුළුවක් පැවැත්වීමට ද උතුරු කොරියාව එකඟ වුණා.\nඑම සිදුවීම පිළිබදව තම හිතවතා වන චීනය දැනුවත් කිරීම කිම් ජොං අන්ගේ චීන චාරිකාවේ අරමුණ බව විශ්වාස කෙරෙනවා.",
       "URL": "https://www.hirunews.lk/186969/උතුරු-කොරියානු-නායකයා-චීනයට-පැමිණි-බවට-තොරතුරු",
       "Category": "International News",
       "Parent URL": "https://www.hirunews.lk/international-news.php?pageID=382"
}