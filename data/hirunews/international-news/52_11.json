{
       "Source": "hirunews",
       "Timestamp": "Friday, 22 April 2022 - 20:39",
       "Headline": "උතුරු ඇෆ්ගනිස්ථානයේ සුන්නි මුස්ලිම් පල්ලියක පිපිරීමක්",
       "News Content": "උතුරු ඇෆ්ගනිස්ථානයේ කුන්දුස් නගරයේ සිකුරාදා යාඥාව අතරතුර සුන්නි මුස්ලිම් පල්ලියක සිදුවූ පිපිරීමකින් අවම වශයෙන් පුද්ගලයන් 20 දෙනෙකු පමණ තුවාල ලබා තිබෙනවා.\nකුන්දුස් පළාතේ අණදෙන නිලධාරී Qari Badri, විදෙස් පුවත් සේවයට පැවසුවේ පිපිරීමෙන් පුද්ගලයන් 20 දෙනෙකු මිය ගොස් හෝ තුවාල ලබා ඇති බවයි.\nපිපිරීම පිටුපස සිටින්නේ කවුරුන්ද යන්න මෙතෙක් අනාවරණ වී නැහැ.\nඇෆ්ගනිස්ථානයේ තලෙයිබාන් පාලකයින් අගෝස්තු මාසයේ බලයට පත්වීමෙන් පසු රට සුරක්ෂිත කර ඇති බව පවසන නමුත් ජාත්‍යන්තර නිලධාරීන් සහ විශ්ලේෂකයින් පවසන්නේ සටන්කාමීන් යළි හිස එසවීමේ අවදානම තවමත් පවතින බවයි.",
       "URL": "https://www.hirunews.lk/302569/උතුරු-ඇෆ්ගනිස්ථානයේ-සුන්නි-මුස්ලිම්-පල්ලියක-පිපිරීමක්",
       "Category": "International News",
       "Parent URL": "https://www.hirunews.lk/international-news.php?pageID=52"
}