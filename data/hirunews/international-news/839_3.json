{
       "Source": "hirunews",
       "Timestamp": "Sunday, 19 May 2013 - 15:45",
       "Headline": "චීනයේ ගංවතුරින් පනස් දෙනෙකු මරුට.",
       "News Content": "දකුණුදිග චීනයේ ප්‍රාන්ත 9 කට බලපා ඇති ගංවතුර තත්ත්වයෙන් මේ වනවිට පුද්ගලයන් 50 දෙනෙකු පමණ ජීවිතක්ෂයට පත්වී තිබෙනවා. තවත් 14 දෙනෙකු මෙහිදී අතුරුදන්වී ඇතැයි සඳහන්. දින ගණනාවක් පැවති වර්ෂාවෙන් අනතුරුව ගුවන්ඩොං ඇතුළු පළාත් කිහිපයක නායයාම් ද වාර්තා වුණා. මෙහි වර්ෂා සහිත කාලගුණය මෙතෙක් අවසන් වී නොමැති අතර, ඉදිරි දින කිහිපය තුළ ජල ගැල්ම උත්සන්න විය හැකි බවටයි කාලගුණ අංශ අනතුරු අඟවා ඇත්තේ. ගංවතුරෙන් දකුණුදිග චීනයේ නව ලක්ෂයක් පමණ ජනතාව පීඩාවට පත්වී ඇති අතර නිවාස 2675 ක් විනාශයට පත්වී තිබෙනවා.",
       "URL": "https://www.hirunews.lk/59270/චීනයේ-ගංවතුරින්-පනස්-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=839"
}