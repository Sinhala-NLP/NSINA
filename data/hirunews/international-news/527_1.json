{
       "Source": "hirunews",
       "Timestamp": "Sunday, 22 January 2017 - 11:58",
       "Headline": "පැපුවා නිවිගිනි රාජ්‍ය සෙලවෙයි",
       "News Content": "පැපුවා නිව්ගිනි රාජ්‍යයේ ප්‍රබල භූ චලනයක් සිදුව තිබෙනවා.\nඑය රික්ටර් මාපකයේ සටහන් වී ඇත්තේ ඒකක 7.9 ක් ලෙසටයි.\nමෙම භූ කම්පනයත් සමග පැසිෆික් සුනාමි අනතුරු ඇගවීම් මධ්‍යස්ථානය විසින් සුනාමි අනතුරු ඇගවීම් ද නිකුත් කර ඇති බවයි විදෙස් පුවත් සේවා පෙන්වා දෙන්නේ.\nඉදිරි පැය 3 ඇතුලත පැපුවා නිව්ගිනි සහ සොලමන් දුපත්වල වෙරළ තීරය ආශ්‍රිතව ජිවත්වන ජනතාවට සැලකිලිමත් වන ලෙසට අනතුරු අගවා තිබෙනවා.\nපැපුවා නිව්ගිනි රාජ්‍ය පිහිටා ඇත්තේ නිරන්තරයෙන් භූ කම්පන සිදුවන කලාපයකයි.\nඒ හේතුවෙන් එම ප්‍රදේශය ආශ්‍රිතව නිරන්තරයෙන් භූ කම්පන සිදුවන බවයි විදෙස් පුවත් සේවා පෙන්වා දෙන්නේ.",
       "URL": "https://www.hirunews.lk/152602/පැපුවා-නිවිගිනි-රාජ්‍ය-සෙලවෙයි",
       "Category": "International News",
       "Parent URL": "https://www.hirunews.lk/international-news.php?pageID=527"
}