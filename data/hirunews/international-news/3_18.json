{
       "Source": "hirunews",
       "Timestamp": "Tuesday, 19 September 2023 - 11:17",
       "Headline": "දකුණු අප්‍රිකාවේ ට්‍රක් රථ අනතුරකින් පතල් සේවකයින් 17 ක් මරුට",
       "News Content": "දකුණු අප්‍රිකාවේ ලිම්පෝපෝ පළාතේ පිහිටි දියමන්ති පතලකට කම්කරුවන් රැගෙන යමින් තිබූ ට්‍රක් රථයක් සහ බස් රථයක් මුහුණට මුහුණ ගැටී සිදුවූ අනතුරකින් 20 දෙනෙකු මියගොස් තිබෙනවා.\nඉන් 17 දෙනෙකුම කම්කරුවන් වන අතර තවත් කම්කරුවන් 04 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ.\nඅනතුරට ලක්වූ ට්‍රක් රථයේ රියදුරා, රියදුරු බලපත්‍රයක් නොමැතිව රථය ධාවනය කර ඇති අතර එය ධාවනයට නුසුදුසු තත්ත්වයේ පැවති බවද මූලික විමර්ශනයේදී අනාවරණය වී තිබෙනවා.",
       "URL": "https://www.hirunews.lk/348730/දකුණු-අප්‍රිකාවේ-ට්‍රක්-රථ-අනතුරකින්-පතල්-සේවකයින්-17-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=3"
}