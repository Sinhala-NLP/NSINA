{
       "Source": "hirunews",
       "Timestamp": "Tuesday, 06 January 2015 - 12:44",
       "Headline": "අතුරුදන් වූ ගුවන් යානයේ මගීන් වෙනුවෙන් එයාර් ඒෂියා සමාගමෙන් වන්දි.",
       "News Content": "පුද්ගලයන් 162 සමඟ ජාවා මුහුදට කඩා වැටුණු එයාර් ඒෂියා ගුවන් යානයේ මගීන් වෙනුවෙන් වන්දි ගෙවීමට එම ගුවන් සමාගම තීරණය කර තිබෙනවා. ඒ අනුව එක් මගියෙකු වෙනුවෙන් ඇමරිකානු ඩොලර් 32,000ක මූලික වන්දියක් ගෙවීමටයි එයාර් ඒෂියා සමාගම තීරණය කර ඇත්තේ. ඉන්දුනීසියාවේ සුරබායා සිට සිංගප්පූරුව බලා ගමන් ගනිමින් තිබූ එයාර් ඒෂියා ගුවන් යානය අනතුරට ලක්වීමෙන් එහි සිටි සියලූ දෙනා ජීවිතක්ෂයට පත්වුණා. පසුව ජාවා මුහුදෙන් යානයේ සුන්බුන් මෙන්ම මළ සිරුරු 30ක් පමණ ගොඩගෙන තිබෙනවා. යානයේ කළු පෙට්ටිය සෙවීමේ මෙහෙයුම තවදුරටත් ක්‍රියාත්මකයි. මේ අතර, ඉන්දුනීසියානු රජය ගුවන් අනතුර පිළිබද එරට ගුවන් සේවා බලධාරීන්ට එරෙහිව නීතිමය ක්‍රියාමාර්ග ගැනීමට සැරසෙන බව වාර්තා වුණා.",
       "URL": "https://www.hirunews.lk/100722/අතුරුදන්-වූ-ගුවන්-යානයේ-මගීන්-වෙනුවෙන්-එයාර්-ඒෂියා-සමාගමෙන්-වන්දි",
       "Category": "International News",
       "Parent URL": "https://www.hirunews.lk/international-news.php?pageID=770"
}