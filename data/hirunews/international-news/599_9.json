{
       "Source": "hirunews",
       "Timestamp": "Sunday, 14 August 2016 - 12:50",
       "Headline": "මුස්ලිම් පූජකවරයෙකු ඇතුලූ දෙදෙනෙකු නිව්යෝක් නුවරදී වෙඩි පහරින් මරුට",
       "News Content": "ඇමරිකාවේ නිව්යෝක් නුවර ආසන්නයේ මුස්ලිම් දේවස්ථානයක පූජකවරයෙකු සහ ඔහුගේ සහයකයෙකු ඊයේ (13) මහාමාර්ගයේදී වෙඩි පහරට ලක්ව ජීවිතක්ෂයට පත්ව තිබෙනවා.\nදේවස්ථානයේ දහවල් යාච්ඥා මෙහෙය නිමවා නැවත පැමිණෙන විටයි මෙම ප්‍රහාරය එල්ලවී ඇත්තේ.\nප්‍රහාරයට හේතුව මෙතෙක් අනාවරණ වී නොමැති අතර, එය ආගමික හේතූන් මත සිදුකර ඇති ඝාතනයක් ලෙසයි සැළකෙන්නේ.\nප්‍රහාරකයා පලාගොස් ඇති අතර, ඔහු අත්අඩංගුවට ගැනීම සඳහා සාක්ෂිකරුවන් සහ වීඩියෝ දර්ශන උපයෝගී කරගන්නා බවයි නිව්යෝක් පොලීසිය සඳහන් කළේ.",
       "URL": "https://www.hirunews.lk/140599/මුස්ලිම්-පූජකවරයෙකු-ඇතුලූ-දෙදෙනෙකු-නිව්යෝක්-නුවරදී-වෙඩි-පහරින්-මරුට",
       "Category": "International News",
       "Parent URL": "https://www.hirunews.lk/international-news.php?pageID=599"
}