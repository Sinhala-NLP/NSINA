{
       "Source": "hirunews",
       "Timestamp": "Friday, 03 September 2021 - 13:31",
       "Headline": "ජපාන අගමැති, ධුරයෙන් ඉවත් වීමට තීරණය කරයි",
       "News Content": "ජපාන අග්‍රාමාත්‍ය 'යොෂිඩේ සුගා' අග්‍රාමාත්‍ය ධුරයෙන් ඉවත්වීමට තීරණය කර ඇති බව විදෙස් මාධ්‍ය වාර්තා කළා.\nඉදිරි වසර සඳහා ඔහු නායකත්වය දරන ලිබරල් ඩිමොක්‍රටික් පක්ෂයේ නායකයා තේරීම ලබන 29 වනදා සිදුකිරීමට නියමිත ව තිබෙනවා.\nලබන ඔක්තෝම්බර් මස 17 වන දා පැවැත්වෙන මහ මැතිවරණයෙන් ජයග්‍රහණය කරන පක්ෂයේ නායකයාට අග්‍රාමාත්‍ය ධුරය හිමි වීම ජපානයේ මැතිවරණ පිළිවෙත යි.\nඊට ඉදිරිපත් නො වීමට ද යොෂිඩේ සුගා තීරණය කර තිබෙනවා.\nදේශපාලන කටයුතු සහ කොරෝනා වසංගතය පාලනය කිරීම නිසා තමන් වීඩාවට පත් ව සිටීම හේතුවෙන් තමන් මැතිවරණයට ඉදිරිපත් නො වන බව ඔහු සදහන් කළා.\nපසුගිය වසරේ සැප්තැම්බර් මාසයේ දී හිටපු අග්‍රාමාත්‍ය 'ෂින්සෝ අබේ' ඉවත්වීමෙන් පසු අග්‍රාමාත්‍ය ධුරයට පත් වූ 72 හැවිරිදි යොෂිඩේ සුගාට ජනතා ප්‍රසාදය මේ වනවිට සියයට 30කින් අඩු වී ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/281280/ජපාන-අගමැති-ධුරයෙන්-ඉවත්-වීමට-තීරණය-කරයි",
       "Category": "International News",
       "Parent URL": "https://www.hirunews.lk/international-news.php?pageID=97"
}