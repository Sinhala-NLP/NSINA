{
       "Source": "hirunews",
       "Timestamp": "Sunday, 17 January 2016 - 8:05",
       "Headline": "ඉරාන සම්බාධක ඉවතට",
       "News Content": "න්‍යෂ්ටික ගිවිසුමේ කොන්දේසිවලට අනුගතවීම නිසා ඉරානයට එරෙහි ජාත්‍යන්තර සම්බාධක ඉවත් කර තිබෙනවා.\nඒ අනුව ඉරානයට යළිත් ඉන්ධන අපනයනය කිරීමේ අවස්ථාව හිමි වනවා.\nඉරානයේ න්‍යෂ්ටික වැඩපිළිවෙල සම්බන්ධයෙන් ඇති කර ගත් එකඟතාවයේ ප්‍රගතිය සම්බන්ධයෙන් විශේෂ සාකච්ඡාවක් ඔස්ටි‍්‍රයාවේ - වියෙනා නුවරදී ඊයේ පැවැත්වුණා.\nඒ සදහා ඇමරිකා එක්සත් ජනපදය ඉරානය සහ යුරෝපා සංගමයේ නියෝජිතයන් සහභාගි වී සිටියා.\nඑම සාකච්ඡාවට අන්තර් ජාතික පරමාණුක බලශක්ති අධිකාරිය වාර්තාවක් ඉදිරිපත් කරමින් ඉරානය න්‍යෂ්ටික ගිවිසුමේ කොන්දේසිවලට අනුගතව ඇති බවට දැනුම් දී තිබෙනවා.\nඒ අනුවයි ඔවුන්ට එරෙහි සම්බාධක ඉවත් කිරීමට තීරණය කර ඇත්තේ.",
       "URL": "https://www.hirunews.lk/124161/ඉරාන-සම්බාධක-ඉවතට",
       "Category": "International News",
       "Parent URL": "https://www.hirunews.lk/international-news.php?pageID=672"
}