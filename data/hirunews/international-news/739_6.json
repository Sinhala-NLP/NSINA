{
       "Source": "hirunews",
       "Timestamp": "Tuesday, 28 April 2015 - 14:34",
       "Headline": "නේපාල භූකම්පනයෙන් කත්මන්ඩු නුවර පිහිටීම වෙනස්වෙලා",
       "News Content": "පසුගිය සෙනසුරාදා නේපාලයේ ඇතිවූ රික්ටර් පරිමානයේ 7.8 ක ප්‍රබල භූ කම්පනයෙන් මහ පොළොවේ කත්මන්ඩු අගනුවර පිහිටීම මීටර් 3 ක් පමණ දකුණු දෙසට විස්ථාපනය වී ඇති බව භූ විද්‍යාඥයන් පිරිසක් පෙන්වා දෙනවා. ඔවුන් කියා සිටින්නේ එමඟින් එවරස්ට් කඳු මුදුනේ උසෙහි විශාල වෙනසක් සිදුව නොමැති බවයි. වසර 80 කින් නේපාලය මුහුණදුන් දරුණුතම භූ කම්පනය හේතුවෙන් මියගිය සංඛ්‍යාව මේ වනවිට 4300 ඉක්මවා තිබෙනවා. මරණ සංඛ්‍යාව 10,000 ඉක්මවිය හැකි බවයි නේපාල අග්‍රාමාත්‍ය සුෂිල් කොයිරාල අද ප්‍රකාශ කළේ.",
       "URL": "https://www.hirunews.lk/108445/නේපාල-භූකම්පනයෙන්-කත්මන්ඩු-නුවර-පිහිටීම-වෙනස්වෙලා",
       "Category": "International News",
       "Parent URL": "https://www.hirunews.lk/international-news.php?pageID=739"
}