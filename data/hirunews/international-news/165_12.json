{
       "Source": "hirunews",
       "Timestamp": "Tuesday, 08 September 2020 - 7:52",
       "Headline": "ඇලෙක්සි නවාල්නි කෝමාවෙන් අවදි වේ",
       "News Content": "විෂ රසායනිකයක් ශරීරගතවීම නිසා ජර්මනියේ ප්‍රතිකාර සඳහා රැගෙන ගිය රුසියානු විපක්ෂ නායක ඇලෙක්සි නවාල්නි විසඥ තත්ත්වයෙන් අවදි වී තිබෙනවා.\nඔහු දැන් වාචික විධානයන්ට ප්‍රතිචාර දක්වන බව සදහන්.\nජර්මානු වෛද්‍යවරුන් ප්‍රකාශ කළේ ඔහුට නොවිචොක් නැමති ස්නායු පද්ධතියට ඍජුව බලපාන රසායනිකය ලබාදී ඇති බවයි.\n44 හැවිරිදි ඇලෙක්සි නවාල්නි, ජනපති ව්ලැදිමීර් පුටින්ගේ ප්‍රබලතම ප්‍රතිවාදියා ලෙස සැලකෙන ලෙස අභ්‍යන්තර ගුවන් ගමනකදී ඔහුට විෂ රසායනිකයක් ලබාදුන් බවට එල්ල වන චෝදනා ක්‍රෙම්ලිනය ප්‍රතික්ෂේප කළා.\nකෙසේ නමුත් සිද්ධිය පිළිබදව නිසි විමර්ශනයක් සිදුනොකළහොත් රුසියාවේ සිට බෝල්ටික් මුහුද හරහා ඉදිකරන ඩොලර් බිලියන 10ක ගෑස් නළ ව්‍යාපෘතිය යළි ඇගයීමට සිදුවන බවයි ජර්මන් චාන්ස්ලර් ඇන්ජෙලා මර්කල් ප්‍රකාශ කළේ.",
       "URL": "https://www.hirunews.lk/249683/ඇලෙක්සි-නවාල්නි-කෝමාවෙන්-අවදි-වේ",
       "Category": "International News",
       "Parent URL": "https://www.hirunews.lk/international-news.php?pageID=165"
}