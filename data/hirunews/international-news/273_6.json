{
       "Source": "hirunews",
       "Timestamp": "Friday, 19 April 2019 - 10:00",
       "Headline": "චීනය, උල්කා ගවේෂණයට සහයකයන් සොයයි",
       "News Content": "පෘථිවිය ආසන්නයේ සැරිසරන උල්කාපාත වෙත අභ්‍යාවකාශ යානයක් යවා ඒවායේ සාම්පල පෘථිවියට ගෙන ඒම සඳහා චීනය නව වැඩසටහනක් සැලසුම් කරනවා.\nඒ සඳහා පාර්ශවකරුවන් අවශ්‍ය බවයි චීන අභ්‍යාවකාශ පර්යේෂණ ආයතනය සඳහන් කළේ. වසර 10ක් ගත වන මෙම වැඩසටහන යටතේ 2016 - එච්. ඕ. 3 උල්කාපාතයට අභ්‍යාවකාශ යානයක් යවා එහි සාම්පල එකතු කර ගැනීමටයි සැලසුම් කර ඇත්තේ.\nචීනය සඳ තරණය කළ චාන්ගි - 6 මාදිලිියේ අභ්‍යාවකාශ යානයක් ඒ සඳහා යොදා ගැනීමට නියමිතයි.\nඉන් නික්මෙන තවත් ගවේෂණ යානයක් 133 - පී නැමති උල්කාපාතය වෙත පතිත කිරීම චීනයේ සැලසුම බව සඳහන්.\nචීන අභ්‍යාවකාශ ගවේෂණ සඳහා එක්වීමට ප්‍රංශය ඇතුළු යුරෝපා සංගමයේ රටවල් දැනටමත් උනන්දුව පළ කර තිබෙනවා.",
       "URL": "https://www.hirunews.lk/214747/චීනය-උල්කා-ගවේෂණයට-සහයකයන්-සොයයි",
       "Category": "International News",
       "Parent URL": "https://www.hirunews.lk/international-news.php?pageID=273"
}