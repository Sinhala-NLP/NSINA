{
       "Source": "hirunews",
       "Timestamp": "Tuesday, 06 September 2016 - 9:12",
       "Headline": "ඔබාමා පිලිපීන ජනපති සමඟ හමුව අවලංගු කරයි",
       "News Content": "පිලිපීන ජනාධිපති රොද්‍රිගෝ ඩුටරෙට් සමඟ පැවැත්වීමට නියමිතව තිබූ සාකච්ඡාව ලාඕසයේ පැවැත්වෙන ආසියාන් සමුළුවට සහභාගිවීම සදහා ගොස් සිටින ඇමරිකානු ජනාධිපති බැරක් ඔබාමා අවලංගු කළ බව ධවල මන්දිරය නිවේදනය කළා.\nඒ, ජනාධිපති ඔබාමා සම්බන්ධයෙන් පිලිපීන නායකයා සිදුකළ ප්‍රකාශයක් හේතුවෙන්.\nපිලිපීන නායකයා ජනාධිපති ඔබාමා හඳුන්වා ඇත්තේ වෛශ්‍යාවකගේ පුත්‍රයෙකු ලෙසයි.\nමේ නිසා එම හමුව අවලංගු කළ ඇමරිකානු ජනාධිපති බැරක් ඔබාමා ඒ වෙනුවට දකුණු කොරියානු ජනාධිපතිනී පාක් ගුවෙන් හේ හමුවීමට තීරණය කළා.\nමත්ද්‍රව්‍ය ජාවාරම්කරුවන්ට සහ භාවිත කරන්නන්ට එරෙහිව දැඩි පියවර ක්‍රියාත්මක කරන පිලිපීන ජනපති ඩුටරෙට්ගේ නියෝගයෙන් පසුගිය ජුනි මාසයෙන් පසු සිදුකළ මෙහෙයුම්වලදී මිය ගිය සංඛ්‍යාව 2400කට අධිකයි.",
       "URL": "https://www.hirunews.lk/142340/ඔබාමා-පිලිපීන-ජනපති-සමඟ-හමුව-අවලංගු-කරයි",
       "Category": "International News",
       "Parent URL": "https://www.hirunews.lk/international-news.php?pageID=589"
}