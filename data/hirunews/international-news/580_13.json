{
       "Source": "hirunews",
       "Timestamp": "Monday, 26 September 2016 - 16:33",
       "Headline": "දුමක් නිසා පිලිපීන මගී ගුවන් යානය ආපසු හරවයි",
       "News Content": "පිලිපීනයේ මැනිලා නුවර සිට ජපානයේ ටෝකියෝ නුවර බලා ගමන් ගත් මගී ගුවන් යානයක් එහි ඇතුළත දුමක් නැගීම හේතුවෙන් ආපසු හරවාගෙන විත් තිබෙනවා.\nමගීන් දෙසිය විසි දෙදෙනෙකු සහ කාර්ය මණ්ඩලයේ 13 දෙනෙකු රැගත් ඒ - 340 - 300 වර්ගයේ මෙම එයාර් බස් ගුවන් යානය අද උදෑසන මැනිලා නුවරින් නික්මී විනාඩි 20ක් ඇතුළත ආපසු හරවාගෙන පැමිණි බව සදහන්.\nයානයේ නියමුවා විසින් මෙම දුම නිරීක්ෂණය කිරීමෙන් පසු මගීන්ගේ ආරක්ෂාව උදෙසා එය හරවාගෙන පැමිණි බවයි පිලිපීන ගුවන් සේවය සදහන් කළේ.\nඑම දුම ඇති වීමට හේතුව පරීක්ෂා කෙරෙන අතර මගීන් වෙනත් ගුවන් යානයකින් ටෝකියෝ වෙත යැවීමට පියවර ගෙන තිබෙනවා.",
       "URL": "https://www.hirunews.lk/143871/දුමක්-නිසා-පිලිපීන-මගී-ගුවන්-යානය-ආපසු-හරවයි",
       "Category": "International News",
       "Parent URL": "https://www.hirunews.lk/international-news.php?pageID=580"
}