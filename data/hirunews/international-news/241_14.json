{
       "Source": "hirunews",
       "Timestamp": "Saturday, 31 August 2019 - 14:52",
       "Headline": "වසර 22 කට පෙර මියගිය ජනතාවගේ කුමරිය, ඩයනා අද සිහිපත් කෙරේ",
       "News Content": "මීට වසර 22 කට පෙර 1997 වසරේ අගෝස්තු 31 වනදා පැරිසියේ සිදුවූ රිය අනතුරකින් මියගිය, ජනතාවගේ රජකුමරිය ලෙස විරුදාවලිය ලත් ඩයනා කුමරිය බ්‍රිතාන්‍යය පමණක් නොව ලොව පුරා ජනතාව අද අනුස්මරණය කරනවා.\nජනතාව වෙනුවෙන් සිය ජීවිතකාලය කැප කළ ඇය වෙනුවෙන් දහස් සංඛ්‍යාත පිරිසක් පසුගිය දින කිහිපය පුරාම සමාජ මාධ්‍ය ඔස්සේ සටහන් තැබූ අතර, ඇය ජීවත්වූ කෙන්සිටන් මාළිගයේ දොරටුව අභියස ඇගේ ඡායාරූප එල්ලා තැබීමට තවත් පිරිසක් කටයුතු කළා.\nඒ අතර ඩයනා කුමරිය, විලියම් සහ හැරී කුමරුන් සමඟ ගත් ඡායාරූප ද වනවා.\n1981 වසරේ ජූලි 29 වනදා චාල්ස් කුමරු සමඟ අතිනත ගත් ඇගේ විවාහ මංගල්‍යය ලොව පුරා වැඩිම පිරිසක් නැරඹූ රූපවාහිනී විකාශයන් අතරට එක්වුණා.\n1996 වසරේ අගෝස්තු 28 වනදා ඩයනා කුමරිය, චාල්ස් කුමරුගෙන් දික්කසාද වූයේ ඔහු සහ කැමිලා පාකර් බෝල්ස් අතර සම්බන්ධතාව පිළිබඳව කරුණු හෙළි කිරීමෙන් අනතුරුවයි.",
       "URL": "https://www.hirunews.lk/223320/වසර-22-කට-පෙර-මියගිය-ජනතාවගේ-කුමරිය-ඩයනා-අද-සිහිපත්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=241"
}