{
       "Source": "hirunews",
       "Timestamp": "Monday, 13 January 2020 - 14:27",
       "Headline": "පිලිපීනයේ තාල් ගිනිකන්ද දැවැන්ත පිපිරුමක් අභියස",
       "News Content": "විලක් මැද දිවයිනක පිහිටි ලොව කුඩාම ගිනි කන්දක් ලෙස සැලකෙන පිලිපීනයේ තාල් ගිනිකන්ද ඉදිරි පැය කිහිපය හෝ දින කිහිපය තුළ දැවැන්ත පිපිරීමකට ලක්වනු ඇති බවට භූ විද්‍යාඥයන් අනතුරු අඟවනවා.\nපසුගිය වසර 450 තුළ අවම වශයෙන් විශාල පිපිරීම් 34 ක් වාර්තා වී ඇති තාල් ගිනි කන්ද දැන් යලිත් සක්‍රිය වී ඇති අතර, අද අලුයම් කාලයේ ඉන් ලාවා වැගිරීමට සහ ගිනිකඳු දුමාරය නික්මීමට පටන් ගෙන ඇති බව සඳහන්.\nපිලිපීනයේ දෙවන සක්‍රියතම ගිනිකන්ද වන මෙමගින් නික්මෙන දුමාරය හේතුවෙන් ඊට කිලෝමීටර් 70 ක් පමණ දකුණෙන් පිහිටි මැනිලා අගනුවර එදිනෙදා කටයුතු අද දිනයේ අඩාල වුණා.\nඑහි පාසල් සහ ව්‍යාපාරික ස්ථාන වසා දමා ඇති අතර, තාල් ගිනිකන්ද අවටින් 16,000කට අධික පිරිසක් දැනටමත් ඉවත් කරගෙන අවසන්.\nරිං ඔෆ් ෆයර් හෙවත් පැසිෆික් ගිනි වළල්ලට අයත් පිලිපීනයේ ගිනිකඳු සහ භූ කම්පන නිරන්තරයෙන් වාර්තා වනවා.",
       "URL": "https://www.hirunews.lk/232215/පිලිපීනයේ-තාල්-ගිනිකන්ද-දැවැන්ත-පිපිරුමක්-අභියස",
       "Category": "International News",
       "Parent URL": "https://www.hirunews.lk/international-news.php?pageID=207"
}