{
       "Source": "hirunews",
       "Timestamp": "Friday, 05 February 2016 - 16:02",
       "Headline": "සකර්බර්ග් බිලියන 5 ක් අපේක්ෂාවෙන්",
       "News Content": "2030 වසර වන විට ෆේස් බුක් භාවිත කරන්නන් ප්‍රමාණය බිලියන 5 ක් දක්වා ඉහළ නංවා ගැනීම අපේක්ෂාව බව සුප්‍රකට සමාජ වෙබ් අඩවියේ නිර්මාතෘ මාර්ක් සකර්බර්ග් පවසනවා.\nෆේස් බුක් සමාජජාල වෙබ් අඩවියේ 12 වන සංවත්සරයට එක්වෙමින් ඔහු ප්‍රකාශකර ඇත්තේ ලොව සෑම පුද්ගලයෙක් අතරම සම්බන්ධතා ඇති කිරීම අපේක්ෂාව බවයි.\nඊට සෑම රටකම රජයන්ගෙන් මෙන්ම සමාගම්වලින් සහය අපේක්ෂා කරන බව ද ෆේස්බුක් නිර්මාතෘවරයා සඳහන් කර තිබෙනවා.\n2030 වසර වන විට බිලියන 5 ක් ෆේස් බුක් භාවිත කලහොත් එය ලොව සමස්ත ජනගහණයෙන් සියයට 60 ක් පමණ වනවා.\nඑක්සත් ජාතීන්ගේ සංවිධාන වාර්තාවලට අනුව 2030 වසර වන විට ලොව සමස්ත ජනගහණය බිලියන 8.5 කට වැඩි සංඛ්‍යාවක් වනු ඇති.\nතම අරමුණු සාක්ෂාත් කර ගැනීම වෙනුවෙන් සරණාගත කඳවුරුවලට අන්තර්ජාල පහසුකම් ලබාදීමට ද ෆේස් බුක් සමාගමේ අපේක්ෂාවක් වනවා.",
       "URL": "https://www.hirunews.lk/125543/සකර්බර්ග්-බිලියන-5-ක්-අපේක්ෂාවෙන්",
       "Category": "International News",
       "Parent URL": "https://www.hirunews.lk/international-news.php?pageID=667"
}