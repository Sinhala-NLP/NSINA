{
       "Source": "hirunews",
       "Timestamp": "Monday, 23 September 2013 - 8:36",
       "Headline": "පකිස්ථානයේ බෝම්බ පිපිරීමෙන් මියගිය සංඛ්‍යාව 75 ක් දක්වා ඉහළට.",
       "News Content": "පාකිස්ථානයේ පේෂාවර් නගරයේ ඊයේ සිදුවූ බෝම්බ පිපිරීමෙන් මියගිය සංඛ්‍යාව 75 දක්වා ඉහළ ගොස් තිබෙනවා. පේෂාවර් නගරයේ පිහිටි කතෝලික දේවස්ථානයක් ඉලක්ක කරගනිමින් එල්ලවූ මරාගෙන මැරෙන බෝම්බ ප්‍රහාර දෙකක් හේතුවෙන් තවත් පුද්ගලයින් 120 කට අධික පිරිසක් තුවාල ලබා ඇති බවයි විදෙස් වාර්තා සඳහන් කළේ. බෝම්බ පිපිරීම සිදුවන අවස්ථාවේදී බැතිමතුන් 600 කට ආසන්න පිරිසක් සිට ඇති බවයි විදෙස් වාර්තා පෙන්වා දෙන්නේ. ප්‍රහාරයේ වගකීම මෙතෙක් කිසිවෙක් භාරගෙන නැහැ.",
       "URL": "https://www.hirunews.lk/67801/පකිස්ථානයේ-බෝම්බ-පිපිරීමෙන්-මියගිය-සංඛ්‍යාව-75-ක්-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=801"
}