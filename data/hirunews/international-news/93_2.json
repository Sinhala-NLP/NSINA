{
       "Source": "hirunews",
       "Timestamp": "Friday, 24 September 2021 - 8:59",
       "Headline": "ඉන්දීය අගමැති මෝදි, වොෂින්ටනයේ දී කමලා හැරිස් හමුවෙයි",
       "News Content": "අමෙරිකාවේ සංචාරයක් සඳහා පැමිණි ඉන්දීය අග්‍රාමාත්‍ය නරේන්ද්‍ර මෝදි වොෂින්ටන් නුවර දී අමෙරිකානු උප ජනාධිපති කමලා හැරිස් මුණ ගැසී තිබෙනවා.\nඇය අමෙරිකානු ඉතිහාසයේ ප්‍රථම උප ජනාධිපතිනිය මෙන්ම එරට දේශපාලනයේ ඉහළට ම පැමිණි ඉන්දීය සම්භවයක් සහිත කාන්තාවයි.\nඅග්‍රාමාත්‍ය මෝදි එහි දී ඇයගේ ඵෙතිහාසික ජයග්‍රහණය පිළිබඳ ව සුබ පැතුම් එක්කර තිබෙනවා.\nඑමෙන්ම, ඉන්දියානු ජනතාව ඇය පිළිගැනීමට බලාපොරොත්තුවෙන් සිටින බව ද අගමැති මෝදි සඳහන් කළා.\nපසුගිය නොවැම්බරයේ දී අමෙරිකානු ජනාධිපතිවරණයෙන් ජෝ බයිඩ්න් සහ කමලා හැරිස් ජයග්‍රහණය කරද්දී ඇයගේ මව් ගම්මානය වන දකුණු ඉන්දියාවේ තමිල්නාඩු ප්‍රාන්තයේ තුලසේන්දිරපුරම්හි ජනතාව එය සැමරුවේ වීථිවලට පිවිස ගිනිකෙලි සංදර්ශන පවත්වමින්.\nඅගමැති මෝදි අද ප්‍රථම වරට ජනපති ජෝ බයිඩ්න් මුණ ගැසෙන අතර, අමෙරිකානු, ඕස්ටේ්‍රලියානු සහ ජපාන නායකයින් සමඟ සිව් පාර්ශවික සාකච්ඡාවකට ද එක්වනු ඇති.",
       "URL": "https://www.hirunews.lk/283081/ඉන්දීය-අගමැති-මෝදි-වොෂින්ටනයේ-දී-කමලා-හැරිස්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=93"
}