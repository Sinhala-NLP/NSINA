{
       "Source": "hirunews",
       "Timestamp": "Thursday, 11 April 2013 - 11:17",
       "Headline": "ඇමෙරිකාව ගිනි අවි වෙළඳාම පිළිබඳ පරීක්ෂණයකට සැරසේ.",
       "News Content": "ඇමෙරිකාව තුළ ගිනි අවි වෙළඳාම පිළිබඳ විශේෂ පරීක්ෂණයක් සිදුකිරීමට එරට සෙනෙට් සභාව තීරණය කර තිබෙනවා. රට තුළ සිදුවන ගිනි අවි වෙළඳාම නිසා පුද්ගල ඝාතන වැඩිවීම ඊට හේතුවයි. ඒ අනුව, ඉදිරියේදී ගිනි අවි මිලදී ගන්නා පුද්ගලයන් පිළිබඳව පිලිගත් රාමුවක් ඔස්සේ පරීක්ෂාවක් සිදුකිරීමට ඇමෙරිකාව අපේක්ෂා කරනවා. මේ පිළිබඳව සෙනෙට් සභාවේ අවධානය යොමුවුණේ පසුගියදා ඇමෙරිකානු පාසලක සිදුවූ වෙඩි තැබීමකින් පාසල් දරුවන් 20 දෙනෙකු ජීවිතක්ෂයට පත්වීමේ සිද්ධියත් සමඟයි.",
       "URL": "https://www.hirunews.lk/56960/ඇමෙරිකාව-ගිනි-අවි-වෙළඳාම-පිළිබඳ-පරීක්ෂණයකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=849"
}