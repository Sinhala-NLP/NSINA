{
       "Source": "hirunews",
       "Timestamp": "Saturday, 02 March 2013 - 12:58",
       "Headline": "මාලදිවයිනේ හිටපු ජනපති නෂීඞ්, ඉන්දියාවේ සරණ පතයි.",
       "News Content": "වත්මන් පාලකයන් විසින් තමා යළි අත්අඩංගුවට ගතහොත් ඉන්දියාව මැදිහත්වී විසඳුමක් ලබාදෙනු ඇතැයි මාලදිවයිනේ හිටපු ජනපති මොහොමඞ් නෂීඞ් විශ්වාසය පළ කරනවා. මාලේ නුවර ඉන්දීය මහ කොමසාරිස් කාර්යාලයේ දින 11 ක් තිස්සේ රැකවරණය ලබා ඉන් නික්මුණු නෂීඞ් ඉන්දීය ප්‍රවෘත්ති සේවාවක් වෙත සඳහන් කළේ තමා නැවත අත්අඩංගුවට ගැනීමට පාලකයන් සැළසුම් කරන බවයි. එවැනි අවස්ථාවකදී ඉන්දියාව ඇතුළු ජාත්‍යන්තර ප්‍රජාව මාලදිවයින සැබෑ මාර්ගයට අවතීර්න කිරීම සඳහා මැදිහත් විය යුතු බව මොහොමඞ් නෂීඞ්ගේ අදහසයි. තමා බලයේ සිටි කාලයේදී එනම් 2012 වසරේ ජනවාරියේ විනිසුරුවෙකු හමුදා භාරයේ රැඳවීමේ චෝදනා නෂීඞ්ට එරෙහිව එල්ලවී තිබෙනවා. ඔහු අත්අඩංගුවට ගැනීම සඳහා වරෙන්තු නිකුත් කර ඇත්තේ එම චෝදනාවටයි. ඊට වරදකරු වුවහොත් නෂීඞ්ට සැප්තැම්බරයේ පැවැත්වෙන මාලදිවයින් ජනාධිපතිවරණයට ඉදිරිපත්වීමට අවස්ථාව හිමිවන්නේ නැහැ.",
       "URL": "https://www.hirunews.lk/54420/මාලදිවයිනේ-හිටපු-ජනපති-නෂීඞ්-ඉන්දියාවේ-සරණ-පතයි",
       "Category": "International News",
       "Parent URL": "https://www.hirunews.lk/international-news.php?pageID=859"
}