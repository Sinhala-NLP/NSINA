{
       "Source": "hirunews",
       "Timestamp": "Friday, 01 February 2013 - 13:14",
       "Headline": "ගිනිකෙළි රථයක් පිපිරී චීනයේ 26 ක් මරුට.",
       "News Content": "මධ්‍යම චීනයේ අධිවේගී මාර්ගයක ගමන් ගනිමින් තිබූ ගිනිකෙළි ප්‍රවාහනය කරන ට්‍රක් රථයක් පිපිරීයාමෙන් එම මාර්ගයේ පොළොවෙන් ඉහළ පිහිටි කොටසක් කඩා වැටී තිබෙනවා. මෙම සිද්ධියෙන් පුද්ගලයන් 26 දෙනෙකු ජීවිතක්ෂයට පත්ව ඇති අතර මරණ සංඛ්‍යාව තවදුරටත් ඉහළ යා හැකි බවයි වාර්තා වන්නේ. චීනයේ නව වසර තව සතියකින් උදාවන අතර ඒ සඳහා අවශ්‍ය ගිනිකෙළි භාණ්ඩ මෙම ට්‍රක් රථයෙන් ප්‍රවාහනය කරමින් තිබූ බව සඳහන්. පිපිරීමෙන් අධිවේගී මාර්ගයේ මීටර් 80 ක පමණ කොටසක් කඩා වැටී ඇති බව විදෙස් වාර්තා සඳහන් කළා. කඩා වැටුණු මාර්ගය පහළින් සුන්බුන් බවට පත්වූ වාහන 6 ක් ඉවත් කරගෙන තිබෙනවා.",
       "URL": "https://www.hirunews.lk/52541/ගිනිකෙළි-රථයක්-පිපිරී-චීනයේ-26-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=866"
}