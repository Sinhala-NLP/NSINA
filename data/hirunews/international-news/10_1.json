{
       "Source": "hirunews",
       "Timestamp": "Thursday, 31 August 2023 - 19:37",
       "Headline": "ජොහැන්නස්බගර් ගින්නෙන් මිය ගිය සංඛ්‍යාව 70 ඉක්මවයි",
       "News Content": "දකුණු අප්‍රිකාවේ ජොහැන්නස්බගර් නගරයේ මහල් නිවාස සංකීර්ණයක හටගත් ගින්නෙන් මිය ගිය සංඛ්‍යාව 70 කට අධික බව විදෙස් මාධ්‍ය වාර්තා කළා.\nඑම වාර්තාවල දැක්වෙන්නේ තවත් 50 කට වැඩි පිරිසක් තුවාල ලබා ඇති බවයි.\nමහල් 05 කින් යුත් මෙම නිවාස සංකීර්ණය අදාළ ගින්නෙන් මුළුමනින්ම විනාශයට පත්වුණා.\nගින්නට හේතුව මෙතෙක් නිශ්චිතව අනාවරණ වී නැතත් දකුණු අප්‍රිකාවේ විදුලි සබඳතා නොමැති පිරිස් ඉටිපන්දම් සහ වෙනත් ක්‍රම මගින් ආලෝකය සපයා ගැනීමට යාමේදී මෙවැනි සිද්ධීන් නිරන්තරයෙන් වාර්තාවන බව සඳහන්.",
       "URL": "https://www.hirunews.lk/346748/ජොහැන්නස්බගර්-ගින්නෙන්-මිය-ගිය-සංඛ්‍යාව-70-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=10"
}