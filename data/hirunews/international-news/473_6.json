{
       "Source": "hirunews",
       "Timestamp": "Wednesday, 07 June 2017 - 16:53",
       "Headline": "update: අතුරුදන්වු මියන්මාර යානයේ බවට සැක කෙරෙන කොටස් හමුවෙයි",
       "News Content": "පුද්ගලයන් 116 දෙනෙකු සමග අතුරුදන්වු මියන්මාර යානයේ බවට සැක කෙරෙන සුන්බුන් හමුවී තිබෙනවා.\nඅන්දමන් මුහුදු කලාපයේ තිබී ඒවා සොයාගෙන ඇති බවයි විදෙස් පුවත් සේවා සඳහන් කළේ.\nකෙසේවෙතත් යානයේ අනෙක් කොටස් සහ ගමන් කළ පිරිස සොයා තවදුරටත් මෙහෙයුම් සිදුවනවා.\nඅතුරුදන්වු යානයේ කුඩා ළමුන් පිරිසක් ද සිටි බව සඳහන්.\nයානයේ සුන්බුන් සොයන මෙහෙයුම්වලට නෞකා 4ක් සහ ගුවන් යානා කිහිපයක් ද යොදාගෙන තිබෙනවා.\nupdate: Wednesday, 07 June 2017 - 18.43\n------------------------------------------------------------------------------\nපුද්ගලයන් 116 දෙනෙකු සමග ගමන් කරමින් තිබු මියන්මාර හමුදා ගුවන් යානයක් අතුරුදන්වී තිබෙනවා.\nමියෙක් සහ යැන්ගොන් අතර අන්දමන් මුහුදු ප්‍රදේශයේදී යානය අතුරුදන්ව ඇති බවයි විදෙස් පුවත් සේවා සඳහන් කළේ.\nඅද දහවල් 1.35 ට පමණ යානය සමග පැවති සබඳතා බැඳවැටුනු බව මියන්මාර ගුවන් ගමන් පාලක බලධාරීන් ප්‍රකාශකර තිබෙනවා.\nමේවන විට අතුරුදන් වු යානය සොයා නෞකා සහ ගුවන් යානා එක්ව විශේෂ මෙහෙයුමක් ආරම්භ කර ඇතැයි සඳහන්.\nයානයේ ගමන් කළ පිරිස අතර මගීන් 115 දෙනෙකු සහ කාර්ය මණ්ඩල සාමාජිකයන් 11 දෙනෙකු වනවා.\nගමන් කළ මගීන් හමුදා භටයන්ගේ ඥාතීන් පිරිසක් වන බවටයි අනාවරණ වී ඇත්තේ.\nයානය අතුරුදන්වු ප්‍රදේශයේ කාලගුණය ද යහපත් මට්ටමක පවතින බැවින් මෙය කාර්මික දෝශයක් හේතුවෙන් සිදුවුවක් බවට මියන්මාර බලධාරීන් සැක පළකරනවා.",
       "URL": "https://www.hirunews.lk/163059/update-අතුරුදන්වු-මියන්මාර-යානයේ-බවට-සැක-කෙරෙන-කොටස්-හමුවෙයි",
       "Category": "International News",
       "Parent URL": "https://www.hirunews.lk/international-news.php?pageID=473"
}