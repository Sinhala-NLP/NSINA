{
       "Source": "hirunews",
       "Timestamp": "Friday, 11 August 2017 - 7:33",
       "Headline": "කාන්තාවන් රාත්‍රී කාලයේ සෙල්ෆි ගැනීමට හේතුව හෙළිවෙයි (ඡායාරූප)",
       "News Content": "නිවසින් පිටත ගොස් රාත්‍රිය සතුටින් ගත කරන ආකාරය දැක්වෙන ඡායාරූප ඉන්දීය තරුණියෝ සිය සමාජ ජාල ගිණුම් තුළ පළ කරමින් සිටින බව විදෙස් මාධ්‍ය වාර්තාකරනවා.\nතරුණියන් සහ කාන්තාවන් රාත්‍රියේ නිවසින් පිට යාම සම්බන්ධයෙන් පවතින මතය බොහෝ විට සමාජයෙන් සමාජයට වෙනස් වනවා.\nඉන්දීය තරුණියන් එවැනි ක්‍රියාමාර්ගයකට යොමුව ඇත්තේ පුරුෂයන් දෙදෙනකු විසින් ලුහුබැඳීමට ලක් වූ තරුණියක් \"එතරම් රෑ වී නිවසින් බැහැරව නොයා යුතුව තිබූ බව\" පවසමින් දේශපාලනඥයෙකු කළ ප්‍රකාශයකට ප්‍රතිචාරයක් වශයෙන්.\nඋතුරු දිග ඉන්දියාවේ චන්දිගර් නගරයේ DJ සංගීත ශිල්පිනියක් ලෙස කටයුතු කරන වර්නිකා කුන්ඩු පසුගිය සිකුරාදා රාත්‍රියේ නිවස බලා එමින් සිටියදී පුරුෂයන් දෙදෙනෙකුගේ ලුහුබැඳීමකට ලක්ව තිබෙනවා.\nඑම පුරුෂයන් දෙදෙනා අතර පාලක භාරතීය ජනතා පක්ෂය නියෝජනය කරන ප්‍රසිද්ධ දේශපාලනඥයකුගේ පුතෙකු ද සිටින බවට චෝදනා එල්ල වී තිබෙනවා.",
       "URL": "https://www.hirunews.lk/168139/කාන්තාවන්-රාත්‍රී-කාලයේ-සෙල්ෆි-ගැනීමට-හේතුව-හෙළිවෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=451"
}