{
       "Source": "hirunews",
       "Timestamp": "Thursday, 21 November 2019 - 12:45",
       "Headline": "දකුණු කොරියාවෙන් හමුදාව ඉවත් කරගැනීමට ට්‍රම්ප් සැරසේ",
       "News Content": "දකුණු කොරියාවේ සෝල් අගනුවර ස්ථාන ගතකර ඇති ඇමරිකානු හමුදා භටයින් ඉවත් කර ගැනීමට ජනාධිපති ඩොනල්ඞ් ට්‍රම්ප් සූදානම් වනවා.\nමේ සම්බන්ධයෙන් දෙරටේ නියෝජිතයන් අතර පෙරේදා දිනයේ සාකච්ජාවක් පැවති අතර එහිදී ඇමරිකාව ප්‍රකාශ කර ඇත්තේ තම භට පිරිස් තවදුරටත් දකුණු කොරියාවේ රැදී සිටීමට නම් ඔවුන් වෙනුවෙන් වෙන් කර ඇති මුදල ඩොලර් බිලයන 5 දක්වා පස්ගුණයකින් වැඩි කරන ලෙසටයි.\nඑහෙත් එම ඉල්ලීමට දකුණු කොරියාව මෙතෙක් ප්‍රතිචාර දක්වා නැහැ.\nකෙසේ වෙතත් ට්‍රම්ප් ප්‍රකාශ කර ඇත්තේ දකුණු කොරියාව සිය ඉල්ලීම් සම්බන්ධයෙන් නිසි ප්‍රතිචාරයක් නොදක්වන්නේ නම් ඉදිරි දින කිහිපයේදී සිය භට පිරිස් සෝල් අගනුවරින් ඉවත් කර ගන්නා බවයි.",
       "URL": "https://www.hirunews.lk/228685/දකුණු-කොරියාවෙන්-හමුදාව-ඉවත්-කරගැනීමට-ට්‍රම්ප්-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=222"
}