{
       "Source": "hirunews",
       "Timestamp": "Friday, 17 April 2015 - 12:48",
       "Headline": "යේමන ගුවන් තොටුපලක් අල්කයිඩා අත්පත් කරගනී",
       "News Content": "දකුණු යේමනයේ මුකල්ලා නගරයේ ගුවන් තොටුපල අරාබි අර්ධද්වීපයේ අල්කයිඩාවරුන් අත්පත් කරගෙන තිබෙනවා. එහි ආරක්ෂාවට සිටි හමුදා අල්කයිඩා ආක්‍රමණයත් සමග පලාගොස් ඇති බවයි වාර්තාවන්නේ. යේමනයේ පවතින අස්ථාවර වාතාවරණය හේතුවෙන් එහි අල්කයිඩාවරුන්ගේ නැගී සිටීමක්ද දක්නට ලැබෙනවා. මේ වනවිට ෂියා මුස්ලිම් හවුති කැරළිකරුවන් රටේ වැඩිකොටසක පාලන බලය අත්පත් කරගෙන සිටින අතර දකුණු යේමනයේ වරාය නගරවල සහ තෙල් අංගනවල පාලනය සඳහා අල්කයිඩාවරුන් සටන් වැද සිටිනවා. හවුති කැරළිකරුවන් ඉලක්ක කරගෙන සෞදි අරාබිය ඇතුලූ ගල්ෆ් රටවල් ගුවන් ප්‍රහාර එල්ල කිරීම අල්කයිඩාවරුන්ට වාසිදායක තත්ත්වයක්.",
       "URL": "https://www.hirunews.lk/107731/යේමන-ගුවන්-තොටුපලක්-අල්කයිඩා-අත්පත්-කරගනී",
       "Category": "International News",
       "Parent URL": "https://www.hirunews.lk/international-news.php?pageID=742"
}