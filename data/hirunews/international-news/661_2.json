{
       "Source": "hirunews",
       "Timestamp": "Saturday, 27 February 2016 - 15:07",
       "Headline": "ඇෆ්ගන් පොදු වෙළඳපොලකට මරාගෙන මැරෙන ප්‍රහාරයක්",
       "News Content": "නැගෙනහිර ඇෆ්ගනිස්ථානයේ - කූනාර් ප්‍රදේශයේ පොදු වෙළඳපොලකට එල්ලවූ මරාගෙන මැරෙන බෝම්බ ප්‍රහාරයකින් පුද්ගලයන් 10 දෙනෙක් ජීවිතක්ෂයට පත්ව 40 කට වැඩි පිරිසක් තුවාල ලබා තිබෙනවා.\nවිදෙස් මාධ්‍ය වාර්තා කළේ යතුරුපැදියකින් පැමිණි පුද්ගලයෙකු මෙම මරාගෙන මැරෙන බෝම්බ ප්‍රහාරය එල්ල කළ බවයි.\nඑම අවස්ථාවේදී වෙළඳපොලේ විශාල පිරිසක් සිට ඇති අතර, ඒ හේතුවෙන් තුවාල ලැබූ පිරිස ඉහළ ගොස් ඇති බවයි ඇෆ්ගනිස්ථාන බලධාරීන් පවසන්නේ.\nප්‍රහාරයේ වගකීම මෙතෙක් කිසිවෙකුත් භාරගෙන නැහැ.",
       "URL": "https://www.hirunews.lk/127286/ඇෆ්ගන්-පොදු-වෙළඳපොලකට-මරාගෙන-මැරෙන-ප්‍රහාරයක්",
       "Category": "International News",
       "Parent URL": "https://www.hirunews.lk/international-news.php?pageID=661"
}