{
       "Source": "hirunews",
       "Timestamp": "Wednesday, 23 August 2017 - 12:46",
       "Headline": "දූෂණයට ලක්වූ තරුණියගේ සූක්ෂම සාක්ෂිය සැකකරු වැරදිකරුවෙක් කරයි (ඡායාරූප)",
       "News Content": "24 හැවිරිදි තරුණයෙකු විසින් දූෂණය කළ 19 හැවිරිදි  තරුණියක් අධිකරණය හමුවට ඉදිරිපත් කළ සූක්ෂම සාක්ෂියක් හේතුවෙන් දුෂණ චෝදනා ලබා සිටි තරුණයා වැරදිකරු වූ පුවතක් විදෙස් මාධ්‍ය වාර්තා කරනවා.\nඑංගලන්තයේ අධිකරණයකදී මෙම තීන්දුව ලබා දී ඇති බවයි වාර්තා වන්නේ.\n2015 වසරේ සැප්තැම්බර් මාසයේ අදාල 19 හැවිරිදි තරුණිය 24 හැවිරිදි රීස් රොසර් නමැති තරුණයා අතින් දූෂණයට ලක්ව තිබෙනවා.\nබටහිර එංගලන්තයේ, මයිඩාවෙල් ප්‍රදේශයේ පිහිටි මහල් නිවාස සංකිර්ණයක් තුලදී මෙම සිදුවීම සිදුව ඇති අතර එහිදී තරුණයා විසින් තරුණිය දූෂණය කරන අවස්ථාවේදී ඇය එම අවසථාව ජංගම දුරකථනයෙන් පටිගත වීමට සලස්වා ඇති බවයි වාර්තා වන්නේ.\nපසුව සිදුවීම සම්බන්ධයෙන් තරුණිය විසින් පොලිසියට පැමිණිල්ලක් සිදුකර ඇති අතර එහිදී සැකකාර තරුණයා අත්අඩංගුවට ගෙන තිබෙනවා.\nකෙසේ වෙතත් තමන්ට එල්ලවූ එම චෝදනාව ප්‍රත්ක්ෂේප කර ඇති මොහු එම චෝදනාවෙන් ගැලවීමට උත්සහා දරා ඇති බව සඳහන්.\nසිදුවීමට අදාල නඩුව ඊයේ දින වෙනතෙක් විභාගයට ගෙන ඇති අතර තරුණිය විසින් එම අවස්ථාවේදී තමන් පටිගත කළ හඬපටය අධිකරණයට ඉදිරිපත් කර ඇති බවයි වාර්තා වන්නේ.\nමෙම සිදුවීම පොලිසියට නොපවසන ලෙස අදාල තරුණයා තරුණිය වෙත බලපෑම් කරන අයුරු එම හඬපවල පටිගත වී ඇති අතර එම සාක්ෂි අනුව සැකකරු අධිකරනයදී වැරදිකරු වී තිබෙනවා.\nතරුණ බොක්සිං ක්‍රීඩකයෙකු වන සැකකාර තරුණයාට වසර 07කුත් මාස 08ක සිරදඬුවමක් අධිකරණය මඟින් ඊයේ දින, නියම කර ඇති බවයි වාර්තා වන්නේ.\nවිදෙස් මාධ්‍ය වැඩිදුරටත් වාර්තා කරන්නේ මීට පෙරද මොහුට මෙවැනි දූෂණ චෝදනා එල්ලවී ඇති බවයි.\nවැරදිකරු වූ රීස් රොසර්",
       "URL": "https://www.hirunews.lk/169150/දූෂණයට-ලක්වූ-තරුණියගේ-සූක්ෂම-සාක්ෂිය-සැකකරු-වැරදිකරුවෙක්-කරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=447"
}