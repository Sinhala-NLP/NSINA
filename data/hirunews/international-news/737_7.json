{
       "Source": "hirunews",
       "Timestamp": "Monday, 04 May 2015 - 11:16",
       "Headline": "ඊශ්‍රායලයේ ගැටුමකින් පොලීසියේ 57කට තුවාල",
       "News Content": "ඊශ්‍රායලයේ විරෝධතාවයක් අතරතුර විරෝධතාකරුවන් සහ පොලිසිය අතර ඇති වූ ගැටුමකින් පොලිස් නිලධාරින් 57 දෙනෙකු සහ විරෝධතාකරුවන් 12 දෙනෙකු තුවාල ලබා තිබෙනවා. ඊශ්‍රායලයේ ටෙල්අවිව් නගරයේදී පොලිසියට විරුද්ධවයි ඊයේ මෙම විරෝධතාවය පවත්වා ඇත්තේ. ඊශ්‍රායලය පොලිසිය ඉතියෝපියානු සම්භවයක් සහිත සොල්දාදුවෙකුට පහරදෙන වීඩියෝ දර්ශනයක් පසුගිය දිනක එරට සමාජ වෙබ් අඩවි ඔස්සේ ප්‍රදර්ශනය කර තිබුණා. එම දර්ශනය දැක ඉන් කුපිතයට පත් වූ ඊශ්‍රායලය වැසියන් පිරිසක් ඊයේ මෙලෙස විරෝධතාවයක නිරත වූ බවයි විදෙස් වාර්තා සදහන් කළේ.",
       "URL": "https://www.hirunews.lk/108792/ඊශ්‍රායලයේ-ගැටුමකින්-පොලීසියේ-57කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=737"
}