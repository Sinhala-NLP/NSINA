{
       "Source": "hirunews",
       "Timestamp": "Friday, 19 April 2013 - 7:56",
       "Headline": "ඔබාමාට එව්වේ මාරාන්තික රිසින්. FBI තහවුරු කරයි.",
       "News Content": "ජනාධිපති බැරැක් ඔබාමාට, ඇමරිකානු සෙනෙට් සභිකයෙකුට සහ විනිසුරුවරයෙකුට තැපෑලෙන් ආ සැක කටයුතු ද්‍රව්‍යය රිසින් නැමති මාරාන්තික විෂ වර්ගය බව ඇමරිකානු එෆ්.බී.අයි. රහස් ඔත්තු සේවාව තහවුරුකර තිබෙනවා. කෙසේ නමුත් මෙම විෂ වර්ගයට නිරාවරණය වීමෙන් කිසිවෙකුට කිසියම් රෝගාබාධයක් ඇතිවීදැයි තමන්ට දැන ගැනීමට  ලැබී නොමැති බවයි එෆ්.බී.අයි. ඔත්තු සේවාව ප්‍රකාශ කළේ. සිද්ධිය සම්බන්ධයෙන් මිසිසිපි ප්‍රාන්තයේ පුද්ගලයෙකු අත්අඩංගුවට ගෙන ඇති අතර ඔහු අප්‍රේල් 29 වැනිදා තෙක් රක්ෂිත බන්ධනාගාර ගත කර තිබෙනවා. ඇමරිකානු ජනාධිපතිවරයාට තර්ජනය කිරීම ඔහුට එල්ලවී ඇති චෝදනාවයි.",
       "URL": "https://www.hirunews.lk/57421/ඔබාමාට-එව්වේ-මාරාන්තික-රිසින්-fbi-තහවුරු-කරයි",
       "Category": "International News",
       "Parent URL": "https://www.hirunews.lk/international-news.php?pageID=847"
}