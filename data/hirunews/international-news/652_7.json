{
       "Source": "hirunews",
       "Timestamp": "Sunday, 27 March 2016 - 8:48",
       "Headline": "බෙල්ජියම් ත්‍රස්තයෙක් අධිකරණයේ",
       "News Content": "පසුගිය අඟහරුවාදා බෙල්ජියමේ බ්‍රසල්ස් නුවරට එල්ලවූ ත්‍රස්ත ප්‍රහාරයේ ප්‍රධාන සැකකරුවෙකුට එරෙහිව බෙල්ජියමේ නීතිපතිවරයා ත්‍රස්තවාදී චෝදනා යටතේ නඩු පවරා තිබෙනවා.\nෆයිකල් සී ලෙස හඳුන්වා ඇති මොහු පසුගිය බ්‍රහස්පතින්දා සිදුකළ මෙහෙයුමකදී අත්අඩංගුවට ගැනුනා.\nබ්‍රසල්ස් නුවර සැවැන්ටෙම් ජාත්‍යන්තර ගුවන් තොටුපලට සහ ප්‍රධාන උමං දුම්රිය ස්ථානයට එල්ලවූ ප්‍රහාරයෙන් පුද්ගලයන් 28 දෙනෙකු ජිවිතක්ෂයට පත්වුණා.\nගුවන්තොටුපලේ සී. සී. ටී.වී. දර්ශනවලින් හෙළිවී ඇත්තේ මරාගෙන මැරෙන බෝම්බකරුවන් සොහොයුරන් දෙදෙනෙකු බවයි.\nතුන්වන මරාගෙන මැරෙන බෝම්බකරු නිදහස් මාධ්‍යවේදියෙකු ලෙසද හඳුනාගෙන තිබුණා.\nපුපුරුවාගෙන දිවි නසාගැනීම වෙනුවට පලාගොස් සිටි ඔහු අත්අඩංගුවට ගත් අතර, දැන් අධිකරණය වෙත ඉදිරිපත් කෙරෙන්නේ එම සැකකරුයි.",
       "URL": "https://www.hirunews.lk/129457/බෙල්ජියම්-ත්‍රස්තයෙක්-අධිකරණයේ",
       "Category": "International News",
       "Parent URL": "https://www.hirunews.lk/international-news.php?pageID=652"
}