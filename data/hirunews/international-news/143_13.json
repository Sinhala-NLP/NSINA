{
       "Source": "hirunews",
       "Timestamp": "Tuesday, 05 January 2021 - 8:23",
       "Headline": "කොරෝනා එන්නත් දකුණු අප්‍රිකාවේ නව ප්‍රභේදයට ප්‍රතිචාර දක්වන්නේදැයි පූර්ණ විශ්වාසයක් නැහැ - බ්‍රිතාන්‍ය විද්‍යාඥයන්ගෙන් අනාවරණයක්",
       "News Content": "කොරෝනා වෛරසය සඳහා මේ වනවිට නිපදවා ඇති එන්නත් දකුණු අප්‍රිකාවෙන් සොයාගැනුනු නව වෛරස් ප්‍රභේදය සඳහා ක්‍රියාකරන්නේද යන්න පිළිබඳ පූර්ණ විශ්වාසයක් නොමැති බව විද්‍යාඥයන් පවසනවා.\nබ්‍රිතාන්‍ය රජයේ උපදේශක විද්‍යාඥයෙකු මේ බව අනාවරණ කර ඇති බවයි විදෙස් වාර්තා සඳහන් කළේ.\nනව වෛරස් ප්‍රභේදය සම්බන්ධයෙන් තමන් දැඩි කණස්සල්ලට පත්වන බව බ්‍රිතාන්‍ය සෞඛ්‍ය ලේකම් මැට් හැන්කොක් ද ඊයේ ප්‍රකාශ කර තිබුණා.\nබ්‍රිතාන්‍යයෙන් සහ දකුණු අප්‍රිකාවෙන් නව කොරෝනා වෛරස් ප්‍රභේද සොයාගැනුනු අතර, එම රටවල ආසාදිතයන් වාර්තාවීම ද මෑත කාලය තුළ සැළකිය යුතු මට්ටමකින් ඉහළ ගොස් තිබෙනවා.",
       "URL": "https://www.hirunews.lk/258825/කොරෝනා-එන්නත්-දකුණු-අප්‍රිකාවේ-නව-ප්‍රභේදයට-ප්‍රතිචාර-දක්වන්නේදැයි-පූර්ණ-විශ්වාසයක්-නැහැ-බ්‍රිතාන්‍ය-විද්‍යාඥයන්ගෙන්-අනාවරණයක්",
       "Category": "International News",
       "Parent URL": "https://www.hirunews.lk/international-news.php?pageID=143"
}