{
       "Source": "hirunews",
       "Timestamp": "Sunday, 13 December 2020 - 10:20",
       "Headline": "ඉන්දියාවෙන් තවත් කොරෝනා ආසාදිතයන් 30,000ක්",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 30,254 දෙනෙකු වාර්තා වී ඇති අතර, ඒ අනුව, එරට මුළු ආසාදිත සංඛ්‍යාව 9,857,000 දක්වා ඉහළ යනවා.\nපෙර දිනයට වඩා ආසාදිත සංඛ්‍යාව ද සියයට 8 කින් ඉහළ ගොස් ඇති බවයි ඉන්දීය සෞඛ්‍ය අමාත්‍යාංශය නිවේදනය කළේ.\nඊයේ සිදුවූ මරණ 391 ක් සමගින් ඉන්දියාවේ කොරෝනා මරණ සංඛ්‍යාව ද 143,019 දක්වා ඉහළ ගොස් තිබෙනවා.\nඇමෙරිකා එක්සත් ජනපදය හැරුණු කොට ලොව වැඩිම කොරෝනා ආසාදිතයින් සංඛ්‍යාවක් වාර්තා වන්නේ ඉන්දියාවෙන්.",
       "URL": "https://www.hirunews.lk/256914/ඉන්දියාවෙන්-තවත්-කොරෝනා-ආසාදිතයන්-30000ක්",
       "Category": "International News",
       "Parent URL": "https://www.hirunews.lk/international-news.php?pageID=148"
}