{
       "Source": "hirunews",
       "Timestamp": "Saturday, 02 October 2021 - 10:24",
       "Headline": "ඉන්දියාව සහ චීනය අතර යළි උණුසුම් තත්ත්වයක්",
       "News Content": "ඉන්දියාව සහ චීනය අතර යළි උණුසුම් තත්ත්වයක් නිර්මාණය වී තිබෙනවා.\nඒ ඉන්දීය දේශසිමාවේ පිහිටි නැගෙනහිර ලඩාක් ප්‍රදේශය මුල් කර ගනිමින්.\nලඩාක් ප්‍රදේශය චීනය සහ පාකිස්තානය හා ඉන්දු දේශසීමාවේ පිහිටා තිබෙනවා.\nමේ වන විට චීනය සහ ඉන්දියාව එම ප්‍රදේශයේ සන්නද්ධ බලය ඉහළ නංවමින් ඇති අතර ඉන්දීය විදේශ අමාත්‍යාංශයේ ප්‍රකාශක අරින්ද්‍රම් භගාචි සදහන් කර ඇත්තේ, චීනය නැගෙනහිර ලඩාක් දේශසීමාවේ හමුදා සාමාජිකයන් සහ නව උපකරණ යොදාගෙන සිය හමුදා බලය ඉහළ නංවමින් සිටින බවටයි.\nඊට ප්‍රතිචාරයක් ලෙස ඉන්දියාව ද එම ප්‍රදේශයේ හමුදා බලය වැඩි කර ඇති බව ඔහු සදහන් කර තිබෙනවා.",
       "URL": "https://www.hirunews.lk/283824/ඉන්දියාව-සහ-චීනය-අතර-යළි-උණුසුම්-තත්ත්වයක්",
       "Category": "International News",
       "Parent URL": "https://www.hirunews.lk/international-news.php?pageID=91"
}