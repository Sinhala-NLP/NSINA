{
       "Source": "hirunews",
       "Timestamp": "Thursday, 30 August 2018 - 10:04",
       "Headline": "බංග්ලාදේශ මාධ්‍යවේදිනියක් කපා කොටා ඝාතනය කරයි",
       "News Content": "බංග්ලාදේශ මාධ්‍යවේදිනියක කපා කොටා ඝාතනය කර ඇතැයි විදෙස් පුවත් සේවා වාර්තා කරනවා.\nමෙලෙස ඝාතනයට ලක් වූයේ 32 හැවිරිදි Subarna Nodi නමැති තරුණ මාධ්‍යවේදිනියයි.\nඇය  Ananda TV නමැති බංග්ලාදේශ රූපවාහිනී නාළිකාවේ ප්‍රවෘත්ති නිවේදිකාවක ලෙසත්, ජගරූටූ බෙංගාලා පුවත් පතේ මාධ්‍යවේදිනියක් ලෙසත් රාජකාරි කර තිබෙනවා.\nසුබර්නා පදිංචිව සිට ඇත්තේ බංග්ලාදේශයේ පබ්නා ප්‍රදේශයේ බවයි වාර්තාවන්නේ.\nකිසියම් පිරිසක් 28 රාත්‍රියේ ඇගේ නිවසට ඇතුළු වී, තියුණු ආයුදවලින් ඇයට පහර දී මරා දමා ඇති බවයි පොලිසිය ප්‍රකාශ කළේ.",
       "URL": "https://www.hirunews.lk/198765/බංග්ලාදේශ-මාධ්‍යවේදිනියක්-කපා-කොටා-ඝාතනය-කරයි",
       "Category": "International News",
       "Parent URL": "https://www.hirunews.lk/international-news.php?pageID=338"
}