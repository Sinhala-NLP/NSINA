{
       "Source": "hirunews",
       "Timestamp": "Sunday, 11 December 2022 - 12:15",
       "Headline": "ගිනි කන්දක් සක්‍රියවීම නිසා චිලි දේශයේ ගුවන් ගමන් තහනමක්",
       "News Content": "උතුරු චිලි හි ඇන්ඩිස් කඳුකරයේ පිහිටි ලස්කාර් ගිනි කන්ද සක්‍රියවීම හේතුවෙන් පිට වූ අළු අඩි විසි දහසක් පමණ ඉහළ අහසට විහිදීම හේතුවෙන් ඒ අවට ගුවන් තහනම් කලාපයක් පනවා තිබෙනවා.\nඑමෙන්ම ලස්කාර් අවට කිලෝමීටර 5ක ප්‍රදේශය අවදානම් බැවින් එම ප්‍රදේශයට ඇතුලුවීම තහනම් කරමින් නිවේදනයක් ද නිකුත් කර ඇති බව විදෙස් මාධ්‍ය පවසනවා.\nකෙසේ වෙතත් ඒ හේතුවෙන් ජීවිත හානි හෝ දේපළ හානි පිළිබඳ වාර්තා වී නොමැති බවයි විදෙස් මාධ්‍ය වාර්තා පවසන්නේ.\nමුහුදු මට්ටමේ සිට මීටර 5,592ක් ඉහළින් පිහිටි ලැස්කාර්, කඳු නගින්නන් අතර ජනප්‍රිය ස්ථානයක් වන අතර, 1993 වසරේ දී පුපුරා ගිය මෙම ගිනි කන්ද 2015 වසරෙන් පසු සක්‍රිය වී තිබුණේ නැහැ.",
       "URL": "https://www.hirunews.lk/322420/ගිනි-කන්දක්-සක්‍රියවීම-නිසා-චිලි-දේශයේ-ගුවන්-ගමන්-තහනමක්",
       "Category": "International News",
       "Parent URL": "https://www.hirunews.lk/international-news.php?pageID=21"
}