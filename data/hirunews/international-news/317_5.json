{
       "Source": "hirunews",
       "Timestamp": "Thursday, 15 November 2018 - 8:04",
       "Headline": "තාරකාවක් වටා භ‍්‍රමණය වන තවත් ග්‍රහ ලෝකයක් සොයාගැනේ",
       "News Content": "සූර්යයාට ආසන්නයෙන්ම පිහිටි තාරකාවක් වටා භ‍්‍රමණය වන සූර්යග්‍රහ මණ්ඩලයේ පිටත පිහිටි තවත්  ග්‍රහලෝකයක් තාරකා විද්‍යාඥයින් පිරිසක් සොයාගෙන තිබෙනවා.\nසූර්ය ග්‍රහ මණ්ඩලය ආසන්නයෙන්ම පවතින බර්නාඞ් නැමති තාරකාව වටා භ‍්‍රමණය වන මෙම ග්‍රහලෝකය නම් කර ඇත්තේ බර්නාඞ් ස්ටාර් බී ලෙසයි.\nමෙය 2012 වසරේදී තාරකාවක් ලෙස හඳුනාගෙන තිබුණත් වර්තමානය වනවිට එය ග්‍රහලෝකයක් බවට තාරකා විද්‍යාඥයින් නිශ්චිතම තහවුරු කර තිබෙනවා.\nමෙම ග්‍රහලෝකය පෘථිවිය මෙන්ම තුන්ගුණයකට වැඩි විශාලත්වයකින් යුක්තයි. සූර්යා ආසන්නයේ පිහිටි තාරකාවක් වටා භ‍්‍රමණය වන සූර්යග්‍රහ මණ්ඩලයෙන් පිටත පිහිටි පළමු ග්‍රහලෝකය සොයාගනු ලැබුවේ 2016 වසරේයි. එය ප්‍රොක්සිමා සෙන්ටෝරී බී ලෙස නම් කර තිබුණා.",
       "URL": "https://www.hirunews.lk/204255/තාරකාවක්-වටා-භ‍්‍රමණය-වන-තවත්-ග්‍රහ-ලෝකයක්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=317"
}