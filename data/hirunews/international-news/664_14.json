{
       "Source": "hirunews",
       "Timestamp": "Tuesday, 16 February 2016 - 11:17",
       "Headline": "ගස් නගින සිංහයෙකු ගැන තොරතුරු හෙළිවෙයි",
       "News Content": "මීට වසර 50000කට පෙර  ඕස්ට්‍රේලියානු මහද්වීපයේ සිටි ගස් සහ කඳුශිකර නැගීමට සමත් සිංහ විශේෂයක් පිළිබඳ තොරතුරු පුරාවිද්‍යාඥයන් විසින් හෙළිකරගෙන තිබෙනවා.\nතයිල්කොලියෝ කානිෆෙක්ස් නමැති මෙම සිංහ විශේෂය තියුණු දත් සහ ශක්තිමත් හනුවලින් සමන්විත කිලෝග්‍රෑම් 100ක් පමණ බරැති රුදුරු සත්ත්වයෙකු ලෙසයි දැන් තොරතුරු අනාවරණ වී ඇත්තේ.\nබටහිර  ඕස්ට්‍රේලියාවේ ලෙනකින් සොයා ගත් අස්ථි රැසක් විශ්ලේෂණය කිරීමෙන් අනතුරුව මර්සුපියල් ලෙසින් ද හදුන්වන මෙම සිංහයාගේ චර්යාවන් හෙළි වී තිබෙනවා.\nකැන්ගරුවන් සහ ඩිප්රොටෝඩන් ලෙස හදුන්වන ශාඛ භක්ෂකයන් මෙන්ම ඇතැම්විට මිනිසුන් ද මෙම සිංහයන්ගේ ගොදුරු වන්නට ඇති බවටයි සැලකෙන්නේ.",
       "URL": "https://www.hirunews.lk/126385/ගස්-නගින-සිංහයෙකු-ගැන-තොරතුරු-හෙළිවෙයි",
       "Category": "International News",
       "Parent URL": "https://www.hirunews.lk/international-news.php?pageID=664"
}