{
       "Source": "hirunews",
       "Timestamp": "Saturday, 19 September 2015 - 14:04",
       "Headline": "කියුබාව පාප් වහන්සේ පිළිගැනීමට සැරසේ",
       "News Content": "අද කියුබාවට සැපත් වන ශුද්ධෝත්තම ෆ්‍රැන්සිස් පාප් වහන්සේ පිළිගැනීම සඳහා හාවානා අගනුවර ඇතුළු නගර රැසක් සැරසිලි කොට සූදානම්ව සිටින බව විදෙස් වාර්තා සඳහන් කළා. පාප් වහන්සේ පැමිණීමට පෙර මෙම නගර නැවත පිළිසකර කර තිබෙනවා. පාප් වහන්සේ හාවානා නුවර ඓතිහාසික විප්ලව චතුරශ්‍රයේදී හෙට පවත්වන දේව මෙහෙය සඳහා ලක්ෂ සංඛ්‍යාත කියුබානුවන් එක්වනු ඇති. ශුද්ධෝත්තම ෆ්‍රැන්සිස් පාප් වහන්සේ කියුබාවේ දින 4ක් රැදී සිටින අතර, ඉන් පසු ඇමරිකා එක්සත් ජනපදය බලා නික්මීමට නියමිතයි.",
       "URL": "https://www.hirunews.lk/116862/කියුබාව-පාප්-වහන්සේ-පිළිගැනීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=704"
}