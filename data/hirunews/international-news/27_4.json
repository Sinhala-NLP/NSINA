{
       "Source": "hirunews",
       "Timestamp": "Friday, 21 October 2022 - 9:02",
       "Headline": "බ්‍රිතාන්‍ය අගමැති ධුරයට යළි තරගයක්",
       "News Content": "බ්‍රිතාන්‍ය අග්‍රාමාත්‍ය ධුරය සඳහා යළි උණුසුම් තරගයක් පවතින බව විදෙස් මාධ්‍ය වාර්තා කළා.\nඒ, වත්මන් අග්‍රාමාත්‍ය එලිසබෙත් ට්‍රස් සිය ධුරයෙන් සහ කන්සර්වේටිව් පක්ෂ නායකත්වයෙන් ඉවත්වන බවට ඊයේ ප්‍රකාශ කිරීමත් සමඟයි.\nඒ අනුව බි්‍රතාන්‍යයේ කෙටිම කාලසීමාවක් අග්‍රාමාත්‍ය ධුරය දැරූ තැනැත්තිය බවට ඇය පත්වුණා.\nධුරයෙන් ඉල්ලා අස්වීම ප්‍රකාශයට පත් කරමින් මේරි එලිසබෙත් ට්‍රස් සඳහන් කළේ, තේරී පත්වූ ජන වරමට අනුව ක්‍රියා කිරීමට අපොහොසත්වීම හේතුවෙන් තමන් ධුරයෙන් මෙලෙස ඉල්ලා අස්වන බවයි.\nහිටපු අග්‍රාමාත්‍ය බොරිස් ජොන්සන්ගේ ඉල්ලා අස්වීමෙන් පසු පුරප්පාඩු වූ බ්‍රිතාන්‍ය අග්‍රාමාත්‍ය ධුරයට මේරි ට්‍රස් පත්වූයේ දින 45 කට පෙරයි.\nපුරප්පාඩු වූ නායකත්වය වෙනුවෙන් ඉදිරි සතිය ඇතුළත නව ආග්‍රාමාත්‍යවරයෙකු තෝරා පත් කරගත යුතු අතර එතෙක් තමන් අග්‍රාමාත්‍ය ධුරයේ ක්‍රියා කරන බව අගමැති එලිසබෙත් ට්‍රස් ප්‍රකාශ කළා.\nලබන සඳුදා නව අග්‍රාමාත්‍යවරයා තෝරා පත් කරගැනීමට නාමයෝජනා කැඳවන අතර, විචාරකයන් පවසන්නේ හිටපු අග්‍රාමාත්‍ය බොරිස් ජොන්සන් ද යළි ධුරයට පත්වීමේ ඉඩකඩක් පවතින බවයි.",
       "URL": "https://www.hirunews.lk/318437/බ්‍රිතාන්‍ය-අගමැති-ධුරයට-යළි-තරගයක්",
       "Category": "International News",
       "Parent URL": "https://www.hirunews.lk/international-news.php?pageID=27"
}