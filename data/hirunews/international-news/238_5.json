{
       "Source": "hirunews",
       "Timestamp": "Saturday, 14 September 2019 - 15:01",
       "Headline": "සෞදි තෙල් ගබඩා ප්‍රහාරයේ වගකීම හවුති කැරළිකරුවන් භාරගනී",
       "News Content": "සෞදි අරාබි රජය සතු ප්‍රධාන තෙල් ගබඩා පර්යන්ත දෙකකට එල්ල කළ ඩ්‍රෝන ප්‍රහාරවල වගකීම යේමනයේ හවුති කැරළිකරුවන් භාරගෙන තිබෙනවා.\nඑම කැරළි කණ්ඩායමේ ප්‍රකාශක යාහියා සාරි, යේමනයේ රූපවාහිනී නාලිකාවක් ඔස්සේ අදහස් දක්වමින් ප්‍රකාශ කර ඇත්තේ යේමනය තුළ අඛන්ඩව ගැටුම් පැවතුනහොත් ඉදිරියටත් එවැනි ක්‍රියාමාර්ග ගන්නා බවයි.\nසෞදි රජයට ඇති එකම විකල්පය වන්නේ යේමනයට ප්‍රහාර එල්ල කිරීම නතර කිරීම බව ද ඔහු ප්‍රකාශ කර තිබෙනවා.\nයේමනයේ ඉරානයට සම්බන්ධ හවුති කැරළිකරුවන් විසින් මෙලෙස ඩ්‍රෝන් ප්‍රහාර එල්ල කර තිබුණේ සෞදි රජය සතු විශාලතම තෙල් ගබඩා පර්යන්තය වන ඇබ්ක්වයික් තෙල් ගබඩා පර්යන්තයට සහ කුරායිස් හි පිහිටි තෙල් ගබඩා පර්යන්තයටයි.",
       "URL": "https://www.hirunews.lk/224254/සෞදි-තෙල්-ගබඩා-ප්‍රහාරයේ-වගකීම-හවුති-කැරළිකරුවන්-භාරගනී",
       "Category": "International News",
       "Parent URL": "https://www.hirunews.lk/international-news.php?pageID=238"
}