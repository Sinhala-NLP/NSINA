{
       "Source": "hirunews",
       "Timestamp": "Sunday, 24 November 2013 - 16:03",
       "Headline": "ස්කොට්ලන්තය බ්‍රිතාන්‍යයෙන් වෙන්වීමට සැරසෙයි.",
       "News Content": "එක්සත් රාජධානියෙන් වෙන්වී ස්වාධීන රාජ්‍යයක් බවට පත්වීම සඳහා 2016 මාර්තු 24 වැනිදා ජනමත විචාරණයක් පැවැත්වීමට එරට රජය තීරණය කර තිබෙනවා. එය ස්කොට්ලන්ත නිදහස සඳහා පිඹුරුපතක් වනු ඇති බවයි එරට රජයේ අමාත්‍යවරයෙකු සඳහන් කළේ. ස්කොට්ලන්තය නිදහස් රාජ්‍යයක් වියයුතු බවට සකසා ඇති එම ලියවිල්ල පිටු 670 කින් සමන්විතයි. ජනමත විචාරණයේ ප්‍රතිඵල අනුව 2016 වසරේ මැයි මාසයේදී ස්වාධීන ස්කොට්ලන්ත පාර්ලිමේන්තුවක් බිහිකිරීමට අපේක්ෂිතයි. එක්සත් රාජධානිය නිර්මාණය වී ඇත්තේ එංගලන්තය, වේල්සය, උතුරු අයර්ලන්තය සහ ස්කොට්ලන්තය යන රාජ්‍යයන්ගෙන්.",
       "URL": "https://www.hirunews.lk/72029/ස්කොට්ලන්තය-බ්‍රිතාන්‍යයෙන්-වෙන්වීමට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=783"
}