{
       "Source": "hirunews",
       "Timestamp": "Tuesday, 03 March 2015 - 10:50",
       "Headline": "පෝලියේ විරෝධී 100ක් අත්අඩංගුවට",
       "News Content": "පෝලියේ රෝගය සඳහා ලබාදෙන එන්නත තම දරුවන්ට එන්නත් කිරීම වළක්වාලූ වයඹදිග පාකිස්තානයේ පුද්ගලයන් 471 දෙනෙකු අත්අඩංගුවට ගෙන තිබෙනවා. එය මහජන ආරක්ෂාවට එරෙහි පියවරක් ලෙසයි ඔවුන්ට චෝදනා එල්ල කර ඇත්තේ. තම දරුවන්ට පෝලියෝ එන්නත ලබාදීමට එකඟ වන බවට ලිඛිත පොරොන්දුවක් දීමෙන් පසුව පමණක් ඔවුන් නිදහස් කිරීමට පියවර ගෙන තිබෙනවා. පාකිස්තාන රජය පසුගිය දා ප්‍රකාශ කළේ තමන් පෝලියෝ රෝගයට එරෙහිව යුද්ධයක් දියත් කරන බවයි. ලෝක සෞඛ්‍ය සංවිධානය මැදිහත් වී සිදුකරන එන්නත් වැඩසටහන හේතුවෙන් ලොව බොහෝ රටවලින් පෝලියෝ රෝගය තුරන් වී ඇතත් පාකිස්තානයේ පසුගිය වසරේ දී පෝලියෝ රෝගීන් 306 දෙනෙකු වාර්තා වුණා.",
       "URL": "https://www.hirunews.lk/104669/පාකිස්තාන-දෙමාපියන්-100ක්-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=754"
}