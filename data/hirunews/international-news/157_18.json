{
       "Source": "hirunews",
       "Timestamp": "Sunday, 25 October 2020 - 10:11",
       "Headline": "කොලොම්බියාවේ කොරෝනා ආසාදිතයන් මිලියනය ඉක්මවයි",
       "News Content": "ලතින් ඇමරිකානු කොලොම්බියා රාජ්‍යයේ කොරෝනා වෛරස් ආසාදිතයන් සංඛ්‍යාව මිලියනය ඉක්මවා තිබෙනවා.\nඒ ඊයේ(24) දිනය තුළ නව ආසාදිතයන් 8769 ක් වාර්තා වීමත් සමඟයි.\nකොලොම්බියාවේ පළමු කොරෝනා ආසාදිතයා හමුවූයේ පසුගිය මාර්තු 6 වනදායි. මේ වනවිට එරට කොරෝනා මරණ සංඛ්‍යාව ද 30,000 ඉක්මවා ඇති අතර, පසුගිය දින 10 තුළ මරණ 198 ක් වාර්තා වුණා.\nමිලියන 50 ඉක්මවූ ජනගහනයක් සහිත කොලොම්බියාව කොරෝනා ආසාදිතයන් මිලියනය ඉක්මවූ 8 වන රටයි.\nඊට පෙර ඇමරිකා එක්සත් ජනපදය, ඉන්දියාව, බ්‍රසීලය, රුසියාව, ආර්ජන්ටිනාව, ස්පාඤ්ඤය සහ ප්‍රංශයෙන් මිලියනය ඉක්මවූ කොරෝනා ආසාදිතයන් වාර්තා වුණා.",
       "URL": "https://www.hirunews.lk/253260/කොලොම්බියාවේ-කොරෝනා-ආසාදිතයන්-මිලියනය-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=157"
}