{
       "Source": "hirunews",
       "Timestamp": "Thursday, 22 October 2015 - 9:37",
       "Headline": "ඇමෙරිකාවෙන් රුසියාවට විවේචන",
       "News Content": "සිරියානු ජනාධිපති බෂාර් අල් අසාද් රුසියාවේ සංචාරයක නිරත වීම සම්බන්ධයෙන් ඇමරිකාව විවේචන එල්ල කර තිබෙනවා. සිරියානු ජනාධිපතිවරයා මේ වනවිට රුසියාවේ සංචාරයක නිරත වනවා. සිරියාවේ ගැටුම් පවතින අවස්ථාවකදී එරට ජනාධිපතිවරයා රුසියාවේ සංචාරයක නිරතවීම විශේෂත්වයක්. එසේම  2011 වසරෙන් පසු සිරියානු ජනාධිපති බෂාර් අල් අසාද් විදෙස් රටක සංචාරයක නිරතවන ප්‍රථම අවස්ථාවද මෙය වනවා. සංචාරයක නිරත වෙමින් අදහස් දැක්වූ සිරියානු ජනාධිපති බෂාර් අල් අසාද් සඳහන් කළේ රුසියානු හමුදා මැදිහත්වීමෙන් සිරියාවේ අයි.එස්. සටන්කාමීන්ගේ බලය දුර්වල වී ඇති බවයි. කෙසේ වෙතත් සිරියානු ජනාධිපතිවරයාට උණුසුම් පිළිගැනීමක් ලබාදීම සම්බන්ධයෙන් ඇමරිකාව රුසියාවට විවේචන එල්ල කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/118886/ඇමෙරිකාවෙන්-රුසියාවට-විවේචන",
       "Category": "International News",
       "Parent URL": "https://www.hirunews.lk/international-news.php?pageID=696"
}