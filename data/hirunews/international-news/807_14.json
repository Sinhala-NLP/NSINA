{
       "Source": "hirunews",
       "Timestamp": "Tuesday, 03 September 2013 - 8:28",
       "Headline": "64 හැවිරිදි කාන්තාවක් කියුබාවේ සිට ඇමරිකාවට පීනයි.",
       "News Content": "64 හැවිරිදි ඇමරිකානු කාන්තාවක වන ඩයනා නයඞ් කියුබාවේ සිට ඇමරිකාව දක්වා සැතපුම් 110ක මුහුදු තීරය ඊයේ (02) තරණය කිරීමට සමත් වුණා. මිනී මරු මෝරුන්ගෙන් බේරීම සඳහා භාවිත කරන ආරක්ෂක කූඩුවක් නොමැතිව ඇය මෙම දස්කම දැක්වීම විශේෂත්වයක්. ඩයනා මීට පෙර තුන්වතාවක් මෙම උත්සාහය දරණු ලැබූව ද එය සාර්ථක වූයේ ඊයේ දිනයේදියි. සෙනසුරාදා අලූයම් කාලයේ කියුබාවේ හවානා නුවරින් මුහුදට නික්මුණු ඇය පැය 53ක් අඛණ්ඩව පිහිනා ඇමරිකාවේ ෆ්ලොරිඩා වෙරළට ළඟා වූයේ එහි රැස්වූ ජනතාවගේ ඔල්වරසන් මැදයි. ඇයට සුබ පතමින් ට්විටර් පණිවුඩයක් නිකුත් කළ ඇමරිකානු ජනාධිපති බැරක් ඔබාමා ප්‍රකාශ කළේ කිසිවෙකු කිසිදා තම සිහින අත්නොහළ යුතු බවයි.",
       "URL": "https://www.hirunews.lk/66392/64-හැවිරිදි-කාන්තාවක්-කියුබාවේ-සිට-ඇමරිකාවට-පීනයි",
       "Category": "International News",
       "Parent URL": "https://www.hirunews.lk/international-news.php?pageID=807"
}