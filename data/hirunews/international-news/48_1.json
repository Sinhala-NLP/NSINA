{
       "Source": "hirunews",
       "Timestamp": "Saturday, 28 May 2022 - 15:05",
       "Headline": "රුසියාව හයිපර්සොනික් කෲස් මිසයිලයක් අත්හදා බලයි",
       "News Content": "රුසියාව විසින් හයිපර්සොනික් හෙවත් ශබ්දයේ වේගය මෙන් පස් ගුණයක වේගයක් සහිත කෲස් මිසයිලයක් සාර්ථක ලෙස අත්හදා බැලූ බව එරට ආරක්ෂක අමාත්‍යාංශය නිවේදනය කළා.\nසර්කෝන් වර්ගයේ එම මිසයිලය ආක්ටික් සාගරයේ බැරන්ට්ස් මුහුදේ සිට සුදු මුහුද දක්වා කිලෝමීටර් දහසක් පමණ දුරට නිවැරදි ලෙස එල්ල කළ බවයි වීඩියෝ දර්ශන සහිතව එමගින් නිකුත් කළ නිවේදනයේ දැක්වෙන්නේ.\nනෞකාවකින් එල්ල කළ මිසයිලය ගුවනට යොමුවී දැඩි ආනතියක් සහිත ඉලක්කය වෙත ළගා වී තිබෙනවා.\nසර්කොන් වර්ගයේ කෲස් මිසයිල රුසියානු ජනාධිපති ව්ලැදිමීර් පුටින්ගේ එරට යුද අවි නවීකරණය කිරීමේ වැඩසටහන යටතේ සංවර්ධනය කරන ලද්දක්.",
       "URL": "https://www.hirunews.lk/305530/රුසියාව-හයිපර්සොනික්-කෲස්-මිසයිලයක්-අත්හදා-බලයි",
       "Category": "International News",
       "Parent URL": "https://www.hirunews.lk/international-news.php?pageID=48"
}