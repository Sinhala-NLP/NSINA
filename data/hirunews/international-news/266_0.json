{
       "Source": "hirunews",
       "Timestamp": "Saturday, 18 May 2019 - 14:30",
       "Headline": "ඉන්දීය මහමැතිවරණයේ අවසන් අදියර හෙටයි",
       "News Content": "අදියර 7කින් පැවැත්වෙන ඉන්දීය මහමැතිවරණයේ අවසන් අදියර හෙට පැවැත්වෙන අතර, එහිදී කෝටි 10 ඉක්ම වූ ඡන්දදායකයන් පිරිසක් ඡන්දය ප්‍රකාශ කිරීමට වරම් ලබා සිටිනවා.\nඑහිදී ප්‍රාන්ත සහ විශේෂිත ප්‍රදේශ 8ක ආසන 59ක් සඳහා මහජන නියෝජිතයන් තෝරා පත් කර ගැනෙන අතර, තරඟ වදින අපේක්ෂකයන්ගේ සංඛ්‍යාව 912ක්. පන්ජාබ්, උත්තර් ප්‍රදේශ්, බෙංගාලය, මධ්‍ය ප්‍රදේශ් ඇතුළු ප්‍රාන්තවල ඒ සඳහා එක්ලක්ෂ 12,000ක් ඡන්ද මධ්‍යස්ථාන පිහිටුවා තිබෙනවා.\nවත්මන් අග්‍රාමාත්‍ය නරේන්ද්‍ර මෝදි තරඟ වදින්නේ ද මහමැතිවරණයේ හෙට පැවැත්වෙන අදියරේදියි.",
       "URL": "https://www.hirunews.lk/216612/ඉන්දීය-මහමැතිවරණයේ-අවසන්-අදියර-හෙටයි",
       "Category": "International News",
       "Parent URL": "https://www.hirunews.lk/international-news.php?pageID=266"
}