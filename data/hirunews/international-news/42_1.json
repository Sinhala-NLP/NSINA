{
       "Source": "hirunews",
       "Timestamp": "Wednesday, 29 June 2022 - 14:12",
       "Headline": "කොලොම්බියාවේ බන්ධනාගාර ගින්නෙන් මියගිය අයගේ ඥාතීන් සාධාරණය ඉල්ලයි",
       "News Content": "කොලොම්බියාවේ බන්ධනාගාරයක් තුළ දී සිරකරුවන් 50 දෙනෙක්ගේ මියයාමේ සිද්ධියට යුක්තිය ඉල්ලා එම සිරකරුවන්ගේ ඥාතීන් බන්ධනාගාරය ඉදිරිපිට විරෝධතාවක් ආරම්භ කර තිබෙනවා.\nමෙහි දී ප්‍රචණ්ඩ වූ විරෝධතාකරුවන් බන්ධනාගාර පොලිසියට ද අලාභ හානි සිදු කර තිබෙන බවයි විදෙස් මාධ්‍ය වාර්තා සඳහන් කරන්නේ.\nමෙම සිද්ධිය සම්බන්ධයෙන් අදහස් දැක්වූ බන්ධනාගාර බලධාරීන් කියා සිටියේ, බන්ධනාගාරය තුළ ඇති වූ නොසන්සුන්තාවක් අතරතුර දී හටගත් ගින්නකින් මෙම සිරකරුවන් 51 දෙනා ජීවිතක්ෂයට පත්ව ඇති බවට යි.\nදකුණු ඇමරිකානු කලාපයේ අපරාධ වැඩිම රටක් ලෙස සැලකෙන කොලොම්බියාව අන්ත්තරායකාරී මත්ද්‍රව්‍ය නිෂ්පාදනය සහ බෙදා හැරීම සම්බන්ධයෙන් එම කලාපයේ කේන්ද්‍රස්ථානයක් ලෙස ද සැලකෙනවා.\nඑමෙන්ම කොලොම්බියානු බන්ධනාගාර පද්ධතිය සැලකෙන්නේ ද කලාපයේ සෞඛ්‍ය ආරක්ෂාව අවම බන්ධනාගාර පද්ධතියක් ලෙස යි.\nඑරට බන්ධනාගාර පද්ධතියේ රැඳවුම් භාරයට සිරකරුවන් 81,000කට ඉඩ ඇති අතර, මේ වන විටත් එතුල තුළ සිරකරුවන් 97,000ක් රැඳී සිටිනවා.",
       "URL": "https://www.hirunews.lk/308509/කොලොම්බියාවේ-බන්ධනාගාර-ගින්නෙන්-මියගිය-අයගේ-ඥාතීන්-සාධාරණය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=42"
}