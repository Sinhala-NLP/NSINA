{
       "Source": "hirunews",
       "Timestamp": "Sunday, 07 October 2018 - 8:18",
       "Headline": "කොංගෝවේ ඉන්ධන බවුසරයක් ගිනිගෙන 53 දෙනෙකු ජීවිතක්ෂයට",
       "News Content": "කොංගෝ ජනරජයේ කින්ෂාසා අගනුවර සහ මටාඩි වරාය අතර මාර්ගයේ කිසාන්ටු නගරය ආසන්නයේදී ඉන්ධන බවුසරයක් මෝටර් රථයක ගැටී ගිනිගැනීමෙන් ජීවිත හානි රැසක් වාර්තාවනවා.\nඅනතුරත් සමඟ ඇතිවූ ගින්න යාබද නිවෙස්වලටද පැතිරී ඇති අතර, සිද්ධියෙන් මියගිය පුද්ගලයන් 53 දෙනෙකුගේ පිළිස්සුණු මළසිරුරු ඉවත් කරගත් බවයි කොංගෝ බලධාරීන් ප්‍රකාශ කළේ.\nතවත් සියදෙනෙකු පමණ පිළිස්සුම් තුවාලවලට ගොදුරු වී ඇති බව සඳහන්.\nවසර ගණනාවක් පැවති යුද්ධය නිසා කොංගෝවේ මාර්ග පද්ධතිය දුර්වලව පවතින අතර, 2010 වසරේදීද පෙරළුනු ඉන්ධන බවුසරයක් පිපිරීමට ලක්වීමෙන් පුද්ගලයන් 220 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/201559/කොංගෝවේ-ඉන්ධන-බවුසරයක්-ගිනිගෙන-53-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=327"
}