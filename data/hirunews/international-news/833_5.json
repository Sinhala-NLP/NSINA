{
       "Source": "hirunews",
       "Timestamp": "Sunday, 09 June 2013 - 11:01",
       "Headline": "තුර්කියේ විරෝධතාකරුවන්ට කඳුලූ ගෑස් ප්‍රහාර.",
       "News Content": "තුර්කියේ - අන්කාරා අගනුවර ඊයේ පැවති ආණ්ඩු විරෝධී උද්ඝෝෂණයට එරට පොලිසිය විසින් කඳුලූ ගෑස් ප්‍රහාරයක් එල්ල කරනු ලැබුවා. අගනුවර මධ්‍යයේ පැවති මෙම උද්ඝෝෂණයට පන්දහසකට අධික පිරිසක් සහභාගි වූ අතර විරෝධතාවල කේන්ද්‍රය වූ ඉස්තාන්බුල් නුවරදී ද උද්ඝෝෂකයන් පොලිසිය හා ගැටී තිබෙනවා. සති දෙකක් තිස්සේ උද්ඝෝෂණ පැවතුණ ද, තුර්කි අගමැති අර්ඩෝගන් සිය ප්‍රතිපත්ති වෙනස් කිරීමට සූදානම් නැහැ. මැතිවරණය කලින් පවත්වන ලෙස විරෝධතාකරුවන් කළ ඉල්ලීම ඔහු ඊයේ ප්‍රතික්ෂේප කළා. තුර්කියේ විරෝධතා පැන නැගුණේ ඉස්තාන්බුල් නුවර හරිත චතුරස‍්‍රයේ සාප්පු සංකීර්ණයක් ඉදිකිරීමට අර්ඩෝගන් රජය සූදානම් වීමත් සමඟයි.",
       "URL": "https://www.hirunews.lk/60621/තුර්කියේ-විරෝධතාකරුවන්ට-කඳුලූ-ගෑස්-ප්‍රහාර",
       "Category": "International News",
       "Parent URL": "https://www.hirunews.lk/international-news.php?pageID=833"
}