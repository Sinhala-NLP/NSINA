{
       "Source": "hirunews",
       "Timestamp": "Saturday, 24 September 2022 - 21:27",
       "Headline": "චීන ජනපති නිවාස අඩස්සියේ  ?",
       "News Content": "චීන ජනාධිපති ෂී ජින්පිංට එරෙහිව කුමන්ත්‍රණයක් ක්‍රියාත්මක වන බවට විවිධ ප්‍රචාර සමාජ මාධ්‍ය ඔස්සේ පැතිර යමින් පවතිනවා.\nකෙසේවෙතත් විදෙස් මාධ්‍ය වාර්තා කරන්නේ, චීනයේ කුමන්ත්‍රණයක් හෝ කිසිදු කැළඹීමක් පිළිබඳ ස්ථිර සාක්ෂියක් මෙතෙක් නොමැති බවයි.\nචීන ජනාධිපතිවරයා මේ වන විට නිවාස අඩස්සියේ සිටින බව මාධ්‍ය වාර්තා කිහිපයක් ප්‍රකාශ කර ඇති අතර, බීජිං අගනුවර මේ වන විට හමුදා පාලනය යටතේ පවතින බව සඳහන් කර තිබුණා.\nකෙසේවෙතත් මෙම වාර්තා චීනයේ පිළිගත හැකි මාධ්‍ය ආයතනයක් විසින් තහවුරු කර නැහැ.\nපසුගිය දින කිහිපය තුළ චීන සමාජ මාධ්‍ය ජාල කිහිපයක් ප්‍රකාශ කර තිබුණේ ෂී ජින්පින්ග්ගේ හමුදා බලතල ඉවත් කර නිවාස අඩස්සියේ තබා ඇති බවයි.\nෂැංහයි සහයෝගිතා සංවිධානයේ සමුළුවට සහභාගී වීම සඳහා චීන අග්‍රාමාත්‍යවරයා උස්බෙකිස්තානයේ සමර්කන්ඩ් නුවරට ගොස් සිටියදී මෙම කුමන්ත්‍රණය සිදු වූ බව ප්‍රකාශ කෙරුණා.",
       "URL": "https://www.hirunews.lk/316225/චීන-ජනපති-නිවාස-අඩස්සියේ",
       "Category": "International News",
       "Parent URL": "https://www.hirunews.lk/international-news.php?pageID=31"
}