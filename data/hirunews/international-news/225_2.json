{
       "Source": "hirunews",
       "Timestamp": "Saturday, 09 November 2019 - 7:55",
       "Headline": "අයෝධ්‍යාවේ තින්දුව ප්‍රකාශයට පත් කිරීම අද",
       "News Content": "හින්දු අන්තවාදීන් 1992 වසරේ විනාශ කළ, උතුරු ඉන්දියාවේ අයෝධ්‍යා පුරවරයේ 16 වන සියවසේ ඉදිකළ බාබ්රි මුස්ලිම් දේවස්ථානය පිහිටි ස්ථානයේ රාම දෙවොලක් තැනිය හැකිදැයි වන තීන්දුව ඉන්දීය ශ්‍රේෂ්ඨාධිකරණය මගින් අද ප්‍රකාශට පත් කිරීමට නියමිතයි.\nහින්දූන් එය රාම දෙවියන්ගේ උපත සිදුවූ ස්ථානය ලෙස සලකන අතර, සියවස් ගණනාවක් තමන් එහි වන්දනාමාන කළ බව ඉස්ලාම් බැතිමතුන් පවසනවා.\nඉන්දීය අගවිනිසුරු රන්ජන් ගොගෝයි ලබන 17 වන දා විශ්‍රාම ගැනීමට පෙර වසර ගණනාවක් පැවති මෙම නඩු විභාගයේ තින්දුව ප්‍රකශයට පත් කරන බව ඊයේ නිවේදනය කෙරුණු අතර තින්දුව අද ලබාදෙන බව හෙළිදරව් කෙරුණේ අද උදෑසනයි.\nශ්‍රේෂ්ඨාධිකරණ තීන්දුව ලබාදීමට පෙර ආයෝධ්‍යාව ඇතුළත් උත්තර ප්‍රදේශ් ප්‍රාන්තයේ ආරක්ෂාව සඳහා 12,000කට අධික ආරක්ෂක භටයන් යොදවා ඇති අතර, ප්‍රාන්තයේ සියළුම පාසල් සහ විද්‍යා ආයතන අද දිනයේ වසා දැමීමට යෝගි අධිත්‍යනාත්ගේ ප්‍රාන්ත රජය පියවර ගෙන තිබෙනවා.",
       "URL": "https://www.hirunews.lk/227930/අයෝධ්‍යාවේ-තින්දුව-ප්‍රකාශයට-පත්-කිරීම-අද",
       "Category": "International News",
       "Parent URL": "https://www.hirunews.lk/international-news.php?pageID=225"
}