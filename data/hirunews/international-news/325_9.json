{
       "Source": "hirunews",
       "Timestamp": "Monday, 15 October 2018 - 10:43",
       "Headline": "හැරී - මේගන් දින 16ක නිල සංචාරයක් අරඹයි",
       "News Content": "චාල්ස් - ඩයනා යුවළගේ දෙටු පුත් හැරී කුමරු සහ මේගන් මාකල් කුමරිය  ඕස්ට්‍රේලියාව, පීජී, ටොන්ගා සහ නවසීලන්තය යන රටවල් නිල සංචාරයක් ආරම්භ කර තිබෙනවා.\nඔවුන් මේ වනවිට ඕස්ට්‍රේලියාවේ සිඩ්නි නුවරට ළඟාවී ඇති බවයි විදෙස් මාධ්‍ය වාර්තා කළේ.\nදින 16 ක මෙම සංචාරයේදී එම රටවල් හි විවිධ සංවිධානවල සාකච්ජා සහ වැඩමුළුවලට මොවුන් එක්වීමට නියමිතයි.\nපසුගිය මැයි මාසයේ විවාහ වුණු හැරී - මේගන් දෙදෙනාගේ ප්‍රථම නිල සංචාරය මෙය වනවා.\nචාල්ස් කුමරු සහ ඩයනා කුමරියද විවාහවීමෙන් පසු ප්‍රථම නිල සංචාරය සිදු කරනු ලැබුවේ මෙම රටවලයි.",
       "URL": "https://www.hirunews.lk/202154/හැරී-මේගන්-දින-16ක-නිල-සංචාරයක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=325"
}