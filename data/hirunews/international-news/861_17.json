{
       "Source": "hirunews",
       "Timestamp": "Saturday, 23 February 2013 - 8:51",
       "Headline": "ඉන්දියාව 2013 දී අඟහරුට.",
       "News Content": "රතු ග්‍රහයාගේ රහස් සෙවීම සඳහා මේ වසර තුළ දී අභ්‍යාවකාශ ගවේෂණ චාරිකාවක් දියත් කරන බව ඉන්දියාව පවසනවා. ඒ සඳහා ඔවුන් වැය කිරීමට අපේක්ෂිත මුදල ඇමරිකානු ඩොලර් මිලියන 70ක්. නියමුවන් රහිත අභ්‍යාවකාශ යානයක් අඟහරුගේ කක්ෂය වෙත යවා දත්ත එක්රැස් කොට එහි කාලගුණය සහ භූ විද්‍යා සැකැස්ම සොයා බැලීම පරීක්ෂණ චාරිකාවේ අරමුණයි. දින 300ක් ගතවන අභ්‍යාවකාශ චාරිකාව ඉන්දීය අභ්‍යාවකාශ පර්යේෂණ මධ්‍යස්ථානය විසින් ඔක්තෝම්බරයේ දී දියත් කිරීමට අපේක්ෂිතයි. මෙය ඉන්දීය අභ්‍යාවකාශ වැඩසටහනේ වැදගත් ඉදිරි පියවරක් වනු ඇති බව නවදිල්ලි පාර්ලිමේන්තුවේ නව සැසිය ආරම්භ කරමින් ජනාධිපති ප්‍රනාබ් මුකර්ජි ප්‍රකාශ කළා. අඟහරු වෙත මීට පෙර අභ්‍යාවකාශ යානා යවා ඇත්තේ ඇමරිකා එක්සත් ජනපදය, රුසියාව, ජපානය සහ චීනය පමණයි.",
       "URL": "https://www.hirunews.lk/53943/ඉන්දියාව-2013-දී-අඟහරුට",
       "Category": "International News",
       "Parent URL": "https://www.hirunews.lk/international-news.php?pageID=861"
}