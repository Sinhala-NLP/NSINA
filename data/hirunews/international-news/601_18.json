{
       "Source": "hirunews",
       "Timestamp": "Monday, 08 August 2016 - 10:18",
       "Headline": "කාබුල් අගනුවරදී විදේශිකයන් දෙදෙනෙකු පැහැර ගැනේ",
       "News Content": "ඇෆ්ගනිස්ථානයේ - කාබුල් අගනුවරදී විදේශිකයන් දෙදෙනෙකු පැහැර ගැනීමට ලක්ව තිබෙනවා.\nඅද අලුයම මෙලෙස පැහැර ගැනීමට ලක්ව ඇත්තේ අධ්‍යයන කටයුත්තක් සදහා ඇෆ්ගනිස්ථානයට පැමිණි විදේශිකයන් දෙදෙනෙකු බවයි එරට පොලිසිය සදහන් කළේ.\nකෙසේ වෙතත්, මොවුන් කුමන රටකට අයත් පුද්ගලයන්ද යන්න මෙතෙක් අනාවරණ වී නැහැ.\nපැහැර ගැනීම සිදුකළ පුද්ගලයන් හමුදා නිල ඇදුම්වලින් සැරසී පැමිණ ඇති බවටයි සැක කරන්නේ.",
       "URL": "https://www.hirunews.lk/140087/කාබුල්-අගනුවරදී-විදේශිකයන්-දෙදෙනෙකු-පැහැර-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=601"
}