{
       "Source": "hirunews",
       "Timestamp": "Wednesday, 22 May 2013 - 8:44",
       "Headline": "සිරියාව සහ ඊශ්‍රායලය අතර වෙඩි හුවමාරුවක්.",
       "News Content": "සිරියාව සහ ඊශ්‍රායලය අතර වෙඩි හුවමාරුවක් සිදුවූ බව විදෙස් මාධ්‍ය වාර්තා කළා. සිරියානු - ඊශ්‍රායල දේශසීමාව ආසන්නයේ පිහිටි ගෝල්ඩන් හයිට්ස් ප්‍රදේශය ඉලක්ක කර ගනිමින් මෙම වෙඩි හුවාමරුව සිදුවූ බවයි වාර්තා වන්නේ. ගෝල්ඩන් හයිට්ස් ප්‍රදේශයේ වැඩි වශයෙන් ජීවත් වන්නේ ඊශ්‍රායල වැසියන්. පළමුවෙන්ම ඊශ්‍රායල රථයකට සිරියාව විසින් වෙඩි ප්‍රහාරයක් එල්ල කළ බව සදහන්. ඊට ප්‍රතිචාර ලෙස ඊශ්‍රායල පාර්ශවය ද වෙඩි ප්‍රහාර කිහිපයක් එල්ල කර ඇති බවයි වාර්තා වන්නේ. මෙම සිදුවීම සම්බන්ධයෙන් දෙරටම එකිනෙකාට චෝදනා එල්ල කරගෙන ඇති බව විදෙස් මාධ්‍ය වාර්තාවල දැක්වෙනවා. කලකට පසු සිරියාව සහ ඊශ්‍රායලය අතර මෙවැනි වෙඩි හුවමාරුවක් සිදුවීම විශේෂත්වයක්. මේ අතර, සිරියාවේ අභ්‍යන්තර ගැටුම් තවදුරටත් දරුණු ලෙස වර්ධනය වෙමින් පවතින බව ද විදෙස් මාධ්‍ය තවදුරටත් වාර්තා කළා.",
       "URL": "https://www.hirunews.lk/59438/සිරියාව-සහ-ඊශ්‍රායලය-අතර-වෙඩි-හුවමාරුවක්",
       "Category": "International News",
       "Parent URL": "https://www.hirunews.lk/international-news.php?pageID=838"
}