{
       "Source": "hirunews",
       "Timestamp": "Saturday, 13 August 2016 - 8:12",
       "Headline": "තායිලන්තයේ බෝම්බ පිපිරීම් වැළක්",
       "News Content": "තායිලන්තය පුරා ප්‍රකට සංචාරක නිකේතන ප්‍රදේශ ඉලක්ක කරගෙන ඊයේ බෝම්බ පිපිරීම් 11ක් සිදුවී තිබෙනවා.\nඑමගින් පුද්ගලයන් 4 දෙනෙකු ජීවිතක්ෂයට පත්වූ අතර, විදේශිකයන් ඇතුළු තවත් විශාල පිරිසක් මෙහිදී තුවාල ලැබුවා.\nදකුණුදිග තායිලන්තයේ අන්තවාදී ඉස්ලාමීය කණ්ඩායම් ක්‍රියාත්මක වුවත් මෙම ප්‍රහාර තායි ආරක්ෂක අංශ විසින් ත්‍රස්ත ප්‍රහාර ලෙස හදුන්වා නැහැ.\nතායිලන්ත ජාතික පොලිස් සේවාවේ ප්‍රකාශයෙකු සදහන් කළේ එම ප්‍රහාර කඩා කප්පල්කාරී ක්‍රියාවන් ලෙස හැදින්විය හැකි බවයි.\nකෙසේ නමුත්, මෙම බෝම්බ පිපිරීම්වලින් පසු තායිලන්තයේ ප්‍රකට සංචාරක නිකේතන දිවයිනක් වන ෆූකට් හි ආරක්ෂාව තර කිරීමට පියවර ගෙන තිබෙනවා.",
       "URL": "https://www.hirunews.lk/140509/තායිලන්තයේ-බෝම්බ-පිපිරීම්-වැළක්",
       "Category": "International News",
       "Parent URL": "https://www.hirunews.lk/international-news.php?pageID=600"
}