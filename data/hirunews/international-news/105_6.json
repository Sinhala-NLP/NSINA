{
       "Source": "hirunews",
       "Timestamp": "Sunday, 18 July 2021 - 11:01",
       "Headline": "මුම්බායි නුවර ජල ගැල්මෙන් 15 දෙනෙක් ජිවිතක්ෂයට",
       "News Content": "දැඩි මෝසම් වර්ෂාපතනය සමග උතුරු ඉන්දියාවේ ඇති වී තිබෙන ජල ගැලීම් හේතුවෙන් මුම්බායි නුවර පුද්ගලයන් 15 දෙනෙකු ජිවිතක්ෂයට පත්ව තිබෙනවා.\nඊයේ රාත්‍රියේ සහ අද අලුයම් කාලයේ අඛන්ඩව ඇද හැලුණු වර්ෂාවත් සමග කඩා වැටුණු නිවෙස්වල සුන්බුන්වලට යටවී මොවුන්ගෙන් ඇතමෙකු මියගොස් ඇති බව සඳහන්.\nජල ගැල්මෙන් හානි සිදුවූ ප්‍රදේශවල ජිවිතාරක්ෂක මෙහෙයුම් තවදුරටත් ක්‍රියාත්මකයි.\nවැසි ආපදාවලින් මියගිය පුද්ගලයෙකු වෙනුවෙන් ඔවුන්ගේ පවුල් වෙත රුපියල් ලක්ෂ දෙක බැගින් සහ තුවාල ලැබූවන්ට රුපියල් 50,000 බැගින් වන්දි පිරිනැමීමට අග්‍රාමාත්‍ය මෝදි තීරණය කර තිබෙනවා.\nඊයේ රාත්‍රී 8 සිට අද අලුයම 2 දක්වා පමණක් මුම්බායි නුවරට මිලිමීටර් 157 ක වර්ෂාපතනයක් ඇද හැලී ඇති බව සඳහන්.",
       "URL": "https://www.hirunews.lk/277300/මුම්බායි-නුවර-ජල-ගැල්මෙන්-15-දෙනෙක්-ජිවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=105"
}