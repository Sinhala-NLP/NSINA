{
       "Source": "hirunews",
       "Timestamp": "Saturday, 17 October 2015 - 10:16",
       "Headline": "රුසියානු හමුදා බලය සිරියානු මෙහෙයුම්වලින් තහවුරු වෙයි",
       "News Content": "රුසියාව සතුව කිසිවෙකු අපේක්ෂා නොකළ යුද බලයක් පවතින බව ඔවුන් සිරියාවේ සිදුකරන මෙහෙයුම්වලින් පෙනී යන්නේ යැයි යුද විශේෂඥයන් පෙන්වා දෙනවා. මෙතෙක් යුද කටයුතු සඳහා යොදා නොගත් නවතම ප්‍රහාරක ගුවන් යානයක් රුසියාව සිරියානු මෙහෙයුම් සඳහා යොදා ගන්නා අතර කැස්පියන් මුහුදේ සිට නව කෲස් මිසයිලයක් ද එල්ල කරනවා. එය ඇමරිකානු මිසයිලවලට වඩා සැතපුම් 900ක් දුරකට යොමුවීම විශේෂත්වයක්. එය විස්මයජනක නව අවියක් බවයි රුසියානු යුද ශක්තිය පිළිබඳව නිව්යෝක් ටයිම්ස් පුවත්පතට විචාරයක් ගෙන එන වොෂින්ටන් කෙනෑන් ආයතනයේ මයිකල් කොෆ්මාන් ප්‍රකාශ කළේ. මෙම නව අවි වලින් පෙනී යන්නේ රුසියානු හමුදාව ජනාධිපති ව්ලැදිමීර් පුටින් සාර්ථක ලෙස නවීකරණය කළ බව යැයි ඔහු වැඩිදුරටත් කියා සිටියා.",
       "URL": "https://www.hirunews.lk/118617/රුසියානු-හමුදා-බලය-සිරියානු-මෙහෙයුම්වලින්-තහවුරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=697"
}