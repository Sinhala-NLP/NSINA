{
       "Source": "hirunews",
       "Timestamp": "Tuesday, 22 December 2015 - 10:42",
       "Headline": "බස් රථයක් ගුවන් යානයක ගැටෙයි",
       "News Content": "ඉන්දියාවේ කොල්කටා නුවර ගුවන් තොටුපළක නතර කර තිබූ ඉන්දීය ගුවන් සේවයට අයත් ගුවන් යානයක බස් රථයක් ගැටීමෙන් යානයට දැඩි අලාභ හානි සිදුව තිබෙනවා. තවත් පෞද්ගලික ගුවන් සේවයකට අයත් ගුවන් තොටුපළ සේවා සලසන බස් රථයක් මෙලෙස එහි ගැටී ඇත්තේ අද (22) උදෑසනයි.\nරියදුරුට පාලනය කර ගත නොහැකිව බස් රථය ගුවන් යානය තුළට කඩා වැදී ඇති බවයි අනාවරණ වී ඇත්තේ.\nකෙසේ නමුත්, අනතුර සිදුවන අවස්ථාවේදී ගුවන් යානයේ මගීන් කිසිවෙකු නොසිටි බව සදහන්. එය ඇසෑම් ප්‍රාන්තයේ අභ්‍යන්තර ගුවන් ගමනකට සූදානම් කර තිබූ ගුවන් යානයක්.",
       "URL": "https://www.hirunews.lk/122569/බස්-රථයක්-ගුවන්-යානයක-ගැටෙයි",
       "Category": "International News",
       "Parent URL": "https://www.hirunews.lk/international-news.php?pageID=678"
}