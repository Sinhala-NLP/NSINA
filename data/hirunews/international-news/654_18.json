{
       "Source": "hirunews",
       "Timestamp": "Saturday, 19 March 2016 - 8:18",
       "Headline": "UPDATE: ගුවන් අනතුරෙන් 61 දෙනෙකු මිය ගිය බව හෙළි වෙයි",
       "News Content": "ඩුබායි සිට රුසියාවේ රොස්ටොව් - ඔන් - ඩොන් වෙත ගමන් ගත් ගුවන් යානයේ සිටි 61 දෙනෙකු ජීවිතක්ෂයට පත්වී ඇති බව විදෙස් ප්‍රවෘත්ති සේවා වාර්තා කළා.\nමෙම යානයේ මගීන් 55 දෙනෙකු සහ කාර්ය මණ්ඩලයේ 6 දෙනෙකු සිට ඇති බවයි රොස්ටොව් හදිසි සේවා අංශ ප්‍රකාශ කළේ.\nගුවනා යානය රොස්ටොව් - ඔන් - ඩොන් ගුවන් තොටුපළට ගොඩ බස්සවන අවස්ථාවේදී යානය මෙලෙස අනතුරට පත්වූ බව සදහන්.\nගුවන් අනතුර පිළිබදව පරීක්ෂණයක් පැවැත්වීමට සූදානම් බව මෙම මගී ජෙට් යානය නිෂ්පාදනය කළ බෝයිං සමාගම ද ප්‍රකාශ කළා.\n-------------------------------------------------------------------------\nෆ්ලයි - ඩුබායි ගුවන් සේවයට අයත් මගී ජෙට් යානයක් දකුණුදිග රුසියාවේ රොස්ටොව් - ඔන් - ඩොන් නගරයට කඩා වැටීමෙන් එහි සිටි පුද්ගලයන් 55 දෙනෙකු ජීවිතක්ෂයට පත්වී තිබෙනවා.\nරුසියානු ඉටාර් - ටාස් ප්‍රවෘත්ති සේවය සදහන් කළේ මෙම යානය ඩුබායි සිට පැමිණ ඇති බවයි.\nබෝයිං 738 වර්ගයේ මෙම මගී ජෙට් යානය අනතුරට ලක්වීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/128860/update-ගුවන්-අනතුරෙන්-61-දෙනෙකු-මිය-ගිය-බව-හෙළි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=654"
}