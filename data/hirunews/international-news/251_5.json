{
       "Source": "hirunews",
       "Timestamp": "Sunday, 14 July 2019 - 14:03",
       "Headline": "බංග්ලාදේශයේ හිටපු හමුදා ආඥාදායක මොහොමඩ් එර්ෂාඩ් මියයයි",
       "News Content": "බංග්ලාදේශයේ හිටපු හමුදා ආඥාදායක හුසේන් මොහොමඩ් එර්ෂාඩ් වයස අවුරුදු 89 ක්ව සිටියදී ඩකා අගනුවර රෝහලකදී අද අභාවප්‍රාප්ත වුණා.\nජෙනරාල් එර්ෂාඩ් දශකයකට අධික කාලයක් බංග්ලාදේශයේ අසහාය නායකයා වූ අතර, 1990 වසරේ පැන නැගුණු ප්‍රජාතන්ත්‍රවාදී රැල්ලත් සමඟ බලයෙන් පහකරනු ලැබුවා.\nපසුව ඔහුට දූෂණ චෝදනා මත වසර ගණනාවක් සිර දඬුවම් විඳීමටද සිදුවුණා.\nහිටපු ආඥාදායකයාගේ ජාතිය පක්ෂයේ ප්‍රකාශකයෙකු සඳහන් කළේ ස්වභාවික හේතූන් මත ඔහුගේ මරණය සිදුව ඇති බවයි.\nහමුදා නිලධාරියෙකු මෙන්ම දක්ෂ කවියෙකු ද වූ ජෙනරාල් එර්ෂාඩ් 1982 වසරේදී ලේ නොවැගිරුණු විප්ලවයකින් බංග්ලාදේශයේ බලය අත්පත් කරගත්තේ එවකට පැවති ප්‍රජාතන්ත්‍රවාදී ලෙස තේරී පත්වූ පාලනය ඉවත් කරමින්.\nඉස්ලාම් දහම බංග්ලාදේශයේ රාජ්‍ය ආගම බවට පත් කරනු ලැබුවේද ඔහුගේ පාලන සමයේදියි.",
       "URL": "https://www.hirunews.lk/220290/බංග්ලාදේශයේ-හිටපු-හමුදා-ආඥාදායක-මොහොමඩ්-එර්ෂාඩ්-මියයයි",
       "Category": "International News",
       "Parent URL": "https://www.hirunews.lk/international-news.php?pageID=251"
}