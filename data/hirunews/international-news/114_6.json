{
       "Source": "hirunews",
       "Timestamp": "Thursday, 27 May 2021 - 14:19",
       "Headline": "ඉන්දියාවේ අදහස් ප්‍රකාශ කිරීමේ අයිතියට තර්ජනයක් පවතින බව ට්විටර් කියයි",
       "News Content": "සමාජ මාධ්‍ය සඳහා පනවා ඇති නව රෙගුලාසි ඉන්දීය ජනතාවගේ අදහස් ප්‍රකාශ කිරීමේ නිදහසට තර්ජනයක් බව ට්විටර් සමාජ මාධ්‍යය ප්‍රකාශ කළා.\nසිය අධීක්ෂණය යටතේ සමාජ මාධ්‍යවලට නියාමනයන් පැනවීම සඳහා ඉන්දීය රජය කටයුතු කරමින් සිටින අතර, අදාළ රෙගුලාසි ප්‍රතික්ෂේප කරන සමාජ මාධ්‍ය වලට තහංචි පැනවීමට පියවර ගැනෙනු ඇති.\nට්විටර් ප්‍රකාශකයෙකු සඳහන් කළේ ගෝලීය වසංගතයක් පවතින අවස්ථාවක ඉන්දීය ජනතාවට අදහස් හුවමාරු කර ගැනීම සඳහා සිය මාධ්‍යය කැපවී සිටින බවයි.\nතම සේවාව ඉන්දියාව තුල සක්‍රියව පවත්වාගෙන යාම සඳහා ඉන්දීය රජය සමග කටයුතු කළ ද විනිවිදභාවය අඛන්ඩව පවත්වා ගැනීමට අපේක්ෂා කරන බවයි එමගින් වැඩිදුරටත් සඳහන් කළේ.\nඑහිදී ජනතාවගේ අදහස් ප්‍රකාශ කිරීමේ නිදහසට මෙන්ම නීතිය යටතේ පෞද්ගලිකත්වය සුරැකීමට ද පියවර ගන්නා බව ට්විටර් ප්‍රකාශකයා අවධාරණය කළා.",
       "URL": "https://www.hirunews.lk/272596/ඉන්දියාවේ-අදහස්-ප්‍රකාශ-කිරීමේ-අයිතියට-තර්ජනයක්-පවතින-බව-ට්විටර්-කියයි",
       "Category": "International News",
       "Parent URL": "https://www.hirunews.lk/international-news.php?pageID=114"
}