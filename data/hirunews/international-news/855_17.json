{
       "Source": "hirunews",
       "Timestamp": "Sunday, 17 March 2013 - 11:09",
       "Headline": "චාවේස්ගේ දේහය අවසන් නැවතුම් පොළට.",
       "News Content": "වෙනිසියුලාවේ හිටපු ජනාධිපති හියුගෝ චාවේස්ගේ දේහය කරකාස් අගනුවර හමුදා කඳවුරු පරිශ්‍රය වෙත ඊයේ රැගෙන එනු ලැබුවා. 1992 වසරේදී හමුදා සෙන්පතියෙකු ලෙස චාවේස් මෙහෙයවූ අසාර්ථක කැරැල්ල දියත් කෙරුණේ මෙහි සිටයි. මීට දින 10 කට පමණ පෙර පිළිකා රෝගයෙන් මියගිය ජනාධිපති හියුගෝ චාවේස්ගේ දේහය හමුදා කෞතුකාගාරයේ තැන්පත් කෙරුණේ දස දහස් ගණන් වෙනිසියුලානු ජාතිකයන්ගේ බුහුමන් මැද අගනුවර වීථි ඔස්සේ සංචාරය කිරීමෙන් අනතුරුවයි. විශාල කුළුණු සහිත කිරි ගරුඩ ශාලාවක චාවේස්ගේ දේහය දැන් තැන්පත් කර ඇති අතර එය මහජන ගෞරවය සඳහා ස්ථීරව එහි තැබෙනු ඇති.",
       "URL": "https://www.hirunews.lk/55387/චාවේස්ගේ-දේහය-අවසන්-නැවතුම්-පොළට",
       "Category": "International News",
       "Parent URL": "https://www.hirunews.lk/international-news.php?pageID=855"
}