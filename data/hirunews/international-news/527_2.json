{
       "Source": "hirunews",
       "Timestamp": "Sunday, 22 January 2017 - 11:13",
       "Headline": "ඉන්දියාවේ දුම්රිය අනතුරෙන් මියගිය සංඛ්‍යාව 32 දක්වා ඉහළට",
       "News Content": "ඉන්දියාවේ ආන්ද්‍ර ප්‍රදේශ් ප්‍රාන්තයේ විසිනගරම් ප්‍රදේශයේ ඊයේ සන්ධ්‍යාවේ සිදුවූ දුම්රිය අනතුරෙන් මියගිය සංඛ්‍යාව 32 දක්වා ඉහළ ගොස් තිබෙනවා.\nජග්දල්පූර් සිට ඔඩිෂා ප්‍රාන්තයේ අගනුවර වූ බූබනේෂ්වර් වෙත ධාවනය වූ දුම්රියේ එන්ජිම සහ මැදිරි හතක් එහිදී  පීලිපැන ඇති අතර තුවාල ලැබූ සංඛ්‍යාව 54 ක්.\nඅනතුර හේතුවෙන් ඉන්දියාවේ නැගෙනහිර වෙරළාසන්න මාර්ගයේ දුම්රිය ධාවනය අත්හිටුවා ඇති බව ඉන්දීය මාධ්‍ය සඳහන් කළා.\nඛේදවාචකය පිළිබඳව සිය ශෝකය පළ කළ අග්‍රාමාත්‍ය නරේන්ද්‍ර මෝදි ජීවිතාරක්ෂක සහ සහන මෙහෙයුම් අධීක්ෂණය ඉන්දීය දුම්රිය අමාත්‍යවරයා වෙත පවරා තිබෙනවා.",
       "URL": "https://www.hirunews.lk/152600/ඉන්දියාවේ-දුම්රිය-අනතුරෙන්-මියගිය-සංඛ්‍යාව-32-දක්වා-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=527"
}