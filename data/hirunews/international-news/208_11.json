{
       "Source": "hirunews",
       "Timestamp": "Thursday, 09 January 2020 - 13:19",
       "Headline": "බැග්ඩෑඩ් අගනුවර අධිආරක්ෂිත කලාපයට මිසයිල ප්‍රහාර දෙකක්",
       "News Content": "ඉරාකයේ බැග්ඩෑඩ් අගනුවර පිහිටි අධිආරක්ෂිත කලාපයට මිසයිල ප්‍රහාර දෙකක් එල්ලවී තිබෙනවා.\nඇමරිකානු තානාපති කාර්යාලය ඇතුලූ තවත් තානාපති කාර්යාල රැසක් මෙහි ස්ථාපිත කර ඇති අතර, ප්‍රහාරයෙන් කිසිදු ජීවිත හානියක් වාර්තාවී නොමැති බවයි විදෙස් මාධ්‍ය සඳහන් කළේ.\nඉරානය විසින් ඉරාකයේ ඇමරිකානු කඳවුරු දෙකකට මිසයිල ප්‍රහාර එල්ල කර පැය 24 ක් ගතවීමටත් පෙර මෙම මිසයිල ප්‍රහාර එල්ලවීම විශේෂත්වයක්.\nප්‍රහාරය කවුරුන් විසින් එල්ල කළේද යන්න මෙතෙක් හෙළි වී නැහැ.",
       "URL": "https://www.hirunews.lk/231900/බැග්ඩෑඩ්-අගනුවර-අධිආරක්ෂිත-කලාපයට-මිසයිල-ප්‍රහාර-දෙකක්",
       "Category": "International News",
       "Parent URL": "https://www.hirunews.lk/international-news.php?pageID=208"
}