{
       "Source": "hirunews",
       "Timestamp": "Thursday, 29 December 2016 - 8:24",
       "Headline": "හදිසියේ මියගිය ප්‍රසිද්ධ නිළියගේ මවත් හදිසියේම මියයයි",
       "News Content": "පසුගිය අඟහරුවාදා මියගිය ප්‍රසිද්ධ හොලිවුඞ් නිළි කැරී ෆිෂර්ගේ මව වන ඩෙබී රෙනෝල්ඩ්ස් අභාවප්‍රාප්ත වී තිබෙනවා.\nවිදෙස් වාර්තා සඳහන් කළේ තම දියනියගේ හදිසි මරණය නිසා ඇතිවූ කම්පනයක් හේතුවෙන් ඇය අද මියගොස් ඇති බවයි.\nඩෙබී රෙනෝල්ඩිස් ද හොලිවුඩ් පුරයේ සුවිශේෂී චරිතයක් වන අතර ඇය ප්‍රසිද්ධියට පත්වූයේ 1952 වර්ෂයේ තිරගතවූ සිංගින් ඉන්ද රේන් නැමති සංගීතමය චිත්‍රපටයෙන්.\nමියයනවිට ඇය 84 වන වියේ පසුවුණා.\nස්ටාර් වෝර්ස් චිත්‍රපට මාලාවේ රඟපෑ ප්‍රකට නිළි කැරී ෆිෂර් පෙරේදා මියගියේ හදිසි හෘදයාබාධයක් හේතුවෙන්.\nමියයනවිට ඇය 60 වන වියේ පසුවුණා.",
       "URL": "https://www.hirunews.lk/150809/හදිසියේ-මියගිය-ප්‍රසිද්ධ-නිළියගේ-මවත්-හදිසියේම-මියයයි",
       "Category": "International News",
       "Parent URL": "https://www.hirunews.lk/international-news.php?pageID=538"
}