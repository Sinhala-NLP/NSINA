{
       "Source": "hirunews",
       "Timestamp": "Sunday, 12 July 2015 - 8:05",
       "Headline": "චෑන්හොම් සුළි සුළඟ චීනයට ඇතුළු වෙයි",
       "News Content": "චෑන්-හොම්, ප්‍රබල චන්ඩ මාරුතය නැගෙනහිර චීනයේ ෂෙජියෑන් ප්‍රාන්තයේ වෙරළින් ඊයේ ගොඩබිමට ඇතුලූවුණා. පැයට කිලෝමීටර් 173 ක වේගයකින් සුළි සුළඟ හමා ඒමට පෙර වෙරළාසන්න ප්‍රදේශවල සිටි මිලියනයක් පමණ ජනතාව ඉවත් කර ගැනුනා. සුළි සුළඟ ආරම්භ වීමට පෙර සිටම එම ප්‍රදේශයට මිලිමීටර් 100 කට වැඩි වර්ෂාපතනයක් ලැබී තිබෙනවා. චෑන්-හොම් මේ වනවිට උතුරු දෙසට ගමන් කරමින් ෂැන්හයි නගරය වෙත යොමුවී ඇති බවයි විදෙස් වාර්තා සඳහන් කළේ. චීනයට පැමිනීමට පෙර මෙම සුළි සුළඟින් තායිවානයට සහ ජපානයටද හානි සිදුවුණා.\nසුළි සුළඟ චීනයට ඇතුලූවූයේ ෂෙජියෑන් ප්‍රාන්තයේ නින්ග්බෝ දිවයින හරහායි. එහි එක් ගම්මානයකට මිලිමීටර් 400 ඉක්මවූ වර්ෂාපතනයක් ලැබී ඇති අතර, වෙරළාසන්නයේ උස් රළ දක්නට ලැබුණා. 1949 වසරින් පසු ෂෙජියෑන් ප්‍රාන්තයට ළඟාවූ ප්‍රබලතම චන්ඩ මාරුතය වන චෑන්-හොම් සුළි සුළඟ හේතුවෙන් ගුවන් ගමන් 400 ක් පමණ අවලංගු කර තිබෙනවා.",
       "URL": "https://www.hirunews.lk/113045/චෑන්හොම්-සුළි-සුළඟ-චීනයට-ඇතුළු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=719"
}