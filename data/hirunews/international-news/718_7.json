{
       "Source": "hirunews",
       "Timestamp": "Saturday, 18 July 2015 - 11:23",
       "Headline": "අයි.එස් ප්‍රහාරයකින් ඉරාකයේ 100 ක් මරුට",
       "News Content": "අයි.එස්. සංවිධානය ඉරාකයේ බැග්ඩෑඞ් අගනුවර ආසන්නයේ පිහිටි වෙළඳ සංකීර්ණයකට එල්ල කළ මරාගෙන මැරෙන මෝටර් රථ බෝම්බ ප්‍රහාරයකින් පුද්ගලයින් 100කට ආසන්න පිරිසක් ජීවිතක්ෂයට පත්වී තවත් 70කට ආසන්න පිරිසක් තුවාල ලබා තිබෙනවා. ඊයේ රාත්‍රියේ එල්ල කළ මෙම ප්‍රහාරයේ වගකීම ද නිවේදනයක් නිකුත් කරමින් අයි.එස්. සංවිධානය භාරගෙන ඇති බව සඳහන්. ඉරාකයේ බැග්ඩෑඞ් නුවර සිට උතුරු දෙසින් පිහිටි නගරයක වෙළද සංකීර්ණයක් ආසන්නයේයි මෙම බෝම්බ පිපිරීම එල්ල කර ඇත්තේ. රාමසාන් උපවාසය අවසන්වීමත් සමඟ විශාල ජනකායක් පිපිරීම සිදුවන අවස්ථාවේ වෙළදසැල තුළ රැදී සිටි බවයි වාර්තාවන්නේ.",
       "URL": "https://www.hirunews.lk/113382/ඉරාකයේ-බෝම්බ-පිපිරීමකින්-පුද්ගලයන්-100-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=718"
}