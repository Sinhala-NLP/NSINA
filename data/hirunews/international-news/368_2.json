{
       "Source": "hirunews",
       "Timestamp": "Saturday, 12 May 2018 - 13:06",
       "Headline": "මැලේසියාවේ පැරදුණු අගමැති නජීබ් රසාක් පක්ෂ නායකත්වයෙනුත් ඉල්ලා අස්වීමට සැරසේ",
       "News Content": "මැලේසියාවේ හිටපු අග්‍රාමාත්‍ය නජීබ් රසාක් සිය දේශපාලන පක්ෂය වූ එක්සත් මැලේ ජාතික සංවිධානයේ සභාපති ධුරයෙන් ඉල්ලා අස්වීමට සූදානම් බව අද ප්‍රකාශ වුණා.\nපක්ෂයේ උප සභාපති සහ හිටපු නියෝජ්‍ය අග්‍රාමාත්‍ය ශාහිඩ් හමීඩි ඒ බව සනාථ කළේ යැයි මැලේසියානු මාධ්‍ය වාර්තා කළා.\nනජීබ් රසාක් සිය පක්ෂයේ උත්තරීතර මණ්ඩල රැස්වීමකට අද සහභාගි වන අතර, එහිදී මෙම ඉල්ලා අස්වීම ප්‍රකාශයට පත් කරනු ඇති.\nපසුගිය දා පැවැති මහ මැතිවරණයෙන් පරාජයට පත්වූ නජීබ් රසාක්ට සහ ඔහුගේ පවුලේ සාමාජිකයන්ට රටින් නික්මීම ද වළක්වා තිබෙනවා.\nඒ, ඔහුට එරෙහිව එල්ල වී ඇති දූෂණ චෝදනා හේතුවෙන්.",
       "URL": "https://www.hirunews.lk/190572/මැලේසියාවේ-පැරදුණු-අගමැති-නජීබ්-රසාක්-පක්ෂ-නායකත්වයෙනුත්-ඉල්ලා-අස්වීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=368"
}