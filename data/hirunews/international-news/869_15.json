{
       "Source": "hirunews",
       "Timestamp": "Monday, 21 January 2013 - 15:36",
       "Headline": "අනිවාර්ය හමුදා පුහුණුවට  ඕස්ටි‍්‍රයානු පුරවැසියන්ගේ බහුතර කැමැත්ත.",
       "News Content": "ඕස්ටි‍්‍රයානු පුරවැසියන්ට ලබාදෙන හමුදා පුහුණුව තවදුරටත් දීර්ඝ කිරීම සඳහා එරට බහුතර ජනතාවගේ කැමැත්ත පළ වී තිබෙනවා. මේ සඳහා පැවැති ජනමත විචාරණයේදී එරට පුරවැසියන්ගෙන් සියයට 59.8ක් හමුදා පුහුණුව තවදුරටත් ලබාදිය යුතු බවට ප්‍රකාශ කර ඇති අතර, සියයට 40ක් ඡුන්දය භාවිතා කර ඇත්තේ ඊට විරුද්ධවයි. දැනට  ඕස්ටි‍්‍රයානු පුරවැසියෙකු, පවතින නීතියට අනුව මාස 6ක කාලයක් අනිවාර්ය හමුදා සේවය සිදුකළ යුතු වනවා.  ඕස්ටි‍්‍රයානු පුරවැසියන්ට ලබාදෙන මෙම අනිවාර්ය හමුදා පුහුණුව නිසා එරට සන්ධාන රජයේ බෙදීමක් ද මීට පෙර ඇති වුණා.",
       "URL": "https://www.hirunews.lk/51843/අනිවාර්ය-හමුදා-පුහුණුවට-ඕස්ටි‍්‍රයානු-පුරවැසියන්ගේ-බහුතර-කැමැත්ත",
       "Category": "International News",
       "Parent URL": "https://www.hirunews.lk/international-news.php?pageID=869"
}