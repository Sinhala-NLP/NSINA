{
       "Source": "hirunews",
       "Timestamp": "Monday, 25 December 2017 - 15:57",
       "Headline": "ටෙම්බින් සුළි සුළඟ පිලිගැනීමට වියට්නාමය සැරසේ",
       "News Content": "දකුණු පිලිපීනයට ඉමහත් විනාශයක් සිදුකළ ටෙම්බින් සුළි සුළඟ හමා ඒමත් සමඟ වියට්නාමයේ දකුණු දිග වෙරළාසන්න ප්‍රදේශවල පහත් බිම්වලින් දස ලක්ෂයකට ආසන්න පිරිසක් ඉවත් කර ගැනීමට සැරසෙනවා.\nසුළි සුළඟ අද පස්වරුවේ වියට්නාමයට කඩා වදිනු ඇතැයි අපේක්ෂිතයි.\nවියට්නාමය ආපදා වැළැක්වීමේ කමිටුව සඳහන් කළේ අවදානම් ප්‍රදේශවලින් 74,000 ක් ජනයා මේ වනවිටත් ඉවත් කරගෙන ඇති බවයි.\nප්‍රාන්ත සහ නගරවල දස ලක්ෂයකට ආසන්න ජනතාව ඉවත් කර ගැනීමටද සැලසුම් සකස් කර තිබෙනවා.\nවෙරළට ඔබ්බෙන් පිහිටි තෙල් අටලූවල සේවකයන් ඉවත් කරගෙන ඇති අතර, 62,000 ක් පමණ ධීවර බෝට්ටුවලට මුහුදු යාමෙන් වළකින ලෙස නියෝග කර ඇති බව සඳහන්.\nටෙම්බින් සුළි සුළඟින් ඇතිවු ජල ගැලීම් සහ නායයෑම් හේතුවෙන් පිලිපීනයේ සිදුවු ජීවිත හානි සංඛ්‍යාව මේ වනවිට 240 දක්වා ඉහළ ගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/179292/ටෙම්බින්-සුළි-සුළඟ-පිලිගැනීමට-වියට්නාමය-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=410"
}