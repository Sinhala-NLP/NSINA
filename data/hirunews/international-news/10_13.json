{
       "Source": "hirunews",
       "Timestamp": "Tuesday, 29 August 2023 - 12:59",
       "Headline": "ඕස්ට්‍රේලියාවේ කාන්තාවකගේ මොළය තුළ පණුවෙක්",
       "News Content": "ඕස්ට්‍රේලියාවේ 64 හැවිරිදි කාන්තාවකගේ මොළයක් තුළ සජීවි පරපෝෂිත පණුවෙක් සොයාගෙන තිබෙනවා.\nවිදෙස් මාධ්‍ය වාර්තා කරන්නේ මෙවන් ආසාදනයක් වාර්තා වූ පළමු අවස්ථාව මෙය වන බවයි.\nමෙම පණුවා සෙන්ටීමිටර 8ක් වන අතර ඕස්ට්‍රේලියානු ජාතික විශ්වවිද්‍යාලය සහ කැන්බරා රෝහලේ වෛද්‍යවරුන්\nවිසින් මෙම පණුවා සොයා ගෙන තිබෙනවා.\nමේ සැත්කමින් පසුව පණපිටින් දඟලමින් සිටි මෙම පණුවාගේ කීටයන් කාන්තාවගේ පෙණහළු හා අක්මාව ඇතුළු අනෙකුත් අවයවවලටත් ආසාදනය වී ඇති බව සඳහන් වෙනවා.\nකැන්බරා රෝහලේ බෝවන රෝග පිළිබඳ විශේෂඥයකු වන සංජය සේනානායක පවසන්නේ ස්නායු ශල්‍ය වෛද්‍යවරුන් නිරන්තරෙන් මොළය ආස්සාදන සමඟ කටයුතු කරන බවත් මෙවන් සිදු වීමක් මීට පෙර දැක නොමැති බවයි.\nවිදෙස් මාධ්‍ය පවසන්නේ මෙම පණුවන් ඔස්ට්‍රේලියාවේ නිව් සවුත් වේල්ස් ප්‍රාන්තයට ආවේණික පිඹුරන්ගේ ආමාශ ආන්ත්‍රික පද්ධතිවල වාසය කරන බවයි.",
       "URL": "https://www.hirunews.lk/346516/ඕස්ට්‍රේලියාවේ-කාන්තාවකගේ-මොළය-තුළ-පණුවෙක්",
       "Category": "International News",
       "Parent URL": "https://www.hirunews.lk/international-news.php?pageID=10"
}