{
       "Source": "hirunews",
       "Timestamp": "Tuesday, 27 December 2016 - 10:31",
       "Headline": "ජපාන අගමැති අද ඓතිහාසික සංචාරයක",
       "News Content": "ජපාන අග්‍රාමාත්‍ය ෂින්සෝ අබේ අද ඇමරිකාවේ පර්ල් වරායේ ඓතිහාසික සංචාරයක නිරත වන අතර, ඊට පෙර හවායි දිවයිනට පැමිණියා.\nපර්ල් වරායේ ඇමරිකානු නාවික කදවුරට ජපානය දෙවන ලෝක යුද්ධයේදී බෝම්බ ප්‍රහාරයක් එල්ල කළ අතර, 1941 වසරේ සිදුකළ එම ප්‍රහාරයෙන් ඇමරිකානු නාවික භටයන් 2300ක් මරුමුවට පත් වුණා.\nඇමරිකාව දෙවන ලෝක යුද්ධයට මැදිහත් වූයේ ඉන් අනතුරුවයි.\nඉන් පසු හිරෝෂිමාට සහ නාගසාකි නුවරට ඇමරිකාව එල්ල කළ පරමාණු බෝම්බ ප්‍රහාරවලින් අනතුරුව දෙවන ලෝක යුද්ධය නිමාවට පත්වුණා.\nජපාන අග්‍රාමාත්‍යවරයා පර්ල් වරායට පැමිණෙන්නේ ඇමරිකානු ජනාධිපති බැරක් ඔබාමා ද සමඟයි.\nදෙරටේම රාජ්‍ය නායකයන් මෙලෙස පර්ල් යුද අනුස්මරණයට ප්‍රථම වතාවට එක්වීම ද විශේෂත්වයක්.",
       "URL": "https://www.hirunews.lk/150664/ජපාන-අගමැති-අද-ඓතිහාසික-සංචාරයක",
       "Category": "International News",
       "Parent URL": "https://www.hirunews.lk/international-news.php?pageID=539"
}