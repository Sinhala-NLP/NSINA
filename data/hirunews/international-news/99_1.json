{
       "Source": "hirunews",
       "Timestamp": "Tuesday, 24 August 2021 - 18:08",
       "Headline": "පාකිස්ථානයට ජාත්‍යන්තර මූල්‍ය අරමුදලෙන් ඩොලර් බිලියන 2.75ක්",
       "News Content": "කොරෝනා වෛරසයෙන් පීඩාවට ලක් වූ අඩු ආදායම්ලාභී රටවලට සහය වීමේ වැඩසටහන යටතේ තමන්ට ජාත්‍යන්තර මූල්‍ය අරමුදලෙන් ඇමෙරිකානු ඩොලර් බිලියන 2.75ක මුදලක් අද ලැබුණු බව පාකිස්ථාන මහබැංකුව ප්‍රකාශ කළා.\nඑම මුදල පාකිස්ථානයට හිමිව ඇත්තේ ජාත්‍යන්තර අරමුදල මගින් ප්‍රකාශයට පත් කළ ඩොලර් බිලියන 650 ක විශේෂ ආදාන හිමිකම් වැඩසටහන යටතේයි.\nඑමගින් සාමාජික රටවල විදේශ සංචිත ශක්තිමත් කිරීමට මෙන්ම ගිණුම් ශේෂයන් පියවා ගැනීම සඳහා සහය වීමට අපේක්ෂා කරනවා.\nපාකිස්ථානයට 2019 වසරේදී ද ජාත්‍යන්තර මූල්‍ය අරමුදල මගින් ඩොලර් බිලියන 6 ක මූල්‍යාධාරයක් ලබාදීමට එකඟ වුණා.\nකෙසේ නමුත් පසුගිය මාර්තු මාසයේ ලැබිය යුතු එහි 6 වන වාරිකය පාකිස්ථානයට මෙතෙක් ලැබී නැහැ.",
       "URL": "https://www.hirunews.lk/280522/පාකිස්ථානයට-ජාත්‍යන්තර-මූල්‍ය-අරමුදලෙන්-ඩොලර්-බිලියන-2-75ක්",
       "Category": "International News",
       "Parent URL": "https://www.hirunews.lk/international-news.php?pageID=99"
}