{
       "Source": "hirunews",
       "Timestamp": "Sunday, 03 September 2023 - 15:45",
       "Headline": "අමෙරිකානු ගායන ශිල්පී ජිමී බෆට් ජීවිතක්ෂයට",
       "News Content": "අමෙරිකානු ගායන ශිල්පියෙකු මෙන්ම ගීත රචකයෙකු වූ ජිමී බෆට් ජීවිතක්ෂයට පත්ව තිබෙනවා.\nජීවිතක්ෂයට පත්වන විට ඔහු 76 හැවිරිදි වියේ පසු වූ බවයි වාර්තා වෙන්නේ.\n‘Margaritaville’ සහ ‘Fins’ ඇතුළු ජනප්‍රිය ගීත රැසක් ඔහුගේ නිර්මාණ අතරට අයත් වන අතර ඔහු විසින් ගීත ඇල්බම 27ක් පමණ නිර්මාණය කර තිබෙනවා.\nජිමී බෆට් මිය යාම සම්බන්ධයෙන් ලොව පුරා සිටින ඔහුගේ රසික රසිකාවියන් සමාජ මාධ්‍ය ජාල ඔස්සේ ශෝකය පළ කර ඇති ආකාරය ද විදෙස් මාධ්‍ය වාර්තා කර තිබෙන අතර සංගීත ශිල්පියෙකුට අමතරව ජිමී බෆට් දක්ෂ කතුවරයෙකු ද වෙනවා.",
       "URL": "https://www.hirunews.lk/347024/අමෙරිකානු-ගායන-ශිල්පී-ජිමී-බෆට්-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=9"
}