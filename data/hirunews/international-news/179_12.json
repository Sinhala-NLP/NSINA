{
       "Source": "hirunews",
       "Timestamp": "Sunday, 07 June 2020 - 12:51",
       "Headline": "එළඹෙන සතිය ට්‍රම්ප්ට තීරණාත්මකයි",
       "News Content": "කළු ජාතික ජෝර්ජ් ෆ්ලොයිඩ් සුදු ජාතික පොලිස් නිලධාරියෙකු අතින් මියයාමේ සිද්ධියට විරෝධය පළ කරමින් ඇමරිකාව පුරා දැවැන්ත විරෝධතා මතුවද්දී එළඹෙන සතිය ජනපති ට්‍රම්ප්ට තීරණාත්මක වනු ඇති බව විදෙස් වාර්තා සඳහන් කළා.\nවිශේෂයෙන් ධවල මන්දිරය අවට විරෝධතා මර්දනය කිරීමට ඔහු ගෙන ඇති පියවර මේ වනවිට දැඩි විවේචනයට ලක්ව ඇති කරුණක්.\nජනපති ට්‍රම්ප් ප්‍රකාශ කළේ දස දහසක පමණ හමුදා බලය යොදවා එම විරෝධතා මැඩපැවැත්වීමට කටයුතු කරන බවයි.\nමේ අතර ඉදිරි ජනාධිපතිවරණයේදී ජනාධිපති ඩොනල්ඩ් ට්‍රම්ප්ට එරෙහිව තරග වැදීම සඳහා 77 හැවිරිදි ජෝ බයිඩ්න් ඩිමොක්‍රටික් පක්ෂ අපේක්ෂකයා ලෙස ඉදිරිපත්  වන බව ඊයේ තහවුරු කෙරුණා.\nප්‍රවීන දේශපාලනඥයෙකු වන ඔහු ඇමරිකා එක්සත් ජනපදයේ 47 වන උප ජනාධිපතිවරයා ලෙස 2009 සිට 2017 දක්වා ජනාධිපති බැරැක් ඔබාමා යටතේ කටයුතු කළා.\nඇමරිකා එක්සත් ජනපදයේ ජනාධිපතිවරණය ලබන නොවැම්බර් 3 වනදා පැවැත්වීමට නියමිතයි.",
       "URL": "https://www.hirunews.lk/242488/එළඹෙන-සතිය-ට්‍රම්ප්ට-තීරණාත්මකයි",
       "Category": "International News",
       "Parent URL": "https://www.hirunews.lk/international-news.php?pageID=179"
}