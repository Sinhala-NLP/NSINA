{
       "Source": "hirunews",
       "Timestamp": "Sunday, 08 December 2019 - 11:10",
       "Headline": "සාගර ජලයේ ඔක්සිජන් හිඟවී මත්ස්‍ය සම්පත අවදානමක",
       "News Content": "කාලගුණ වෙනස සහ පෝෂක දූෂණ හේතුවෙන් සාගර ජලයේ ඔක්සිජන් හිඟයක් ඇතිවී තිබෙන අතර, එමඟින් මත්ස්‍ය විශේෂ රැසක් මිහිපිටින් අතුරුදන්වීමේ අවදානමක් මතුව ඇති බව ලෝක සංරක්ෂණ සංවිධානය අනතුරු අඟවනවා.\nසාගර ජලයේ පෝෂක ඌණවීම දශක ගණනාවක සිට දක්නට ලැබෙන නමුදු දැන් එය ඔක්සිජන් හිඟය නිසා උත්සන්න වී ඇති බවයි විද්‍යාඥයන්ගේ අදහස වී ඇත්තේ.\n1960 දශකයේදී 45 ක් පමණ වූ ඌණ පෝෂිත සාගර කලාප සංඛ්‍යාව මේ වනවිට 700 දක්වා ඉහළ ගොස් තිබෙනවා.\nවායුගෝලයට එක්වන කාබන්ඩයොක්සයිඞ් වලින් වැඩි ප්‍රමාණයක් සාගර මගින් අවශෝෂණය කරගන්නා නමුදු මිහිතලය උණුසුම් වීම නිසා එලෙස අවශෝෂණය කරගන්නා ප්‍රමාණය සියයට 2 කින් පමණ පහත වැටී ඇති බව අනාවරණ වී ඇති කරුණක්.",
       "URL": "https://www.hirunews.lk/229796/සාගර-ජලයේ-ඔක්සිජන්-හිඟවී-මත්ස්‍ය-සම්පත-අවදානමක",
       "Category": "International News",
       "Parent URL": "https://www.hirunews.lk/international-news.php?pageID=217"
}