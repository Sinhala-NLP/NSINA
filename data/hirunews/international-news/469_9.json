{
       "Source": "hirunews",
       "Timestamp": "Monday, 19 June 2017 - 11:31",
       "Headline": "අකුණක් නිසා පැතිර යන ලැව්ගිනි හේතුවෙන් පෘතුගාලයේ 61 දෙනෙකු මරුට",
       "News Content": "අකුණු පහරක් වැදීම හේතුවෙන්  මධ්‍යම පෘතුගාලයේ පැතිර යන ලැව් ගිනිවලට හසුවී මියගිය සංඛ්‍යාව 61 දක්වා ඉහළ ගොස් තිබෙනවා.\nලැව් ගිනි පැතිර යන අවස්ථාවේදී එම ප්‍රදේශවලින් ඉවත්වීමට උත්සාහ කළ පිරිස් මෙලෙස ජීවිතක්ෂයට පත්ව ඇති බවයි විදෙස් මාධ්‍ය වාර්තා කළේ.\nගින්නෙන් පුද්ගලයින් 54 දෙනෙකු ද තුවාල ලබා ඇති අතර, ඔවුන් අතර ගිනි නිවන භටයන් හතරදෙනෙකු ද වන බව සඳහන්.\nලැව් ගිනි පාලනය සඳහා ගිනි නිවන භටයින් 600 අධික පිරිසක් යොදවා තිබෙනවා.\nගින්න පැතිර යන ආකාරය පුද්ගලයෙකුගේ කැමරාවක සටහන් වී තිබු ආකාරය පහතින්.",
       "URL": "https://www.hirunews.lk/163890/අකුණක්-නිසා-පැතිර-යන-ලැව්ගිනි-හේතුවෙන්-පෘතුගාලයේ-61-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=469"
}