{
       "Source": "hirunews",
       "Timestamp": "Saturday, 09 March 2019 - 9:30",
       "Headline": "ගබ්සාවන් සිදුකළ වරදට සිර දඬුවම් විඳි කාන්තාවන් තිදෙනෙකුට නිදහස (ඡායාරූප)",
       "News Content": "තම දරු ගැබ ගබ්සා කිරීමේ වරදට රක්ෂිත බන්ධනාගාර ගතකර සිටි කාන්තාවන් තිදෙනෙක් එල්සැල්වදෝර් අධිකරණය මඟින් නිදහස් කිරීමේ පුවතක් විදෙස් මාධ්‍ය වාර්තා කරනවා.\nඊයේ (08) දිනට දී තිබූ ජාත්‍යන්තර කාන්තා දිනය නිමිත්තෙන් මෙම කාන්තාවන් තිදෙනාට නිදහස හිමිවූ බවයි විදෙස් මාධ්‍ය වැඩිදුරටත් වාර්තා කරන්නේ.\nගබ්සාවක් සිදුකළ තැනැත්තියකට  දඬුවම් ලෙස වසර 30ක සිර දඬුවමක් එල්සැලවදෝරයේ දී හිමිවෙනවා.\nමෙලෙස නිදහස ලැබූ කාන්තාවන් තිදෙනාගෙන් දෙදෙනකු  වසර 09 බැගින්ද අනෙක්‌ කාන්තාව වසර 11ක සිරදඬුවම් විඳ තිබෙනවා.\nගබ්සාව සඳහා ලොව දරුණුම දඬුවම ලබාදෙන රට ලෙස සැලකෙන්නේ එල්සැල්වදෝරයයි.",
       "URL": "https://www.hirunews.lk/212014/ගබ්සාවන්-සිදුකළ-වරදට-සිර-දඬුවම්-විඳි-කාන්තාවන්-තිදෙනෙකුට-නිදහස-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=283"
}