{
       "Source": "hirunews",
       "Timestamp": "Tuesday, 23 June 2015 - 14:11",
       "Headline": "ජයලලිතා ඡන්ද සටන අරඹයි",
       "News Content": "තමිල්නාඩුවේ මහඇමති ධුරයට යළි තේරී පත්වූ ජයලලිතා ජයරාම් අතුරු මැතිවරණයක් සඳහා දැන් සූදානම් වනවා. ජුනි 27 වන දා එම අතුරුමැතිවරණය පැවැත්වෙන්නේ චෙන්නායි හි අර්.කේ. නගර් ප්‍රාන්ත ආසන සඳහායි. මූල්‍ය දූෂණ හේතුවෙන් වරදකාරිනිය වී නැවත ඉන් නිදහස ලබා මහඇමති ධුරයට පත් ජයලලිතා, මාස 6ක් ඇතුළත මැතිවරණයකින් තේරී පත්වීම ව්‍යවස්ථානුකූල අවස්ථාවක්. ඒ අනුව මෙම ඡන්ද සටන සඳහා ඇය ප්‍රාන්ත අමාත්‍යවරුන් 28 දෙනෙකු ඇතුළු 50 දෙනෙකුගෙන් යුත් මැතිවරණ කමිටුවක් ද පත් කර තිබෙනවා. ජයලලිතා නිදහස් කිරීමට එරෙහිව කර්ණාටක ප්‍රාන්ත රජය ශ්‍රේෂ්ඨාධිකරණය වෙත අභියාචනයක් ඉදිරිපත් කිරීමට සූදානම්වීම, ඇය මෙම මැතිවරණය කඩිනම් කිරීමට හේතු වී ඇති බව සදහන්.",
       "URL": "https://www.hirunews.lk/111957/ජයලලිතා-ඡන්ද-සටන-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=724"
}