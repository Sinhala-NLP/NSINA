{
       "Source": "hirunews",
       "Timestamp": "Saturday, 09 October 2021 - 15:22",
       "Headline": "ඇමෙරිකානු නියෝජිත කණ්ඩායමක් තලෙයිබාන්වරුන් හමුවේ",
       "News Content": "ඇමෙරිකානු හමුදා ඇෆ්ගනිස්ථානයෙන් ඉවත් කර ගැනීමෙන් පසු තලෙයිබාන්වරුන් සහ ඇමෙරිකානු නියෝජිතයන් අතර ප්‍රථම නිල සාකච්ඡාව දෝහා කටාර් හිදී අද සහ හෙට පැවැත්වෙනවා.\nසාකච්ඡාව සඳහා සහභාගි වන ඇමෙරිකානු නියෝජිත පිරිසට රාජ්‍ය දෙපාර්තමේන්තුවේ නිලධාරින් මෙන්ම බුද්ධි අංශ නියෝජිතයන් ද ඇතුළත් වන බව විදෙස් වාර්තා සඳහන් කළා.\nඑහිදී ඇෆ්ගනිස්ථානයේ තවදුරටත් රැදී සිටින ඇමෙරිකානු පුරවැසියන් සහ අනෙකුත් පිරිස් සුරක්ෂිතව ඉවත් කර ගැනීම පිලිබඳව ද අවධානය යොමුවනු ඇති.\nජාතික වැදගත්කමකින් යුත් වත්මන් ප්‍රවණතාවන් පිළිබඳව තලෙයිබාන්වරුන් සමඟ සාකච්ඡා කරන නමුදු එය, එම සංවිධානය නීත්‍යානුකූලව පිළිගැනීමක් ලෙස සැලකිය නොහැකි බවයි ඇමෙරිකානු රාජ්‍ය දෙපාර්තමේන්තු ප්‍රකාශකයෙකු සඳහන් කළේ.",
       "URL": "https://www.hirunews.lk/284532/ඇමෙරිකානු-නියෝජිත-කණ්ඩායමක්-තලෙයිබාන්වරුන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=89"
}