{
       "Source": "hirunews",
       "Timestamp": "Friday, 26 February 2021 - 19:49",
       "Headline": "“තනිකමට” ඇමතිකමක්",
       "News Content": "සියදිවි නසා ගැනීම් අනුපාතය ඉහළ යාම හේතුවෙන් ජපානය පළමු වරට “තනිකම” පිළිබඳ අමාත්‍යවරයෙකු පත් කර තිබෙනවා. වසර 11 කට පසු ජපානයේ සියදිවි නසා ගැනීම් ඉහළ ගොස් ඇති බවටයි වාර්තා වන්නේ.\nමේ හේතුවෙන් කැබිනට් මණ්ඩලය විසින් මෙලෙස තනිකම පිළිබඳ අමාත්‍යවරයෙකු පත් කර තිබෙනවා.\nතනිකම සඳහා පත් කළ අමාත්‍ය ටෙසුෂි සකමොටෝ එරට උපත් අනුපාතිය පහත වැටීම සහ කලාපීය ආර්ථික පුනර්ජීවනය සම්බන්ධයෙන් ද මැදිහත්වී කටයුතු කළ අයෙක්.\nකොරෝනා වසංගතය හමුවේ දරිද්‍රතාවය ඉහළ යාම වැනි කරුණු හේතුවෙන් ජපානයේ සියදිවි නසා ගැනීම් මෙලෙස ඉහළ ගොස් ඇති බව සඳහන්.",
       "URL": "https://www.hirunews.lk/263762/තනිකමට-ඇමතිකමක්",
       "Category": "International News",
       "Parent URL": "https://www.hirunews.lk/international-news.php?pageID=133"
}