{
       "Source": "hirunews",
       "Timestamp": "Thursday, 04 January 2018 - 18:11",
       "Headline": "දුම්රිය අනතුරකින් 4 ක් මරුට",
       "News Content": "දකුණු අප්‍රිකාවේ දුම්රියක් ට්‍රක් රථයක ගැටීමෙන් සිදුවු අනතුරකින් පුද්ගලයන් 4 දෙනෙකු ජීවිතක්ෂයට පත්වී තිබෙනවා.\nතවත් 40 කට වැඩි පිරිසක් අනතුරින් තුවාල ලබා ඇති බවයි විදෙස් පුවත් සේවා සඳහන් කළේ.\nඅනතුරත් සමග එක් මැදිරියක ගින්නක් ද හටගෙන තිබෙනවා.\nදුම්රිය හරස් මාර්ගයකදී අනතුර සිදුව ඇති අතර ට්‍රක් රථ රියදුරා දුම්රිය මාර්ගය හරහා යාමට උත්සාහ කිරීමේ දී අනතුර සිදුව ඇතැයි සඳහන්.\nදුම්රියේ ගමන් කළ තවත් 850 දෙනෙකු පමණ ආරක්ෂිතව බේරාගෙන තිබෙනවා.\nඅනතුරට ලක්වු ට්‍රක් රථයේ රියදුරා ද දිවි ගලවා ගැනීමට සමත්වී ඇතැයි සඳහන්.\nකෙසේවෙතත් පසුව ඔහු පොලිස් අත්අඩංගුවට ගෙන තිබෙනවා.\nමෙම අනතුරින් තුවාල ලබා ඇත්තේ දුම්රියේ පළමු මැදිරි දෙකේ ගමන් කළ පිරිසක්.",
       "URL": "https://www.hirunews.lk/180172/දුම්රිය-අනතුරකින්-4-ක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=407"
}