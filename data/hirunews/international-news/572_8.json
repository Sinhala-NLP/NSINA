{
       "Source": "hirunews",
       "Timestamp": "Friday, 14 October 2016 - 14:05",
       "Headline": "චීනයෙන්, බංග්ලාදේශයට ඩොලර් බිලියන 24 ක ණය ආධාර",
       "News Content": "චීන ජනාධිපති ෂී ජින්පිං අද බංග්ලාදේශයේ සංචාරයක් ආරම්භ කරන අතර, එහිදී ඇමරිකානු ඩොලර් බිලියන 24 ක ණය ආධාර ලබාදීම සදහා ගිවිසුම් අත්සන් කෙරෙනවා.\nවසර 30 කට පසු චීනයේ ජනාධිපතිවරයෙකු බංග්ලාදේශයේ සංචාරයක නිරත වන්නේ ප්‍රථම වතාවටයි.\nබංග්ලාදේශයේ යටිතල පහසුකම් ව්‍යාපෘති 25 ක් සදහා මූල්‍යාධාර සැපයීමට චීනය අදහස් කරන අතර, මෙගවොට් 1320 ක විදුලි බලාගාරයක් සහ වරායක් ද ඊට ඇතුළත්.\nචීන ජනාධිපතිවරයා බංග්ලාදේශයට පැමිණෙන්නේ ඉන්දියාවේ ගෝව පුරේ පැවැත්වෙන බ්‍රික්ස් සමුළුවට සහභාගි වීම සදහා යන අතරතුරයි.",
       "URL": "https://www.hirunews.lk/145210/චීනයෙන්-බංග්ලාදේශයට-ඩොලර්-බිලියන-24-ක-ණය-ආධාර",
       "Category": "International News",
       "Parent URL": "https://www.hirunews.lk/international-news.php?pageID=572"
}