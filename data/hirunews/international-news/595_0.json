{
       "Source": "hirunews",
       "Timestamp": "Wednesday, 24 August 2016 - 13:00",
       "Headline": "උතුරු කොරියාව යළි අකීකරු වෙයි",
       "News Content": "උතුරු කොරියාව, තවත් බැලස්ටික් මිසයිලයක් සාර්ථකව අත්හදා බලා ඇති බව ඇමරිකානු සහ දකුණු කොරියානු වාර්තා උපුටා දක්වමින් විදෙස් මාධ්‍ය සඳහන් කළා.\nකේ.එන්.11 ලෙස නම් කර ඇති අදාළ මිසයිලය සබ්මැරීනයක සිට අත්හදා බලා ඇති අතර, කිලෝමීටර් 500 ක් දුරින් පිහිටි ඉලක්කයකට එය සාර්ථකව එල්ල කළ හැකියි.\nමෙම මිසයිල අත්හදා බැලීම පිළිබඳව ජපානය ද දැඩි අවධානයකින් පසු වී තිබෙනවා.\nමේ වනවිට ඇමරිකාව, දකුණු කොරියාව සහ ජපානය, උතුරු කොරියාවේ මෙම න්‍යෂ්ටික අත්හදා බැලීම් පිළිබඳව දැඩි විරෝධයක් පළ කරමින් සිටින බවයි වාර්තා වන්නේ.",
       "URL": "https://www.hirunews.lk/141372/උතුරු-කොරියාව-යළි-අකීකරු-වෙයි",
       "Category": "International News",
       "Parent URL": "https://www.hirunews.lk/international-news.php?pageID=595"
}