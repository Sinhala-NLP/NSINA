{
       "Source": "hirunews",
       "Timestamp": "Saturday, 21 December 2013 - 13:19",
       "Headline": "ඉන්දීය පාරිසරික අමාත්‍යවරිය සිය ධුරයෙන් ඉල්ලා අස්වේ.",
       "News Content": "ඉන්දියානු වත්මන් පාලක පක්ෂයේ වනාන්තර සහ පාරිසරික අමාත්‍ය ධුරය දරණ ජයන්ති නටරාජන් සිය ධුරයෙන් අද (21) ඉල්ලා අස්වී තිබෙනවා. පක්ෂය ප්‍රතිව්‍යුහගත කිරීම හේතුවෙන ඇය සිය අමාත්‍ය ධුරයෙන් ඉල්ලා අස්වී ඇති බවයි ඉන්දීය මාධ්‍ය වාර්තා කළේ. ඇයගේ ඉල්ලා අස්වීමේ ලිපිය ද මේ වන විට ඉන්දීය ජනාධිපති ප්‍රනාබ් මුකර්ජි වෙත භාර දී තිබෙනවා. ඉදිරියේදි සිදුවන පක්ෂ ප්‍රතිව්‍යුහගත කිරීම් වැඩපිළිවෙල හේතුවෙන් තවත් අමාත්‍ය ධුර කිහිපයක වෙනස්කම් සිදුවිය හැකි බවයි ඉන්දීය මාධ්‍ය වාර්තා වැඩිදුරටත් පෙන්වා දෙන්නේ.",
       "URL": "https://www.hirunews.lk/73855/ඉන්දීය-පාරිසරික-අමාත්‍යවරිය-සිය-ධුරයෙන්-ඉල්ලා-අස්වේ",
       "Category": "International News",
       "Parent URL": "https://www.hirunews.lk/international-news.php?pageID=776"
}