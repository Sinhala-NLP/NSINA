{
       "Source": "hirunews",
       "Timestamp": "Thursday, 07 September 2023 - 13:41",
       "Headline": "සඳ ගවේෂණයට ජපානයත් එක්වෙයි",
       "News Content": "සඳ ගවේෂණය සඳහා ජපානය විසින් අද(07) රොකට්ටුවක් යවනු ලැබුවා.\nමූන්ස් ස්නයිපර් මිෂන් ලෙස නම්කර ඇති මෙම සඳ තරණ මෙහෙයුම සාර්ථක වුවහොත් සඳ මෙහෙයුමට එක්වූ 05 වන රට බවට ජපානය පත්වනු ලබනවා.\nමීට පෙර ඇමරිකාව, රුසියාව, චීනය සඳ ගවේෂණය සාර්ථකව සිදුකළ අතර මෑතකදී ඉන්දියාව ඊට එක්වුණා.\nවිදෙස් මාධ්‍ය සඳහන් කළේ ජපානයේ දකුණු දිග ප්‍රදේශයේ නෙගෂිමා දූපතේ සිට මෙම රොකට්ටුව උඩු ගුවනට යොමුකළ බවයි.\nමීට පෙර අවස්ථා දෙකකදී ජපානය සඳ ගවේෂණය සඳහා රොකට්ටු අභ්‍යාවකාශයට යැවූ නමුත් ඒවා අසාර්ථක වී තිබෙනවා.",
       "URL": "https://www.hirunews.lk/347452/සඳ-ගවේෂණයට-ජපානයත්-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=8"
}