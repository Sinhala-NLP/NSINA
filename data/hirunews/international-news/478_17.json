{
       "Source": "hirunews",
       "Timestamp": "Wednesday, 17 May 2017 - 10:03",
       "Headline": "10 හැවිරිදි ගැබිනියගේ ඉටු වූ ඉල්ලීම",
       "News Content": "තම සුළු පියා අතින් දූෂණයවී ගැබ්ගත් 10 හැවිරිදි ඉන්දීය දැරියකට ගබ්සාවක් සඳහා එරට බලධාරීන්ගේ අනුමැතිය ලැබී තිබෙනවා.\nදූෂණයට ලක් වූ  දැරියගේ පවුලේ සාමාජිකයන් විසින් දරු ගැබ ගබ්සා කිරීමට අවසර දෙන ලෙස පසුගියදා ඉල්ලීමක් කර තිබුණා.\nඅදාල ඉල්ලීම ඉන්දීය වෛද්‍ය විශේෂඥයන්ගේ සැලකිල්ලට ලක් කිරීමෙන් අනතුරුව එම අනුමැතිය හිමිව ඇති බවයි විදෙස් මාධ්‍ය වාර්තා කරන්නේ.\nඋතුරු ඉන්දියාවේ, රොතක් නගරයේ ජීවත් වූ අදාල දැරිය තම සුළු පියා විසින් අවස්ථා ගණනාවකදිම දුෂණයට ලක් වූ බවයි ඇය පොලිසිය හමුවේ පවසා ඇත්තේ.\nඑම දැරිය සිය දරුවා බිහි කිරීමට තවත් මාස 04ක පමණ කාලයක් තිබූ බවයි වාර්තා වන්නේ.\nරෝතක් නගරයේ රජයේ රෝහලේ ජ්‍යෙෂ්ඨ වෛද්‍යවරයෙක් පවසා ඇත්තේ දරුගැබ ගබ්සා කිරීමට තමන් තීන්දු කළ අතර ඕනෑම මොහොතක එය සිදුවිය හැකි බවයි.\nගෘහ සේවිකාවක් ලෙස සේවය කරන එම දැරියගේ මව නිවසේ නොමැති අවස්ථාවකදී සුළුපියා විසින් ඇයව දුෂණය කළ බවත් ඒ සම්බන්ධයෙන් කිසිවක් කිසිවෙකුට නොකියන ලෙස බල කර ඇතියි අදාල දැරිය පොලිසිය හම්වේ වැඩිදුරටත් පවසා තිබෙනවා.\nදැරිය ගැබ්ගෙන ඇතිබව අනාවරණය වී ඇත්තේ ඇයගේ මවට සැක සිතී දැරිය වෛද්‍යවරයකු වෙත ඉදිරිපත් කරනු ලැබීමෙන් අනතුරුව බව සදහන්.\nචෝදනාවට ලක්ව සිටින සැකකාර සුළුපියා මේ වනවිට අත්අඩංගුවට ගෙන තිබෙනවා.\nකෙසේ වෙතත් ගැබිණි කාන්තාවකගේ ජීවිතයට අනතුරක් නැතැයි වෛද්‍යවරුන් සනාථ නොකරන අවස්ථාවක සති 20 වඩා කල්ගත දරු ගැබක් ගබ්සා කිරීම ඉන්දියාවේ නීතිය අනුව තහනම් වනවා.\nඉන්දීයාව කළ සමීක්ෂණයකට අනුව ළමා ලිංගික අපචාර අතින් එරට ලෝකයේ මුල් තැනට පත්ව ඇති බව සදහන්.",
       "URL": "https://www.hirunews.lk/161509/10-හැවිරිදි-ගැබිනියගේ-ඉටු-වූ-ඉල්ලීම",
       "Category": "International News",
       "Parent URL": "https://www.hirunews.lk/international-news.php?pageID=478"
}