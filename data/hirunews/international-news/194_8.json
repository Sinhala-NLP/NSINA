{
       "Source": "hirunews",
       "Timestamp": "Sunday, 01 March 2020 - 8:32",
       "Headline": "කොරෝනා වෛරසය නිසා ඇමරිකාව සංචාර සීමා පනවයි",
       "News Content": "කොරෝනා වෛරසය හේතුවෙන් ඇමරිකාවේ ප්‍රථම මරණය වාර්තාවීමත් සමඟ ජනපති ට්‍රම්ප් විසින් ජාත්‍යන්තර සංචාර සීමාවන් පනවා තිබෙනවා.\nඒ අනුව ඉරානයේ සිට පැමිණෙන පුද්ගලයන්ට ඇමරිකාවට ඇතුලුවීම සීමා කර ඇති අතර, ඉතාලියේ සහ දකුණු කොරියාවේ වෛරසය ව්‍යාප්ත වූ ප්‍රදේශ වෙත සංචාරය නොකරන ලෙස ඇමරිකානුවන්ට අවවාද කෙරෙනවා.\nමේ වනවිට එරට ආසාදිත සංඛ්‍යාව 70 දක්වා ඉහළ ගොස් තිබෙනවා.\nකොවිඩ් - 19 හෙවත් කොරෝනා වෛරසය ලොව පුරා රටවල් 61 කට ව්‍යාප්ත වී ඇති අතර, ලෝක සෞඛ්‍ය සංවිධානය එහි අවදානම උපරිම මට්ටමට නංවනු ලැබුවා.\nමේ වනවිට කොරෝනා වෛරසය හේතුවෙන් මරණ 2975ක් වාර්තාවන අතර, ආසාදිත සංඛ්‍යාව 86,584ක්.\nචීනය හැරුණුකොට වැඩිම ආසාදිත සංඛ්‍යාවක් එනම්, 3150ක් වාර්තාවන්නේ දකුණු කොරියාවෙන්.\nඉතාලියේ ආසාදිත සංඛ්‍යාවද 1128 දක්වා ඉහළ ගොස් තිබෙනවා.",
       "URL": "https://www.hirunews.lk/235537/කොරෝනා-වෛරසය-නිසා-ඇමරිකාව-සංචාර-සීමා-පනවයි",
       "Category": "International News",
       "Parent URL": "https://www.hirunews.lk/international-news.php?pageID=194"
}