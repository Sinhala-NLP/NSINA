{
       "Source": "hirunews",
       "Timestamp": "Friday, 06 August 2021 - 9:50",
       "Headline": "කොරෝනා එන්නත් භාවිතයට නොගැනීම ගැන එක්සත් ජාතීන්ගේ අවධානය",
       "News Content": "කොරෝනා ප්‍රතිශක්තිකරණ එන්නත් ලබාගෙන ඒවා භාවිතයට නොගන්නා රටවල් සම්බන්ධයෙන් එක්සත් ජාතීන්ගේ සංවිධානය අවධානය යොමුකර තිබෙනවා.\nඑහි ප්‍රකාශක ස්ටෙෆන් ඩුජාරික් සඳහන් කළේ පරිපාලන හේතු, නිසි අවධානයක් නොමැති කම හෝ එන්නත් ලබාගැනීම ප්‍රතික්ෂේප කිරීම ආදී හේතු මත විවිධ රටවල් ලබාගත් එන්නත් භාවිතයට නොගන්නා තත්වයන් වාර්තා වී ඇති බවයි.\nකොවැක්ස් පහසුකම යටතේ රටවල් 138 කට  එන්නත් මාත්‍රා මිලියන 186.2 ක් බෙදාහැර ඇති අතර, අඩු සහ මැදි ආදායම් ලබන රටවලට මෙම වසර අවසානය වනවිට එන්නත් මාත්‍රා බිලියන 2 ක් ලබාදීමට අපේක්ෂිත බවයි ඔහු ප්‍රකාශ කළේ.",
       "URL": "https://www.hirunews.lk/279001/කොරෝනා-එන්නත්-භාවිතයට-නොගැනීම-ගැන-එක්සත්-ජාතීන්ගේ-අවධානය",
       "Category": "International News",
       "Parent URL": "https://www.hirunews.lk/international-news.php?pageID=102"
}