{
       "Source": "hirunews",
       "Timestamp": "Sunday, 30 January 2022 - 11:41",
       "Headline": "විරෝධතා හමුවේ කැනේඩියානු අගමැති රහසිගත ස්ථානයකට",
       "News Content": "අග්‍රාමාත්‍ය ජස්ටින් ටෲඩෝගේ රජය මගින් ඉදිරිපත් කර ඇති කොරෝනා මර්දන දැඩි රෙගුලාසිවලට එරෙහිව ඔටාවා අගනුවර ක්‍රියාත්මක දැවැන්ත විරෝධතාවක් හමුවේ අග්‍රාමාත්‍යවරයා සිය පවුලේ සාමාජිකයන් සමග රහසිගත ස්ථානයකට ගොස් ඇති බව විදෙස් වාර්තා සඳහන් කළා.\nවිරෝධතාව ආරම්භ කළේ අමරිකානු දේශසීමාව හරහා ගමන් ගන්නා ට්‍රක්රථ රියදුරන් විසින්.\nඔවුන් නිදහසේ චාරිකාව නමින් හැඳින්වෙන ට්‍රක් රථ පෙරහරකින් අගනුවරට පැමිණ ඇති අතර, දැවැන්ත විරෝධතා රැළි පැවැත්වූ බව සඳහන්.\nඇතැම් විරෝධතාකරුවන් ඔටාවා අගනුවර යුද ස්මාරකය මත ද නටමින් සිය විරෝධය පළ කළ අතර, එය, කැනඩාවේ හමුදා ප්‍රධානියාගේ මෙන්ම ඉන්දීය සම්භවයක් සහිත ආරක්ෂක අමාත්‍යවරිය අනිටා ආනන්ද්ගේ ද විවේචනයට ලක්වුණා.",
       "URL": "https://www.hirunews.lk/295639/විරෝධතා-හමුවේ-කැනේඩියානු-අගමැති-රහසිගත-ස්ථානයකට",
       "Category": "International News",
       "Parent URL": "https://www.hirunews.lk/international-news.php?pageID=64"
}