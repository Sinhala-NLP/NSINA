{
       "Source": "hirunews",
       "Timestamp": "Wednesday, 30 September 2015 - 13:09",
       "Headline": "ත්‍රස්ත මර්දන සමුළුවට රුසියාවෙන් කනිෂ්ඨ නියෝජිතයෙක්",
       "News Content": "අයි.එස් සටන්කාමීන් පරාජයට පත් කිරීමට නම් සිරියානු ජනාධිපති බෂාර් අල් අසාද් බලයෙන් පහ කළ යුතු බව ඇමෙරිකානු ජනාධිපති බැරැක් ඔබාමා පවසනවා. ඔහු මෙම අදහස් පළ කළේ ජගත් සංවිධාන මහා මණ්ඩල සැසිවාරයට සමගාමීව ඊයේ (29) පැවති ත්‍රස්තවාදය මර්දනය පිළිබඳ සමුළුවකට එක්වෙමින්. මෙම සමුළුව සඳහා රුසියාව සහභාගි කර තිබුණේ එරට කනිෂ්ඨ රාජ්‍ය තාන්ත්‍රික නිලධාරියෙක්. එහෙත්, සමුළුවට ලොව රටවල් රැසක රාජ්‍ය නායකයන් සහභාගි වූ බවයි විදෙස් වාර්තා සඳහන් කළේ. සිරියාවේ ඇති වූ යුද ගැටුම් හේතුවෙන් පසුගිය වසර හතර තුළ පමණක් පුද්ගලයන් 240,000 ක් පමණ මියගොස් තිබෙනවා.",
       "URL": "https://www.hirunews.lk/117550/ත්‍රස්ත-මර්දන-සමුළුවට-රුසියාවෙන්-කනිෂ්ඨ-නියෝජිතයෙක්",
       "Category": "International News",
       "Parent URL": "https://www.hirunews.lk/international-news.php?pageID=701"
}