{
       "Source": "hirunews",
       "Timestamp": "Monday, 27 September 2021 - 14:11",
       "Headline": "ඉන්දියාවේ ගොවීන් දුම්රිය 25ක් නවතයි",
       "News Content": "ඉන්දියාවේ ගොවීන්ගේ දැවැන්ත විරෝධතාවක් හේතුවෙන් නවදිල්ලි අගනුවර අවට දුම්රිය ගමනාගමනයට බාධා එල්ල වී තිබෙනවා.\nඑරට ගොවි වෘත්තිය සමිති අද උදෑසන හයේ සිට පස්වරු හතර දක්වා මෙම විරෝධතාව පවත්වන බවයි විදෙස් වාර්තා සඳහන් කළේ.\nදැනටමත් දිල්ලි අගනුවර, අම්බාලා ඇතුළු ප්‍රදේශ විස්සක පමණ දුම්රිය මාර්ග සහ මහාමාර්ග අවහිර කරමින් පැවති මෙම ගොවි විරෝධතා හේතුවෙන් දුම්රිය 25කට පමණ ධාවනයේ දී බලපෑම් එල්ලවී තිබෙනවා.\nමෙම විරෝධතා හේතුවෙන් දිල්ලි අගනුවර අධික රථවාහන තදබදයක් ද පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/283377/ඉන්දියාවේ-ගොවීන්-දුම්රිය-25ක්-නවතයි",
       "Category": "International News",
       "Parent URL": "https://www.hirunews.lk/international-news.php?pageID=92"
}