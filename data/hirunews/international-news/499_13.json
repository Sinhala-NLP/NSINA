{
       "Source": "hirunews",
       "Timestamp": "Wednesday, 29 March 2017 - 9:56",
       "Headline": "ඩොලර් මිලියන 4 ක, එළිසබත් රැජින සොරා ගනී (ඡායාරූප)",
       "News Content": "එළිසබත් රැජිණ ගේ රුව සහිත දැවැන්ත ප්‍රමාණයේ රත්‍රං කාසියක් සොරකම් කර ඇති බව වාර්තා වනවා.\nජර්මනියේ බර්ලින් නුවර බෝඩි කෞතුකාගාරයේ තිබූ මෙම කාසියේ වටිනාකම ඩොලර් මිලියන 4 ක් බවයි වාර්තා වන්නේ.\n\"big maple leaf\" ලෙස හදුන්වා ඇති මෙම කාසිය කැරට් 24 රත්‍රං වලින් නිර්මාණය කර ඇති අතර එහි බර කිලෝග්‍රෑම් 100 ක් බව සදහන්.\nමෙම දැවැන්ත කාසියට ඩොලර් මිලියනක වටිනාකමක් එක් කර ඇති බවයි වාර්තා වන්නේ.\nපසුගිය සදුදා රාත්‍රී කාලයේදී මෙම සොරකම සිදුව ඇති බවටයි ආරක්ෂක අංශ සැක කරන්නේ.\nකෞතුකාගාරයේ අනතුරු ඇගවීමේ සංඥා ක්‍රියා විරහිත කොට මීටර් භාගයක් පමණ පළලින් යුතු හා විශාල බරකින් යුක්ත මෙම කාසිය සොරුන් විසින් රැගෙන ගියේ කෙසේදැයි තවමත් අනාවරණය වී නැහැ.",
       "URL": "https://www.hirunews.lk/158001/ඩොලර්-මිලියන-4-ක-එළිසබත්-රැජින-සොරා-ගනී-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=499"
}