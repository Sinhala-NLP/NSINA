{
       "Source": "hirunews",
       "Timestamp": "Saturday, 05 January 2019 - 10:20",
       "Headline": "ඉරානය, ඇමරිකාව ආසන්නයට යුද නැව් යැවීමට සැරසේ",
       "News Content": "අත්ලාන්තික් සාගරයේ ඇමරිකාව ආසන්නයට යුද නැව් යැවීමට ඉරානය සැරසෙනවා.\nඉරාන නාවික හමුදාවේ දෙවන අණ දෙන නිළධාරියා වන රියර් අද්මිරාල් තවුරාජ් හසානි ප්‍රකාශ කළේ ගල්ෆ් කලාපයේ ඇමරිකානු යුද නෞකා සැරිසැරීම පිළිබඳ තම රට අවධානය යොමුකරන බවයි.\nඊට ප්‍රතිචාර දැක්වීම සඳහා ඉරාන ධජය ඇමරිකානු මුහුදු තීරය ආසන්නයේ ප්‍රදර්ශනය කළ යුතුබව ඔහු සඳහන් කළා.\nඒ අනුව ඉරානයේ නිෂ්පාදිත, ගුවන් යානා සහ නෞකා නාශක අවි මෙන්ම මිසයිල සහිත, හෙලිකොප්ටර් රැඳවූ, සහාන්ද් යුද නෞකාව ලබන මාර්තුවේ අත්ලාන්තික් සයුරට යැවීමටයි සැළසුම් කර ඇත්තේ.",
       "URL": "https://www.hirunews.lk/207509/ඉරානය-ඇමරිකාව-ආසන්නයට-යුද-නැව්-යැවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=302"
}