{
       "Source": "hirunews",
       "Timestamp": "Friday, 26 August 2016 - 8:02",
       "Headline": "ඉතාලි භූ කම්පන කලාපයේ හදිසි නීතිය",
       "News Content": "පුද්ගලයන් 250 කට වැඩි පිරිසකට මරු කැදවමින් තවත් 365 දෙනෙකුට තුවාල සිදුකරමින් රික්ටර් පරිමාණයේ 6 යි දශම 2 ක භූ කම්පනයක් සිදුවූ මධ්‍යම ඉතාලියේ ප්‍රදේශවල හදිසි නීතිය පනවා තිබෙනවා.\nඅග්‍රාමාත්‍ය මැට්ටියෝ රෙන්සි ප්‍රකාශ කළේ භූ කම්පනයේ විනාශය යළි ගොඩනැගීම සදහා යූරෝ මිලියන 50 ක් වැය කරන බවයි.\nනව ඉදිකිරීම් භූ කම්පන වලට ඔරොත්තු දෙන ලෙස සිදුකිරීමටයි ඉතාලි රජය සැලසුම් කර ඇත්තේ.\nකෙසේ නමුත්, ඉතාලියේ ඓතිහාසික නගරවල පැරණි ගොඩනැගිලි මෙලෙස ප්‍රතිසංස්කරණය කිරීම අභියෝගයක් ලෙස සැලකෙනවා.\nමධ්‍යම ඉතාලියේ ඇමටි‍්‍රස්, ඇර්කුවේටා, ඇකමෝලි, පෙස්කාරා - ඩෙල් - ට්‍රොන්ටෝ යන නගරවලටයි භූ කම්පනය දරුණු ලෙස බලපා ඇත්තේ.",
       "URL": "https://www.hirunews.lk/141495/ඉතාලි-භූ-කම්පන-කලාපයේ-හදිසි-නීතිය",
       "Category": "International News",
       "Parent URL": "https://www.hirunews.lk/international-news.php?pageID=594"
}