{
       "Source": "hirunews",
       "Timestamp": "Thursday, 19 November 2015 - 12:55",
       "Headline": "පැරිස් ප්‍රහාරයේ මහ මොළකරු තවමත් අභිරහසක්",
       "News Content": "පුද්ගලයින් 129 දෙනෙකුට මරු කැඳවමින් පසුගියදා ප්‍රංශයේ පැරිස් නුවරට එල්ලවූ ත්‍රස්ත ප්‍රහාරයේ මහ මොළකරු කවුරුන්ද යන්න මෙතෙක් හඳුනාගෙන නොමැති බව එරට ස්වදේශ කටයුතු අමාත්‍යවරයා පවසනවා.\nපැරිස් නුවරට යාබද සෙන් ඩෙනිස් ප්‍රදේශයේ ඊයේ පුළුල් සෝදිසි මෙහෙයුමක් සිදු කෙරුනේ මෙම සැකකරු සොයාගැනීම සඳහායි.\nකෙසේ වෙතත් අපේක්ෂිත ප්‍රතිඵල ලබාගැනීමට එහිදී නොහැකි වූ බව ස්වදේශ කටයුතු අමාත්‍යවරයා ප්‍රකාශ කර තිබෙනවා.\nමෙම සෝදිසි මෙහෙයුම අතරතුර බෝම්බයක් පුපුරුවාගෙන කාන්තාවක් සියදිවි නසාගත් අතර, ඇය මෙම ප්‍රහාරය සැළසුම් කළ සැකකරුගේ ඥාති සොහොයුරියක් බවටයි අනාවරණ කරගෙන ඇත්තේ.\nමෙම සිද්ධිය සම්බන්ධයෙන් දැනට අටදෙනෙකු අත්අඩංගුවට ගෙන තිබෙනවා. කෙසේ වෙතත් අත්අඩංගුවට ගත් සැකකරුවන්ගේ ඞී.එන්.ඒ. පරික්ෂණයක් සිදු කිරීමටත් පැරිස් බලධාරීන් සූදානම් වනවා.",
       "URL": "https://www.hirunews.lk/120490/පැරිස්-ප්‍රහාරයේ-මහ-මොළකරු-තවමත්-අභිරහසක්",
       "Category": "International News",
       "Parent URL": "https://www.hirunews.lk/international-news.php?pageID=688"
}