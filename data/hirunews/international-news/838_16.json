{
       "Source": "hirunews",
       "Timestamp": "Monday, 20 May 2013 - 14:19",
       "Headline": "ඉරාකයේ යළි බෝම්බ පුපුරයි.",
       "News Content": "මධ්‍යම සහ දකුණු දිග ඉරාකයේ අද සිදුවූ මෝටර් රථ බෝම්බ ප්‍රහාර වැලකින් අවම වශයෙන් පුද්ගලයන් දහ හතරදෙනෙකු ජීවිතක්ෂයට පත්වී තිබෙනවා. පළමු ප්‍රහාරය එල්ලවූයේ බස්රා නගරයේ බස් නැවතුම් පොළකට සහ අවන්හලකටයි. ඉන් සුළු වේලාවකට පසු බැග්ඩෑඞ් නුවරද මෝටර් රථ බෝම්බ කිහිපයක් පිපිරී තිබෙනවා. ෂියා මුස්ලිම් ජන කොටස බහුතරයක් වෙසෙන බස්රා නුවර සාපේක්ෂව සාමකාමී තත්ත්වයක් පැවති අතර මෑතක සිට එහිද ප්‍රහාර ඉහළ ගොස් තිබෙනවා. ඉරාකයේ ෂියා සහ සුන්නි මුස්ලිම් ජන කොටස් අතර දේශපාලන සහ ආගමික වශයෙන් මතුවී ඇති උණුසුම හේතුවෙන් මෙවැනි ප්‍රහාර ඉහළ ගොස් ඇති බව සඳහන්.",
       "URL": "https://www.hirunews.lk/59329/ඉරාකයේ-යළි-බෝම්බ-පුපුරයි",
       "Category": "International News",
       "Parent URL": "https://www.hirunews.lk/international-news.php?pageID=838"
}