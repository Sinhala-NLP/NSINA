{
       "Source": "hirunews",
       "Timestamp": "Friday, 20 May 2016 - 14:06",
       "Headline": "ඊජිප්තු ගුවන් යානය කඩා වැටීමට හේතුව තවමත් අභිරහසක්",
       "News Content": "පුද්ගලයන් 66 දෙනෙකු සමග ඊජිප්තු එයාර් ගුවන් යානයක් මධ්‍යධරණී මුහුදට කඩා වැටීමට හේතුව පිළිබදව අංශ කිහිපයකින් තවදුරටත් පරීක්ෂණ පැවැත්වෙනවා.\nයානය කඩා වැටුණේ පැරිසියේ සිට කයිරෝ නුවර බලා ගමන් ගනිමින් සිටින විටයි. ප්‍රංශ ජනාධිපත් ෆ‍්‍රාන්සුවා හොලාන්ඩ් ප්‍රකාශ කළේ එය කඩා කප්පාල්කාරි ක්‍රියාවක් ද යන්න බැහැර කළ නොහැකි බවයි.\nඅනතුරට ලක්වූ ඒ - 320 වර්ගයේ එයාර් බස් යානය සුරක්ෂිතතාව අතින් ඉහළ මට්ටමක පවතින නවීන ගුවන් යානයක්.\nමේ නිසා කාර්මික දෝෂයක්  අනතුරට හේතුවිමේ අවස්ථා අවම බව සදහන්.\nකෙසේ නමුත් එහි බද කොටසේ පීඩනය සුළු පිපිරීමකින් වුව ද වෙනස් කළ හැකි බවයි ගුවන් යානා විශේෂඥයන් පෙන්වා දෙන්නේ.",
       "URL": "https://www.hirunews.lk/133629/ඊජිප්තු-ගුවන්-යානය-කඩා-වැටීමට-හේතුව-තවමත්-අභිරහසක්",
       "Category": "International News",
       "Parent URL": "https://www.hirunews.lk/international-news.php?pageID=633"
}