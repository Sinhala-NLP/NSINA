{
       "Source": "hirunews",
       "Timestamp": "Sunday, 28 July 2013 - 11:28",
       "Headline": "ලොව වයස්ගතම මිනිසා නයගරා දියඇල්ල අසල.",
       "News Content": "ලොව වයස්ගතම මිනිසා ලෙස මෙතෙක් ගිනස් වාර්තා පොතට ඇතුළත්ව සිටි ජපානයේ ජිරෝයිමන් කිමූරා වයස අවුරුදු 116 ක්ව සිටියදී පසුගිය ජුනි 12 වැනිදා මියයාමෙන් පසු ස්පාඤ්ඤ සම්භවයක් සහිත ඇමරිකානුවෙකුට එම ස්ථානය හිමිව තිබෙනවා. සංචෙස් බ්ලාස්කුවෙස් නමැති ඔහු 1901 වසරේ උපත ලබා ඇත්තේ ස්පාඤ්ඤයේයි. වයස අවුරුදු 17 දී, කියුබාවේ උක් කම්කරුවෙකු ලෙස සේවයට පැමිණි ඔහු 1920 දී ඇමරිකාවේ - එලීස් දිවයිනේ පිහිටි සුප්‍රකට සංක්‍රමණික රැඳවුම් මධ්‍යස්ථානයට පැමිණි බව සඳහන්. පසුව ඔහු වාසයට තෝරා ගෙන ඇත්තේ කැනඩාව දේශසීමාව ආසන්නයේ පිහිටි නයගරා දියඇල්ල ප්‍රදේශයයි. තමාට දීර්ඝ කාලයක් ජීවත්වීම සඳහා කෙසෙල් ගෙඩි සහ කැෆේන් සහ ඇස්ප්‍රින් මිශ්‍ර ඇනසින් නමැති ඖෂධය ඉවහල් වූ බව ඔහු සඳහන් කර තිබෙනවා. මේ නිසා අදාළ ඖෂධයේ නිෂ්පාදන සමාගම තීරණය කර ඇත්තේ එම ඖෂධය කෙසෙල්ගෙඩි රසයෙන් නිපදවීමටයි.",
       "URL": "https://www.hirunews.lk/63920/ලොව-වයස්ගතම-මිනිසා-නයගරා-දියඇල්ල-අසල",
       "Category": "International News",
       "Parent URL": "https://www.hirunews.lk/international-news.php?pageID=818"
}