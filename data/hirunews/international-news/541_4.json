{
       "Source": "hirunews",
       "Timestamp": "Sunday, 25 December 2016 - 8:01",
       "Headline": "පාප්වහන්සේ නත්තල් උදාවේදී පීඩාවන්ට ලක්වන ලෝවැසියන් සිහිපත් කරයි (ඡායාරූප)",
       "News Content": "ශුද්ධෝත්තම ෆ්‍රැන්සිස් පාප්වහන්සේ වතිකානුවේ ශාන්ත පීතර බැසිලිකා දෙව් මැදුරේදී ඊයේ මැදියම් රෑ නත්තල් දේව මෙහෙයට සහභාගි වුණා.\nඑහිදී පාප්වහන්සේ ලොව පුරා ළමයින් පීඩාවට පත්වීම හෙළා දුටුවා.\nසාගින්නට මුහුණදෙන ජනතාව මෙන්ම සංක්‍රමණික මාර්ගවල අනතුරුදායක බව සහ සිරියාවේ ඇලෙප්පෝව වැනි බෝම්බ ප්‍රහාරවලට ගොදුරුවන ප්‍රදේශ මෙහිදී ශුද්ධෝ්ත්තම ෆ්‍රැන්සිස් පාප්වහන්සේ සිහිපත් කර තිබෙනවා.\nපාප්වහන්සේගේ නත්තල් උදාවේ දේව මෙහෙය සඳහා දැඩි ආරක්ෂාවක් යොදා තිබූ අතර, වතිකානුවේ බැසිලිකා දෙව් මැදුරට ඇතුලූවන පුද්ගලයන් ලෝහ ග්‍රාහක මගින් පරීක්ෂාවට ලක් කළ බවයි විදෙස් වාර්තා සඳහන් කළේ.\nනත්තල ආසන්නයේ යුරෝපයේ රටවල් කිහිපයක ත්‍රස්ත ප්‍රහාර වාර්තාවීම මෙලෙස වතිකානුවේ ආරක්ෂාව දැඩි කිරීමට හේතුවයි.\nකිතුනුවන් අමතමින් ශුද්ධෝත්තම ෆ්‍රැන්සිස් පාප්වහන්සේ ප්‍රකාශ කළේ භෞතිකවාදය විසින් නත්තල සිය ග්‍රහණයට ගෙන ඇති අතර, මේ නත්තල් සමයේ වඩාත් මානුෂික වීමට සියල්ලන් කටයුතු කළ යුතු බවයි.\nජේසුස් වහන්සේ පවා සංක්‍රමණිකයෙකු බව සිහි තබාගත යුතු යයි ලෝක සංක්‍රමණික අර්බුදය සම්බන්ධයෙන් අදහස් දක්වමින් පාප්වහන්සේ කියා සිටියා.",
       "URL": "https://www.hirunews.lk/150520/පාප්වහන්සේ-නත්තල්-උදාවේදී-පීඩාවන්ට-ලක්වන-ලෝවැසියන්-සිහිපත්-කරයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=541"
}