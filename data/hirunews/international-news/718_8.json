{
       "Source": "hirunews",
       "Timestamp": "Saturday, 18 July 2015 - 8:59",
       "Headline": "ග්‍රීසියට ඩොලර් බිලියන 7.8ක ණයක්",
       "News Content": "ග්‍රීසියට ඩොලර් බිලියන 7.8ක කෙටි කාලීන ණය මුදලක් ලබාදීමට යුරෝපා සංගමය තීරණය කර තිබෙනවා. යුරෝපා සංගමයට අයත් රටවල මුදල් අමාත්‍යවරුන්ගේ ප්‍රධානත්වයෙන් පැවැති රැස්වීමකදී මෙම ණය මුදල ලබාදීමට තීරණය කර ඇති බවයි විදෙස් වාර්තා සදහන් කළේ. ග්‍රීසිය මේ වන විට මුහුණ පා ඇති ණය අර්බුදයට කෙටි කාලීන විසඳුමක් ලෙසයි මෙම ණය මුදල ලබාදීමට තීරණය කර ඇත්තේ. මේ අතර, ග්‍රීක බැංකුවලට හදිසි මූල්‍යාධාර ලබාදීමේ මට්ටම ඉහළ දැමීමට ද යුරෝපා සංගමයේ මහබැංකුව තීරණය කර තිබෙනවා. එමගින් සති 3ක් වසා දමා ඇති එරට බැංකු යළි විවෘත කිරීමට අවස්ථාව සැලසෙනු ඇති.",
       "URL": "https://www.hirunews.lk/113367/ග්‍රීසියට-ඩොලර්-බිලියන-7-8ක-ණයක්",
       "Category": "International News",
       "Parent URL": "https://www.hirunews.lk/international-news.php?pageID=718"
}