{
       "Source": "hirunews",
       "Timestamp": "Friday, 16 October 2015 - 15:43",
       "Headline": "බාල වයස්කාර ලිංගික ශ්‍රමිකයින් 100ක් සොයා ගැනේ",
       "News Content": "ඇමරිකාවේ ඩෙන්වර් සහ සියැටල් යනාදී නගර ඇතුළු නගර කිහිපයක පිහිටි කැසිනෝ ශාලා සහ හෝටල් රැසක් FBI රහස් පොලිසිය විසින් වටලා තිබෙනවා.\nඑම වැටලීමේදී බාල වයස්කාර ලිංගික වහලුන් 100ක් සොයා ගැනීමට හැකිව තිබෙන බව විදෙස් මාධ්‍ය වාර්තා කරයි.\nහෝටල්, කැසිනෝ ශාලා, ලොරි රථ නවතන ස්ථාන වලින් මේ අය සොයාගෙන තිබෙනවා.\nමේ අයගෙන් බහුතරය දැරියන් වන අතර පිරිමි ළමුන් තිදෙනෙකු හා සංක්‍රාන්ති ලිංගිකයන් තිදෙනෙකුද මේ අතර සිටි බව පැවසේ.\nපසුගිය වසරේද මේ ආකාරයෙන් වැටලීමක් සිදුකර ඇති අතර එහිදී බාල වයස්කාර ලිංගික ශ්‍රමිකයින් 160ක් සොයා ගැනීමට හැකිව තිබෙනවා.",
       "URL": "https://www.hirunews.lk/118579/බාල-වයස්කාර-ලිංගික-ශ්‍රමිකයින්-100ක්-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=697"
}