{
       "Source": "hirunews",
       "Timestamp": "Saturday, 13 August 2016 - 13:04",
       "Headline": "ෆිදෙල් කස්ත්‍රෝට 90යි",
       "News Content": "කියුබානු විප්ලවයේ නිර්මාතෘ මෙන්ම එරට අසහාය කොමියුනිස්ට් නායකයා වූ ෆිදෙල් කස්ත්‍රෝ අද 90 වන වියට පිවිසුණා.\nඒ නිමිත්තෙන් හවානා අගනුවරට මැදියම් රැය උදාවීමත් සමඟ ආරම්භ වූයේ දැවැන්ත සැණකෙලියක්.\nනර්තන සහ සංගීතාංගවලින් සමන්විත මෙම දැවැන්ත උපන්දින සාදය හවානා නුවර වෙරළාසන්නයේ පැවැත්වෙන අතර නව ඇමරිකානු තානාපති කාර්යාලය විවෘත කර ඇත්තේ ද ඒ ආසන්නයේයි.\nලොව ප්‍රබලතම ධනවාදී රාජ්‍යය අභියස කොමියුනිස්ට් කියුබාව ගොඩනැගුනේ 1959 වසරේදී ෆිදෙල් කස්ත්‍රෝ දියත් කළ විප්ලවයෙන්.\n2008 වසරේදී ඔහු කියුබාවේ පාලනය සිය සොහොයුරු රාවුල් කස්ත්‍රෝ වෙත පවරනු ලැබුවේ රෝගී තත්ත්වය හේතුවෙන්.",
       "URL": "https://www.hirunews.lk/140531/ෆිදෙල්-කස්ත්‍රෝට-90යි",
       "Category": "International News",
       "Parent URL": "https://www.hirunews.lk/international-news.php?pageID=599"
}