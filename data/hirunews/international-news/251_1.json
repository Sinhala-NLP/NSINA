{
       "Source": "hirunews",
       "Timestamp": "Monday, 15 July 2019 - 16:27",
       "Headline": "ළමයින් 4 දෙනෙකු සොරාගත් මෝටර් රථයකින් කිලෝමීටර් 900 ක් යයි",
       "News Content": "වයස අවුරුදු 10 ත් 14 ත් අතර ගැහැණු හා පිරිමි ළමයින් සිව් දෙනෙකු එක් ලමයෙකුගේ පියාගේ මෝටර් රථය සොරකම් කරගෙන කිලෝමීටර් 900 ක් දුර ගමන් කිරිමේ පුවතක් ඕස්ට්‍රේලියාවෙන් වාර්තා වනවා.\nඔවුන් මෙලෙස ගමන් කර ඇත්තේ ඕස්ට්‍රේලියාවේ - ක්වින්ස්ලන්ත ප්‍රාන්තයේ රොක්හැම්ප්ටන් නගරයේ සිටයි.\nඊයේ දිනයේ ඔවුන් කිලෝමීටර් 140 ක් දුර ගොස් පිරවුම්හලකින් ඉන්ධන ද සොරා ගෙන ඇති අතර, ග්‍රැෆ්ටන් නගරයේදී අදාළ මෝටර් රථය නිව් සවුත් වේල්සයේ පොලිසිය විසින් නිරීක්ෂණය කර එය පසුපස හඹා ගොස් නතර කර තිබෙනවා.\nඑහිදී ළමයින් සිව් දෙනා මෝටර් රථයේ දොර විවෘත කර නැහැ.\nඅනතුරුව පොලීසිය මෝටර් රථයේ වීදුරුවක් බිඳ ළමයින් අත්අඩංගුවට ගෙන ඇති බවයි විදෙස් වාර්තා සඳහන් කළේ.\nක්වින්ස්ලන්තයේ සහ නිව් සවුත් වේල්සයේ රියදුරු බලපත්‍ර ලබා ගැනීම සඳහා වයස අවුරුදු 17 සම්පූර්ණ විය යුතුයි.\nමෙම ළමයින්ට එරෙහිව චෝදනා ගොනුකරන ආකාරය සම්බන්ධයෙන් ද මේ වනවිට එරට පොලීසිය ගැටලුවකට මුහුණදී ඇති බව විදෙස් වාර්තා ප්‍රකාශ කළා.",
       "URL": "https://www.hirunews.lk/220358/ළමයින්-4-දෙනෙකු-සොරාගත්-මෝටර්-රථයකින්-කිලෝමීටර්-900-ක්-යයි",
       "Category": "International News",
       "Parent URL": "https://www.hirunews.lk/international-news.php?pageID=251"
}