{
       "Source": "hirunews",
       "Timestamp": "Friday, 07 June 2019 - 11:09",
       "Headline": "ඕස්ට්‍රේලියාවේ විශාලතම මත්පෙති තොගය සොයා ගැනේ",
       "News Content": "තායිලන්තයේ සිට මෙල්බර්න් වරාය වෙත නැව් භාණ්ඩ අතර එවා තිබූ මෙතෆෙටමයින් හෙවත් අයිස් මත්ද්‍රව්‍ය විශාල තොගයක් එරට බලධාරීන් විසින් සිය භාරයට ගෙන තිබෙනවා.\nශබ්ද විකාශන යන්ත්‍ර ස්පීකර් තුළ සඟවා තිබූ ටොන් 1.6ක් බරැති එම මත්පෙති තොගයේ වටිනාකම ඕස්ට්‍රේලියානු ඩොලර් බිලියන 1.2ක්.\nඑනම්, රුපියල් කෝටි 14,700කට ආසන්න මුදලක්. ඊට අමතරව එම ස්පීකර් තුළ තිබී හෙරොයින් කිලෝග්‍රෑම් 37ක් ද හමුවී ඇති බව සඳහන්.\nඕස්ට්‍රේලියානු දේශසීමා ආරක්ෂක බලකාය සඳහන් කළේ සැක කටයුතු නැව් භාණ්ඩ එක්ස් - කිරණ පරීක්ෂාවට ලක් කිරීමෙන් මෙම මත්පෙති තොගය සොයා ගත් බවයි.",
       "URL": "https://www.hirunews.lk/217887/ඕස්ට්‍රේලියාවේ-විශාලතම-මත්පෙති-තොගය-සොයා-ගැනේ",
       "Category": "International News",
       "Parent URL": "https://www.hirunews.lk/international-news.php?pageID=259"
}