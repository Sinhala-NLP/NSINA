{
       "Source": "hirunews",
       "Timestamp": "Thursday, 19 November 2020 - 16:00",
       "Headline": "පාකිස්තාන අගමැති ඉම්රාන් ඛාන්, කාබුල් නුවර",
       "News Content": "පාකිස්තාන අගමැති ඉම්රාන් ඛාන් අද (19) ඇෆ්ගනිස්ථානයේ කාබුල් නුවරට පැමිණියා.\nඒ, තලේබාන් සංවිධානය සහ ඇෆ්ගන් රජය අතර සාම සාකච්ඡා නතර වී ප්‍රචණ්ඩත්වය යලි පැතිරෙන වාතාවරණයක් තුළයි.\nමීට වසර දෙකකට පෙර පාකිස්තානයේ අගමැති ධූරයට පත්වූ ඉම්රාන් ඛාන් ඇෆ්ගනිස්ථානයේ සංචාරයක නිරත වන්නේ ප්‍රථම වරටයි.\nඑමෙන්ම, කටාරයේ පැවති ඇෆ්ගන් - තලේබාන් සාම සාකච්ඡාවලින් අනතුරුව එරටට පැමිණි ඉහළතම රාජ්‍ය තාන්ත්‍රිකයා ඔහු වනවා.\nඅගමැති ඉම්රාන් ඛාන් ඇෆ්ගනිස්ථාන ජනාධිපති අශ්රෆ් ගානි සමඟ සාකච්ඡාවල නිරත වීමට නියමිතයි.\nජනපති ට්‍රම්ප් විසින් ඇෆ්ගනිස්ථානයේ සිටින ඇමරිකානු හමුදා භට සංඛ්‍යාව 4500 සිට 2500 දක්වා අඩු කරන බව ප්‍රකාශ කර ඇති අවස්ථාවක පාකිස්තාන අගමැතිවරයාගේ චාරිකාව යෙදීමද විශේෂත්වයක්.",
       "URL": "https://www.hirunews.lk/255105/පාකිස්තාන-අගමැති-ඉම්රාන්-ඛාන්-කාබුල්-නුවර",
       "Category": "International News",
       "Parent URL": "https://www.hirunews.lk/international-news.php?pageID=152"
}