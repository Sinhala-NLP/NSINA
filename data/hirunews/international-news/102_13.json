{
       "Source": "hirunews",
       "Timestamp": "Sunday, 01 August 2021 - 19:29",
       "Headline": "මියන්මාර හමුදා පාලකයාගෙන් ප්‍රතිඥාවක්",
       "News Content": "පසුගිය පෙබරවාරි පළවනදා මියන්මාරයේ ප්‍රජාතන්ත්‍රවාදී ලෙස තේරි පත් වූ රජය පෙරලා දමා බලය පැහැර ගත් එරට හමුදා නායක මින් අවුන් හයින් නැවතත් සිය රටේ බහු පාක්ෂික මැතිවරණ පවත්වන බවට ප්‍රතිඥාවක් ලබාදී තිබෙනවා.\nඅවුන්සාන් සුකී ඇතුළු මියන්මාරයේ ප්‍රජාතන්ත්‍රවාදී නායකයන් සිරඅඩස්සියට පත් කර විරෝධතාකරුවන් දැඩි ලෙස මර්දනය කරන ඔහු මෙලෙස රාජ්‍ය රූපවාහිනිය ඔස්සේ ප්‍රකාශයක් කරනු ලැබුවේ ජාත්‍යන්තර ප්‍රජාවෙන් විරෝධතා එල්ල වද්දීයි.\nතම පාලනය ආසියාන් සංවිධානය සමග සහයෝගිතාවක් පවත්වා ගැනීමට කටයුතු කරන අතර, එහි නියෝජිතයෙකුගේ අධීක්ෂණය යටතේ ඉදිරි ක්‍රියාමාර්ග ගැනීමට සූදානම් බව හමුදා නායකයා සඳහන් කළා.\nමේ අනුව, මියන්මාරය වෙනුවෙන් විශේෂ නියෝජිතයින් පත් කිරීම සඳහා ආසියාන් සංවිධානයේ විදේශ අමාත්‍යවරුන් අද බැංකොක් නුවරට රැස්වීමට නියමිතයි.",
       "URL": "https://www.hirunews.lk/278599/මියන්මාර-හමුදා-පාලකයාගෙන්-ප්‍රතිඥාවක්",
       "Category": "International News",
       "Parent URL": "https://www.hirunews.lk/international-news.php?pageID=102"
}