{
       "Source": "hirunews",
       "Timestamp": "Sunday, 26 May 2019 - 7:57",
       "Headline": "ජපාන විදුලි දුම්රියෙන් නව වාර්තාවක්",
       "News Content": "ලබන වසරේ පැවැත්වෙන ඔලිම්පික් උළෙලට පෙර හඳුන්වාදීමට නියමිත ජපානයේ නවතම විදුලි දුම්රිය ඊයේ නව වේග වාර්තාවක් පිහිටුවනු ලැබුවා.\nඒ, පැයට කිලෝමීටර 360 ක වේගයක් වාර්තා කරමින්.\nජපානයේ ජනාකීර්ණ ප්‍රදේශ යා කරමින් දශකයකට අධික කාලයක් තිස්සේ දිවෙන විදුලි දුම්රිය නව දුම්රිය මගින් ප්‍රතිෂ්ඨාපනය කිරීමට නියමිතයි.\nනව දුම්රිය මාදිලිය බරින් අඩුවන අතර, බලශක්තිය කාර්යක්ෂම ලෙස භාවිත කළ හැකිවන පරිදි සකස් කර තිබෙනවා.\nභූ කම්පනවලට ඔරොත්තුදීමේ වැඩි හැකියාවක් නව ජපාන විදුලි දුම්රිය මාදිලිය සතුවීමද විශේෂත්වයක්.\nජපානයට විදුලි දුම්රිය හඳුන්වා දෙනු ලැබුවේ 1964 වසරේ පැවති ටෝකියෝ ඔලිම්පික් උළෙලට සමගාමීවයි.",
       "URL": "https://www.hirunews.lk/217095/ජපාන-විදුලි-දුම්රියෙන්-නව-වාර්තාවක්",
       "Category": "International News",
       "Parent URL": "https://www.hirunews.lk/international-news.php?pageID=263"
}