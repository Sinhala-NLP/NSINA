{
       "Source": "hirunews",
       "Timestamp": "Friday, 20 January 2017 - 8:07",
       "Headline": "ඉතාලි හිමිපතනයෙන් යටවූ සංචාරක හෝටලයේ ජීවිතාරක්ෂක මෙහෙයුම තවදුරටත්",
       "News Content": "මධ්‍යම ඉතාලියේ අබෲසෝ ප්‍රදේශයේ හිමපතනයෙන් යටවූ සංචාරක හෝටලයේ සිටි කිසිවෙකු ජීවතුන් අතර සිටින බවට සලකුණක් නොමැති බව විදෙස් වාර්තා සදහන් කළා.\nමෙහි පුද්ගලයන් 35 දෙනෙකු පමණ හිමපතනයෙන් වැළලී ඇති බවයි වාර්තා වන්නේ.\nකෙසේ නමුත්, ජීවිතාරක්ෂක මෙහෙයුම මෙතෙක් අත්හැර දමා නොමැති බව ඉතාලි බලධාරින් ප්‍රකාශ කළා.\nමළ සිරුරු දෙකක් පමණක් මේ වනවිට ඉවත් කරගෙන තිබෙනවා.\nපසුගිය බදාදා මෙහි ඇති වූ භූ කම්පන වැලකින් අනතුරුවයි හිමපතනය සිදුවී ඇත්තේ.\nයුරෝපයට මේ වනවිට අධික හිම සහිත කාලගුණයක් පවතින අතර හිමපතනයට ලක්වූ සංචාරක හෝටලය වෙත ළගාවීම  දුෂ්කර වී ඇති බවයි බලධාරින් සදහන් කළේ.",
       "URL": "https://www.hirunews.lk/152473/ඉතාලි-හිමිපතනයෙන්-යටවූ-සංචාරක-හෝටලයේ-ජීවිතාරක්ෂක-මෙහෙයුම-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=528"
}