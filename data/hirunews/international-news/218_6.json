{
       "Source": "hirunews",
       "Timestamp": "Wednesday, 04 December 2019 - 17:04",
       "Headline": "චීනයට එරෙහිව ඇමරිකානු කොංග්‍රස් මණ්ඩලය යෝජනාවක් සම්මත කර ගනී",
       "News Content": "චීනයේ - උයිගූර් මුස්ලිම්වරුන් බලහත්කාරයෙන් රදවාගෙන පුනරුත්ථාපනය කරන බවට චෝදනා කරමින් ඇමරිකානු කොංග්‍රස් මණ්ඩලය ඊට එරෙහිව යෝජනාවක් සම්මත කරගෙන තිබෙනවා.\nපසුගියදා බටහිර මාධ්‍ය වාර්තා කළේ මිලියනයකට අධික උයිගූර් මුස්ලිම්වරුන් මෙලෙස ෂින් ජියැං ප්‍රාන්තයේ දුරස්ථ ප්‍රදේශයක මෙලෙස රදවා ඇති බවයි.\nචීනයට එරෙහිව ඇමරිකානු කොංග්‍රස් මණ්ඩලය සම්මත කළ යෝජනාව නීතියක් වීමට නම්, සෙනෙට් මණ්ඩලයෙන් අනුමත වී ජනපති ට්‍රම්ප් ඊට අත්සන් තැබිය යුතුයි.\nමේ ආකාරයෙන් චීනයට එරෙහිව හොංකොං ප්‍රජාතන්ත්‍රවාදී විරෝධතාකරුවන්ට සහය පළ කරන යෝජනාවක් ද පසුගියදා කොංග්‍රස් සහ සෙනෙට් මණ්ඩල අනුමැතියෙන් පසු ජනපති ට්‍රම්ප් අත්සන් තබා නීතියක් බවට පත් වුණා.\nචීනය ඊට දැඩි විරෝධය පළ කරන අතර, සිය පියවරවලට වන්දි ගෙවීමට සිදුවනු ඇතැයි ඇමරිකාවට අනතුරු ඇගවීමක් ද කළා.",
       "URL": "https://www.hirunews.lk/229562/චීනයට-එරෙහිව-ඇමරිකානු-කොංග්‍රස්-මණ්ඩලය-යෝජනාවක්-සම්මත-කර-ගනී",
       "Category": "International News",
       "Parent URL": "https://www.hirunews.lk/international-news.php?pageID=218"
}