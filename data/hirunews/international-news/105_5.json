{
       "Source": "hirunews",
       "Timestamp": "Monday, 19 July 2021 - 8:42",
       "Headline": "ඇෆ්ගනිස්ථානයේ සටන්කාමීන් වෙත ජගත් සංවිධානයෙන් ඉල්ලීමක්",
       "News Content": "ඉද් උත්සව සමය ඉලක්ක කර සටන් විරාමයකට එළඹෙන්නැයි එක්සත් ජාතීන්ගේ සංවිධානය ඇෆ්ගනිස්ථානයේ සටන් වදින සියලු පාර්ශවවලින් ඉල්ලීමක් කර තිබෙනවා.\nඑක්සත් ජාතීන්ගේ සංවිධානයේ ඇෆ්ගනිස්ථාන කාර්යාලය පෙන්වා දෙන්නේ දැනට පවතින ගැටුම් හේතුවෙන් විශාල වශයෙන් මානව හිමිකම් උල්ලංඝනය වීම් පිළිබඳ තමන් දැඩි අවධානයක් යොමුකර ඇති බවයි.\nසිවිල් ජනතාව තුළ බිය සහ අනාරක්ෂිත භාවය වර්ධනය වෙමින් පවතින අතර, කාන්තාවන් ළමයින් වැනි පිරිස් එහි දැඩි බලපෑමකට ලක්ව සිටින බව එම සංවිධානය පවසනවා.\nඇෆ්ගනිස්ථානයෙන් ඇමරිකාව ඇතුලු නේටෝ හමුදා ඉවත්ව යාම ආරම්භවීමත් සමඟ එරට තලේබාන් ක්‍රියාකාරීත්වයන් හි වර්ධනයක් පෙන්නුම් කෙරෙන අතර, නගර ගණනාවක් දැනටමත් තලේබාන් සටන්කාමීන්ගේ ග්‍රහණයට නතුව තිබෙනවා.",
       "URL": "https://www.hirunews.lk/277381/ඇෆ්ගනිස්ථානයේ-සටන්කාමීන්-වෙත-ජගත්-සංවිධානයෙන්-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=105"
}