{
       "Source": "hirunews",
       "Timestamp": "Thursday, 23 May 2019 - 16:06",
       "Headline": "නාවුරු සහ මනුස් දූපත් හි සරණාගතයින් සියදිවි නසාගැනීමේ ප්‍රවණතාවක්",
       "News Content": "ඕස්ට්‍රේලියාවේ නාවුරු සහ පැපුවා නිව්ගිනියා හි මනුස් දූපත් හි රඳවා සිටින සරණාගතයින් සියදිවි හානිකරගැනීමේ ප්‍රවණතාවක් පවතින බව විදෙස් වාර්තා පවසනවා.\nඕස්ට්‍රේලියානු නව රජයෙන් පවතින සරණාගත ප්‍රතිපත්තියේ වෙනසක් අපේක්ෂා කළද එය සිදු නොවීම හේතුවෙන් අපේක්ෂාභංගත්වයට පත්ව, ඔවුන් මෙලෙස සියදිවි හානි කරගැනීමට පෙළඹ ඇති බව සඳහන්.\n2013 වසරේ සිට  ඕස්ට්‍රේලියාව අනවසර සංක්‍රමණිකයින් නාවුරු සහ පැපුවා නිව්ගිනියා හි මනුස් දූපත් වෙත යොමුකිරීම සහ නැවත මව් රටවල් වෙත හරවා යැවීම සිදුකළා.\nමනුස් දූපතේ තත්ත්වය ඉතා බරපතල බවත්, දිනකදී  සියදිවි හානිකරගැනීම් දෙකකට වැඩි ප්‍රමාණයක් වාර්තාවන බවත් එහි සිටින සරණාගතයෙකු ට්විටර් පණිවුඩයක් ඔස්සේ ප්‍රකාශ කර තිබුණා.",
       "URL": "https://www.hirunews.lk/216946/නාවුරු-සහ-මනුස්-දූපත්-හි-සරණාගතයින්-සියදිවි-නසාගැනීමේ-ප්‍රවණතාවක්",
       "Category": "International News",
       "Parent URL": "https://www.hirunews.lk/international-news.php?pageID=264"
}