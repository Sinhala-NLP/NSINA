{
       "Source": "hirunews",
       "Timestamp": "Saturday, 15 May 2021 - 20:00",
       "Headline": "ඊශ්‍රායල ප්‍රහාරයකින් ගාසා තීරයේ සරණාගත කඳවුරක දරුවන් අටදෙනෙකු මරුට",
       "News Content": "ගාසා තීරයේ සරණාගත කඳවුරකට ඊශ්‍රායලය එල්ල කළ ගුවන් ප්‍රහාරයකින් ළමයින් 8 දෙනෙකු ඇතුළු 10 දෙනෙකු ජීවිතක්ෂයට පත්ව තිබෙනවා.\nකෙසේ වෙතත් සුන්බුන් අතර සිරවී සිටි මාස 5 ක් වයසැති බිළිඳෙකු මුදාගෙන ඇති බවයි විදෙස් වාර්තා සඳහන් කළේ.\nපලස්තීනයේ හමාස් සංවිධානයද ඊට ප්‍රතිචාර ලෙස රොකට් ප්‍රහාර එල්ල කර ඇති අතර, මේ දක්වා සිදුව ඇති ජීවිත හානි හෝ තුවාල පිළිබඳ වාර්තාවී නැහැ.\nමේ අතර ඊශ්‍රායලය සහ පලස්තීනය අතර ගාසා තීරයේ යළි හටගෙන ඇති ගැටුම් සමථයකට පත් කිරීම සඳහා රාජතාන්ත්‍රික මට්ටමින් මේ වනවිට උත්සාහ ගනිමින් සිටින අතර, ඒ සඳහා ඊශ්‍රායලය සහ පලස්තීනය සඳහා වන ඇමරිකාවේ විශේෂ නියෝජිත හඩී අම්ර් ද ඊශ්‍රායලයේ ටෙල්අවීව් නගරයට පැමිණ සිටිනවා.",
       "URL": "https://www.hirunews.lk/271473/ඊශ්‍රායල-ප්‍රහාරයකින්-ගාසා-තීරයේ-සරණාගත-කඳවුරක-දරුවන්-අටදෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=116"
}