{
       "Source": "hirunews",
       "Timestamp": "Monday, 18 February 2013 - 19:26",
       "Headline": "චාවේස් යළි සිය රටට.",
       "News Content": "කියුබාවේ පිළිකා රෝගයට ප්‍රතිකාර ලැබූ වෙනිසියුලානු ජනාධිපති හියුගෝ චාවේස් දැන් නැවතත් සිය රටට පැමිණ තිබෙනවා. 58 හැවිරිදි චාවේස් අන්තර් ජාල ට්විටර් පණිවුඩ මගින් ප්‍රකාශ කර ඇත්තේ තමා දැන් සිය රටේ දී වැඩිදුර ප්‍රතිකාර ලබන බවයි. එමෙන්ම තමාට ඉහළ සත්කාරයක් සිදුකළ කියුබානු ජනාධිපති රාවුල් කස්ත්‍රෝට සහ හිටපු නායක ෆිදෙල් කස්ත්‍රෝට ද ඔහු ස්තූතිය පළ කළා. පසුගිය වසර 14 මුළුල්ලේ වෙනිසියුලාවේ පාලන බලය හෙබවූයේ හියුගෝ චාවේස් විසින්. පසුගිය ඔක්තෝම්බරයේදී ඔහු තවත් සය වසරක් සඳහා තේරී පත්වුණා. එහෙත් ඔහුගේ දිවුරුම්දීම රෝගී තත්ත්වය නිසා කල් දමනු ලැබුවා.",
       "URL": "https://www.hirunews.lk/53650/චාවේස්-යළි-සිය-රටට",
       "Category": "International News",
       "Parent URL": "https://www.hirunews.lk/international-news.php?pageID=862"
}