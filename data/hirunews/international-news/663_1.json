{
       "Source": "hirunews",
       "Timestamp": "Sunday, 21 February 2016 - 18:29",
       "Headline": "උල්කාපාතයක් වැටී බස් රියදුරෙකු මියයයි",
       "News Content": "ඉන්දියාවේ තමිල්නාඩු ප්‍රාන්තයේදී උල්කාපාතයක් කඩා වැටීමෙන් බස් රථ රියදුරකු මියගොස් තිබෙනවා.\nපෞද්ගලික ඉංජිනේරු පුහුණු ආයතන පරිශ්‍රයකට මෙම උල්කාපාතය කඩා වැටී ඇති අතර උද්‍යාන පාලකයන් දෙදෙනෙකු සහ සිසුවකු ද තුවාල ලබා ඇති බවයි ඉන්දීය පුවත් සේවාවල දැක්වෙන්නේ.\nපසුගියදා මෙම උල්කාපාතය කඩා වැටී ඇත්තේ ඉංජිනේරු පුහුණු ආයතනයේ වාහන ගාල් කරන ස්ථානයකටයි.\nඑම ස්ථානයේ අඩි 5 ක් පමණ ගැඹුරු වලක් ද නිර්මාණය වී තිබෙනවා.\nඑමෙන්ම උල්කාපාතය කඩා වැටීමත් සමග එම ස්ථානයේ දැඩි දුමාරයක් ද පැවති බවයි ඉන්දීය බලධාරීන් ප්‍රකාශකර ඇත්තේ.\nඋල්කාපාතය වැටීමෙන් සිදුවු අනතුරින් මියගිය බස් රථ රියදුරාට ඉන්දීය රුපියල් ලක්ෂයක මුදලක් ප්‍රාන්ත මහ ඇමතිවරිය විසින් පිරිනමා ඇති අතර තුවාල ලැබු තුන්දෙනාට ඉන්දීය රුපියල් විසිපන් දහස බැගින් ලබාදී ඇතැයි සඳහන්.",
       "URL": "https://www.hirunews.lk/126809/උල්කාපාතයක්-වැටී-බස්-රියදුරෙකු-මියයයි",
       "Category": "International News",
       "Parent URL": "https://www.hirunews.lk/international-news.php?pageID=663"
}