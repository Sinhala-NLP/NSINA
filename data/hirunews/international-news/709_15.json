{
       "Source": "hirunews",
       "Timestamp": "Saturday, 22 August 2015 - 15:06",
       "Headline": "ගෝනි කැරකී වෙච්ච දෙයක්",
       "News Content": "ගෝනි සුළි සුළග හමා ඒමෙන් උතුරු පිලිපීනයට විශාල හානියක් සිදුව ඇති අතර ජීවිත හානි 7ක් වාර්තා වනවා. සුළි සුළග සමග ඇති වී තිබෙන දැඩි වර්ෂාපතනය හේතුවෙන් නායයාම් සහ ජල ගැලීම් ද සිදුව ඇති බව සඳහන්.\nකඳුකර ප්‍රදේශයක නායයාමෙන් පුද්ගලයන් 6 දෙනෙකු වැළලී ඇති අතර තවත් පුද්ගලයෙකු ජීවිතක්ෂයට පත්වී ඇත්තේ කඩා වැටුණු ගසකට යටවීමෙන්.\nජල ගැලීම් හේතුවෙන් ද පුද්ගලයන් දෙදෙනෙකු අතුරුදන් වී තිබෙනවා.\nගෝනි සුළි සුළග උතුරු පිලිපීනයට අද (22) උදෑසන හමා ආවේ පැයට කිලෝමීටර් 195 ක වේගයකින්. සුළි සුඟට පෙර අනාරක්ෂිත ප්‍රදේශවල ජනයා දහස් ගණනක් ඉවත් කර ගැණුනා.",
       "URL": "https://www.hirunews.lk/115296/ගෝනි-කැරකී-වෙච්ච-දෙයක්",
       "Category": "International News",
       "Parent URL": "https://www.hirunews.lk/international-news.php?pageID=709"
}