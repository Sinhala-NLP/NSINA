{
       "Source": "hirunews",
       "Timestamp": "Sunday, 31 December 2017 - 9:28",
       "Headline": "රජිනි ඛාන්ත් තීරණයක් ගනී",
       "News Content": "ඉන්දීය දමිළ සිනමාවේ ජනප්‍රියතම චරිතයක් වන රජිනි ඛාන්ත් දේශපාලනයට පිවිසීමට තීරණය කර තිබෙනවා.\nචෙන්නායි නුවරදීයි ඔහු මේ බව නිවේදනය කර ඇත්තේ.\nඊට පෙර ඔහු පසුගිය දින 6 මුළුල්ලේ තමිල්නාඩුවේ දිස්ත්‍රික්ක 18 ක සැරිසරමින් සිය රසිකයන් මුණ ගැසුණා.\nදේශපාලනයට පිවිසීම තහවුරු කරමින් 67 හැවිරිදි රැජිනි කාන්ත් කියා සිටියේ තම වගකීමක් ලෙස සළකා දේශපාලනයට පිවිසෙන බවයි.\nපසුගිය වසරක කාලයක් තුළ තමිල්නාඩුවේ අවිනිශ්චිත වාතාවරණයක් පැන නැගුණු අතර, තමා මේ අවස්ථාවේ දේශපාලනයට නොපිවිසුණහොත් එය වගකීමක් පැහැර හැරීමක් ලෙස සළකන බවයි රැජිනි කාන්ත් කියා සිටියේ.\nපසුගිය අගහරුවාදා සිය ප්‍රේක්ෂකයන් අමතමින් රජිනි ඛාන්ත් කියාසිටියේ තමා දේශපාලනයට නවකයෙකු නොවන බවයි.\n1996 වසරේ සිට තමා දේශපාලනයට සම්බන්ධව සිටින බව ද ඔහු සඳහන් කර තිබෙනවා.\nඅද සිය තීරණය ප්‍රකාශයට පත් කිරීමත් සමග රජිනි ඛාන්ගේ රසිකයන් වීථි පුරා ප්‍රීති ඝෝෂා පවත්වමින් සිටින බවයි ඉන්දීය පුවත් සේවාවල දැක්වෙන්නේ.",
       "URL": "https://www.hirunews.lk/179767/රජිනි-ඛාන්ත්-තීරණයක්-ගනී",
       "Category": "International News",
       "Parent URL": "https://www.hirunews.lk/international-news.php?pageID=409"
}