{
       "Source": "hirunews",
       "Timestamp": "Saturday, 29 April 2017 - 10:15",
       "Headline": "ෆේස්බුක් අලුත් වැඩපිළිවෙළකට සැරසෙයි",
       "News Content": "ෆේස්බුක් සමාජජාල වෙබ්අඩවිය නව වැඩපිළිවෙළකට සුදානම් වන බව වාර්තා වනවා.\nරාජ්‍යයන් හා සංවිධානාත්මක කණ්ඩායම් සමාජජාල හරහා සිදුකරන ප්‍රචාරක කටයුතු නිරීක්ෂණය කිරීම ඔවුන්ගේ මෙම නව වැඩපිළිවෙළ වනවා.\nෆේස්බුක් සමාගම සිදුකළ නිරීක්ෂණයක් මගින් සකස් කළ විශේෂ වාර්තාවක් මගින් පෙන්වා දෙන්නේ වැරදි තොරතුරු හෝ මහජන මතය මෙහෙයවීම සඳහා හේතුවන ව්‍යාජ ගිණුම් බොහෝමයක් ෆේස්බුක් ජාලයේ පවතින බවයි.\nෆේස්බුක් තුල පවතින මෙවැනි ඇතැම් ගිණුම් සංවිධානාත්මකව මෙහෙයවීමක් සිදුකරගෙන යන බවට ඔවුන් පවසනවා.\nවිශේෂයෙන්ම 2016 වසරේ පැවති ඇමෙරිකානු ජනාධිපතිවරණය සමයේදී මෙවැනි ව්‍යාජ ගිණුම් රැසක් බිහිවීමක් දක්නට ලැබුණු බව ෆේස්බුක් ආයතනය සදහන් කරනවා.\nකෙසේ වෙතත්, සමස්ත ෆේස්බුක් ජාලය හා සසදා බැලීමේදී සංඛ්‍යාත්මකව මෙවැනි ක්‍රියා සුළු ප්‍රමණයක් බවයි  ඔවුන් පවසන්නේ.\nමේ අතර, ප්‍රංශයේ මැතිවරණය පැවැත්වෙන කාලය තුල එවැනි ව්‍යාජ ගිණුම් 30,000ක් ඉවත් කිරීමට ෆේස්බුක් ආයතනය කටයුතු කළ බවද සදහන්.",
       "URL": "https://www.hirunews.lk/160237/ෆේස්බුක්-අලුත්-වැඩපිළිවෙළකට-සැරසෙයි",
       "Category": "International News",
       "Parent URL": "https://www.hirunews.lk/international-news.php?pageID=486"
}