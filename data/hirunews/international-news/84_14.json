{
       "Source": "hirunews",
       "Timestamp": "Friday, 29 October 2021 - 14:54",
       "Headline": "ඔස්ට්‍රේලියානුවන්ට රටින් නික්මීට අවසර",
       "News Content": "සිඩ්නි සහ මෙල්බර්න් යන ඔස්ට්‍රේලියාවේ විශාලතම නගර ඇතුළු එරට නැගෙනහිර වෙරළාසන්න කලාපයේ මිලියන සංඛ්‍යාත ජනතාවට මාස 18කට පසු ලබන සඳුදා සිට රටින් නික්මීමට අවසර හිමිවනවා.\nකොරෝනා වසංගතය ව්‍යාප්ත වීම හේතුවෙන් එහි වැසියන්ට සංචාර තහනමක් ක්‍රියාත්මක වන්නේ, පසුගිය වසරේ මාර්තු මාසයේ සිටයි.\nදැඩි සීමාවන් ක්‍රියාත්මක කිරීම හේතුවෙන් ඔස්ට්‍රේලියාව කොරෝනා වසංගතය බොහෝ දුරට පාලනය කළ රටක් ලෙස සැලකෙන අතර, එරට සමස්ත කොරෝනා මරණ සංඛ්‍යාව 2,000කට අඩු සංඛ්‍යාවක්.",
       "URL": "https://www.hirunews.lk/286408/ඔස්ට්‍රේලියානුවන්ට-රටින්-නික්මීට-අවසර",
       "Category": "International News",
       "Parent URL": "https://www.hirunews.lk/international-news.php?pageID=84"
}