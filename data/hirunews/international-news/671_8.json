{
       "Source": "hirunews",
       "Timestamp": "Thursday, 21 January 2016 - 15:11",
       "Headline": "පිටසක්වල ජීවීන් සමග එක්ව ළමුන් හැදු කාන්තාවන් (ඡායාරූප)",
       "News Content": "පිටසක්වල ජීවීන් සමග ලිංගිකව එක්වුනු කාන්තාවන් පිරිසක් පිළිබඳ ආන්දෝලනාත්මක මෙන්ම විශ්මයජනක තොරතුරක් විදෙස් මාධ්‍ය ඔස්සේ අනාවරණ වී තිබෙනවා.\nතමන් පිටසක්වල ජීවීන් සමග සම්බන්ධතා පැවැත්වු බවයි අමරිකා ජාතික තරුණියන් පිරිසක් ප්‍රකාශකර ඇත්තේ.\nපිටසක්වල ජීවීන් සමග ලිංගික සබඳතා පවත්වා දෙමුහුන් ළමුන් 13 දෙනෙකු ද බිහිකල බව ඔවුන් හෙළිකර තිබෙනවා.\nඔවුන් පෙන්වා දෙන්නේ පිටසක්වල ජීවීන් පිරිසක් විසින් තමන් බලහත්කාරයෙන් පැහැරගෙන ගොස් ලිංගිකව හැසිරුනු බවයි.\nපිටසක්වල ජීවීන් සමග එක්ව දෙමුහුන් ළමුන් බිහි කිරීම වෙනුවෙන් වෙන්වු කාන්තා සමාජයක් පවතින බවට ද මෙම කාන්තාවන් දෙදෙනා හෙළිකර ඇති බවයි විදෙස් පුවත් සේවාවල දැක්වෙන්නේ.\nඑම ළමුන් පිටසක්වල ජීවීන් සමග වෙනත් දැවැන්ත ග්‍රහලෝකවල ජීවත්වන බව ද මෙම කාන්තාවන් ප්‍රකාශකර තිබෙනවා.\nමිනිසුන්ගේ සහ පිටසක්වල ජීවීන්ගේ ජාන ඒකාබද්ධව වඩාත් බුද්ධිමත් ජන කොට්ඨාශයක් බිහිකර ගැනීම වෙනුවෙන් පිටසක්වල ජීවීන් තමන් යොදාගන්නට ඇතැයි අදාළ කාන්තාවන් විශ්වාසය පළකරනවා.\nපෘථිවියෙන් පිටත වෙනත් ග්‍රහලෝකවලදී තමන් බිහිවු දරුවන් මෙන්ම පිටසක්වල ජීවීන් නිරන්තරයෙන් මුණගැසෙන බවයි ඔවුන් ප්‍රකාශකර ඇත්තේ.\nඑමෙන්ම පිටසක්වල ජීවීන් සමග එක්වීම තමන් ජීවිතයේ ලැබු විශිෂ්ඨතම අත්දැකීමක් බව ද මෙම කාන්තාවන් සඳහන් කර තිබෙනවා.\nපෘථිවිය තුලදී තමන්ට කිසිදු අවස්ථාවක මෙම ළමුන් සමග ජීවත්වීමට අවස්ථාවක් නොලැබෙන අතර එය කණගාටුවට කරුණක් බවයි ඔවුන් පෙන්වා දෙන්නේ.\nකෙසේවෙතත් අමරිකානු බලධාරීන් මෙම තොරතුරු තහවුරු කිරීමක් හෝ එය ප්‍රතික්ෂේප කිරීමක් සිදුකර නැහැ.\nපිටසක්වල ජීවීන් සමග එක්වීමෙන් තමන්ට ලැබුනු දරුවන් පිළිබඳ මෙම කාන්තාවන් චිත්‍රයට නගා තිබුනේ මේ ආකාරයෙන්.",
       "URL": "https://www.hirunews.lk/124451/පිටසක්වල-ජීවීන්-සමග-එක්ව-ළමුන්-හැදු-කාන්තාවන්-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=671"
}