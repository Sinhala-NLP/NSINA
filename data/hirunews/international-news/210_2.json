{
       "Source": "hirunews",
       "Timestamp": "Saturday, 04 January 2020 - 13:07",
       "Headline": "ඕස්ට්‍රේලියාවේ ලැව් ගිනි මැඬලීමට හමුදාව කැදවයි",
       "News Content": "රට පුරා පැතිරෙන ලැව් ගිනි නිවීමේ මෙහෙයුම් සඳහා  ඕස්ට්‍රේලියානු අගමැති ස්කොට් මොරිසන් විසින් 3000ක අතිරේක හමුදා බල ඇණියක් කැදවා තිබෙනවා.\nඑරට ආරක්ෂක අමාත්‍යවරිය වන ලින්ඩා රෙනෝල්ඞ්ස් කියා සිටියේ එවැන්නක් සිදුවන්නේ  ඕස්ට්‍රේලියානු ඉතිහාසයේ ප්‍රථම වතාවට බවයි.\nගිනිකොණදිග  ඕස්ට්‍රේලියාවේ බොහෝ ප්‍රදේශවල උෂ්ණත්වය තවදුරටත් සෙල්සියස් අංශක 40 ඉක්මවා ඇති අතර, බලධාරීන් ප්‍රකාශ කළේ අද තවත් අනතුරුදායක උණුසුම් කාලගුණයක් පවතින බවයි.\nපසුගිය සැප්තැම්බරයේ සිට  ඕස්ට්‍රේලියාවේ ලැව් ගිනි හේතුවෙන් පුද්ගලයන් 23 දෙනෙකු ජීවිතක්ෂයට පත්වුණා.\nමේ අතර, වික්ටෝරියා ප්‍රාන්තයේ නැගෙනහිර ප්‍රදේශවල නව ලැව් ගිනි අවදානමක් පැන නැගී ඇති අතර, ඉවත්වීමට කාලය මඳ බැවින් නිවෙස්වලට වී සිටින ලෙස එහි වැසියන්ට අනතුරු අඟවා තිබෙනවා.",
       "URL": "https://www.hirunews.lk/231569/ඕස්ට්‍රේලියාවේ-ලැව්-ගිනි-මැඬලීමට-හමුදාව-කැදවයි",
       "Category": "International News",
       "Parent URL": "https://www.hirunews.lk/international-news.php?pageID=210"
}