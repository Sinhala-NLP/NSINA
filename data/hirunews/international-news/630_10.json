{
       "Source": "hirunews",
       "Timestamp": "Saturday, 28 May 2016 - 13:10",
       "Headline": "ආජන්ටිනාවේ හිටපු ජුන්ටා නායකයාට 20 වසරක සිර දඬුවම්",
       "News Content": "1970 දශකයේදී ලතින් ඇමරිකාව පුරා දියත් කෙරුණු කොමියුනිස්ට් සංහාරයේ නියමුවෙකු වූ ආජන්ටිනාවේ හිටපු ජුන්ටා නායක රෙනාල්ඩෝ බිනෝන්ට එරට අධිකරණය මගින් 20 වසරක සිර දඩුවමක් නියම කරනු ලැබුවා.\nවසර 3ක් තිස්සේ ක්‍රියාත්මක වූ නඩු විභාගයෙන් අනතුරුව තීන්දු කෙරුණේ බිනෝන් සහ හමුදා නිලධාරීන් 14 දෙනෙකු ඒ සඳහා වරදකරුවන් බවයි.\n1970 දශකයේදී ආජන්ටිනාව, උරැගුවේ, බ්‍රසීලය, චිලී, පැරගුවේ සහ බොලිවියාව යන රටවල වාමාංශික කණ්ඩායම් මර්දනය කිරීම සඳහා ක්‍රියාත්මක වූ ඒකාබද්ධ මෙහෙයුම හැදින්වූයේ ඔපරේෂන් කොන්ඩෝර් යනුවෙන්.\nලතින් ඇමරිකාව තුළ කොමියුනිස්ට් මතවාදය පැතිරීම වළක්වාලීම එහි අරමුණයි.\nඑහිදී රටවල් රැසක කොමියුනිස්ට් මතධාරීන් පැහැරගෙන ගොස් ඝාතනයට ලක් කෙරුණා.",
       "URL": "https://www.hirunews.lk/134205/ආජන්ටිනාවේ-හිටපු-ජුන්ටා-නායකයාට-20-වසරක-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=630"
}