{
       "Source": "hirunews",
       "Timestamp": "Tuesday, 11 April 2023 - 7:13",
       "Headline": "කෙන්ටකි ප්‍රාන්තයේ බැංකුවක සිදු වූ වෙඩි තැබීමකින් සිව් දෙනෙකු ජීවිතක්ෂයට",
       "News Content": "කෙන්ටකි ප්‍රාන්තයේ ලුයිස්විල් නගරයේ පිහිටි පැරණි ජාතික බැංකු ශාඛාවක ඊයේ (10) දින සිදුවූ වෙඩි තැබීමකින් පුද්ගලයන් හතර දෙනෙකු මිය ගිය ගොස් තවත් නව දෙනෙකු රෝහල් ගත කර තිබෙනවා.\nපොලිස් දෙපාර්තමේන්තුවේ යාවත්කාලීන තොරතුරුවලට අනුව මියගිය පුද්ගලයින් සිව්දෙනා ටොමී එලියට්, 63, ජිම් ටට්, 64, ජොෂ් බැරික්, 40 සහ ජූලියානා ෆාමර්, 45 ලෙස හඳුනාගෙන තිබෙනවා.\nඅදාල සිදුවීමෙන් පුද්ගලයින් 9 දෙනෙකු රෝහල් ගත කළ බවත් ඉන් තිදෙනෙකු තවමත් බරපතල තත්ත්වයේ පසුවන අතර මෑතකදී උපාධිය ලබා ගත් පොලිස් නිලධාරියෙකුගේ හිසට ද වෙඩි වැදී මොළයේ සැත්කමක් කිරීමට සිදු වූ බවයි ලුයිස්විල් සෞඛ්‍ය විශ්ව විද්‍යාලයේ ප්‍රධාන වෛද්‍ය නිලධාරී වෛද්‍ය ජේසන් ස්මිත් විසින් පවසන්නේ.\nඑමෙන්ම මේව වන විට Louisville Metro පොලිස් දෙපාර්තමේන්තුවේ අන්තර්වාර ප්‍රධානී Jacquelyn Gwinn-Villaroel විසින් සැකකාර තුවක්කුකරු කොනර් ස්ටර්ජන් යන අය ලෙස හඳුනාගෙන ඇති අතර ඔහු එම බැංකුවේ ම සේවය කළ අයෙකු බව ද පවසනවා.\nලුවිස්විල් පොලීසිය ටිව්ටර් පණිවිඩයක් නිකුත් කරමින් කියා සිටියේ එම සැකකරුගේ වයස අවුරුදු 25ක් බවයි.\nඅදාල සිදුවීම සම්බන්ධයෙන් වැඩිදුරටත් අදහස් දක්වන ලුවිස්විල් පොලිස් ප්‍රධානීවරයා පවසන පරිදි එම අවස්ථාවේදී ප්‍රතිචාර දැක්වූ පොලිස් නිලධාරීන් විසින් තුවක්කුකරු වෙඩි තබා මරා දමා තිබෙනවා.\nඑම තුවක්කුකරු AR වර්ගයේ ප්‍රහාරක ආයුධයක් භාවිතා කළ බවයි වාර්තා වන්නේ.\nඅදාළ සිදුවීම පිළිබඳ අදහස් දැක්වූ ලුවිස්විල් නගරාධිපති ක්‍රේග් ග්‍රීන්බර්ග් ප්‍රකාශ කර සිටින්නේ, \"මෙය කුමක්ද යන්න පැහැදිලි බවත් මෙය ඉලක්කගත ප්‍රචණ්ඩත්වය මතු කරන නපුරු ක්‍රියාවක්\" බවයි.\nමෙම වෙඩි තැබීම සිදුවූයේ ටෙනසිහි නැෂ්විල් හි පාසලක වෙඩික්කරුවෙකු විසින් 9 හැවිරිදි ළමුන් තිදෙනෙකු සහ වැඩිහිටියන් තිදෙනෙකු ඝාතනය කිරීමෙන් සති දෙකකට පසුවයි.\nඑම ප්‍රහාරයෙන් ද වෙඩික්කරු ද පාසල තුළදී පොලිසිය සමඟ ඇති වූ ගැටුමකින් මියගොස් තිබෙනවා.\nමෙම ලුවිස්විල් වෙඩි තැබීම පිළිබඳව ජනාධිපති ජෝ බයිඩන් සඳුදා සවස කෙන්ටකි ආණ්ඩුකාර ඇන්ඩි බෙෂියර්ට දුරකථනයෙන් කතා කළ බව ධවල මන්දිරය පවසනවා.\nඒ අනුව ජනාධිපතිවරයා ප්‍රකාශ කළ ඇත්තේ, තුවක්කු සුරක්ෂිතව ගබඩා කිරීම සහ පසුබිම් පරීක්ෂා කිරීම වැනි දේ සම්බන්ධයෙන් එරට කොන්ග්‍රසය දැඩිව ක්‍රියා කළ යුතු බවයි.",
       "URL": "https://www.hirunews.lk/332234/කෙන්ටකි-ප්‍රාන්තයේ-බැංකුවක-සිදු-වූ-වෙඩි-තැබීමකින්-සිව්-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=17"
}