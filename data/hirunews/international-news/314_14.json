{
       "Source": "hirunews",
       "Timestamp": "Friday, 23 November 2018 - 19:13",
       "Headline": "චීනය, මුහුද යටින් දුම්රිය ධාවනයට සැරසේ",
       "News Content": "චීනයේ - ෂෙන්ජියැං ප්‍රාන්තයේ නගරාන්තර මුහුදු උමං දුම්රිය මාර්ගයක් තැනීමට සැලසුම් කර තිබෙනවා.\nචීනයේ ප්‍රථම මුහුුදු උමං දුම්රිය මාර්ගය වන මෙය නින්බෝ සහ සූෂාන් නගර අතර කිලෝමීටර් 70 ක් වූ දුම්රිය මාර්ගයේ කිලෝමීටර් 16 යි දශම 2 ක් ආවරණය කරනු ඇති.\nඑමගින් නගර දෙක අතර, ගමන් කිරීමට ගත වන කාලය පැය එකහමාරේ සිට පැය භාගය දක්වා අඩු වන බවයි චීන මාධ්‍ය වාර්තා කළේ.\nපැයට කිලෝමීටර් 250 ක වේගයෙන් මෙහි අධිවේගී දුම්රිය ධාවනය කිරීමට සැලසුම් කර ඇති බව සදහන්.\nචීනය පුරා මේ වනවිට කිලෝමීටර් 25,000 ක පමණ අධිවේගී දුම්රිය මාර්ග ඉදිකර ඇති අතර එය ලෝකයේ අධිවේගී දුම්රිය මාර්ගවලින් සියයට 60 කට ආසන්නයි.",
       "URL": "https://www.hirunews.lk/204787/චීනය-මුහුද-යටින්-දුම්රිය-ධාවනයට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=314"
}