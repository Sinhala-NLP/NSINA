{
       "Source": "hirunews",
       "Timestamp": "Monday, 15 August 2016 - 15:59",
       "Headline": "බෝම්බ පිපිරීම් සම්බන්ධයෙන් තායිලන්තය පුද්ගලයන් රැසක් අත්අඩංගුවට ගනී",
       "News Content": "තායිලන්තයේ සංචාරක නිකේතන පිහිටි ප්‍රදේශ ඉලක්ක කරගෙන පසුගිය සතියේ එල්ල වූ බෝම්බ ප්‍රහාර සම්බන්ධයෙන් තායි හමුදාව විසින් පුද්ගලයන් රැසක් අත්අඩංගුවට ගෙන තිබෙනවා.\nමෙම පිපිරීම් සිදුවූයේ තායිලන්ත හමුදා රජය මගින් සැකසූ නව ව්‍යවස්ථාවට එරට ජනතා අනුමැතිය හිමි වී දින කිහිපයක් ගතවීමට පෙරයි.\nමෙම ප්‍රහාර සම්බන්ධයෙන් විදේශීය ත්‍රස්ත කල්ලියකට වගකීම පැවරිය නොහැකි බවයි තායි රජය ප්‍රකාශ කළේ.\nජනමත විචාරණයේ ප්‍රතිඵලවලට එරෙහි කණ්ඩායමක් හෝ දකුණේ ඉස්ලාමීය අන්තවාදීන් ප්‍රහාර පිටුපස සිටිය හැකි බව විශ්වාස කෙරෙනවා.",
       "URL": "https://www.hirunews.lk/140686/බෝම්බ-පිපිරීම්-සම්බන්ධයෙන්-තායිලන්තය-පුද්ගලයන්-රැසක්-අත්අඩංගුවට-ගනී",
       "Category": "International News",
       "Parent URL": "https://www.hirunews.lk/international-news.php?pageID=598"
}