{
       "Source": "hirunews",
       "Timestamp": "Sunday, 14 May 2017 - 16:04",
       "Headline": "එෆ්.බී.අයි. නව ප්‍රධානියා පත් කිරීම කඩිනමින්",
       "News Content": "එෆ්.බී.අයි. නව ප්‍රධානියා ලබන සිකුරාදා දිනයට පෙර පත් කිරීමට කටයුතු කරන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර තිබෙනවා.\nනව ප්‍රධානියෙකු පත් කරන තුරු වැඩ බලන එෆ්.බී.අයි. ප්‍රධානියා ලෙස ඇන්ඩෲ මකාබේ පත් කර ඇති බවයි විදෙස් මාධ්‍ය වාර්තා කළේ.\nකෙසේ වෙතත්, එෆ්.බී.අයි. ප්‍රධානී තනතුර සඳහා 11 දෙනෙකුගේ නම් දැනට යෝජනා වී ඇති අතර, ඒ සඳහා සෙනෙට් සභාවේ අනුමැතිය හිමි වීමෙන් පසුව සුදුසු පුද්ගලයෙකු මෙම තනතුරට පත් කරනු ඇති.\nට්‍රම්ප්, එරට එෆ්.බී.අයි. ප්‍රධානී ජේම්ස් කෝට් පසුගිය දා එම තනතුරෙන් ඉවත් කරනු ලැබුවා.\nඒ,  හිටපු ජනාධිපති බැරක් ඔබාමාගේ පාලන සමයේ රාජ්‍ය ලේකම්වරියව සිටිමින් හිලරි ක්ලින්ටන් විද්‍යුත් තැපෑල පෞද්ගලික කටයුතුවලට යොදා ගැනීමේ සිද්ධිය සම්බන්ධයෙන් නිවැරදි ලෙස පරීක්ෂණ පවත්වා නොමැති බවට චෝදනා කරමින්.",
       "URL": "https://www.hirunews.lk/161316/එෆ්-බී-අයි-නව-ප්‍රධානියා-පත්-කිරීම-කඩිනමින්",
       "Category": "International News",
       "Parent URL": "https://www.hirunews.lk/international-news.php?pageID=479"
}