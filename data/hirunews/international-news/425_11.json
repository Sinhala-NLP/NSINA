{
       "Source": "hirunews",
       "Timestamp": "Friday, 03 November 2017 - 9:12",
       "Headline": "ඇමරිකානු ජනාධිපති ඩොනල්ඩ් ට්‍රම්ප් අද ආසියානු චාරිකාවක් අරඹයි",
       "News Content": "ජනාධිපති ධුරයට පත්වීමෙන් පසු ප්‍රථම වරට ඇමරිකානු ජනාධිපති ඩොනල්ඩ් ට්‍රම්ප් අද ආසියානු සංචාරයක් ආරම්භ කරනවා.\nඔහු මුලින්ම ජපානයට පැමිණෙන අතර, ඉන් පසු දකුණු කොරියාව, චීනය, වියට්නාමය සහ පිලිපීනය යන රටවල ද සංචාරය කරනු ඇති.\nනොවැම්බර් 14 වනදා දක්වා ජනපති ට්‍රම්ප්ගේ ආසියානු සංචාරය යෙදී ඇති අතර, එය වසර 25 කට පසු ඇමරිකානු නායකයෙකුගේ දීර්ඝතම ආසියානු සංචාරයයි.\nමෙහිදී චීන ජනාධිපති ෂී ජින් පින් සමග ජනපති ට්‍රම්ප් පවත්වන සාකච්ඡා තීරණාත්මක වන බවයි විචාරකයන් පෙන්වා දෙන්නේ.\nපිලිපීනයේ මතභේදකාරි ජනාධිපති රොඩ්රිගු ඩුටරෙට් හමුවීමද ජනපති ට්‍රම්ප්ගේ ආසියානු සංචාරයේ විශේෂ අවධානයට ලක් වන කරුණක්.",
       "URL": "https://www.hirunews.lk/175153/ඇමරිකානු-ජනාධිපති-ඩොනල්ඩ්-ට්‍රම්ප්-අද-ආසියානු-චාරිකාවක්-අරඹයි",
       "Category": "International News",
       "Parent URL": "https://www.hirunews.lk/international-news.php?pageID=425"
}