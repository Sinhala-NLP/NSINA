{
       "Source": "hirunews",
       "Timestamp": "Monday, 27 June 2016 - 13:49",
       "Headline": "යුරෝපා නායකයින් අද රැස්වෙයි",
       "News Content": "යුරෝපා සංගමයෙන් ඉවත්වීමට බ්‍රිතාන්‍ය වැසියන් ජනමත විචාරණයකින් තීරණය කිරීමත් සමඟ ඇතිව තිබෙන තත්ත්වය පිළිබඳ සාකච්ඡා කිරීම සඳහා අද ජර්මනියේ විශේෂ සාකච්ඡාවක් පැවැත්වෙනවා.\nජර්මන් චාන්සලර් ඇන්ජලා මර්කල්, ප්‍රංශ ජනාධිපති ප්‍රංශුවා හොලාන්ඩ්, ඉතාලි අගමැතිවරයා, යුරෝපා කොමිසමේ සභාපතිවරයා මෙන්ම ඇමරිකානු රාජ්‍ය ලේකම් ජෝන් කෙරීද මෙම සාකච්ඡාවට එක්වනු ඇති.\nමෙම සාකච්ඡාවේදී බ්‍රිතාන්‍ය නොමැතිව යුරෝපා සංගමය තුළ කටයුතු කරන ආකාරය පිළිබඳව මොවුන් දීර්ඝ ලෙස  සාකච්ඡා කරනු ඇති බවයි විදෙස් වාර්තා සඳහන් කළේ.\nකෙසේ වෙතත් ඇමරිකානු රාජ්‍ය ලේකම්වරයා කියා සිටියේ යුරෝපා සංගමයෙන් ඉවත්වීමට බ්‍රිතාන්‍ය ගනු ලැබූ තීරණයට එකඟ නොවන බවයි.",
       "URL": "https://www.hirunews.lk/136572/යුරෝපා-නායකයින්-අද-රැස්වෙයි",
       "Category": "International News",
       "Parent URL": "https://www.hirunews.lk/international-news.php?pageID=619"
}