{
       "Source": "hirunews",
       "Timestamp": "Saturday, 29 October 2016 - 16:22",
       "Headline": "නයිජීරියාවේ මරාගෙන මැරෙන බෝම්බ ප්‍රහාර  දෙකකින් 9 දෙනෙකු මරුට",
       "News Content": "ඊසානදිග නයිජීරියාවේ මයිඩුබූරි නගරයේ ස්ථාන දෙකකට  එල්ලවූ මරාගෙන මැරෙන බෝම්බ ප්‍රහාර දෙකකින් පුද්ගලයින් 9 දෙනෙකු ජීවිතක්ෂයට පත්ව තිබෙනවා.\nප්‍රහාරයෙන් තුවාල ලැබූ තවත් 24 දෙනෙකු රෝහල් ගතකර ඇති බවයි විදෙස් වාර්තා සඳහන් කළේ.\nකාන්තාවන් දෙදෙනෙකු මෙම බෝම්බ පිපිරවීම් සිදුකර ඇති බවටයි තොරතුරු අනාවරණ වී තිබෙනවා.\nසරණාගත කඳවුරක් සහ රජයේ තෙල් ගබඩාවක් ඉලක්ක කරගනිමින් ප්‍රහාරය එල්ල කර ඇති බවටයි විදෙස් වාර්තා වැඩිදුරටත් කියා සිටියේ.",
       "URL": "https://www.hirunews.lk/146357/නයිජීරියාවේ-මරාගෙන-මැරෙන-බෝම්බ-ප්‍රහාර-දෙකකින්-9-දෙනෙකු-මරුට",
       "Category": "International News",
       "Parent URL": "https://www.hirunews.lk/international-news.php?pageID=566"
}