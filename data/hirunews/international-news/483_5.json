{
       "Source": "hirunews",
       "Timestamp": "Saturday, 06 May 2017 - 11:25",
       "Headline": "ෆේස්බුක් බලකාය පුළුල් වෙයි",
       "News Content": "ෆේස්බුක් ඔස්සේ පළකෙරෙන සමාජ විරෝධී ප්‍රකාශන සහ දර්ශන අධීක්ෂණය කිරීම සඳහා 3000කට අධික පිරිසක් යොදවන බව ෆේස්බුක් නිර්මාතෘ මාර්ක් සකබර්ග් පවසනවා.\nඉදිරි වසරක කාලය ඇතුළත මෙම කාර්ය මණ්ඩලය බඳවා ගැනීමට කටයුතු කරන බවයි ඔහු පවසන්නේ.\nමෙලෙස බඳවාගනු ලබන කණ්ඩායම මගින් ෆේස්බුක් ඔස්සේ පළවන  ළමා අපචාර,  ස්වයං හානිකර දර්ශන, වෛරී ප්‍රකාශ වැනි දෑ අධීක්ෂණයට ලක් කෙරෙන බව සදහන්.\nමිනීමැරුම් සහ සිය දිවි හානිකර ගැනීමේ සිදුවීම් කිහිපයක් ෆේස්බුක් ඔස්සේ සජීවීව ප්‍රචාරණය වීමත් සමඟ මෙම පියවර ගෙන තිබෙනවා.\nනව සැලැස්මක්‍රියාත්මක ආකාරය පැහැදිලි කරමින් ෆේස්බුක් නිර්මාතෘ මාර්ක් සකබර්ග් සිය ෆේස්බුක් පිටුවේ සටහනක්ද  පළකර තිබීම විශේෂත්වයක්.\nදැනටමත් නීති විරෝධී සහ පුද්ගලයින්ට හානි පමුණුවන ක්‍රියා අධීක්ෂණය සඳහා දැනටමත් ෆේස්බුක් ආයතනය තුල 4500ක කාර්ය මණ්ඩලයක් සේවයේ යෙදී සිටින බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/160726/ෆේස්බුක්-බලකාය-පුළුල්-වෙයි",
       "Category": "International News",
       "Parent URL": "https://www.hirunews.lk/international-news.php?pageID=483"
}