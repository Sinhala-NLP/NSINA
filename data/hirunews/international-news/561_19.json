{
       "Source": "hirunews",
       "Timestamp": "Tuesday, 08 November 2016 - 15:28",
       "Headline": "කාන්තාවක් දුෂණය කල 4 කට වසර 52 ක සිර දඩුවම්",
       "News Content": "අවස්ථා දෙකකදී විවාහක කාන්තාවක් දුෂණය කිරීමේ චෝදනාවලට වරදකරුවන් වු පුද්ගලයන් 4 දෙනෙකුට සෞදි අධිකරණයක් විසින් සිර දඩුවම් නියමකර තිබෙනවා.\nසැකකරුවන් 4 දෙනා අදාළ කාන්තාව දුෂණය කර ඇත්තේ ඇයගේ සැමියා සහ තරුණ දියණිය ඉදිරියේ බවයි විදෙස් පුවත් සේවා පෙන්වා දෙන්නේ.\nඑමෙන්ම ඔවුන් කාන්තාවගේ නිවසින් සෞදි රියාල් දස දහසක් සහ ජංගම දුරකථන 8 ක් ද සොරකම් කර තිබෙනවා.\nමෙම විත්තිකරුවන් අතර සෞදි අරාබි ජාතිකයන් 3 දෙනෙකු සහ සුඩාන ජාතිකයකු වනවා.\nජෙඩා නුවර අධිකරණයක් නියෝග කර ඇත්තේ සිර දඩුවමට අමතරව මෙම පුද්ගලයන්ට කස පහර ද ලබාදීමටයි.\n17 හැවිරිදි සැකකරුවකුට වසර 17 ක සිර දඩුවමක් නියමවී ඇති අතර ඔහුට අවස්ථා 50 කදී කස පහර 2500 ක් ලබාදීමට නියමිතයි.\nදෙවන සහ තුන්වන විත්තිකරුවන්ට වසර 15 ක සිර දඩුවමක් නියමවී ඇති අතර ඔවුන්ට ලැබෙන කස පහර සංඛ්‍යාව 1500 ක්.\nඑය අවස්ථා 30 කදී ලබාදෙනු ඇති.\n4 වන විත්තිකරුට නියමවී ඇති සිර දඩුවම් කාලය වසර 5 ක්.\nඔහුට ද කස පහර 1500 ක් නියමවී තිබෙනවා. කෙසේවෙතත් මෙම දඩුවම ප්‍රමාණවත් නොවන බවටයි සෞදියේ ඇතැම් පිරිස් ප්‍රකාශකර ඇත්තේ.",
       "URL": "https://www.hirunews.lk/147111/කාන්තාවක්-දුෂණය-කල-4-කට-වසර-52-ක-සිර-දඩුවම්",
       "Category": "International News",
       "Parent URL": "https://www.hirunews.lk/international-news.php?pageID=561"
}