{
       "Source": "hirunews",
       "Timestamp": "Friday, 14 August 2015 - 13:43",
       "Headline": "මේ වසරේදී එල්නිනෝ අවදානමක්",
       "News Content": "ලොවපුරා විෂම කාලගුණ තත්ත්වයක් ඇති කරන එල්නිනෝ සංසිද්ධිය මේ වසරේදී නැවතත් මතුවිය හැකි බවට කාලගුණ විද්‍යාඥයන් අනතුරු අඟවනවා. නැගෙනහිර පැසිෆික් සාගරයේ මුහුදු ජලය උණුසුම්වීමෙන් ඇති වන සුළං ප්‍රවාහයත් සමඟ ඉන්දුනීසියානු සහ  ඕස්ට්‍රේලියානු කලාපයේ උණුසුම් කාලගුණ තත්ත්වයක් ඇතිවීම එල්නිනෝ සංසිද්ධියයි. ඇමෙරිකානු ජාතික කාලගුණ විද්‍යා ආයතනයේ විද්‍යාඥයන් පවසන පරිදි මේ වසර අවසානයේදී එල්නිනෝ තත්ත්වයක් ඇතිවීම සඳහා 90% ක අවස්ථාවක් පවතිනවා. එල්නිනෝ සංසිද්ධිය වසර දෙකේ සිට 7 දක්වා කාලයක් තුළ දැඩි ලෙස ඇතිවිය හැකි බව විද්‍යාඥයන්ගේ අදහසයි. එම කාලය තුළ පැසිෆික් සාගර ජලයේ උෂ්ණත්වය සෙල්සියස් අංශක 4 කින් පමණ ඉහළයාමක් ද දැකිය හැකියි.",
       "URL": "https://www.hirunews.lk/114901/මේ-වසරේදී-එල්නිනෝ-අවදානමක්",
       "Category": "International News",
       "Parent URL": "https://www.hirunews.lk/international-news.php?pageID=711"
}