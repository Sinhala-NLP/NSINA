{
       "Source": "hirunews",
       "Timestamp": "Wednesday, 24 February 2021 - 16:09",
       "Headline": "ජගත් සංවිධානයෙන් නොමිලයේ ලබාදෙන ප්‍රථම කොරෝනා එන්නත් තොගය ඝානාවට",
       "News Content": "එක්සත් ජාතීන්ගේ සංවිධානය විසින් දුප්පත් සහ මැදි ආදායම් රටවලට නොමිලයේ කොරෝනා එන්නත් ලබාදීමේ කොවැක්ස් වැඩසටහන යටතේ ලබාදෙන ප්‍රථම එන්නත් තොගය අප්‍රිකානු ඝානා රාජ්‍යයට අද ලගා වනවා.\nයුනිසෙෆ් සංවිධානය සහ ලෝක සෞඛ්‍ය සංවිධානය එක්ව ක්‍රියාත්මක කරන මෙම වැඩසටහන යටතේ ඝානාවට ලැබෙන පළමු එන්නත් තොගය මාත්‍රා හය ලක්ෂයකින් සමන්විතයි.\nඉන්දියාවේ - පූනේහි සීරම් ආයතනයේ නිෂ්පාදිත ඔක්ස්ෆර්ඩ් ඇස්ට්‍රාසෙනෙකා එන්නතයි මෙලෙස එරටට හිමිවන්නේ.\nකොවැක්ස් වැඩසටහන යටතේ පිළිගත් කොරෝනා එන්නත් එක්රැස්කොට දුප්පත් රටවලට නොමිලයේ බෙදාදීම සිදුකෙරෙනවා.\nඅද කොරෝනා එන්නත් හිමිවන බටහිර අප්‍රිකානු ඝානා රාජ්‍යයේ කොරෝනා ආසාදිතයන් සංඛ්‍යාව 80,000 ඉක්මවන අතර මරණ 600 කට ආසන්න සංඛ්‍යාවක් ද, වාර්තා වී තිබෙනවා.",
       "URL": "https://www.hirunews.lk/263561/ජගත්-සංවිධානයෙන්-නොමිලයේ-ලබාදෙන-ප්‍රථම-කොරෝනා-එන්නත්-තොගය-ඝානාවට",
       "Category": "International News",
       "Parent URL": "https://www.hirunews.lk/international-news.php?pageID=134"
}