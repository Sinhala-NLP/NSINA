{
       "Source": "hirunews",
       "Timestamp": "Sunday, 22 March 2020 - 10:43",
       "Headline": "කොරෝනා වෛරස් අවදානම නිසා බොලිවියාව මැතිවරණය කල් දමයි",
       "News Content": "කොවිඩ් - 19 හෙවත් කොරෝනා වෛරසය හේතුවෙන් කිසිදු මරණයක් වාර්තා නොවූවද ආසාදිතයන් 19 දෙනෙකු වාර්තාවී ඇති ලතින් ඇමරිකානු බොලිවියානු රාජ්‍යය සිය රටම නිරෝධායනයට ලක් කිරිමට තීරණය කර තිබෙනවා.\nඒ අනුව ලබන මැයි 9 වනදා පැවැත්වීමට නියමිතව තිබූ මහ මැතිවරණය ද කල් දැමීමටයි බොලිවියානු මැතිවරණ අධිකරණය තීන්දු කර ඇත්තේ.\nජනාධිපති ඊවෝ මොරාලේස් බලයෙන් පහ කිරීමෙන් පසු බොලිවියාවට ස්ථිර නායකයෙකු පත් කරගැනීමටයි මෙම මැතිවරණය කැඳවා තිබුණේ.\nලතින් ඇමරිකානු රටවල්වලින් මේ වනවිට කොරෝනා ආසාදිතයන් 3,700ක් පමණ වාර්තාවන අතර, මරණ 45 ක්ද සිදුව තිබෙනවා.\nචිලී දේශය සිය ප්‍රථම කොවිඩ් - 19 මරණය ඊයේ වාර්තා කළ අතර, බ්‍රසීලයේ මිලියන 46ක් ජනගහණය සහිත සාවෝ පෝලෝ ප්‍රාන්තය ඊයේ සිට සති දෙකක නිරෝධායන කාලයක් ආරම්භ කළා.\nතවත් ලතින් ඇමරිකානු රාජ්‍යයක් වන ග්වාතමාලාවේ විටින් විට ඇඳිරි නීතිය පනවන්නේ කොවිඩ් - 19 වෛරසය පැතිරීම වැළැක්වීමේ අරමුණින්.",
       "URL": "https://www.hirunews.lk/236989/කොරෝනා-වෛරස්-අවදානම-නිසා-බොලිවියාව-මැතිවරණය-කල්-දමයි",
       "Category": "International News",
       "Parent URL": "https://www.hirunews.lk/international-news.php?pageID=188"
}