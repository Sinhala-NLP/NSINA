{
       "Source": "hirunews",
       "Timestamp": "Wednesday, 15 May 2013 - 20:01",
       "Headline": "සී. අයි. ඒ. ඔත්තුකරුවෙක් රුසියාවෙන් පිටුවහල් කෙරේ.",
       "News Content": "සිය රටේ ඔත්තු බැලීමේ කටයුතුවල නිරතව සිටි ඇමරිකානු රාජ්‍ය ඔත්තු සේවාව හෙවත් සී අයි ඒ සංවිධානයේ නිලධාරියෙකු පිටුවහල් කිරීමට රුසියාව පියවර ගෙන තිබෙනවා. රුසියාවේ මොස්කව් නුවර පිහිටි ඇමරිකානු තානාපති කාර්යාලයේ නිලධාරියෙකු ලෙස සේවය කළ රයන් ෆොගල් නැමති මොහු ඔත්තු බැලීමේ කටයුතුවලද නිරතවී ඇති බවට අනාවරණය වී ඇති බව විදෙස් වාර්තා සඳහන් කළා. ඒ, සී. අයි. ඒ. සංවිධානයට රුසියානුවෙකු බඳවා ගැනීමට මොහු උත්සාහ කිරීමත් සමගයි. සිද්ධියත් සමග ඔහුගෙන් ප්‍රශ්න කිරීමට රුසියානු බලධාරින් පියවර ගෙන ඇති අතර පසුව එරටින් පිටුවහල් කර තිබෙනවා.",
       "URL": "https://www.hirunews.lk/59035/සී-අයි-ඒ-ඔත්තුකරුවෙක්-රුසියාවෙන්-පිටුවහල්-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=840"
}