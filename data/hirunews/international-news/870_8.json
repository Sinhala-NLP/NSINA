{
       "Source": "hirunews",
       "Timestamp": "Saturday, 19 January 2013 - 10:12",
       "Headline": "ලන්ඩනය හිමෙන් වැසේ. - ගුවන් ගමන් ඇණහිටී.",
       "News Content": "දරුණුතම ශීත ඍතුවකට මුහුණ දෙන බ්‍රිතාන්‍යයේ ලන්ඩන් නුවර දැඩි හිමපතනයකට ලක්වී ඇති බව වාර්තා වනවා. මේ නිසා ලොව වඩාත්ම කාර්ය බහුල ගුවන් තොටුපළ ලෙස සැලකෙන ලන්ඩනයේ හීත්‍රෝ ගුවන් තොටුපළේ ගුවන් ගමන් 60ක් පමණ අවලංගු කෙරුණා. වේල්සයේ කාඩිෆ් නුවර, සවුතැම්ප්ටන් සහ බ්‍රිස්ටල් හි පිහිටි ගුවන් තොටුපළ ද හිමපතන නිසා වසා දමා තිබෙනවා. හිමපතනය නිසා මාර්ග රැසක ගමනාගමන කටයුතු අඩාල වී ඇති අතර බ්‍රිතාන්‍ය පුරා පාසල් 2000ක් පමණ අද (19) දිනයේ වසා දමා තිබෙනවා. වැඩිම හිමපතනයකට මුහුණ දෙන වේල්සයේ ඇතැම් ප්‍රදේශ සෙන්ටිමීටර් 30ක් පමණ ඝන හිම තට්ටුවකින් වැසී ඇති බව සඳහන්.",
       "URL": "https://www.hirunews.lk/51707/ලන්ඩනය-හිමෙන්-වැසේ-ගුවන්-ගමන්-ඇණහිටී",
       "Category": "International News",
       "Parent URL": "https://www.hirunews.lk/international-news.php?pageID=870"
}