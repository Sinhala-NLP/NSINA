{
       "Source": "hirunews",
       "Timestamp": "Sunday, 20 October 2019 - 17:02",
       "Headline": "රොහින්ග්‍යා සරණාගතයින් බෙංගාල බොක්කේ දූපතකට",
       "News Content": "බංග්ලාදේශයේ සරණාගත කදවුරුවල වෙසෙන රොහින්ග්‍යා සරණාගතයින් බෙංගාල බොක්කේ භෂාන් චාර් දූපත වෙත සංක්‍රමණය වීමට කැමැත්ත පළ කර තිබෙනවා.\nබංග්ලාදේශයේ සරණාගතයින් සඳහා වන කොමසාරිස් මහබුබ් අලාම් ප්‍රකාශ කර ඇත්තේ රොහින්ග්‍යා සරණාගතයින් මිලියනයකට වැඩි පිරිසක් එරට කදවුරුවල ජීවත් වන බවයි.\nඉදිරි දින කිහිපය තුළ භෂාන් චාර් දූපත වෙත සංක්‍රමණය වීම සඳහා මේ වන විටත් රොහින්ග්‍යා සරණාගතයින් 7000කට ආසන්න පිරිසක් කැමැත්ත පළ කර ඇති බව සඳහන්.\nදෙසැම්බර් මාසයේ සිට සරණාගතයින් දිනකට 500 දෙනෙකු බැගින් එම දූපත වෙත යොමු කිරීමට නියමිතයි.",
       "URL": "https://www.hirunews.lk/226625/රොහින්ග්‍යා-සරණාගතයින්-බෙංගාල-බොක්කේ-දූපතකට",
       "Category": "International News",
       "Parent URL": "https://www.hirunews.lk/international-news.php?pageID=230"
}