{
       "Source": "hirunews",
       "Timestamp": "Saturday, 15 September 2018 - 10:08",
       "Headline": "චීන - පාකිස්තාන ආර්ථික වේදිකාව ගැන, ඉන්දියාව මානව හිමිකම් මණ්ඩලයේදී මැසිවිලි නගයි",
       "News Content": "චීනයේ එක් තීරුවක් - එක් මාවතක් ව්‍යාපෘතියට අදාළව චීනය සහ පාකිස්තානය අතර ඉදිකෙරෙන ආර්ථික වේදිකාව සිය රටේ ස්වෛරීභාවට සහ භෞමික අඛණ්ඩතාවට තර්ජනයක් බව ඉන්දියාව පවසනවා.\nජිනිවා නුවර පැවැත්වෙන එක්සත් ජාතීන්ගේ මානව හිමිකම් මණ්ඩලයේ 39 වන සැසි වාරයට සහභාගිවෙමින් ඉන්දීය නියෝජිතයා ඊයේ මේ බව ප්‍රකාශ කළා.\nභෞතික සම්බන්ධතාව වැඩි දියුණු කරලීම තුළින් සංවර්ධනය ලැබීම ජාත්‍යන්තර ප්‍රජාවේ අභිලාෂයක්.\nඑහෙත් එය සිදුවිය යුත්තේ සමාන ආර්ථික සම්බන්ධතා සහ වාසිදායක පරිසරයක් සියල්ලන්ටම ඇති කරමින් බව ජිනිවා මානව හිමිකම් මණ්ඩලයේදී ඉන්දීය නියෝජිතයා කියා සිටියා.",
       "URL": "https://www.hirunews.lk/199944/චීන-පාකිස්තාන-ආර්ථික-වේදිකාව-ගැන-ඉන්දියාව-මානව-හිමිකම්-මණ්ඩලයේදී-මැසිවිලි-නගයි",
       "Category": "International News",
       "Parent URL": "https://www.hirunews.lk/international-news.php?pageID=333"
}