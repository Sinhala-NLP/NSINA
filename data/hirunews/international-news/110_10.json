{
       "Source": "hirunews",
       "Timestamp": "Tuesday, 15 June 2021 - 9:24",
       "Headline": "චීනයේ හමුදා අතපෙවීම් ගැන නේටෝ නායකයන් කථා කරයි",
       "News Content": "චීනය සිදුකරන හමුදා අතපෙවීම් සම්බන්ධයෙන් නේටෝ නායකයන් අනතුරු අඟවා තිබෙනවා.\nඒ, බෙල්ජියමේ බ්‍රසල්ස් අගනුවර පැවැත්වෙන නේටෝ සමුළුවේදියි. චීනයේ එම හැසිරීම් විශාල අභියෝගයක් වී ඇති බවයි නේටෝ නායකයන් ප්‍රකාශ කර ඇත්තේ.\nනිරන්තරයෙන් චීනය තම න්‍යෂ්ටික හැකියාවන් පුළුල් කරමින් සිටින අතර, හමුදාමය නවීකරණයන් සිදුකරන බව එහිදී ඔවුන් පෙන්වා දී තිබෙනවා.\nචීනයේ හමුදාමය සහ තාක්ෂණික හැකියාව යුරෝපා රටවල් 30 කින් සහ උතුරු ඇමරිකානු රටවල සාමාජිකත්වයෙන් යුත් නේටෝ සංවිධානයේ හමුදාමය හැකියාවන්ට ආසන්න වී ඇති බවයි නේටෝ ප්‍රධානී ජෙන්ස් ස්ටෝල්ටන්බර්ග් අනතුරු අඟවා ඇත්තේ.\nකෙසේ වෙතත් නේටෝ සංවිධානයට චීනය සමඟ සීතල යුද්ධයක් අනවශ්‍ය බවද ඔහු ප්‍රකාශ කර තිබෙනවා.",
       "URL": "https://www.hirunews.lk/274341/චීනයේ-හමුදා-අතපෙවීම්-ගැන-නේටෝ-නායකයන්-කථා-කරයි",
       "Category": "International News",
       "Parent URL": "https://www.hirunews.lk/international-news.php?pageID=110"
}