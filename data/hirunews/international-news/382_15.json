{
       "Source": "hirunews",
       "Timestamp": "Sunday, 25 March 2018 - 8:36",
       "Headline": "ලෝකය පැයක් අඳුරු වෙයි (ඡායාරූප)",
       "News Content": "පරිසරය සහ වන දිවිය සුරැකීමේ වැදගත්කම ලොවට ආදර්ශනය කිරීමේ අරමුණින් වසරක් පාසා සැමරෙන මිහිකත හෝරාව ඊයේ ලොව පුරා ක්‍රියාත්මක වුණා.\nඒ අනුව ලොව ප්‍රකට ස්මාරක ඇතුලූ ප්‍රධාන නගර සියල්ලම සිය කලාපය අනුව රාත්‍රී 8.30 සිට 9.30 දක්වා විදුලි පහන් නිවා මිහිතල හෝරාව සැමරූ බව සඳහන්.\nඕස්ට්‍රේලියාවේ සිඩ්නි - ඔපෙරා රඟහල, ප්‍රංශයේ අයිෆල් කුළුණ, මොස්කව් නුවර - රතු චතුරශ්‍රය වැනි ප්‍රකට මර්මස්ථාන ඇතුලූ ලොව පුරා රටවල් 187 ක නගර 7000 කට වැඩි සංඛ්‍යාවක් මිහිකත හෝරාව සැමරූ බවයි විදෙස් වාර්තා සඳහන් කළේ.\n2007 වසරේදී මිහිකත හෝරාව සැමරීම ආරම්භ කෙරුණේ පරිසරය සඳහා වූ ලෝක අරමුදලේ මූලිකත්වයෙන්.",
       "URL": "https://www.hirunews.lk/186800/ලෝකය-පැයක්-අඳුරු-වෙයි-ඡායාරූප",
       "Category": "International News",
       "Parent URL": "https://www.hirunews.lk/international-news.php?pageID=382"
}