{
       "Source": "hirunews",
       "Timestamp": "Tuesday, 02 May 2017 - 7:52",
       "Headline": "ජනපති ට්‍රම්ප් උතුරු කොරියානු නායකයා හමුවීමට සූදානම්",
       "News Content": "නිවැරදි වාතාවරණයක් උදා වේ නම් උතුරු කොරියානු නායක කිම් ජොං අං මුණ ගැසීමට තමා සූදානම් බව ඇමරිකානු ජනාධිපති ඩොනල්ඩ් ට්‍රම්ප් පවසනවා.\nඑය ගෞරවයක් ලෙස තමා සලකන බවයි බ්ලූම්බර්ග් ප්‍රවෘත්ති සේවාව සමඟ සම්මුඛ සාකච්ඡාවකට එක්වෙමින් ඇමරිකානු නායකයා ඊයේ කියා සිටියේ.\nඋතුරු කොරියානු නායකයා මුණ ගැසීම සුදුසු නම්, තමා ඒ සඳහා නොපැකිලෙන බවයි ඔහු අවධාරණය කළේ.\nඔහු මේ බව ප්‍රකාශ කළේ උතුරු කොරියාව සහ ඇමරිකා එක්සත් ජනපදය අතර දැඩි උණුසුම් වාතාවරණයක් පැණ නැගී ඇති මොහොතකයි.\nකෙසේ නමුත් ධවල මන්දිරය පසුව නිවේදනයක් නිකුත් කරමින් ප්‍රකාශ කළේ ජනපති ට්‍රම්ප් සහ කිම් ජොං අං අතර සාකච්ඡාවක් ඇතිවීමට පෙර උතුරු කොරියාව කොන්දේසි කිහිපයක් සම්පූර්ණ කළ යුතු බවයි.\nඋතුරු කොරියාව, ප්‍රකෝපකාරී ක්‍රියා අත්හැරීම වහා සිදුකළ යුතු බව ධවල මන්දිර ප්‍රකාශක ශෝන් ස්පයිසර් එහිදී අවධාරණය කළා.",
       "URL": "https://www.hirunews.lk/160402/ජනපති-ට්‍රම්ප්-උතුරු-කොරියානු-නායකයා-හමුවීමට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=485"
}