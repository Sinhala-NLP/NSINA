{
       "Source": "hirunews",
       "Timestamp": "Sunday, 01 November 2015 - 13:24",
       "Headline": "කැරිබියානු සුළිසුළඟින් අතුරුදන්වූ නැවේ සුන්බුන් සොයාගැනේ",
       "News Content": "ජෝකින් සුළි කුණාටුව හමුවේ බහමාස් දිවයින් අසලදී පසුගිය ඔක්තෝබර් පළමුවනදා අතුරුදන්වූ භාණ්ඩ ප්‍රවාහන නෞකාවේ සුන්බුන් තිබෙන ස්ථානය සොයාගත් බව ඒ පිළිබඳ පරීක්ෂණ පැවැත්වූ කණ්ඩායම සඳහන් කළා. ඇමරිකාවේ ෆ්ලොරිඩාවේ සිට පුවටෝරිකෝ බලා ගමන් ගන්නා විට එල්ෆාරෝ නැමති මෙම නෞකාව අතුරුදන්වූයේ කාර්ය මණ්ඩලයේ 33 දෙනෙකු සමඟයි.\nමීටර් 241 ක් දිගැති නෞකාවේ සුන්බුන් ඇමරිකානු නාවික හමුදා යාත්‍රාවක් මගින් සෝනාර් උපකරණ මාර්ගයෙන් සොයාගෙන ඇත්තේ අඩි 15 000 ක් ගැඹුරු පත්ල ගවේෂණයට ලක් කිරීමෙන්.\nයාත්‍රාව හඳුනාගැනීම සඳහා දුරස්ථ පාලක යාත්‍රාවක් ඒ ආසන්නයට යැවීමට ඇමරිකානු ජාතික ප්‍රවාහන ආරක්ෂක මණ්ඩලය පියවර ගෙන තිබෙනවා.",
       "URL": "https://www.hirunews.lk/119465/කැරිබියානු-සුළිසුළඟින්-අතුරුදන්වූ-නැවේ-සුන්බුන්-සොයාගැනේ",
       "Category": "International News",
       "Parent URL": "https://www.hirunews.lk/international-news.php?pageID=693"
}