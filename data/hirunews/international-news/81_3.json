{
       "Source": "hirunews",
       "Timestamp": "Sunday, 14 November 2021 - 10:29",
       "Headline": "කොරෝනා වසංගතය නිසා ජර්මනියේ හදිසි තත්ත්වය දීර්ඝ කිරීමට සැරසේ",
       "News Content": "ගත වූ සතිය තුළ නව කොරෝනා ආසාදිතයින් වාර්තාගත ලෙස ඉහළ යාම හේතුවෙන් ජර්මනිය කොරෝනා වසංගතයට ප්‍රතිචාර වශයෙන් පනවා ඇති හදිසි නීතිය දීර්ඝ කිරීමට සැරසෙන බව වාර්තාවනවා.\nඑය, ලබන 25 වැනි දා අවසන් වීමට නියමිතව ඇති අතර, හදිසි නීතිය දීර්ඝ කිරීම පිළිබඳව ජර්මනියේ ප්‍රාන්ත දහසයේ ප්‍රධානීන් සහ මධ්‍යම රජය මේ වනවිට සාකච්ඡා ආරම්භ කර ඇති බව සඳහන්.\nජර්මනියේ විශාලතම වෛද්‍ය සම්මේලනයේ ප්‍රධානියා සඳහන් කළේ, රෝහල් දැඩි සත්කාර ඒකකවල කොරෝනා රෝගීන්ගේ තදබදයක් පවතින බවයි.\nමේ අතර එන්නත්කරණය නොලැබූ පුද්ගලයන්ට කොරෝනා එන්නත් ලබාගන්නා ලෙසත් සෞඛ්‍ය මාර්ගෝපදේශ නිසි ලෙස පිළිපදින ලෙසත් ජර්මන් චාන්සලර් ඇන්ජලා මර්කල් ඊයේ වීඩියෝ පණිවුඩයක් නිකුත් කරමින් ජනතාවගෙන් ඉල්ලා සිටියා.\nසෞඛ්‍ය සේවාවන්ට සහයවීම සඳහා එළඹෙන නත්තල් සමයේදී හමුදා සෙබළුන් 12,000ක් යෙදවීමටද පියවර ගැනෙනවා.",
       "URL": "https://www.hirunews.lk/287960/කොරෝනා-වසංගතය-නිසා-ජර්මනියේ-හදිසි-තත්ත්වය-දීර්ඝ-කිරීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=81"
}