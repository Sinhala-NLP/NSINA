{
       "Source": "hirunews",
       "Timestamp": "Tuesday, 17 July 2018 - 19:13",
       "Headline": "මදර් තෙරේසා අනාථ නිවාස ගැන පරීක්ෂණයක්",
       "News Content": "මදර් තෙරේසා නමින් පවත්වාගෙන යන අනාථ නිවාස තුළ සිදුවන ළමයින් විකිණීමේ ජාවාරම පිළිබඳ පරීක්ෂණයක් ආරම්භ කිරීමට ඉන්දීය රජය තීරණය කර තිබෙනවා.\nනැගෙනහිර ප්‍රාන්ත රාජ්‍යයක් වන ජර්කාන්ද් හි පිහිටි එවැනි අනාථ නිවාසයක කන්‍යා සොයුරියක් සහ තවත් සේවකයෙකු ළමයෙකු විකිණීමේ චෝදනා මත පසුගියදා අත්අඩංගුවට ගැනීමෙන් අනතුරුවයි ඉන්දීය රජය මෙම තීරණය ගෙන ඇත්තේ.\nනොබෙල් ත්‍යාගලාභී තෙරේසා මව්තුමිය විසින් 1950 වසරේදී ආරම්භ කළ මෙම අනාථ නිවාස ඉන්දියාව පුරා පැතිරී තිබෙනවා.",
       "URL": "https://www.hirunews.lk/195428/මදර්-තෙරේසා-අනාථ-නිවාස-ගැන-පරීක්ෂණයක්",
       "Category": "International News",
       "Parent URL": "https://www.hirunews.lk/international-news.php?pageID=351"
}