{
       "Source": "hirunews",
       "Timestamp": "Sunday, 27 August 2017 - 8:58",
       "Headline": "වොයෙජර් යානා විශ්වයේ තවත් ඉදිරියට",
       "News Content": "පෘථිවියෙන් පිටත ග්‍රහලෝකවල ජීවීන් පිළිබඳ තොරතුරු ගවේෂණය සඳහා මීට වසර 40කට පෙර උඩු ගුවනට යැවූ වොයෙජර් අභ්‍යාවකාශ යානා විශ්වයේ තවදුරටත් ඉදිරියට ගමන් කරන බව නාසා විද්‍යාඥයන් පෙන්වා දෙනවා.\nමෙම වොයෙජර් යානා දෙක 1977 වසරේ අගෝස්තු 20 වනදා සහ  සැප්තැම්බර් 5 වනදා මිහිපිටින් නික්මුණේ පෘථිවියේ ජීවින් පිළිබඳ සංකේතද රැගෙනයි.\nඊට පටිගත කළ තල්මසුන්ගේ ශබ්ද, චක්බෙරිගේ ජොනි බී ගුඩ් ගීතය, බීතෝවන්ගේ පස්වන සංධවනිය, ජපාන බටනලා වාදනයක්, පිග්මි ගැහැණු ළමයින්ගේ ගීතයක් මෙන්ම සිංහල ඇතුලූ භාෂා 55 ක සුබපැතුම් ඇතුළත්.\nඊට අමතරව චීන මහා ප්‍රාකාරය, දුරේක්ෂය, ඉර නැගීම සහ බැසීම අලින්, චිම්පන්සීන්, ගුවන් තොටුපල, දුම්රියක්, කිරිදෙන මවක් මෙන්ම මිනිස් ලිංගික අවයවවල ඡායාරූපද වොයෙජර් යානාවලින් අභ්‍යවකාශයට රැගෙන ගොස් ඇත්තේ පිටසක්වල ජීවීන්ට දැකගැනීම සඳහායි.\n2012 වසර වනවිට පෘථිවියේ සිට සැතපුම් බිලියන 13 ක් ඈතට ගමන් කර තිබූ වොයෙජර් යානාවල ගමනාන්තය වනු ඇත්තේ ක්‍ෂීර පථයේ මධ්‍යය බව නාසා විද්‍යාඥයන් ප්‍රකාශ කළා.",
       "URL": "https://www.hirunews.lk/169475/වොයෙජර්-යානා-විශ්වයේ-තවත්-ඉදිරියට",
       "Category": "International News",
       "Parent URL": "https://www.hirunews.lk/international-news.php?pageID=445"
}