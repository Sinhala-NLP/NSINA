{
       "Source": "hirunews",
       "Timestamp": "Saturday, 31 December 2016 - 11:35",
       "Headline": "ජපානයේ භු චලනයක්",
       "News Content": "ජපානයේ නැගෙනහිර කලාපයේ ප්‍රබල භු චලනයක් සිදුව තිබෙනවා.\nඑහි රික්ටර් මාපකයේ අගය සටහන් වී ඇත්තේ ඒකක 5.5 ක් ලෙසටයි.\nටෝකියෝ නුවරට ඊසානදිග ප්‍රදේශයේ මෙම කම්පනය වාර්තාවී ඇති බවයි විදෙස් පුවත් සේවාවල දැක්වෙන්නේ.\nමීට දින කිහිපයකට පෙර ද ජපානයේ නැගෙනහිර ප්‍රදේශය ආශ්‍රිතව රික්ටර් මාපකයේ ඒකක 6.3 ක භූ චලනයක් වාර්තාවුනා.\nඅද සිදුවු භූ චලනයෙන් ඇතිවු බලපෑම් හෝ හානියක් පිළිබඳ මෙතෙක්  වාර්තාවී නැහැ.\nජපාන දුපත් සමුහය පිහිටා ඇත්තේ භූ කම්පන වැඩි වශයෙන් සිදුවන  කලාපයක බැවින් සෑම වසරකදීම මෙවැනි කම්පනවලට මුහුණ දීමට සිදුවන බවයි විදෙස් පුවත් සේවා පෙන්වා දෙන්නේ.\nකෙසේවෙතත් ජපානය ගොඩනැගිලි ඉදි කිරීමේදී භූ කම්පනවලට ඔරොත්තු  දිය හැකි ආකාරයෙන් ඒවා නිර්මාණය කිරීම හමුවේ සිදුවන හානි අවම මට්ටමක පවතිනවා.",
       "URL": "https://www.hirunews.lk/150961/ජපානයේ-භු-චලනයක්",
       "Category": "International News",
       "Parent URL": "https://www.hirunews.lk/international-news.php?pageID=537"
}