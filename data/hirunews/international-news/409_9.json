{
       "Source": "hirunews",
       "Timestamp": "Saturday, 30 December 2017 - 16:27",
       "Headline": "අමරිකාවෙන් ඉරානයට ඉල්ලීමක්",
       "News Content": "විරෝධතා දැක්වීමට ජනතාවට ඇති අයිතිය ලබාදීමට කටයුතු කරන ලෙස ඇමරිකාව ඉරාන රජයෙන් ඉල්ලීමක් කර තිබෙනවා.\nඔවුන් මෙම ඉල්ලීම කර ඇත්තේ බඩු මිල ඉහළ යාම, ආගම්වාදී පාලනය සහ රජයේ ප්‍රතිපත්තිවලට එරෙහිව ජනතාව ආරම්භ කර ඇති විරෝධතාවලට ඉරාන රජය දක්වන දැඩි ප්‍රතිචාරවලට පිළිතුරු ලබාදෙමින්.\nමෙම විරෝධතා ටෙහෙරාන් අගනුවර මෙන්ම, ඉරානයේ අනෙකුත් ප්‍රධාන නගරවලට ද පැතිර ඇති බවයි විදෙස් වාර්තා සදහන් කළේ.\nඇමරිකානු ජනපති ඩොනල්ඩ් ට්‍රම්ප් ද මේ සම්බන්ධයෙන් ට්විටර් පණිවුඩයක් නිකුත් කරමින් සඳහන් කර ඇත්තේ ප්‍රජාතන්ත්‍රවාදයට ගරු කිරීමට ඉරාන රජය කටයුතු කළ යුතු බවයි.",
       "URL": "https://www.hirunews.lk/179737/අමරිකාවෙන්-ඉරානයට-ඉල්ලීමක්",
       "Category": "International News",
       "Parent URL": "https://www.hirunews.lk/international-news.php?pageID=409"
}