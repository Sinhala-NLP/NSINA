{
       "Source": "hirunews",
       "Timestamp": "Wednesday, 01 September 2021 - 20:37",
       "Headline": "කොරෝනා මැද ඉන්දියාවේ ආර්ථික වර්ධනය ඉහළට",
       "News Content": "ඉන්දියාව තුළ කොරෝනා වසංගතය දරුණු ලෙස පැතිර ගියද එරට ආර්ථිකයේ වාර්තාගත වර්ධනයක් දක්නට ලැබෙන බව විදෙස් මාධ්‍ය වාර්තා කළා.\nදෙවන කොරෝනා රැල්ල තුළ වරින් වර ඇඳිරි නීතිය පැනවීම, වසා දැමීම් සහ දැඩි සංචරණ සීමා පැනවූවද පසුගිය වසරේ අප්‍රේල් සිට ජූනි මාස හා සැසඳීමේදී මෙම වසරේ එම කාලය තුළ දළ දේශීය නිෂ්පාදිතය සියයට 20 යි දශම එකකින් ඉහළ ගොස් ඇති බවයි එම වාර්තාවල දැක්වෙන්නේ.\nඉන්දීය රජයේ ප්‍රධාන ආර්ථික උපදේශක කේ.වී. සුබ්‍රමනියම් ප්‍රකාශ කළේ පෞද්ගලික ආයෝජන සහ පාරිභෝගික වියදම්, මෙම වර්ධනයට ප්‍රධාන වශයෙන් හේතුවී ඇති බවයි.\nපසුගිය වසරේ වසංගතයෙන් දැඩි ලෙස පීඩාවට පත්වූ ප්‍රධාන රටවල් අතරට ඉන්දියාවද ඇතුළත් වූ අතර, එරට ආර්ථිකය සියයට 7.3 කින් පහළ ගොස් තිබුණා.",
       "URL": "https://www.hirunews.lk/281138/කොරෝනා-මැද-ඉන්දියාවේ-ආර්ථික-වර්ධනය-ඉහළට",
       "Category": "International News",
       "Parent URL": "https://www.hirunews.lk/international-news.php?pageID=98"
}