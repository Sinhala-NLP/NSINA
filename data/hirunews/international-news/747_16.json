{
       "Source": "hirunews",
       "Timestamp": "Saturday, 28 March 2015 - 9:58",
       "Headline": "සෝමාලියාවේ මොගඩිෂු අගනුවර නැවතත් වෙඩි හඬ",
       "News Content": "සෝමාලියාවේ මොගඩිෂු අගනුවර සුපිරි හෝටලයකට ඊයේ (27) ත්‍රස්ත ප්‍රහාරයක් එල්ල වුණා. සෝමාලි ජනපති මැඳුර සහ ගුවන් තොටුපළ අතර පිහිටි මකා අල් - මුකරමා හෝටලයට එල්ල වූ එම ප්‍රහාරයෙන් පුද්ගලයන් දස දෙනෙකු ජීවිතක්ෂයට පත්වී තිබෙනවා. අල් - කයිඩා සංවිධානය සමඟ සම්බන්ධ අල් ෂබාබ් සන්නද්ධ කල්ලියයි මෙම ප්‍රහාර එල්ල කර ඇත්තේ. එහිදී මිය ගිය අය අතර ස්විට්සර්ලන්තයේ සෝමාලි තානාපති යූසුෆ් බාරි බාරි ද වනවා. මෙහි සිටි අනෙකුත් රාජ්‍ය තාන්ත්‍රික නිලධාරීන් හෝටලයේ ජනේලවලින් ඉවතට පැන දිවි ගලවා ගැනීමට සමත් වුණා. ඇමරිකානු පුහුණුව ලැබූ සෝමාලි හමුදා හෝටලයේ පාලනය සියතට ගැනීමට උත්සාහ කරන අතර ප්‍රහාරයට පැමිණි සන්නද්ධ අල්ෂබාබ් සාමාජිකයන් 6 දෙනෙකු මරා දැමූ බවයි විදෙස් වාර්තා සදහන් කළේ. ප්‍රහාරය ආරම්භ වී ඇත්තේ හෝටලය ඉදිරිපිට සිදුකළ මෝටර් රථ බෝම්බ ප්‍රහාරයකින්.",
       "URL": "https://www.hirunews.lk/106441/සෝමාලියාවේ-මොගඩිෂු-අගනුවර-නැවතත්-වෙඩි-හඬ",
       "Category": "International News",
       "Parent URL": "https://www.hirunews.lk/international-news.php?pageID=747"
}