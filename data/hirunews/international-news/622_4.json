{
       "Source": "hirunews",
       "Timestamp": "Sunday, 19 June 2016 - 10:12",
       "Headline": "ඉන්දියාව චන්ද්‍රිකා විස්සක් එකවර උඩු ගුවනට යැවීමට සැරසේ",
       "News Content": "කාලගුණ වෙනස්කම් සහ සුළි සුළං කළින් හඳුනාගැනීමට ඉවහල්වන චන්ද්‍රිකා ඇතුලූ චන්ද්‍රිකා විස්සක් අභ්‍යවකාශ යානයක් මගින් ලබන බදාදා උඩුගුවනට යැවීමට ඉන්දියාව සැළසුම් කර තිබෙනවා.\nමෙහිදී එකිනෙකට වෙනස් චන්ද්‍රිකා වර්ග පෘථිවියේ කක්ෂ දෙකක ස්ථාන ගත කිරීමද විශේෂත්වයක්.\nපෘථිවියෙන් නික්මී විනාඩි 50 ක් ඇතුළත මෙම චන්ද්‍රිකා උඩු ගුවනේ ස්ථාන ගතකිරීමටයි ඉන්දීය අභ්‍යවකාශ පර්යේෂණ සංවිධානය සැළසුම් කර ඇත්තේ.",
       "URL": "https://www.hirunews.lk/135920/ඉන්දියාව-චන්ද්‍රිකා-විස්සක්-එකවර-උඩු-ගුවනට-යැවීමට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=622"
}