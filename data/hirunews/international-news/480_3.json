{
       "Source": "hirunews",
       "Timestamp": "Sunday, 14 May 2017 - 10:12",
       "Headline": "පාකිස්ථාන ගෞදාර් වරායේ කම්කරුවන් දසදෙනෙකු වෙඩි තබා ඝාතනය කෙරේ",
       "News Content": "නිරිතදිග පාකිස්ථානයේ අරාබි මුහුදට මුහුණලා ඉදිකර ඇති චීනයේ සහයෙන් සංවර්ධනය කළ ගෞදාර් වරායේ කම්කරුවන් දසදෙනෙකු ඊයේ වෙඩි තබා ඝාතනය කර තිබෙනවා.\nවරායට කිලෝමීටර 20 ක් පමණ ඈතින් වූ ස්ථානයකදී මෙම ප්‍රහාරය එල්ලවී ඇති බවයි ඉන්දීය මාධ්‍ය සඳහන් කළේ.\nගෞදාර් වරාය පිහිටි බලූචිස්ථාන් ප්‍රාන්තයේ මෙවැනි වර්ගවාදී ප්‍රහාර නිරන්තරයෙන් වාර්තාවන බවත් එමඟින් කියා සිටියා.\nකෙසේ නමුත් චීනයේ ගොඩබිම් සේද මාර්ගයට අයත් ආර්ථික වේදිකාව අරාබි මුහුදට පිවිසෙන ගෞදාර් වරායේ ආරක්ෂාව සඳහා පාකිස්ථානය දස දහසක හමුදා බල ඇණියක් යොදවා තිබෙනවා.",
       "URL": "https://www.hirunews.lk/161297/පාකිස්ථාන-ගෞදාර්-වරායේ-කම්කරුවන්-දසදෙනෙකු-වෙඩි-තබා-ඝාතනය-කෙරේ",
       "Category": "International News",
       "Parent URL": "https://www.hirunews.lk/international-news.php?pageID=480"
}