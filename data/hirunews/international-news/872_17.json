{
       "Source": "hirunews",
       "Timestamp": "Wednesday, 09 January 2013 - 7:54",
       "Headline": "සිරියාවේ මිලියනයක් ආහාර හිඟයෙන්.",
       "News Content": "මාස 22කට ආසන්න කාලයක් සිරියාවේ පවතින ගැටුම් හේතුවෙන් මිලියනයක් ජනතාව කුසගින්නේ සහ අසරණභාවයට පත්ව ඇති බව ලෝක ආහාර වැඩසටහන පවසනවා. ඔවුන් කියා සිටියේ අධික ගැටුම් හේතුවෙන් සිරියානු ජනතාවට ආහාර ලබාදීමට හැකියාවක් තම සංවිධානයට නොමැති බවයි. දැනටමත් ලෝක ආහාර වැඩසටහන සිරියාවේ මිලියන 1.5ක ජනතාවකට ආධාර කරනු ලබනවා. එක්සත් ජාතීන්ගේ සංඛ්‍යා ලේඛනවලට අනුව සිරියාවේ මිලියන 4කට මානුෂික ආධාර අවශ්‍ය බවයි විදෙස් වාර්තා සදහන් කළේ. පසුගිය වසරේ දී සිරියාව තුළ සහන මෙහෙයුම්වල නිරත ලෝක ආහාර වැඩසටහනේ නිලධාරීන්ට ද දැඩි බලපෑම් එල්ල වී තිබෙනවා. දැනටමත් ඇතැම් නිලධාරීන් ගැටුම් පවතින හෝම්ස්, ඇලපෝ සහ ටාටස් වැනි නගරවලින් ඉවත්ව ගොස් ඇති බව සදහන්.",
       "URL": "https://www.hirunews.lk/51088/සිරියාවේ-මිලියනයක්-ආහාර-හිඟයෙන්",
       "Category": "International News",
       "Parent URL": "https://www.hirunews.lk/international-news.php?pageID=872"
}