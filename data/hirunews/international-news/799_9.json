{
       "Source": "hirunews",
       "Timestamp": "Sunday, 29 September 2013 - 18:42",
       "Headline": "පාකිස්තානයේ පෙශාවර් නුවර යළි බෝම්බ පිපිරේ.",
       "News Content": "වයඹ දිග පාකිස්ථානයේ - පේෂාවර් නුවර වෙළඳ පොළක අද (29) සිදුවූ දැවැන්ත බෝම්බ පිපිරීමකින් පුද්ගලයන් 33 දෙනෙකු ජීවිතක්ෂයට පත්වුණා. එහි කිස්සා - කවානි වෙළඳපොළේ කඩ සාප්පු සහ රථවාහන රැසක්ම පිපිරීමෙන් පසු ගිනි ගත් බව විදෙස් වාර්තා සඳහන් කළා. ඇෆ්ගන් දේශසීමාව ආසන්නයේ පිහිටි පාකිස්ථානයේ කඳුකර ගෝත්‍රික ප්‍රදේශයක් වන කයිබර් ප්‍රාන්තයේ ප්‍රධාන නගරය වන්නේද පේෂාවර් නුවරයි. ඊයේ (28) මෙහි බස් රථයකට එල්ලවූ බෝම්බ ප්‍රහාරයකින් රජයේ සේවකයන් ඇතුලූ 17 දෙනෙකු මරුමුවට පත්වුණා. පුද්ගයන් 80දෙනෙකු මරුමුවට පත් කරමින් පේෂාවර් හි ක්‍රිස්තියානි දේවස්ථානයකට මරාගෙන මැරෙන බෝම්බ ප්‍රහාරයක් එල්ලවී සතියක් ඇතුළතයි අද පිපිරීම් වාර්තාවූයේ. අද සිදුවූ පිපිරීම සඳහා මෝටර් රථ බෝම්බයක් යොදා ගන්නට ඇතැයි සැලකෙනවා.\n[JPG]68263_1[/JPG]\n[JPG]68263_2[/JPG]\n[JPG]68263_3[/JPG]\n[JPG]68263_4[/JPG]",
       "URL": "https://www.hirunews.lk/68263/පාකිස්තානයේ-පෙශාවර්-නුවර-යළි-බෝම්බ-පිපිරේ",
       "Category": "International News",
       "Parent URL": "https://www.hirunews.lk/international-news.php?pageID=799"
}