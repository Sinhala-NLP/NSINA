{
       "Source": "hirunews",
       "Timestamp": "Friday, 01 April 2022 - 8:38",
       "Headline": "රුසියානු විදේශ ඇමති ඉන්දියාවේ",
       "News Content": "දෙදින සංචාරයක් සඳහා ඉන්දියාවට පැමිණ සිටින රුසියානු විදේශ අමාත්‍ය සර්ජි ලැව්රොෆ් අද ඉන්දීය විදේශ කටයුතු අමාත්‍ය ආචාර්ය එස්. ජායිශංකර් මුණගැසෙන බව ඉන්දීය මාධ්‍ය සඳහන් කළා.\nපසුගිය පෙබරවාරි 24 වනදා රුසියානු හමුදාව විසින් යුක්රේනයේ විශේෂ හමුදා මෙහෙයුමක් ආරම්භ කිරීමෙන් පසු රුසියානු විදේශ අමාත්‍යවරයා ඉන්දියාවට පැමිණි ප්‍රථම අවස්ථාව මෙයයි.\nඔහු ඊයේ ඉන්දියාවට පැමිණියේ චීනයේ දෙදින සංචාරයක නිරතවීමෙන් අනතුරුව යි.\nචීන විදේශ අමාත්‍ය වෑන් - යී සමඟ පැවති සාකච්ඡාවේ දී යුක්රේන සාම සාකච්ඡා පිළිබඳවද අවධානය යොමු වුණා.\nඑහි දී රුසියානු විදේශ අමාත්‍යවරයා සඳහන් කළේ, යුක්රේනය සමඟ පවතින උණුසුම් වාතාවරණය සංසිඳවීමේ සාම සාකච්ඡා තවදුරටත් ක්‍රියාත්මක කරන අතර, ජාත්‍යන්තර ප්‍රජාව සමඟ සන්නිවේදන සබඳතාව අඛණ්ඩ ව පවත්වාගෙන යන බවයි.",
       "URL": "https://www.hirunews.lk/300915/රුසියානු-විදේශ-ඇමති-ඉන්දියාවේ",
       "Category": "International News",
       "Parent URL": "https://www.hirunews.lk/international-news.php?pageID=55"
}