{
       "Source": "hirunews",
       "Timestamp": "Sunday, 02 June 2019 - 16:21",
       "Headline": "බ්‍රසීලයේ සුපිරි පාපන්දු ක්‍රීඩකයෙකුට දූෂණ චෝදනාවක්",
       "News Content": "ප්‍රංශයේදී කාන්තාවක් දූෂණය කළ බවට බ්‍රසීල සුපිරි පාපන්දු ක්‍රීඩක නෙයිමාර් ද සිල්වාට චෝදනා එල්ල වී තිබෙනවා.\nප්‍රංශයේ පැරිස් නුවර හෝටලයකදී නේමා අදාළ කාන්තාව දූෂණය කර ඇති බවට එම කාන්තාව විසින් පොලීසියට පැමිණිලි කර ඇති බවයි විදෙස් වාර්තා සඳහන් කළේ.\nකෙසේ වෙතත්, නෙයිමාර්ගේ කළමනාකාරීත්වය විසින් ඔහුට එල්ල වන මෙම චෝදනාව තරයේ ප්‍රතික්ෂේප කර තිබෙනවා.\nනෙයිමාර් මේ වන විට බ්‍රසීල ජාතික කණ්ඩායම සමඟ පුහුණුවීම්වල නිරත වන බවයි කළමනාකාරීත්වය වැඩිදුරටත් සඳහන් කර ඇත්තේ.\nමෙම කාන්තාව කප්පම් ලබා ගැනීමේ අරමුණින් මෙලෙස දූෂණ චෝදනාවක් එල්ල කරන බව නේමාගේ පියා ප්‍රකාශ කර තිබෙනවා.",
       "URL": "https://www.hirunews.lk/217581/බ්‍රසීලයේ-සුපිරි-පාපන්දු-ක්‍රීඩකයෙකුට-දූෂණ-චෝදනාවක්",
       "Category": "International News",
       "Parent URL": "https://www.hirunews.lk/international-news.php?pageID=260"
}