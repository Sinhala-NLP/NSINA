{
       "Source": "hirunews",
       "Timestamp": "Tuesday, 22 August 2023 - 15:50",
       "Headline": "කේබල් රථයක සිරවූ පාසල් ළමුන් බේරා ගැනීමට මෙහෙයුම්",
       "News Content": "පාකිස්තානයේ කේබල් රථයක පිරිසක් සිරව සිටිනවා.\nපාකිස්තානයේ Pakhtunkhwa පළාතේ පාසල් ළමුන් ප්‍රවාහනය කරමින් සිටි කේබල් රථයක් මෙලෙස සිරවීමකට ලක්ව තිබෙනවා.\nබොහෝ විට එරට පාසල් ළමුන් ප්‍රවාහනය කරනු ලබන්නේ මෙම කේබල් රථවක වන අතර අද උදෑසනත් සුපුරුදු පරිදි මෙම ප්‍රවාහනය සිදුව තිබෙනවා.\nමෙම රථය සිරවී තිබෙන්නේ අඩි 1200ක පමණ ඉහලින් වීමත් අධික සුළං තත්ත්වයත් හේතුවෙන් මුදාගැනීමේ මෙහෙයුම් අසීරු වී ඇති බවයි විදෙස් මාධ්‍ය වාර්තා කොට තිබෙන්නේ.\nකේබල් රථය සිරවන විටත් එහි ළමුන් 06ක් සහ ගුරුවරුන් 2ක් සිටි ඇති බවයි වාර්තා වෙන්නේ.\nඅසීරු කාලගුණික තත්ත්වයක් තුළ වුවත් බේරා ගැනීමේ මෙහෙයුම් ක්‍රියාත්මක වන බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/345719/කේබල්-රථයක-සිරවූ-පාසල්-ළමුන්-බේරා-ගැනීමට-මෙහෙයුම්",
       "Category": "International News",
       "Parent URL": "https://www.hirunews.lk/international-news.php?pageID=12"
}