{
       "Source": "hirunews",
       "Timestamp": "Saturday, 18 February 2017 - 14:40",
       "Headline": "ජනපති ට්‍රම්ප් සමඟ සහයෝගීතාවකට චීනය සූදානම්",
       "News Content": "ජනපති ට්‍රම්ප්ගේ ඇමරිකානු පරිපාලනය සමඟ සහයෝගයෙන් කටයුතු කිරීමට චීනය සූදානම් බව චීන විදේශ කටයුතු අමාත්‍ය වෑන් - යි ප්‍රකාශ කළා.\nඔහු මේ බව කියා සිටියේ ජර්මනියේ බොන් නුවර දී ඇමරිකානු නව රාජ්‍ය ලේකම් රෙක්ස් ටිලර්සන් සමඟ පැවති සාකච්ඡාවකින් අනතුරුවයි.\nබොන් නුවර පැවැත්වෙන ජී - 20 විදේශ අමාත්‍ය සමුළුවට සමගාමීව මෙම හමුව සිදුවී තිබෙනවා.\nඩොනල්ඩ් ට්‍රම්ප් ඇමරිකානු ජනාධිපති ධුරයට පත්වීමෙන් පසු ඇමරිකාව සහ චීනය අතර සිදුවූ ඉහළතම රාජ්‍ය තාන්ත්‍රික හමුව මෙයයි.",
       "URL": "https://www.hirunews.lk/154825/ජනපති-ට්‍රම්ප්-සමඟ-සහයෝගීතාවකට-චීනය-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=515"
}