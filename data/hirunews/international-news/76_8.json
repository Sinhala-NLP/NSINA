{
       "Source": "hirunews",
       "Timestamp": "Sunday, 05 December 2021 - 14:19",
       "Headline": "නෝර්වේ නත්තල් සාදයකින් ඔමික්‍රොන් පොකුරක්",
       "News Content": "නෝර්වේ හි ඔස්ලෝ අගනුවර පෞද්ගලික ආයතනයක පැවැත්වූ නත්තල් සාදයකින් පසු ඔමික්‍රොන් ආසාදිතයන් 13 දෙනෙකුගේ පොකුරක් ඇති වී තිබෙන බව වාර්තා වනවා.\nඑම සාදය පවත්වා ඇත්තේ දකුණු අප්‍රිකාවේ ද මෙහෙයුම් සිදුකරන ස්කාටෙක් පුනර්ජනනීය බලශක්ති සමාගම විසින්.\nසාදයට පුද්ගලයන් 120 දෙනෙකු පමණ සහභාගි වී ඇති අතර, ඉන් අඩකටවත් ඔමික්‍රොන් කොරෝනා ප්‍රභේදය ආසාදනය වී ඇති බවටයි විශ්වාස කෙරෙන්නේ.\nකෙසේ නමුත් දැනට හඳුනාගෙන ඇත්තේ 13 දෙනෙකුගේ පමණයි.\nමෙය දකුණු අප්‍රිකාවෙන් පිටත විශාලතම ඔමික්‍රොන් පොකුර ලෙස විදෙස් මාධ්‍ය හැඳ්න්වූවා.\nමේ අතර, නව කොරෝනා ප්‍රභේදය ව්‍යාප්ත වීමේ අවදානම හේතුවෙන් යුරෝපීය සමාගම් රැසක් සිය නත්තල් සාද අවලංගු කිරීමට පියවර ගෙන ඇති බව සඳහන්.",
       "URL": "https://www.hirunews.lk/290081/නෝර්වේ-නත්තල්-සාදයකින්-ඔමික්‍රොන්-පොකුරක්",
       "Category": "International News",
       "Parent URL": "https://www.hirunews.lk/international-news.php?pageID=76"
}