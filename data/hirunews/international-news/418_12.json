{
       "Source": "hirunews",
       "Timestamp": "Sunday, 26 November 2017 - 17:13",
       "Headline": "ත්‍රස්තවාදයට එරෙහිව එක්වන්නැයි ඉන්දීය අගමැති ජාත්‍යන්තරයෙන් ඉල්ලයි",
       "News Content": "විනාශකාරී ත්‍රස්තවාදය මුලිනුපුටා දැමීම සඳහා ලෝකය එක්විය යුතු කාලය එළඹ ඇති බව ඉන්දීය අග්‍රාමාත්‍ය නරේන්ද්‍ර මෝදි පවසනවා.\nඉන්දියාව දශක 4කට අධික කාලයක් ත්‍රස්තවාදී උවදුරෙන් පීඩා විදින බවයි මුම්බායි ප්‍රහාරයේ 9 වන අනුස්මරණය නිමිත්තෙන් ජාතිය ඇමතූ ඉන්දීය නායකයා කියා සිටියේ.\n2008 වසරේ නොවැම්බර් 26 වන දා මුම්බායි නගරයේ මර්මස්ථාන ඉලක්ක කරගෙන ත්‍රස්ත ප්‍රහාරයක් එල්ල වූ අතර නොවැම්බර් 29 වන දා තෙක් පැවති ප්‍රහාරයෙන් පුද්ගලයන් 160 දෙනෙකු ජීවිතක්ෂයට පත්වුණා.\nගුවන් විදුලි මාධ්‍ය ඔස්සේ ඉන්දියානුවන් ඇමතූ අග්‍රාමාත්‍ය මෝදි වැඩිදුරටත් කියා සිටියේ ත්‍රස්තවාදය ලෝක ප්‍රජාව මුලදී නොතැකූ බවයි.\nඑහෙත් අද ගෝලීය ප්‍රශ්නයක් වී ඇති ත්‍රස්තවාදය තුරන් කිරීමට සියල්ලන් එක්විය යුතු බව ඔහු සඳහන් කළා.",
       "URL": "https://www.hirunews.lk/176977/ත්‍රස්තවාදයට-එරෙහිව-එක්වන්නැයි-ඉන්දීය-අගමැති-ජාත්‍යන්තරයෙන්-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=418"
}