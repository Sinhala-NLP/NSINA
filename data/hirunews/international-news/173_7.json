{
       "Source": "hirunews",
       "Timestamp": "Thursday, 23 July 2020 - 20:41",
       "Headline": "ඇමරිකානු එෆ්.බී.අයි. ආයතනයෙන් චීනයට චෝදනා",
       "News Content": "වීසා වංචා චෝදනාවන්ට ලක්වූ චීන විද්‍යාඥවරියක් ඇමරිකාවේ සැන් ෆ්‍රැන්සිස්කෝ හි චීන කොන්සියුලර් කාර්යාලයේ සඟවා ගෙන සිටින බවට, ඇමරිකානු එෆ්.බී.අයි. ආයතනය චෝදනා කරනවා.\nදෙරට අතර මතභේදාත්මක තත්ත්වය තවදුරටත් උත්සන්න වීමට මෙම තත්ත්වය හේතුවනු ඇති බවයි විදෙස් වාර්තා පෙන්වා දෙන්නේ.\nචීන හමුදාව සමග සම්බන්ධතා පවත්නා ටැන් - ජුවාන් නම් මෙම ජෛව විද්‍යා පර්යේෂණ විද්‍යාඥවරිය ඇමරිකාවට පැමිණීමේදී අසත්‍ය තොරතුරු ලබා දී ඇති බවට ද චෝදනා එල්ල වනවා.\nඇමරිකාවේ බුද්ධිමය දේපල හා පෞද්ගලික තොරතුරු ආරක්ෂා කර ගැනීම සඳහා බව පවසමින් මීට දින කිහිපයකට පෙර හූස්ටන්හි චීන තානාපති කාර්යාලය ද පැය 72ක් තුළ වසා දමන ලෙස ඇමරිකානු රජය දැනුම් දුන්නා.",
       "URL": "https://www.hirunews.lk/246258/ඇමරිකානු-එෆ්-බී-අයි-ආයතනයෙන්-චීනයට-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=173"
}