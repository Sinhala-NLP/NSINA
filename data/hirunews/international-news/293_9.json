{
       "Source": "hirunews",
       "Timestamp": "Sunday, 03 February 2019 - 8:57",
       "Headline": "ඉන්දියාවේ දුම්රියක් පීලිපැන හයක් මරුට",
       "News Content": "බිහාර් ප්‍රාන්තයේ ජෝග්බානි නුවර සිට නවදිල්ලි අගනුවර බලා පැමිණෙමින් තිබූ අධිවේගී දුම්රියක් බිහාරයේ වෛශාලි ප්‍රදේශයේදී පීලිපැනීමට ලක්වීමෙන් එහි ගමන්ගත් මගීන් හයදෙනෙකු ජීවිතක්ෂයට පත්වී තිබෙනවා.\nඅද අලූයම මෙලෙස අනතුරට ලක්වූ සීමන්චාල් අධිවේගී දුම්රියේ සිටි තවත් 14 දෙනෙකු තුවාල ලැබූ බව ඉන්දීය මාධ්‍ය සඳහන් කළා.\nදුම්රියේ මැදිරි 9 ක්, පීලිපැන ඇති අතර, ඉන් 3 ක් උඩුයටිකුරුව පෙරළී ඇති බව සඳහන්.\nපෙරළුණු මැදිරියකට අයෙක් යටවී ඇති බව වාර්තා වන අතර, ඒ අනුව මරණ සංඛ්‍යාව ඉහළ යා හැකි බවයි බලධාරීන් ප්‍රකාශ කළේ.",
       "URL": "https://www.hirunews.lk/209614/ඉන්දියාවේ-දුම්රියක්-පීලිපැන-හයක්-මරුට",
       "Category": "International News",
       "Parent URL": "https://www.hirunews.lk/international-news.php?pageID=293"
}