{
       "Source": "hirunews",
       "Timestamp": "Wednesday, 08 September 2021 - 11:03",
       "Headline": "ඉන්දියාවේ කොරෝනා ආසාදිතයින් සහ මරණ යළි වැඩි වෙයි",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයින් 37,875ක් වාර්තා වී තිබෙනවා.\nඑය පෙර දිනට වඩා සියයට 21යි දශම 3ක වැඩිවීමක් බවයි ඉන්දීය සෞඛ්‍ය අමාත්‍යාංශය ප්‍රකාශ කළේ.\nඑමෙන්ම, ගත වූ පැය 24 තුළ ඉන්දියාවෙන් කොරෝනා මරණ 369ක් ද වාර්තා වුණා.\nමේ වනවිට ඉන්දියාවේ සමස්ත ආසාදිතයින් සංඛ්‍යාව තුන්කෝටි අනූඑක් ලක්ෂය ඉක්මවන අතර, මරණ සංඛ්‍යාව 441,411ක්.\nනැවතත් වැඩි ම ආසාදිතයින් සහ මරණ සංඛ්‍යාවක් වාර්තා වන්නේ කේරල ප්‍රාන්තයෙන්.\nමහාරාෂ්ට්‍ර, තමිල්නාඩු, මීසෝරාම් සහ ආන්ද්‍ර ප්‍රදේශ් ප්‍රාන්තවලින් ඊළඟට වැඩි ම දෛනික ආසාදිතයින් වාර්තා වෙනවා.",
       "URL": "https://www.hirunews.lk/281664/ඉන්දියාවේ-කොරෝනා-ආසාදිතයින්-සහ-මරණ-යළි-වැඩි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=96"
}