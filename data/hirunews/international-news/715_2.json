{
       "Source": "hirunews",
       "Timestamp": "Wednesday, 29 July 2015 - 10:42",
       "Headline": "ටොන් 9ක් බර ට්‍රක් රථයෙන් තැබූ ලෝක වාර්තාව",
       "News Content": "විස්මිත ක්‍රියාකාරකම් සදහා දක්ෂයෙකු ලෙස නමක් දිනගෙන සිටින ඇමෙරිකානු ජාතික ග්‍රෙග් ගොඩ්ෆ්‍රී විසින් පසුගිය දිනෙක ටොන් 9ක් බරැති ට්‍රක් රථයකින් ලෝක වාර්තාවක් පිහිටුවා තිබෙනවා. ඒ අඩි 166ක පිම්මක් පැනලයි. මීට පෙර මෙම විස්මිත ක්‍රියාවට සමාන ට්‍රක් රථ පැනීමට වාර්තා වී තිබුණ් අඩි 62ක් පමණයි. නව වාර්තාව පිහිට වූ ගොඩ්ෆ්‍රී එම පිම්ම ගැනීම සදහා ට්‍රක් රථය පැයට සැතපුම් 70ක පමණ වේගයකින් රථය ධාවනය කර තිබෙනවා. අනතුරුව වේගයෙන් පැමිණි ට්‍රක් රථය පස් වැටිය තරණය කර අඩි සියයක දුරින් තිබූ අනෙක් පස් වැටිය කරා ළගාවූයේ තත්ත්පර ගණනකින්.\nඑම වීඩියෝව පහතින් නරඹන්න....",
       "URL": "https://www.hirunews.lk/114008/ටොන්-9ක්-බර-ට්‍රක්-රථයෙන්-තැබූ-ලෝක-වාර්තාව",
       "Category": "International News",
       "Parent URL": "https://www.hirunews.lk/international-news.php?pageID=715"
}