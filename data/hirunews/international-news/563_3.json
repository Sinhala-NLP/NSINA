{
       "Source": "hirunews",
       "Timestamp": "Saturday, 05 November 2016 - 18:25",
       "Headline": "රිලවෙක් ඩොනල්ඩ් ට්‍රම්ප්ගේ ඇගට පනී",
       "News Content": "මෙවර අමරිකා ජනාධිපතිවරණයෙන් ඩොනල්ඩ් ට්‍රම්ප් ජයග්‍රහණය කරන බවට චීනයේ අනාවැකි පළ කරන රිලවෙකු ඉගි පළකර තිබෙනවා.\nඩොනල්ඩ් ට්‍රම්ප් සහ හිලරි ක්ලින්ටන්ගේ අනුරූ දෙකකින් ට්‍රම්ප්ගේ ඡායාරූපයට මෙම රිළවා සංඥා කර ඇති බවයි විදෙස් පුවත් සේවාවල දැක්වෙන්නේ.\nජෙඩා නමින් හඳුන්වන 5 හැවිරිදි රිළවා සාර්ථක අනාවැකි පළකරන බවට ප්‍රසිද්ධියක්  හිමිකරගෙන සිටින සත්වයෙක් බව ද සඳහන්.\nවසර ආරම්භයේ පැවති යුරෝපා පාපන්දු තරගාවලියේදී ජයග්‍රහණය කරන කණ්ඩායම ද එම සත්වයා නිවැරදිව හෙළිකර තිබු බවයි විදෙස් පුවත් සේවා අනාවරණ කලේ.\nරිළවාගේ හිමිකරුවා විසින් චීනයේ උද්‍යානයක අමරිකා ජනාධිපතිවරණ අපෙක්ෂකයන් දෙදෙනාගේ අනුරූ තබා ජයග්‍රහණය කරන අය පෙන්වන ලෙසට රිළවාට සංඥා කර තිබෙනවා.\nඅනතුරුව එම සත්වයා ඩොනල්ඩ් ට්‍රම්ප්ගේ අනුරුවට පැන එය වැළඳගෙන ඇතැයි සඳහන්.",
       "URL": "https://www.hirunews.lk/146908/රිලවෙක්-ඩොනල්ඩ්-ට්‍රම්ප්ගේ-ඇගට-පනී",
       "Category": "International News",
       "Parent URL": "https://www.hirunews.lk/international-news.php?pageID=563"
}