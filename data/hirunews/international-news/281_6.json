{
       "Source": "hirunews",
       "Timestamp": "Thursday, 21 March 2019 - 7:20",
       "Headline": "ළමයින් 51 දෙනෙකු සමඟ ඉතාලියේදී බස් රථයක් පැහැරගනී",
       "News Content": "ඉතාලියේ මිලානෝ නගරය ආසන්නයේදී පාසල් සිසුන් 51 දෙනෙකු රැගත් බස් රථයක් පැහැරගෙන තිබෙනවා.\nඑම බස් රථයේ රියදුරු විසින්ම සිසුන්ට තර්ජනය කර මෙම බස් රථය පැහැරගෙන ඇති බවටයි වාර්තාවන්නේ.\nබස් රථය පැහැරගත් පුද්ගලයා එය තුළ සිසුන් සිටියදී එයට ගිනි තබා ඇති බව සඳහන්.\nකෙසේ වෙතත් එරට පොලීසියේ මැදිහත්වීමෙන් බස් රථයේ පිටුපස වීදුරුව කඩා ළමයින් බේරාගෙන ඇති බව විදෙස් මාධ්‍ය වාර්තා කළා.\nබස් රථය ගිනි තැබීම හේතුවෙන් ඇතිවූ ස්වසන ආබාධ නිසා පාසල් සිසුන් 14 දෙනෙකු පමණ රෝහල් ගත කර තිබෙනවා.\nබස් රථය පැහැරගත් 47 හැවිරිදි පුද්ගලයා සෙනෙගල් රාජ්‍යයේ සිට ඉතාලියට සංක්‍රමණය වූවෙක් බවයි වාර්තාවන්නේ.",
       "URL": "https://www.hirunews.lk/212842/ළමයින්-51-දෙනෙකු-සමඟ-ඉතාලියේදී-බස්-රථයක්-පැහැරගනී",
       "Category": "International News",
       "Parent URL": "https://www.hirunews.lk/international-news.php?pageID=281"
}