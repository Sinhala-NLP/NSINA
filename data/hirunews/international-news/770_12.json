{
       "Source": "hirunews",
       "Timestamp": "Tuesday, 06 January 2015 - 14:30",
       "Headline": "ඉස්ලාම් හිතවාදීන් සහ විරුද්ධවාදීන් ජර්මනියේ විරෝධතාවල.",
       "News Content": "යුරෝපයේ ඉස්ලාම් ව්‍යාප්තියට එරෙහිව සහ ඉස්ලාම් හිතවාදී කණ්ඩායම් ජර්මනියේ නගර රැසක ඊයේ (05) විරෝධතාවයේ නිරත වුණා. බටහිර ඉස්ලාමීයකරණයට එරෙහි යුරෝපයේ හිතෛෂීන් නැමති සංවිධානය මේ ආකාරයේ විරෝධතා සතියක පමණ කාලයක් පවත්වනු ලැබුවා. එහෙත් බ්‍රස්ඩෙන් නුවර ඊයේ පැවැති ඉස්ලාම් විරෝධී රැළියට 18,000කට අධික පිරිසක් සහභාගි වූ බවයි විදෙස් වාර්තා සඳහන් කළේ. ඊට අමතරව බර්ලින්, කොලෝන්, ස්ටුට්ගාට් නගරවලට එවැනි විරෝධතා රැළි පැවැති බව වාර්තා වුණා. ඔවුන් ජර්මනියේ නීතිවිරෝධී සංක්‍රමණයට එරෙහිව ද එහිදී හඬ නැගුවා. කෙසේ නමුත්, ඉස්ලාම්වරුන් සමඟ සහජීවනය අපේක්ෂා කරන 5000ක පමණ පිරිසක් බර්ලින් නුවර දී ඉස්ලාම් විරෝධීන්ගේ පෙළපාලියක් වෙනත් මඟකට හැරවූ බව සදහන්.",
       "URL": "https://www.hirunews.lk/100747/ඉස්ලාම්-හිතවාදීන්-සහ-විරුද්ධවාදීන්-ජර්මනියේ-විරෝධතාවල",
       "Category": "International News",
       "Parent URL": "https://www.hirunews.lk/international-news.php?pageID=770"
}