{
       "Source": "hirunews",
       "Timestamp": "Tuesday, 11 June 2019 - 11:07",
       "Headline": "වත්කම් හෙළි කිරීම සඳහා අගමැති ඉම්රාන් ඛාන්ගෙන් පාකිස්තානුවන්ට කාල විරාමයක්",
       "News Content": "සඟවාගෙන සිටින වත්කම් හෙළිදරව් කිරීම සඳහා පාකිස්තාන අග්‍රාමාත්‍ය ඉම්රාන් ඛාන් එරට වැසියන්ට මේ මස 30 වන දා දක්වා කල් ලබාදී තිබෙනවා.\nඑහිදී ඔහු විශේෂයෙන් සඳහන් කළේ බෙනාමි ගිණුම් ලෙස පාකිස්තානයේ ක්‍රියාත්මක වන වත්කම් හෙළිදරව් කර ගැනීමට එමගින් අපේක්ෂා කරන බවයි.\nබෙනාමි යනු කිසිවෙකුගේ වත්කම් අයිතියේ වෙනසකින් තොරව තුන් වන පාර්ශවයක් සන්තකයේ රදවා ගැනීමයි.\nරට මූල්‍ය අර්බුදයකට මුහුණ දී ඇති අවස්ථාවක ආර්ථිකය ගොඩගැනීම සඳහා සියල්ලන් එක් කර ගැනීමට මෙම පියවර ගන්නනා බව අගමැති ඉම්රාන් ඛාන් සඳහන් කළා.\nබදු නොගෙවන තුන් වන පාර්ශවයේ ගිණුම් මගින් පාකිස්තාන රජයට වාර්ෂිකව රුපියල් බිලියන 4000ක ධනයක් අහිමි වන බව ද ඔහු කියා සිටියා.\nජුනි 30 වන දා වන විට එලෙස වත්කම් හෙළි නොකරන පුද්ගලයන්ට එරෙහිව නීතිමය ක්‍රියාමාර්ග ගැනීමට නියමිතයි.",
       "URL": "https://www.hirunews.lk/218173/වත්කම්-හෙළි-කිරීම-සඳහා-අගමැති-ඉම්රාන්-ඛාන්ගෙන්-පාකිස්තානුවන්ට-කාල-විරාමයක්",
       "Category": "International News",
       "Parent URL": "https://www.hirunews.lk/international-news.php?pageID=258"
}