{
       "Source": "hirunews",
       "Timestamp": "Saturday, 11 June 2022 - 15:48",
       "Headline": "චීනයේ අවන්හලකදී කාන්තාවන් දෙදෙනෙකුට පහරදුන් 9 දෙනෙකු අත්අඩංගුවට",
       "News Content": "උතුරු චීනයේ හෙබෙයි ප්‍රාන්තයේ අවන්හලකදී කාන්තාවන් පිරිසකට ලිංගික අතවර සිදුකර පහරදීමක් සම්බන්ධයෙන් සමාජ මාධ්‍යයේ හුවමාරු වන වීඩියෝවකට අදාළව සැකකරුවන් 9 දෙනෙකු අත්අඩංගුවට ගෙන තිබෙනවා.\nකාන්තාවන් පිරිසක් අවන්හලක ආහාර ගනිමින් සිටියදී පුද්ගලයෙකු ඇයට ලිංගික අතවර කිරීමට උත්සාහ දරා ඇති අතර එහිදී ඇය එම පුද්ගලයා පසෙකට තල්ලු කරන ආකාරය අදාළ වීඩියෝ පටයේ දැක්වෙනවා.\nකෙසේ වෙතත්, පසුව එම පුද්ගලයා අවන්හලේ සිටි පිරිසක් සමග එක්ව කාන්තාවට සහ ඇය සමග සිටි තවත් කාන්තාවකට පහරදී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/306842/චීනයේ-අවන්හලකදී-කාන්තාවන්-දෙදෙනෙකුට-පහරදුන්-9-දෙනෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=45"
}