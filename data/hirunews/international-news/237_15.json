{
       "Source": "hirunews",
       "Timestamp": "Monday, 16 September 2019 - 9:09",
       "Headline": "ඉන්දියාවේ ගෝදාවරී ගංඟාවේ බෝට්ටුවක් පෙරළී 12 දෙනෙකු ජීවිතක්ෂයට",
       "News Content": "ඉන්දියාවේ ආන්ද්‍ර ප්‍රදේශ් ප්‍රාන්තයේ ගෝදාවරී ගංඟාවේ බෝට්ටුවක් පෙරළීමෙන් පුද්ගලයන් 12 දෙනෙකු ජීවිතක්ෂයට පත්ව තිබෙනවා.\nසින්ගානාපල්ලි සිට පාපිකොන්ඩොලු බලා යාත්‍රා කරමින් තිබූ සංචාරක බෝට්ටුවක් මෙලෙස අනතුරට ලක්ව ඇති බවයි විදෙස් වාර්තා සඳහන් කළේ.\nඅනතුර සිදුවන අවස්ථාවේ බෝට්ටුවේ මගීන් 50 දෙනෙකු සහ කාර්ය මණ්ඩල සාමාජිකයන් 11 දෙනෙකු සිට තිබෙනවා.\nඉන් 24 දෙනෙකු මේ වනවිටත් මුදාගෙන ඇති අතර, සෙසු පිරිස සොයා සෝදිසි මෙහෙයුම් සිදුකරන බවයි ඉන්දිය වාර්තා සඳහන් කළේ.\nසෝදිසි මෙහෙයුම් සඳහා ගුවන් යානා දෙකක්ද යොදවා ඇති බව එම වාර්තා වැඩිදුරටත් ප්‍රකාශ කළා.",
       "URL": "https://www.hirunews.lk/224370/ඉන්දියාවේ-ගෝදාවරී-ගංඟාවේ-බෝට්ටුවක්-පෙරළී-12-දෙනෙකු-ජීවිතක්ෂයට",
       "Category": "International News",
       "Parent URL": "https://www.hirunews.lk/international-news.php?pageID=237"
}