{
       "Source": "hirunews",
       "Timestamp": "Wednesday, 13 November 2019 - 15:03",
       "Headline": "බොලිවියාවට අතුරු ජනපතිනියක්",
       "News Content": "බොලිවියානු ජනාධිපතිවරයා ඉල්ලා අස්වීමත් සමඟ එරට විපක්ෂය නියෝජනය කරන සෙනෙට් සාමාජිකාවක වූ ජෙනී අනේස් එරට අතුරු ජනාධිපතිවරිය ලෙස ඇය විසින්ම ප්‍රකාශයට පත් කර තිබෙනවා.\nඑම පත්වීම එරට අධිකරණයද අනුමත කර ඇති අතර, කඩිනමින් යළි ජනාධිපතිවරණයක් පැවැත්වීමට කටයුතු කරන බවයි ඇය සඳහන් කළේ.\nමේ අතර මෙක්සිකෝවට පලාගිය බොලිවියාවේ හිටපු ජනාධිපති ඊවෝ මොරාලේස්, එරට දේශපාලන රැකවරණය ඉල්ලා තිබෙනවා.\nඅවස්ථා දෙකකදී බොලිවියාවේ ජනාධිපති ධුරය හෙබවූ ඔහු මෙලෙස මෙක්සිකෝවට පලා ගියේ එල්ලවූ ජනතා විරෝධයත් සමඟයි.",
       "URL": "https://www.hirunews.lk/228211/බොලිවියාවට-අතුරු-ජනපතිනියක්",
       "Category": "International News",
       "Parent URL": "https://www.hirunews.lk/international-news.php?pageID=223"
}