{
       "Source": "hirunews",
       "Timestamp": "Tuesday, 26 December 2017 - 10:45",
       "Headline": "දේශපාලන ගමනට පෙර රැජිණිඛාන්ත් රසිකයන් හමුවේ",
       "News Content": "තමිල්නාඩු දේශපාලනයට අවතීර්ණවීමට සැරසෙන කොලිවුඞ් පුරයේ සුපිරි සිනමා තරුව රැජිණි ඛාන්ත් අද චෙන්නායි නුවර දී සිය රසිකයින් හමුවුණා.\nදින 6ක් තිස්සේ ඔහු මෙලෙස තම අනුගාමිකයන් මුණගැසෙන රැජිණි ඛාන්ත් තමා දේශපාලනයට පිවිසෙන්නේ ද නැද්ද යන්න පිළිබදව දෙසැම්බර් 31 වන දා ප්‍රකාශයක් කිරීමට නියමිතයි.\nඔහු දැනටමත් දේශපාලනයට පිවිසීමට තීරණය කර ඇති බව බොහෝ දෙනාගේ අදහස වන අතර, ඔහුගේ ගමන් මඟ කුමක් ද යන්න දෙසැම්බර් 31 වන දා දැන ගැනීමට හැකි වනු ඇති.\nදශක 4ක් තිස්සේ තමිල්නාඩු දෙමළ චිත්‍රපට රැසක වීරයා වූ රැජිණි ඛාන්ත්, තමිල්නාඩු වැසියන් සලකන්නේ දේවත්වයෙන්.\n67 හැවිරිදි රැජිණි ඛාන්ත් ඔහුගේ රසිකයන් විසින් හඳුන්වනු ලබන්නේ තලෙයිවර් හෙවත් සුපිරි නායකයා ලෙසයි.\nඔහුගේ මෙම නව තීරණයත් සමඟ දේශපාලන වේදිකාව උණුසුම් කිරීමට සමත්ව ඇති බවයි විදෙස් මාධ්‍ය වාර්තා කර ඇත්තේ.\nඒ අනුව 31 වැනිදායින් පසුව ඔහුගේ දේශපාලන පක්ෂය මෙන්ම ලකුණ පිළිබඳවද මේ වනවිට තමිල්නාඩුව පුරා ඉඟි පලවෙමින් තිබෙනවා.\nකෙසේ වෙතත් දේශපාලනය පිළිබඳව මීට පෙර අදහස් දැක්වූ සුපිරි නළු රැජිනි ඛාන්ත් ප්‍රකාශ කරන්නේ තමන් කිසිදු අවස්ථාවක දේශපාලනයට නොපිවිසෙන බවයි.\nමීට වසර ගණනාවකට පෙර අත්වැරදීමකින් තමන් දේශපාලන පක්ෂයක් සඳහා කළ උපකාරයක් පිළිබඳව තමන් පසුතැවෙන බවද ඔහු ප්‍රකාශ කළා.\nඑහිදී අදහස් දැක්වූ රැජිනි.",
       "URL": "https://www.hirunews.lk/179346/දේශපාලන-ගමනට-පෙර-රැජිණිඛාන්ත්-රසිකයන්-හමුවේ",
       "Category": "International News",
       "Parent URL": "https://www.hirunews.lk/international-news.php?pageID=410"
}