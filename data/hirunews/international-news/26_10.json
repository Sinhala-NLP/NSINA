{
       "Source": "hirunews",
       "Timestamp": "Sunday, 23 October 2022 - 21:30",
       "Headline": "චීන කොමියුනිස්ට් පක්ෂයේ දේශපාලන මණ්ඩලයට නව සාමාජිකයන් 25ක්",
       "News Content": "ෂී ජින් පින්ග් තුන්වන වරටත් ජනාධිපති ධූරයට තේරී පත්වීමෙන් පසු චීන කොමියුනිස්ට් පක්ෂ සම්මේලනයේ දේශපාලන මණ්ඩලයට නව සාමාජිකයන් 25 දෙනෙකු පත් කර තිබෙනවා.\nඑහි බහුතරය මීට පෙර කොමියුනිස්ට් පක්ෂයේ දේශපාලන මණ්ඩලය නියෝජනය කළ අය නොවීම විශේෂත්වයක්.\nඑමෙන්ම කිසිදු කාන්තාවක් දේශපාලන මණ්ඩලයට ඇතුළත් කර නැහැ.\nඒ සම්බන්ධයෙන් දැඩි විවේචන එල්ල වෙමින් ඇති අතර විදෙස් වාර්තා සදහන් කරන්නේ කොමියුනිස්ට් පක්ෂයේ දේශපාලන මණ්ඩලයට ස්ත්‍රී නියෝජනයක් ඇතුළත් නොවී ඇත්තේ වසර 25 කට පසුව බවයි.\nඑය එහි නියමයන්ට පටහැනි බවටත් ස්ත්‍රීන්ට එරෙහි වෙනස් කොට සැලකීමක් බවටත් පක්ෂ ක්‍රියාකාරිකයන් රැසක් චෝදනා කර තිබෙනවා.\nකාන්තාවන්ට සහ පුරුෂයන්ට සමානව සැළකීම චීන රජයේ ප්‍රතිපත්තිය බවට ජනාධිපති ෂී ජින් පින්ග් පක්ෂ සම්මේලනයේ දී ප්‍රකාශ කර ඇතත් වත්මන් චීන කොමියුනිස්ට් පක්ෂය දේශපාලන වශයෙන් කාන්තාවන්ට නිසි නියෝජනයක් ලබා දීමට සූදානම් නොමැති බව මින් පෙනීයන බවයි දේශපාල විචාරකයින් පෙන්වා දෙන්නේ.",
       "URL": "https://www.hirunews.lk/318648/චීන-කොමියුනිස්ට්-පක්ෂයේ-දේශපාලන-මණ්ඩලයට-නව-සාමාජිකයන්-25ක්",
       "Category": "International News",
       "Parent URL": "https://www.hirunews.lk/international-news.php?pageID=26"
}