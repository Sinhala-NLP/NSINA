{
       "Source": "hirunews",
       "Timestamp": "Friday, 27 July 2018 - 8:53",
       "Headline": "ෆේස්බුක් අගය අඩුවෙයි",
       "News Content": "ලොව වඩාත්ම ප්‍රචලිත සමාජ මාධ්‍යය වන ෆේස්බුක් හි වෙළදපොල අගය දිනක් තුළදී ඇමරිකානු ඩොලර් බිලියන 120 කින් පහත වැටී තිබෙනවා.\nෆේස්බුක් ආයතනය ඊයේ සිය ආයෝජකයන්ට අනතුරු ඇගවූයේ සමාගමේ ආදායම් ජනනය මන්දගාමී වී ඇති අතර, වියදම් ඉහළ ගොස් ඇති බවයි.\nඒ සමගම එහි කොටස් අගය සියයට 19 කින් පහත වැටුණු බවයි වාර්තා වන්නේ.\nෆේස්බුක් ආයතනය පසුගිය කාලය තුළ පරිශීලකයන්ගේ දත්ත අවභාවිතය සහ ව්‍යාජ පුවත් සංසරණය වීම සම්බන්ධයෙන් ගැටලූ රැසකට මුහුණ දුන්නා.\nඑහි වියදම් ඉහළ යාමට එක් හේතුවක් වී ඇත්තේ ද මෙලෙස ව්‍යාජ සහ හානිකර පුවත් අධීක්ෂණය සදහා නව පියවර ගැනීමට සිදුවීමයි.",
       "URL": "https://www.hirunews.lk/196173/ෆේස්බුක්-අගය-අඩුවෙයි",
       "Category": "International News",
       "Parent URL": "https://www.hirunews.lk/international-news.php?pageID=348"
}