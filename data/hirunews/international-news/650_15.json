{
       "Source": "hirunews",
       "Timestamp": "Friday, 01 April 2016 - 10:50",
       "Headline": "බ්‍රසල්ස් ගුවන්තොටුපල අද විවෘත වේ",
       "News Content": "පසුගිය මාර්තු 22 වනදා අයි එස් අනුගාමිකයන්ගේ ප්‍රහාරයකට ලක් වූ බ්‍රසල්ස්් නුවර - සැවෙන්ටම් ජාත්‍යන්තර ගුවන්තොටුපල අද සන්ධ්‍යාවේ යළි විවෘත කෙරෙන බව බෙල්ජියම් බලධාරින් ප්‍රකාශ කළා.\nබ්‍රසල්ස් ගුවන්තොටුපලට සහ උමං දුම්රියපොලට එල්ල වූ මරාගෙන මැරෙන ප්‍රහාරවලින් පුද්ගලයන් 32 දෙනෙකු ජීවිතක්ෂයට පත්වූ අතර තවත් සිය ගණනක් තුවාල ලැබුවා.\nඉන් අනතුරුව, ගුවන්තොටුපලේ පිටවන සහ පැමිණෙන සියලූම ගුවන් ගමන් අත්හිටුවනු ලැබූ අතර, අද විවෘත වන්නේ එහි ධාරිතාවෙන් සියයට 20 ක් පමණක් බව සදහන්.\nකෙසේ නමුත්, පැයකට මගීන් 800 ක් පමණ පිටත් කළ හැකි ආකාරයෙන් ගුවන්තොටුපලේ මෙහෙයුම් අද සිට ක්‍රියාත්මක කිරීමට සූදානම් බවයි බෙල්ජියම් බලධාරින් ප්‍රකාශ කළේ.",
       "URL": "https://www.hirunews.lk/129870/බ්‍රසල්ස්-ගුවන්තොටුපල-අද-විවෘත-වේ",
       "Category": "International News",
       "Parent URL": "https://www.hirunews.lk/international-news.php?pageID=650"
}