{
       "Source": "hirunews",
       "Timestamp": "Friday, 27 April 2018 - 19:32",
       "Headline": "න්‍යෂ්ටික අවි අත්හරින්න උතුරු සහ දකුණු කොරියාව එකඟතාවක",
       "News Content": "කොරියානු අර්ධද්වීපය න්‍යෂ්ටික අවිවලින් තොර කලාපයක් බවට පත් කිරීමට උතුරු සහ දකුණු කොරියානු නායකයින් එකඟතාව පළ කර තිබෙනවා.\nඋතුරු කොරියානු නායක, කිම් ජොං අන්, අද පැන්මුන්ජොම් නගරයට පැමිණියේ 1953 වසරේ කොරියානු යුද්ධය අවසන් වීමෙන් පසු ප්‍රථම වරට දකුණු කොරියානු දේශසීමාව තරණය කළ උතුරේ ජනාධිපතිවරයා ලෙසයි.\nඑහිදී දකුණු කොරියානු ජනාධිපති මූන් ජේ ඉන් උණුසුම් අයුරින් ඔහු පිළිගත්තා.\nඔවුන් අතර සුහද සාකච්ඡා ආරම්භ වුණේ ඉන් අනතුරුවයි.\nමෙහිදී දකුණු කොරියානු නායකයා තමන්ට උතුරට පැමිණිය හැක්කේ කවදා ද යනුවෙන් විමසා ඇති අතර එහිදී උතුරු කොරියානු නායක කිම් ජොං අන්, සිය නිල මන්දිරය වන බ්ලූ හවුස් හෙවත් නීල මන්දිරය වෙත පැමිණෙන්නැයි ඔහුට ආරාධනා කර තිබෙනවා.",
       "URL": "https://www.hirunews.lk/189425/න්‍යෂ්ටික-අවි-අත්හරින්න-උතුරු-සහ-දකුණු-කොරියාව-එකඟතාවක",
       "Category": "International News",
       "Parent URL": "https://www.hirunews.lk/international-news.php?pageID=372"
}