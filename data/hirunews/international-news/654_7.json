{
       "Source": "hirunews",
       "Timestamp": "Monday, 21 March 2016 - 14:05",
       "Headline": "උතුරු කොරියාවෙන් න්‍යෂ්ටික මිසයිලයක්",
       "News Content": "උතුරු කොරියාව තවත් න්‍යෂ්ටික මිසයිල අත්හදාබැලීමකට සූදානම් වන බවට තොරතුරු වාර්තාවනවා.\nඑය මොවුන්ගේ පස්වන මිසයිල අත්හදාබැලීම වනු ඇති.\nකෙසේ වෙතත් මෙම න්‍යෂ්ටික මිසයිල අත්හදාබැලීම පිළිබඳව අවධානයෙන් පසුවන බවයි දකුණු කොරියාව ප්‍රකාශ කළේ.\nඋතුරු කොරියාව සිය හතරවන මිසයිල අත්හදාබැලීම පසුගිය සිකුරාදා සිදුකළා.\nඔවුන් කෙටි දුර බැලැස්ටික් මිසයිල දෙකක් අත්හදා බලා තිබෙනවා.\nඑම අත්හදාබැලීමත් සමඟ ජගත් සංවිධානය ප්‍රමුඛ බටහිර රටවල් මොවුන්ට නව සම්බාධක පනවනු ලැබුවා.\nදකුණු කොරියාව ප්‍රකාශ කළේ උතුරු කොරියාව සිය පස්වන න්‍යෂ්ටික මිසයිල අත්හදාබැලීම සඳහා සූදානම් වන ආකාරය චන්ද්‍රිකා ඡායාරූප මගින් දැනටමත් තහවුරු කරගෙන ඇති බවයි.",
       "URL": "https://www.hirunews.lk/129022/උතුරු-කොරියාවෙන්-න්‍යෂ්ටික-මිසයිලයක්",
       "Category": "International News",
       "Parent URL": "https://www.hirunews.lk/international-news.php?pageID=654"
}