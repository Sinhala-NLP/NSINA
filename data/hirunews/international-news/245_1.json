{
       "Source": "hirunews",
       "Timestamp": "Saturday, 17 August 2019 - 9:54",
       "Headline": "‘‘විකිණීමට නොවේ. ’’ - ග්‍රීන්ලන්තය ට්‍රම්ප්ට කියයි",
       "News Content": "ලොව විශාලතම දූපත වන ආක්ටික් සාගරයේ පිහිටි ග්‍රීන්ලන්තය ව්‍යාපාර සඳහා විවෘත වන නමුදු එය කිසිවෙකුට විකිණීම සඳහා ඉඩ නොදෙන බව ග්‍රීන්ලන්තයේ විදේශ කටයුතු ඇමතිනී ඈන් ලෝන් බැගර් පවසනවා.\nඇය මේ බව කියා සිටියේ ග්‍රීන්ලන්තය මිලදී ගැනීම සඳහා පවතින හැකියාව පිළිබදව සොයා බලන්නැයි ඇමරිකානු ජනාධිපති ඩොනල්ඩ් ට්‍රම්ප් සිය උපදේශකයන්ට පැවසූ බව හෙළිදරව් වීමත් සමඟයි.\nග්‍රීන්ලන්තය මිලදී ගැනීමට ජනපති ට්‍රම්ප් උත්සාහ කරන බව හෙළිදරව් කළේ ඇමරිකානු වෝල් ස්ට්‍රීට් ජර්නල් පුවත්පත මගින්. ඩෙන්මාර්කය යටතේ ක්‍රියාත්මක ස්වයං පාලනයක් සහිත ග්‍රීන්ලන්තයේ 56,000ක ජනගහනයක් වෙසෙන අතර ඉන් බහුතරයක් ස්වදේශික ගෝත්‍රික ජනතාවයි.",
       "URL": "https://www.hirunews.lk/222396/විකිණීමට-නොවේ-ග්‍රීන්ලන්තය-ට්‍රම්ප්ට-කියයි",
       "Category": "International News",
       "Parent URL": "https://www.hirunews.lk/international-news.php?pageID=245"
}