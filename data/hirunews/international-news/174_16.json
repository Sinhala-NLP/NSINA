{
       "Source": "hirunews",
       "Timestamp": "Sunday, 12 July 2020 - 9:24",
       "Headline": "ඩිස්නිලන්තය යළි ඇරේ",
       "News Content": "කොවිඞ් 19 ගෝලීය වසංගතය හේතුවෙන් වසා දැමුණු ඇමරිකාවේ ෆ්ලොරිඩා ප්‍රාන්තයේ ඕලැන්ඩෝ හි පිහිටි ඩිස්නිලන්තය ඊයේ නැවතත් මහජනතාව සඳහා විවෘත කෙරුණා.\nඒ සමඟම මුහුණු ආවරණ පැළඳි සිය ගණනක් ජනයා ඩිස්නි - විස්මලන්තය නැරඹීම සඳහා සමාජ දුරස්ථභාවය රකිමින් පෙළගැසී සිටි බවයි විදෙස් වාර්තා සඳහන් කළේ.\nඇතැම් අය සිය මුහුණු ආවරණ සමඟ ඩිස්නිලන්තයට ආවේනික මිකී මවුස්ගේ කන් පැළඳ සිටි බව සඳහන්.\nඩිස්නිලන්තය යළි විවෘත වූයේ ෆ්ලොරිඩා ඇතුලු ඇමරිකාවේ ප්‍රාන්ත රැසක කොරෝනා වෛරස් ආසාදිතයන් කැපී පෙනෙන ලෙස ඉහළ යමින් තිබියදියි.\nවෛරසයේ ව්‍යාප්තිය ඉහළ ගියද සෞඛ්‍ය මාර්ගෝපදේශ පිළිපදිමින් එය පාලනය කිරීමේ හැකියාව පවතින බව ලෝක සෞඛ්‍ය සංවිධානය ප්‍රකාශ කළා.",
       "URL": "https://www.hirunews.lk/245275/ඩිස්නිලන්තය-යළි-ඇරේ",
       "Category": "International News",
       "Parent URL": "https://www.hirunews.lk/international-news.php?pageID=174"
}