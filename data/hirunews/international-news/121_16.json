{
       "Source": "hirunews",
       "Timestamp": "Tuesday, 20 April 2021 - 15:14",
       "Headline": "හොංකොං දිවයින ඉන්දියාවෙන් පැමිණෙන ගුවන් ගමන් නවතයි",
       "News Content": "ඉන්දියාවේ නවදිල්ලි නුවර සිට පැමිණි මගී ගුවන් යානයක සිටි 49 දෙනෙකු කොරෝනා ආසාදිතයින් ලෙස හඳුනා ගැනීමත් සමඟ ඉන්දියාවේ සිට පැමිණෙන සියළුම මගී ගුවන් යානා නතර කිරීමට හොංකොං දිවයිනේ පරිපාලනය තීරණය කර තිබෙනවා.\nපසුගිය 4 වන දා ඉන්දියානු විස්තාරා ගුවන් සේවයට අයත් යානයකින් ඔවුන් හොංකොං දිවයිනට පැමිණ ඇති අතර, ඒ අනුව ඊයේ සිට ක්‍රියාත්මක අදාළ ගුවන් ගමන් තහනම පනවා ඇති බවයි විදෙස් වාර්තා සඳහන් කළේ.\nඉන්දියාවේ මේ වන විට කොරෝනා ව්‍යාප්තිය සීග්‍රයෙන් සිදුවන අතර, නවදිල්ලිය ඇතුළු නගර රැසක දැඩි සීමාවන් ක්‍රියාත්මකයි.\nමේ අතර, අත්‍යාවශ්‍ය කරුණක් නිසා මිස ඉන්දියාවේ සංචාරයන්ගෙන් වැළකී සිටින ලෙස ඇමරිකානු මධ්‍යම රෝග පාලන මධ්‍යස්ථානය එරට වැසියන්ට අවදානම් නියෝගයක් නිකුත් කර තිබෙනවා.\nඑන්නත් මාත්‍රා දෙකම ලැබූවන් පවා ඉන්දියාවේදී නව විකෘති කොරෝනා ප්‍රභේදවලට ගොදුරු විය හැකි බවටයි එමගින් දන්වා ඇත්තේ.",
       "URL": "https://www.hirunews.lk/268983/හොංකොං-දිවයින-ඉන්දියාවෙන්-පැමිණෙන-ගුවන්-ගමන්-නවතයි",
       "Category": "International News",
       "Parent URL": "https://www.hirunews.lk/international-news.php?pageID=121"
}