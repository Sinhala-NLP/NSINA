{
       "Source": "hirunews",
       "Timestamp": "Saturday, 02 January 2021 - 19:49",
       "Headline": "මුම්බායි ප්‍රහාරයේ මහමොළකරු පාකිස්ථානයේදී කොටුවෙයි",
       "News Content": "මුම්බායි ත්‍රස්ත ප්‍රහාරයේ මහමොළකරු ලෙස සැලකෙන සකිවුර් රෙහෙමාන් ලක්වි පාකිස්ථානයේදී අත්අඩංගුවට ගෙන ඇති බව ඉන්දීය මාධ්‍ය වාර්තා කළා.\n2008 මුම්බායි නුවරට එල්ල වූ ත්‍රස්ත ප්‍රහාරයෙන් පුද්ගලයින් 166 දෙනෙකු ජිවිතක්ෂයට පත්වූ අතර, ප්‍රහාරය සම්බන්ධයෙන් චෝදනා එල්ල වූයේ පාකිස්ථානය කේන්ද්‍ර කොට ගත් ලෂ්කාර් ඊ ටයිබා සංවිධානයටයි.\nප්‍රහාරයේ මහමොළකරු ලෙස සැලකෙන සකිවුර් රෙහෙමාන් පාකිස්ථාන බලධාරින් අත්අඩංගුවට ගනු ලැබුව ද, 2015 වසරේ සිට ඔහු ඇප ලබා නිදැල්ලේ පසුවුණා.\nපාකිස්ථාන ත්‍රස්ත මර්දන දෙපාර්තමේන්තුව මගින් ඔහු මෙවර අත්අඩංගුවට ගෙන ඇත්තේ ත්‍රස්තවාද කටයුතු සඳහා මුදල් එක්රැස් කිරීමේ චෝදනා මතයි.",
       "URL": "https://www.hirunews.lk/258602/මුම්බායි-ප්‍රහාරයේ-මහමොළකරු-පාකිස්ථානයේදී-කොටුවෙයි",
       "Category": "International News",
       "Parent URL": "https://www.hirunews.lk/international-news.php?pageID=144"
}