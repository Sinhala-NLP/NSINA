{
       "Source": "hirunews",
       "Timestamp": "Friday, 08 February 2013 - 16:59",
       "Headline": "ජපානයේ චෝදනා චීනය ප්‍රතික්ෂේප කරයි.",
       "News Content": "ජපානය තමන්ට පදනම් විරහිත චෝදනා එල්ල කරමින් සිටින බවට චීනය ප්‍රකාශ කරනවා. ජපාන නෞකා නිරීක්ෂණය කිරීම සඳහා චීනය රේඩාර් පද්ධතියක් සවි කර ඇති බවට ජපානය පසුගිය දින කිහිපය තුළ දිගින් දිගටම චෝදනා කළා. ඒ පිළිබද අදහස් දක්වමිනුයි චීන බලධාරීන් මෙම අදහස් පළ කර ඇත්තේ. දෙරට අතර මතභේදයකට තුඩු දී තිබෙන දියායු දිවයින් පෙළ ආසන්නයේ මේ වන විට චීන නෞකා සැරිසරන බවට ද ජපානය චෝදනා කළා. එහෙත් චීනය අවධාරණය කරන්නේ තමන් එවැනි රේඩාර් පද්ධතියක් ස්ථාපිත කර නොමැති බවයි.",
       "URL": "https://www.hirunews.lk/53008/ජපානයේ-චෝදනා-චීනය-ප්‍රතික්ෂේප-කරයි",
       "Category": "International News",
       "Parent URL": "https://www.hirunews.lk/international-news.php?pageID=865"
}