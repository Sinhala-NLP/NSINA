{
       "Source": "hirunews",
       "Timestamp": "Tuesday, 21 March 2017 - 13:31",
       "Headline": "ඉන්දියාව ගංඟා නදියට පණ දෙයි",
       "News Content": "ඉන්දීය ශිෂ්ඨාචාරයේ තොටිල්ල ලෙස සැලකෙන ගංඟා නදිය ඉන්දියාවේ ප්‍රථම සජීවි වස්තුව ලෙස නම් කිරීමට උත්තරාඛාන්ද් මහාධිකරණය තීන්දු කර තිබෙනවා.\nඑමෙන්ම ගංගා නදියේ අතු ගංගාවක් වන බෙහෙවින් දූෂණයට ලක්වූ යමුනා නදිය ද සජීවි වස්තුවක් ලෙස නම් කිරීමටයි එමගින් පියවර ගෙන ඇත්තේ.\nමෙම අධිකරණ තීන්දුව මගින් ගංගා සහ යමුනා නදී තීරයන් අපවිත්‍ර කිරීම වැළැක්වීමට හැකියාවක් ලැබෙනු ඇති.\nවිශේෂයෙන් කර්මාන්ත ශාලා ආදියේ අපද්‍රව්‍ය මෙම ගංගාවලට බැහැර කිරීම ඊට හේතුවයි.\nවිශේෂ හින්දු බැතිමතුන් ගංගා නදිය සමඟ සමීප සබදතාවක් පවත්වාගෙන යන අතර එය පවිත්‍ර කිරීමේ වැඩපිළිවෙලක් අග්‍රාමාත්‍ය මෝදිගේ ප්‍රධානත්වයෙන් පසුගිය දා ආරම්භ වුණා.",
       "URL": "https://www.hirunews.lk/157374/ඉන්දියාව-ගංඟා-නදියට-පණ-දෙයි",
       "Category": "International News",
       "Parent URL": "https://www.hirunews.lk/international-news.php?pageID=503"
}