{
       "Source": "hirunews",
       "Timestamp": "Wednesday, 13 January 2016 - 20:06",
       "Headline": "ඔබාමා  අවසන් ජාතිය ඇමතීම  විනාඩි  2න්  කපයි",
       "News Content": "ලොව බලවත්ම ආර්ථිකය තමන් සතු බව ඇමරිකානු ජනාධිපති බැරැක් ඔබාමා අවසන් වරට ජාතිය අමතමින් ප්‍රකාශ කළා. ඇමරිකානු ව්‍යවස්ථාව අනුව, ඔබාමාට තුන්වන වරට ජනාධිපති ධුරයට ඉදිරිපත් වීමට අවසර නැහැ.\nඒ අනුව මෙම වසරේ නොවැම්බර් 8 වනදා පැවැත්වෙන ජනාධිපතිවරණයෙන් පසු බැරැක් ඔබාමා ජනාධිපති ධුරයෙන් නිල වශයෙන් සමු ගැනීමට නියමිතයි.\nසාමාන්‍යයෙන් ඇමරිකානු ජනාධිපතිවරයෙකු ජාතිය අමතා සිදුකරනු ලබන ආර්ථික විශ්ලේෂණය අද (13) සිදුකෙරුණා. මෙහිදී ඇමරිකානු ජනාධිපතිවරයා සදහන් කළේ ඩිමොක්‍රටික් සහ රිපබ්ලිකන් පාක්ෂිකයන් අතර මතුවෙමින් තිබෙන විරසකයන් සම්බන්ධයෙන් තමන් කණගාටුවට පත්වන බවයි.\nඔබාමාගේ අවසන් වරට සිදුකළ මෙම කථාව විනාඩි දෙකකට සීමාවීමද විශේෂත්වයක්.",
       "URL": "https://www.hirunews.lk/123959/ඔබාමා-අවසන්-ජාතිය-ඇමතීම-විනාඩි-2න්-කපයි",
       "Category": "International News",
       "Parent URL": "https://www.hirunews.lk/international-news.php?pageID=673"
}