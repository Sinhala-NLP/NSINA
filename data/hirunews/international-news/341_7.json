{
       "Source": "hirunews",
       "Timestamp": "Monday, 20 August 2018 - 11:44",
       "Headline": "කේරළ ප්‍රාන්තයේ අයහපත් කාලගුණයෙන් මියගිය සංඛ්‍යාව 350 ඉක්මවයි",
       "News Content": "සියවසේ දරුණුතම මෝසම් වර්ෂාපතනය හේතුවෙන් දකුණු ඉන්දියාවේ කේරළ ප්‍රාන්තයේ ඇතිවූ අයහපත් කාලගුණ තත්වයෙන් මියගිය සංඛ්‍යාව 350කට අධික බව ඉන්දීය මාධ්‍ය වාර්තා පවසනවා.\nඉන් වැඩිම පිරිසක් මියගොස් ඇත්තේ නායයෑම් හේතුවෙන්.\nජල ගැල්ම හේතුවෙන් සිරවී සිටි 22,000 කට ආසන්න පිරිසක් එරට නාවික සහ ධීවර ප්‍රජාව විසින් මේ වනවිට මුදාගෙන ඇති බවයි වාර්තා වන්නේ.\nආපදාවට ලක්වූ හත්ලක්ෂ විසිපන්දහසක් ඉක්මවූ කේරළ ජනතාව 5645 කට අධික තාවකාලික කඳවුරුවල රඳවා සිටිනවා.\nඑම ප්‍රාන්තයට බලපා ඇති අයහපත් කාලගුණ තත්ත්වය මේ වනවිට ක්‍රමයෙන් පහව යමින් පවතින බවද ඉන්දීය මාධ්‍ය වාර්තාවල සඳහන්.",
       "URL": "https://www.hirunews.lk/197960/කේරළ-ප්‍රාන්තයේ-අයහපත්-කාලගුණයෙන්-මියගිය-සංඛ්‍යාව-350-ඉක්මවයි",
       "Category": "International News",
       "Parent URL": "https://www.hirunews.lk/international-news.php?pageID=341"
}