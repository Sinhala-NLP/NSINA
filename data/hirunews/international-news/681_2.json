{
       "Source": "hirunews",
       "Timestamp": "Sunday, 13 December 2015 - 19:13",
       "Headline": "ඉන්දියාවට ජපානයෙන් විදුලි දුම්රිය",
       "News Content": "ඉන්දියාවේ යල් පැන ගිය දුම්රිය මාර්ග පද්ධතියට ජපාන බුලට් හෙවත් විදුලි දුම්රිය යෙදවීම සඳහා දෙරට අතර ගිවිසුමක් ඇති වී තිබෙනවා.\nඉන්දියාවේ සංචාරයක නිතර වන ජපාන අග්‍රාමාත්‍ය ෂින්සෝ අබේ සහ ඉන්දීය අග්‍රාමාත්‍ය නරේන්ද්‍ර මෝදි අතරයි අදාළ ගිවිසුමට අත්සන් තැබුණේ.\nඉන්දීය දුම්රිය මාර්ගවල ජපාන බුලට් දුම්රිය යෙදවීම සඳහා වන ව්‍යාපෘතියට ජපානයෙන් ඩොලර් බිලියන 12ක ණය ආධාර ද සැපයෙනවා.\nසාමකාමී කටයුතු සඳහා න්‍යෂ්ටික බලශක්තිය යොදා ගැනීම සම්බන්ධයෙන් ද නායකයන් දෙදෙනා ගිවිසුමකට එළඹුනා. සාකච්ඡාවෙන් අනතුරුව අදහස් පළ කළ ඉන්දීය අග්‍රාමාත්‍ය නරේන්ද්‍ර මෝදි කියා සිටියේ ඉන්දියාවේ නිෂ්පාදිත මෝටර් රථ ප්‍රථම වරට ජපානය වෙත අපනයනය කිරීම දෙරට අතර ආර්ථික සබඳතාවල ශක්තිය පිළිබිඹු කරන බවයි.",
       "URL": "https://www.hirunews.lk/121971/ඉන්දියාවට-ජපානයෙන්-විදුලි-දුම්රිය",
       "Category": "International News",
       "Parent URL": "https://www.hirunews.lk/international-news.php?pageID=681"
}