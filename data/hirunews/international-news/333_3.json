{
       "Source": "hirunews",
       "Timestamp": "Sunday, 16 September 2018 - 10:05",
       "Headline": "සෞදියට සහ එමීරයට ඉරානයෙන් චෝදනා",
       "News Content": "සෞදි අරාබිය සහ එක්සත් අරාබි එමීර් රාජ්‍යය, ඔපෙක් සංවිධානය ඇමරිකාවේ කෙළිබඩුවක් බවට පත්කර ඇතැයි ඉරානය චෝදනා කරනවා.\nඔපෙක් හෙවත් තෙල් අපනයනය කරන රටවල සංවිධානයේ ආරම්භක සාමාජිකයෙකු වන ඉරානයට එරෙහිව ඇමරිකාව දැන් දැඩි සම්බාධක ක්‍රියාත්මක කිරීම ඊට උදාහරණයක් ලෙස ඔවුන් දක්වා සිටියා.\nඉරානයේ තෙල් සැපයුම සීමාවීමත් සමඟ ලෝක වෙළඳපොලේ බොරතෙල් මිල කැපී පෙනෙන ලෙස ඉහළයාමක් දැන් දක්නට ලැබෙනවා.\nඑහෙත් ඇමරිකාවේ ඉල්ලීම මත සෞදි අරාබිය සහ එක්සත් අරාබි එමීර්  රාජ්‍යය තෙල් නිෂ්පාදනය ඉහළ නැංවීමට සැරසෙන බව සඳහන්.\nතෙල් මිල සමනය කිරීමට ගනු ලබන එම පියවරයි මෙලෙස ඉරානයේ දැඩි දෝෂ දර්ශනයට ලක්වී ඇත්තේ.",
       "URL": "https://www.hirunews.lk/200011/සෞදියට-සහ-එමීරයට-ඉරානයෙන්-චෝදනා",
       "Category": "International News",
       "Parent URL": "https://www.hirunews.lk/international-news.php?pageID=333"
}