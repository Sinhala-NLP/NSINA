{
       "Source": "hirunews",
       "Timestamp": "Sunday, 14 August 2016 - 13:28",
       "Headline": "ෆිදෙල් කස්ත්‍රෝ 90 වන ජන්ම දිනයේදී ජනතාව අතරට",
       "News Content": "ඊයේ සිය 90 වන ජන්ම දිනය සැමරූ කියුබානු විප්ලවයේ නියමු ෆිදෙල් කස්ත්‍රෝ කලකට පසුව ජනතාව ඉදිරියේ පෙනී සිටියා.\nහවානා නුවර කාල් මාක්ස් රගහලේ පැවති උත්කර්ශවත් සාදයකට ඔහු එක්වූයේ කියුබාවේ වත්මන් ජනාධිපති සහ  ඔහුගේ සොහොයුරු රාවුල් කස්ත්‍රෝ සහ වෙනිසියුලානු ජනාධිපති නිකලස් මධූරෝ සමගයි.\n2008 වසරේදී කස්ත්‍රෝ සිය ජනාධිපති ධුරය සිය සොහොයුරු රාවුල් වෙත පැවරූයේ රෝගී තත්ත්වය හේතුවෙන්.\n90 වන ජන්ම දිනයට පෙර පුවත්පතකට ලිපියක් යොමුකරමින් ෆිදෙල් කස්ත්‍රෝ ඇමරිකානු ජනාධිපති බැරැක් ඔබාමා දැඩි ලෙස විවේචනයට ලක් කළා.\nඒ ඔහු හිරෝෂිමාවේ සංචාරය කළ ද දෙවන ලෝක යුද්ධයේදී ඇමරිකානු න්‍යෂ්ටික බෝම්බවලින් මියගිය ජපන් ජාතිකයන් වෙනුවෙන් කණගාටුව පළ නොකිරීම හේතුවෙන්.",
       "URL": "https://www.hirunews.lk/140603/ෆිදෙල්-කස්ත්‍රෝ-90-වන-ජන්ම-දිනයේදී-ජනතාව-අතරට",
       "Category": "International News",
       "Parent URL": "https://www.hirunews.lk/international-news.php?pageID=599"
}