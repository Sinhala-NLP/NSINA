{
       "Source": "hirunews",
       "Timestamp": "Sunday, 24 March 2013 - 19:53",
       "Headline": "පර්වේස් මුෂාරෆ් යළි පාකිස්තානයට.",
       "News Content": "පාකිස්ථානු හිටපු ජනපති, පර්වේස් මුෂාරෆ් වසර 4 කට පසුව, අද (24) දහවල් යළි පාකිස්ථානය වෙත පැමිණියා. ඒ ලබන මැයි මාසයේ පාකිස්ථානයේ පැවැත්වෙන මහමැතිවරණයට තරග කිරීමේ අපේක්ෂාවෙන්. 69 හැවිරිදි පර්වේස් මුෂාරෆ් 1999 වසරේ හමුදා කුමන්ත්‍රණයකින් පාකිස්ථානයේ බලය අල්ලා ගත් අතර, 2008 වසරේදී ඔහුට සිය බලය අහිමි වුණා. ඉන් අනතුරුව, ඔහු මේ දක්වා ජීවත් වූයේ එංගලන්තයේයි. මේ අතර, තලෙයිබාන් සංවිධානය විවෘත තර්ජනයක් එල්ල කරමින් සඳහන් කර තිබුණේ පර්වේස් මුෂාරෆ් පාකිස්ථානයට පැමිණි පසුව ඝාතනය කරන බවයි. ජාත්‍යන්තර ප්‍රවෘත්ති සේවයක් වෙත ප්‍රකාශයක් කළ තලෙයිබාන් සංවිධානයේ ප්‍රකාශකයෙකු සඳහන් කර තිබුණේ මෙම ඝාතනය සඳහා මරාගෙන මැරෙන බෝම්බකරුවන් දැනටමත් යොදවා ඇති බවයි.",
       "URL": "https://www.hirunews.lk/55889/පර්වේස්-මුෂාරෆ්-යළි-පාකිස්තානයට",
       "Category": "International News",
       "Parent URL": "https://www.hirunews.lk/international-news.php?pageID=854"
}