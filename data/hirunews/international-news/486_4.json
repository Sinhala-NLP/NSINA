{
       "Source": "hirunews",
       "Timestamp": "Saturday, 29 April 2017 - 10:43",
       "Headline": "ධ‍්‍රැව සිදුරු කිරීමට ට්‍රම්ප්ගෙන් අණක්",
       "News Content": "උත්තරධ‍්‍රැවයට ආසන්න ආක්ටික් ප්‍රදේශය සහ අත්ලාන්තික් ප්‍රදේශයේ කැණීම් සිදුකර තෙල් ගවේෂණය සඳහා පවතින සීමාවන් අවම කිරීමට ඇමරිකානු ජනාධිපති ඩොනල්ඩ් ට්‍රම්ප් තීරණය කර තිබෙනවා.\nඒ සඳහා වූ විධායක නියෝගයකට ඇමරිකානු ජනාධිපතිවරයා අත්සන් තබා ඇති බවයි විදෙස් වාර්තා සදහන් කළේ.\nධ‍්‍රැව සහ මුහුදු ප්‍රදේශ තෙල් කැණීම් සඳහා යොදා ගැනීමට පාරිසරික සංවිධානවලින් එල්ල වන්නේ දැඩි විරෝධයක්.\nඇමරිකානු සංරක්ෂිත සහ සාගර ප්‍රදේශ ප්‍රමාණය ඉක්මවා සංවර්ධනය වළක්වාලීමේ නියෝගයක් හිටපු ජනාධිපති බැරක් ඔබාමා නිකුත් කර තිබුණා.\nජනපති ට්‍රම්ප්ගේ නව නියෝගයෙන් එය අහෝසි වනු ඇති.",
       "URL": "https://www.hirunews.lk/160239/ධ‍්‍රැව-සිදුරු-කිරීමට-ට්‍රම්ප්ගෙන්-අණක්",
       "Category": "International News",
       "Parent URL": "https://www.hirunews.lk/international-news.php?pageID=486"
}