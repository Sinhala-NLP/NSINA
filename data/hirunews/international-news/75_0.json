{
       "Source": "hirunews",
       "Timestamp": "Sunday, 12 December 2021 - 14:32",
       "Headline": "ඇමරිකානු රාජ්‍ය ලේකම් ඉදිරි සතියේ අග්නිදිග ආසියාවට",
       "News Content": "චීනයේ ආධිපත්‍යවාදයට එරෙහිව අග්නිදිග ආසියානු කලාපයේ බලය සමතුලිත කිරීමේ උත්සහයක නිරතවන ඇමරිකා එක්සත් ජනපදයේ රාජ්‍ය ලේකම් ඇන්තනි බ්ලින්කන් ඉදිරි සතියේ කලාපයේ රටවල් තුනක සංචාරයක නිරතවනවා.\nඔහු හෙට (13) දිනයේ ඉන්දුනීසියාවේ ජකර්තා අගනුවරට පැමිණෙන අතර, පසුව මැලේසියාවේ සහ තායිලන්තයේද සංචාරය කිරීමට නියමිතයි.\nජනපති ජෝ බයිඩ්න් පසුගිය ජනවාරියේ බලයට පත්වීමෙන් අනතුරුව ඇමරිකානු රාජ්‍ය ලේකම්වරයා අග්නිදිග ආසියාවේ සංචාරය කරන ප්‍රථම අවස්ථාව මෙයයි.\nඑම කලාපය ලොව විශාලතම ආර්ථිකයන් හිමි ඇමරිකාව සහ චීනය අතර ක්‍රමෝපාය ගැටුම් බිමක් බවට පත්ව ඇති බවයි විචාරකයන් පෙන්වා දෙන්නේ.\nචීනය තම ප්‍රාන්තයක් ලෙස සළකන තායිවානයේ ස්වයං පාලනයට එරෙහිව යොදන හමුදාමය සහ දේශපාලනමය පීඩනය කෙරෙහි ඇමරිකාවේ විශේෂ අවධානයක් යොමුව තිබෙනවා.",
       "URL": "https://www.hirunews.lk/290783/ඇමරිකානු-රාජ්‍ය-ලේකම්-ඉදිරි-සතියේ-අග්නිදිග-ආසියාවට",
       "Category": "International News",
       "Parent URL": "https://www.hirunews.lk/international-news.php?pageID=75"
}