{
       "Source": "hirunews",
       "Timestamp": "Tuesday, 03 February 2015 - 11:18",
       "Headline": "විත්නි හියුස්ටන්ගේ දියණියටත් මවගේ ඉරණම අත්වන ලකුණු",
       "News Content": "1980 සහ 90 දශකයේ පොප් සංගීතයේ රන් තරුව ලෙස සැලකුණු ඇමරිකානු ගායිකා විත්නි හියුස්ටන්ගේ 21 හැවිරිදි දියණිය සිහි විසංඥ තත්ත්වයෙන් තවදුරටත් ප්‍රතිකාර ලබන බව වාර්තා වනවා. නිවසේ නාන තටාකය තුළ සිහිසුන්ව සිටියදී සෙනසුරාදා ඇය රෝහල් ගත කෙරුණා. 2012 වසරේ පෙබරවාරි මාසයේදී ඇගේ මව ද නාන තටාකයේ සිහි විසංඥව සිටියදී රෝහල්ගත කෙරුණු අතර ඇයට සිහි එලවා ගත හැකි වූයේ නැහැ. මත්ද්‍රව්‍ය ශරීරගතව සිටි ඇය වයස අවුරුදු 48ක්ව සිටියදී ජීවිතක්ෂයට පත්වුණා. දැන් රෝහල්ගත කර ඇති බොබි ක්‍රිස්ටිනා බ්‍රවුන්, විත්නි හියුස්ටන්ගේ සහ පොප් ගායක බොබී බ්‍රවුන්ගේ දියණියයි.",
       "URL": "https://www.hirunews.lk/102588/විත්නි-හියුස්ටන්ගේ-දියණියටත්-මවගේ-ඉරණම-අත්වන-ලකුණු",
       "Category": "International News",
       "Parent URL": "https://www.hirunews.lk/international-news.php?pageID=762"
}