{
       "Source": "hirunews",
       "Timestamp": "Friday, 12 May 2017 - 11:27",
       "Headline": "තායිලන්තයෙන් ෆේස්බුක් වෙත අනතුරු ඇගවීමක්",
       "News Content": "තායිලන්ත රාජකීයයන්ට අපහාසාත්මක ෆේස්බුක් වෙබ් පිටු 130 ක් වහා ඉවත් කරන ලෙස තායි රජය ෆේස්බුක් සමාගම වෙත දැනුම්දී තිබෙනවා.\nඑසේ නොමැතිනම් නීතිමය ක්‍රියාමාර්ගයකට එළඹෙන බවයි හමුදාවේ සහය ලබන තායි රජය ප්‍රකාශ කළේ.\nමෙම වෙබ් පිටු ඉවත් කර ගැනීමට ලබන අගහරුවාදා දක්වා කාලය ලබාදෙන බව ද තායිලන්තය ප්‍රකාශකර තිබෙනවා.\nකෙසේ නමුත්, රාජ්‍යයන් වෙතින් සිදුකෙරෙන ඉල්ලීම් පිළිපැදීමට සූදානම් නොමැති බවත්, යම් රටක් තුල නීතිය උල්ලංඝනය කර ඇත්නම්, ඊට මුහුණදීමට සූදානම් බවත්, ෆේස්බුක් ආයතනය ප්‍රකාශ කළා.\nතායිලන්තයේ වර්තමාන නීතියට අනුව රජ පවුලට අපහාසාත්මක ප්‍රකාශ සිදුකිරීම වසර 15 දක්වා සිරදඩුවම් ලැබිය හැකි වරදක්.",
       "URL": "https://www.hirunews.lk/161153/තායිලන්තයෙන්-ෆේස්බුක්-වෙත-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=481"
}