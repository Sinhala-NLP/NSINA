{
       "Source": "hirunews",
       "Timestamp": "Monday, 31 August 2020 - 13:14",
       "Headline": "ජපානයේ කැබිනට් මණ්ඩල ලේකම් අගමැති සටනට",
       "News Content": "දීර්ඝම කාලයක් ජපානයේ අග්‍රාමාත්‍ය ධුරය හෙබවූ ෂින්සෝ අබේ ධුරයෙන් ඉවත්වීමෙන් අනතුරුව එම තනතුරට ඉහළ පෙළේ කිහිපදෙනෙකු තරගවැදීමට ඉදිරිපත්ව තිබෙනවා.\nඑරට අග්‍රාමාත්‍ය ධුරයට තරග වදින අලුත්ම පුද්ගලයා බවට පත්ව ඇත්තේ ජපාන කැබිනට් මණ්ඩලයේ ලේකම් යොෂිහිඬේ සුගායන්.\nහිටපු අග්‍රාමාත්‍යවරයාගේ සමීපතමයෙකු වන ඔහු මුලදී අග්‍රාමාත්‍ය ධුරයට පත්වීම සම්බන්ධයෙන් වන ඉල්ලීම ප්‍රතික්ෂේප කරනු ලැබුවා.\nඑසේම ජපානයේ හිටපු විදේශ අමාත්‍ය ෂුන්යේ තිසීඩා ද අග්‍රාමාත්‍ය ධුරය සඳහා තරග වැදීමට ඉදිරිපත් වී ඇති බව වාර්තාවී තිබෙනවා.\nකෙසේ වෙතත් ඒ සම්බන්ධයෙන් ඔහු නිල වශයෙන් ප්‍රකාශයක් මේ දක්වා සිදුකර නැහැ.",
       "URL": "https://www.hirunews.lk/249061/ජපානයේ-කැබිනට්-මණ්ඩල-ලේකම්-අගමැති-සටනට",
       "Category": "International News",
       "Parent URL": "https://www.hirunews.lk/international-news.php?pageID=166"
}