{
       "Source": "hirunews",
       "Timestamp": "Thursday, 05 April 2018 - 11:23",
       "Headline": "හිටපු ජනපතිට සිර දඬුවම්",
       "News Content": "බ්‍රසීලයේ හිටපු ජනපති ලූලා ද සිල්වාට සිර දඩුවම් නියම කිරීමට එරට ශ්‍රේෂ්ඨාධිකරණය අද (05) නියෝග කළා.\nඒ, 2003 වසරේ සිට 2011 වසර දක්වා ඔහුගේ පාලන සමය තුළ සිදුවූ වංචා දූෂණ සිද්ධීන් කිහිපයක් විභාගයට ගැනීමෙන් අනතුරුවයි.\nකෙසේ වෙතත් බ්‍රසීලයේ හිටපු ජනාධිපතිවරයා මෙම තීන්දුවට එරෙහිව අභියාචනයක් ගොනුකර ඇති බව සඳහන්.\nඔහු වැඩිදුරටත් ප්‍රකාශ කර ඇත්තේ මෙය දේශපාලන පළිගැනීමක් බවයි.\nමේ වසරේ ඔක්තෝබරයේ පැවැත්වෙන ජනාධිපතිවරණයට 72 හැවිරිදි ලූලා ද සිල්වා යළි තරඟ කිරීමේ සූදානමක්ද පවතින අතරතුර මෙම තීන්දුව ප්‍රකාශයට පත්වීම විශේෂත්වයක්.",
       "URL": "https://www.hirunews.lk/187698/හිටපු-ජනපතිට-සිර-දඬුවම්",
       "Category": "International News",
       "Parent URL": "https://www.hirunews.lk/international-news.php?pageID=379"
}