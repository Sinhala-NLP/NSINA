{
       "Source": "hirunews",
       "Timestamp": "Friday, 29 May 2020 - 15:36",
       "Headline": "දකුණු කොරියාවේ පාසල් යළි වැසේ",
       "News Content": "නව කොරෝනා වෛරස් ආසාදිත පොකුරු වාර්තාවීමත් සමග දකුණු කොරියාව පුරා පාසල් රැසක් නැවතත් වසා දැමීමට පියවර ගෙන තිබෙනවා.\nඒ අනුව, ඔවුන් නැවතත්, ඔන් ලයින් ක්‍රමයට අධ්‍යාපනය සිදුකිරීමට නියමිත බවයි සෝල් වාර්තා සඳහන් කළේ.\nදකුණු කොරියාවේ නව ආසාදිතයන් ඉහළ යාම වැළැක්වීම සඳහා ඉදිරි සති අන්තය තීරණාත්මක බව ද බලධාරින් කියා සිටියා.\nඒ අනුව, සෝල් අගනුවර සහ තදාසන්න නගරවල මහජන උද්‍යාන සහ කෞතුකාගාර වසා දැමීමට නියෝග කර ඇති අතර, ඉදිරි සති දෙක තුළ සමාජ දුරස්ථභාවය දැඩි ලෙස ක්‍රියාත්මක කිරීමට ද පියවර ගැනෙනු ඇති.\nමිලියන සංඛ්‍යාත දකුණු කොරියානු ළමයින් සඳහා විවෘත කළ පාසල් දින කිහිපයකට පසු වසා දැමීමත් සමග බලධාරින් ඉල්ලා සිටියේ ළමුන්ගේ අධ්‍යාපනයේ නාමයෙන් කොරෝනා මර්දන සීමාවන් පිලිපදින ලෙසයි.",
       "URL": "https://www.hirunews.lk/241797/දකුණු-කොරියාවේ-පාසල්-යළි-වැසේ",
       "Category": "International News",
       "Parent URL": "https://www.hirunews.lk/international-news.php?pageID=181"
}