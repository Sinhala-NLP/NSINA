{
       "Source": "hirunews",
       "Timestamp": "Wednesday, 18 July 2018 - 15:55",
       "Headline": "මලයාසියානු හිටපු අගමැති පළමු පාර්ලිමේන්තු සැසියට එක්වෙයි",
       "News Content": "ක්වාලාලම්පුර් - සිංගප්පූරු අධිවේගී දුම්රිය මග නවත්වා දැමීම සම්බන්ධයෙන් මලයාසියානු හිටපු අගමැති නජීබ් රසාක් නව රජයේ ප්‍රථම පාර්ලිමේන්තු සැසිවාරයට අද එක්වෙමින් ප්‍රශ්න කර තිබෙනවා.\nඑහිදී පිළිතුරු ලබාදෙමින් එරට නව ආර්ථීක කටයුතු පිළිබඳ අමාත්‍ය අස්වින් අලී ප්‍රකාශ කර ඇත්තේ මලයාසියාවේ ණය බර ඇමරිකානු ඩොලර් බිලියන 251 ඉක්මවා ඇති බැවින් එය අත්හිටුවීමට අගමැති මහතීර් මොහොමඩ් තීරණය කර ඇති බවයි.\nකෙසේ වෙතත් කිලෝමීටර 350 ක දිගින් යුත් මෙම අධිවේගී මාර්ගයෙන් නව ආර්ථික ප්‍රතිලාභ රැසක් අත්වන බව එහිදී හිටපු අග්‍රාමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/195493/මලයාසියානු-හිටපු-අගමැති-පළමු-පාර්ලිමේන්තු-සැසියට-එක්වෙයි",
       "Category": "International News",
       "Parent URL": "https://www.hirunews.lk/international-news.php?pageID=351"
}