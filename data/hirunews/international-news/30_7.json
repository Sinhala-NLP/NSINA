{
       "Source": "hirunews",
       "Timestamp": "Friday, 30 September 2022 - 9:05",
       "Headline": "ඉයන් කඩාවැදීමෙන් ෆ්ලොරිඩාවේ 10 දෙනෙකු මියගොස් මිලියන 2.6කට විදුලිය අහිමි වෙයි",
       "News Content": "ඇමරිකාවේ ෆ්ලොරිඩා ප්‍රාන්තයට කඩාවැදුණු ඉයන් සුළි කුණාටුවෙන් පුද්ගලයින් මිලියන 2.6කට විදුලිය විසන්ධි වී තිබෙනවා.\nපෙරේදා මෙම සුළි කුණාටුව මයර්ස් නගරයෙන් ෆ්ලොරිඩාවට කඩාවැදුණු අතර එහි දී ගොඩනැගිලි සහ රැසක් විනාශයට පත්වුණා.\nමෙම සුළි කුණාටුව හේතුවෙන් පුද්ගලයින් දසදෙනෙකු ජීවිතක්ෂයට පත්වූ අතර, ලක්ෂයකට ආසන්න පිරිසක් අවතැන් වී ඇති බව යි විදෙස් මාධ්‍ය වාර්තා කළේ.\nසුළි කුණාටුවත් සමඟ ඇතිවූ ආපදා තත්වය සම්බන්ධයෙන් ප්‍රකාශයක් නිකුත් කරමින් ඇමරිකානු ජනාධිපති ජෝ බයිඩ්න් සඳහන් කළේ, ෆ්ලොරිඩාව මුහුණ දුන් ඉතිහාසයේ දරුණු ම සුළි කුණාටුව මෙය වන බව යි.",
       "URL": "https://www.hirunews.lk/316672/ඉයන්-කඩාවැදීමෙන්-ෆ්ලොරිඩාවේ-10-දෙනෙකු-මියගොස්-මිලියන-2-6කට-විදුලිය-අහිමි-වෙයි",
       "Category": "International News",
       "Parent URL": "https://www.hirunews.lk/international-news.php?pageID=30"
}