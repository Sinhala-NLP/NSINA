{
       "Source": "hirunews",
       "Timestamp": "Saturday, 14 January 2017 - 8:44",
       "Headline": "යුරෝපයේ අධිශීත කාලගුණය තවදුරටත්",
       "News Content": "යුරෝපය පුරා අධික ශීත කාලගුණය තවදුරටත් පවතින අතර, දැඩි සුළං සහ සුළි කුණාටුවලින් එම තත්ත්වය තවදුරටත් අවදානම් සහිත වී තිබෙනවා.\nබොහෝ ප්‍රදේශ ඝන හිම තට්ටුවකින් වැසී ඇති අතර, ග්‍රීසියේ, සර්බියාවේ සහ බෝල්කන් ප්‍රදේශවල කූඩාරම්වල සිටින සරණාගතයන් මේ නිසා මුහුණ දෙන්නේ අනතුරුදායක තත්ත්වයකටයි.\nයුරෝපයේ ඇතැම් රටවලට වසර ගණනාවකින් වැඩිම හිමපතනය දැන් ලැබෙන අතර, ඩැනියුබ් ගංගාවේ සහ බොස්පරස් සමුද්‍ර සන්ධිය හරහා නෞකා ගමනාගමනය ද නතර කර ඇත්තේ හිම මිදීම හේතුවෙන්.",
       "URL": "https://www.hirunews.lk/152020/යුරෝපයේ-අධිශීත-කාලගුණය-තවදුරටත්",
       "Category": "International News",
       "Parent URL": "https://www.hirunews.lk/international-news.php?pageID=530"
}