{
       "Source": "hirunews",
       "Timestamp": "Wednesday, 09 November 2016 - 9:05",
       "Headline": "(Update) :- ට්‍රම්ප් තවමත් ඉදිරියෙන්",
       "News Content": "ඇමරිකානු ජනාධිපතිවරණයේ නවතම ප්‍රතිඵලවලට අනුව රිපබ්ලිකන් පක්ෂ අපේක්ෂක ඩොනල්ඩ් ට්‍රම්ප් තවදුරටත් ඉදිරියෙන් පසුවනවා.\nමෙතෙක් නිකුත් කර ඇති ප්‍රතිඵලවලට අනුව, ඩොනල්ඩ් ට්‍රම්ප් ආසන 255 ක් දිනාගෙන ඇති අතර, හිලරි ක්ලින්ටන් විසින් ලබා ගෙන ඇති ආසන සංඛ්‍යාව 209 ක්.\nමේ වනවිට ප්‍රාන්ත 41 ක ප්‍රතිඵල මේ වනවිට නිකුත් කර අවසන්. ජනාධිපතිවරණයේ ජයග්‍රහණය සඳහා ආසන 270ක බලය හිමි කර ගත යුතුයි.\nUpdate-Wednesday, November 9, 2016 11.10am\n----------------------------------------------------------------------------\nඇමරිකානු ජනාධිපතිවරණයේ දැනට නිකුත් වී ඇති ප්‍රතිඵලවලට අනුව රිපබ්ලිකන් පක්ෂ අපේක්ෂක ඩොනල්ඩ් ට්‍රම්ප් ආසන 168ක් ලබාගෙන ඉදිරියෙන් පසුවනවා.\nඩිමොක්‍රටික් පක්ෂ අපේක්ෂිකා හිලරි ක්ලින්ටන් ලබාගෙන ඇති ආසන සංඛ්‍යාව 131ක්.\nප්‍රාන්ත 31ක ඡන්ද ප්‍රතිඵල නිකුත් වී ඇති අතර, ඉන් 18ක ජය ඩොනල්ඩ් ට්‍රම්ප් හිමි කරගෙන තිබෙනවා.\nහිලරි ක්ලින්ටන් ජය හිමි කරගෙන ඇති ප්‍රාන්ත සංඛ්‍යාව 13ක්. ජනාධිපතිවරණයේ ජයග්‍රහණය සඳහා ආසන 270ක බලය හිමි කර ගත යුතුයි.",
       "URL": "https://www.hirunews.lk/147155/update-ට්‍රම්ප්-තවමත්-ඉදිරියෙන්",
       "Category": "International News",
       "Parent URL": "https://www.hirunews.lk/international-news.php?pageID=561"
}