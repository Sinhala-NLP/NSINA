{
       "Source": "hirunews",
       "Timestamp": "Saturday, 18 July 2015 - 13:59",
       "Headline": "දුම්රිය දෙකක් ගැටී දකුණු අප්‍රිකාවේ 300කට තුවාල",
       "News Content": "දකුණු අප්‍රිකාවේ - ජොහැනස්බර්ග් නගරයට දකුණු දෙසින් දුම්රිය දෙකක් එකිනෙක ගැටී අද උදෑසන සිදුවූ අනතුරකින් 300 කට අධික පිරිසක් තුවාල ලබා තිබෙනවා. තුවාල ලැබූ පිරිස අතර කුඩා ළමයින් ද සිටින බවයි විදෙස් වාර්තා සඳහන් කළේ. තුවාල ලැබූවන් ඒ අවට පිහිටි රෝහල්වලට ඇතුළත් කර ඇති අතර, අනතුරෙන් ජීවිතක්ෂයට පත්වූවන් පිළිබඳව කිසිදු වාර්තාවක් මෙතෙක් ලැබී නොමැති බවයි විදෙස් වාර්තා වැඩිදුරටත් සඳහන් කළේ. අනතුරට හේතුව තවමත් අනාවරණ වී නොමැති අතර සිද්ධිය සම්බන්ධයෙන් එරට පොලිසිය පරීක්ෂණ ක්‍රියාත්මක කරනවා.",
       "URL": "https://www.hirunews.lk/113398/දුම්රිය-දෙකක්-ගැටී-දකුණු-අප්‍රිකාවේ-300කට-තුවාල",
       "Category": "International News",
       "Parent URL": "https://www.hirunews.lk/international-news.php?pageID=718"
}