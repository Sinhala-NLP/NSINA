{
       "Source": "hirunews",
       "Timestamp": "Monday, 31 August 2020 - 7:59",
       "Headline": "තමිල්නාඩුවේ වසා දැමීම් යළි දීර්ඝ කරයි",
       "News Content": "කොරෝනා වසංගතයත් සමඟ තමිල්නාඩුවේ වසා දැමීම් ලබන මස 30 වනදා දක්වා මසකින් දීර්ඝ කර තිබෙනවා.\nකෙසේ වෙතත් අන්තර් ප්‍රාන්ත බස් රථ හෙට සිටත්, දුම්රිය ගමන් ලබන මස 7 වනදා සිටත් යළි ආරම්භ කිරීමට තීරණය කර ඇති බවයි ඉන්දීය වාර්තා සඳහන් කළේ.\nඑමෙන්ම හෝටල්, නිවාඩු නිකේතන, සාප්පු සංකීර්ණ හා ආගමික ස්ථානද හෙට සිට යළි විවෘත කෙරෙනු ඇති.\nගතවූ පැය විසි හතරේ දෛනික වැඩිම ආසාදිතයන් සහ මරණ සංඛ්‍යාවක් ඉන්දියාවෙන් වාර්තාවුණා. එරට දෛනික ආසාදිතයන් සංඛ්‍යාව 79,457ක් වන අතර, මරණ සංඛ්‍යාව දැක්වෙන්නේ 960 ක් ලෙසයි.\nමේ අතර ලොව පුරා කොරෝනා ආසාදිතයන් දෙකෝටි පනස් තුන් ලක්ෂ 77,704ක් ලෙස වාර්තාවන අතර, මරණ සංඛ්‍යාව අටලක්ෂ 50,149ක් ලෙස දැක්වෙනවා.",
       "URL": "https://www.hirunews.lk/249036/තමිල්නාඩුවේ-වසා-දැමීම්-යළි-දීර්ඝ-කරයි",
       "Category": "International News",
       "Parent URL": "https://www.hirunews.lk/international-news.php?pageID=166"
}