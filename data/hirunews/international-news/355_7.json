{
       "Source": "hirunews",
       "Timestamp": "Sunday, 01 July 2018 - 12:37",
       "Headline": "මාලදිවයිනේ හිටපු ජනපති, ඡන්ද සටනෙන් ඉවත්වේ",
       "News Content": "ලබන සැප්තැම්බරයේ පැවැත්වෙන ජනාධිපතිවරණයේදී ප්‍රධාන විපක්ෂයේ අපේක්ෂකයා ලෙස ඉදිරිපත් නොවන බව මාලදිවයිනේ හිටපු ජනාධිපති මොහොමඩ්  නෂීඩ් ප්‍රකාශ කළා.\nඒ, එරට ජාතික මැතිවරණ කොමිසම විසින් ඔහු ජනාධිපතිවරණය සඳහා නුසුදුුස්සෙකු බව ප්‍රකාශ කිරීමෙන් අනතුරුවයි.\nමාලදිවයිනේ ප්‍රජාතන්ත්‍රවාදී මැතිවරණයකින් තේරී පත්වූ ප්‍රථම නායකයා වන මොහොමඩ් නෂීඩ් දැනට ශ්‍රී ලංකාවේ ජීවත්වන අතර, ඔහු සිය පාක්ෂිකයන් වෙත තම තීරණය දැනුම්දී තිබෙනවා.\nවත්මන් පරිපාලනය විසින් මොහොමඞ් නෂීඞ්ට එරෙහිව ත්‍රස්තවාදී චෝදනා එල්ල කොට 2015 වසරේදී වසර 13 ක සිර ද`ඩුවමක් නියම කළා.\nකෙසේ නමුත් එම තීන්දුව දැඩි සේ විවේචනයට ලක්වූ අතර, මොහොමඩ් නෂීඩ්ට ජනාධිපතිවරණයට ඉදිරිපත් වීමට ඉඩ සළසන ලෙස ජගත් මානව හිමිකම් කොමිසම කළ ඉල්ලීමද ජනාධිපති අබ්දුල්ලා යමීන් ප්‍රතික්ෂේප කර තිබෙනවා.\nමොහොමඩ් නෂීඩ් 2016 වසරේදී වෛද්‍ය ප්‍රතිකාර සඳහා බ්‍රිතාන්‍යයට යාමට අවසර ලබාගත් අතර, ඉන් පසු ඔහුට එහි දේශපාලන රැකවරණ හිමිවුණා.",
       "URL": "https://www.hirunews.lk/194272/මාලදිවයිනේ-හිටපු-ජනපති-ඡන්ද-සටනෙන්-ඉවත්වේ",
       "Category": "International News",
       "Parent URL": "https://www.hirunews.lk/international-news.php?pageID=355"
}