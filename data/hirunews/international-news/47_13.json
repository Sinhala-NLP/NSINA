{
       "Source": "hirunews",
       "Timestamp": "Tuesday, 31 May 2022 - 14:13",
       "Headline": "චීන යුද ගුවන් යානා 30ක් තායිවාන ගුවන් ආරක්ෂක කලාපයට",
       "News Content": "චීන යුද ගුවන් යානා 30ක් එක්වර තම ගුවන් ආරක්ෂක කලාපයට ඇතුළු වූ බව තායිවානය පවසනවා.\nඑය පසුගිය ජනවාරි මාසයෙන් අනතුරුව තායිවාන ගුවන් තලය ආක්‍රමණය කළ විශාලතම චීන යුද ගුවන් යානා පෙළයි.\nතායිවානය, ආක්‍රමණය කළහොත් එය රැක ගැනීමට ඉදිරිපත් වන බවට ඇමරිකානු ජනාධිපති ජෝ බයිඩ්න් චීනයට අනතුරු අගවා දින කිහිපයක් තුළ මෙම සිද්ධිය වාර්තා වීම විශේෂත්වයක්.\nතායිවානය තම රටෙන් වෙන් වූ ප්‍රාන්තයක් ලෙස සලකන චීනය, අවශ්‍ය වුවහොත් බලය යොදවා එය අත්පත් කර ගන්නා බව ප්‍රකාශ කර තිබෙනවා.",
       "URL": "https://www.hirunews.lk/305798/චීන-යුද-ගුවන්-යානා-30ක්-තායිවාන-ගුවන්-ආරක්ෂක-කලාපයට",
       "Category": "International News",
       "Parent URL": "https://www.hirunews.lk/international-news.php?pageID=47"
}