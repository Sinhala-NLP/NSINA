{
       "Source": "hirunews",
       "Timestamp": "Tuesday, 10 November 2015 - 21:51",
       "Headline": "හතරෙන් තුනක් සුකීට",
       "News Content": "මියන්මාර පාර්ලිමේන්තුවේ හතරෙන් තුනක බලය, ප්‍රජාතන්ත්‍රවාදය සඳහා වූ ජාතික ලීගය විසින් හිමිකරගෙන ඇතැයි විශ්වාස කරන බව එහි නායිකා අවුන්සාන් සුකී පවසනවා. පසුගිය ඉරිදා පැවති එරට මහ මැතිවරණයෙන් මෙතෙක් නිකුත් වී ඇති ප්‍රතිඵලවලට අනුව ආසන 88 න් 78 ක ජය හිමිකරගෙන ඇත්තේ සුකීගේ ජාතික ලීගයයි.\nහමුදා පාලනය විසින් මැතිවරණයේ ප්‍රතිඵලය පිළිගනු ඇතැයි තමා විශ්වාස කරන බවයි අවුන්සාන් සුකී බී බී සී ගුවන් විදුලියට ප්‍රකාශ කර ඇත්තේ. කෙසේ වෙතත් වසර 25කට පසු පැවැති මහ මැතිවරණය සාමකාමී වුවත් නිදහස් ඡන්ද විමසීමක් නොවන බව මියන්මාර  විපක්ෂ නායිකා අවුන්සාන් සුකී එහිදී ප්‍රකාශ කළා.",
       "URL": "https://www.hirunews.lk/120017/හතරෙන්-තුනක්-සුකීට",
       "Category": "International News",
       "Parent URL": "https://www.hirunews.lk/international-news.php?pageID=690"
}