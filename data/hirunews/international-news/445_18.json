{
       "Source": "hirunews",
       "Timestamp": "Saturday, 26 August 2017 - 14:20",
       "Headline": "හාවි සුළි සුළගේ  ප්‍රචන්ඩත්වය අඩුවෙයි",
       "News Content": "පැයට කිලෝමීටර 215 ක පමණ වේගයක් සහිතව ඇමරිකාවේ ටෙක්සාස් වෙරළ තීරයෙන් ඇතුලූවූ හාවි සුළි සුළෙඟ් අවදානම් තත්ත්වය දෙවන මට්ටම දක්වා පහත හෙළා තිබෙනවා.\nඑය හොඳින් ඉදිකළ ගොඩනැගිලි පවා විනාශ කළ හැකි හතරවන මට්ටමේ සුළි සුළඟක් මෙන්ම වසර 12 කට පසු ඇමරිකාවට බලපාන ප්‍රබලතම චන්ඩ මාරුතය බවටයි අනාවැකි පළවූයේ.\nකෙසේ නමුත් සුළි සුළඟින් තවදුරටත් විශාල හානියක් සිදුවී ඇති බව ඇමරිකානු බලධාරීන් ප්‍රකාශ කළා.\nදැඩි වර්ෂාපතනය සතියක පමණ කාලයක් පවතිනු ඇති අතර, විශාල ජල ගැලීම් මෙන්ම විදුලිය බිඳ වැටීම්ද වාර්තාවනවා.\nඅනතුරුදායක ප්‍රදේශවල ජනතාව ඉවත් කරගැනීමටද පියවර ගැනෙනවා.\nසුළි සුළඟ කේන්ද්‍රගතවී ඇති ටෙක්සාස් ප්‍රාන්තයේ අවදානම් තත්ත්වයක් ප්‍රකාශ කිරීමේ නියෝගයට ජනපති ඩොනල්ඞ් ට්‍රම්ප් අත්සන් තැබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/169435/හාවි-සුළි-සුළගේ-ප්‍රචන්ඩත්වය-අඩුවෙයි",
       "Category": "International News",
       "Parent URL": "https://www.hirunews.lk/international-news.php?pageID=445"
}