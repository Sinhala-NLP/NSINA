{
       "Source": "hirunews",
       "Timestamp": "Tuesday, 20 June 2017 - 8:38",
       "Headline": "සාකච්ඡාවට පෙර සම්බාධක ඉවත් කරන්න - කටාරය ඉල්ලයි",
       "News Content": "ගල්ෆ් කලාපයේ පැන නැගී ඇති රාජ්‍ය තාන්ත්‍රික අර්බුදය පිළිබදව ඕනෑම සාකච්ඡාවකට පෙර තම රටට එරෙහිව පනවා ඇති සම්බාධක ඉවත් කළ යුතු බව කටාර් විදේශ අමාත්‍ය ෂෙයික් මොහොමඩ් බින් අබ්දුල්රහමාන් අල්තානි අවධාරණය කළා.\nසෞදි අරාබිය, එක්සත් අරාබි එමීරය සහ බහරේනය ඇතුළු රටවල් ගොඩබිම් දේශසීමා වසා දමා ගුවන් තලය තහනම් කොට පනවා ඇති සම්බාධක ආක්‍රමණයක් ලෙසයි කටාර් විදේශ අමාත්‍යවරයා හැදින්වූයේ.\nඅර්බුදය විසදීම සඳහා පීඩනයෙන් තොර සාකච්ඡාවකට සම්බාධක ඉවත් කිරීම පූර්ව කොන්දේසියක් බව ඔහු කියා සිටියා.",
       "URL": "https://www.hirunews.lk/163957/සාකච්ඡාවට-පෙර-සම්බාධක-ඉවත්-කරන්න-කටාරය-ඉල්ලයි",
       "Category": "International News",
       "Parent URL": "https://www.hirunews.lk/international-news.php?pageID=469"
}