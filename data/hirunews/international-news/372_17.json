{
       "Source": "hirunews",
       "Timestamp": "Friday, 27 April 2018 - 10:15",
       "Headline": "ට්‍රම්ප් බ්‍රිතාන්‍යයේ සංචාරයකට සූදානම්",
       "News Content": "ඇමරිකානු ජනාධිපති ඩොනල්ඩ්  ට්‍රම්ප් ලබන ජුලි 13 වන සිකුරාදා බ්‍රිතාන්‍යයේ සංචාරයක නිරත වන බව බ්‍රිතාන්‍ය අග්‍රාමාත්‍ය කාර්යාලය ඊයේ (26) නිවේදනය කළා.\nපසුගිය වසරේ ජනවාරි මාසයේදී බලයට පැමිණි ඇමරිකානු ජනාධිපති ඩොනල්ඞ් ට්‍රම්ප්ගේ ප්‍රථම බ්‍රිතාන්‍ය චාරිකාව මෙයයි.\nසාමාන්‍යයෙන් ඇමරිකානු නායකයෙකු සිය ප්‍රථම විදෙස් සංචාරය ලෙස බ්‍රිතාන්‍යය තෝරා ගනු ලැබුව ද, තමන්ට එරෙහිව පැවති දැඩි විරෝධය හේතුවෙන් ජනපති ට්‍රම්ප් එම පියවර අනුගමනය කළේ නැහැ.\nකෙසේ නමුත්, මෙවර බ්‍රිතාන්‍ය සංචාරයේදී ද ඔහුට එරෙහි විරෝධතා ක්‍රියාත්මක වනු ඇතැයි අපේක්ෂිතයි.",
       "URL": "https://www.hirunews.lk/189373/ට්‍රම්ප්-බ්‍රිතාන්‍යයේ-සංචාරයකට-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=372"
}