{
       "Source": "hirunews",
       "Timestamp": "Tuesday, 06 October 2015 - 9:55",
       "Headline": "රුසියාවට අනතුරු ඇගවීමක්",
       "News Content": "සිරියානු විපක්ෂ ක්‍රියාකාරීන්ට එරෙහි ප්‍රහාර නතර කරන්නැයි නේටෝ සංවිධානය රුසියාවට අනතුරු ඇගවීමක් කළා. රුසියානු ප්‍රහාර ජනාධිපති බෂාර් අල් අසාද්ට එරෙහි විපක්ෂ ක්‍රියාකාරීන්ගේ සන්නද්ධ කණ්ඩායම්වලට යොමු වී ඇති බවයි ඇමරිකාව සහ නේටෝ සංවිධානය පවසන්නේ. එමෙන්ම එම ප්‍රහාරවලින් සිවිල් වැසියන් ද මිය යන බවට නේටෝ සංවිධානය චෝදනා කළා. කෙසේ නමුත්, තම ප්‍රහාරවල ඉලක්කය අයි.එස්. සන්නද්ධ කණ්ඩායම් බවයි රුසියාව ප්‍රකාශ කළේ. පසුගිය සෙනසුරාදා තම ප්‍රහාරක යානයක් තුර්කි ගුවන්තලයට පිවිසුණේ අයහපත් කාලගුණය නිසා අත් වැරදීමකින් බව ද රුසියාව කියා සිටිනවා. කෙසේ නමුත් මෙම සිද්ධිය සම්බන්ධයෙන් තුර්කිය ඊයේ දෙවන වරටත් රුසියානු තානාපතිවරයා කැදවා කරුණු විමසුවා.",
       "URL": "https://www.hirunews.lk/117908/රුසියාවට-අනතුරු-ඇගවීමක්",
       "Category": "International News",
       "Parent URL": "https://www.hirunews.lk/international-news.php?pageID=700"
}