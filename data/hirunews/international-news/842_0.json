{
       "Source": "hirunews",
       "Timestamp": "Friday, 10 May 2013 - 13:06",
       "Headline": "අන්තර්ජාලයෙන් ඩො.මි. 45 ක් වංචා කළ කල්ලියක් අධිකරණයේ.",
       "News Content": "අන්තර්ජාලය ඔස්සේ විද්‍යුත් කාඞ්පත්වල තොරතුරු සොරාගෙන ඒ හරහා ඒ.ටී.එම්. යන්ත්‍රවලින් ඇමරිකානු ඩොලර් මිලියන 45 ක මුදලක් වංචා කළ 07 දෙනෙකුගෙන් යුත් කල්ලියක් ඇමරිකාවේ නිව්යෝක් නුවර අධිකරණයක් වෙත ඉදිරිපත් කර තිබෙනවා. මොවුන් රටවල් 26 කදී මෙලෙස ඒ.ටී.එම්. යන්ත්‍රවලින් මුදල් වංචා කර ඇති අතර විශේෂයෙන් ඔවුන්ගේ ඉලක්කය වී ඇත්තේ එක්සත් අරාබි එමීර් රාජ්‍යය සහ  ඕමානයයි. කල්ලියේ 08 වන සැකකරු පසුගිය අප්‍රේල් මාසයේදී ඝාතනයට ලක්වුණා. මෙම මහා පරිමාණ අන්තර්ජාල මූල්‍ය වංචාව පිළිබඳ පරීක්ෂණ සඳහා ජපානය, කැනඩාව, එක්සත් රාජධානිය, රුමේනියාව සහ තවත් රටවල් 12 ක පොලිස් පරීක්ෂකයන් එක්ව තිබෙනවා. වෙනත් රටවලින්ද සැකකරුවන් අත්අඩංගුවට ගෙන ඇති අතර ඔවුන් කුමන රටවල වැසියන් දැයි අනාවරණය කර නැහැ. සාම්ප්‍රදායික කොල්ලකරුවන්ගේ වෙස් මුහුණු සහ තුවක්කු වෙනුවට මොවුන් අන්තර්ජාලය සහ ලැප්ටොප් පරිගණක යොදාගෙන ඇති බවයි නිව්යෝක් නීතිපතිවරයා සඳහන් කළේ.",
       "URL": "https://www.hirunews.lk/58716/අන්තර්ජාලයෙන්-ඩො-මි-45-ක්-වංචා-කළ-කල්ලියක්-අධිකරණයේ",
       "Category": "International News",
       "Parent URL": "https://www.hirunews.lk/international-news.php?pageID=842"
}