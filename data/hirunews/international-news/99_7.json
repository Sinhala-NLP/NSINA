{
       "Source": "hirunews",
       "Timestamp": "Saturday, 21 August 2021 - 14:09",
       "Headline": "තලෙයිබාන් සංවිධානය පැහැර ගත් ඉන්දියානුවන් 150 දෙනා සුරක්ෂිතයි",
       "News Content": "කාබුල් ගුවන් තොටුපොළට ඇතුළු වීමට බලාපොරොත්තුවෙන් සිටිය දී තලෙයිබාන් සටන්කාමීන් විසින් පැහැර ගත් ඉන්දියානුවන් 150 දෙනා මේ වන විට සුරක්ෂිත ව සිටින බවට ඉන්දීය රජය ප්‍රකාශ කළා.\nඑලෙස පැහැර ගත් ඉන්දියානුවන් නැවත ඉන්දියාව කරා ආරක්ෂිත ව ගෙන ඒමට කටයුතු කරන බවයි, එරට රජය කියා සිටියේ.\nඑසේ ම තවත් ඉන්දියානුවන් 85 දෙනෙකු ඇෆ්ගනිස්ථානයේ සිට තජිකිස්ථානය වෙත ආරක්ෂිත ව ගුවන් මඟින් ප්‍රවාහන කර ඇති බව ද විදෙස් මාධ්‍ය වාර්තා සඳහන් කළා.",
       "URL": "https://www.hirunews.lk/280261/තලෙයිබාන්-සංවිධානය-පැහැර-ගත්-ඉන්දියානුවන්-150-දෙනා-සුරක්ෂිතයි",
       "Category": "International News",
       "Parent URL": "https://www.hirunews.lk/international-news.php?pageID=99"
}