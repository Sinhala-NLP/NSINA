{
       "Source": "hirunews",
       "Timestamp": "Wednesday, 28 March 2018 - 13:28",
       "Headline": "ළමයින් පාසල් වෙත ඇතුළත් කර ගන්නා වයස් සීමාවේ වෙනසක්",
       "News Content": "ප්‍රංශයේ ළමයින් පාසල් වෙත ඇතුළත් කර ගන්නා වයස් සීමාව අවුරුදු 6 සිට 3 දක්වා පහත දමා තිබෙනවා.\nඑම තීරණය ප්‍රකාශයට පත් කළේ එරට ජනාධිපති එම්මානුවෙල් මැක්රොන් විසින්.\nඅඩු ආදායම්ලාභී පවුල්වල ළමයින් පාසල් අධ්‍යාපනයට කඩිනමින් යොමුකිරීම මෙලෙස වයස් සීමාව සංශෝධනය කිරීමට හේතු ලෙස ප්‍රංශ ජනාධිපතිවරයා දක්වා ඇති බවයි විදෙස් මාධ්‍ය වාර්තා සඳහන් කළේ.\nමෙම සංශෝධනයත් සමඟ  යුරෝපයේ අඩුම වයස් සීමාවකදී අනිවාර්යයෙන් පාසල් වෙත ළමයින් ඇතුළත් කර ගන්නා රට ප්‍රංශය බවට පත්වනවා.",
       "URL": "https://www.hirunews.lk/187084/ළමයින්-පාසල්-වෙත-ඇතුළත්-කර-ගන්නා-වයස්-සීමාවේ-වෙනසක්",
       "Category": "International News",
       "Parent URL": "https://www.hirunews.lk/international-news.php?pageID=381"
}