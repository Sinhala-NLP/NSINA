{
       "Source": "hirunews",
       "Timestamp": "Wednesday, 08 December 2021 - 13:07",
       "Headline": "ජමාල් කෂෝගිගේ ඝාතනයට සම්බන්ධ ප්‍රධාන සැකකරුවෙකු අත්අඩංගුවට",
       "News Content": "සෞදි මාධ්‍යවේදී ජමාල් කෂෝගිගේ ඝාතනයට සම්බන්ධ ප්‍රධාන සැකකරුවෙකු ලෙස හඳුනා ගෙන සිටි කලේඩ් ඒද් අල් ඔටයිබි ප්‍රංශයේ පැරිස් නුවර රෝ - අයිසි ජාත්‍යන්තර ගුවන්තොටුපොළේ දී අත්අඩංගුවට ගෙන තිබෙනවා.\nමෙම පුද්ගලයා සෞදි රාජ්‍ය ආරක්ෂක අංශයේ සේවය කළ පුද්ගලයෙක් වන අතර, ඔහු ප්‍රංශයේ රැඳී සිට ඇති අතර, නැවත සෞදි අරාබිය බලා පියාසර කිරීමට ගුවන්තොටුපොළට පැමිණි අවස්ථාවේදීයි මෙලෙස අත්අඩංගුවට  ගෙන ඇත්තේ.\n2018 වසරේ ඔක්තෝබර් 2 වැනි දා තුර්කියේ ඉස්තාන්බුල් නුවර සෞදි තානාපති කාර්යාලය තුළ අබිරහස් ලෙස ජමාල් කෂෝගි ඝාතනයට ලක් වූ අතර, ඒ සම්බන්ධයෙන් සෞදි ඔටුන්න හිමි මොහොමඩ් බින් සල්මාන් කුමරුට ඍජු ව චෝදනා එල්ල වී තිබුණා.",
       "URL": "https://www.hirunews.lk/290391/ජමාල්-කෂෝගිගේ-ඝාතනයට-සම්බන්ධ-ප්‍රධාන-සැකකරුවෙකු-අත්අඩංගුවට",
       "Category": "International News",
       "Parent URL": "https://www.hirunews.lk/international-news.php?pageID=75"
}