{
       "Source": "hirunews",
       "Timestamp": "Saturday, 20 February 2016 - 8:13",
       "Headline": "සිරියාවේ ස්වෛරීත්වය රැකගන්න රුසියාව සටනක",
       "News Content": "සිරියානු සිවිල් යුද්ධයට විසදුම් සෙවීමේදී එරට ස්වෛරීත්වය ආරක්ෂා විය යුතු බව රුසියාව අවධාරණය කරනවා.\nඑක්සත් ජාතීන්ගේ ආරක්ෂක මණ්ඩලයේදී රුසියානු නියෝජිතයා ඊයේ ප්‍රකාශ කළේ සිරියානු දේශසීමාව හරහා සිදුකරන ප්‍රහාර සහ විදේශීය ගොඩබිම් මෙහෙයුමක් සඳහා වන සැලසුම් ඒ සඳහා අත්හිටුවිය යුතු බවයි.\nරුසියාව මේ බව ප්‍රකාශ කළේ තුර්කිය සහ තවත් රටවල් කිහිපයක් සිරියාවේ ගොඩබිම් හමුදා යෙදවීම පිළිබදව ප්‍රකාශ නිකුත් කිරීමෙන් අනතුරුවයි.\nසිරියාවේ ස්වෛරීත්වය රැක ගැනීම සඳහා වන සිය සැලසුම් පිටපතක් රුසියාව විසින් ඊයේ එක්සත් ජාතීන්ගේ ආරක්ෂක මණ්ඩලයේ රටවල් 15ටම බෙදා හැර තිබෙනවා.",
       "URL": "https://www.hirunews.lk/126687/සිරියාවේ-ස්වෛරීත්වය-රැකගන්න-රුසියාව-සටනක",
       "Category": "International News",
       "Parent URL": "https://www.hirunews.lk/international-news.php?pageID=663"
}