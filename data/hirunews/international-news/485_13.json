{
       "Source": "hirunews",
       "Timestamp": "Sunday, 30 April 2017 - 14:27",
       "Headline": "කාන්තාවන්ගේ හිඟය නිසා ෆැරෝ දූපතේ පිරිමින් ගැටලුවක",
       "News Content": "නොර්වේ රාජ්‍යය සහ අයිස්ලන්තය අතර පිහිටා ඇති ෆැරෝ දූපතේ ජීවත්වන පිරිමින් මුහුණ දී ඇති  අසාමාන්‍ය ගැටලුවක් පිළිබද වාර්තා වනවා.\nඑම දූපතේ කාන්තාවන් හිඟ වීම ඔවුන්ට මුහුණදීමට සිදුව ඇති ගැටලුව බව විදෙස් මාධ්‍ය වාර්තා කරනවා.\nකාන්තාවන් හිඟ වීම හේතුවෙන් විවාහයන් සදහා තායිලන්තය සහ පිලිපීනය වැනි රටවලින් කාන්තාවන් සොයාගැනීමට ෆැරෝ දුපත් වාසී පුරුෂයන් හුරුවී සිටින බවයි වාර්තා වන්නේ.\nදැනට 300 කට වැඩි තායිලන්ත සහ පිලිපීන ජාතික කාන්තාවන් පිරිසක් ෆැරෝ දුපතේ වාසය කරන බව සදහන්.\nදැනට ෆැරෝ දූපත් 18 තුළ ජිවත්වන සමස්ත ජනගහනය පනස් දහසක් පමණ වනවා.\nඅධ්‍යාපනය සඳහා විදෙස්ගතවන තරුණ පරපුර යළි සිය රට නොපැමිණීම හේතුවෙන් මෑතකාලයක සිට ෆැරෝ දූපත් ජනගහණය අඩුවී ඇති බවයි වාර්තා වන්නේ.\nවිශේෂයෙන්ම ෆැරෝ තරුණියන් බොහෝ විට විදෙස් රටවල වාසය කිරීමට තෝරා ගන්නා බව සදහන්.\nෆැරෝ දූපත් තුල දළවශයෙන් කාන්තාවන් ගේ සංඛ්‍යාව පිරිමින්ට වඩා 2000ක්  අඩුවෙන් පවතින බවයි වාර්තා වන්නේ.\nඑබැවින් ෆැරෝ පුරුෂයන්ට කාන්තාවන් සොයාගැනීමට දූපතෙන් පිට සොයාබැලීමට සිදුව තිබෙනවා.\nසියල්ලන්ම නොවුනත් බොහෝ ආසියානු කාන්තාවන්ට ෆැරෝ සහකරුවන් අන්තර්ජාලය ඔස්සේ හමුව ඇති බවයි වාර්තා වන්නේ.",
       "URL": "https://www.hirunews.lk/160313/කාන්තාවන්ගේ-හිඟය-නිසා-ෆැරෝ-දූපතේ-පිරිමින්-ගැටලුවක",
       "Category": "International News",
       "Parent URL": "https://www.hirunews.lk/international-news.php?pageID=485"
}