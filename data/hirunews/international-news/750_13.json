{
       "Source": "hirunews",
       "Timestamp": "Sunday, 15 March 2015 - 13:52",
       "Headline": "ඉරානය සමග න්‍යෂ්ටික එකඟතාවකට ඇමරිකාව සූදානම්",
       "News Content": "ඉරානයේ න්‍යෂ්ටික වැඩපිළිවෙල සම්බන්ධයෙන් අන්තර්වාර එකඟතාවකට පැමිණීමට හැකිවනු ඇතැයි ඇමරිකානු රාජ්‍ය ලේකම් ජෝන් කෙරී ප්‍රකාශ කළා. ඊජිප්තුවේ දැන් පැවැත්වෙන න්‍යෂ්ටික සාකච්ඡාවලදී ඇමරිකානු රාජ්‍ය ලේකම්වරයා කියා සිටියේ ඒ සඳහා තම න්‍යෂ්ටික බලශක්තිය සාමකාමී කටයුතු සඳහා පමණක් යොදාගන්නා බව ඉරානය සහතික කළ යුතු බවයි. ඉරානයේ න්‍යෂ්ටික වැඩපිළිවෙල  හේතුවෙන් ඇමරිකාව ඇතුලූ රටවල් ආර්ථික සම්බාධක පනවා තිබෙනවා. ඉරානය සංවේදී න්‍යෂ්ටික ක්‍රියාකාරකම්වලින් වසර 10 ක් ඉවත්ව සිටියහොත් එම සම්බාධක ඉවත් කළ හැකි බවයි ඇමරිකාව ප්‍රකාශ කළේ. ඉරානය න්‍යෂ්ටික වැඩපිළිවෙල තුළින් න්‍යෂ්ටික අවියක් අත්පත් කරගැනීම වැළැක්වීම බටහිර රටවල අරමුණයි.",
       "URL": "https://www.hirunews.lk/105531/ඉරානය-සමග-න්‍යෂ්ටික-එකඟතාවකට-ඇමරිකාව-සූදානම්",
       "Category": "International News",
       "Parent URL": "https://www.hirunews.lk/international-news.php?pageID=750"
}