{
       "Source": "hirunews",
       "Timestamp": "Monday, 04 November 2019 - 8:10",
       "Headline": "අප්‍රිකානු මුහුදේදී නෝර්වේජියානු නෞකාවක් පැහැරගනී",
       "News Content": "බටහිර අප්‍රිකාවේ බෙනින් නගරයේ කොටෝනෝ වරාය ආසන්නයේදී නෝර්වේජියානු නෞකාවක් මුහුදු කොල්ලකරුවන් විසින් පැහැරගෙන තිබෙනවා.\nඅදාළ නෞකාවේ හිමිකාර සමාගම විසින් එම නෞකාව පසුගිය සෙනසුරදා උදෑසන කාලයේ පැහැරගෙන ඇති බව ඊයේ තහවුරු කළ බවයි විදෙස් වාර්තා සඳහන් කළේ.\nකොටෝනෝ වරායට සැතපුම් 9 ක් පමණ දුරින් නැංගුරම් ලා තිබියදී මෙලෙස පැහැරගත් නෞකාවේ කපිතාන්වරයා ඇතුලු කාර්ය මණ්ඩල සාමාජිකයන් 9 දෙනෙකු සිට තිබෙනවා.\nඔවුන් පිලිපීන ජාතිකයන් බවයි නෞකාවේ හිමිකාර සමාගම ප්‍රකාශ කර ඇත්තේ. කැමරූන් සිට ලයිබීරියාව දක්වා ගිනියා බොක්ක ලොව භයානකම සාගර කලාපයක් බවට පත්ව තිබෙනවා.\nනයිජීරියානු වෙරළ තීරය ඔස්සේ පැමිණෙන මුහුදු කොල්ලකරුවන් නිරන්තරයෙන් නැව්වලට පහරදීම සහ කප්පම් ලබාගැනීම සඳහා කාර්ය මණ්ඩලය පැහැරගෙන යාම සිදුකරනු ලබන බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/227583/අප්‍රිකානු-මුහුදේදී-නෝර්වේජියානු-නෞකාවක්-පැහැරගනී",
       "Category": "International News",
       "Parent URL": "https://www.hirunews.lk/international-news.php?pageID=226"
}