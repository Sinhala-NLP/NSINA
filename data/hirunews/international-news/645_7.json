{
       "Source": "hirunews",
       "Timestamp": "Sunday, 17 April 2016 - 14:23",
       "Headline": "උතුරු කොරියාව තවත් න්‍යෂ්ටික අත්හදාබැලීමකට සැරසේ",
       "News Content": "උතුරු කොරියාව ඉදිරි සති කිහිපය තුළ තවත් න්‍යෂ්ටික අත්හදාබැලීමක් සිදුකිරීමට ඉඩ ඇති බව දකුණු කොරියානු බලධාරීන් සහ ජාත්‍යන්තර ආරක්ෂක විශ්ලේෂකයන් සඳහන් කරනවා.\nඋතුරු කොරියාව පසුගිය සිකුරාදා සිදුකළ මිසයිල අත්හදාබැලීම අසාර්ථක වීම ඔවුන් න්‍යෂ්ටික පිපිරවීමකට යොමුවීමට හේතුව ලෙස ඔවුන් සඳහන් කර තිබුණා.\nඋතුරු කොරියාව නැවතත් න්‍යෂ්ටික පිපිරවීමක් සිදු කළහොත් එය ඔවුන් සිදුකළ පස්වන පිපිරවීම වනු ඇති.\nඋතුරු කොරියාවේ න්‍යෂ්ටික වැඩසටහන සහ මිසයිල අත්හදාබැලීම් හේතුවෙන් එරටට එරෙහිව ජගත් සංවිධාන සම්බාධක ක්‍රියාත්මකයි.",
       "URL": "https://www.hirunews.lk/131045/උතුරු-කොරියාව-තවත්-න්‍යෂ්ටික-අත්හදාබැලීමකට-සැරසේ",
       "Category": "International News",
       "Parent URL": "https://www.hirunews.lk/international-news.php?pageID=645"
}