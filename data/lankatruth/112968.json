{"Source": "Lankatruth", "Timestamp": "March 16, 2021", "Headline": "උමාඔය විනාශයෙන් බැටකන බොහෝ පිරිසකට තවමත් වන්දි නැහැ…", "News Content": "උමා ඔය ව්‍යාපෘතිය නිසා 2014 දෙසැම්බර් මස සිට 2017 අප්‍රේල් මාසය දක්වා නිවාස 8738කට බරපතළ හානි සිදුවී වන්දි ගෙවීම් කරන බව පැවති ආණ්ඩුව සහ වර්තමාන ආණ්ඩුව ප්‍රකාශ කළද මේ වන විටත් පවුල් 602කට වන්දි ගෙවා නැති බව මාධ්‍ය වාර්තා කර තිබේ. ආණ්ඩුවේ දිනමිණ පුවත්පතම අද (16) මේ බව වාර්තා කර තිබිණි. අදාළ ව්‍යාපෘතිය නිසා 2014 සිට නිවාස, වගා බිම් සහ වෙනත් දේපළ අහිමි වූ ජනතාවට සාධාරණ වන්දියක් ලබාදී විකල්ප ජීවනෝපාය මාර්ග සකස්කර දීම වෙනුවෙන් ජනතා විමුක්ති පෙරමුණේ හිටපු පාර්ලිමේන්තු මන්ත්‍රි සමන්ත විද්‍යාරත්න ප්‍රමුඛ පිරිසක් මේ දක්වා අඛණ්ඩ අරගලයක යෙදී සිටිති. මෙම විනාශය සම්බන්ධයෙන් ශ්‍රේෂ්ඨාධිකරණයේ මූලික අයිතිවාසිකම් පෙත්සමක් පවා ගොනුකර තිබේ.", "URL": "https://lankatruth.com/si/?p=112968", "Category": "පරිසර", "Parent URL": null}