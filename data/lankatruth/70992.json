{"Source": "Lankatruth", "Timestamp": "March 24, 2019", "Headline": "ලක්ෂ 62ක හෙරොයින් ඔරුගොඩවත්තෙන් අල්ලයි", "News Content": "හෙරොයින් ග්‍රෑම් 521ක් සමග පුද්ගලයෙකු ඔරුගොඩවත්ත ගුවන් පාලම අසලදී අත්අඩංගුවට ගෙන තිබේ. හෙරොයින් තොගයේ වටිනාකම ලක්ෂ 62කට අධික බව පොලීසිය පවසයි. වැල්ලවත්ත දිසා දූෂණ මර්ධන ඒකකයේ නිලධාරීන් විසින් සිදුකළ වැටලීමකදී සැකකරු අත්අඩංගුවට ගෙන තිබේ. අත්අඩංගුවට ගත් සැකකරු 24 වියැති වැල්ලම්පිටිය ප්‍රදේශයේ පදිංචිකරුවෙකු බව මූළික පරීක්ෂණවලදී සොයාගෙන ඇති අතර ග්‍රැන්ඩ්පාස් පොලීසිය සිද්ධිය සම්බන්ධව වැඩිදුර විමර්ශන සිදුකරයි.", "URL": "https://lankatruth.com/si/?p=70992", "Category": "පුවත්", "Parent URL": null}