{"Source": "Lankatruth", "Timestamp": "June 10, 2021", "Headline": "පහ මම මෙතනම ඉන්නවා – රතන හිමි ශපථ කරයි", "News Content": "නියමිත ධුරකාලය අවසන් වන තුරු තමන් පාර්ලිමේන්තු මන්ත්‍රිවරයෙකු ලෙස කටයුතු කරන බව අපේ ජනබල පක්ෂයේ පත්කල මන්ත්‍රී පූජ්‍ය අතුරලියේ රතන හිමියන් පවසති.එමෙන්ම තමන් කිසිවෙකු සමඟ පාර්ලිමේන්තුවෙන් ඉල්ලා අස්විමට එකඟතාවයකට පැමිණ නැති බවත් උන්වහන්සේ අවධාරණය කරති.කෙසේ වෙතත් පුජ්‍ය ගලගොඩඅත්තේ ඥාණසාර හිමියන්ගේ පාර්ශවය මාධ්‍ය හමුවක් පවත්වමින් ජූලි මස 5 දා වන විට රතන හිමියන්ට ලබා දී තිබු කාලසිමාව අවසන් වන බවත් ඒ අනුව එකඟවූ පරිදි රතන හිමියන් පාර්ලිමේන්තු මන්ත්‍රීධුරයෙන් ඉල්ලා අස්වී මන්ත්‍රි අසුන ඥාණසාර හිමියන්හට ලබා දියයුතු බවත් පවසයි.", "URL": "https://lankatruth.com/si/?p=117927", "Category": "පුවත්", "Parent URL": null}