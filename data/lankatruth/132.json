{"Source": "Lankatruth", "Timestamp": "October 29, 2011", "Headline": "මතට තිත ඉවරයි! සංචාරක පාරාදීසයට සුරාව දෝරගලයි.", "News Content": "මුළු ලංකාවම සංචාරක පාරාදීසයක් කිරීමේ සිහිනයෙන් වෙළෙන ශ්‍රී රෝහණ ජනරංජන ආචාර්ය පර්සි මහෙන්ද්‍ර රාජපක්ෂ ගේ මතටතිත සංකල්පය ලබන වසරේ සිට අත්හරී. 2012 වසර වෙනුවෙන් ඉදිරිපත් කරන අයවැයෙන් අනතුරුව ඉතා ඉක්මනින් සුරාබදුඅණපනත් හා රෙගුලාසි සියල්ල සංශෝධනය කිරීමට සූදානම්ය. ඒ අනුව විදේශයන්ගෙන් ගෙන්වන සියළුම මත්පැන් වලට අයකරන සියළුම බදු සම්පූර්ණයෙන් ඉවත් කිරීමට හෝ ඉතා අවම මට්ටමටපත්කිරීමට, විදේශීය සංචාරකයන් සදහා භාවිතා කළහැකි නව මත්ද්‍රව්‍ය නිර්දේශකිරීම, සහ ආගමික ස්ථාන පාසල් ආශ්‍රිතව මත්පැන්හල් විවෘත කිරීමට පනවා තිබෙන දුර සීමා සම්පූර්ණයෙන්ම ඉවත් කර මත්පැන් හල් ව්‍යාප්තියට අසීමිතව ඉඩ සැලසීමට කටයුතුසම්පාදනය කර තිබේ. නව සංශෝධන වලින් පසුව සී ‍ප්ලේන් ව්‍යාපෘතිය සදහා අනුමතකර තිබෙන මහ වැව් 22 ආශ්‍රිතව නම මත්පැන් අලෙවිසැල් ඇරඹිමහෝ ජංගම ‍අලෙවිසැල් හදුන්වාදීමටද නියමිත බව අනාවරණය වේ. එමෙන්ම නව සංචාරක කලාප වශයෙන් සංවර්ධනය කරනහම්බන්තොට, නිලාවේලි, කල්පිටිය, පුත්තලම ඇතුළු සියළුම මුහුදු බඩ කොටස් වලද රට අභ්‍යන්තරයේ අනුරාධපුරය, පොලොන්නරුව,සීගිරිය ඇතුළු ‍‍‍‍‍ ‍‍ඓතිහාසික පුරාවිද්‍යාත්මක ප්‍රදේශවල සහ රක්ෂිත සහ අභය භූමි ආශ්‍රිතව හෝටල් ඉදිකරන සියළුම ස්ථානවල මත්පැන්හල් සහ අලුතෙන් නීත්‍යානුකූල කරන මත්ද්‍රව්‍ය අලෙවියට නීතිමය ඉඩ සලසාදේ. පර්සි මහේන්ද්‍ර රාජපක්ෂ ආණ්ඩුව මත්පැන් සහ මත්ද්‍රව්‍ය වලට අදාල නීති රීති ලිහිල් කිරීමට පෙර මේ වනවිට ද රටපුරා ආණ්ඩු පක්ෂමැතැ ඇමැතිවරුන්ට සම්බන්ධ සුරාසැල් විශාල වශයෙන් ව්‍යාප්ත කරමින් තිබිණි. 2016දී විදේශ සංචාරකයන් ලක්ෂ 25ක් ගෙන්වාගැනීමේ සිහිනයෙන් පෙළෙන ආණ්ඩුව මේවනවිට කළුතර කැ‍ලිඩෝ වෙරළතීරය නිරුවත් කලාපයක් කිරීමේ සැලසුම් සකස්කර,කැසිනෝ වීදි නම්කර අවසන්ය. තව ඉතිරිව ඇත්තේ ගණිකා ව්‍යාපාරය නීතිගත කිරීම පමණි.", "URL": "https://lankatruth.com/si/?p=132", "Category": "පුවත්", "Parent URL": null}