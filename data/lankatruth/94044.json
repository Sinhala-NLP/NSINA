{"Source": "Lankatruth", "Timestamp": "June 16, 2020", "Headline": "කොරෝනා සුව වී ගෙදර ගිය කාන්තාවකට යළිත් කොරෝනා වැලඳිලා", "News Content": "කොරෝනා හෙවත් කොවිඩ්-19 ආසාදනය වී හෝමාගම ශික්ෂණ රෝහලෙන් ප්‍රතිකාර ලබාගැනීමෙන් අනතුරුව සුවය ලබා අනුරාධපුර කැබිතිගොල්ලෑවේ පිහිටි සිය නිවස වෙත ගොස් සිටි කාන්තාවකට යළිත් කොරෝනා ආසාදනය වී ඇතැයි අනාවරණය වේ. කුවේට්හි සිට පැමිණ ඇති 36 හැවිරිදි මෙම කාන්තාවට PCR පරීක්ෂණයක් සිදු කළ බවත් ඒ අනුව මෙලෙස කොරෝනා වෛරසය ආසාදනය වී ඇති බව තහුවරු වූ බවත් අනුරාධපුර ශික්ෂණ රෝහලේ අධ්‍යක්ෂ වෛද්‍ය දුලාන් සමරවීර මහතා සඳහන් කරයි. අදාළ කාන්තාව හෝමාගම ශික්ෂණ රෝහලෙන් ප්‍රතිකාර ලබා සුවවීමෙන් පසු නිවෙස බලා පිටත්ව ගොස් ඇත්තේ මීට දින දෙකකට පෙර ය.", "URL": "https://lankatruth.com/si/?p=94044", "Category": "පුවත්", "Parent URL": null}