{"Source": "Lankatruth", "Timestamp": "August 10, 2017", "Headline": "රවීගේ අස්වීම හොඳ ආදර්ශයක් – රාජපක්ෂ රෙජීමයේ කවුද මෙහෙම දෙයක් කළේ?", "News Content": "විදේශ කටයුතු ඇමැතිකමින් ඉල්ලා අස්වෙමින් රවී කරුණානායක මහතා හොඳ ආදර්ශයක් ලබා දී ඇති බවත් පැවති රාජපක්ෂ රෙජීමයේ විවිධ වැරිදි සම්බන්ධයෙන් චෝදනා එල්ලවූ කිසිවෙකුත් එසේ ඉල්ලා අස් නොවූ බවත් අගමැති රනිල් වික්‍රමසිංහ මහතා (10) පාර්ලිමේන්තුවේදී පැවසීය. ජනමාධ්‍ය අද විවිධ චෝදනා කිරීමෙන් පෙනී යන්නේ දැන් මාධ්‍ය නිදහසක් ඇති බව යැයි කී අගමැතිවරයා ගිය ආණ්ඩුව කාලේ එසේ කතා කළහොත් ලසන්ත වික්‍රමතුංග, ප්‍රගීත් එක්නැලිගොඩ වැන්නන්ට වූ දේ සිදු වන බවද ප්‍රකාශ කළේය. එමෙන්ම පැවති රෙජීමයේ වැරිදි අඩුපාඩු පෙන්වාදීමේ වරදට නීතිපති දෙපාර්තමේන්තුවේ හිටපු නිලධාරී වත්මන් අගවිණිසුරු ප්‍රියසාද් ඩෙප් මහතා හසුවූ බවත් කෙසේ නමුත් ඔහුගේ වාසනාවකට ඔහු අද අග්‍රවිනිචයකාරවරයා බවට පත්ව ඇති බවත් අග්‍රාමාත්‍යවරයා සඳහන් කළේ.", "URL": "https://lankatruth.com/si/?p=39209", "Category": "පුවත්", "Parent URL": null}