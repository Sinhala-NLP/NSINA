{"Source": "Lankatruth", "Timestamp": "April 4, 2022", "Headline": "හිටපු ඇමති රමේෂ් පතිරණගේ නිවස ඉදිරිපිටත් විරෝධතා", "News Content": "මේ වනවිට හිටපු ඇමති වෛද්‍ය රමේෂ් පතිරණගේ නිවස ඉදිරිපිට ජනතාව එක්රොක්වෙමින් විරෝධතා ආරම්භ කර තිබේ. මෙම විරෝධතාවය අද (04) පස්වරුවේ ආරම්භ විය. මෙම විරෝධතා ආරම්භ වී ඇත්තේ ආණ්ඩුවට සහ ජනාධිපති ගෝටාබය රාජපක්ෂට වහාම ඉවත් යන ලෙස සඳහන් කරමින් ඇරඹි විරෝධතාවලට සමගාමීවය. නිවස ඉදිරිපිටට රැස්ව සිටින විරෝධතාකරුවෝ ‘ජනාධිපතිවරයා වහා ගෙදර යනු‘ ආදි සටන් පාඨ ද කියමින් විරෝධතාවයේ නිරත වෙති. මෙම විරෝධතාවය නිසා ගාල්ල කිතුලම්පිටිය මාර්ගයේ රථවාහන ගමනාගමනයටද බාදා එල්ල වී තිබේ. හිටපු ඇමතිවරයාගේ නිවසේ ගෙට්ටුවසා දමා තිබු අතර පොලිස් ආරක්ෂාවද යොදවා තිබුණි. විරෝධතාකරුවන් හිටපු ඇමතිවරයාගේ නිවස ඉදිරිපිට විරෝධය දැක්විම සදහා පැමිණිමින් සිටින අතරතුර රාජ්‍ය ඇමති මොහාන් පි ද සිල්වා මහතාගේ නිවස ඉදිරිපිටද විරෝධතාවයේ නිරතවුහ.", "URL": "https://lankatruth.com/si/?p=131362", "Category": "පුවත්", "Parent URL": null}