{"Source": "Lankatruth", "Timestamp": "August 20, 2017", "Headline": "ශ්‍රීලනිප-එජාප පාක්ෂිකයාගේත් බලාපොරොත්තු ඉටු කිරීමට හැකි එකම දේශපාලන ව්‍යාපාරය ජවිපෙ පමණයි", "News Content": "“ශ්‍රී ලංකා නිදහස් පාක්ෂිකයා හෝ එක්සත් ජාතික පාක්ෂිකයා මේ හැම පාක්ෂිකයාම ඡන්දෙ දුන්නේ සුභ ප්‍රාර්ථනාවකින්. හැබැයි නායකයන්ගේ ප්‍රාර්ථනාවලුයිපාක්ෂිකයන්ගේ ප්‍රාර්ථනාවලුයි දෙකක්. ඔන්න ප්‍රශනේ. ප්‍රශ්නෙ තියෙන්නේ එතන. ඒ ශ්‍රී ලංකා නිදහස් පාක්ෂිකයන්ගේ බලාපොරොත්තුවත් එක්සත් ජාතික පාක්ෂිකයන්ගේ බලාපොරොත්තුවත් නායකත්ව මණ්ඩලයෙන්, නායකත්ව මට්ටමෙන් ඉටුකරන එකම දේශපාලන ව්‍යාපාරය ජනතා විමුක්ති පෙරමුණ විතරයි.” යැයි ජනතා විමුක්ති පෙරමුණේ නායක අනුර දිසානායක මහතා ඊයේ (19) පොළොන්නරුව නගරයේදී “ගමට දිරියක් – රටට බලයක්!” තේමාවෙන් පැවති පොළොන්නරුව දිස්ත්‍රික් දිරිය පුරවැසි සමුළුව අමතමින් පැවසීය. විශ්‍රාමික ජනාධිපති ආර්යා ශිරන්ති රාජපක්ෂ මැතිනිය අපරාධ පරීක්ෂණ දෙපාර්තමේන්තුවට ගෙනයන විට ජාතියේ අම්මා යැයි කෑ ගසන පිරිසක් සිටින බවත් තරුණයෙක් ඝාතනය කිරීමක් සම්බන්ධයෙන් ඇයගෙන් ප්‍රශ්නකිරිමට ගෙන යනවිට ජාතියේ අම්මා යැයි කෑ ගහනවිට තාජුඩීන්ගේ මවට කුමක් සිතෙනු ඇත්දැයි අනුර දිසානායක මහතා එහිදී ජනතාවගෙන් ප්‍රශ්න කර සිටියේය. එමෙන්ම රවී කරුණානායක මහතා හොරකමක්කර හසු වී බිත්තියටම හේත්තු වූ පසු බැරිම තැන ඉල්ලා අස් වූ බවත් ඉන් පසු ජනතාව ඔහුගේ අත ඉඹින බවත් මෙම තත්වයෙන් ජනතාව මිදිය යුතු බවත් අනුර දිසානායක මහතා එහිදී පැවසී ය. ජනතාවත් දැන් තමන්ගේ මණස පිරිසිදු කර ගත යුතු බවත් අපි සියළුදෙනා එකතුවී මෙය වෙනස් කිරීමේ මාවතකට අවතීරණ වියයුතු බවත් එහිදී ජවිපෙ නායක අනුර දිසානායක මහතා ජනතාවට යෝජනා කර සිටියේ ය.", "URL": "https://lankatruth.com/si/?p=39590", "Category": "පුවත්", "Parent URL": null}