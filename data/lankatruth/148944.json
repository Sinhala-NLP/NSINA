{"Source": "Lankatruth", "Timestamp": "July 10, 2023", "Headline": "පැළ තාවන් වැඩසටහනකට නුසුදුස්සන් තෝරාගැනීමෙන් මුදල් අපතේ ගිහින්", "News Content": "හරිත ව්‍යවසායකත්වය ප්‍රවර්ධනය කිරීමේ අරමුණින් ආරම්භ කළ පැළ තවාන් වැඩසටහනක් සඳහා නොගැලපෙන ප්‍රතිලාභීන් තෝරා ගැනීම හේතුවෙන් සත්‍ය වශයෙන් ප්‍රතිලාභ හිමි විය යුතු ව්‍යවසායකයන්ට අවස්ථාව අහිමිවී ඇතැයිද ව්‍යවසායකයින් 28 දෙනකු එම වැඩසටහන අතරමග නවතා දැමීම හේතුවෙන් ඒ සඳහා වැය කෙරුණු මුදල් නාස්තිවී ගොස් ඇතැයි පරිසර අමාත්‍යාංශයේ 2022 කාර්ය සාධන වාර්තාවට ඇතුළත් කරනු ලැබ ඇති ජාතික විගණන කාර්යාලයේ වාර්තාවක සඳහන් වේ. මේ අනුව ඇමති මණ්ඩල තීරණ හා අදාළ නිරීක්ෂණ අනුව කටයුතු කරන්නැයි විගනන අංශ නිර්දේශ කර ඇත. මේ සම්බන්ධයෙන් අදහස් දක්වන පරිසර අමාත්‍යාංශයේ නිලධාරීන් පෙන්වා දෙන්නේ ප්‍රතිලාභීන් කීපදෙනකුගෙන් මුදල් අය කර ගෙන ඇති බවත් සෙසු පිරිසෙන්ද මුදල් අය කර ගැනීම සඳහා දිස්ත්‍රික් ලේකම්වරුන්ට දන්වා ඇති බවත්ය.", "URL": "https://lankatruth.com/si/?p=148944", "Category": "ආර්ථික පුවත්", "Parent URL": null}