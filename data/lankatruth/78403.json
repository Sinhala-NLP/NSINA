{"Source": "Lankatruth", "Timestamp": "July 31, 2019", "Headline": "යුධ හමුදාපතිවරයා දෙවැනි දිනටත් තේරීම් කාරක සභාවට", "News Content": "පාස්කු දින ප්‍රහාරය සම්බන්ධව විමර්ශනය කෙරෙන පාර්ලිමේන්තු විශේෂ තේරීම් කාරක සභාව හමුවට හමුදාපතිවරයා දෙවැනිවරටත් අද(31) කැඳවා තිබේ. තේරීම් කාරක සභාව අද 10.30ට පාර්ලිමේන්තු සංකීර්ණයේදී රැස්වීමට නියමිත අතර යුධ හමුදාපති මහේෂ් සේනානායක මහතා දෙවැනි වරටත් කාරක සභාව හමුවේ පෙනී සිටීමට නියමිතය. මීට අමතරව හිටපු ආරක්ෂක ලේකම් කපිල වෛද්‍යරත්න මහතා ද තේරීම් කාරක සභාව හමුවට කැඳවා තිබේ.", "URL": "https://lankatruth.com/si/?p=78403", "Category": "පුවත්", "Parent URL": null}