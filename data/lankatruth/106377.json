{"Source": "Lankatruth", "Timestamp": "January 3, 2021", "Headline": "MCC හොර පාරකින් – ආණ්ඩුවේම කොටස් අනතුරු අඟවයි", "News Content": "අත්හැර දමන ලද බව ප්‍රකාශ කළ ඇමෙරිකාවේ මිලේනියම් චැලේන්ජ් කෝපරේෂන් හෙවත් MCC ගිවිසුම හොර පාරකින් ක්‍රියාත්මක කිරීමේ සූදානමක් පවතින බවට ආණ්ඩුවේම කොටස් හෙළිකර තිබේ. මේ සම්බන්ධයෙන් වෛද්‍ය වසන්ත බණ්ඩාර අද (03) දින දිවයින පුවත්පතට ලිපියක් ලියමින් කරුණු ඉදිරිපත් කර ඇත. එහි මෙසේ සඳහන් වේ. “පසුගිය දිනවල අධිකරණ අමාත්‍යංශය විසින් ලේඛණ ලියාපදිංචි කිරීමේ පනත සංශෝධනය කොට ‘කේවියට්’ නියෝග මගින් ඉඩම් මංකොල්ලය වැළැක්වීම සඳහා පනවා තිබූබාධකය ඉවත් කිරීම සඳහාද අමාත්‍ය මණ්ඩල පත්‍රිකාවක් ඉදිරිපත් කොට තිබිණි. ඊට අමතරව තවත් අමාත්‍ය මණ්ඩල පත්‍රිකාවක් මගින් ඉඩම් සංවර්ධන ආඥා පනත සංශෝධනය කිරීමට යෝජනා කොට ඇත. ඒ මගින් MCC ගිවිසුමට අදාළව සම්මත කිරීමට නියමිත වූ ඉඩම් සංවර්ධන විශේෂ විධිවිධාන පනත මගින් ඉටු කර ගැනීමට අපේක්ෂා කළ අරමුණු ඉටුවේ.” යනුවෙන් එම ලිපියේ සඳහන් කර තිබේ.", "URL": "https://lankatruth.com/si/?p=106377", "Category": "පුවත්", "Parent URL": null}