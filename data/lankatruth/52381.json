{"Source": "Lankatruth", "Timestamp": "May 18, 2018", "Headline": "20වැනි සංශෝධනය පිළිබඳ ජවිපෙ සමඟ සාකච්ඡා කිරීමට සූදානම් – මහින්ද රාජපක්ෂ", "News Content": "ජනතා විමුක්ති පෙරමුණ විසින් ගෙන ඒමට නියමිත 20 වැනි ආණ්ඩුක්‍රම ව්‍යවස්ථා සංශෝධනය සම්බන්ධව එම පක්ෂය සමඟ සාකච්ඡා කිරීමට තමා ඇතුලු එකාබද්ධ විපක්ෂය සූදානම් බව හිටපු ජනාධිපති මහින්ද රාජපක්ෂ මහතා පවසයි. 20වැනි ආණ්ඩුක්‍රම ව්‍යවස්ථා සංශෝධනය පිළිබඳ සාකච්ඡාවකට ජනතා විමුක්ති පෙරමුණෙන් ආරාධනාවක් හෝ යෝජනාවක් ලැබීමෙන් අනතුරුව ඊට සම්බන්ධවන බව ඒකාබද්ධ විපක්ෂයේ ප්‍රකාශකයෙකු දන්වා සිටියි. 20වැනිසංශෝධනයේ ප්‍රධාන යෝජනාවක් ලෙස “විධායක ජනාධිපති ක්‍රමය අහෝසි කිරීම” ජනතා විමුක්ති පෙරමුණ විසින් ඉදිරිපත්කර තිබේ. පසුගිය දිනවල මහින්ද රාජපක්ෂ මහතාගෙන් මාධ්‍යවේදීන් විවිධ අවස්ථාවලදී මේ සම්බන්ධව සිදුකළ ප්‍රෂ්ණ කිරීම් වලට පිළිතුරු ලබාදෙමින් එම මහතා පවසා සිටියේ තමන් විධායකය අහෝසි කිරීමට පක්ෂව ක්‍රියා කරන බවයි.", "URL": "https://lankatruth.com/si/?p=52381", "Category": "පුවත්", "Parent URL": null}