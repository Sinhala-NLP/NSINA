{"Source": "Lankatruth", "Timestamp": "October 2, 2017", "Headline": "ට්‍රම්ප්ගෙන් බැට කන ට්‍රම්ප්ගේ නිලධාරීන්!", "News Content": "ඇමෙරිකානු පරිපාලනයේ ඉහළම තලයේ නිලධාරීන් බලවත් අපහසුතාවයන්ට ලක්කරමින් කටයුතු කරන ඇමෙරිකානු ජනාධිපති ඩොනල්ඩ් ට්‍රම්ප් පසුගිය සතියේදී නිකුත් කළ තම ට්විටර් පණිවිටයක් තුළින් ˜රෙක්ස් ඔබේ ශක්තිය නිකරුනේ වැය නොකරන්න. කළ යුතු දේ අපි කරනවා˜ යනුවෙන් සඳහන් කර ඇති බව මාධ්‍ය වාර්තා කර තිබේ. මෙම ට්වීටර් පණිවිඩය නිකුත් කර ඇත්තේ එක්සත් ජනපදය සහ උතුරු කොරියාව අතර සන්නිවේදන සබඳතා ඇති බවට කරුණු පළවීමෙන් අනතුරුව සහ ඊට සමගාමීව රාජ්‍ය ලේකම් රෙක්ස් ටිලරිසන්, ‘වියෝන්ග්යැන්‘ පාලනයට සාකච්ඡා සඳහා එක්තරා කැමැත්තක් ඇති බව ප්‍රකාශ කිරීමෙන් පසුව වීම විශේෂ වේ. පසුගිය මාස කීපයම පුරා එක්සත් ජනපදය සහ උතුරු කොරියාව වාග් සංග්‍රාමයකට පැටලී සිටියදීම එම දෙපාර්ශ්වය අතර සන්නිවේදන සබඳතා පැවතීම බව ලෝකයට රහසක් විය. තම චීන සංචාරය තුළ රාජ්‍ය ලේකම් ටිලරිසන් ‘වියොන්ග්යැන්ග්‘ පාලනය සාකච්ඡා සඳහා ඇද ගැනීමට සහ ‘ඇහුම්කන්දීමට‘ ඔවුන් යොමුකර ගැනීමට ඇති ඉඩකඩ පිළිබඳව ‘වොෂින්ටනය‘ මඟක් සොයමින් සිටින බව ප්‍රකාශ කිරීම ලොව පුරා මාධ්‍යයන්ගේ හා දේශපාලනය නායකයින්ගේ අවධානයට ලක්වූ කරුණක් විය.", "URL": "https://lankatruth.com/si/?p=41803", "Category": "විදෙස් පුවත්", "Parent URL": null}