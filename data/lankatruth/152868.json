{"Source": "Lankatruth", "Timestamp": "October 6, 2023", "Headline": "නසීර් අහමඩ් මුස්ලිම් කොංග්‍රසයෙන් නෙරපීම නීත්‍යනුකූලයි – ශ්‍රේෂ්ඨාධිකරණය කියයි", "News Content": "පාර්ලිමේන්තු මන්ත්‍රී නසීර් අහමඩ් ශ්‍රී ලංකා මුස්ලිම් කොංග්‍රසයෙන් ඉවත් කිරීම සඳහා එම පක්ෂය ගත් තීන්දුව නීත්‍යනුකූල බව ශ්‍රේෂ්ඨාධිකරණය අද (06) තීරණය කරමින් තීන්දුව ප්‍රකාශයට පත් කර තිබේ. ඒ මුස්ලිම් කොන්ග්‍රස් මන්ත්‍රී නසීර් අහමඩ් එම පක්ෂයේ සාමාජිකත්වයෙන් ඉවත් කිරීම සම්බන්ධයෙන් එහි මහ ලේකම් ජනාධිපති නීතිඥ නිසාම් කාරියපර් විසින් යොමු කළ ලිපිය අභියෝගයට ලක් කරමින්, නසීර් අහමඩ් විසින් ශ්‍රේෂ්ඨාධිකරණය හමුවේ ඉදිරිපත් කර තිබූ පෙත්සම ප්‍රතික්ෂේප කරමිනි. පෙත්සම කැඳවා තිබුණේ ප්‍රීති පද්මන් සුරසේන සහ මහින්ද සමයවර්ධන ඇතුළු ත්‍රිපුද්ගල ශ්‍රේෂ්ඨාධිකරණය විනිසුරු මඩුල්ලක් ඉදිරියේය.", "URL": "https://lankatruth.com/si/?p=152868", "Category": "පුවත්", "Parent URL": null}