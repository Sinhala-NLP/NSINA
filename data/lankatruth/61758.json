{"Source": "Lankatruth", "Timestamp": "October 24, 2018", "Headline": "මන්නාරම් මිනීවළේ කැනීම්වලින් සිරුරු කොටස් 192ක් හමුවෙයි", "News Content": "මන්නාරම, පැරණි සතොස ගොඩනැගිල්ල පැවති ස්ථානයෙන් හමුවූ සමූහ මිනීවළේ කැනීම්වලින් අද (24) උදෑසන වනවිට සිරුරු කොටස් 192ක් හමුවී ඇති බව වාර්තා වේ. සමූහ මිනීවළේ කැනීම් කටයුතු අද වනෙවිට 93 වන දිනට සිදු කෙරෙමින් පවතී. අද පෝය දිනයක් හෙයින් නිවාඩු දිනයක් වුවද සිය කැනීම් කටයුතු සිදු කරන බවත් ගොඩගත් සිරුරු 192න් සම්පූර්ණ කොට සකසන ලද සිරුරු 186ක් ‍තමන්ගේ භාරය යටතේ මන්නාරම අධිකරණ සංකීර්ණයේ විශේෂිත කුටියක තැන්පත් කර ඇති බවත් කැනීම් පිළිබඳව පරීක්ෂණ මෙහෙයවන විශේෂඥ අධිකරණ වෛද්‍ය නිලධාරී ශමින්ද රාජපක්ෂ මහතා සඳහන් කරයි. මේ දිනවල පවතින වර්ෂා තත්ත්වය හමුවේ මිනීවළ ආශ්‍රිත ස්ථානය නොතෙමෙන පරිද්දෙන් ටෙන්ට් ගසා ආරක්ෂිතව කැනීම් කටයුතු පවත්වාගෙන යන බවද ඔහු වැඩිදුරටත් පැවසීය.", "URL": "https://lankatruth.com/si/?p=61758", "Category": "පුවත්", "Parent URL": null}