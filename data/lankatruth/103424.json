{"Source": "Lankatruth", "Timestamp": "December 14, 2020", "Headline": "අදත් කොරෝනා මරණ දෙකක්", "News Content": "අද (14) දින මේ වනවිට තවත් කොවිඩ් – 19 ආසාදිත මරණ දෙකක් වාර්තා වී තිබේ. එම දෙදෙනා කළුතර සහ කොළඹ දිස්ත්‍රික්කයේ පදිංචිව සිටි 73 හැවිරිදි කාන්තාවක් හා 65 හැවිරිදි පිරිමි පුද්ගලයෙකි. බන්ඩාරගම කාන්තාව මරණයට පත්ව ඇත්තේ නිවසේද එසේත් නැතිනම් රෝහලකදීද එසේත් නැතිනම් රෝහලට ගෙනයන අතරතුරදීද යන්න රජයේ ප්‍රවෘත්ති දෙපාර්තමේන්තුව නිකුත්කළ වාර්තාවේ සඳහන් නොවේ. මේ වනවිට මෙරටදී ජීවිතක්ෂයට පත්ව ඇතැයි නිල ලෙස නිවේදනය කර ඇති කොවිඩ් – 19 ආසාදිතයින් ගණන 154කි.", "URL": "https://lankatruth.com/si/?p=103424", "Category": "කොවිඩ් -19 (කොරෝනා ) පුවත්", "Parent URL": null}