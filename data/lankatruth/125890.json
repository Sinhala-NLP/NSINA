{"Source": "Lankatruth", "Timestamp": "November 17, 2021", "Headline": "නාමල්ට කැබිනට් ඇමති ධුර දෙකක් තහවුරු කරයි", "News Content": "නාමල් රාජපක්ෂට මුලින් ලබාදී තිබුණු ක්‍රීඩා කැබිනට් අමාත්‍යධුරයට අමතරව මෑතදී අලුතින් පිහිටුවා ලබා දුන් “සංවර්ධන සම්බන්ධීකරණ හා අධීක්ෂණ අමාත්‍යංශය” වෙනුවෙන් 2022 අයවැයෙන් කැබිනට් ඇමති ධුරයක් හා සමාන සේ සලකා ප්‍රතිපාදන වෙන්කර ඇත.   එම ඇමති ධුරය පිහිටුවීමෙන් පසු ගෙවී යන මෙම වර්ෂය වෙනුවෙන් රුපියල් මිලියන 75ක් වෙන්කර තිබිණි. ලබන වසර වෙනුවෙන් එය රුපියල් මිලියන 210ක් දක්වා වැඩිකර ඇති අතර එයින් රුපියල් මිලියන 117ක් වෙන්කර ඇත්තේ පුද්ගල පඩිනඩි ගෙවීම සඳහා ය.  මේ අනුව කැබිනට් මණ්ඩලයේ සිටින ඇමතිවරුන් අතරින් මහින්ද රාජපක්ෂ හැර කැබිනට් ඇමති ධුර දෙකක් දරන්නේ නාමල් රාජපක්ෂ පමණි.", "URL": "https://lankatruth.com/si/?p=125890", "Category": "පුවත්", "Parent URL": null}