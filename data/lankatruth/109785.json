{"Source": "Lankatruth", "Timestamp": "February 2, 2021", "Headline": "තවත් ඇගලුම් කම්හල් දෙකක 75කට කොරෝනා", "News Content": "මහියංගනය ප්‍රදේශයේ ඇඟලුම් ආයතන දෙකක, ආසාදිත ඇගලුම් සේවකයන් සංඛ්‍යාව 75 දක්වා ඉහළ ගොස් ඇත. මහියංගනයේ එක් ඇගළුම් ආයතනයක සේවක සේවිකාවන් 324ක් සඳහා පසුගිය 29 වන සිදු කළ PCR පරීක්ෂණවලින් අද (02) ලැබූ වාර්තා අනුව 34ක් කොරෝනා ආසාදිතයන් බවට හඳුනාගෙන තිබේ. ඊයේ දිනයේදී ආසාදිත ඇගලුම් සේවකයන් 24ක් හඳුනාගෙන තිබේ. පසුගිය 28 වන දින ඇගලුම් ආයතනයේ සේවයේ නියුතු 04 දෙනෙකු කොවිඩ් ආසාදිතයන් බවට හඳුනා ගෙන තිබූ අතර, 31 දිනද සේවිකාවන් 03ක් ආසාදිත බව තහවුරු වී තිබේ. එම ඇගළුම් ආයතනයේ සේවක සේවිකාවෝ 2,500කට අධික ප්‍රමාණයක් සේවයේ නියැලී සිටිති. අනෙක් ඇගලුම් ආයතනයේ සේවකයන් 10දෙනෙකු ආසාදිතයන් බව හඳුනාගෙන ඇත. මෙම ඇගලුම් ආයතනවල සෙසු සේවකයන් සඳහා PCR පරීක්ෂණ පැවැත්වීමට නියමිතය.", "URL": "https://lankatruth.com/si/?p=109785", "Category": "කොවිඩ් -19 (කොරෝනා ) පුවත්", "Parent URL": null}