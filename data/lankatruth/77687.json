{"Source": "Lankatruth", "Timestamp": "July 15, 2019", "Headline": "ඉන්දියාවේ දෙවැනි සඳ තරණ මෙහෙයුම හදිසියේ නවතා දමයි", "News Content": "අසල්වැසි ඉන්දියාව විසින් සැළසුම් කළ දෙවැනි සඳ ගමනය ද තාක්ෂණික දෝශයක් හේතුවෙන් නවතා දමා ඇතැයි ඉන්දීය මාධ්‍ය වාර්තා කරයි. සඳ මතුපිට ජලය, ඛනිජ සහ පාෂාණ සංයුතිය සම්බන්ධ දත්ත රැස් කිරීමේ අරමුණින්, චන්ද්‍රයාන් 2 මෙහෙයුම ඉන්දියාව විසින් ආරම්භ කර ඇති අතර එයට ඇමරිකානු ඩොලර් මිලයන 150ක් වෙන් කර තිබිණි. අද(15) අළුයම 2.51ට මෙම අභ්‍යවකාශ මෙහෙයුමට අයත් චන්ද්‍රිකාව අභ්‍යවකාශ ගත කිරීමට නියමිතව තිබූ අතර ඊට පැයකට පමණ පෙර හඳුනාගත් තාක්ෂණික දෝශයක් හේතුවෙන් නැවත දැනුම්දෙන තුරු මෙහෙයුම අත්හිටවූ බව ඉන්දීය මාධ්‍ය වාර්තා කරයි. මෙම මෙහෙයුම සාර්ථක වුවහොත් චන්ද්‍රයා මතට යානයක් පතිත කළ සිව්වැනි රට බවට ඉන්දියාව පත්වීමට නියමිතව තිබිණි.", "URL": "https://lankatruth.com/si/?p=77687", "Category": "විදෙස් පුවත්", "Parent URL": null}