{"Source": "Lankatruth", "Timestamp": "May 21, 2023", "Headline": "ගෝටා, කබ්රාල් ගිය පාරේම නන්දලාලුත් යයි", "News Content": "සල්ලි අච්චු ගැසීමෙන් ආණ්ඩුවට ණය දීමේ ක්‍රියාමාර්ගය පසුගිය ගෝටාබය රාජපක්ෂ යුගයේ විශාල වශයෙන් අනුගමණය කළ අතර එවකට සිටි මහ බැංකු අධිපති අජිත් නිවාඩ් කබ්රාල් එය නූතන මූල්‍ය න්‍යාය වශයෙන් නම් කර ජනතාව නොමග යැවූ ආකාරයෙන්ම වර්තමාන මහ බැංකු අධිපති නන්දදලාල් වීරසිංහද ක්‍රියාකරමින් සිටින බව වාර්තා වේ. මෙම සතිඅන්තයේ දේශය පුවත්පත (මැයි 21) වාර්තා කර තිබෙන අන්දමට ගත වූ සතියක් තුළ මහ බැංකුව විසින් රුපියල් කෝටි 18,900ක මුදල් මුද්‍රණය කර ඇත. එසේම සතියක් තුළදී ශ්‍රී ලංකා මහ බැංකුව විසින් මුදල් අච්චු ගැසීමෙන් සහ වෙනත් මාර්ගවලින් රජයට ලබා දී ඇති මුළු ණය ප්‍රමාණය රුපියල් කෝටි 36,900ක් බවද එම පුවත්ලත වැඩිදුරටත් හෙළි කර තිබේ. වර්තමාන මහ බැංකු අධිපති ආචාර්ය නන්දලාල් වීරසිංහ 2022 අප්‍රේල් මාසයේ එම තනතුරට පත්වීමෙන් පසුව මේ දක්වා අලුතින් රුපියල් කෝටි එක්ලක්ෂ හයදස් එකසීයයක (රු. කෝටි 106,100) මුද්‍රණය කර ඇති බවද වාර්තා කර තිබේ.", "URL": "https://lankatruth.com/si/?p=147171", "Category": "ආර්ථික පුවත්", "Parent URL": null}