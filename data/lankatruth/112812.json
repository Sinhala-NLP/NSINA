{"Source": "Lankatruth", "Timestamp": "March 15, 2021", "Headline": "නුවරටත් රතු එළි දැල්වෙයි", "News Content": "මහනුවර නගරය හා ඒ අවට ප්‍රදේශවල වායු දූෂණය ඉහළ යෑම පිළිබඳව අධ්‍යයනය කිරීම සඳහා මධ්‍යම පරිසර අධිකාරිය විසින් මහාචාර්ය ඉලේපෙරුම ප්‍රමුඛ හතර දෙනෙකුගෙන් යුතු කමිටුවක් පත් කර තිබේ. වර්තමානයේ නුවර නගරය හා තදාසන්න ප්‍රදේශවල ඇතිවී ඇති වායු ගෝලය දූෂණය වීමේ තත්ත්වය පිළිබඳව මෙම මහාචාර්යවරු හතර දෙනෙකුගෙන් සමන්විත කමිටුවේ සාමාජිකයින් පරිසර අමාත්‍ය මහින්ද අමරවීර සමඟ සාකච්ඡාවක් පසුගිය (13) දිනයේ මධ්‍යම පළාත් මධ්‍යම පරිසර අධිකාරි කාර්යාලයේදී පවත්වා තිබේ. එහිදීඇමතිවරයා වෙත වායු ගෝලය දූෂණය වීම සම්බන්ධයෙන් තොරතුරු ඉදිරිපත් කර තිබේ. එසේම වායුගෝලීය දූෂණ තත්වයන් පිළිබඳව නිවැරදි තොරතුරු ලබාගත හැකි ආකාරයන්, මිනුම් මාපකයන් මෙන්ම වායු දූෂණ තත්වයන් අවම කිරීමට ගත යුතු ක්‍රියාමාර්ග පිළිබඳවත් මහාචාර්යවරුන් විසින් පරිසර ඇමතිවරයා වෙත තොරතුරු ඉදිරිපත් කරන තිබේ. වත්මන් ආණ්ඩුවේ ඇමතිවරයකු කඩොලාන විනාශය සම්බන්ධයෙන් රජයේ නිලධාරිනියක් තොරතුරු හෙළිකරන අවස්ථාවකදී ප්‍රකාශ කර තිබුණේ ඔක්සිජන් කන්නදැයි යනුවෙනි. පරිසර සංවිධාන චෝදනා කරන්නේ පසුගිය අවුරුද්දක පමණ කාලය තුළදීමෙරට වනාන්තර අක්කර දස දහසකට අධික ප්‍රමාණයක් විනාශකර ඇති බවයි. එවන් වටපිටාවකදීපරිසර ඇමතිවරයා වාය දූෂණය පිළිබඳව සොයා බැලීමට විද්වතුන්ගෙන් කමිටු පත්කිරීමෙන් ප්‍රතිඵල ලැබේදැයි පරිසරයට ආදරය කරන බොහෝ පිරිස් ප්‍රශ්න කරති.", "URL": "https://lankatruth.com/si/?p=112812", "Category": "පරිසර", "Parent URL": null}