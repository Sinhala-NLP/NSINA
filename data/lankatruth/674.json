{"Source": "Lankatruth", "Timestamp": "December 30, 2011", "Headline": "නැවත සමීක්ෂණ ජාවාරමට ලංකා ගුරුසේවා සංගමයේ විරෝධය", "News Content": "ආණ්ඩුවේ බලපෑම මත විභාග දෙපාර්තමේන්තුව නිකුත් කරන ලද විකෘති ප්‍රතිඵල නැවත සමීක්ෂණයට පෙළඹවීමෙන් රුපියල් කෝටි සියගණනක් ඉපයීමේ ආණ්ඩුවේ කූඨ උපක්‍රමය වහාම හකුලා ගන්නා ලෙස ලංකාගුරුසේවා සංගමය ආණ්ඩුවට බල කරයි. එම විභාගයට 294000 ක් පමණ අපේක්ෂකයින් පෙනීසිටි අතර එක් විශයක් නැවත සමීක්ෂණය සදහා රුපියල් 250 බැගින් අය කරයි. පැරණි නිර්දේශය අනුව විෂයන් 3 ක් පැවති අතර එයට අපේක්ෂකයින් 147000පමණද නව නිර්දේශය යටතේ විෂයන් 3 කට එවැනිම අපේක්ෂක සංඛ්‍යාවක්ද පෙනී සිටියහ. මේ අතරින් අති බහුතරයක් දෙනා ප්‍රතිඵල විකෘතියෙන් පීඩාවට පත්වී සිටී. මේ පිළිබදව ලංකා ගුරුසේවා සංගමය නිකුත් කලනිවේදනයේ මෙසේද සදහන් වේ. ”මෙය හුදෙක් විභාග දෙපාර්තමේන්තුවේ අත්තනෝමතික ක්‍රියාදාමයක් නොව රටේ අධ්‍යාපනය සම්බන්ධව වගකිව යුතු ඇමති වරුන්ගේ මෙන්ම බංකොලොත් ආණ්ඩු‍වේ තීරණයකි. ආණ්ඩුව සූදානම් වන්නේ කලදුටු කලවළ ඉහ ගැනීමේ තවත් පාදඩ ප්‍රතිපත්තියක් ක්‍රියාවට නැංවීමට උත්සාහ ගැනීම මිස ලක්ෂ 3 කට ආසන්න සිසු දරුවන්ට තමන් අත්කර දුන් කණගාටුදායක ඉරණම පිළිබදව වගකීමෙන් කටයුතු කිරීමක් නොවන බව ඉතාපැහැදිලි කරුණකි.”", "URL": "https://lankatruth.com/si/?p=674", "Category": "පුවත්", "Parent URL": null}