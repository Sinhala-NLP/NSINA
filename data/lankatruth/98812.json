{"Source": "Lankatruth", "Timestamp": "October 29, 2020", "Headline": "මාවනැල්ලේ උප සභාපති ඇතුළු මන්ත්‍රීවරු පිරිසකුත් නිරෝධායනයට යොමු කරති", "News Content": "මාවනැල්ලේ ප්‍රාදේශීය සභාවේ උප සභාපති ඇතුළු එම ප්‍රාදේශීය සභාවේ මන්ත්‍රීවරු පිරිසක් කොවිඩ් – 19 ආසාදිතයෙකුගේ පළමු ආශ්‍රිතයන් ලෙස හඳුනාගැනීම නිසා නිරෝධායනයට යොමු කර ඇතැයි වාර්තා වේ. ඔවුන් මෙම කොවිඩ් ආසාදිත මාළු ව්‍යාපාරිකයා සමග පසුගිය 22 වනදා 20වන ආණ්ඩුක්‍රම ව්‍යවස්ථා සංශෝධණ කෙටුම්පත සම්මතවීමේ ප්‍රීතිය නිමිත්තෙන් මාවනැල්ල නගරයේ රතිඤ්ඤා දල්වා ජය සමරා පසුව මත්පැන් සාදයක් පවත්වා ඇත. ඉන් පසු මෙම මාළු ව්‍යාපාරිකයා කොවිඩ් ආසාදිතයෙකු ලෙස වාර්තා වී තිබේ. ඒ අනුව ඔහු සමග මත්පැන් සාදයේ සිටි මාවනැල්ල ප්‍රාදේශීය සභාවේ උප සභාපති ඇතුළු ප්‍රාදේශීය සභා මන්ත්‍රීවරු ඇතුළු 15 දෙනෙකුගෙන් යුත් කණ්ඩායමක් නිරෝධායනය සඳහා යොමු කිරීමට මාවනැල්ල සෞඛ්‍ය පරීක්ෂකවරු කටයුතු යොදා ඇත.", "URL": "https://lankatruth.com/si/?p=98812", "Category": "පුවත්", "Parent URL": null}