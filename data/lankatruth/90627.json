{"Source": "Lankatruth", "Timestamp": "March 6, 2020", "Headline": "කොරෝනා වසන්ගතය: ආසාදිත සංඛ්‍යාව 100,000ට ආසන්න යි… මරණ සංඛ්‍යාව 3,300 ඉක්මවයි…", "News Content": "ලෝකයේ වාර්තාවන කොරෝනා වෛරසය ආසාදිත රෝගීන් සංඛ්‍යාව 96,500 ඉක්මවන අතර වාර්තාවන මරණ සංඛ්‍යාව 3,000 ඉක්මවූ බව රොයිටර් පුවත් සේවය වාර්තා කරයි. වැඩිම ආසාධිත පුද්ගලයින් හා මරණ සංඛ්‍යාව චීනයෙන් වාර්තා වන අතර ඉතාලියේ සහ ඉරානයේ තත්වය බරපතල අතට හැරෙමින් පවතියි. දෙරටේම මරණ 107 බැගින් වාර්තාවේ. බ්‍රිතාන්‍යයේ එක් මරණයක් වාර්තා වන අතර මියගොස් ඇත්තේ වයස අවුරුදු 70 ඉක්මවූ කාන්තාවකි. බ්‍රිතාන්‍යයේ රෝගීන් 115 දෙනෙකු වාර්තා වන අතර රෝගය වේගයෙන් වර්ධනය වන බවට එරට රජය අනතුරු අඟවයි. ග්‍රීසිය ද පාසල් වසා දමා හදිසි තත්වයක් ප්‍රකාශ කර ඇත. ඇමරිකාවේ මරණ 11ක් වාර්තාවේ. ජනාධිපති ඩොනල්ඩ් ට්‍රම්ප් ලෝක සොඛ්‍ය සංවිධානය විසින් රෝගය පිළිබඳ නිකුත්කරන සංඛ්‍යා වැරදි බවට චෝදනා කරයි. ලෝක සෞඛය සංවිධානය පවසන්නේ වාර්තාවන රෝගීන් සංඛ්‍යාවෙන් මියගිය රෝගීන් සංඛ්‍යාව 3.4% බයි. ට්‍රම්ප් පවසන්නේ මෙම අගය වැරදි බවයි. බොහෝ ආසාදිත පුද්ගලයින් පහසුවෙන් සුවය ලබන බවත් ඔවුන් වෛද්‍යවරයෙකු හෝ හමු නොවී සුවය ලබන බැවින් එම රෝගීන් වාර්තා නොවන බැවින් 3.4% ඉතා විශාල අගයක් බවත් ඔහු තර්ක කරයි.", "URL": "https://lankatruth.com/si/?p=90627", "Category": "පුවත්", "Parent URL": null}