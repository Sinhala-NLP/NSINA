{"Source": "Lankatruth", "Timestamp": "April 17, 2012", "Headline": "මදුරුවන්ට රු 5000ක දඩයක්", "News Content": "මදුරුවන් බෝවන ස්ථාන පවත්වාගෙන යාමට රුකුල් දුන්නේයැයි චෝදනා කරමින් රුපියල් 5000ක දඩයක් මහජනතාවට නියම කළ හැකි පරිදි නීති සකස් කෙරෙමින් පවතින බව අනාවරණය වේ. ඩෙංගු ඇතුළු මදුරුවන්ගෙන් බෝ වන රෝග මර්දනය කිරීමට ආණ්ඩුව ප්‍රමාණවත් පරිදි ක්‍රියාමාර්ග නොගෙන එම කාර්යය මහජනතාව පිට පටවා ගැලවී යෑමට සහ අමතර ආදායමක් උපයා ගැනීමට මේ මගින් අපේක්ෂා කරන බව හෙළිවේ. ඉකුත් මාස 3 ක කාලය තුළ ඩෙංගු රෝගය වැළඳීමෙන් පුද්ගලයින් 43 දෙනෙකු මියගොස් ඇති බව අනාවරණය වේ. එමෙන්ම මෙම කාලය තුළ පුද්ගලයින් 9657 දෙනෙකු ඩෙංගු රෝගයට ‍ගොදුරු වී ඇති බව වසංගත රෝග විද්‍යා අංශය පවසයි. එම පිරිසෙන් 50% ක්ම බස්නාහිර පළාතෙන් වාර්තා වීමද විශේෂයකි. වැඩිම රෝගීන් සංඛ්‍යාවක් ජනවාරී මාසය තුළ වාර්තා වී ඇති බව වැඩිදුරටත් අනාවරණය වේ. ඉකුත් මාස 3 ක කාලය තුළ ඩෙංගු රෝගය වැළඳීමෙන් පුද්ගලයින් 43 දෙනෙකු මියගොස් ඇති බව අනාවරණය වේ. එමෙන්ම මෙම කාලය තුළ පුද්ගලයින් 9657 දෙනෙකු ඩෙංගු රෝගයට ‍ගොදුරු වී ඇති බව වසංගත රෝග විද්‍යා අංශය පවසයි. එම පිරිසෙන් 50% ක්ම බස්නාහිර පළාතෙන් වාර්තා වීමද විශේෂයකි. වැඩිම රෝගීන් සංඛ්‍යාවක් ජනවාරී මාසය තුළ වාර්තා වී ඇති බව වැඩිදුරටත් අනාවරණය වේ.", "URL": "https://lankatruth.com/si/?p=2075", "Category": "පුවත්", "Parent URL": null}