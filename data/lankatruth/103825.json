{"Source": "Lankatruth", "Timestamp": "December 18, 2020", "Headline": "මහර රැඳවුවෙකු අතුරුදහන්…", "News Content": "පසුගියහ නොවැම්බර් 29 වැනිදා මහර බන්ධනාගාර ගැටුම අවස්ථාවේ එහි සිටි රැඳවුවෙකු වන අලංකාර දේවගේ දමිත් සුබසිංහ නැමැත්තා අතුරුදන් වී ඇති බව වාර්තා වේ. ඔහුගේ සොහොයුරිය වන ලක්මාලි දිලූෂානි පවසන්නේ සිය සොහොයුරා පිළිබඳව අවස්ථා කිහිපයකදීම විවිධ මාර්ග ඔස්සේ සෙවූ නමුත් ඔහු පිළිබඳව මෙතෙක් කිසිදු තොරතුරක් දැනගැනීමට තවමත් නොහැකි වූ බවය. මහර බන්ධනාගාරයේ රඳවා සිටි තම වැඩිමහලු සොහොයුරා වන අලංකාර දේවගේ අමිත් සුභසිංහ බන්ධනාගාර නිලදාරීන්ගේ වෙඩි පහරින් මියගිය බවද ඇය පවසයි. බන්ධනාගාර දෙපාර්තමේන්තුව විසින් රැඳවුවන් පිළිබඳව තොරතුරු විමසීමට පැය 24 පුරා යොදවා ඇති දුරකතන අංකයට ඇමතූ විට කිසියෙකු විසින් “මේකට කතා කරන්න” එපා යැයි පවසා දුරකථනය විසන්ධි කරන බවද ඇය පවසයි. කෙසේ වෙතත් බන්ධනාගාර මාධ්‍ය ප්‍රකාශක චන්දන ඒකනායක පවසන්නේ, මහර බන්ධනාගාරයේ සිදුවූ ගැටුමෙන් කිසිදු රැඳවුව‍ෙකු අතුරුදහන් වී නොමැති බවයි. ඇතැම් රැඳවුවන් රෝහල්ගතව ප්‍රතිකාර බලන බැවින් ඥාතීන්ට ඔවුන් සොයා ගැනීමේ දුෂ්කරතාවක් පැවතිය හැකි බවත්ය. මූලාශ්‍ර රාවය", "URL": "https://lankatruth.com/si/?p=103825", "Category": "පුවත්", "Parent URL": null}