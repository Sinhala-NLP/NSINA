{"Source": "Lankatruth", "Timestamp": "February 13, 2012", "Headline": "සන්දර්ශන ආර්ථීකයක් ගෙන යන ආණ්ඩුව තෙල් මිල වහාම අඩුකළ යුතුයි – ජවිපෙ", "News Content": "වංචා දූෂණ නවත්වා ඉන්ධන මිල අඩුකරන ලෙස බලකරමින් අද (13) සවස කොටුව දුම්රියපොළ ඉදිරිපිටදී ජනතා විමුක්ති පෙරමුණ උද්ඝෝෂණයක් පැවැත්වීය. මෙයට විශාල පිරිසක් සහභාගී වූහ. එහිදී මාධ්‍ය වෙත අදහස් දැක්වූ එම පක‍්ෂයේ ප්‍රධාන ලේකම් ටිල්වින් සිල්වා මහතා මෙසේ පැවසීය. ‘ජනතාව ගැන නොසිතා ආණ්ඩුව මහා පරිමාණයෙන් ඉන්ධන මිල වැඩිකළා පෙට්‍රල් රුපියල් 12කින්, ඩීසල් රුපියල් 31කින් වගේම භූමිතෙල් රුපියල් 35කින් වැඩිකර තිඛෙනවා. ලංකා ඉතිහාසයේ වැඩිකළ වැඩිම මිල තමයි මේ. ජනතාවගේ ආදායම් අඩුවී ඉතාම දුෂ්කර තත්වයන්වල සිටිද්දී ආණ්ඩුව ඒ කිසිත් නොසිතා විශාල වශයෙන් ඉන්ධන මිල වැඩි කර තිඛෙනවා. මේ නිසා මගී ප්‍රවාහන සේවා බරපතල ලෙස බිඳ වැටිලා. භාණ්ඩ ප්‍රවාහනයේ මිල ගණන් වැඩි වෙනවා. ධීවරයට කර්මාන්තය කරගෙන යෑමට නොහැකි වෙලා. ගොවියටත් ඉන්ධන මිල දැඩිව බලපාල. මේ ජනතා විරෝධී තීරණ නිසා මුළු රටම අරාජික වෙලා. බොරු දේශප්‍රේමය ගැන කතා කරමින් ජාත්‍යන්තර මූල්‍ය අරමුදලේ කොන්දේසි පිළිගෙන රුපියල බාල්දු කර තිඛෙනවා. තෙල් මිල මේ ප්‍රමාණයෙන් වැඩි වුණේ ඒ නිසයි. බොරු සන්දර්ශනවලට මහජන ධනය විනාශ කරනවා. ආණ්ඩුව ගෙන යන්නේ සංවර්ධන ආර්ථීකයක් නෙවෙයි. සංදර්ශන ආර්ථීකයක්. සංදර්ශන ආර්ථීකයේ බර පටවා තිඛෙන්නේ මහජනතාව මත. රාජපක‍ෂ මහතාගේ ආණ්ඩුව ඒකට කර ගහන්නේ නෑ. ඒ නිසා අපි ආණ්ඩුවට බලකරල කියනවා. ජනතාවට බලපාන ඉන්ධන මිල වහාම අඩුකරන්න කියලා. බොරු සංදර්ශන නවත්වන්න කියලා. වැඩිකළ මිල අඩුකරන තුරු අපි අඛණ්ඩව උද්ඝෝෂණ කරනවා. ආණ්ඩුවට මේ තීරණය අකුල ගන්නා ලෙස බලකරමින් රට පුරා විරෝධතා පවත්වනවා. පීඩාවටපත් සියලූ ජනතාවට අප වටා එක්වන ලෙස අපි ආරාධනා කරනවා.’        මාතර පැවති උද්ඝෝෂණයේ අවස්ථා", "URL": "https://lankatruth.com/si/?p=1379", "Category": "පුවත්", "Parent URL": null}