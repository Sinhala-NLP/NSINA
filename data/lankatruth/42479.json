{"Source": "Lankatruth", "Timestamp": "October 13, 2017", "Headline": "දූෂණ මර්ධණ කමිටු ලේකම් කාර්යාලය වැහුවට දූෂණ විරෝධී හඬ වැහිලා නැහැ", "News Content": "දූෂණ මර්ධණ කමිටු ලේකම් කාර්යාලය වැහුව නිසා දූෂණ විරෝධී හඬ සංවිධානයත් වැහිලා යැයි පැවති ආණ්ඩුවේ අනුහසින් දූෂණ හා වංචා සිදු කරමින් මහජන ධනය විනාශ කළ පුද්ගලයින් සහ වත්මන් ආණ්ඩුවේ අනුහසින් මහජන ධනය විනාශ කරන පුද්ගලයින් සිතා සිටිනවානම් එය මිත්‍යාවක් බවත් තමන් වැඩ ආරම්භ කළේ 2011දී බවත් දූෂණ මර්ධණ කමිටු ලේකම් කාර්යාලය වැඩ ආරම්භ කළේ 2015දී බවත් දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා සඳහන් කරයි. ඒ මහතා මේ බව පැවසූවේ “හෙළිදරව්ව” මාධ්‍ය හමු මාලාවේ තවත් මාධ්‍ය හමුවක් ඊයේ (12) පවත්වමිණි. ලංකා ට්‍රාන්ස්පෝමර් ආයතනයේ සිදුව ඇති වංචා දූෂණ සම්බන්ධයෙන්, කෘෂිකර්ම අමාත්‍යාංශයේ උත්සවයකදී කෑම සඳහා බිල් දමා සිදු කර ඇති වංචාව සහ යකඩ ආශ්‍රිත කර්මාන්ත කරුවන් 23දෙනෙකු බදු පැහැර හැරීමඇතුළු කරුණු ගණනාවක් ඊයේ පැවති මාධ්‍ය හමුවේදී වසන්ත සමරසිංහ මහතා විසින් අවධාරණය කර සිටි අතර එම සම්පූර්ණ මාධ්‍ය හමුව පහතින් නැරඹිය හැක. මෙම මාධ්‍ය හමුවේදී විශේෂයෙන් යූටියුබ්, ෆේස්බුක්, වෙබ්අඩවි සහ බ්ලොග් යොදාගනිමින් තමන්ටත් දූෂණ විරෝධී හඬ සංවිධානයටත් ජනතා විමුක්ති පෙරමුණටත් එල්ලකරන අවලාද සම්බන්ධයෙන්ද වසන්ත සමරසිංහ මහතා කරුණු අනාවරණය කර සිටියේය. [embedyt] https://www.youtube.com/watch?v=f2hncoMR-lc[/embedyt]", "URL": "https://lankatruth.com/si/?p=42479", "Category": "පුවත්", "Parent URL": null}