{"Source": "Lankatruth", "Timestamp": "August 18, 2017", "Headline": "කුවේට් තෙල් කාන්දුවෙන් දැවැන්ත පරිසර හානියක්!", "News Content": "කුවේට් මුහුද ආශ්‍රිතව සිදු වී ඇති තෙල් කාන්දුව හේතුවෙන් ආසන්න වශයෙන් තෙල් ගැලුම් 34,000ක් මුහුදට එකතු වී ඇති බව රාජ්‍ය නොවන සංවිධානයක් වන ස්කයි-ටෘත් මඟින් ගන්නා ලද චන්ද්‍රිකා ඡායාරූප වලට අනුව පැහැදිලි වන බව එම රාජ්‍ය නොවන සංවිධානය ප්‍රකාශ කර තිබේ. දින කිහිපයක් පුරා සිදුව ඇති මෙම තෙල් කාන්දුව හේතුවෙන් වර්ග කිලෝමීටර් 131ක්(වර්ග සැතපුම් 50.5) පුරා බොරතෙල් පැතිරී ඇති බව වාර්තා වේ. තෙල් කාන්දුව සිදු වූ වහාම එය හඳුනාගෙන අවශ්‍ය ක්‍රියාමාර්ග නොගැනීම සම්බන්ධයෙන් කුවේට් බලධාරීන්ට පරිසර සංවිධාන වලින් චෝදනා එල්ල වෙමින් තිබේ. තෙල් නැවකින් සිදු වු තෙල් කාන්දුවක් විය හැකි බවකුවේට් බලධාරීන් මුලින් සැක පළ කළ අතර පරීක්ෂණ පැවැත්වීමෙන් පසුව තෙල් කාන්දුව සිදුවන ස්ථානය නිශ්චිතවම හඳුනා ගැනීමට කුවේට් බලධාරීන්ට හැකිව තිබේ.", "URL": "https://lankatruth.com/si/?p=39529", "Category": "විදෙස් පුවත්", "Parent URL": null}