{"Source": "Lankatruth", "Timestamp": "August 11, 2018", "Headline": "දුම්රිය වෘත්තීය සමිති නායකයන්ට පහර දුන්නේ ආණ්ඩුවෙන් සංවිධානය කළ පිරිසක් – මහින්ද රාජපක්ෂ", "News Content": "පසුගියදා ක්ෂණිකව ආරම්භ කළ දුම්රිය රියැදුරන්ගේ වර්ජනයේ දී ප්‍රකෝප වූ මගී ජනතාව වර්ජනය කළ සමිති නායකයන් කිහිපදෙනෙකුට සිදු කළ පහර දීම ආණ්ඩුව විසින් සංවිධානාත්මකව කළ පහර දීමක් යැයි විශ්‍රාමික ජනාධිපති, කුරුණෑගල දිස්ත්‍රික් පාර්ලිමේන්තු මන්ත්‍රී මහින්ද රාජපක්ෂ පවසයි. ඊයේ (10) දා ගාල්ලේ පැවැති උත්සවයකදී අදහස් දක්වමින් විශ්‍රාමික ජනාධිපතිවරයා මේ බව ප්‍රකාශ කර ඇත. ජනතාව පීඩාවටපත්කරමින් සහ වෘත්තීය සමිති සමග ජනතාව ගැටුමක් ඇති කරන්නා ආකාරයට මෙම වර්ජනය මෙහෙයවූ වෘත්තීය සමිති නායකයින් මහින්ද පිලේ සාමාජිකයින් බවද මේ වනවිට අනාවරණය වී තිබේ. කෙසේ නමුත් එදින හදිසියේ ආරම්භ කළ දුම්රිය වර්ජනයෙන් ප්‍රකෝප වූ දුම්රිය මගීන් මහ පාරට පැමිණ පැවති මහින්ද රාජපක්ෂ පාලනයත් වත්මන් රනිල් – මෛත්‍රී ආණ්ඩුවත් තදින් විවේචනය කරනු දක්නට ලැබිණි.", "URL": "https://lankatruth.com/si/?p=57563", "Category": "පුවත්", "Parent URL": null}