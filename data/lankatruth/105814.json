{"Source": "Lankatruth", "Timestamp": "December 29, 2020", "Headline": "පැණි පොකුර ලොකු වෙයි… 05ක් පොසිටිව්…", "News Content": "කෑගල්ලේ ධම්මික කපු මහතාගේ පැණිය පාවිච්චි කළ පුද්ගලයන් 05 දෙනෙකු මේ වනවිට කොරෝනා වෛරසය ආසාදනය වී ප්‍රතිකාර සඳහා යොමු කර ඇතැයි කෑගල්ල දිසත්‍රික් සෞඛ්‍ය අංශ වාර්තා කරයි. කෑගල්ල සහ වරකාපොල ප්‍රදේශවල පදිංචි වයස අවුරුදු 05ක දරුවෙක් ඇතුළු පුද්ගලයන් 05 දෙනෙකු මෙලෙස කොරෝනා රෝගයට ගොදුරු වී සිටී. තමන් කෑගල්ලේ පැණීය පානය කළ අය බවත්, එමනිසා මෙම රෝගය බෝ නොවනු ඇතැයි තරයේ විශ්වාස කළ බවත් මෙම ආසාදිතයන් විසින් සෞඛ්‍ය බළධාරින්ට ප්‍රකාශ කර ඇතැයි වාර්තා වේ. පවිත්‍රා වන්නිආරච්චි, සිසිර ජයකොඩි, විමල් වීරවංස ඇතුලු ආණ්ඩුවේ මැති ඇමතිවරු විසින් ප්‍රසිද්ධිය ලබා දුන් කෑගල්ලේ පැණිය නිසා තම ගම් ප්‍රදේශයේ විශාල පැණි පොකුරක් ඇතිවෙමින් පවතින බව කෑගල්ලේ ප්‍රදේශවාසිහු පවසති. මේ අතර කතානායක නිල නිවසේ ඇතිවී තිබෙන කොවිඩ් – 19 පොකුර හේතුවෙන් කතානායකවරයාටද නිරෝධායනය වීමට සිදුවනු ඇතැයි වාර්තා වේ.", "URL": "https://lankatruth.com/si/?p=105814", "Category": "කොවිඩ් -19 (කොරෝනා ) පුවත්", "Parent URL": null}