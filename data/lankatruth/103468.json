{"Source": "Lankatruth", "Timestamp": "December 15, 2020", "Headline": "මානව හිමිකම් කොමිසම සක්‍රීයයි – වැඩ අක්‍රීයයි", "News Content": "ශ‍්‍රී ලංකා මානව හිමිකම් කොමිසමේ ක්‍රියාකාරීත්වය අඩපණ වන මට්ටමින් මේ වනවිට එහි උග‍්‍ර කාර්ය මණ්ඩල හිඟයක් පවතින බව අභ්‍යන්තර ආරංචි මාර්ග වාර්තා කරයි. කොමිසමේ කටයුතු නිසිලෙස පවත්වාගෙන යෑමට සම්පූර්ණ විය යුතු තනතුරු 118 කින් තනතුරු 98 ක්ම මේ වනවිට පුරප්පාඩු වී පවතින බැවින් එහි ක්‍රියාකාරීත්වයට සේවක හිඟය විසින් බරපතළ ගැටලු මතුකරමින් පවතින බව පැවසේ. කොමිසම සදහා නීති නිලධාරීන් විසි දෙදෙනෙක් අවශ්‍ය වුවත් මේ වනවිට සිටින්නේ එක් නීති නිලධාරියෙක් පමණක් බවද වාර්තා වේ. ඉතිරි නීති නිලධාරී තනතුරු විසි එකම පුරප්පාඩුව පවතන අතර මානව හිමිකම් නිලධාරී තනතුරු 47 ක්ද පුරප්පාඩු ව පවතින බව වාර්තා වේ. විගණකාධිපති වාර්තාවන්ට අනුව මෙම සවිස්තරාත්මක කරුණු අනාවරණය වී තිබේ. 20 වන ආණ්ඩුක්‍රම ව්‍යවස්ථා සංශෝධනයෙන් අනතුරුව මානව හිමිකම් කොමිසම ඇතුළු කොමිෂන් සභා සඳහා පසුගියදා සමාජිකයින් පත්කරනු ලැබුවද එහි අභ්‍යන්තර කටයුතු පවත්වාගෙන යාමට නොහැකි ලෙස කාර්ය මණ්ඩල හිඟය බලපා තිබේ. පසුගියදා මහර බන්ධනාගාරයේ සිදුවූඝාතනයන් සම්බන්ධයෙන්ද ශ‍්‍රී ලංකා මානව හිමිකම් කොමිසම පරීක්ෂණයක් පැවැත්වූඅතර එම විමර්ශන වාර්තාව මගින් ආණ්ඩුවට චෝදනා රැසක්ද එල්ල කෙරිණි.", "URL": "https://lankatruth.com/si/?p=103468", "Category": "පුවත්", "Parent URL": null}