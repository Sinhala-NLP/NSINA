{"Source": "Lankatruth", "Timestamp": "September 13, 2021", "Headline": "මහින්දගේම වූ දේශප්‍රේමයක් ගැන ඉතාලියේදී කියයි", "News Content": "මේ වන විට ඉතාලියේ නිල සංචාරයක යෙදී සිටින අගමැති මහින්ද රාජපක්ෂ, ඔහු පිළිගැනීමට පැමිණි ලාංකිකයන් දේශප්‍රේමීන් වශයෙන් නම් කර ස්තූති කර ඇත.  මේ අනුව, ඔහු පිළිගැනීමට නොපැමිණි ශ්‍රී ලාංකිකයන් දේශද්‍රෝහීන් වශයෙන් සැලකෙන බවට අනියමාර්ථයෙන් පළකර තිබේ.  අගමැතිවරයාගේ නිල ෆේස්බුක් අඩවියේ තබා තිබෙන සටහනකින් දේශප්‍රේමීන් සහ දේශද්‍රෝහීන් වශයෙන් බෙදීමේ සංඥාව ඇතුලත් කර තිබේ. එහි සඳහන් වන්නේ “ඉතාලියේ බොලොන්ඤ්ඤා නුවර පැවැත්වෙන G20 අන්තර් ආගමික සමුළුවට සහභාගී වූ මා පිළිගැනීමට පැමිණි දේශප්‍රේමී ශ්‍රී ලාංකික හිතවතුන්ට සහ ඉතාලි ජනතාවට ස්තුතියි.” යනුවෙන් එම සටහනේ සඳහන් කර තිබේ.  වීඩියෝ  – NewsHub.lk", "URL": "https://lankatruth.com/si/?p=123030", "Category": "පුවත්", "Parent URL": null}