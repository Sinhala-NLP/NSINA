{"Source": "Lankatruth", "Timestamp": "October 28, 2022", "Headline": "රටේ ජනගහනයෙන් 57.7%ක් සහනාධාර ඉල්ලනවා – රංජිත් සියඹලාපිටිය", "News Content": "ශ්‍රී ලංකාවේ පවුල් ලක්ෂ 68 න් පවුල් ලක්ෂ 40 ක්ම ජීවත්වීම සඳහා රජයෙන් සහනාධාර ඉල්ලා සිටින බව මුදල් රාජ්‍ය ඇමති රංජිත් සියඹලාපිටිය පවසයි. මෙරට පවුල් තිස්නවලක්ෂ එකොලොස්දහස් හත්සිය පනස් හතක් (3,911,757) හෙවත් රටේ සමස්ත පවුල් සංඛාවෙන් 57.7% ජීවත්වීමට රජයෙන් සහනාධාර අපේක්ෂා කරන බවද ඔහු සඳහන් කරයි. මේවනවිට මෙරට පවුල් ලක්ෂ 170ක් සමෘද්ධි ආධාර ලබන අතර තවත් පවුල් හාරලක්ෂ දාසයදහස් අටසිය හැට හතක් (416,867) වැඩිහිටි ආධාර ලබන බවද ඔහු කියා සිටී. පුද්ගලයන් හැත්තෑ දෙදහසක් (72,000) ආබාධිත දීමනාව ලබන අතර වෙනත් ආධාර ලබන පවුල් සංඛ්‍යාව තිස්නවදහස් එකසිය පනහක් (39,150) බවද අලුතින් සමෘද්ධිය ඇතුළු ආධාර අපේක්ෂා කරන පවුල් සංඛ්‍යාව ලක්ෂ 40කට ආසන්න බවද මුදල් රාජ්‍ය ඇමති රංජිත් සියඹලාපිටිය පවසයි.", "URL": "https://lankatruth.com/si/?p=141286", "Category": "පුවත්", "Parent URL": null}