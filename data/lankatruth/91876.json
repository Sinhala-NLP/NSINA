{"Source": "Lankatruth", "Timestamp": "March 30, 2020", "Headline": "ශ්‍රී ලංකාවේ තවත් කොරෝනා ආසාදිතයෙකු ජීවිතක්ෂයට", "News Content": "කොරෝනා වයිරසය ආසාදනය වීමෙන් මිගමුව දිස්ත්‍රික් රෝහලේ ප්‍රතිකාර ලබමින් සිටි තවත් ආසාදිතයකු මියගොස් තිබේ. මෙලෙස මිය ගොස් ඇත්තේ මීගමුව පෝරතොට පදිංචි 64 හැවිරිදි පුද්ගලයෙකි. ඔහු හෘදයාබාධයකින් හා දීර්ඝ කාලීන ස්වසන ආබාධයකින් පෙළුණු අයකු බවද සෞඛ්‍ය අමාත්‍යංශය වැඩිදුරටත් පවසයි. ඒ අනුව මේ වනවිට කොරෝනා වයිරසය ආසාදනය වීමෙන් මෙරටදී ශ්‍රී ලාංකිකයන් දෙදෙනෙකු ජීවිතක්ෂයට පත්ව තිබේ.", "URL": "https://lankatruth.com/si/?p=91876", "Category": "පුවත්", "Parent URL": null}