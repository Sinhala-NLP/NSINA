{"Source": "Lankatruth", "Timestamp": "July 18, 2023", "Headline": "ශ්‍රී ලංකාවේ හදවතේ හෙක්ටයාර් 8,200ක් ගිනි තබා වනසලා", "News Content": "පසුගිය වසර කිහිපයක් තුළ මෙරට වන ගහණයෙන් හෙක්ටයාර් 8,200කට ආසන්න ප්‍රමාණයක් ගිනි තබා විනාශ කර ඇති බව වන සංරක්ෂණ දෙපාර්තමේන්තුවේ දත්ත උපුටා ගනිමින් සිළුමිණ පුවත්පත ගවේශනාත්මක ලිපියක් පළ කර තිබේ.  එම පුවත්පතේ මාධ්‍යවේදී සුභාශිනී ජයරත්න එම ලිපිය සකස් කර ඇති අතර සිළුමිණ ග්‍රැඨික් නිර්මාණශිල්පී මහේෂ් විදානපතිරණ අදාළ දත්ත සහ පිටු සකස්කර තිබේ. එම ලිපියෙන් හෙළිවන පරිදි පසුගිය වසර කිහිපයක තුළ වැඩි වනාන්තර භූමි ප්‍රමාණයක් ගිනි තබා විනාශ කර ඇත්තේ 2016දී වන අතර එය හෙක්ටයාර් 2,888කි.  මේ අතර 2017 වර්ෂයේ හෙක්ටයාර් 479ක් ද, 2018 දී හෙක්ටයාර් 1,184ක්, 2019දී හෙක්ටයාර් 1,068ක් ගිනි තබා තිබූ අතර 2020දී 1,710ක් ගිනි තබා වනසා තිබිණි. එය ගිනි තැබූ අවස්ථා 22කදී සිදුකර තිබූ අතර එක් ගිනි තැබීමේ අවස්ථාවක හෙක්ටර්යාර් 77.73ක් වූ ඉහලම සාමාන්‍ය විනාශය වී තිබිණි.  මෙම වසරේ ගෙවුණු මුල් මාස 5 තුළ අවස්ථා 19කදී  හෙක්ටයාර් 76ක් ගින්නෙන් විනාශ කර තිබූ බව වාර්තා වේ.", "URL": "https://lankatruth.com/si/?p=149296", "Category": "පරිසර", "Parent URL": null}