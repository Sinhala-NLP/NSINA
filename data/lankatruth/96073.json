{"Source": "Lankatruth", "Timestamp": "September 3, 2020", "Headline": "මාතලේ – මුවගල සංවේදී පරිසර කළාපයත් වනසයි… මහා සංඝරත්නය ප්‍රමුඛ ජනතාව විරෝධතා දක්වති…", "News Content": "මාතලේ මුවගල කන්දේ පරිසර සංවේදී කළාපය තුළ ගස් කපමින් නව ඉදිකිරීම් සිදු කිරීමට විරෝධය දක්වමින් විරෝධතාවක් තැන්න හන්දියේදී අද (03) පෙරවරුවේ පවත්වන ලදි. මුවගල කන්දෙහි සංවේදී පරිසර කළාපය තුළ ගස් කපමින් හෝටලයක් ඉදි කිරිම ආරම්භ කර ඇති බවත් එය වහාම නතර කරන ලෙසත් බල කරමින් මාතලේ දිස්ත්‍රික් පරිසර සංවිධාන එකමුතුව හා තැන්න උඩුපිහිල්ල දෙකේකනුව කිරිමැටියාව ප්‍රදේශවාසීන් එක්ව මෙම විරෝධතාව පැවැත්වූ හ. ප්‍රදේශයේ මහා සංඝරත්නයද ඊට එක්වී සිටි යහ. කළුවැල්ගොඩ හන්දියේ සිට පා ගමනින් පැමිණි විරෝධතා කරුවෝ තැන්න හන්දියේ පැයක පමණ කාලයක් විරෝධාතවේ නිරත වුහ.", "URL": "https://lankatruth.com/si/?p=96073", "Category": "පරිසර", "Parent URL": null}