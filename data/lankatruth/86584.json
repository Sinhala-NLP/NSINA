{"Source": "Lankatruth", "Timestamp": "December 2, 2019", "Headline": "පාර්ලිමේන්තු සැසිවාරය අවසන් කිරීමේ ගැසට් නිවේදනය මධ්‍යම රාත්‍රියට පෙර", "News Content": "පාර්ලිමේන්තු සැසිවාරය අවසන්කිරීම සඳහා අදාල ගැසට් නිවේදනය රජයේ මුද්‍රණාලයට ලැබී තිබේ. ඒ අනුව අදාල ගැසට් නිවේදනය අද(02) මධ්‍යම රාත්‍රියට පෙර නිකුත් කිරීමට නියමිතය. මෙම ගැසට් නිවේදනයට අනුව හෙට දිනයේ රැස්වීමට නියමිතව තිබූ පාර්ලිමේන්තුව, නොපැවැත්වෙනු ඇත. එසේම මහබැංකු බැදුම්කර සිද්ධිය සම්බන්ධව පාර්ලිමේන්තුවට ඉදිරිපත්කිරීමට නියමිතව තිබූ වෝහාරික විගණන වාර්තාව ද හෙට දිනයේ ඉදිරිපත් නොවනු ඇත. මෙම අවසන් විගණන වාර්තාව සම්බන්ධව කෝප් කමිටුව හෙට දිනයේ රැස්වී විශේෂ සාකච්ඡාවක් ද පැවැත්වීමට නියමිතව තිබිණි.", "URL": "https://lankatruth.com/si/?p=86584", "Category": "පුවත්", "Parent URL": null}