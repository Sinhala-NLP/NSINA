{"Source": "Lankatruth", "Timestamp": "April 7, 2019", "Headline": "යෝජිත ප්‍රතිත්‍රස්ත පනත රාජ්‍ය ත්‍රස්තවාදය ක්‍රියාත්මක කිරීමක්", "News Content": "යෝජිත ප්‍රතිත්‍රස්ත පනත රාජ්‍ය ත්‍රස්තවාදය ක්‍රියාත්මක කිරීමක් බව නීතීඥ සංවිධාන ජාතික එකමුතුව සඳහන් කරයි. රජයට එරෙහි බලවේග නිහඬකර මාධ්‍ය ඇතුළු ආයතන මර්ධනය කිරීමේ උපායක් මේ හරහා ගෙන ඒමට නියමිත බව එම සංවිධාන එකමුතුවේ සභාපති නීතීඥ මනෝජ් ගමගේ මහතා පවසයි. මාධ්‍යවේදීන් දැඩි තර්ජනයට ලක් කිරීමත් මාධ්‍ය ආයතන මගින් අනාවරණය කරන තොරතුරු සීමා කිරීමත් පණත හරහා සිදුවන බව ද ඒ මහතා පැවසීය. එසේම පනතේ ඇතැම් වගන්තිවලට අනුව තොරතුරු ලබාගැනීම ද ත්‍රස්ත ක්‍රියාවක් වන අතර මිනිස් අයිතිවාසිකම් පවා මේ හරහා කඩවන බව නීතීඥ සංවිධාන ජාතික එකමුතුව පෙන්වා දෙයි.", "URL": "https://lankatruth.com/si/?p=71844", "Category": "පුවත්", "Parent URL": null}