{"Source": "Lankatruth", "Timestamp": "October 6, 2022", "Headline": "රජයේ බැංකුවලට හොර පාරෙන් පුරවයි", "News Content": "රජයේ බැංකුවල පවතින පුරප්පාඩු පිරවීම සඳහා අයදුම්පත්ලාභීන්ගෙන් ශ්‍රී ලංකා විභාග දෙපාර්තමේන්තුව පැවැත්වූ විභාගයේ ප්‍රතිඵල සම්පූර්ණයෙන් නොසලකා හැර ඇමතිවරුන්ගේ ලැයිස්තු අනුව බඳවා ගන්නා බව අනාවරණය වේ.  මේ වනවිට රාජ්‍ය හා ආයෝජන බැංකුවට බඳවා ගැනීමේ තරඟ විභාගයේ ප්‍රතිඵල විභාග දෙපාර්තමේන්තුවෙන් එම බැංකුවට බාර දී තිබේ. එහෙත් විභාගයේ ප්‍රතිඵල කිසිසේත් නොසලකා ඇමතිවරුන්ගේ ලැයිස්තු අනුව බඳවා ගන්නා බවට විභාග අපේක්ෂකයන් චෝදනා කරති. ඔවුන් මෙම විභාගය සඳහා උපකාරක පංති ඇතුළු වෙනත් ගෙවීම් වෙනුවෙන් රුපියල් ලක්ෂයකට ආසන්න මුදලක් දරා තිබේ.  ලංකා බැංකුවට බඳවා ගැනීම සඳහා පැවැත්වූ තරඟ විභාගයේ ප්‍රතිඵල ඉදිරියේදී නිකුත් කිරීමට නියමිතය. එසේ තිබියදී එම බඳවා ගැනීම් ද ආණ්ඩුවේ මැති ඇමතිවරුන්ගේ ලේඛනයක් අනුව සිදු කරනු ඇති බවට දැනටමත් බලවත් සැකයක් මතුවී ඇත.", "URL": "https://lankatruth.com/si/?p=140193", "Category": "පුවත්", "Parent URL": null}