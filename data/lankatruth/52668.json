{"Source": "Lankatruth", "Timestamp": "May 22, 2018", "Headline": "බස් ගාස්තු වැඩිවීමේ සංශෝධනය කැබිනට් මණ්ඩලයට", "News Content": "සියයට 12.5ක බස්ගාස්තු වැඩිවීමට අදාල සංශෝධනය අද කැබිනට් මණ්ඩලයට ඉදිරිපත් කිරීමට නියමිතය. ඉන්දන මිල ඉහල දැමීමත් සමඟ බස් හිමියන්ගේ විරෝධය හමුවේ බස් ගාස්තුවල සියයට 6.5ක වැඩි වීමක් ලබාදීමට පසුගියදා කැබිනට් මණ්ඩල අනුමැතිය හිමිවූ අතර එය ප්‍රමාණවත් නොවන බවත් සියයට 12.5ක බස්ගාස්තු වැඩිවීමක් ලබා දියයුතු බවත් පවසමින් බස් සංගම් නැවත විරෝධතා පල කළහ. ඒ අනුව රුපියල් 10ක්ව පැවති අවම බස්ගාස්තුව රුපියල් 12 දක්වා ඉහල දැමීමට තීරණය කෙරුණි. අදාල සංශෝධය ප්‍රවාහන නියෝජ්‍ය අමාත්‍ය අශෝක අබේසිංහ මහතා විසින් කැබිනට් මණ්ඩලයට ඉදිරිපත් කිරීමට නියමිතය. පසුගියදා ඉහල දමන ලද ඉන්දන මිල ප්‍රවාහන ක්ෂේත්‍රය හා සම්බන්ධ විවිධ වෘත්තීන්ටද සාමාන්‍ය ජනතාවටද දැඩි බලපෑම් එල්ලකරමින් පවතී.", "URL": "https://lankatruth.com/si/?p=52668", "Category": "පුවත්", "Parent URL": null}