{"Source": "Lankatruth", "Timestamp": "September 14, 2022", "Headline": "සක්විති සහ බිරිඳ වරද පිළිගනියි… දඬුවම් නියමකරයි…", "News Content": "ශ්‍රී ලංකා මහ බැංකුවේ අනුමැතියකින් තොරව මූල්‍ය ආයතනයක් පවත්වාගෙන ගොස් අධික පොලියක් ලබා දෙන බව පවසා මුදල් පිළිබඳ විශ්වාසය කඩ කිරීම සම්බන්ධ චෝදනාවලට හිටපු උපකාරක පන්ති ගුරවයෙකු වූ සක්විති රණසිංහ සහ ඔහුගේ බිරිඳ වරද පිළිගෙන ඇති අතර කොළඹ මහාධිකරණ විනිසුරු අමල් රනරාජා විසින් ඔවුන්ට ඊට අදාල දඬුවම් නියම කර තිබේ. ඒ අනුව චෝදනා 11කට වරදි පිළිගත් සක්විති රණසිංහට වසර 22 බරපතළ වැඩ සහිත සිරදඬුවම් නියම කර එය වසර 05කට අත්හිටුවා ඇත. ඊට අමතරව ඔහුට එක් වරදකය රුපියල් 25,000 බැගින් රුපියල් 2,75,000ක දඩයකටද නියම කර තිබේ. එම දඩය ඔහු නොගෙවන්නේනම් ඔහුට තවත් මාස 06ක ලිහිල් සිරදඬුවමක් නියම කර ඇත. එමෙනම් ඔහුගේ බිරිඳ මෙම නඩුවේ එක් චෝදනාවකට වරද පිළිගෙන ඇති අතර ඇයට වසර දෙකක සිර දඬුවමක් නියම කොට එය වසර පහකට අත්හිටුවා තිබේ. ඊට අමතරව ඇයට එම වරදට රුපියල් 25,000ක දඩයක්ද නියම කර ඇත. එය නොගෙවන්නේනම් ඇටද මාස මාස 06ක ලිහිල් සිරදඬුවමක් නියම කර තිබේ.", "URL": "https://lankatruth.com/si/?p=139244", "Category": "පුවත්", "Parent URL": null}