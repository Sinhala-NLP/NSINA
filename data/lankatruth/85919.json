{"Source": "Lankatruth", "Timestamp": "November 20, 2019", "Headline": "මුදල් අමාත්‍යාංශයේ ලේකම් සහ මහා භාණ්ඩාගාරයේ ලේකම් ලෙස එස්. ආර්. ආටිගල මහතා වැඩ අරඹයි", "News Content": "මුදල් අමාත්‍යාංශයේ ලේකම්වරයා සහ මහා භාණ්ඩාගාරයේ ලේකම්වරයා ලෙස පත්කර සිටින ශ්‍රී ලංකා මහ බැංකුවේ නියෝජ්‍ය අධිපති එස්. ආර්. ආටිගල මහතා අද(20) සිය නව ධුරවල වැඩ භාරගෙන තිබේ. ඒ මහතා කොළඹ විශ්වවිද්‍යාලයේ භෞතික විද්‍යා උපාධිධාරියෙකු මෙන්ම එක්සත් රාජධානියේ වෝවික් විශ්වවිද්‍යාලයේ සංඛ්‍යාත්මක සංවර්ධන ආර්ථිකය පිළිබඳ පශ්චාත් උපාධිධාරියෙකු වේ. මහ බැංකුවේ විධායක නිලධාරියෙකු ලෙස කටයුතු කර තිබෙන ඒ මහතා වසර 10කට අධික කාලයක් මහා භාණ්ඩාගාරයේ නියෝජ්‍ය ලේකම්වරයෙකු ලෙස ද කටයුතු කර ඇත. මුදල් අමාත්‍යාංශයේ රාජ්‍ය මූල්‍ය ප්‍රතිපත්ති සහ රාජ්‍ය ව්‍යාපාර යන දෙපාර්තමේන්තුවල අධ්‍යක්ෂ ජනරාල්වරයා ලෙස ද ඔහු කටයුතු කර ඇත. එසේම ජාතික ඉතිරිකිරීමේ බැංකුව, ශ්‍රී ලංකා වරාය අධිකාරිය ඇතැළු ආයතන රැසක ද ඔහු තනතුරු හොබවා ඇත.", "URL": "https://lankatruth.com/si/?p=85919", "Category": "පුවත්", "Parent URL": null}