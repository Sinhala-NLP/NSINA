{"Source": "Lankatruth", "Timestamp": "January 21, 2020", "Headline": "පුරාණ විහාරයේ නිදන් හෑරූ පිරිස අතර කාලටන් නිවසේ සේවකයෙකුත්", "News Content": "ගනේගොඩ පුරාණ රජමහා විහාරයට අයත් වෙලෙගල ථෙතිහාසික ගල් තලාවේ නිදන් හාරමින් සිටි පුද්ගලයන් හත්දෙනෙකු අද (21) අළුයම 2.45 ට පමණ වීරකැටිය යුද හමුදා කදවූරේ සෙබළුන් විසින් අත්අඩංගුවට ගෙන තංගල්ල පොලීසියට භාරදී ඇත. සැකකරුවන් විතාරන්දෙනිය ප්‍රාදේශයේ පදිංචිකරුවන් වන අතර සැකකරුවන් සතුව KDH වර්ගයට අයත් SP PE 4585 දරණ වෑන් රථයක්, කලුගල් කැඩීමට ගන්නා උපකරණ, යාග හෝම පැවැත්වීමට ගන්නා අමුද්‍රව්‍ය සමුහයක්ද හමුදා භාරයට ගෙන ඇත. මෙම සැකරුවන් අතර සුගත් නැමති පුද්ගලයකු සිටින අතර ඔහු කාල්ටන් නිවසේ සුළු සේවකයකු ලෙස කටයුතු කර ඇති බවද වෙරළ සංරක්ෂණ දේපාර්තමේන්තුවේ සේවකයකු ලෙසද කටයුතු කර ඇතිබව ආරංචි මාර්ග සඳහන් කරයි.", "URL": "https://lankatruth.com/si/?p=88926", "Category": "පුවත්", "Parent URL": null}