{"Source": "Lankatruth", "Timestamp": "March 28, 2020", "Headline": "ලොක් ඩවුන් කළ අටුළුගමින් තවත් දෙදෙනෙකු රෝහලට", "News Content": "කොරෝනා වෛරසය හේතුවෙන් මේ වනවිට සම්පූර්ණයෙන්ම වසා දමා ඇති අටුළුගම ග්‍රාමයෙන් තවත් දෙදෙනෙකු රෝහල්ගත කර ඇතැයි වාර්තා වේ. මෙම දෙදෙනා එම ග්‍රාමයේ කොරෝනා වයිරසය ආසාදිත යැයි තහවුරු වූ පුද්ගලයාගේ පියා සහ සහෝදරිය යැයිද ඔවුන් දෙදෙනා මේ වනවිට කලුතර නාගොඩ මහ රෝහල වෙත පිටත් කර ඇතැයිද බණ්ඩාරගම සෞ‍බ‍ය වෛද‍්‍ය කාර්යාලය කියයි. ඩුබායි රටේ දින 02ක් ගත කර ඉකුත් 19 වෙනි දින මෙරටට පැමිණ තිබූ එම පුද්ගලයා දින 06ක කාලයක් තිස්සේ අටුලුගම ප්‍රදේශයේ සැරි සරා පුද්ගලයන් රැසක් ඇසුරු කළ බවට තොරතුරු අනාවරණය වී ඇතැයි සෞ‍ඛ්‍ය කාර්යාලය කියයි. මෙරට ගුවන් තොටුපොළ පසුගිය 17 වනදා සිට වසා දමන බවට ජනාධිපතිවරයා නිවේදය කළ අතර 18 වනදා මධ්‍යම රාත්‍රියේ සිට සියලුම ගුවන් යානා අත්හිටුවන ලදී. එමෙන්ම ඒ වනවිට විදෙස්ගතව පැමිණෙන පුද්ගලයින් නිරෝදායන ක්‍රියාවලිය සඳහා නිරෝදායන මධ්‍යස්ථාන වෙත යොමු කරන බවටද රජය නිවේදනය කර තිබිණි. එසේ තිබියදී මෙම පුද්ගලයා මෙලෙස 19 වනදා මෙරටට පැමිණ නිරෝදායනයට හෝ ලක් නොවී සිය නිවෙස බලා ගියේ කෙසේද?", "URL": "https://lankatruth.com/si/?p=91779", "Category": "පුවත්", "Parent URL": null}