{"Source": "Lankatruth", "Timestamp": "March 20, 2020", "Headline": "කොරෝනා මර්දනයට ජවිපෙන් සහාය – ජනතාවට, සෞඛ්‍ය කාර්යමණ්ඩලවලට මන්ත්‍රී වැටුප් අරමුදලෙන් සෞඛ්‍යාරක්ෂිත උපකරණ", "News Content": "මේ වනවිට රට තුළ පැතිරයමින් තිබෙන කොරෝනා වෛරසයෙන් ආරක්ෂා වීමට ජනතාවටත් සෞඛ්‍ය කාර්යමණ්ඩල සඳහාත් අවශ්‍ය සෞඛ්‍යාරක්ෂිත උපකරන ලබාදීමේ වැඩසටහන් ජනතා විමුක්ති පෙරමුණ විසින් මේ වනවිට ආරම්භ කර තිබේ. ජනතා විමුක්ති පෙරමුණේ මන්ත්‍රී වැටුප් අරමුදල යොදාගෙන මෙලෙස අත්‍යාවශ්‍ය සෞඛ්‍යාරක්ෂිත උපකරන ලබාදීමට කටයුතු කිරීමට තම පක්ෂය සූදානම් බවත් අවශ්‍යනම් අත්දැකීම් ඇති, පලපුරුදු කණ්ඩායම් සහනසේවා කටයුතු සඳහා, සෞඛ්‍ය නිලධාරීන්ගේ උපදෙස් මත යෙදවීමට සූදානම් බවත් පසුගියදා ජනතා විමුක්ති පෙරමුණ පක්ෂ ප්‍රධාන කාර්යාලයේ පැවති මාධ්‍ය හමුවකදී පක්ෂ ප්‍රධාන ලේකම් ටිල්වින් සිල්වා මහතා පැවසී ය. ඒ අනුව මේ වනවිට රටේ විවිධ ප්‍රදේශවල අවශ්‍යතාවය පරිදි ජවිපෙ සාමාජිකයින් මෙම ක්‍රියාවලියේ නිරතව සිටිති. එහි ඡායාරූප කිහිපයක් පහතින් දැක් වේ…", "URL": "https://lankatruth.com/si/?p=91331", "Category": "පුවත්", "Parent URL": null}