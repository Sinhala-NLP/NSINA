{"Source": "Lankatruth", "Timestamp": "July 25, 2017", "Headline": "SAITM විරෝධී ජන පවුරේ විරෝධතා පාගමන සහ සමුළුව අද", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය වහාම අහෝසි කරන ලෙස ආණ්ඩුවට බලකරමින් සහ සයිටම් අර්බුදය විසඳාගැනීම සඳහා සියළු ජනතාව බලමුළු ගැන්වීමේ අරමුණෙන් “සයිටම් අහෝසි කරනු” යනුවෙන් පවත්වන විරෝධතා පාගමන සහ සමුළුව අද (25) කොළඹදී පැවැත්වීමට නියමිත ය. මෙහි විරෝධතා පාගමන හයිඩ් පිටිය, ජාතික රෝහල සහ නොළුම්පොකුණ යන ස්ථානවලින් ආරම්භ වී විහාරමහාදේවී උද්‍යායට පැමිණිමට නියමිතය. ඉන් අනතුරුව විහාරමහාදේවී එළිමහන් රංග පීඨයේදී ජාතික මහා සමුළුව පැවැත්වීමට නියමිතය. මෙම අවස්ථාවටදේශපාලන පක්ෂ, වෘත්තීය සමිති, වෛද්‍ය සංගම්, වෛද්‍ය පීඨ ශිෂ්‍ය ක්‍රියාකාරී කමිටුව ඇතුළු විශ්වවිද්‍යාල ශිෂ්‍යයන්, ගොවි සංගම්, භික්ෂු සංගම් ඇතුළු බොහෝ පිරිසක් සහභාගීවීමට නියමිතය.", "URL": "https://lankatruth.com/si/?p=38255", "Category": "පුවත්", "Parent URL": null}