{"Source": "Lankatruth", "Timestamp": "May 14, 2022", "Headline": "වොක්ස්වැගන් ගෙනා රනිල් ගෝටා සමග වැඩ පෙන්වයි", "News Content": "ගෝටාබය රාජපක්ෂ විසින් අගමැති තනතුරය රනිල් වික්‍රමසිංහ පත් කිරීමත් සග රුපියලේ අගය ස්ථාවර වී කොළඹ කොටස් වෙළඳපොලද විශාල වශයෙන් වර්ධනය වූ බවට ප්‍රචාරය කිරීමේ උත්සාහයක් දියත් කර තිබේ. ඊයේ (13) දිනය තුළ ඩොලරයට සාපේක්ෂව රුපියල ශක්තිමත් වූ බව එක් ප්‍රවෘත්තියකින් වාර්තා කර තිබිණි. එසේම පසුගිය දිනවල විශාල වශයෙන් බිඳවැටුණු කොළඹ කොටස් වෙළඳපොලද ඊයේ විශාල වර්ධනයක් සිදු වූ බවට ප්‍රවෘත්ති පල කර තිබිණි. එහෙත් ආර්ථික විශ්ලේෂකයන් පෙන්වා දෙන්නේ මෙයට පෙර අවස්ථා ගණනාවකදී ගෝටාබය රාජපක්ෂවිසින් පත් කරන ලද මහ බැංකු අධිපති අජිත් නිවාඩ් කබ්රාල්ද එවැනි මවාපෑම් ගණනාවක් සිදු කරන ලද බවය. මෙම අවස්ථාවේ රනිල් වික්‍රමසිංහ, අගමැති ධුරයට පත් කිරීමත් සමග ආර්ථිකය ශක්තිමත් වන බවට ප්‍රවෘත්ත පල කිරීමට උත්සාහ කළද 2015 – 2019 පාලන කාලයේදී රනිල් වික්‍රමිසිංහ විසින් වොක්ස්වැගන් (Volkswagen) කර්මාන්ත ශාලාව පටන්ගෙන විශාල පිරිසකට රැකියා ලබා දී එවැනි කර්මාන්ත ශාලා රැසක් ආරම්භ කරන බවට රනිල් වික්‍රමසිංහ ප්‍රකාශ කර තිබිණි. එසේම රටේ ණය බර අනාගත පරම්පරාවට ඉතිරි නොකරණ බවට අවස්ථා ගණනාවකදී රනිල් වික්‍රමසිංහ එම කාලයේදීම පාර්ලිමේන්තුවේදී ප්‍රකාශ කර තිබිණි.", "URL": "https://lankatruth.com/si/?p=134290", "Category": "ආර්ථික පුවත්", "Parent URL": null}