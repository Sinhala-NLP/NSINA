{"Source": "Lankatruth", "Timestamp": "April 12, 2022", "Headline": "ජනාධිපති මාධ්‍ය ඒකකය හිටපු ඇමතිලා එක්ක ගැටුම්", "News Content": "ජනාධිපති මාධ්‍ය ඒකකය විසින් නිකුත් කරන නිවේදන නිසා ආණ්ඩුව තුළ ගැටුම් තවත් තීව්‍ර වී ඇති බව අනාවරණය වේ.  මේ සම්බන්ධයෙන් විශේෂයෙන්ම හෙළිවී තිබෙන්නේ නව ඇමති මණ්ඩලට දිවුරුම්දීම සම්බන්ධව මාධ්‍ය විසින් කරනු ලබන විමසීම්වලට එම ඒකකය ලබා දෙන පිළිතුරු විශ්වාසනීයත්වයෙන් තොර වීම නිසාය. නව ඇමති මණ්ඩලය පත් කිරීම පිළිබඳව ජනාධිපති මාධ්‍ය ඒකකයෙන් මේ වෙන තෙක් ලබා දුන් පිළිතුරු අසත්‍ය වී තිබේ.  ඊට අමතරව, මිරිහාන ප්‍රහාරය සම්බන්ධයෙන් සංවිධානාත්මක අන්තවාදීන් කන්ඩායමක් වෙත වගකීම පැවරීමට දැරූ උත්සාහයද හිටපු ඇමතිවරුන්ගේ විවේචනයට ලක්වී ඇත. අලුත් අවුරුදු සමයෙන් පසුව ආණ්ඩු පක්ෂ මන්ත්‍රී කණ්ඩායම රැස්වල පළමු අවස්ථාවේදී දැඩි විරෝධයක් එල්ල කිරීමට හිටපු ඇමතිවරුන් කිහිප දෙනෙකුම සැලසුම් කර ඇති අතර සරත් වීරසේකරද ඒ අතර සිටින බව අභ්‍යන්තර ආරංචිමාර්ගවලින් හෙළිවේ.", "URL": "https://lankatruth.com/si/?p=131908", "Category": "පුවත්", "Parent URL": null}