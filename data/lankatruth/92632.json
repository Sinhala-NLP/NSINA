{"Source": "Lankatruth", "Timestamp": "April 19, 2020", "Headline": "අද දිනට මෙරටින් කොරෝනා ආසාදිතයින් 17ක් වාර්තාවෙයි – මුළු ගණන 271ක් දක්වා ඉහළට", "News Content": "ශ්‍රී ලංකාවේන් මේ වනවිට වාර්තා වන කොරෝනා වෛරසය හෙවත් කොවිඩ්-19 ආසාදිතයින් දෙදෙනාද සමග අද (19) දිනය තුළ ආසාදිතයින් 17 දෙනෙකු වාර්තා වී තිබේ. ඒ අනුව මේ වනවිට ලංකාවේ සමස්ත කොරෝනා ආසාදිතයින් ගණන 271ක් දක්වා ඉහළ ගොස් තිබේ. අද හමුවී මෙම රෝගීන් 17 දෙනා අතර කාසල් රෝහලේ නේවාසිකව ප්‍රතිකාර ලබමින් සිටි ගැමිණි මාතාවක්ද සිටින බවත් වාර්තා වේ. ඊට අමතර අද හමුවූ ආසාදිතයින් බොහෝ පිරිසක් වාර්තා වන්නේ කොරෝනා ආසාදිත රෝගීන් ළඟින් ඇසුරු කිරීම හේතුවෙන් කොළඹ ප්‍රදේශයේ නිරෝධායනයට ලක් කරමින් සිටින පිරිසක් බවයි. මේ අතර වෛරසය ආසාදනය වූ රෝගීන් 96ක් සුවය ලබා පිටව ගොස් ඇත. පුද්ගලයින් 07 දෙනෙකු මේ වනවිට කොරෝනා වෛරසය හේතුවෙන් ජීවිතක්ෂයට පත්ව තිබේ. මේ අතර පුද්ගලයින් 168 වෛද්‍ය අධීක්ෂණය යටතේ සිටිති.", "URL": "https://lankatruth.com/si/?p=92632", "Category": "පුවත්", "Parent URL": null}