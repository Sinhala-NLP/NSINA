{"Source": "Lankatruth", "Timestamp": "February 7, 2012", "Headline": "ශිෂ්‍ය සටන් දියකර හැරීමට S.B.ගෙන් මෙහෙයුමක්", "News Content": "බෞද්ධ හා පාලි විශ්වවිද්‍යාලයේ ඉගෙනුම ලබන භික්ෂූන් වහන්සේලා සහ ගිහි සිසුන් අතර බෙදීමක් ඇති කිරීමට උසස් අධ්‍යාපණ අමාත්‍යවරයා කටයුකරමින් සිටින බව වාර්ථාවේ. මේ වන විට එම විශ්වවිද්‍යාලීය ශිෂ්‍ය සංගමයේ සභාති පානම ආනන්ද හිමි ඇතුළු 25 දෙනෙකුගේ පංති තහනම් කර ඇත. දැනට ඉතිරිව සිටින්නේ ශිෂ්‍ය සංගමයේ ක්‍රියාකාරී සාමාජිකයන් දෙදෙනෙකු පමණි.  මේ අතර ගිහි සිසුන් සදහා වෙනම නේවාසිකාගාරයක් ලබාදී භික්ෂූන් වහන්සේලා ට විරුද්ධව කටයුතුකිරීමට සැලැස්වීමේ උපක්‍රමයක් උසස් අධ්‍යාපන ඇමතිවරයා ක්‍රියාත්මක කරමින් සිටින බවද විශ්වවිද්‍යාලිය පරිපාලනය ක්‍රියාකරන්නේ ඇමතිවරයාගේ අවශ්‍යතා අනුව බවද හෙලිවේ. මෙම බෙදීම හරහා පාලි හා බෞද්ධ විශ්වවිද්‍යාලයේ ද සිසුන් අතර බෙදීමක් ඇතිකර සාධාරණ ශිෂ්‍ය අරගල දියකර හැරීමට උත්සාහ කරන බව සිසුහු චෝදනා කරති.උසස් අධ්‍යාපන ක්ෂේත්‍රයේ මතුවී තිබෙන බරපතල ගැටළු විසදනවා වෙනුවට ශිෂ්‍යයන් අතර ප්‍රශ්න ඇතිකරමින් පෞද්ගලික විශ්වවිද්‍යාල පිහිටුවීමට විරුද්ධ නැගෙන ශිෂ්‍ය අරගල දියකර හැරීමේ පියවරක් වශයෙන් පාලි හා බෞද්ධ විශ්විද්‍යාලයද යොදාගනිමින් සිටී.", "URL": "https://lankatruth.com/si/?p=1290", "Category": "පුවත්", "Parent URL": null}