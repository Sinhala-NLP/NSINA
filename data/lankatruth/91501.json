{"Source": "Lankatruth", "Timestamp": "March 24, 2020", "Headline": "ජවිපෙන් ගම්පහ දිස්ත්‍රික්කයේ සෞඛ්‍ය කාර්යමණ්ඩල සඳහා අත්‍යාවශ උපකරණ", "News Content": "ජනතා විමුක්ති පෙරමුණේ මන්ත්‍රී වැටුප් අරමුදල යොදාගනිමින් මේ දිනවල රට පුරා සෞඛ්‍ය කාර්යමණ්ඩල සඳහා අත්‍යාවශ්‍ය ආරක්ෂිත උපකාර පරිත්‍යාග කිරීම් සිදු කරන අතර ඒ අනුව ගම්පහ දිස්ත්‍රික්කයේ අත්‍යාශ්‍ය ස්ථාන කිහිපයකටම පසුගිය දිනවල උපකරණ පරිත්‍යාග කිරීම් සිදු විය. ඒ අනුව ගම්පහ රෝහල වෙත පැමිණෙන ජනතාවගේ දෑත් විෂබීජ හරණය කිරීම සඳහා ජනතා විමුක්ති පෙරමුණේ පළාත් පාලන මන්ත්‍රී වැටුප් අරමුදලින් අත් සෝදන ස්ථානයක් ස්ථාපනය කරන දීම පසුගිය 20වනදා සිදු කරන ලදී. ඒ සඳහා ගම්පහ නාගරික මන්ත්‍රී එරික් එදිරිවික්‍රම මහතාද සහභාගී විය. එමෙන්ම ජනතා විමුක්ති පෙරමුණේ මන්ත්‍රී වැටුප් අරමුදලින් කිරිබත්ගොඩ රෝහලට අත් සෝදන ස්ථානයක් සාදා දීම, සබන් සහ මුහුණු ආවරණ පරිත්‍යාග කිරීම පසුගිය 22 දා ජ.වි.පෙ. හිටපු පළාත් සභා මන්ත්‍රී මහින්ද ජයසිංහ මහතාගේ සහභාගිත්වයෙන් සිදු විය. එමෙන්ම ශ්‍රී ලංකා රතු තරුව සහන සේවා බලකාය විසින් පිළියෙළ කළ ආරක්ෂිත මුහුණු ආවරණ වැලිවේරිය පොලිස් ස්ථානයට ලබාදීම ඊයේ (23) දින ජ.වි.පෙ. හිටපු පළාත් සභා මන්ත්‍රී මහින්ද ජයසිංහ මහතාගේ ප්‍රධානත්වයෙන් සිදු විය.    ගම්පහ රෝහල     කිරිබත්ගොඩ රෝහල  වැලිවේරිය පොලිස් ස්ථානය", "URL": "https://lankatruth.com/si/?p=91501", "Category": "පුවත්", "Parent URL": null}