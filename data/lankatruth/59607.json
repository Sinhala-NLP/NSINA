{"Source": "Lankatruth", "Timestamp": "September 20, 2018", "Headline": "මත්ද්‍රව්‍ය විෂවී මැලේසියාවේ 21ක් ජීවිතක්ෂයට", "News Content": "මැලේසියාවේ පුත්‍රජයා ප්‍රදේශයේ පුද්ගලයින් 21දෙනකු මත්ද්‍රව්‍ය විෂවීම හේතුවෙන් මියගොස් තවත් පිරිසක් රෝහල් ගතකර ඇතැයි වාර්තා වේ. මොවුන් ප්‍රාදේශීයව නිෂ්පාදනය කරන මිල අඩු මත්පැන් වර්ගයක් පානය කර ඇති බවත් මෙම මධ්‍යසාරයේ මෙතනෝල් ඉහළ ප්‍රතිශතයකින් අඩංගුවී තිබූ බවත් මූලික පොලිස් පරීක්ෂණවලින් සොයාගෙන තිබේ. මධ්‍යසාර පානය කර රෝගී වූ පුද්ගලයින් තවදුරටත් ප්‍රථිකාර සඳහා පැමිණෙන බැවින් මියගිය සංඛ්‍යාව ඉහළ යාමට ඉඩ ඇති බවත් රෝහල් ආරංචි මාර්ග පවසයි. රෝගි වූ පුද්ගලයන් බහුතරයක් විදේශීක සංක්‍රමණිකයන් බවද පැවසේ. රොයිටර්", "URL": "https://lankatruth.com/si/?p=59607", "Category": "විදෙස් පුවත්", "Parent URL": null}