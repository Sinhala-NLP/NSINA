{"Source": "Lankatruth", "Timestamp": "September 28, 2019", "Headline": "අත්අඩංගුවට ගත් රේගු ලොක්කන් ලබන 8 තෙක් රිමාන්ඩ්", "News Content": "අත්අඩංගුවට ගෙන සිටි හිටපු රේගු අධ්‍යක්ෂ ජෙනරාල් ජගත් පී. විජේවීර සහ හිටපු අතිරේක රේගු අධ්‍යක්ෂ ජෙනරාල් තාරක සෙනවිරත්න ලබන මස 8 වැනිදා දක්වා රක්ෂිත බන්ධනාගාර ගතකර තිබේ. අනුරාධපුර සදහිරුසෑයේ තැන්පත් කිරිම සඳහා කිලෝග්‍රෑම් 08ක බරකින් යුත් රත්තරන් සමාධි පිළිමයක් නිර්මාණය කිරිමට, ශ්‍රී ලංකා රේගුව භාරයේ රාජසන්තක කිරීමට තිබු රත්තරන් තොගයක් රේගු ආඥා පනතට පටහැනිව ලබාදීම මගින් සාපරාධී විශ්වාසය කඩ කිරීමක් සිදුකර ඇතැයි සැකකරුවන්ට චෝදනා ගොනුව පවතී. ඒ අනුව කොළඹ කොටුව මහේස්ත්‍රාත් රංග දිසානායක මහතා සිදුකළ නියෝගයකට අනුව පොලිස් මූල්‍ය අපරාධ කොට්ඨාශයේ නිලධාරීන් විසින් ඊයේ(27) සැකකරුවන් අත්අඩංගුවට ගෙන තිබිණි. අත්අඩංගුවට ගන්නා ලද අවස්ථාවේ ශ්‍රී ජයවර්ධනපුර රෝහලේ සහ බදුල්ල රෝහලක, සැකකරුවන් ප්‍රතිකාර ලබමින් සිට ඇත.", "URL": "https://lankatruth.com/si/?p=81871", "Category": "පුවත්", "Parent URL": null}