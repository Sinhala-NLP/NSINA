{"Source": "Lankatruth", "Timestamp": "February 13, 2020", "Headline": "ඇමති ලන්සාට ජනතා විරෝධය – වත්තලදී හූ කියා පන්නයි", "News Content": "පසුගිය කාලයේ මුහුදෙන් වැලි ගැනීම සඳහා ආණ්ඩුව පියවරගෙන තිබීම හේතුවෙන් ධීවර කාර්මිකයන්ට මුහුණපෑමට සිදුව තබූ අපහසුතාවලට වන්දි ලබාදෙන බවට ආණ්ඩුවෙන් ලබා දුන් පොරොන්දු ඉටු නොකිරීමට එරෙහිව වත්තල, හැඳල ධීවර කාර්මික ජනතවා පසුගිය 11 වනදා විරෝධතාවයක නියැලී තිබිණි. එම විරෝධතාකරුවන් හමුවීමට ගිය ඇමති නිමල් ලන්සා මහතා මුහුණ දීමට සිදුව තිබුණේ බරපතල අර්බුදයකටය. ඒ නිමල් ලන්සාට සිට අදහස් පළකිරීමට පවා ඉඩ ලබා නොදෙමිණ් ධිවරයන් විසින් හූ කියමින් බාධා කිරීම නිසාය. ඇමතිවරයාගේ ආරක්ෂාවට පොලිසියට පවා ඒ අසළට පැමිණීමට සිදුව තිබුණේ ධීවරයන්ගේ විරෝධය දැඩි වූ නිසා ය. කෙසේ වෙතත් ඇමතිවරයා සිය මැතිවරණ ප්‍රචාරණයේදී වාසියක් ගැනීමට සිතා මේ ප්‍රශ්නයට මැදිහත්වීමට එහි ගොස් තිබුණද සැබවින්ම සිදුව තිබුණේ දැවැන්ත අපකීර්තියකි. වත්තල සිය ආසනය ලෙස ඇමති නිසල් ලන්සා මහතා සැලකුවද තමන්ගේ ආසනය තුළදීම මැතිවරණයක් මුව විටේ තබාගෙන මෙවන් අපහසුතාවයකට, ජනතා අප්‍රසාදයකට පත්වීම යනු බරපතල තත්වයකි. එය ලන්සාගේ මැතිවරණ සටනට එල්ල වූ මරු පහරක් වනවාටද දැක නැත. මූලාශ්‍ර මීපුර පුවත්", "URL": "https://lankatruth.com/si/?p=89736", "Category": "පුවත්", "Parent URL": null}