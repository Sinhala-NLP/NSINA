{"Source": "Lankatruth", "Timestamp": "January 10, 2018", "Headline": "SAITM පිළිබඳව ගත් ක්‍රියාමාර්ග කවරේද? ACMOA වෛද්‍ය සභාවෙන් තොරතුරු ඉල්ලයි", "News Content": "ශ්‍රී ලංකා වෛද්‍ය සභාව විසින්, මුදලට වෛද්‍ය උපාධිය විකුණන මාළඹේ සයිටමි වෛද්‍ය උපාධි ආයතනය පිළිබඳව අනු කමිටුවක් පත් කර ඇති බවත් එහි නිර්දේශ මත සයිටමි ආයතනයට වෛද්‍ය උපාධිය සඳහා ශ්‍රී ලංකා වෛද්‍ය සභාවේ ලියාපදිංචිය ලබා දීමට සැරසෙන බවටත් තොරතුරු වාර්තා වී ඇති බැවින් සයිටම් ආයතනය පිළිබඳව වෛද්‍ය සභාව මේ වනවිට අනුගමණය කර ඇති ක්‍රියාමාර්ග කවරේද යන්න කරුණු 12ක් යටතේ තොරතුරු විමසමින් සමස්ත ලංකා වෛද්‍ය නිළධාරීන්ගේ සංගමය වෛද්‍ය සභාව වෙත ලිපියක් යොමු කර ඇත. සමස්ත ලංකා වෛද්‍ය නිළධාරීන්ගේ සංගමයේ ප‍්‍රධාන ලේකම් වෛද්‍ය ජයන්ත බණ්ඩාර මහතාගේ අත්සනින් නිකුත් කර ඇති එම ලිපිය මාධ්‍ය වෙතද නිකුත් කර ඇති අතර එය සම්පූර්ණයෙන් පහතින් පල වේ. “ලේඛකාධිකාරී, ශ්‍රී ලංකා වෛද්‍ය සභාව, මහත්මයාණෙනි, 2016 අංක 12 දරණ තොරතුරු දැනගැනීමේ අයිතිවාසිකම පිළිබඳ පනත යටතේ තොරතුරු ඉල්ලීම. ශ්‍රී ලංකා වෛද්‍ය සභාව විසින් සයිටමි වෛද්‍ය උපාධි ආයතනය පිළිබඳව අනු කමිටුවක් පත් කර ඇති බවත් එහි නිර්දේශ මත සයිටමි ආයතනයේ වෛද්‍ය උපාධිය සඳහා ශ්‍රී ලංකා වෛද්‍ය සභාවේ ලියාපදිංචිය ලබා දීමට සැරසෙන බවටත් තොරතුරු වාර්තා වී ඇත. ජාතික වැදගත් කමකින් යුක්ත මෙම ගැටලුව සඳහා අනුගමනය කරන සියලු ක‍්‍රියාමාර්ග විනිවිද පෙනෙන සුලු හා අපක්ෂපාතී විය යුතු අතර ඒ පිළිබඳව පහත තොරතුරු ලබා දෙන ලෙස ඉල්ලා සිටිමු. 1.1 – ශ්‍රීලංකා වෛද්‍ය සභාව විසින් සයිටම් ආයතනය පිළිබඳ මෑතකදී අනු කම්ටුවක් පත් කරනු ලැබුවේද? 1.2 – එසේ නම් එම කමිටුව පත්කරන ලද දිනය කුමක්ද? 1.3 – එසේ නමි එම කමිටුවේ සංයුතිය කුමක්ද? 1.4 – එම අනු කමිටුවට සාමාජිකයින් පත් කිරීමේ නිර්ණායක මොනවාද? 1.5 – එම සාමාජිකයින් ගේ පත් වීම් ලිපි කවරේද? 2.1 – එම අනු කමිටුව විසින් වාර්තාවක් ඉදිරිපත් කර ඇතිද? 2.2 – එසේ නම් එම වාර්තාවේ කුමක් අඩංගුවේද?(වාර්තාවේ පිටපතක් අවශ්‍ය වේ). එම කමිටුවේ නිර්දේශ කවරේද? 2.3 – එම වාර්තාව සැකසීමේදී තොරතුරු ලබාගත් මූලාශ‍්‍ර කවරේද?ඒවායේ පිටපත් ඉදිරිපත් කරන්න. 2.4 – එම කමිටුවේ නිරීක්ෂණ අනුව සයිටම් ආයතනයෙන් වෛද්‍ය උපාධිය ලබා ගත් සිසුන්ට සායනික පුහුණුව ලබා දුන් රෝහල් මොනවාද? 2.5 – එම එක් එක් රෝහල විශ්වවිද්‍යාල පනත යටතේ නිකුත් කර ඇති උපාධි ප‍්‍රධානය කරනු ලබන ආයතන (Degree Awarding Institute) වලට අදාළ වන මාර්ගෝපදේශ හා රීතීන් අනුව සායනික පුහුණුව ලබා දීමට ශී‍්‍ර ලංකා වෛද්‍ය සභාව අනුමැතිය ලබා දී ඇතිද? 2.6 – සයිටම් ආයතනයෙන් වෛද්‍ය උපාධිය ලබා ගත් පළමු කණ්ඩායම සඳහා ලබා දී ඇති සායනික පුහුණුව කවරේද?සායනික පුහුණුව ලබා දුන් කාල සීමාව හා අදාළ විශේෂඳ වෛද්‍යවරුන් කවරේද?එම සායනික පුහුණුව ලබා දෙන රෝහල්වල සිට් රෝගීන් සංඛ්‍යාව කවරේද? 3 – එම කමිටු වර්තාව වෛද්‍ය සභාව තුළ සාකච්ඡා කරනු ලැබුවේද? ඒ සම්බන්ධයෙන් වෛද්‍ය සභාව ගනු ලැබු තීරණය කුමක්ද? උක්ත තොරතුරු ඉක්මනින් ලබා දෙන ලෙස ඉල්ලා සිට්මු.”", "URL": "https://lankatruth.com/si/?p=46094", "Category": "පුවත්", "Parent URL": null}