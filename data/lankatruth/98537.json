{"Source": "Lankatruth", "Timestamp": "October 26, 2020", "Headline": "ඉදිරි මාස දෙක අසාමාන්‍ය  ලෙස තීරණාත්මකයි…", "News Content": "දැනට රට තුළ ව්‍යාප්ත වෙමින් තිබෙන කෝවිඩ් 19 රැල්ල ඉදිරි මාස දෙක තුළ අසාමාන්‍ය ලෙස මියයන සංඛ්‍යාව ඉහළ යා හැකි බවට රජයේ වෛද්‍යනිලධාරීන්ගේ සංගමය බරපතළ අනතුරු ඇඟවීමක් අද (26) පැවති මාධ්‍ය හමුවකදී සිදුකර තිබේ. මේ වනවිට ඉතාම සංකීර්ණ තත්වයක් නිර්මාණය වී ඇති බවත් බරපතළ අවධානමක් රටතුළ පවතින බවත් එම සංගමයේ සංස්කාරක වෛද්‍ය හරිත අලුත්ගේ මහතා අවධාරණය කර ඇත. ඔහු වැඩිදුරටත් සඳහන් කර තිබෙන්නේ ” රටක් විධියට අපි නිවැරදි තීරණ ගත්තේ නැත්නම් අනිවාර්යයෙන්ම ඉදිරි මාස දෙකතුළ ඉහළ මරණ ගණනක් බලාපොරොත්තු වෙන්න වෙනවා” යනුවෙනි.", "URL": "https://lankatruth.com/si/?p=98537", "Category": "පුවත්", "Parent URL": null}