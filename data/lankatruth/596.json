{"Source": "Lankatruth", "Timestamp": "December 25, 2011", "Headline": "කොන්දේසි විරහිතව ෆොන්සේකා නිදහස්‌ කළ යුතුයි- සුනිල් හඳුන්නෙත්ති ජවිපෙ", "News Content": "ආණ්‌ඩුව කොන්දේසි විරහිතව සරත් ෆොන්සේකා මහතා නිදහස්‌ කළ යුතු යෑයි ජනතා විමුක්‌ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා පැවසීය. ෆොන්සේකා මහතා කාගෙන්වත් ඉල්ලීමක්‌ කර සමාවගත යුතු කෙනෙක්‌ නොවන බවත් හඳුන්නෙත්ති මහතා කියා සිටියේය. ඔහු මේ බව සඳහන්කර ඇත්තේ ඉරිදා දිවයින පුවත් පත සමග සංවාදයකට ඒක්වෙමිණි. සමාව ගන්න ෆොන්සේකා මහතා කර තිබෙන වරද කුමක්‌ද? ඔහුව පැහැරගෙන යැම අත්තනෝමතික, ප්‍රජාතන්ත්‍ර විරෝධී බවත් ආණ්‌ඩුව කොන්දේසි විරහිතව ඔහුව නිදහස්‌ කළ යුතු බවත් හෙතෙම කියා සිටියේය. නීතිමය ක්‍රියාවලියට එහා ගිය යුක්‌තියේ ධර්මය කියල එකක්‌ තියෙනවා. යුක්‌තිය ධර්මය පිළිගන්නව නම් ප්‍රජාතන්ත්‍ර විරෝධීව පැහැරගෙන ගිය, දේශපාලනය කරපු නිසා සිරගත කර තිබෙන සරත් ෆොන්සේකා මහතා වහා නිදහස්‌ කළ යුතු බවත් ඒ මහතා වැඩිදුරටත් කියා සිටියේය.", "URL": "https://lankatruth.com/si/?p=596", "Category": "පුවත්", "Parent URL": null}