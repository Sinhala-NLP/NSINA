{"Source": "Lankatruth", "Timestamp": "November 19, 2020", "Headline": "වනසා දැමු විල්පත්තුව ආශ්‍රිත පරිවාර වන රක්ෂිතය නැවත ස්තාපිත කිරිමට නම්", "News Content": "විල්පත්තුව ආශ්‍රිත කල්ලාරු රක්ෂිතය ඇතුලව පෙරියමඩු,මරිචකට්ටි ආදි පරිවාර රක්ෂිත ප්‍රදේශයන්හි පසුගිය සමයේ සිදුකල වන සංහාරය නීති විරෝධි බව අධිකරනය මගින් තහවුරු කරමින් එම මහා පරිසර හානියට වන්දියක් ලෙස ඒ සමාන භුමියක් නැවත වනවගා කරන ලෙස වරදකරුවන්ට නියම කර ඇත. පරිසර යුක්ති කේන්ද්‍රයේ සාදනිය මැදිහත්විම මත පවත්වාගෙන ගිය මෙම නඩුකරයේ ඓතිහාසික තින්දුව මගින් වන විනාශය සිදුවු භුමියම නැවත යතාතත්වයට පත්නොවන නමුත් පාරිසරික අපරාධයකට එරෙහි මැත කාලිනව අධිකරනයක් විසින් ලබාදුන් අග්‍රගනයේ තීන්දුවක් ලෙස මෙම තින්දුව සැලකිය හැකිය. එබැවින්න් මෙම අදිකරන නියෝගය ප්‍රකාරව හෝ වෙනත් ඕනැම පාර්ශවයක මැදිහත්විමකින් ඉහතකි විල්පත්තුව ආශ්‍රිත වනාන්තර පද්ධතියේ වන විනාසයට ලක්වු භුමිය නැවත වන වගාවක් තුලින් යතාතත්වයට පත් කිරිමට කටයුතු කරයි නම් එවැන්නකදි පිලිපැදිය යුතු විද්‍යාත්මක ක්‍රමවේදයක් තිබේ. එය මෙම වනාන්තර පරිසර පද්ධතියේ සුවිශේෂි පරිසර විද්‍යාත්මක අනන්‍යතාවය හා භු දේශගුනික ලක්ෂන පිලිබද මනා අවබෝදයකින් යුතුව සැලසුම් කල යුතු සංකිර්ණ පරිසරවිද්‍යාත්මක ව්‍යාපෘතියකි.සැම වනාන්තරයක්ම බැලුබැල්මට විවිධ ගහ වැලෙන් පිරුනු එකම ආකාරයේ හරිත භුමියක් ලෙස පෙනෙන නමුදු සැබැවින්ම එක් එක් වනාන්තරයට එයටම ආවෙනිකවු පරිසර විද්‍යාත්මක සංයුතියක් මෙන්ම ජීවන චක්‍රයක්ද සහිතය . එබැවින් එකම දේශගුනික කලාපයක් තුල වුවද හමුවන විවිද වනාන්තර පවතිනුයේ විවිධ වයස් මට්ටම් හා එකිනෙකින් වෙනස්වු ව්‍යුහයක් සහිතවය . වනාන්තරයක් තම ජිවන ගමනේදි ලදරු අවදි තරුන අවදි පරිනත අවදින් පසුකරමින් කාලය ඔස්සේ තම පැවැත්ම තහවුරු කරගන්නා අතර මෙම වනාන්තර පරිසර පද්ධතියේ ජීවන ගමන හදුනා ගනුලබන්නේ පරිසර විද්‍යාත්මක සංශ්‍රේනියක් (Ecological succession )ලෙසටයි.මෙම සංශ්‍රේනිය (Ecological succession) මුඩු බිමකින් ඇරඹි අවසානයේ ඉහල ජෛව විවිධතිවයක් සහිත මුලුමනින්ම ස්තාවර පරිසරවිද්‍යාත්මක සමතුලිතයක් සහිත Climax forest හෙවත් උත්කර්ශවත් ප්‍රජාවක් බවට පත්වේ.මෙම අවදියට පත්විමට වියලි කලාපික වනාන්තරයකට අවම වශයෙන් අවුරුදු තුන්සියක් වත් ගතවන අතර කදුකර වනාන්තරයක් නම් එ්සදහා අවුරුදු අටසීයක් දාහක් තරම් දිගු කාලයක්ද ගත විය හැකියි. එබැවින් උත්කර්ශවත් ප්‍රජාවක් ලෙස පැවත මිනිස් ක්‍රියාකාරකම් මගින් එලි පෙහෙලි කිරිම් නිසා තම ජිවන ගමන අඩාලවු විල්පත්තුවේ කල්ලාරුව වැනි වනාන්තරයක් නැවත පෙර පැවති වනාන්තරය බවට පත්කිරිම හුදෙක් පැල සිටුවිමකින් පමනක් කල හැක්කක් නොවේ.ඒ සදහා විද්‍යාත්මක ක්‍රමවේදයක් පියවරෙන් පියවර ක්‍රියාවට නැංවිය යුතුවේ.එහි මුලිකම වැදගත් කම වන්නේ මෙම වනාන්තර දර්ශයට ආවෙනිකව පැවති ශාක සංයුතිය සහිතවම වනානත්රය නැවත ස්ථාපිත කර ගැනීමය.ඒසදහා මුලික ක්‍රම දෙකක් තිබේ. පලමුවැන්න ස්වබාවිකවම නැවත සංශ්‍රේනික ක්‍රියාවලිය සිදුවිමට ඉඩ හැරිමය මේ ක්‍රමයට බොහෝකාලයක් ගත වන අතර මෙම ක්‍රමයෙදි ආක්‍රමනික ශාකවල ග්‍රහනයට හසුවිමද සිදුවිය හැකිය. දෙවැනි ක්‍රමය වන්නේ සංශ්‍රේනික ක්‍රියාවලියට මැදිහත්වෙමින් වනාන්තරය ස්තාපිතවිමේ ක්‍රියාවලිය කලමනාකරනය කිරිමය. වනාන්තරයක් ස්වභාවිකවම නැවත ස්ථාපිත විමට ඉඩ හැරියවිට සිදුවන සංශ්‍රේනික (Ecological succession) ක්‍රියාවලිය සැලකුවොත් නැවත වන වගාවක් සිදුකල හැකි ආකාරය පිලිබදව අදහසක් ගැනිම වඩාත් පහසු වේ.මෙවැනි හානියට ලක්වු වනාන්තර පරිසර පද්ධතියක පස තුල තවමත් සංරක්ෂනය වි පවතින බීජ එකතුවක්(Seed Bank) එකක් තිබේ.එහි විවිධාකාර ලොකු කුඩා ශාකවල බීජ තිබෙන නමුත් මේ සියල්ලටම එකම ලෙසින් නැවත රෝපනය විමේ හැකියාවක් නැත.ඒ සදහා සුදුසු පරිසර තත්වයන් ගොඩ නැගෙන තෙක් එම බිජ රෝපනය නොව් පවතින අතර දිර්ඝ කාලයක් පැවතිය හොත් බිජ ක්‍රමයෙන් විනාශයට පත්වේ. කෙසේ වෙතත් මානව ක්‍රියාකාරකම් නතරවු පසු මුලින්ම ප්‍රරෝහනය විමට පටන් ගන්නේ දැඩි සුර්යාලෝකය ඇල්මක් දක්වන අඩු සාපේක්ෂ ආද්‍රතාවක් සහිත හියුමස් අඩු පස් මුතුපිටක වර්ධනය විය හැකි ශාක විශේෂයන්ය. මේ ශාක වනාන්තරය නැවත ඇති කිරිමේ පුරෝගාමින් වන බැවින් මෙම ශාක කාංඩය (Pioneer Plant species ) ප්‍රාරම්භක ශාක ලෙස හදුන්වනවයි. කිසිදු පල ප්‍රයෝජනයක් නොමැති ශාක ලෙස බොහෝදෙනා සලකන නමුත් පාරිසරික වශයෙන් වැදගත් කාර්යක් ඉටුකරන Macaranga feltata කැන්ද Mallotus tetracoccus භු කැන්ද ආදි ශාක මේ කාංඩයට අයත් ශාක විශේසයන්වේ. වනාන්තරයක් නැවත ඇති විමේ මුල්ම අවදියේදි මෙම ශාක හොදින් වැඩිම නිසා විවෘතව පැවති භුමියට ආවරනයක් ලැබිම සිදුවේ. ඒ සමග පස මතුපිට දිරාපත්වන කාබනික ද්‍රව්‍ය ස්තරයක් ක්‍රමයෙන් ඇතිවන අතර මෙයට සමගාමිව පොලව මට්ටම ආසන්නයේ සාපේක්ෂ ආද්‍රතාව ඉහලයාමත් පසේ තෙතමනය ආරක්ෂාවිමත් සමග පාංශු බිජ තැන්පතුවේ (Seed Bank) ඇති තවත් බීජ කාංඩයක් රෝපනය වීමට පසුබිම සකස්වනු ඇත.මෙම ශාක කාංඩය අයත්වන්නේ අතර මැදි සංශ්‍රේනික ශාකයන්ය. මේවාවේ කුඩා පැල Shade tolerance හෙවත් සෙවනට ඔරොත්තුදෙන අතර සෙවන යට වැඩිම ප්‍රිය කරයි. මෙනිසා Pioneer Plant වලින් ඇතිකල සෙවන තුල මේ වාට මැනවින් වර්ධනය විය හැකියි. මෙසේ වර්ධනය වන ශාක විශේෂ අතරෙ මෙම කලාපයට අයත් ආවෙනික බහුවාර්ශික කාෂ්ටිය වෘක්ෂයන් අංතර්ගත වේ. දැන් ප්‍රාරම්බක ශාක (Pioneer Plant species) හෙවන යට හිතකර පරිසරයේ රෝපනය වන මෙම පැල සුර්යාලෝකය සොයාගෙන වේගයෙන් ඉහලට වැඩිම සිදුවන අතර කද සිහින්ව දිගුවිම සිදුවේ. එක්තරා අවදියකදි මෙම ශාක ප්‍රාරම්බක ශාක (Pioneer Plant species )වල තුරු වියන අතරින් රිංගා ගෙන ඉහලින් මතුවිම සිදුවේ. මේ අවදිය Stem ejection stage ලෙස හදුනා ගනියි. මෙසේ පැමිනි පසු මෙම වනාන්තරයේ ආවේනික ශාක තම ශාක මස්තකය පුලුල් කරගනිමින් Pioneer Plant වල මස්තකයන්ට ඉහලින් තරගකාරිව අතුපතර විහිදුවා ගැනිම සිදුවේ. මේ නිසා මේ අවදියෙන් පසු Pioneer Plant වලට සුර්යා ලෝකය සහ ඛනිජ පෝෂක සදහා මෙම ප්‍රමුඛ ශාක සමග තරගයක් ඇතිවන අතර තරගකාරිත්වය හමුවේ ප්‍රාරම්බක ශාක (Pioneer Plant) ක්‍රමයෙන් දුර්වල විම සිදුවෙමින් ප්‍රමුඛ ආවේනික ශාක විශේෂ වල පැවැත්ම තහවුරු විම සිදුවේ. මෙලෙස පසු අවදියේදි දක්නට ලැබෙන ප්‍රමුඛ ශාක later Succession species ලෙස හදුනවන අතර මෙම ඝනයට පලු (Manilkara hexandra), බුරුත (Chloroxylon swietenia), මිල්ල (Vitex altissima), වීර (Drypetes sepiaria), කලුවර (Diospyros ebenum) වැවරන (Alseodaphne semecapriflolia). වැනි ඇතුලත්වේ. මෙම කාලසිමාව පරිසර පද්ධතියේ ඉතාම තරගකාරි අවදියක් වන අතර විශේෂ සංයුතුය වරින් වර වෙනස් වෙමින් වනාන්තරය ඉදිරියටම වර්ධනය විම දැකගත හැකිය. එයට සමගාමිව සත්ව වාසස්තාන ප්‍රමානය වැඩි වෙමින් ආහාර ජාල ශක්තිමක්වෙමින් වනාන්තර පරිසර පද්දතිය ස්තාපිත විමද සිදුවේ. මෙම තරගකාරි ක්‍රියාදාමය අවසන් වන්නේ වඩාත් ස්තායි නොවෙනස්වන විශෙෂිය සංයුතියක් සහිත උත්කර්ශවත් ප්‍රජාවක් හෙවත් Climax Community සකස් වීම සමගයි. මේ අවදිය වන විට වනාන්තරයේ ශාක සංයුතිය,පසේ රසායනික ස්වභාවයන් ශාක පත්‍රවල රසායනික සංයුතින් ආදි කේෂ්ත්‍ර ගනනාවක විද්‍යාත්මක පරිවර්තනයක් සිදුවි හමාරය. කෙසේ නමුත් මිනිස් ක්‍රියාකාරකම් වලින් හානියට ලක්වුනු වන භුමියක් නැවත සංශ්‍රේනික ගමන අරඹනවිට ආක්‍රමනික ශාක, පලිබෝද ශාක ආදිය පැමිනිම හේතුවෙන් මේ ක්‍රියාවලිය වරින්වර අඩපනවිම් සිදුවන අතර ආවේනික ශාක සංයුතිය විශේෂිය විවිදත්වය අඩුවිමට හේතු වන අවස්තා බොහෝමය. මෙම තත්ව කළමණාකරනය කරගැනිම සදහා Pioneer Plant වෙනුවට Nurse Plant හෙවත් හෙද ශාක ලෙස හුදනාගත් ශාක වර්ග මුලින්ම වගාකිරිම වඩාත් සාර්තක බව ඇතැම් පර්යේෂකයින් හදුනාගෙන තිබේ.එම ශාක විශේෂද Pioneer Plant වල කාර්යම සිදුකරන නමුත් වඩාත් ඉක්මනින් ස්තාවරව වනානත්රය සංශ්‍රේනික ක්‍රියාවලිය වෙත යොමුකිරිමටත් වියලි කලාපයේ ආවෙිනික ශාක සංයුතිය තහවුරු කිරිමට පසුබිම සකසන බව තහවුරු කරගෙන තිබේ. එමෙන්ම වනාන්තරය ලැව් ගිනිවලින් ආරක්ෂාවිම සදහා ගිණිව්‍යාප්තිය වලකන ආකාරයේ උපක්‍රමික ශාක වැටි සකස්කිරිමත් හදුනාගත් ජල මුලිශ්‍රයන්හි පෝෂිත ප්‍රදේශ විශේෂ සංර්කෂන ක්‍රමවේදයන් ඔස්සේ වැඩිදියනු කිරිමත්, ආශ්‍රිත වනාන්තර සමග පරිසරවිද්‍යාත්මක ඒකමතියක් ඇතිකිරිමට අවශ්‍ය විද්‍යාත්මක පිලිවෙත් සලකා බැලිමත් අනිවාර්යෙන්ම කල යුතුය. මේ සියල්ල මෙන්ම නැවත බිහිකල වනයට අසල්වාසි මිනිස් ජනාවාස වලින් විය හැකි බලපැම් අවම කර ගැනිම සදහා ප්‍රජා සහභාගිත්ව වන කලමනාකරන ක්‍රමවේදයන් දිර්ඝ කාලිනව ක්‍රියාවට නැංවිම අතිශයින් වැදගත්වේ. එය ප්‍රජාවට හා වනයට යන දෙපාර්ශවයටම වාසි සහගත වන තරමට තිරසාර බවද තහවුරු වනු ඇත. මෙබැවින් හානියට ලක්වු විල්පත්තුව ආශ්‍රිත භුමියම නැවත වන වගාවට යොමුකිරිමට තිරනය වු විටකදි ඇතැම් පිරිස් කැමරා පිරිවරාගෙන ගොස් මෙම බුමියේද මි ගස් හෝ නිල් වෙරලු රැල්ලට සිටුවිමට සැරසෙනු ඇත. නමුත් සිදුකල යුත්තේ එවැනි අවිදිමත් මැදිහත්විමක් නොව වඩාත් විද්‍යාත්මක වැඩපිලිවෙලකට අප කාගේත් සහය ලබාදිමය. පරිසරවේදී, ලේඛක කපිල මහේෂ් රාජපක්ෂගේ ෆේස්බුක් පිටුවෙන්", "URL": "https://lankatruth.com/si/?p=100679", "Category": "පරිසර", "Parent URL": null}