{"Source": "Lankatruth", "Timestamp": "November 20, 2020", "Headline": "කොරෝනා ආසාදිත මව දරුවා සමග රෝහලෙන් පැනයයි", "News Content": "කොළඹ IDH මූලික රෝහලේ ‍කොවිඩ් – 19 ප්‍රතිකාර ඒකකයේ ප්‍රතිකාර ලබමින් සිටි කොවිඩ් ආසාදිත මවක් ඊයේ (19) රාත්‍රියේ වසය අවුරුදු දෙකහමාරක තම දරුවා සමග රොහලෙන් පලා ගොස් ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසයි. ආසාදිත මව ඇහැලියගොඩ පිහිටි ඇගේ නිවසට ගොස්, දරුවා නිවැසියන්ට භාර දී නිවසෙන්ද පලා ගොස් ඇත. මේ වනවිට එම නිවාසේ සාමාජිකයන් නිරෝධායනයට යොමු කර ඇතැයි ද නියෝජ්‍ය පොලිස්පතිවරයා වැඩිදුරටත් පැවසීය. පලා ගිය ආසාදිත කාන්තාව සොයාගැනීම සඳහා පොලිසිය පරීක්ෂණ ආරම්භ කර ඇතැයිද පොලිස් මාධ්‍ය ප්‍රකාශකවරයා පැවසීය.", "URL": "https://lankatruth.com/si/?p=100765", "Category": "කොවිඩ් -19 (කොරෝනා ) පුවත්", "Parent URL": null}