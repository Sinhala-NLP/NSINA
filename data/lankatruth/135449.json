{"Source": "Lankatruth", "Timestamp": "June 11, 2022", "Headline": "“LNG ව්‍යාපෘතිය අදානිටම දෙන්නැයි මෝදි බපෑම් කරන බව ජනාධිපති මට කිව්වා” – විදුලිබල මණ්ඩලයේ සභාපති කියයි", "News Content": "මන්නාරම සුළං විදුලි බලාගාර ව්‍යාපෘතිය ටෙන්ඩර් කැඳවීමකින් තොරව ඉන්දියාවේ අදානි සමාගම ලබාදී ඇති අතර එය ඔවුන්ටම ලබාදෙන්නැයි ඉන්දීය අගමැති නරේන්ද්‍ර මෝදිගෙන් බලපෑම් එල්ලවන බවට ජනාධිපතිවරයා තමන්ට පැවසූ බව විදුලිබල මණ්ඩලයේ සභාපති එම්.එම්.සී ෆර්ඩිනැන්ඩූ ඊයේ (10) කෝප් කමිටුව හමුවේ ප්‍රකාශ කර තිබේ. එහිදී ඔහු පවසා ඇත්තේ, “ජනාධිපතිතුමා සජකච්ඡාවකින් පස්සේ මාව ගෙන්නලා, මං හිතන්නේ ගිය නොවැම්බර් 27 වනදා වගේ කිව්වා, මේ අදානි සමාගමට දෙන්න මේක. ඉන්දීය අගමැති මෝදි කියනවැයි මට බලකරනවැයි මේක දෙන්නෙයි කියනවයි කියලා. පස්සේ මං ඒ වෙලාවේ කිව්වා, මේකෙ මේ මටවත් විදුලිබල මණ්ඩලයටත් අයිති ප්‍රශ්නයක් නෙවෙයි මේක ආයෝජන මණ්ඩලයට අයිති ප්‍රශ්නයක් කියලා. නැහැ නැහැ ඔයා මේක… මං ඒ හින්දා මම ලියුමක් ලියලා දැම්මා, මට මෙන්න මෙහෙම ජනාධිපතිතුමා නියෝග දෙනවාය කියලා, මුදල් අමාත්‍යාංශ ලේකම්ට කිව්වා මේක ඔහෙන් කරගන්න. මේක විදුලිබල මණ්ඩලයට අයත් ප්‍රශ්නයක් නෙවෙයි කියලා.” යනුවෙනි.", "URL": "https://lankatruth.com/si/?p=135449", "Category": "පුවත්", "Parent URL": null}