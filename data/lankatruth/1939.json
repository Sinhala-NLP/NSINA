{"Source": "Lankatruth", "Timestamp": "March 30, 2012", "Headline": "ජනතාව රවටන්න එපා, විවාදයකට එන්න – හදුන්නෙත්ති බන්දුලට කියයි", "News Content": "බන්දුල ගුණවර්ධන අමාත්‍යවරයා සමග විවාදයකට පැමිණීමට ජනතා විමුක්ති පෙරමුණ වෙනුවෙන් තමන් සූදානම් බව පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි. රුපිල් 2500කින් එක් පුද්ගලයෙකුට මාසයක් ජීවත්වීමට හැකියැයි බන්දුල ගුණවර්ධන අමාත්‍යවරයා කළ ප්‍රකාශයක් සම්බන්ධයෙන් අමාත්‍ය වරයා වෙත ලිපියක් යවමින් ඔහු මෙසේ පවසා ඇත. ඔහු ඉල්ලා සිටියේ මේ පිළිබදව අමාත්‍යවරයාගේ ප්‍රතිචාරය කඩිනමින් දැනුම් දෙන ලෙසය. වර්තමානයේ මුහුණදීමට සිදුව ඇති ආර්ථික පීඩනය හමුවේ දැඩි දුෂ්කරතාවට පත්ව ඇති ජනතාව මෙවැනි ප්‍රකාශ මගින් ඔවුන්ගේ ප්‍රශ්න යට ගැසීමට ආණ්ඩුව ප්‍රමුඛ ඇමති මණ්ඩලය ගන්නා උත්සාහයට බලවත් කණගාටුව පළ කරන බව ද සුනිල් හඳුන්නෙත්ති මහතා පවසයි. එබැවින් ඒ සම්බන්ධයෙන් ජනතාවට නිවරැදි පැහැදිලිකිරිමක් කළ යුතුව ඇති බව ද ඒ මහතා යොමුකළ ලිපියේ සදහන්ව ඇත. මේ අතර අමාත්‍ය බන්දු ගුණවර්ධනගේ අභියෝගය භාර ගත් බව නව සමසමාජ පක්ෂයේ ලේකම් ආචාර්ය වික්‍රමබාහු කරුණාරත්න, එජාප මනත්‍රීවරුන් වන රවී කරුණානායක, හර්ෂද ද සිල්වා ඇතුළු පිරිසක්ද මෙම ඊයේ අප වෙත දන්වා සිටියේය.", "URL": "https://lankatruth.com/si/?p=1939", "Category": "පුවත්", "Parent URL": null}