{"Source": "Lankatruth", "Timestamp": "May 2, 2019", "Headline": "ඉන්දියාවේත් බුර්කා විරෝධයක්", "News Content": "ආරක්ෂක පියවරක් ලෙස ඉන්දියාව තුළ ද බුර්කාව තහනම් කරන්නැයි ඉන්දීය රාජ්‍ය නොවන සංවිධානයක් වන ෂිව්සේනා සංවිධානය ඉන්දීය අගමැති නරේන්ද්‍ර මෝදිගෙන් ඉල්ලා තිබේ. ශ්‍රී ලංකාව ආරක්ෂක පියවරක් ලෙස ක්‍රියාත්මක කර ඇති එම වැඩ පිළිවෙළ ජාතික වැදගත්කමකින් යුතු පියවරක් ලෙස ඔවුන් හදුන්වා දෙයි. කෙසේ වෙතත් ඉන්දීය රජය මේ සම්බන්ධව ප්‍රතිචාරයක් දක්වා නැත. කෙසේ වෙතත් ලොව පුරා රටවවල් කිහිපයක් අනන්‍යතාව සැඟවෙන බුර්කා ඇඳුම නීති මාර්ගයෙන් තහනම් කර ඇත. ඕස්ට්‍රේලියාව තුළ ද 2018 වසර ආරම්භයේ සිට බුර්කා ඇදීම නීතියෙන් තහනම් කර තිබේ. එසේම සෞදි අරාබියේ ඔටුන්න හිමි බින් සල්මාන් කුමරු ද ප්‍රකාශ කර සිටියේ කාන්තාවන්ට හිජාබය හෝ බුර්කාව පැළඳීම අවශ්‍යම නොවන බවත්, ඉස්ලාමීය භක්තිය සඳහා සංඛේතවත් වන යහපත් සහ ගෞරවණීය ඇඳුමක් ඇඳීම පමණක් ප්‍රමාණවත් බවය.", "URL": "https://lankatruth.com/si/?p=73234", "Category": "විදෙස් පුවත්", "Parent URL": null}