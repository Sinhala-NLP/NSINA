{"Source": "Lankatruth", "Timestamp": "May 28, 2017", "Headline": "ගිංගඟේ වේල්ල කැඩියාමේ අවදානම ඉවත්කරයි", "News Content": "බද්දේගම නගරාසන්නයේ ගිංගඟ වේල්ලේ ජල කාන්දුව හේතුවෙන් වේල්ල කැඩී යාමේ අනතුරෙන් මුදාගත හැකි තත්ත්වයට පැමිණ ඇතැයි වාරිමාර්ග අධ්‍යක්ෂ ජනරාල් එම්. තුරෙයිසිංහම් මහතා පවසයි. වාරි මාර්ග නිලධාරින් හා ත‍්‍රීවිධ හමුදා නිලධාරීන් එක්ව මේ වනවිට කාන්දුව ඇති ස්ථානයේ වැලි කොට්ට ගසා සකස් කරමින් සිටින බවත් අද ධාරානිපාත වැසි ඇති නොවුනහොත් අනතුරුදායක තත්ත්වයෙන් මුදවා ගත හැකි වනු ඇති බවත් ඒ මහතා පවසයි. මේ තඅර නිල්වලා හා ගිං යන ගංඟාවල ජල මට්ටම අඩු වී ඇති බව පවසන ආපදා කළමනාකරණ මධ්‍යස්ථානය වධාරණයකරමින් සඳහන් කරන්නේ අවදානම් තත්ත්වය පහව ගොස් නැති බවය. මාතර නගරයට හා ඒ අවට ප්‍රදේශ ගංවතුරෙන් යටවීම වැළැක්වීම සඳහා යොදා ඇති ගංවතුර බැමි කඩා මාතර ගඟේ ජලය බැස්සවීමට කටයුතු කර ඇතැයි පැතිර යන ආරංචි අසත්‍ය බවද ප්‍රවෘත්ති දෙපාර්තමේන්තුව කියයි. බස්නාහිර පළාතේ ගංවතුර තර්ජනය පවතින ප්‍රදේශවල අවදානම පහව යනතුරු පාසල් වසා තැබීමට බස්නාහිර පළාත් සභාව තීරණය කර ඇත.", "URL": "https://lankatruth.com/si/?p=34969", "Category": "පුවත්", "Parent URL": null}