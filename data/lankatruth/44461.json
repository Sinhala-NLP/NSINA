{"Source": "Lankatruth", "Timestamp": "November 25, 2017", "Headline": "ග්‍රාමීය බැංකු හා තැන්පත්කරුවන් සුරැකීමේ සංගමය ගොඩ නැගේ", "News Content": "හබරාදූව ග්‍රාමීය බැංකු හා තැන්පත්කරුවන් සුරැකීමේ සංගමය ගොඩනැගීම දකුණු පළාත් සභා මන්ත්‍රී නලීන් හේවගේ මහතාගේ මැදිහත්වීමෙන් ඊයේ (24) සිදු කළ අතර ඉන් අනතුරුව ගාල්ල මිනාරා හෝටලයේදී මාධ්‍ය හමුවක්ද පැවැත්වීය. පාලකයන් විසින් තැන්පත්කරුවන්ගේ මුදල් භාවවිතා කරමින් සිදුකරන වංචාවට විරුද්ධව එම සංගමයේ කැඳවුම්කරු දකුණු පළාත් සභා මන්ත්‍රී නලීන් හේවගේ මහතා, හබරාදූව හිටපු ප්‍රාදේශීය සභා මන්ත්‍රී ලාල් ගමගේ මහතා සහ එම සංගමයේ සභාපති, ලේකම් ඇතුළු නිලධාරීහු අදහස් දැක්වූහ. පවතින තත්වය අනුව ග්‍රාමීය බැංකුවල තැන්පත්කරුවන්ගේ මුදල් අහිමිවීමේ තර්ජනයකට මුහුණපා ඇති බවත් ග්‍රාමීය බැංකු කඩවැටීමේ අවධානමකට මුහුණ දී ඇති බවත් එහිදී ඔවූහු අවධාරණය කළේ ය.", "URL": "https://lankatruth.com/si/?p=44461", "Category": "පුවත්", "Parent URL": null}