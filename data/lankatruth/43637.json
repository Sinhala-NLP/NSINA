{"Source": "Lankatruth", "Timestamp": "November 10, 2017", "Headline": "දූෂිතයින් ආරක්ෂා කිරීම පිළිබඳව නීතිපති දෙපාර්තමේන්තුවේ නිළධාරීන් කලකිරීමෙන්", "News Content": "වත්මන් යහපාලන ආණ්ඩුව, පසුගිය රාජපක්ෂ පාලන සමයේ වංචා හා දූෂණවලට සම්බන්ධ පුද්ගලයින්ට නීතිමය ක්‍රියාමාර්ග ගෙන දඬුවම් කරන බව පවසා ජනවරමක් ලබාගත්තද මේ මොහොතවන විට එම ජනවරමට පිටුපාමින් දූෂිතයින් ආරක්ෂා කිරීමේ ක්‍රියාපිළිවෙතක නිරතවෙමින් සිදුකරණු ලබන බලපෑම් සම්බන්ධයෙන් නීතිපති දෙපාර්තමේන්තුවේ නිළධාරීහු දැඩි කලකිරීමකට පත්ව සිටිති. විශේෂයෙන්ම නීතිපති දෙපාර්තමේන්තුවට බලපෑම් සිදුකරන බව පවසමින් හිටපු අමාත්‍ය විජේදාස රාජපක්ෂ අමාත්‍ය ධුරයෙන් ඉවත් කර ඒ සඳහා තලතා අතුකෝරල මහත්මිය පත්කරගැනීම හරහා සිදුවී තිබෙන්නේද නීතිපති දෙපාර්තමේන්තුවට දේශපාලනික ඇඟිලි ගැසීම් සිදු කිරීම තවත් තීව්‍ර වීමයි. මේ සම්බන්ධයෙන් නීතිපති දෙපාර්තමේන්තුවේ ඉහළම නිළධාරීන් අධිකරණ ඇමතිනී තලතා අතුකෝරල මහත්මියට සෘජුවම දැනුම්දී ඇති බවද වාර්තා වේ. මෙලෙස දිගින් දිගටම දේශපාලනික ඇඟිලි ගැසීම් සිදුවන්නේනම් තව දුරටත් තම රාජකාරී කටයුතු ඉටු කිරීමට නොහැකිවන තත්වයක් උද්ගතවිය හැකි බවද ඔවුන් ඇමතිවරියට දැනුම්දී ඇත. මෙම තත්වය පිළිබඳව තලතා අතුකෝරල අමාත්‍යවරිය යහපාලන ආණ්ඩුවේ ප්‍රබලතම ආමත්‍යවරයෙකුට දැනුම්දී ඇති බවද වාර්තා වේ.", "URL": "https://lankatruth.com/si/?p=43637", "Category": "පුවත්", "Parent URL": null}