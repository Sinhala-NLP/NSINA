{"Source": "Lankatruth", "Timestamp": "March 25, 2022", "Headline": "මල්වානේ නිවස සම්බන්ධ නඩුවෙන් බැසිල්, නිඩේෂන් නිදහස්…", "News Content": "ගම්පහ මල්වාන මාපිටිගම ප්‍රදේශයෙන් ඉඩමක් මිලට ගෙන එහි සුවිසල් නිවෙසක්, පිහිනුම් තටාකයක් ඉදිකර මහා පරිමාණ ගොවිපොළක් පවත්වාගෙන යමින් රුපියල් මිලියන 250ක රජයේ මුදලක් අවභාවිත කිරීම සම්බන්ධයෙන් මුදල් විශුද්ධි කිරීමේ පනත යටතේ ගම්පහ මහාධිකරණය හමුවේ ඇති නඩුවෙන් හිටපු ආර්ථික සංවර්ධන අමාත්‍ය බැසිල් රාජපක්ෂ සහ තිරුකුමාරන් නඩේසන් යන දෙදෙනා ගම්පහ මහාධිකරණ විසින් නිදොස් කොට නිදහස් කර තිබේ. බැසිල් රාජපක්ෂ සහ ඔහුගේ ඥාති දියණියක වන නිරූපමා රාජපක්ෂගේ සැමිය වන තිරුකුමාරන් නඩේසන් සහ ගෘහනිර්මාණයන ශිල්පී මුදිත් ජයකොඩි නැමැත්තා මෙම නඩුවේ විත්ති කරුවන් ලෙස නම් කර සිටි අතර පසුව ගෘහනිර්මාණයන ශිල්පී මුදිත් ජයකොඩි රජයේ සාක්ෂි කරුවෙකු ලෙස සාක්ෂි ලබා දෙන ලදී. රාජපක්ෂවරුන්ගේ නස්ස්සාස්ත්‍රඥයා ලෙස කටයුතු කළ සුමනදාස නැමැත්තාද මෙහි සාක්ෂි කරුවෙකු ලෙස අධිකරණය හමුවේ සාක්ෂි ලබා දෙන ලදී. එම සාක්ෂි සම්බන්ධයෙන් පල වී තිබූ මාධ්‍ය වාර්තා අනුව, එම සාක්ෂි මගින් හිටපු ආර්ථික සංවර්ධන ඇමති, වත්මන් මුදල් ඇමති බැසිල් රාජපක්ෂට මෙම මල්වානේ ඉඩමට සහ නිවසට ඇති අයිතිය පිළිබඳව අනාවරණය වී තිබිණි. කෙසේ වෙතත් මොවුන් දෙදෙනා එම නඩුවෙන් නිදහස් කර ඇත්තේ නඩුව ගොනු කිරීමේදී ඇතිව තිබෙන තාක්ෂණික දෝෂ පදනම් කරගෙනය.", "URL": "https://lankatruth.com/si/?p=130675", "Category": "පුවත්", "Parent URL": null}