{"Source": "Lankatruth", "Timestamp": "December 21, 2020", "Headline": "ඇමති කිතුල්, පොල් ගොඩට දමයි", "News Content": "කිතුල් ගස තාලවර්ගයේ ගසක් බවත් පොල් සංවර්ධන පනතේ 20, 22, 23, 30, 44, 45, 46, 48, 49, 50, 51 සහ 62 වැනි වගන්තිවල පොල් සම්බන්ධයෙන් වූ සඳහන් කිරීම්වලට කිතුල් එක් කරන බවත් සඳහන් කරමින් වැවිලි අමාත්‍ය රමේෂ් පතිරණ විසින් පසුගිය 16 වනදා ගැසට් පත්‍රයක් නිකුත් කර තිබේ. මෙම ගැසට්පත්‍රය නිකුත් කර තිබෙන්නේ පසුගියදා ජනාධිපති ගෝටාබය රාජපක්ෂ බලංගොඩ ප්‍රදේශයේ කිතුල් රා නිපදවන්නන් සමග පැවති සාකච්ඡාවකදී තමන්ට මූහුණපෑමට සිදුව ඇති ගැටලුකාරී තත්වය පිළිබඳව ඔවුන් විසින් කරුණු දක්වා ඇති පසුබිමකය.", "URL": "https://lankatruth.com/si/?p=104120", "Category": "පුවත්", "Parent URL": null}