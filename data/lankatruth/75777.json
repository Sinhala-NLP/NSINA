{"Source": "Lankatruth", "Timestamp": "June 14, 2019", "Headline": "ක්‍රයිස්චර්ච් ඝාතකයා තමා නිවරදිකරු බව අධිකරණයේදී පවසයි", "News Content": "පසුගිය මාර්තු මස 15 වැනිදා නවසීලන්තයේ ක්‍රයිස්චර්ච් නුවර පිහිටි මුස්ලිම් දේවස්ථානයක් තුළට කඩාවැදී ඝාතන 51ක් සිදුකල සුදු අන්තවාදී ඝාතකයා, තමා නිවරදිකරු බව අධිකරණයේදී ප්‍රකාශ කර ඇත. බ්‍රෙන්ටන් ටැරන්ට් නැමති සැකකරු අද(14) ක්‍රයිස්චර්ච් අධිකරණයේ පෙනී සිටි අතර එහිදී ඔහු මේ බව ප්‍රකාශ කර තිබේ. සැකකරු අධි ආරක්ෂිත බන්ධනාගාරයක රඳවා තිබිණි. සැකකරුට එරෙහිව මිනී මැරුම් චෝදනා 51ක් සහ මිනී මැරීමට තැත් කිරීමේ චෝදනා 40ක් ගොනුකර ඇත. මෙ නවසීලන්තයේ ත්‍රස්ත චෝදනා මත ගොනු කෙරුණු පළමු නඩු විභාගය ද වේ. කෙසේ වෙතත් බ්‍රෙන්ටන් ටැරන්ට් වෙනුවෙන් පෙනීසිටි නීතීඥයා පවසා ඇත්තේ තම සේවාදායකයකා සියළු චෝදනාවලින් නිවරදිකරු බවය. ඒ අනුව තවදුරටත් නඩුව කැඳවෙන අතර එය ලබන වසරේදී විභාගයට ගැනීමට නියමිතය.", "URL": "https://lankatruth.com/si/?p=75777", "Category": "විදෙස් පුවත්", "Parent URL": null}