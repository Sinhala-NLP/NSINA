{"Source": "Lankatruth", "Timestamp": "June 19, 2018", "Headline": "ප්‍රියංකරගේ නඩුවේ වැඩිදුර විභාගයත් කල් යයි", "News Content": "මහින්ද රාජපක්ෂ ආණ්ඩුවේ මෙන්ම වත්මන් රනිල් – මෛත්‍රී ආණ්ඩුවේද පිළිවෙළින් අමාත්‍ය වරයෙකු හා රාජ්‍ය අමාත්‍යවරයෙකු ලෙස කටයුතු කළ ප්‍රියංකර ජයරත්න මහතා රාජපක්ෂ පාලන සමයේ සිවිල් හා ගුවන් සේවා අමාත්‍යවරයාව සිටියදී සිය පෞද්ගලික ලේකම්වරයාට ශ්‍රී ලංකා ගුවන් සමාගමේ තනතුරක් ඇති කරමින් ඒ සඳහා පත්කර අල්ලස් පනතේ දූෂණය නම් වරද සිදු කිරීම සම්බන්ධයෙන් වන නඩුවේ වැඩිදුර විභාගය ලබන සැප්තැම්බර් 11 වැනි දා තෙක් කල් තැබීමට කොළඹ ප්‍රධාන මහේස්ත්‍රාත් රංග දිසානායක මහතා ඊයේ (18) නියෝග කර තිබේ. එසේම එම තනතුර බාර ගත්තේ යැයි හිටපු අමාත්‍යවරයාගේ පෞද්ගලික ලේකම්වරයා වු බාල මානගේ දයාවංශ යන අය මෙහි දෙවැනි චූදිතයා වේ. නඩුවේ පළමු සාක්කිකරු වු හිටපු සිවිල් ඉංජිනේරු අබේවික්‍රම වික්‍රමසිංහ යන අය අධිකරණයේ පෙනී නොසිටීම නිසා ඔහුට වරෙන්තු නිකුත් කීරිම ද සිදුවිය.", "URL": "https://lankatruth.com/si/?p=54690", "Category": "පුවත්", "Parent URL": null}