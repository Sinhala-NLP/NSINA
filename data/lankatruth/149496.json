{"Source": "Lankatruth", "Timestamp": "July 23, 2023", "Headline": "දළ දේශීය නිෂ්පාදිතය අඩු වුනාම, ආර්ථීකයක් ශක්තිමත් වෙන්නේ කොහොමද ? – විජිත හේරත්", "News Content": "මෙරට ආර්ථිකය සම්බන්ධයෙන් බරපතල මිථ්‍යාවක් සමාජගත කරමින් පෝලිම් දක්නට නොමැතිවීම ආර්ථික සංවර්ධනයක් බව ආණ්ඩුව විසින් දිගින් දිගටම ගෙනයන ප්‍රචාර සම්බන්ධයෙන් ප්‍රශ්න කරන ජාතික ජන බලවේගයේ පාර්ලිමේන්තු මන්ත්‍රී විජිත හේරත් දළ දේශීය නිෂ්පාදිතය අඩු වීම ආර්ථිකය ශක්තිමත් කිරීමක් බව ප්‍රකාශ කරන්නේ කුමන පදනමකින්දැයි පාර්ලිමේන්තුවේදී පැවසීය. පසුගිය 21 වෙනිදා බැංකු විශේෂ විධිවිධාන පනත සම්බන්ධයෙන් පාර්ලිමේන්තුවේ පැවති විවාදයේදී මන්ත්‍රී විජිත හේරත් මෙම ප්‍රශ්න කිරීම සිදුකරමින් කළ කතාව පහත පල කෙරේ. “මේ ඉදිරිපත් කරන බැංකු විශේෂ විධිවිධාන පනත, මතුපිටින් කියන්නේ ණය හිමියන්ගේ, තැන්පත්කරුවන්ගේ ආරක්ෂාව වෙනුවෙන් තමයි ඉදිරිපත් කරන්නේ කියලා. එහි 14:ii වගන්තියේ පැහැදිලිව කියනවා, බැංකුවක අධ්‍යක්ෂ මණ්ඩලය වෙනස් කිරීම, අධ්‍යක්ෂ මණ්ඩලයේ වෙනත් කණ්ඩායමක් පත්කිරීම, එවැනි බලතල රාශියක් මහ බැංකුවට පැවරෙනවා. අද මේ පනතින් කරන්නේ මහ බැංකුවට බැංකුවල බලතල පැවරීමක් කියලා. ඊයේ මහ බැංකුවට බලතල පැවරුවා. අද අපේ වාණිජ බැංකුවල අයිතිය මහ බැංකුවට පවරනවා. මේක ඉතා පැහැදිලිවම අයි.එම්.එෆ්. එකේ යෝජනාවක්. මෙහි දිගින් දිගට සාකච්ඡාවක් එනවා, ගිය වසරේ තිබූ තත්වයට වඩා, මේ අවුරුද්දේ ආර්ථීකය ශක්තිමත් හොඳයි කියා. මේක මිථ්‍යාවක්. ගෑස් පෝලිම්, තෙල් පෝලිම් නැති බව ඇත්ත. එහෙත් ආර්ථීකය ශක්තිමත් වෙලා නැහැ. රජය විසින් ඉදිරිපත් කළ වසර මැද මුල්‍ය වාර්තාව ගෙන බලන්න. එහි පැහැදිලිවම කියනවා, 2022 ජනවාරි – අප්‍රේල් මුල් මාස හතරේ අපේ රටේ දළ දේශීය නිෂ්පාදිතය, රුපියල් බිලියන 3519යි. 2023 ජනවාරි – අප්‍රේල් මුල් මාස හතරේ දළ දේශීය නිෂ්පාදිතය, රුපියල් බිලියන 3114යි. පළමුවෙනි මාස හතර තුළ බිලියන 405කින් අපේ දළ දේශීය නිෂ්පාදිතය කඩන් වැටී තිඛෙනවා. ඒ කියන්නේ ආර්ථීක වර්ධන වේගය ඍණ 11.5යි. අපේ රටේ කර්මාන්ත බිඳ වැටීම 23%යි. මුල් කාර්තුවේ කෘෂිකර්ම, කර්මාන්ත, සේවා බලන්න. කර්මාන්ත කඩන් වැටිලා දළ දේශීය නිෂ්පාදිතය අඩු වුනාම, ආර්ථීකයක් ශක්තිමත් වෙන්නේ කෙසේද? ගෑස් පෝලිම්, තෙල් පෝලිම් තිඛෙන වෙලාවෙත් දළ දේශීය නිෂ්පාදනය මේ වසරේ පළමු මාස හතරට වඩා වැඩියි. එහෙම නම් ආර්ථීකය ශක්තිමත් වෙලා නැහැ. නිෂ්පාදන ආර්ථීකය බිඳ වැටිලා තිඛෙන්නේ. ඒක පැහැදිලිව පෙනෙනවා අපේ අපනයන, ආනයන ආදායම් මට්ටම අනුව. 2022 පළමු මාස හතරේ අපේ අපනයන ආදායම ඩොලර් මිලියන 4225යි. මේ වසරේ අපනයන ආදායම ඩොලර් මිලියන 3847යි. ඒ කියන්නේ ඩොලර් මිලියන 378කින් ආනයන අඩු කරන කොට අපනයන වැඩි වුණා නම් ආර්ථීකය ශක්තිමත් වුණා යැයි කිව හැකියි. ආනයනත් අඩුවෙලා, අපනයනත් අඩු වෙලා. නිෂ්පාදනයට වක්‍රව සම්බන්ධ වන අයගේ ආනයනත් අඩු වුණා. ඒකෙන් අපේ නිෂ්පාදනය අඩු වුණා. ගිය වසරේ පළමුවෙනි මාස හතරේ ආනයන වියදම ඩොලර් මිලියන 7350යි. මේ අවුරුද්දේ පළමුවෙනි මාස හතරේ ඩොලර් මිලියන 5290යි. ආනයනත් ඩොලර් මිලියන 2060කින් අඩුවෙලා තිඛෙනවා. ආනයන 28%කින් අඩු වෙලා. සමස්ත දළ දේශීය නිෂ්පාදිතයම අඩුවෙලා. අයි.එම්.එෆ්. එක පැහැදිලිව කීවා මේ වසරේ පළමු මාස හතර ඇතුළත ඩොලර් මිලියන 4555ක අපනයන ආදායමක් උපයන්න කියා. නමුත් අපි උපයා තිඛෙන්නේ 3847යි. අයි.එම්.එෆ්. එකේ ටාගට් එකවත් පන්නා ගන්න බැරි වුණා. එතන මිලියන 708ක හිඟයක් තිඛෙනවා. අයි.එම.එෆ්. එක ඉලක්ක දුන්නා ආනයන ඩොලර් මිලියන 6865ක්. නමුත් අපේ ආර්ථීකයේ ඇත්ත හැසිරීම ආනයන ඩොලර් මිලියන 5290යි. ආනයන ඩොලර් මිලියන 1575කින් අඩුවෙලා තිඛෙනවා. මේ අනුව හරිම පැහැදිලියි මතුපිටින් පේන තත්වයට වඩා ඇත්ත තත්වය. එදා අජිත් නිවාඩ් කබ්රාල් මුදල් ඇමතිවරයා ලෙස ඉන්න අවධියේ මේ පාර්ලිමේන්තුවේදීම කීවා ආර්ථීකය ශක්තිමත්, අපිට සල්ලි තියෙනවා, බයවෙන්න දෙයක් නැහැ. කයිවාරු ගැහුවා. ආණ්ඩු පක්ෂයේ හැමෝම හූමිටි තිබ්බා. අපි පෙන්වා දුන්නා සත්‍යය එය නොවෙන බව. මීට වඩා අනාගතයේ තත්වය භයානක බව. එයාලා අපිව විවේචනය කරමින් කයිවාරු ගැහුවා. අදත් ඒ කයිවාරුව අඩුවෙලා නැහැ. ඒ කියන්නේ පාඩමක් ඉගෙන ගෙන නැහැ. යම්කිසි කෙනෙක් අත්දැකීමෙන් හෝ පාඩමක් ඉගෙන ගන්නවා. එහෙම පාඩමක් ඉගෙන ගත්තා නම් මේ පුරසාරම් කතා දොඩවන්නේ නැහැ. එය තේරුම් ගත හැකි මොළයක් තිඛෙනවා නම් ඔය පුරසාරම් කතා කියන්නේ නැහැ. මේ යන තත්වය අනුව අපි තවත් අනතුරුදායක තත්වයකට වැටෙනවා. මේ ආර්ථීකයේ තත්වය වරායේ බහා¨ම් මෙහෙයුම් දෙස බැ¨වත් තේරුම් ගත හැකියි. ගිය අවුරුද්දේ බහා¨ම් 20 ටැංකි සමානව සැලකුවොත්, හාරලක්ෂ අසූහත්දහස් එකසිය හැත්තෑවයි. මේ අවුරුද්දේ පළමුවෙනි මාස හතරේ තුන්ලක්ෂ හැත්තෑපන්දහස් අනූවයි. එකත් එක්ලක්ෂ දොළොස්දහස් අසූවකින් අඩුවී තිඛෙනවා. ඒ කියන්නේ 23%කින්. අපේ වෙළඳ ඇමතිතුමා ක්‍රෙඩිට් කාඩ් ගැන කතා කළා. 2022 දෙසැම්බර් වෙන කොට ඇක්ටිව් ක්‍රෙඩිට් කාඩ් ප්‍රමාණය දහනමලක්ෂ පනස් දෙදහස් නවසිය අනූ එකයි. 2023 අප්‍රේල් වෙන කොට ඇක්ටිව් ක්‍රෙඩිට් කාඩ් ප්‍රමාණය දහනම ලක්ෂ විසිනවදහස් නමසිය අසූහතරයි. ඒ කියන්නේ භාවිතයෙන් ඉවත් වෙලා තිඛෙනවා ක්‍රෙඩිට් කාඩ් විසිතුන්දහස් හතක්. ආර්ථීකය ශක්තිමත් නම්, එහෙම වෙන්නේ නැහැ. ආර්ථීකයේ කඩා වැටීමේ පරාවර්ථනයන් තමයි මේ පෙන්වන්නේ. මේ ප්‍රතිව්‍යුහගත කිරීම් ඉලක්ක කර තිඛෙන්නේ බදු ආදායම් මත. මේ පළමුවෙනි මාස හයේ බදු ආදායම බිලියන 741යි. දේශීය ආදායම් දෙපාර්තමේන්තුව ඉදිරිපත් කළ බදු ආදායම් වාර්තාවේ ඒ ගොල්ලන්ගේ බදු ආදායම බිලියන 697යි. ගිය අවුරුද්දේ අයවැය ටාගට් කරනවා වසර අවසානයේ බදු ආදායම බිලියන 3130ක්. මාස හයට සොයාගෙන තිඛෙන්නේ බිලියන 741යි. 25%ක් වත් ඉලක්කය සම්පූර්ණ කර නැහැ. අපේක්ෂිත බදු ආදායමට යන්නේ කෙසේද? වැට් බදු වැඩිකරලා, පේ ටැකස් වැඩිකරලා ජනතාව මත පැටවිය හැකි ඔක්කෝම බර පටවලත් අවශ්‍ය ඉලක්කවලට ගොස් නැහැ. 23%ක සම්පූර්ණ කර ගැනීමක් තමයි කරගෙන තිඛෙන්නේ. අපි ඉලක්ක හැදුවත්, අයි.එම්.එෆ්. යෝජනා කි්‍රයාත්මක කරන්න හැදුවත් ආර්ථීකය ශක්තිමත් වෙන්න ඒවා සමත් වෙලා නැහැ. මේ තත්වය රී කැපිටලයිසේෂන් එකට ගිහිල්ලා මේ ප්‍රතිව්‍යුහගත කරනය නැවත ප්‍රතිව්‍යුහගත කරණයකට යන්න වෙනවා. එන්න එන්න ආර්ථීකය කඩන් වැටෙනවා. තෙල් පෝලිම්, ගෑස් පෝලිම් නැහැයි කිව්වාට මතුපිටින් පේන එක නොවෙයි. හරයෙන් මේ ආර්ථීකය කඩා වැටී තියෙන්නේ. දේශීය කර්මාන්ත හරහා, මිනිස්සුන්ට ජීවත් වෙන්න සාක්කුවේ සල්ලි නැහැ, ඉස්පිරිතාලේ ඛෙහෙත් ටික නැහැ, මේවායින් පෙන්නුම් කරන්නේ ආර්ථීකයේ කඩා වැටීම. උදම් අනලා මෝඩ චූන් ගන්න එපා. රටක් හැටියට මේ අනතුර තේරුම් අරගෙන දැන්වත් දේශීය නිෂ්පාදන ආර්ථීකය ගැන හිතලා තීන්දු තීරණ ගන්න කියන එක අවධාරණය කරනවා.”", "URL": "https://lankatruth.com/si/?p=149496", "Category": "ආර්ථික පුවත්", "Parent URL": null}