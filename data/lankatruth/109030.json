{"Source": "Lankatruth", "Timestamp": "January 22, 2021", "Headline": "ඉඩම් කොල්ලයේ තරම බැසිල්ගේ කටින් පිටවේ…", "News Content": "වාණිජ වගාවන් සදහා රට පුරා විවිධ ප්‍රද්ශවල මහාපරිමාණයෙන් ඉඩම් යොදවා ගැනීම පිළිබදව ආණ්ඩුවේ ඉලක්ක ජනාධිපති කාර්ය සාධක බළකායේ ප්‍රධානී බැසිල් රාජපක්ෂ විසින් තහවුරු කර තිබේ. ආහාර නිෂ්පාදන ප්‍රවර්ධනය සදහා අක්කර 25000ක්, දේශීය කෘෂි නිෂ්පාදන ප්‍රවර්ධනය සදහා අක්කර 75000ක් සහ ව්‍යාපාරික ප්‍රජාව සදහා අක්කර 25000ක් වශයෙන් එම ඉඩම් වෙන්කෙරෙන බව ප්‍රකාශ කර ඇත. ගම සමග පිළිසදරක් යනුවෙන් ආණ්ඩුව ක්‍රියාත්මක කරන වැඩසටහනට අදාළව අරලියගහ මන්දිරයේ පැවැත් ඉහළ පෙළේ නිලධාරීන් හමුවකදී මේ බව ප්‍රකාශ කර තිබේ. ඉඩම් කොමසාරිස් දෙපාර්තමේන්තුව, ශ්‍රී ලංකා මිනින්දෝරු දෙපාර්තමේන්තුව, ඉඩම් ප්‍රතිසංස්කරණ කොමිෂන් සභාව, ඉඩම් නිරවුල්කිරීමේ දෙපාර්තමේන්තුව, ඉඩම් පරිහරණ ප්‍රතිපත්ති සැලසුම් දෙපාර්තමේන්තුව, මැණුම් හා සිතියම් ගත කිරීමේ දෙපාර්තමේන්තුව, ඉඩම් මැණුම් සභාව සහ ඉඩම් අත්කර ගැනීමේ වන්දි සමාලෝචන මණ්ඩලය යන ආයතනවල ප්‍රධානීන් අරලියගහ මන්දිරයට කැදවා ඉක්මනින් ඉඩම් නිදහස් කර දෙන ලෙස දන්වා ඇත.", "URL": "https://lankatruth.com/si/?p=109030", "Category": "පුවත්", "Parent URL": null}