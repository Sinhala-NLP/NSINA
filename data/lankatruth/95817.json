{"Source": "Lankatruth", "Timestamp": "August 19, 2020", "Headline": "දූෂණ, වාර්ගික ගැටුම්, ආර්ථික පීඩනය නොඉවසූ මාලි හමුදාව ජනපති අත්අඩංගුවට ගනියි", "News Content": "අප්‍රිකානු රාජ්‍යයක් වන මාලි රාජ්‍යයෙහි ජනපති ඊබ්‍රහිම් බබුකාර් කීටා එරට සොල්දාදුවන් විසින් ඊයේ (18) අත්අඩංගුවට ගෙන තිබූ අතර අද (19) ඔහු ජනපති ධුරයෙන් ඉල්ලා අස්වී සිය ආණ්ඩුවද විසුරුවා හැර තිබේ. බබුකාර් කීටා මහතා 2018 වසරේ පැවති ජනාධිපතිවරණයෙන් දෙවන වරටත් ජයග්‍රහණය කළ අතර දූෂණය, ආර්ථිකය වැරදි ලෙස කළමනාකරණය කිරීම සහ වාර්ගික ප්‍රචණ්ඩත්වය ඉහළ යෑම හේතුවෙන් රට තුළ ඇතිවෙමින් තිබූ ජන පීඩනය හමුවේ එරට සෙබලුන් අතර ජනාධිපතිවරයා කෙරෙහි කෝපයක් හටගෙන තිබුණු බව පසුගිය කාලයේ විදෙස් මාධ්‍ය වාර්තා කර තිබිණි. එහි ප්‍රතිඵලයක් ලෙස හමුදා කුමන්ත්‍රණයක් දියත්වී ඇත. ජනාධිපතිවරයාට එරෙහි කැරැල්ල කැටි කඳවුරේ නියෝජ්‍ය ප්‍රධානී කර්නල් මලික් ඩ්‍යාව් සහ අණදෙන නිලධාරියකු වන ජනරාල් කාඩියෝ සමාරා විසින් මෙහෙයවා තිබේ. ජනාධිපතිවරයා සහ අග්‍රාමාත්‍ය බබු සිසේ මහතා අගනුවර වන බමාකෝ අසළ පිහිටි හමුදා කඳවුරකට ගෙන ගොස් රඳවාගෙන සිට ඇත. රජය සහ පාර්ලිමේන්තුව විසිරුවා හරින බවත් බලයේ රැඳී සිටීම සඳහා කිසිදු ලේ වැගිරවීමක් අවශ්‍ය නොවන බවත් හිටපු බබුකාර් කීටා මහතා රූපවාහිනිය ඔස්සේ ජනතාව අමතමින් කියා තිබේ. These guys in Bamako, Mali are crazy. They just arrested their President for corruption. ^DoS pic.twitter.com/7aBLnb2y4l — Nelson Havi (@NelsonHavi) August 18, 2020", "URL": "https://lankatruth.com/si/?p=95817", "Category": "පුවත්", "Parent URL": null}