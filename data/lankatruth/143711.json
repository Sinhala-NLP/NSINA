{"Source": "Lankatruth", "Timestamp": "January 13, 2023", "Headline": "බංගලිදේශය තවත් මාස හයක සානුකම්පිත කාලයක් දෙයි", "News Content": "බංගලිදේශයෙන් ලබා ගෙන තිබෙන ඩොලර් මිලියන 200ක අතමාරු මුදල ආපසු ගෙවීම සඳහා තවත් මාස 06ක සානුකම්පිත කාලයක් ලබාදීමට එරට මහ බැංකුව තීරණය කර ඇත. මේ බව Business Standard පුවත්පත වාර්තා කර ඇති අතර ඩොලර් මිලියන 200ක ණය මුදල වාරික 3කින් ලබා ගෙන තිබිණි. 2021 අගෝස්තු මාසයේ ඩොලර් මිලියන 50ක් ද, ඉන්පසු ඩොලර් මිලියන 75 බැගින් අවස්ථා දෙකකදී ද එම මුදල ශ්‍රී ලංකාවට ලබා දී තිබේ.  නමුත් ණය ආපසු ගෙවීමේදී මේ වනවිට වසර එක හමාරක් පමණ කල් ගතවී තිබෙන තත්වය යටතේ එකවර ගෙවීමට සිදුවී ඇත. මෙවැනි තත්වයක් තිබියදී 75 වෙනි නිදහස සැමරුම වෙනුවෙන් විදේශ තානාපති කාර්යාලවල විශාල වියදමක් දරා සැමරුම් උත්සව පවත්වන ලෙස රනිල් වික්‍රමසිංහගේ ආණ්ඩුව නියෝග කර තිබේ.", "URL": "https://lankatruth.com/si/?p=143711", "Category": "පුවත්", "Parent URL": null}