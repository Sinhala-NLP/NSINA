{"Source": "Lankatruth", "Timestamp": "March 23, 2020", "Headline": "මෙරටින් හමුවූ ශ්‍රී ලාංකික කොරෝනා ආසාදිතයින් ගණන 91 දක්වා ඉහළට", "News Content": "මෙරටින් හඳුනාගෙන ඇති ශ්‍රී ලාංකික කොරෝනා වෛරස ආසාදිතයින්ගේ සංඛ්‍යාව 91 දක්වා ඉහළ ගොස් තිබේ. ඒ අනුව අද (23) දින අසාදනය වූ පුද්ගලයින් 10 දෙනෙකු හමුවී තිබේ. චීන ජාතික කාන්තාවක් ශ්‍රී ලංකාවේ පළමු කොරෝනා වෛරස් ආසාධිත රෝගියා ලෙස ජනවාරි 27 වනදා හමුවූ අතර ලංකාවේන් හමුවූ පළමු ශ්‍රී ලාංකිකයා වාර්තා වූයේ මාර්තු 11 වනදාය. ඉන් පසු මාර්තු 14 දින වනවිට කොරෝනා ආසාදිතයින් දස දෙනෙකුද, මාර්තු 15 වනවිට කොරෝනා ආසාදිතයින් 18 දෙනෙකුද, මාර්තු 16 වනවිට කොරෝනා ආසාදිතයින් 28 දෙනෙකුද වාර්තා වූහ. මාර්තු 17 වනදා වනවිට කොරෝනා ආසාදිතයින් 43 දෙනෙකු වාර්තා වී තිබූ අතර එදින පමණක් පුද්ගලයින් 15 දෙනෙකු හමුවී තිබේ. කොරෝනා ආසාධිතයින් 52දෙනෙකු මාර්තු 18 දා වනවිට වාර්තා වූ අතර 19 වනදා වනවිට එය 59 දක්වා ඉහළ ගොස් තිබිණි. පසුගිය 20 වනදා වනවිට එම ගණන 72 දක්වා ඉහළ ගොස් තිබූ අතර එදින තුළ පමණක් කොරෝනා වෛරසය ආසාධිත පුද්ගලයින් 13 දෙනෙකු හමුවී තිබිණි. පසුගිය 21 දින වනවිට කොරෝනා ආසාදිතයන්ගේ ගණන 77 දක්වා ඉහළ ගොස් තිබූ අතර ඊයේ (22) වනවිට එම ගණන 81 දක්වා ඉහළට ගොස් තිබිණි. ඒ අනුව අද වනවිට මෙරටදී හුමූ වූ කොරෝනා වෛරසය ආසාධිත ශ්‍රී ලාංකිකයන්ගේ ගණන 91කි.", "URL": "https://lankatruth.com/si/?p=91488", "Category": "පුවත්", "Parent URL": null}