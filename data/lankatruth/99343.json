{"Source": "Lankatruth", "Timestamp": "November 3, 2020", "Headline": "ගාලු ධීවර වරායත් වහයි", "News Content": "කොවිඩ් – 19 ආසාදිතයකු පැමිණි බවට ලැබුණු තොරතුරක් හේතුවෙන් ගාල්ල ධීවර වරාය අද (03) උදෑසන සිට තාවකාලිකව වසා දමා තිබේ. මෙලෙස වසා දැමීමට හේතු වී ඇත්තේ රත්ගම සෞඛ්‍ය වෛද්‍ය නිලධාරී කොට්ඨාසයේ දොඩන්දූව පදිංචිව සිටි කොවිඩ් ආසාදිතයකු යැයි PCR පරීක්ෂණ මගින් ඊයේ (02) තහවුරු වූ ධීවර ව්‍යාපාරිකයකු පසුගිය දින කිහිපයේ ගාල්ල ධීවර වරායට විවිධ කටයුතු සඳහා පැමිණ තිබීම හේතුවෙනි. ඔහු හා සම්බන්ධතා පැවැත්වූ ධීවරයන් පිළිබඳ තොරතුරු සෙවීමේ පහසුව සඳහාත් ධීවර වරාය විෂබීජහරණය කිරීම සඳහාත් මෙලෙස වසා දමා තිබේ.", "URL": "https://lankatruth.com/si/?p=99343", "Category": "පුවත්", "Parent URL": null}