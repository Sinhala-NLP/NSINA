{"Source": "Lankatruth", "Timestamp": "September 27, 2019", "Headline": "විනිසුරු ගිහාන් කුළතුංගට විරෝධය පළ කළ බැසිල්ගේ පෙත්සම නිෂ්ප්‍රභ කෙරේ", "News Content": "විශ්‍රාමික ජනාධිපති මහින්ද රාජපක්ෂ මහතාගේ පාලන සමයේ ආර්ථික සංවර්ධන අමාත්‍යවරයා ලෙස සිටි බැසිල් රාජපක්ෂ මහතා විසින්, දිවිනැගුම මූල්‍ය අවභාවිතා නඩුව, විනිසුරු ගිහාන් කුළතුංග මහතා ඉදිරියේ විභාගයට විරෝධය පළ කරමින් අභියාචනාධිකරණයේ ගොනු කර තිබූ පෙත්සම නිෂ්ප්‍රභ කිරීමට අභියාචනාධිකරණය මීට සුළු මොහොතකට පෙර කටයුතු කෙළ් ය. දිවිනැගුම සංවර්ධන දෙපාර්තමේන්තුවට අයත් මුදල් අවභාවිත කිරීම සම්බන්ධයෙන් හිටපු අමාත්‍ය බැසිල් රාජපක්ෂ මහතා සහ නිලධාරින් කිහිප දෙනෙකුට එරෙහිව මෙම නඩුව පවරා ඇත.", "URL": "https://lankatruth.com/si/?p=81629", "Category": "පුවත්", "Parent URL": null}