{"Source": "Lankatruth", "Timestamp": "June 21, 2017", "Headline": "විරු සිසුවන් සැමරේ…", "News Content": "මවිබිමේ නිදහසත් නිදහස් අධ්‍යාපනයත් වෙනුවෙන් සිය අමිල දිවිය කැපකළ ලාංකේය ශිෂ්‍ය ව්‍යාපාරයේ විරු සිසුවන් සමරන ජාතික ශිෂ්‍ය වීර දිනය ඊයේ (ජුනි 20) දිනට යෙදී තිබිණි. මෙරව දින දෙකක් පුරා ඡායාරූප ප්‍රදර්ශනයක්ද සමග සමාජවාදී ශිෂ්‍ය සංගමය විසින් විරු සිසුවන් සැමරීම සිදු කළ අතර විරු සමරු ගී ප්‍රසංගයක්ද පවත්වන ලදී. ශිෂ්‍ය ව්‍යාපාරයේ ඉතිහාසය අලලා මෙම ඡායාරූප ප්‍රදර්ශනය සංවිධානය කර තිබිණි. ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා විසින් මෙහි ප්‍රධාන සමරු දේශනය පැවැත්වූ අතර රුහුණ විශ්වවිද්‍යාලයේ ආචාර්ය ජිනසේන හේවගේ මහතා සහ සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය මහතා විසින්ද දේශන පවත්වන ලදී. 1976 නොවැම්බර් 12 පේරාදෙණිය විශ්වවිද්‍යාලය තුළ දී වීරසූරිය සිසුවා වෙඩිතබා ඝාතනය කිරීම මෙරට පාලකයන් විසින් සිසු ජීවිත බිලිගැනීමේ මූලාරම්භය වූ අතර එතැන් සිට මේ දක්වාම පාලකයින් සිසු අරගලවලට වෙඩි තැබීම්, පහරදීම්, අත්අඩංගුවට ගැනීම් ඇතුළු විවිධ මර්ධනයන් සියත් කරමින් සිටියි. එහෙත් පැවති සෑම පාලනයක් විසිම ගෙනා බොහෝ අහිතරකර අනපනත් පරාජය කිරීමට මෙරට ශිෂ්‍ය ව්‍යාපාරයට හැකි විය.", "URL": "https://lankatruth.com/si/?p=36277", "Category": "පුවත්", "Parent URL": null}