{"Source": "Lankatruth", "Timestamp": "June 21, 2018", "Headline": "අනුර දිසානායක ග්‍රීසියට", "News Content": "එතෙර අප සංවිධානයේ ආරාධනාවක් අනුව ජනතා විමුක්ති පෙරමුණේ නායක, විපක්ෂයේ ප්‍රධාන සංවිධානක අනුර දිසානායක මහතා අද (21) පස්වරුවේ ග්‍රීසිය බලා පිටත්වීමට නියමිතය. එතෙර අපි සංවිධානය විසින් ජුනි 24වනදා ග්‍රීසියේ ඇතෑන්ස් නුවරදී පවත්වනු ලබන සමුළුවේ ආරාධිත දේශනය පැවැත්වීම සඳහා මෙසේ අනුර දිසානායක මහතාට ආරාධනා ලැබී ඇත. එමෙන්ම එම සංචාරය අතරතුර ජනතා විමුක්ති පෙරමුණේ ශ්‍රීස් කමිටුවේ සාමාජිකයින් මුණගැසී ඉදිරි දේශපාලන ක්‍රියාමාර්ග සම්බන්ධයෙන් සාකච්ඡා කිරීමටද නියමිත බවද වාර්තා වේ. ග්‍රීසියේ සංචාරයෙන් අනතුරුව ලන්ඩනය බලා පිටත්ව යන ඒ මහතා ජුනි 30වනදා ලන්ඩනයේ වෙසෙන ශ්‍රී ලාංකිකයන් සඳහා ජනතා විමුක්ති පරෙමුණේ බ්‍රිතාන්‍ය කමිටුව විසින් සංවිධානය කරන ලබන, 20වන ව්‍යවස්ථා සංශෝධනය සම්බන්ධයෙන් වූ “ශිෂ්ඨත්වය වෙනුවෙන් සම්මත කළ යුතු 20” සම්මන්ත්‍රනයේ ප්‍රධාන දේශනයද පැවැත්වීමට නියමිතය.", "URL": "https://lankatruth.com/si/?p=54879", "Category": "පුවත්", "Parent URL": null}