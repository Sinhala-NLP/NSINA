{"Source": "Lankatruth", "Timestamp": "June 4, 2012", "Headline": "ගුවන් යානාවක් වහල උඩට – මැරුණු ගාන අහස උසට", "News Content": "නයිජීරියාවේ ජනාකීර්ණ ප‍්‍රධාන නගරයක් වන ලාගෝස් නුවර ගොඩනැගිලි මතට මගී ගුවන් යානයක් කඩා වැටීමෙන් එහි ගමන්ගත් මගීන් 150 දෙනාම ජීවිතක්ෂයට පත්වන්නට ඇතැයි නයිජීරියානු රජය පවසයි.ගුවන් යානාව ගැටුනු ගොඩනැගිලි වල සිටි සහ ඒ අවට මාර්ගයන් වල සිටි විශාල පිරිසක් ද මිය යන්නට හෝ තුවාල ලබන්නට ඇතැයිද ඒ පිලිබද නිශ්චිත තොරතුරක් ප‍්‍රකාශ කල නොහැකි යැයි ද සහන සේවකයෝ පවසති.සිද්ධියෙන් ජිවිත හානි සිදුවූවන් වෙනුවෙන් නයිජීරියානු ජනාධිපතිවරයා විසින් දින 3 ක ශෝක කාලයක් ප‍්‍රකාශයට පත් කර ඇති අතර අනතුරට හේතුව තවමත් සොයාගත නොහැකි වූ බව ගුවන්යානාව අයත් වාණිජ ගුවන් සේවයක් වන ධානා ගුවන් සේවයේ නිළධාරින් ප‍්‍රකාශ කරයි.", "URL": "https://lankatruth.com/si/?p=2574", "Category": "විදෙස් පුවත්", "Parent URL": null}