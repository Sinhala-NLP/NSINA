{"Source": "Lankatruth", "Timestamp": "August 13, 2018", "Headline": "මිල සූත්‍රය යොදාගන්නේ ඉන්ධන මිල වැඩි කරන්නයි", "News Content": "ආණ්ඩුව ඉන්ධන මිල සූත්‍රය යොදාගනිමින් ඉන්ධන ගාස්තු වැඩි කරමින් සිටින බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සඳහන් කරයි. ඒ මහතා මේ බව සඳහන් කරන්නේ ජනතා විමුක්ති පෙරමුණ විසින් ඉදිරියේදි රට හමුවේ එළි දැක්වීමට නියමිත රට ගොඩනගන වැඩ පිළිවෙල සකස් කරන ආකාරය සම්බන්ධයෙන් ජනතාව දැනුවත් කිරීම සඳහා රට රකින, රට හදන, ජනතාවාදී පාලනයක් උදෙසා ජන හමු දසදහස වැඩ සටහන යටතේ පසුගියදා මොරකැටිය – කොවුල්ආර ප්‍රදේශයේ පැවති ජන හමුවකට එක්වෙමිනි. රටේ ණය බර පියවා ගැනීම සඳහා තවදුරටත් ණය ලබාගත්තද ඒවා අසම්පූර්ණ ව්‍යාපෘති සඳහා යොදාගැනීම හේතුවෙන් රට තවදුරටත් ආර්ථික වශයෙන් අගාධයකට වැටී ඇති බවද ටිල්වින් සිල්වා මහතා එහිදී වැඩිදුරටත් සඳහන් කරනු ලැබීය.", "URL": "https://lankatruth.com/si/?p=57687", "Category": "පුවත්", "Parent URL": null}