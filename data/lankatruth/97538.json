{"Source": "Lankatruth", "Timestamp": "October 12, 2020", "Headline": "කුරුණෑගල කොරෝනා ආසාදිතයන් 45ක්", "News Content": "මිනුවන්ගොඩ බ්‍රැන්ඩික්ස් ඇඟළුම් කම්හලේ කොරෝනා ආසාදිත පොකුරට සම්බන්ධ කොරෝනා ආසාදිතයින් 45 දෙනෙකු අද (12) වනවිට කුරුණෑගල දිස්ත්‍රික්කයෙන් වාර්තා වී ඇති බව වයඹ පළාත් සෞඛ්‍ය සේවා අධ්‍යක්ෂ, වෛද්‍ය එන්. ෆරීඩ් මහතා පවසයි. සෞඛ්‍ය වෛද්‍ය කාර්යාල බල ප්‍රදේශ මට්ටමෙන් ගත් විට වැඩිම පිරිසක් එනම් ආසාදිතයින් 10ක් වාර්තා වී ඇත්තේ කටුුුපොත සෞඛ්‍ය වෛද්‍ය කාර්යාල බළ ප්‍රදේශයෙන් බවද පළාත් සෞඛ්‍ය සේවා අධ්‍යක්ෂවරයා සඳහන් කරයි. පන්නල සහ කුලියාපිටිය ප්‍රදේශවලින් ආසාදිතයින් 08දෙනා බැගින්ද, නාරම්මලින් ආසාදිතයින් 06ක්ද, පොල්පිතිගම සහ අලව්ව ප්‍රදේශ වලින් ආසාදිතයින් තිදෙනා බැගින්ද, ගල්ගමුවෙන් ආසාදිතයින් දෙදෙනෙක්ද මේවනවිට වාර්තා වී ඇති බවත් මීට අමතරව තවත් ප්‍රදේශ පහකින් එක් රෝගීයා බැගින් ආසාදිතයන් 5ක් වාර්තා වී තිබේ.", "URL": "https://lankatruth.com/si/?p=97538", "Category": "පුවත්", "Parent URL": null}