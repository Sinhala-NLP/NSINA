{"Source": "Lankatruth", "Timestamp": "September 17, 2021", "Headline": "මෙහෙකාර දැරියගේ මරණය; බදියුදීන්ගේ බිරිදට සහ මාමණ්ඩියට ශරීර ඇප", "News Content": "මෙහෙකාර සේවයේ යෙදී සිටියදී පිලිස්සීමෙන් මියගිය බව කියන දැරියගේ සිද්ධිය සම්බන්ධයෙන් රක්ෂිත බන්ධනාගාර ගත කර සිටින හිටපු අමාත්‍ය වත්මන් පාර්ලිමේන්තු මන්ත්‍රී රිෂාඩ් බදියුදීන්ගේ බිරිඳ සහ මාමණ්ඩිය එක් අයකුට රුපියල් ලක්ෂ 10 බැගින් වූ ශරීර ඇප දෙකක් මත මුදා හැරීමට කොළඹ අතිරේක මහේස්ත්‍රාත් රජීන්ද්‍රා ජයසූරිය අද (17) නියෝග කර තිබේ. විමර්ශන නිලධාරීන්ට කිසිදු අයුරකින් බලපෑමක් එල්ල කළහොත් ඇප අවලංගු කර නැවත රක්ෂිත බන්ධනාගාර ගත කරන බවට දැඩි ඇප කොන්දේසි පනවමින් සැකකරුවන්ට ඇප නියම කර ඇති අධිකරණය ඔවුන්ගේ විදෙස් ගමන් තහනම් කර ඇත. මෙම සිද්ධියේ පස්වැනි සැකකරු වන හිටපු අමාත්‍ය රිෂාඩ් බදියුදීන් ලබන 01 වැනිදා තෙක් තවදුරටත් රක්ෂිත බන්ධනගාර ගත කරන ලෙස මෙහිදී අධිකරණය නියෝග කර තිබේ.", "URL": "https://lankatruth.com/si/?p=123206", "Category": "පුවත්", "Parent URL": null}