{"Source": "Lankatruth", "Timestamp": "May 7, 2022", "Headline": "ප්‍රගතිශීලී භික්ෂූන් වහන්සේලා මේ රටට විපත් සිදුවන අවස්ථාවල පෙරමුණ ගත්තා – පූජ්‍ය වකමුල්ලේ උධිත හිමි", "News Content": "මෙරට අධිරාජ්‍යවාදී ආක්‍රමණවලට ගොදුරුවූ හැම අවස්තාවලදීම ප්‍රගතිශීලී භික්ෂූන් වහන්සේලා පෙරමුණ ගත් සේම මෙම භික්ෂු රැලියට සහභාගී වූ භික්ෂූන් වහන්සේලාද ප්‍රගතිශීලී කාර්ය භාරයකට පෙරමුණේ සිට උරදී සිටින බව ජාතික භික්ෂු පෙරමුණේ ප්‍රධාන ලේකම් පූජ්‍ය වකමුල්ලේ උධිත හිමි පැවසූහ. වසර 74ක ශාපලත් පාලනය මෙරටින් අතුගා දැමීම සඳහා මෙම භික්ෂු රැලියට සහභාගී වූ මහා සංඝරත්නය බලවත් තීන්දුවක් ගෙන ඇති බවත් ඒ අනුව මෙම රැලියට සහභාගී වී සිටින ප්‍රගතිශීලී භික්ෂූන් වහන්සේලා අතීතයේදී විවිධ අවස්ථාවලදී පෙරමුණ ගත් මහා සංඝරත්නයේ අඩිපාරේ ගමන් කරන පිරිසක් බව පැවසූහ. එසේම මෙරට තුළ හැමදාමත් සාම්ප්‍රදායික් භික්ෂූන් වහන්සේලා සහ ප්‍රගතිශීලී භික්ෂූන් වහන්සේලා යනුවෙන් දෙපිරිසක් සිටි බවද වර්තමානයේ පෙරමුණ ගෙන තිබෙන්නේ රට ගැඹුරු අගාදයකට වැටුනු වේදනාකාරී අවස්ථාවක බව උන්වහන්සේ වැඩිදුරටත් පැවසූහ.", "URL": "https://lankatruth.com/si/?p=133869", "Category": "පුවත්", "Parent URL": null}