{"Source": "Lankatruth", "Timestamp": "January 16, 2012", "Headline": "EPF පනත් සංශෝධනය ගැන අන්තර් සමාගම් සේවක සංගමය සීරුවෙන් !", "News Content": "හෙට (18) පාර්ලිමේන්තුවේදී විවාදයට ගැනීමට නියමිත සේවක අර්තසාධක අරමුදල් පනත් සංශෝධනයට අදාල වගන්ති දෙකකට අන්තර් සමාගම් සේවක සංගමයදැඩි විරෝධය පළකර තිබේ. එම සංශෝධන පනතට අළුතින් එකතු කිරීමට යන 24 (7) වගන්තිය සහ එම පනතේ 5 වැනි වහන්තියට අළුතින් එකතු කිරීමට සූදානම්වන සංශෝධනය ඒ අතර වේ. 24 (7) වගන්තිය සම්පූර්ණයෙන් වෙන්වී ඇත්තේ අර්තසාධක අරමුදල යොදාගනිමින් රක්ෂණ හෝ විශ්‍රාම වැටුපක් සකස් කිරීමට කම්කරු කොමසාරිස් වරයාට බලයපැවරීමය. 5 වගන්තිය සංශෝධනය කිරීමට සූදානම් වන්නේ අරමුදලේ මුදල් වගකීම් විරහිතව යොදා ගනිමින් තිස්මහල් ප්‍රාසාදයක් ගොඩනැගීම සදහාය. මෙමවගන්ති දෙක සේවක අර්තසාධක අරමුදලේ ආරක්ෂාවට බලවත් තර්ජනයක් බව අන්තර් සමාගම් සේවක සංගමය පෙන්වා දෙන අතර මේ පිළිබදව කම්කරුඅමාත්‍යවරයාට ලිඛිතව දන්වා ඇත. වැඩිදුරටත් එම සංගමය සදහන් කරන්නේ 2012 ජනවාරි 4 වැනි දින පැවති කම්කරු උපදේශක සභවේදී මෙම කරුණුසම්බන්ධයෙන් දැඩි ‍විරෝධය පළකල බවය. මේ පිළිබදව සියළුම ජනමාධ්‍ය වෙත එම සංගමය ප්‍රවෘත්ති නිවේදනයක් මගින් දන්වා ඇත.", "URL": "https://lankatruth.com/si/?p=966", "Category": "පුවත්", "Parent URL": null}