{"Source": "Lankatruth", "Timestamp": "August 3, 2022", "Headline": "රනිල්ගේ බියගුළුකමට පැනවූ හදිසි නීතිය මානව හිමිකම් කොමිසමටත්", "News Content": "මේ වනවිට රනිල් වික්‍රමසිංහ විසින් පනවා තිබෙන හදිසි නීතිය මුල්කර ගෙන ශ්‍රී ලංකාවට ජාත්‍යන්තර වශයෙන් බරපතළ තත්වයන්ට මුහුණ දීමට සිදුවනු ඇති බව නීති විශාරදයින් පෙන්වා දෙති.  විශේෂයෙන් ම ශ්‍රී ලංකා මානව හිමිකම් කොමිෂන් සභාවේ හිටපු සභාපති මහාචාර්ය දීපිකා උඩුගම පෙන්වා දී තිබෙන්නේ මින් පෙර නොවූ විරු රෙගුලාසි පනවමින් බලාත්මක කර තිබෙන හදිසි නීතිය ලබන සැප්තැම්බර් මාසයේ රැස්වන එක්සත් ජාතීන්ගේ මානව හිමිකම් කොමිසමේදී බලවත් ලෙස සාකච්ඡාවට ගනු ඇති බවයි.  අද (03) උදෑසන සිරිස පැතිකඩ සටහනට එක්වෙමින් මහාචාර්යවරිය මෙම අනතුරු ඇඟවීම සිදු කළාය. මෙයට පෙර අවස්ථාවල හදිසි නීතිය පැනවීමේදීයම් පුද්ගලයෙකු අත්තඩංගුවට ගත හැකි පොලිස් නිලධාරීන්ගේ නිලය සීමා කිරීම් තිබුණද මෙවර හමුදා සහ පොලිසි යන ආරක්ෂක අංශ සියල්ලන්ගේ ඕනෑම නිලයකට පුරවැසියන් අත්තඩංගුවට ගැනීමේ බලය පවරා ඇතැයි හෙළි කළාය.  මහජන පරමාධිපත්‍ය බලය නියෝජනය නොවන පාර්ලිමේන්තුවේ මන්ත්‍රීවරුන්ගේ පත්කර ගෙන සිටින ජනාධිපති රනිල් වික්‍රමසිංහ ඔහුගේ ආරක්ෂාව වෙනුවෙන් මිස ජනතාවගේ ආරක්ෂාව වෙනුවෙන් හදිසි නීතිය පැනවීමේ කිසිදු අවශ්‍යතාවයක් නොවන බව දේශපාලන පක්ෂ සහ සිවිල් සංවිධාන අවධාරණය කර තිබේ.", "URL": "https://lankatruth.com/si/?p=137734", "Category": "පුවත්", "Parent URL": null}