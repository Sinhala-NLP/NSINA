{"Source": "Lankatruth", "Timestamp": "October 31, 2019", "Headline": "කෝටි 5කට අධික මත්ද්‍රව්‍ය අත්අඩංගුවට", "News Content": "කෝටි දෙකකට අධික වටිනාකමකින් යුත් අයිස් මත්පෙති තොගයක් රැගෙන යාමට පැමිණි සිව් දෙනෙකු කොළඹ මධ්‍යම තැපැල් හුවමාරුවේදී අත්අඩංගුවට ගෙන තිබේ. සැකකරුවන් අද(31) පොලිස් මත්ද්‍රව්‍ය නාශක කාර්යාංශයේ නිලධාරීන් විසින් අත්ඩංගුවට ගෙන ඇති අතර එම මත් පෙති දින දෙකකට පෙර විදෙස් රටක සිට තැපැල් මගින් මෙරටට එවා තිබිණි. මත්පෙති තොගයේ බර කිලෝග්‍රෑම් 2යි ග්‍රෑම් 21ක් බවත් එහි මත්පෙති 5035ක් අඩංගුව තිබූ වත් පොලිස් මත්ද්‍රව්‍ය නාශක කාර්යාංශය සඳහන් කරයි. මේ අතර වැල්ලම්පිටියේදී අයිස් මත්ද්‍රව්‍ය කිලෝ 2ක්, හෂීස් කිලෝ 1යි ග්‍රෑම් 610ක් සහ හෙරොයින් ග්‍රෑම් 6ක් සමඟ පුද්ගලයන් දෙදෙනෙකු පොලිස් විශේෂ කාර්ය බලකාය මගින් අත්අඩංගුවට ගෙන ඇත. එම මත්ද්‍රව්‍ය තොගයේ වටිනාමක රුපියල් කෝටි 3කට ආසන්න බව පොලීසිය සඳහන් කරයි.", "URL": "https://lankatruth.com/si/?p=84437", "Category": "පුවත්", "Parent URL": null}