{"Source": "Lankatruth", "Timestamp": "November 15, 2017", "Headline": "උක් ගොවියෝ සෙවනගලදී විරෝධතාවයක", "News Content": "තම ගැටළුවලට විසඳුම් ලබා දෙන ලෙස ඉල්ලා හිඟුරාන, පැල්වත්ත සහ සෙවණගල ආදී ප්‍රදේශයන්හී උක් ගොවීන් සෙවණගල, දණ්ඩුම මං සන්ධියේදී අද (15) විරෝධතාවක නිතරවූහ. සමස්ත ලංකා ඒකාබද්ධ උක් ගොවි බලමණ්ඩලය හා සමස්ත ලංකා ගොවිජන සම්මේලනය එක්ව මෙම විරෝධතාවය සංවිධානය කර තිබූ අතර උක් ටොන් 01ක මිළ රුපියල් 8,500ක් දක්වා ඉහළ දැමීම, උක් වගා කරන ඉඩම් අයිතිය ගොවියා වෙත ලබාදීම, උක් වගාව සඳහා පොහොර සහණාධාරය වහා ලබා දීම, ආයතනය විසින් ලබා දෙන ණය පහසුකම් සඳහා අයකරන අසාධාරණ පොලිය අහෝසි කිරීම, ප්‍රමිතියෙන් තොර බීජවලින් සිදු කරන වගා හානියටත්, වසංගත රෝග හා බරපතල ස්වභාවික විපත්වලදීත් සමාගම ගොවියාට වන්දි ගෙවීම, අස්වනු නෙලීමේදී සමාගමේ ප්‍රමාදය නිසා සිදුවන පාඩුවට සමාගම ගොවියාට වන්දි ගෙවීම, කර්මාන්ත ශාලාවේ දුමත් සමග පිට වන අපද්‍රව්‍ය නිසා සිදුවෙමින් පවතින පරිසර හා සෞඛ්‍ය ගැටළු විසඳීමට වහා පියවර ගැනීම, කර්මාන්ත ශාලාවල සේවය කරන සියලු සේවකයන්ට ජීවිත්වීමට සරිලන වැටුපක් හා අනෙකුත් දීමනා වහා ලබාදීම, ස්ථීර නොවන සේවකයන් වහා ස්තීර කිරීම, ගොවියා හා සමාගම අතර ද්විපාර්ශවීය සමබර ගිවිසුමක් ඇති කිරීම යන ඉල්ලීම් 10 මුල් කරගනිමින් මෙම උද්ඝෝෂණය පැවැත්විණි. මෙම ඉල්ලීම් සම්බන්ධයෙන් ආණ්ඩුවේ පිළිතුර විමසමින් ජනතා විමුක්ති පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා විසින් විශයභාර අමාත්‍ය රිශාඩ් බදුර්ධීන් මහතාගෙන් ප්‍රශ්න කර සිටි නමුත් අමාත්‍යවරයා ඊට හෙට පිළිතුරු දෙන බව දන්වා ඇතැයි කතානායකවරයා ප්‍රකාශ කළේ ය. මෙම ගොවීහු අද වනවිට දින 27ක් තිස්සේ අඛණ්ඩ සත්‍යග්‍රහයකද නිරතව සිටිති.", "URL": "https://lankatruth.com/si/?p=43895", "Category": "පුවත්", "Parent URL": null}