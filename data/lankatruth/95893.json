{"Source": "Lankatruth", "Timestamp": "August 22, 2020", "Headline": "අම්බලන්ගොඩ වෙඩි තැබීමකින් අයෙක් මරුට…", "News Content": "අම්බලන්ගොඩ ගාලුපාරේ මාදම්පේ පැරටි හන්දිය ප්‍රදේශයේදී අද (22) උදේ 9.00ට පමණ යතුරුපැදියකින් ගමන් කරමින් සිටි පුද්ගලයෙකුට වෙඩි තබා ඝාතනය කර ඇත. මෙලස ඝාතනය වී ඇති පුද්ගලයා කුලීගොඩ, මහරුප්ප ප්‍රදේශයේ පදිංචි 49 හැවිරිදි තිරිමාදුර අජිත් සොයිසා නොහොත් බෙනට් අජිත් නැමැත්තෙකු බවත් ඔහු සිය නිවස බලා ගමන් කරමින් සිටියදී මෙලස වෙඩි ප්‍රහාරයට ලක්ව ඇති බවත් පොලිසිය පවසයි. වෙඩිවැදීමෙන් තුවා ලැබූ ඔහු බලපිටිය රෝහලට ඇතුළත් කරනවිටත් ජීවිත්ක්ෂයට පත්ව සිට ඇති අතර අම්බලන්ගොඩ පොලිසිට වැඩිදුර විමර්ශණ සිදු කරයි.", "URL": "https://lankatruth.com/si/?p=95893", "Category": "පුවත්", "Parent URL": null}