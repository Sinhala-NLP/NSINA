{"Source": "Lankatruth", "Timestamp": "May 31, 2021", "Headline": "වැඩිහිටි නිවාසයක 29කටම කොරෝනා…", "News Content": "අංගොඩ පිහිටි වැඩිහිටි නිවාසයක සිටි එක් පුද්ගලයෙක් කොවිඩ් ආසාදිතව මියයෑමත් සමඟ සෙසු පිරිස PCR පරීක්ෂාවකට යොමුකර ඇති අතර එහිදී තහවුරු වී ඇත්තේ එහි සිටි අනෙක් 29 දෙනාම කොවිඩ් – 19 ආසාදිතයින් බවය. ඒ අනුව එහි වැඩිහිටියන් 27දෙනෙක් හා එහි කළමනාකාරීත්වයේ සේවය කරන දෙදෙනෙකු මෙලෙස කොවිඩ් ආසාදිතයින් බවට තහවුරු කරගෙන තිබේ. “ඒ අයව දුර තියෙන මධ්‍යස්ථානයකට අරන් යන්න ගියොත් සෑහෙන අපහසුතාවකට ලක්වෙනවා. ඒ නිසා අපේ සෞඛ්‍ය වෛද්‍ය නිලධාරීතුමිය සමඟ සාකච්ඡා කරලා අපි තීරණය කළා මෙම වැඩිහිටි නිවාසයම නිරෝධායන මධ්‍යස්ථානයක් බවට පත්කර ගෙන අපි මෙතෙනට ඇවිල්ලා එයාලට අවශ්‍ය ප්‍රතිකාර ටික ලබාදීලා දෙමාපියන්ව රැකබලා ගන්න.“", "URL": "https://lankatruth.com/si/?p=117384", "Category": "කොවිඩ් -19 (කොරෝනා ) පුවත්", "Parent URL": null}