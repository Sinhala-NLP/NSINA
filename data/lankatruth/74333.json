{"Source": "Lankatruth", "Timestamp": "May 21, 2019", "Headline": "ප්‍රභූ ඝාතන කුමන්ත්‍රණ සිද්ධියේ නාලක සිල්වාට ඇප", "News Content": "ප්‍රභූ ඝාතනයක් සැලසුම් කළැයි චෝදනා කරමින් අත්අඩංගුවට ගෙන රක්ෂිත බන්ධනාගාර ගත කර සිටි හිටපු නියෝජ්‍ය පොලිස්පති නාලක සිල්වා මහතාට ඇප නියම කිරීමට කොළම මහේස්ත්‍රාත් රංග දිසානායක මහතා අද (21) නියෝග කර තිබේ. ඒ අනුව රුපියල් 25,000ක මුදල් ඇපයක් හා රුපියල් ලක්ෂ 5 බැගින් වූ ශරීර ඇප දෙකක් මත ඔහු මුදා හැර ඇත. හිටපු නියෝජ්‍ය පොලිස්පති නාලක සිල්වා මහතාට විදෙස් ගමන් තහනම් කිරීමටද මහේස්ත්‍රාත්වරයා කටයුතු කර තිබේ. ප්‍රභූ ඝාතන කුමන්ත්‍රණයකට නාලකද සිල්වා මහතා සම්බන්ධ යැයි තහවුරු කළ හැකි කිසිදු සාක්ෂියක් හමුවී නැතැයිද, නාමල් කුමාර විසින් ඉදිරිපත් කළ හඬ පටවලින්ද එවැනි කුමන්ත්‍රණයක් පිළිබඳ සාක්ෂි හමුව නැතැයිද සඳහන් කළ අධිකරණය එවැනි පසුබිමක් තුළ තවදුරටත් නාලකද සිල්වා මහතා රක්ෂිත බන්ධනාගාරගතව තබාගෙන සිටීමෙන් පලක් නැතැයිද සඳහන් කර ඇත.", "URL": "https://lankatruth.com/si/?p=74333", "Category": "පුවත්", "Parent URL": null}