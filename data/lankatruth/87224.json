{"Source": "Lankatruth", "Timestamp": "December 13, 2019", "Headline": "හිටපු ඇමති චම්පිකට විදෙස් ගමන් තහනමක්", "News Content": "හිටපු අමාත්‍ය පාඨලී චම්පික රණවකගේ සහ ඔහුගේ රියදුරු ලෙස ක්‍රියාකළ තුසිත කුමාර නැමැත්තෙකුගේ විදෙස් ගමන් තහනම් කර තිබේ. 2016 වසරේ පෙබරවාරි මස 28 වැනිදා රාජගිරිය ජනාධිපති විද්‍යාලය ආසන්න ප්‍රදේශයේදී හිටපු ඇමතිවරයා ගමන්ගත් රථයේ යතුරුපැදියක ගමන්ගත් තරුණයෙකු ගැටී අනතුරට ලක්වීමේ සිද්ධියක් සම්බන්ධ නඩුව අලුත්කඩේ අංක 4 මහේස්ත්‍රාත් අධිකරණය හමුවේ අද(13) කැඳවා තිබූ අවස්ථාවේ මෙම නියෝගය සිදුකර තිබේ. සිද්ධිය සම්බන්ධව කොළඹ අපරාධ කොට්ඨාසය විසින් අද අධිකරණය හමුවේ කරුණු දක්වා ඇති අතර එම කරුණු සැළකිල්ලට ගනිමින් අධිකරණය මෙම නියෝගය සිදුකර ඇති අතර එය නියෝගය ආගමන විගමන පාලකවරයාට ද දැනුම් දී ඇත.", "URL": "https://lankatruth.com/si/?p=87224", "Category": "පුවත්", "Parent URL": null}