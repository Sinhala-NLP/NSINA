{"Source": "Lankatruth", "Timestamp": "May 23, 2021", "Headline": "රාජ්‍ය සේවකයන්ගේ රාජකාරී ජීවිතයට පමණක් නොව පෞද්ගලික ජීවිතයට පවා බලපෑම් එල්ලකරන්න පටන් අරගෙන… හිටපු අමාත්‍යාංශ ලේකම් අශෝක පීරිස්", "News Content": "රාජ්‍ය නිලධාරීන් ඉදිරිපිට විශාල තර්ජනයක් මතුවී තිබෙන බව පැහැදිලිව පෙනෙන්නට තිබෙන බවත් ස්වාධීනව රාජ්‍ය නිලධාරියෙකු වැඩ කරනවා නම් හෝ යම් විවේචනාත්මක අදහසක් පළ කරනවා නම් රාජකාරී ජීවිතයට පමණක් නොව පෞද්ගලික ජීවිතයට පවා බලපෑම් එල්ල කරන තත්වයට පත්ව ඇති බවත් ශ්‍රී ලංකා පරිපාලන සේවා සංගමයේ හිටපු සභාපතිවරයා මෙන්ම අමාත්‍යාංශ ගණනාවක් ලේකම්වරයෙකු ලෙස කටයුතු කර ඇති අශෝක පීරිස් පවසයි. ඔහු මේ බව පැවසූවේ ජාතික විද්වත් සමංගය විසින් අද (23) අන්තර්ජාලය ඔස්සේ පැවැත්වූ මාධ්‍ය සාකච්ඡාවකදීය. එහිදී ජ්‍යෙෂ්ඨ නීතිඥයින් වන උපුල් කුමරප්පෙරුම සහ නීතිඥ චරිත් ගල්හේනද අදහස් දැක්වූ අතර එම අදහස් පහතින් පල වේ… හිටපු අමාත්‍යාංශ ලේකම් අශෝක පීරිස් අදහස් දක්වමින්… “මේ වෙලාවේ මතුවෙලා තිබෙන වාතාවරණය යටතේ විශේෂයෙන්ම මම කරුණු දක්වන්නේ ශ්‍රී ලංකා පරිපාලන සේවා සංගමයේ හිටපු සභාපතිවරයාද වශයෙන්. මේ ප‍්‍රවෘත්ති සාකච්ඡාව තියන්න ආසන්නතම හේතුව, ඉඩම් හිමිකම් නිරවුල් කිරීමේ දෙපාර්තමේන්තුවේ සහකාර කොමසාරිස්වරයෙකු විදිහට ශ්‍රී ලංකා පරිපාලන සේවයේ වැඩ කරන චමිල ජයසිංහ මහත්මයා හදිසියේ අපරාධ පරීක්‍ෂණ දෙපාර්තමේන්තුවෙන් අත්අඩංගුවට ගැනීම. ඊට කලින් වෙනත් හේතු ගණනාවකුත් තිබුණා. අපරාධ පරීක්‍ෂණ දෙපාර්තමේන්තුවේ නිලධාරීන් තුන් දෙනෙක් ඒ මහත්තයාගේ ගෙදරට ගිහිල්ලා මීට මාස කිහිපයකට ඉස්සර සමාජ මාධ්‍ය ජාලයේ ගිය පෝස්ටුවක් වෙනත් අය එක්ක ෂෙයා කර ගැනීම ගැන ප‍්‍රශ්න කරලා තිබුණා. මේ පෝස්ට් එක නිසා රාජ්‍ය නිලධාරියෙක් විදිහට රජය අපහසුතාවයකට පත් කරනවා කියන චෝදනාවට අත්අඩංගුවට ගෙන තිබුණා. ඊයේ (22) ඇපමත මුදාහැර තිබුණා. නමුත් මෙයින් රාජ්‍ය නිලධාරීන්ට බරපතල අනතුරු ඇඟවීමක් කරනවා. රාජ්‍ය නිලධාරීන් ඉදිරිපිට විශාල තර්ජනයක් මතුවී තිබෙන බව පැහැදිලියි. ස්වාධීනව රාජ්‍ය නිලධාරියෙක් වැඩ කරනවා නම් හෝ යම් විවේචනාත්මක අදහසක් පළ කරනවා නම් රාජකාරී ජීවිතයට පමණක් නොව පෞද්ගලික ජීවිතයට පවා බලපෑම් එල්ල කෙරෙන බව මෙයින් පැහැදිලි වෙනවා. මීට සමාන්තරව සෞඛ්‍ය අමාත්‍යාංශයේ ලේකම් විශ‍්‍රාමික මේජර් ජනරාල් සුමේධ පෙරේරා මහත්මයා සෞඛ්‍ය අංශයේ සියලූම දෙනාට මාධ්‍යයට අදහස් ප‍්‍රකාශ කිරීම තහනම් කරලා චක‍්‍රලේඛයක් නිකුත්කර තිබුණා. මේ චක‍්‍රලේඛය පළාත් සභාවල වැඩකරන සෞඛ්‍යයට සම්බන්ධ නිලධාරීන්ටත් අදාල විදිහට නිකුත් කරලා වැරැුද්දකුත් කර තිබුණා. කොහොම වුණත් මීට විරුද්ධව වෘත්තීය සමිති මත පළකර තිබුණා. මහජනතාවගේ තොරතුරු දැනගැනීමේ අයිතිය පිිළිබඳව මතුකර තිබුණා. ආණ්ඩුක‍්‍රම ව්‍යවස්ථාවෙන් තහවුරු කර තිබෙන අයිතියක් අමාත්‍යාංශ ලේකම්වරයෙකුගේ චක‍්‍රලේඛයකින් උල්ලංඝනය කරන්න බැහැ කියලා ඉදිරිපත්කළ තර්කවලින් මේ මේජර් ජනරාල්වරයා හාස්‍යයට ලක්වුණා. අදහස් ප‍්‍රකාශ කිරීමට රාජ්‍ය නිලධාරින්ට තිබෙන අයිතිය සහ තොරතුරු දැනගැනීමට මහජනතාවට තිබෙන අයිතිය යන මූලික කාරණා දෙකම මෙතැනදී උල්ලංඝනය වෙනවා. සෞඛ්‍ය ලේකම්තුමා චක‍්‍රලේඛය නිකුත් කරන්න නිමිත්ත වුණෙත් වෛද්‍යවරයෙක් කොවිඞ් වසංගතය පිළිබඳව ජනමාධ්‍යයට තොරතුරු දැක්වීමයි. චමිල ජයසිංහ මහත්මා උසාවියට ඉදිරිපත් කළ දිනයේම අර වෛද්‍යවරයාගෙන් සෞඛ්‍ය අමාත්‍යාංශය නිදහසට කරුණු විමසලා තිබුණා. මෙයින් පැහැදිලි කෙරෙන්නේ ආණ්ඩුවේ කි‍්‍රයා කලාපය ගැන විවේචනය කරන 1,350,000ක් විතර රාජ්‍ය සේවකයින්ගේ පැත්තෙන් බරපතල ප‍්‍රශ්නයක්. ශී‍්‍ර ලංකා පරිපාලන සේවය පැත්තෙන් ගත්තාමත් බරපතල තත්වයක්. චමිල ජයසිංහ අත්අඩංගුවට ගැනීමෙන් ”ඔය ගොල්ලො ලංකාවේ ප‍්‍රමුඛම සේවය වුණාට ඔය ගොල්ලන්ටත් අත තියන්න අපි බය නැහැ” කියන අනතුරු ඇඟවීම කරනවා. මේ යන්න යන ගමන විරුද්ධ මත සම්පූර්ණයෙන් ඉවතලන තත්වයක්. මාස 3-4කට කලින් ෆේස්බුක් එකේ පෝස්ට් එකක් ෂෙයා කළා කියලා ඇදලා ගන්නේ මේ අනතුරු ඇඟවීම කරන්න. මේ තත්වය හමුවේ ශී‍්‍ර ලංකා පරිපාලන සේවා සංගමය නිද්‍රාවක සිටීම අපිට බරපතල ප‍්‍රශ්නයක්. අනික් පැත්තෙන් මේ ආණ්ඩුවේ සෞභාග්‍යයේ දැක්ම ප‍්‍රතිපත්ති ප‍්‍රකාශනයේ නැති දේවල් කි‍්‍රයාත්මක කරනවා. මේ නිසා පරිපාලන සේවා සංගමය තමන්ගේ සාමාජිකයන් 2800ක් විතර වෙනුවෙන් ඉස්සෙල්ලාම ඉදිරිපත් වෙන්න ඕනෑ. නමුත් ඒ ගැන කිසිම උනන්දුවක් දැක්වූයේ නැහැ. ඇතැම් නිලධාරීන් පෞද්ගලිකව මැදිහත් වුණත් සංගමයක් විදිහට ඉදිරිපත් වුණේ නැහැ. මේ තත්වයට විරුද්ධව අදහස් දැක්වූවොත් තමන්ගේ පැවැත්මට බාධාවක් වෙයි කියලා කල්පනා කළොත් ලංකාවේ පරිපාලන සේවය කණගාටුදායක තත්වයකට පත්වෙන්න පුළුවන්. රාජ්‍ය සේවය කියන්නේ බලයට පත්වන ආණ්ඩුවලට මෙහෙයවන්න පුළුවන් සේවයක් නෙවෙයි. ඉන්දියාවේ සිවිල් සේවාව නිදහසින් පසුවත් ඒ විදිහටම පවත්වාගෙන යන්න කියලා ශී‍්‍ර නේරු අගමැතිවරයා කීවා. ලංකාවේ දේශපාලඥයො ඔවුන්ට අවශ්‍ය විදිහට මැදිහත්වීම් කරන්න පටන් ගත්තා. අදවෙනකොට දේශපාලඥයන්ට හීලෑ වුණු රාජ්‍ය සේවයක් බිහිකර ගන්න දරන උත්සාහයට එරෙහිව රාජ්‍ය නිලධාරීන් කටයුතු කරන්න ඕනෑ. හේතුව ඔවුන්ට වැටුප් ගෙවන්නේ මහජනතාව වන නිසා. මේ තත්වයට විරුද්ධව පරිපාලන නිලධාරින් විතරක් නෙවෙයි සියලූම රාජ්‍ය නිලධාරීන් එකතු වෙන්න ඕනෑ.” ප‍්‍රතිගාමී විදිහට නීතිය පරිණාමය වෙන්න පුළුවන්කමක් නැහැ… ජ්‍යෙෂ්ඨ නීතිඥ උපුල් කුමරප්පෙරුම අදහස් දක්වමින්… ආණ්ඩුක‍්‍රම ව්‍යවස්ථාවෙන් ජනතාවට ලබාදී තිබෙන අයිතිවාසිකම් ප‍්‍රමාණයක් තිබෙනවා. රටේ ප‍්‍රජාතන්ත‍්‍රවාදී සැකැස්ම ඇති කරන්නේ මේ මූලික අයිතිවාසිකම්වලින්. භාෂණයේ සහ ප‍්‍රකාශනයේ නිදහස මේ රටේ සෑම පුරවැසියෙකුටම ආණ්ඩුක‍්‍රම ව්‍යවස්ථාවේ 14-1(ආ* ව්‍යවස්ථාව යටතේ තහවුරු කර දී තිබෙනවා. පහුගිය කාලයේ සිදුකළ සමහර අත් අඩංගුවට ගැනීම් තුළින් භාෂණයේ සහ ප‍්‍රකාශනයේ නිදහස අවහිර කරන්න ආණ්ඩුව කි‍්‍රයා කරන බව පැහැදිලි වෙනවා. මීට ආසන්නම උදාහරණය චීන රාජ්‍ය ¥තයන් පැමිණි වෙලාවේ මාර්ගය වසා තිබීමට විරුද්ධව හෝන් ගැහීම නිසා තරුණයෙක් අත්අඩංගුවට ගැනීම. මේ සම්බන්ධයෙන් ප‍්‍රධාන නඩු තීන්දුවක් තියෙනවා. ජන ඝෝෂා නඩු තීන්දුව කියල හඳුන්වන්නේ ඒක. මේ තීන්දුව මතක් වෙන්නේ වර්තමාන අගමැතිතුමා නලාවක් පිඹින ඡුායාරූපයෙන්. ශ්‍රේෂ්ඨාධීකරණයේ මාක් ප‍්‍රනාන්දු විනිශ්චයකාරතුමා එම නඩු තීන්දුවේදී පැහැදිලි ප‍්‍රකාශයක් කර තිබෙනවා. ”රාජ්‍යය වර්ණනා කිරීම මෙන්ම රාජ්‍යය විවේචනය කිරිමේ අයිතියත් පුරවැසියන්ට තියෙනවා.” මෙ අනුව රටේ පුරවැසියන්ට තිබෙන ප‍්‍රජාතන්ත‍්‍රවාදයේ මූලික ගුණාංගයක් ලෙසත් මෙය හඳුන්වා දී තිබෙනවා. අමරතුංග එදිරිව සිරිනිමල් කියල හඳුන්වන්නෙ මේ නඩුව.හෝන් ගහපු සිද්ධියේදී අත්අඩංගුවට ගනු ලබන්නේ ජන ඝෝෂා සිද්ධිය හා සමානම විරෝධයක් ප‍්‍රකාශ කිරීමෙන්. ඕනෑම ආකාරයකට ප‍්‍රජාතන්ත‍්‍රවාදී සැකැස්ම තුළ ඒ විරෝධය නගන්න පුළුවන්. පොලීසිය විසින් කඩ කරන්නේ ඒ මූලික අයිතිය. ඒ අයිතිවාසිකම් කි‍්‍රයාත්මක කිරීම තුළ පමණයි සමාජයක, පුද්ගලයෙකුගේ සහ මුලූ සමාජ දේහයේම පැවැත්ම රඳා පවතින්නේ. මේ අයිතිවාසිකම් එහෙම පිටින්ම පැත්තකට කරන්නයි ආණ්ඩුවට අවශ්‍ය වෙලා තියෙන්නේ. දණ්ඩ නීති සංග‍්‍රහයේ 120 වගන්තිය යටතේ රාජ්‍යයට විරුද්ධව කටයුතු කිරීම කියලා අත්අඩංගුවට ගන්නවා. 120 වගන්තියේ තියෙන්නේ ”කතා කරනු ලබන හෝ කියවීමට අදහස් කරනු ලබන වචනයකින් හෝ සංඥාවකින් හෝ දැකිය හැකි නිරූපණවලින් ලංකාණ්ඩුවට විරුද්ධත්වය දක්වන හැඟීම් ඇවිස්සුවහොත් හෝ ඇවිස්සීමට තැත් කළහොත් හෝ නීතිය කි‍්‍රයාවෙහි යෙදවීමට වෛරයක් හෝ අගෞරවයක් ඇති කිරීමට තැත් කළහොත් හෝ නීත්‍යානුකූල නොවන මාර්ගවලින් හෝ අන් ලෙසකින්” ආණ්ඩුව වෙනස් කිරීමට කටයුතු කිරීම සම්බන්ධයෙන්. මේ පුවත්පත් සාකච්ඡුාවත් 120 වගන්තිය ඇතුළට දාන්න පුළුවන්. මේ වගන්තිය හරියට අර්ථ නිරූපණය නොකර පුවත්පත් සාකච්ඡුා කිරීම, විරෝධතා දැක්වීම, ලිපියක් ලිවීම, වගේ දේවලූත් ගන්න පුළුවන්. හැබැයි මේ වගන්ති ඒ විදිහට පාවිච්චි කරන්න පොලීසියට හැකියාවක් නැහැ. ජන ඝෝෂා නඩුවේදී පොලීසියේ අත්අඩංගුවට ගැනීම ආණඩුක‍්‍රම ව්‍යවස්ථාව උල්ලංඝණය කිරීමක් බව ශ්‍රේෂ්ඨාධිකරණය තහවුරු කළා. 120 වගන්තිය පොලීසියට ඕනෑ විදිහට එහෙට මෙහෙට නවන්න බැහැ. රටේ ජනතාව මේ සම්බන්ධයෙන් දැනුවත් වෙන්න ඕනෑ. අත්තනෝමතික විදිහට නීතියේ යම් කොටසක් පාවිච්චි කරමින් ආණ්ඩුවට තියෙන විරෝධය මැඩ පවත්වන්න උත්සාහ කරනවා නම් ඊට එරෙහි වෙන්න අයිතියක් තියෙනවා. 2013 කාලයේ පැවති ආණ්ඩුව විවේචනය කළා කියලා වෙබ් අඩවියක කර්තෘවරුන් සහ ලේඛකයන් අත්අඩංගුවට ගත්තා. අවුරුදු ගාණකට පස්සෙත් ඔවුන්ට විරුද්ධව චෝදනා ඉදිරිපත් කරන්න නීතිපති දෙපාර්තමේන්තුවට බැරි වුණා. මේ තත්වයම ජන ඝෝෂා නඩුවෙන් තහවුරු වී තිබුණා. ඊට පසුව ජනතාවට තොරතුරු දැනැගීමේ අයිතිය පනතකින් තහවුරු කර තිබුණා. නිමල් ප‍්‍රනාන්දුට එරෙහිව ශී‍්‍ර ලංකා ගුවන් විදුලි සංස්ථාව කියන නඩුවෙන් තොරතුරු දැන ගැනීමේ අයිතියත් අධිකරණය තහවුරු කර තිබෙනවා. නීතිය දිනෙන් දින පරිණාමය වෙන්න ඕනෑ ප‍්‍රගතිශීලී විදිහට. එහෙම නැතුව ප‍්‍රතිගාමී විදිහට පරිණාමය වෙන්න පුලූවන්කමක් නැහැ. ප‍්‍රගතිශීලී විදිහට පරිණාමය වන නීතියක් රාජ්‍යය මැදිහත් වෙලා ප‍්‍රතිගාමී විදිහට ඒ නීතියේ භාවිතය විනාශ කරනවා නම් ඒ බරපතළ අපරාධයක්. ඒවගේම ආණ්ඩුක‍්‍රම ව්‍යවස්ථාවටත් විරුද්ධ වීමක්. මේ පවතින නීතිවලින් ජනතාවට ලබාදී තිබෙන අයිතීන් විධායකය විසින් අපරාධ නීතිය යොදවා මර්දනය කිරීම පිිළිබඳව වඩා හොඳින් දැනුවත් වෙන්න ඕනෑ. විධායකය විසින් නීතිය අවභාවිතයට ලක් කරනවා නම් ඊට විරුද්ධව නැගී සිටීමේ ශක්තියක් ජනතාවට තියෙන්න ඕනෑ.” රාජ්‍ය නිලධාරීන්ට, තරුණ තරුණියන්ට වැට බැඳීමට විරුද්ධ වෙන්න ඕනෑ… ජ්‍යෙෂ්ඨ නීතිඥ චරිත් ගල්හේන අදහස් දක්වමින්… “සමාජ මාධ්‍ය සහ තොරතුරු තාක්‍ෂණයේ අද තියෙන දියුණුව එන්න කලින් මහජනතාව තොරතුරු දැන ගත්තේ සාම්ප‍්‍රදායික ක‍්‍රම මගින්. නමුත් මාධ්‍යයේ දියුණුවත් එක්ක මිනිස්සුන්ට අදහස් ප‍්‍රකාශ කිරීමේ නිදහස පුළුල් වුණා. මේ තත්වය තුළ ප‍්‍රකාශනයේ අයිතිය සීමා කෙරෙන තත්වයක් ඇති වෙන්නේ සමාජ මාධ්‍යයට වැට බඳින්න සාකච්ඡුා කෙරෙන පසුබිමක. මේ වෙනුවෙන් දණ්ඩ නීති සංග‍්‍රහයේ 120 වගන්තිය සහ සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුතියේ පනත කියන වගන්ති දෙකකින් දැනට තිබෙන මර්දනය කි‍්‍රයාත්මක කරනවා. මේ අතරින් 120 වගන්තියේ පැහැදිලි කිරීමක් තියෙනවා. ඒ පැහැදිලි කිරීමේ ”ආණ්ඩුවේ වැරැුද්දක් එහෙම නැත්නම් පාලනයේ වැරැුද්දක්, යුක්තිය විසඳීමේ වැරදි හෝ දෝෂ නිවැරදි කර ගැනීමේ අදහසින් පෙන්වා දීමට නීතියෙන් සම්මත කරගෙන තිබෙන යම් කරුණක් පෙන්වා දීම” වරදක් නෙවෙයි කියලා පැහැදිලි කර තිබෙනවා. ඒ කියන්නෙ වැරැුද්දක් පෙන්වා දීම වරදක් නෙවෙයි කියලා 120 වගන්තියෙන් පැහැදිලි කරනවා. පොදු අවකාශයේ තිබෙන පෝස්ට් එකක් මාස 4කට කලින් ෂෙයා කරලා තිබුණා. මාස 4කට පස්සේ මේ රජයේ නිලධාරියාව අත්අඩංගුවට ගන්න තිබුණු අවශ්‍යතාවය මොකක්ද? මුලූ රටම කොරෝනා කෙරෙහි අවධානය යොමුවෙලා තිබෙන අවස්ථාවක මේ අත්අඩංගුවට ගැනීම කරනවා. මේ අත්අඩංගුවට ගැනීම ජනාධිපතිවරයා හෝ සිදුකළ නියමකින් ගත්තා කියලා මම හිතන්නේ නැහැ. මර්දනයේ තිබෙන භයානකම තැන මෙතන. මර්දනය පිළිබඳ පළවැනි සංඥාව ආණ්ඩුවෙන් දෙනකොට වටේ ඉන්න නිලධාරීන් තමන්ගේ පෞද්ගලික කාරණාවලට ඒ මර්දනය අතට ගන්නවා. ඒ කියන්නේ ආණ්ඩුවෙන් සහ පාලනයට සම්බන්ධ පුද්ගලයන් කියන දෙයාකාරයකින් මර්දනය දියත් කරනවා. පවතින පසුබිම තුළ ආණ්ඩුව ගේන්න යන නීති රීති සම්බන්ධයෙනුත් විරෝධය මතු කරන්න ඕනෑ කියලා මම විශ්වාස කරනවා. නියාමනයක් අවශ්‍යයි. නමුත් එයට මුවාවී සිවිල් කටයුතුවලට මැදිහත් වීම නොකළ යුතුයි. 120 වගන්තිය අදාළ වෙන්නේ ආණ්ඩු විරෝධී කැරැුල්ලක් වගේ එහෙම නැත්නම් ආණ්ඩු පෙරළීමේ කුමන්ත‍්‍රණයක් සම්බන්ධ තත්වයක්. එහෙම වගන්තියක් පරිසරය ගැන, සෞඛ්‍ය ක්‍ෂේත‍්‍රයේ අඩුපාඩුවක් පෙන්වා දෙන අය මර්දනය කරන්න පාවිච්චි කරනවා නම් බරපතළ තත්වයක්. මේ අවස්ථාවේදී සමාජ මාධ්‍ය පාලනය කරන්න ගේන්න යන නීති පද්ධතියට අපි සම්පූර්ණයෙන් විරුද්ධ වෙන්න ඕනෑ. එක පැත්තකින් රාජ්‍ය නිලධාරීන්ට, අනික් පැත්තෙන් තාරුණ්‍යයට ගැටලූ මතුවී තිබෙනවා. භාග්‍යා දැරිය සිංහරාජය සම්බන්ධයෙන් මත දැක්වීම වාරණය කරනවා නම්, පාරේ චිත‍්‍රයක් අඳින්න බැරි නම් අඳින චිත‍්‍ර පොලීසියෙන් ගලවනවා නම් උද්ඝෝෂණය කරන්න බැරිනම් තත්වය බරපතළයි. මිනිස්සුන්ගේ කට වහන්න වැට බැඳීම වෙනුවෙන් ගෙන එන සියලූ කරුණුවලට වහාම විරුද්ධ වෙන්න ඕනෑ.”", "URL": "https://lankatruth.com/si/?p=116874", "Category": "පුවත්", "Parent URL": null}