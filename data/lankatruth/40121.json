{"Source": "Lankatruth", "Timestamp": "August 29, 2017", "Headline": "ට්‍රෙෂරීස් සමාගමේ දුරකථන සංවාද CIDය බාරයට – කසුන් පළිසේන කොමිසට බොරු කියලා", "News Content": "පර්පචුවල් ට්‍රෙෂරීස් සමාගමෙන් ලබා ගත් හා එම සමාගමට ලැබුණු දුරකථන ඇමතුම් පටිගත වු පරිගණකය බැඳුම්කර කොමිසමේ කටයුතු විමර්ශනය කරන අපරාධ පරීක්ෂණ නිලධාරීන්ගේ බාරයට ගෙන ඇතැයි අද (29) කොමිසම හමුවේ අනාවරණය වී තිබේ. කොමිසමේ නියෝග මත අදාළ පරිගණක පද්ධතියේ තොරතුරු සොයා බැලීමේදී පර්පචුවල් ට්‍රෙෂරීස් සමාගමෙන් ලබා ගත් හා එම සමාගමට ලැබුණු දුරකථන ඇමතුම් පටිගත වීම සඳහා තිබු ක‍්‍රමවේදයට අදාළ පරිගණකය මේ වනවිට ගලවා දමා ඇති හෙයින් එහි දෘඩ තැටියෙහි ඇති අමතර පිටපත්වල අවශ්‍ය දත්ත පිටපත් තිබිය හැකි බව අතිරේක සොලිස්ටර් ජනරාල් ජනාධිපති නීතීඥ දප්පුල ද ලිවේරා මහතා කොමිසමට දැනුම් දී ඇත. පර්පචුවල් ට්‍රෙෂරීස් සමාගමෙන් ලබා ගත් හා එම සමාගමට ලැබුණු දුරකථන ඇමතුම් පටිගත වීම සඳහා මුලින් තිබු ක‍්‍රමවේදය ශ්‍රී ලංකා මහා බැංකුව පර්පචුවල් ට්‍රෙෂරීස් සමාගමේ බලපත‍්‍රය තහනම් කළ පසුගිය ජුලි 06 වැනිදා ඉවත් කර එදින සිට නව පද්ධතියක් ස්ථාපනය කර ඇති බවද අතිරේක සොලිස්ටර් ජනරාල් ජනාධිපති නීතීඥ දප්පුල ද ලිවේරා මහතා කොමිසමට දැනුම් දී තිබේ. මේ අතර කොමිසමට ව්‍යජ තොරතුරු ඉදිරිපත් කොට පර්පචුවල් ට්‍රෙෂරීස් සමාගමේ ප්‍රධාන විධායක නිලධාරී කසුන් පළිසේන මහතා කොමිසම නොමඟ යවා ඇතැයි පැමිණිල්ල වෙනුවෙන් පෙනී සිටින අතිරේක සොලිසිටර් ජනරාල් දප්පුල ද ලිවේරා මහතා ඔහුට එරෙහිව පියවර ගන්නා ලෙස බැඳුම්කර කොමිසමෙන් අද ඉල්ලා ඇත. බැඳුම්කර කොමිසමේ සාක්ෂි විභාගය ආරම්භ කිරීමට සුදානම් වු අවස්ථාවේදී පැමිණිල්ල වෙනුවෙන් පෙනී සිටින අතිරේක සොලිසිටර් ජනරාල් ජනාධිපති නීතීඥ දප්පුල ද ලිවේරා මහතා කොමිසම අමතා විශේෂ ප්‍රකාශක් කරමින් මෙම ඉල්ලීම කර තිබේ.", "URL": "https://lankatruth.com/si/?p=40121", "Category": "පුවත්", "Parent URL": null}