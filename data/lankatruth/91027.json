{"Source": "Lankatruth", "Timestamp": "March 14, 2020", "Headline": "කොරෝනා ආසාදිතයින්ගේ ගණන 10 දක්වා ඉහළට", "News Content": "මෙරටින් හමු වූ කෝරෝනා ආසාදිත ශ්‍රී ලාංකිකයින්ගේ ගණන 10 දක්වා ඉහළ ගොස් ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා තහවුරු කරයි. එ් අනුව අවුරුදු 56ක කාන්තාවක් හඳුනාගෙන ඇති අතර ඇය මෙම මස 07 වන දා ඉතාලියේ සිට මෙරටට පැමිණ ඇති තැනැත්තියකි. ඇය මේ වනවිට කොළඹ IDH රෝහලේ ප්‍රතිකාර ලබමින් සිටී. හඳුනාගත් අනෙක් රෝගියා වන්නේ වයස අවුරුදු 17ක ගැහැණු ළමයෙක් වන අතර ඇය කලින් තහවුරු කර ගත් රෝගියෙකුගේ ඥාතියෙක් බවටද හඳුනාගෙන ඇත. මේ අතර 08 වෙනි කොරෝනා රෝගියා ලෙස හඳුනාගෙන ඇත්තේ උඩුබද්දාවේ පදිංචි අවුරුදු 31ක් වයැසැති තරුණයෙකි. ඔහු කුරුණෑගල රෝහලේ ප්‍රතිකාර ලබමින් සිටි අයෙකි.", "URL": "https://lankatruth.com/si/?p=91027", "Category": "පුවත්", "Parent URL": null}