{"Source": "Lankatruth", "Timestamp": "March 10, 2012", "Headline": "බෝකුන්දර මාර්ගය පිළිසකර කර දෙන ලෙස ඉල්ලා ජනතා උද්ඝෝෂණයක්", "News Content": "පිලියන්දල, තුම්බෝවිල සිට බොකුන්දර හරහා මොරකැටිය, මහරගම දක්වා ධාවනය වන මාර්ග අංක 341/2 දරණ ප්‍රධාන මාර්ගය පිළිසකර කර දෙන ලෙස බස්නාහිර පලාත් මාර්ග සංවර්ධන අධිකාරියට මෙන්ම බස්නාහිර දේශපාලන අධිකා‍රියටද බලකරන උද්ඝෝෂණික පාගමනක් අද (10) දින බෝකුන්දර ප්‍රදේශයේ පැවැත්වින. පීඩාවකින් තොරව ගමන් කිරීමට පාරක් ඉල්ලා සිටින ජනතා එකමුතුව මගින් මෙය සංවිධානයකර තිබු අතර මෙම උද්ඝෝෂණික පාගමනට අදාල මාර්ගය අවට ප්‍රදේශවාසීන් මෙන්ම එහි ගමන් ගන්නා පාසල් සිසුන් ඇතුළු මගී ජනතාවද විශාල පිරිසක් එක් රැස්වී සිටීම විශේෂත්වයකි. මෙම උද්ඝෝෂණික පාගමන බෝකුන්දර මහින්දාරාම විහාරස්ථානය අසලින් ආරම්භ කර බෝකුන්දර මන්සන්දිය දක්වා ගමන්කර එම මන්සන්දියේ සිට විරෝදතාවයක් පවත්වා ඇත. ඊට ජනතා විමුක්ති පෙරමුණේ හිටපු කොළඹ දිස්ත්‍රික් පාර්ලිමේන්තු මන්ත්‍රී ලක්ෂමන් නිපුනආරච්චි මහතා, කැස් බෑව නාරගරික මන්ත්‍රී චාරම මද්දුම කළුගේ මහතා, ප්‍රදේශයේ සිවිල් සංවිධාන මෙන්ම ප්‍රසෙද්ශවාසීන් රැසක් සහභාගීවී සිටියහ. පසුගිය පලාත්පාළන මැතිවරයේදී ඇරැව්වල හන්දියේ සිට තුම්බෝවිල දක්වා කාපට් කර දෙන බවය පවසමින් ආර්ථික කටයුතු සංවර්ධන අමාත්‍ය බැසිල් රාජපක්ෂ, කම්කරු අමාත්‍ය ගාමිණි ‍ලොකුගේ හා බස්නාහිර පලාත් සභා මන්ත්‍රී නිමල් ලන්සා යන මැති ඇමතිවරු පැමින උත්සවයක් මගින් මෙම මාර්ගය සංවර්ධන කිරීමේ ව්‍යාපෘතියක් ඇරඹුවත් මේ වන විට එය නතර කර දමා ඇතැයි ප්‍රදේශවාසීන් පවසති. මුළු දුර ප්‍රමාණය කිලෝමීටර් 6ක් ඇති මාර්ගයේ එම දුරම ප්‍රතිසංස්කරණය කරන බව පැවසුවත් තවමත් ප්‍රතිසංස්කරණය කර ඇත්තේ දුර කිලෝමීටර් 2ක් පමණි. ඉතිරි කිලෝමීටර් 4 සදහා ගෙනඑනලද ගල් කුඩු සහිත පස් අවිධිමත් ලෙස පාරේ අතුරා ඇත්තෙ කොන්ත්‍රාත් කරුට ව්‍යාපෘතිය සදහා ලබා දිය යුතු මුදල් ලබා නොදුන් බැවින් බව ඔහු පවසයි. එලෙස අතුරා ඇති පාරේ අධික දූවිල්ලක් පවතින් අතර ප්‍රදේශවාසීන් සහ 341/2 බස් මාර්ගයේ ගමන් ගන්නා මගීන් ද මහත් අපහසුතාවයකට පත්ව ඇතැයි ඔවූහු පවසති. ප්‍රදේශවාසීන් සහ ජනතා විමුක්ති පෙරමුණේ කොළඹ දිස්ත්‍රික්හිටපුපාර්ලිමේන්තු මන්ත්‍රී ලක්ෂමන් නිපුනආරච්චි මහතා, බස්නාහිර පලාත් මාර්ග සංවර්ධන අධිකාරියට විටින් විට මේ සම්බන්ධයෙන් දැනුම් දුන්නත් එම වගකිවයුතු බලධාරීන් මෙන්ම දේ ශපාලන අධිකා‍රියද කිසිදු ක්‍රියාමාර්ගයක් ගෙන නොමැත.", "URL": "https://lankatruth.com/si/?p=1705", "Category": "පුවත්", "Parent URL": null}