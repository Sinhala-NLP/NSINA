{"Source": "Lankatruth", "Timestamp": "January 11, 2021", "Headline": "රට පුරා තවත් පාසල් 21කට අද සිට යළි නිවාඩු…", "News Content": "රට තුළ පවතින් කොවිඩ් – 19 වසංගත තත්වය හේතුවෙන් බස්නාහිර පළාතේ සහ පනවා ඇති හුදකලා කර ඇති ප්‍රදේශ හැර රටේ විවිධ ප්‍රදේශවල මේ දිනවල පවතින අධි අවදානම් තත්වය මත තවත් පාසල් 21ක් අද (11) දින විවෘත නොවන අතර එම පාසල් පිළිබඳව නැව දැනුම්දෙන තුරු යළි අද සිට නිවාඩු ලබාදී තිබේ. ඒ අනුව වව්නියාව දෙමළ මහ විද්‍යාලය, ගාමිණි ජාතික පාසල, දෙමළ කතෝලික මිශ්‍ර පාසල, රම්භකුලම බාලිකා විදුහල, සයිවප්‍රකාශ විදුහල හා මුස්ලිම් මහ විද්‍යාලය යන පාසල් මෙලෙස විවෘත නොකරීමට පියවර ගෙන ඇත. එමෙන්ම ගාල්ල තුන්දුව මුස්ලිම් විද්‍යාලය, ජේ.ඩි ධර්මසේන විද්‍යාලය, මාතර යෝනකපුර මිල්හාර ජාතික පාසල දික්වැල්ල කුමාරතුංග මුනිදාස පාසල, වැලිගම අරිපා ජාතික පාසල වැලිගම මුස්ලිම් විද්‍යාලය විවෘත නොකරීමට පියවර ගෙන තිබේ. ඊට අමතරව කලවාන ජාතික පාසල, කලවාන ප්‍රාථමික විද්‍යාලය, කලවාන ගාමිණී මධ්‍ය මහා විද්‍යාලය, කලවාන ගාමිණී ප්‍රාථමික විද්‍යාලය, ජයන්ති මහා විද්‍යාලය,තපස්සරකන්ද රාජකීය ප්‍රාථමික විද්‍යාලය, නාවලකන්ද විද්‍යාලය, කොඩිප්පිලිකන්ද විද්‍යාලය, පිටිගලකන්ද විද්‍යාලය  වෘත නොකරීමට පියවර ගෙන ඇත.", "URL": "https://lankatruth.com/si/?p=107881", "Category": "කොවිඩ් -19 (කොරෝනා ) පුවත්", "Parent URL": null}