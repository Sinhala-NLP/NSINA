{"Source": "Lankatruth", "Timestamp": "October 16, 2021", "Headline": "ඉන්දීය ලොක්කන් සිටින අතරේ අයිඕසී බලය පෙන්වයි", "News Content": "ඉන්දීය යුද හමුදා ප්‍රධානියා සහ දේශපාලන බලපෑම්කරුවෙකු වන සුබ්‍රමනියම් ස්වාමි මෙරට රැඳී සිටින අතරතුර අයිඕසී (IOC) සමාගම ඉන්ධන මිල වැඩි කිරීම සඳහා ආණ්ඩුවට විවිධ පීඩනයන් එල්ල කරමින් සිටී.  එම පීඩනයන් අතරින් ප්‍රධාන වී තිබෙන්නේ ලංකාව පුරා පිහිටි අයිඕසී සමාගමේ ඉන්ධන පිරවුම්හල් 202න් සිදුකර බෙදා හැරීම් දැඩි ලෙස සීමාකර තිබීම ය. මේ මගින් ඛනිජ තෙල් සංස්ථාවේ අලාභය ඉහල දැමීමේ උපක්‍රමයක්ද පවතී.  අයිඕසී සමාගමේ පීඩනය හමුවේ සති දෙකක් තුළ ඉන්ධන මිල ඉහල දැමීමට ආණ්ඩුව සූදානම් වන බවට තොරතුරු අනාවරණය වේ.  පසුගිය වසරේ ලෝක වෙළඳපොලේ ඉන්ධන මිල ඉතා අවම මිලට වැටීතිබූ අවස්ථාවේ පවා මෙරට තුළ ඉන්ධන මිල අඩු නොකිරීමෙන් ඉතා විශාල ලාභයක් අයිඕසී සමාගම හිමිකර ගනු ලැබීය. නමුත් එම තත්වය නොසලකා මේ වන විට අයිඕසීසමාගම ආණ්ඩුවට ඉන්ධන මිල වැඩි කිරීමේ පීඩනයක් එල්ල කර ඇති බව හෙළිවේ.", "URL": "https://lankatruth.com/si/?p=124689", "Category": "පුවත්", "Parent URL": null}