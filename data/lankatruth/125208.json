{"Source": "Lankatruth", "Timestamp": "October 29, 2021", "Headline": "මාස 6ක් ගියත් ජනාධිපතිගේ කාබනික කාර්ය සාධක බලකාය රැස්වුණේ නෑ… පාදෙණිය කියයි", "News Content": "කාබනික පොහොර සදහා වන ජනාධිපති කාර්ය සාධක බලකායට තමන් නම් කර තිබූ නමුත් මේ දක්වා එම කාර්ය සාධක බලකායේ කිසිදු රැස්වීමක් පවත්වා නැති බව විශේෂඥ වෛද්‍ය අනුරුද්ධ පාදෙණිය පවසයි. පෞද්ගලික රූපවාහිනී නාලිකාවක පැවති සාකච්ඡාවකදී මේ සම්බන්ධයෙන් කරුණු විමසූ විටවිශේෂඥ වෛද්‍යවරයා මේ බව පැවසීය. විශේෂයෙන්ම රසායනික පොහොර භාවිතයෙන් සිදුවන හානි පිළිබඳව පසුගිය කාලයේදීඅනුරුද්ධ පාදෙණිය වෛද්‍යවරයා විශාල ලෙස කරුණු හෙළිදරව් කරනු ලැබීය. කාබනික පොහොර භාවිතයට ගොවීන් හුරු විය යුතු බවත් ජනාධිපතිවරයා රසායනික පොහොර භාවිතය තහනම් කරමින් ගනු ලැබූතීන්දුව වෙනුවෙන් පෙනී සිටිමින් නිරන්තරයෙන් අදහස් දැක්වීය. කෙසේ වුවද පසුගියාද පැවති එම රූපවාහිනීසංවාදයේදීඔහු අවධාරණය කර සිටියේ කාබනික පොහොර ආනයන කිරීමට සම්පූර්ණයෙන් විරුද්ධ බවයි. එම සංවාදයේදී ඒ පිළිබඳව ඔහු අදහස් දැක්වූයේ මෙසේය…”කාබනික පොහොර ලංකාවට ගේන එක වැරදි වැඩක්. ඒකට අපි සම්පූර්ණයෙන්ම විරුද්ධයි. ඒක ගෙනාව නැති ප්‍රශ්න ඇති වෙන්න පුළුවන්. ඊට වඩා රසායනික පොහොර හොඳයි. වස විස එකට අපි විරුද්ධයි ඒක වෙනම කාරණයක්. හැබැයි ඒක හින්දා කාබනික පොහොර ලංකාව ගෙනල්ල වැඩේ තවත් අවුල් කරන්න එපා කියලා කියනවා. සමහර ඇමතිවරුත් කියලා තියෙනවා මේ ගැසට් එක ගහන්න බලපෑවේ අපි කියලා. ගැසට් එක ජනාධිපතිතුමා පළකරාට පස්සේ ජනාධිපති කාර්ය සාධක බලකායක් පත් කළා. ඒ මීට මාස හයකට කලින්. අද වෙනකන් මේ කාර්ය සාධක බලකායේ එක රැස්වීමක්වත් තිබ්බේ නෑ. ඒ කාර්ය සාධක බලකාය අහෝසි වෙලා ගියා. එක සැරේම මේක කළා කියන එකේ වරද අපිට පටවන එක වැරදියි.” යනුවෙන් පැවසීය.", "URL": "https://lankatruth.com/si/?p=125208", "Category": "පුවත්", "Parent URL": null}