{"Source": "Lankatruth", "Timestamp": "May 18, 2018", "Headline": "මාධ්‍යවේදී උපාලි තෙන්නකෝන් මහතාට පහරදීමේ සිද්ධියේ දෙවන සැකකරුට වරෙන්තු", "News Content": "ජ්‍යෙෂ්ඨ මාධ්‍යවේදී උපාලි තෙන්නකෝන් මහතාට සහ එම මහතාගේ බිරිඳට පහරදීමේ සිද්ධියට අදාල දෙවන සැකකරු වන යුධ හමුදා මේජර්වරයා අත් අඩංගුවට ගැනීමට ගම්පහ අතිරේක මහේස්ත්‍රාත් ලලිත් කන්නන්ගර මහතා අද(18) වරෙන්තු නිකුත් කරන ලදී. මෙලෙස වරෙන්තු නිකුත් කෙරුනේ සිද්ධිය සම්බන්ධව අධිකරණය මගහැර සිටි බුලත්වත්ත වලව්වේ දිසානායක මුදියන්සේ රාලහාමිලාගේ ප්‍රභාත් සීවලී බණ්ඩාරනායක දිසානායක බුලත්වත්ත නමැති යුද හමුදා මේජර්වරයා අත්අඩංගුවට ගැනීම සඳහාය. නඩුවට අදාල සෙසු සැකකරුවන් වන ප්‍රේම් ආනන්ද උදලාගම, හේමචන්ද්‍ර පෙරේරා, ප්‍රභාත් දුමින්ද වීරරත්න, ඒ එච් ඒ ලසන්ත විමලවීර, එච් එම් නිශාන්ත ජයතිලක සහ එම් ආර් නිශාන්ත කුමාර යන සැකකාර හමුදා සාමාජිකයන් හයදෙනාටද ජූනි මස 20 වැනිදා නැවත අධිකරණයේ පෙනී සිටින ලෙස අධිකරණය නියෝග කර සිටියේය.මෙම හමුදා සාමාජිකයන් සිද්ධියට අදාලව අත්අඩංගුවට ගෙන ඇප මත නිදහස්ව සිටියි. ජ්‍යෙෂ්ඨ මාධවේදී උපාලි තෙන්නකෝන් මහතා සහ ඔහුගේ බිරිඳ 2009 වසරේ ජනවාරි 23 වැනි දින ගම්පහ ඉඹුල්ගොඩ දී ප්‍රහාරයකට ලක්ව තුවාල සිදුකොට තිබුණි.", "URL": "https://lankatruth.com/si/?p=52430", "Category": "පුවත්", "Parent URL": null}