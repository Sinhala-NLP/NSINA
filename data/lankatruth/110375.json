{"Source": "Lankatruth", "Timestamp": "February 11, 2021", "Headline": "කොරෝනා; තවත් පාසලක O/L පන්තියක් වහයි", "News Content": "කොවිඩ් – 19 වෛසරය හේතුවෙන් පලාගල සෞඛ්‍ය වෛද්‍ය නිලධාරී බල ප්‍රදේශයේ විදුහලක 11 වසර පංතිය අද (11) සිට තාවකාලිකව වසා දැමුණු බව පලාගල සෞඛ්‍ය වෛද්‍ය නිලධාරී කාර්යාලය සඳහන් කරයි. ඒ කලුගල උස්සාන ප්‍රදේශයේ පදිංචි පුද්ගලයෙකු කොවිඩ් – 19 අසාදිතයකු ලෙස වර්තාවීමත් එම ආසාධිතයාගේ දරුවකු අදාල විදුහලේ 11 වැනි වසරේ ඉගෙනුම ලැබීමත් හේතුවෙනි. ඔහු දඹුල්ල ආර්ථික මධ්‍යස්ථානයේ ව්‍යාපාරිකයකු බවත් එහිදී සිදුකර තිබූ PCR පරීක්ෂණයකදී එම පුද්ගලයා ආසාධිත බවට හදුනාගෙන ඇති බවත් සෞඛ්‍ය අංශ පවසයි. මේ වනවිට එම පුද්ගලයා ප්‍රතිකාර මධ්‍යස්ථාන වෙත යොමු කිරීඹට පලාගල සෞඛ්‍ය වෛද්‍ය නිලධාරි කාර්යාලය පියවර ගෙන ඇති අතර ඔහුගේ බිරිය දරුවන් හා සහෝදරයා එම බිරියද මවද ඇතුලු පවුල් දෙකක පුද්ගලයින් 09 දෙනෙකු ස්වයං නිරෝධායනයට යොමු කර ඇත. නිරෝධායනයට යොමු කර ඇති එම පිරිස අතර අවුරැදු 71ක මවකද සිටින බව සෞඛ්‍ය අංශ කියයි. එම ආසාධිතයා ඊයේ (10) එම ගම්මානයේ පැවැති අවමංගල්‍යාධාර සමිතියකටද සහභාගී වී ඇති බවට සෞඛ්‍ය අංශ මේ වනවිට අනාවරණය කර ගෙන තිබේ.", "URL": "https://lankatruth.com/si/?p=110375", "Category": "කොවිඩ් -19 (කොරෝනා ) පුවත්", "Parent URL": null}