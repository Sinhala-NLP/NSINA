{"Source": "Lankatruth", "Timestamp": "September 29, 2019", "Headline": "හක්මන පොලීසියේ 4කගේ වැඩ තහනම්", "News Content": "රාජකාරිමය වගකීම් පැහැරහැරීමේ චෝදනාව මත හක්මන පොලිස් ස්ථානයට අනියුක්තව සේවය කළ පොලිස් නිලධාරීන් සිව් දෙනෙකුගේ වැඩ තහනම් කර තිබේ. මාතර කිරින්ද ප්‍රදේශයේ ඇතිවූ සිදුවීම් දෙකකට සම්බන්ධ සැකකරුවන් අත්අඩංගුවට ගැනීමට පියවර නොගැනීම මගින් සිය රාජකාරිමය වගකීම් පැහැර හැර ඇතැයි අදාල පොලිස් නිළධාරීන්ට චෝදනා එල්ලවී ඇත. ඒ අනුව ඔවුන් වැඩ තහනමට ලක්කර අදාල සිදුවීම් සම්බන්ධව වැඩිදුර විමර්ශන සිදුකරන බව පොලීසිය සඳහන් කරයි.", "URL": "https://lankatruth.com/si/?p=81913", "Category": "පුවත්", "Parent URL": null}