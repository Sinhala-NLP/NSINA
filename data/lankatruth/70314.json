{"Source": "Lankatruth", "Timestamp": "March 13, 2019", "Headline": "දකුණු පළාත් විශේෂ විමර්ශන ඒකකයේ අවි ගබඩාව CID ය භාරයට", "News Content": "රත්ගම ව්‍යාපාරිකයන් දෙදෙනෙකු ඝාතනය කිරීම සම්බන්ධව මේ වනවිට චෝදනා එල්ලවී ඇති දකුණු පළාත් ජ්‍යෙෂ්ඨ නියෝජ්‍ය පොලිස්පති විශේෂ විමර්ශන ඒකකයේ නිලධාරීන් පරිහරණය කළ අවි ආයුධ සහිත යකඩ සේප්පුව අපරාධ පරීක්ෂණ දෙපාර්තමේන්තුව යටතට ගෙන ඇත. අවි ආයුධ සහිත සේප්පුව අද(13) අපරාධ පරීක්ෂණ දෙපාර්තමේන්තුවේ නිලධාරීන් විසින් මාතර මූලස්ථාන පොලීසියේ අවි ආයුධ ගබඩාව වෙත ගෙනවිත් ඇත. පසුගිය පෙබරවාරි මස 26 වැනිදා අවි සහිත සේප්පුව මුද්‍රා තැබුණ අතර එම සේප්පුව තුළ ටී 56 වර්ගයේ ගිනි අවි සහ රිවෝල්වර 25ක් ඇතැයි පොලීසිය පවසයි.", "URL": "https://lankatruth.com/si/?p=70314", "Category": "පුවත්", "Parent URL": null}