{"Source": "Lankatruth", "Timestamp": "March 17, 2020", "Headline": "කොරෝනා ආසාදිත රෝගීන් සංඛ්‍යාව 43 දක්වා ඉහළට", "News Content": "අද (17) දිනය තුළ මෙරටින් හමු වූ කොරෝනා ආසාදිත පුද්ගලයින් 15 දෙනෙකු හමුවී තිබේ. ඒ අනුව මේ වනවිට මෙරටින් හමුවූ කොරෝනා ආසාධිතයින්ගේ ගණන 43කි. ඒ අනුව දිනෙන් දින මෙරටින් හමුවන කොරෝනා ආසාදිතයින්ගේ ගණන වර්ධනය වෙමින් තිබේ. චීන ජාතික කාන්තාවක් ශ්‍රී ලංකාවේ පළමු කොරෝනා වෛරස් ආසාධිත රෝගියා ලෙස ජනවාරි 27 වනදා හමුවූ අතර ලංකාවේන් හමුවූ පළමු ශ්‍රී ලාංකිකයා වාර්තා වූයේ මාර්තු 11 වනදාය. ඉන් පසු මාර්තු 14 දින වනවිට කොරෝනා ආසාදිතයින් දස දෙනෙකුද, මාර්තු 15 වනවිට කොරෝනා ආසාදිතයින් 18 දෙනෙකුද, මාර්තු 16 වනවිට කොරෝනා ආසාදිතයින් 28 දෙනෙකුද වාර්තා වූහ. අද වනවිට එය 43 දක්වා වර්ධනය වී ඇත.", "URL": "https://lankatruth.com/si/?p=91140", "Category": "පුවත්", "Parent URL": null}