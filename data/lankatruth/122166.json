{"Source": "Lankatruth", "Timestamp": "August 29, 2021", "Headline": "ඇඳිරිනීතිය දීර්ඝ කලොත් ජීවිත 10,000ක් බේරාගත හැක.", "News Content": "මේ වන විට රට තුල ක්‍රියාත්මක වන ඇඳිරිනිති තත්වය අවම වශයෙන් ඔක්තෝබර් 2 දා දක්වා දීර්ඝ කලහොත් අවම වශයෙන් ජිවිත 10,000 ක් පමණ මරණයෙන් මුදාවා ගත හැකි වනු ඇතැයි ලෝක සෞඛ්‍ය සංවිධානයේ අනුග්‍රහය ලබන වෛද්‍ය විශේෂඥයන් කණ්ඩායම පවසයි.රෝහල් වල ධාරිතාව ඉක්මවා ගොස් ඇති බවත් සෞඛ්‍ය ක්ෂේත්‍රයේ සේවකයන්හට කොරෝනා ආසාදනය විම සීග්‍රයෙන් ඉහළගොස් ඇති බවත් සිය නවතම වාර්තාවෙන් එළිදරව් කර ඇති වෛද්‍ය විශේෂඥයන් කණ්ඩායම, මේ වන විට ශ්‍රී ලංකාව ‘දැඩි අවදානම්’ රටක් ලෙස වර්ගීකරණය කර ඇති නිසා සංචාරක ව්‍යාපාරයටද මෙම තත්වය දැඩි ලෙස බලපානු ඇතැයි ද පවසයි.“ශ්‍රී ලංකාව දැන් ඉන්නේ ‘රතු’ ලැයිස්තුවේ. මේ වන විට ‘කොල’ ලැයිස්තුවේ ඉන්න මහා බි්‍රතාන්‍යයේ දිනකට හමුවන රෝගින් ප්‍රමාණය 950 යි. එළඹෙන ජනවාරි මාසය වන විටදීවත් අප ‘කොළ’ ලැයිස්තුවට ඇතුලත් වීමට නම් අඟුලු දැමීම දීර්ඝ කර රෝගය ආසාදනය වීමේ චක්‍රයන් බිඳදැමිය යුතුමයි.” එම වාර්තාවේ අවධාරණය කරයි.", "URL": "https://lankatruth.com/si/?p=122166", "Category": "කොවිඩ් -19 (කොරෝනා ) පුවත්", "Parent URL": null}