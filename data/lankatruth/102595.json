{"Source": "Lankatruth", "Timestamp": "December 6, 2020", "Headline": "රුහුණ සරසවියේ ඉංජිනේරු පීඨයේ ශිෂ්‍යාවන් දෙදෙනෙකුට කොරෝනා ", "News Content": "ගාල්ල හපුගල පිහිටා ඇති රුහුණු විශ්වවිද්‍යාලයේ ඉංජිනේරු පීඨයේ ශිෂ්‍යාවන් දෙදෙනකුට කොරෝනා වෛරසය ආසාදනය වී ඇති බව පැවසේ. කිසිදු ශිෂ්‍යයකුට විශ්වවිද්‍යාල භූමියෙන් පිටතට යාමට හෝ පිටස්තර පුද්ගලයන්ට ඇතුළට ඒමට ද අවසර ලබා නොදී මෙම පීඨයේ අවසන් වසර දෙකෙහි සිසුන්ගේ අධ්‍යයන කටයුතු යළි ආරම්භ කර තිබේ. කොරෝනා වෛරසය ව්‍යාප්තිය සැලකිල්ලට ගෙන දෙසැම්බර් මස ආරම්භයේදී අධ්‍යයන කටයුතු නැවත ආරම්භ කළ ඉංජිනේරු පීඨය තුළ ඔවුන්ට අවශ්‍ය පහසුකම් සපයා දෙමිනි. සිය නිවෙස් වල සිට නැවත පීඨයට පැමිණි සිසුන්ගේන් තෝරාගත් සිසු සිසුවියන් පිරිසකට PCR පරීක්ෂණ සිදුකර තිබෙන අතර මෙම සිසුවියන් දෙන්නාට කොරෝනා ආසාදිත බව එහිදී තහවුරු විය. සියඹලාපේ සහ මතුගම ප්‍රදේශවල පදිංචිකාරියන් වන ඔවුන්ගේ ආශ්‍රිත පිරිස් නිරෝධායනයට යොමු කිරිමට කටයුතු කර තිබේ.", "URL": "https://lankatruth.com/si/?p=102595", "Category": "කොවිඩ් -19 (කොරෝනා ) පුවත්", "Parent URL": null}