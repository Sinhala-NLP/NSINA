{"Source": "Lankatruth", "Timestamp": "January 4, 2022", "Headline": "පාට මාරුවට එරෙහිව වෑගපිටිය අධිකරණය යෑමේ සූදානමක්", "News Content": "ලාෆ් ගෑස් සමාගමේ කහ පැහැති සිලින්ඩර ලිත්‍රෝ සමාගමේ නියෝජිතයින් විසින් කුමන්ත්‍රණකාරීලෙස වෙනස් කරමින් ඇතැයි ලාෆ් ගෑස් සමාගමේ සභාපති ඩබ්ලිව්.කේ.එච්. වෑගපිටිය පවසයි. ලිත්‍රෝ සමාගමේ නියෝජිතයින් සංවිධානාත්මකව මෙම ක්‍රියාව සිදු කරමින් ඇති බවත් ඒ සම්බන්ධයෙන් මේ වනවිට පොලිස්පතිතුමාට පැමිණිලි කර ඇති බවද ඉදිරියේ දී අධිකරණය හමුවට යන බවද ඔහු පවසයි. සිය සමාගමට ගෑස් සැපයීම අඛණ්ඩව සිදු කිරීමට නොහැකි වීඇත්තේ ණයවර ලිපි සදහා ඩොලර් ලබා නොදිම නිසා බව පවසයි. ආණ්ඩුව විසින් ඒ සඳහා අවශ්‍ය ප්‍රමාණවත් ඩොලර් ලබාදෙන්නේ නම් ඉතා ඉක්මනින් තත්වය විසඳා ලිය හැකි බවද මේ පිළිබඳව මාධ්‍ය වෙත අදහස් දක්වමින් ඔහු පවසා තිබේ.", "URL": "https://lankatruth.com/si/?p=127539", "Category": "පුවත්", "Parent URL": null}