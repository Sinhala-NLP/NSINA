{"Source": "Lankatruth", "Timestamp": "August 6, 2022", "Headline": "ගිනි ගත් නැවේ වන්දි ඩොලර් මිලියන සිය ගණනකට මොනවද වුණේ..?", "News Content": "කොළඹ වරාය ආසන්නයේදී ගිනි ගෙන විනාශ වූ රසායන ද්‍රව්‍ය පටවා තිබූ එක්ස්ප්‍රස් පර්ල් නෞකාවෙන් අයකර ගත යුතුව තිබුණු ඩොලර් මිලියන 780ක වන්දිවලින් ඩොලර් මිලියන 100කට ආසන්න මුදලක් ගෝඨාභය පාලන සමයේදී ලබා ගෙන ඇති බවට අනාවරණය වේ.  වෙරළ සංරක්ෂණ දෙපාර්තමේන්තුව තවත් විශේෂඥ ආයතන කිහිපයක් සමඟ එක් වී සකස් කළ වන්දි වාර්තාව මුලුමනින්ම යට ගසා ඇති බවත් අදාළ වන්දිවලින් ඩොලර් මිලියන 100කට වැඩි මූලික ගෙවීමක් ලැබුණු බවටත් ඇතැම් මූලාශවලින් හෙළිවී තිබේ.  රට තුළ ඇති වූ ආර්ථික හා දේශපාලන බිඳ වැටීම හමුවේ මෙම වන්දි ලබා ගැනීම පිළිබඳව අවධානය මුලුමනින්ම ගිලිහී ඇති පසුබිමක ඩොලර් මිලියන 100කට වැඩි වන්දි ලැබීමක් සම්බන්ධයෙන් මෙම තොරතුරු හෙළිවී ඇත.", "URL": "https://lankatruth.com/si/?p=137920", "Category": "පුවත්", "Parent URL": null}