{"Source": "Lankatruth", "Timestamp": "July 21, 2018", "Headline": "වහා වැටුප් වැඩිකරනු ! – රාජ්‍ය සේවකයෝ කුරුණෑගලදී විරෝධතාවයේ", "News Content": "ජීවන වියදමට සරිලන ලෙස වැටුප් වැඩිකරනු !, අහිමි කළ රාජ්‍ය සේවක විශ‍්‍රාම වැටුප යළි ලබාදෙනු !, EPF අරමුදල වනසන ADB – USA ධවල පත‍්‍රිකා වහා හකුලාගනු!, රාජ්‍ය දේපල විකිණීම වහා නවත්වනු! ආදී සටන් පාඨ සහිතව ජාතික වෘත්තීය සමිති මධ්‍යස්ථානය කුරුණෑගලදී ඊයේ (20) විරෝධාතවයක් පැවැත්විණි. ඉහත ඉල්ලීම් ඉල්ලා ජාතික වෘත්තීය සමිති මධ්‍යස්ථානය මේ වනවිට අරගලයක් අරඹා ඇති අතර එයට සමගාමී ලෙස මෙම විරෝධතා ව්‍යාපාරය පැවැත්විණි. මෙම විරෝධතා රටපුරාම සිදු කරන බවත් වැඩ බිම් ආශ්‍රිතවද විරෝධතා ක්‍රියාත්මක කරන බවත් ජතික වෘත්තීය සමිති මධ්‍යස්ථානයේ සභාපති කේ.ඩී ලාල්කාන්ත මහතා පැවසීය.", "URL": "https://lankatruth.com/si/?p=56484", "Category": "පුවත්", "Parent URL": null}