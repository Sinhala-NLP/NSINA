{"Source": "Lankatruth", "Timestamp": "March 25, 2020", "Headline": "කොරෝනා ආසාදිත ලාංකිකයෙක් ඉතාලියේදී මිය යයි", "News Content": "කෙරෝනා හෙවත් කොවිඩ් 19 වෛරසය ආසාදනය වීමෙන් ඉතාලියේ වෙසෙන ශ්‍රී ලාංකිකයෙකු ජීවිතක්ෂයට පත්ව ඇතැයි වාර්තා වේ. කොරෝනා වයිරසය ආසාදනය වු මෙම ලාංකිකයා මෙසීනා නගරයේ පිහිටි ක්‍රිස්ටෝ රේ නැමැති සාත්තු නිවාසයේ ප්‍රතිකාර ලබමින් සිටියදී පෙරේදා (24) එම සාත්තු නිවාසයේ දී ජීවිතක්ෂයට පත්ව අති අතර ඒ වනවිට ඔහු 70 හැවිරිදි වියේ පසු වී තිබේ. ඒ අනුව එම වයිරසයට ගොදුරුව ප්‍රතිකාර ලබමින් සිටියදී මරණයට පත් වූ පත් වූ මුල්ම ලාංකිකයාද ඔහු ය. මෙම ලාංකිකයා මෙසීනා ප්‍රදේශයේ කලක පටන් ජීවත් වන අයෙකු වන අතර මෙම මරණය එම ප්‍රදේශයේ සිදු වූ දෙවැනි කොරෝනා මරණය යැයිද පැවසේ. වයිරසය හේතුවෙන් එම ලාංකිකයා මෙලෙස ජීවිතක්ෂයට පත්ව ඇත්තේ දැඩි ශ්වසන අපහසුතා පෙන්වීමත් සමග ඉතාලි වෛද්‍යවරුන් ඔහුව හදිසි ප්‍රතිකාර සදහා ⁣වෙනත් රෝහලකට මාරු කිරීමට නියමිත සිටියදී ය.", "URL": "https://lankatruth.com/si/?p=91589", "Category": "පුවත්", "Parent URL": null}