{"Source": "Lankatruth", "Timestamp": "March 23, 2019", "Headline": "ආතති සමනය කරමින් අභියාචනාධිකරණ සභාපති විනිසුරු ධුරය කෝදාගොඩට", "News Content": "අභියාචනාධිකරණ සභාපති විනිසුරු ලෙස අතිරේක සොලිසිටර් ජනරාල් යසන්ත කෝදාගොඩ මහතා පත්කර ඇත. ජනාධිපති මෛත්‍රිපාල සිරිසේන මහතා විසින් අදාල ධුරය සඳහා කෝදාගොඩ මහතා නම්කර යවා තිබූ අතර ව්‍යවස්ථා සභාව එය පිළිගෙන තිබේ. ජනාධිපතිවරයා විසින් මීට ඉහත අවස්ථා 14ක දී පුද්ගලයන් යෝජනා කර තිබූ නමුත් ව්‍යවස්ථා සභාව ඒවා ප්‍රතික්ෂේප කර තිබිණි. මේ හේතුවෙන් ව්‍යවස්ථා සභාව ජනාධිපතිවරයා සහ එජනිස මන්ත්‍රීවරුන් වන මහින්ද රාජපක්ෂ, එස්.බී.දිසානායක සහ උදය ගම්මන්පිල යන අයගේ විවේචනයට ලක්විය. ව්‍යවස්ථා සභාව කියා සිටියේ ප්‍රතික්ෂේප කල නම් ජනාධිපතිවරයා විසින් නැවත නැවත ඉදිරිපත් කිරීම නිසා ඒවා ප්‍රතික්ෂේප කිරීමට සිදුවූ බවත් ප්‍රතික්ෂේප කර ඇති නම් සංඛ්‍යාව 4ක් පමණක් බවත්ය. ජනාධිපතිවරයා සිය හිතවතියක වන දීපාලි විජේසුන්දර විනිසුරුවරියට අදාල ධුරය ලබාදීම සඳහා අවස්ථා ගණනාවකදී එම නම ඉදිරිපත් කර තිබූ බව ද වාර්තා වේ. කෙසේ වෙතත් මේ වනවිට ව්‍යවස්තා සභාව කෝදාගොඩ මහතා අභියාචනධිකරණ සභාපති විනිසුරු ධුරය සඳහා පිළිගැනීමත් සමඟ ජනාධිපතිවරයා ඇතුළු පිරිසක් සහ ව්‍යවස්ථා සභාව අතර ඇති ආතති තත්වය සමනය වනු ඇතැයි විචාරකයෝ පවසති.", "URL": "https://lankatruth.com/si/?p=70937", "Category": "පුවත්", "Parent URL": null}