{"Source": "Lankatruth", "Timestamp": "November 28, 2011", "Headline": "එජාපයේ විරෝධතාවයට අපි නෑ – ප්‍රජාතන්ත්‍රවාදී පක්ෂය", "News Content": "එක්සත් ජාතික පක්ෂය විසින් හෙට සංවිධානය කරනු ලබන විරෝධතාවට තම පක්ෂය සහභාගී නොවන බව ප්‍රජාතන්ත්‍රවාදී පක්ෂයනිවේදනයක් නිකුත් කරමින් කියා සිටියි. තම පක්ෂය පක්ෂ ගණනාවකින් සමන්විත ප්‍රජාතන්ත්‍රවාදී ජාතික සන්ධානයේ කොටස්කරුවකු බැවින් කිසියම් පක්ෂයක් එම පක්ෂයනමින් සංවිධානය කරනු ලබන විරෝධතාවකට සහභාගී විය නොහැකි බව එම නිවේදනයේ දැක්වේ. හිටපු හමුදාපති සරත් ෆොන්සේකා මහතා නිදහස් කර ගැනීම ඇතුළු කරුණු කිහිපයක් මුල්කර ගනිමින් මෙම විරෝධතාවය හෙටපැවැත්වීමට නියමිතය. කෙසේ වෙතත් ප්‍රජාතන්ත්‍රවාදී පක්ෂය පෙන්වාදෙන්නේ තම පක්ෂයේ ප්‍රතිපත්ති හදිසියේ මේ සම්බන්ධයෙන් වෙනස්කළ නොහැකි බවයි. එබැවින්, අනෝමා ෆොන්සේකා මහත්මිය සහ සියලු පාර්ලිමේන්තු මන්ත්‍රීවරුන්ට මේ හේතු මත එක්සත් ජාතික පක්ෂයේ විරෝධතාව්‍යාපාරයට සහභාගි විය නොහැකි බවද එම පක්ෂය මහජනතාවට දැණුම් දී සිටී. ටිරාන් අලස්, අර්ජුන රණතුංග, ජයන්ත කැටගොඩ යන පාර්ලිමේන්තු මන්ත්‍රී වරුන් ජෙනරාල් සරත් ‍ෆොන්සේකා මහතාගේනායකත්වයෙන් යුත් ප්‍රජාතන්තුවාදී පක්ෂය නියෝජනය කරමින් පාර්ලිමේනතුවට තේරිපත්වූ මන්ත්‍රීවරුන් වෙති.", "URL": "https://lankatruth.com/si/?p=369", "Category": "පුවත්", "Parent URL": null}