{"Source": "Lankatruth", "Timestamp": "December 13, 2019", "Headline": "රනිල්ගෙන් සජිත්ට තවත් අභියෝගයක්", "News Content": "ඉදිරි මහා මැතිවරණයේ දී එක්සත් ජාතික පෙරමුණ ජයග‍්‍රහණය කළහොත්, එහි අග‍්‍රාමාත්‍යවරයා බවට පත් වීමට නම්, සජිත් පේ‍්‍රමදාස විසින් සිය දිස්ති‍්‍රක්කය ජයග‍්‍රහණය කළ යුතු බවට යෝජනාවක් ඉදිරිපත්ව ඇතැයි වාර්තා වේ. එසේ ජයග‍්‍රහණය කළ නොහැකි වුවහොත්, විපක්ෂනායකකම සම්බන්ධයෙන් ද තීරණයක් ගැනීමට සිදු වනු ඇතැයි එජාප අභ්‍යන්තර ආරංචිමාර්ග වාර්තා කරයි. කෙසේ වෙතත්, මේ වන විට එක්සත් ජාතික පක්ෂය තුළ පවතින සජිත් – රනිල් සීතල යුද්ධය මහා මැතිවරණයත් සමඟ තවත් තීව‍්‍ර වනු ඇතැයි ද වාර්තා වේ. එක්සත් ජාතික පක්ෂයට සම්බන්ධ විශ්වවිද්‍යාල ආචාර්වරුන් පිරිසක් ඉදිරි පාර්ලිමේන්තුවේ දී විපක්ෂ නායක විය යුත්තේ රනිල් වික‍්‍රමසිංහ බවට යෝජනා කර ඇත. ඉදිරි මහා මැතිවරණය ජය ගතහොත් පාර්ලිමේන්තුවේ අගමැති විය යුත්තේ ද රනිල් වික‍්‍රමසිංහ බව ද ඔවුන් වැඩිදුරටත් පවසා ඇත. එක්සත් ජාතික පක්ෂ අභ්‍යන්තර ආරංචිමාර්ගවලින් පැවසෙන්නේ සජිත් පේ‍්‍රමදාස දේශපාලන වශයෙන් හුදකලා කිරීමට මේ වන විට වැඩපිළිවෙළක් කි‍්‍රයාත්මක වෙමින් පවතින බවයි. එස්. කේ. ගමගේ – ලංකා ඉරිදා සංග්‍රහය", "URL": "https://lankatruth.com/si/?p=87227", "Category": "පුවත්", "Parent URL": null}