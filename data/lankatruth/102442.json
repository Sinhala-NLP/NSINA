{"Source": "Lankatruth", "Timestamp": "December 4, 2020", "Headline": "බැසිල්ට මිදි තිත්ත වෙයිද ?", "News Content": "පාර්ලිමේන්තු මන්ත්‍රීවරුන් පිරිසක් බැසිල් රාජපක්ෂ මහතාට මන්ත්‍රීධූරයක් ලබා දෙන ලෙස ජනාධිපතිවරයාගෙන් සහ අගමැතිවරයාගෙන් ලිඛිතව ඉල්ලා තිබුණද මේ දක්වා එය නොලැබීම නිසා බැසිල් රාජපක්ෂ මහතා කණස්සල්ලට පත්ව සිටින බව ඔහුගේ ප්‍රකාශ අනුව පැහැදිලි වී තිබේ. එහෙත් මේ දක්වා ජනාධිපතිවරයා හෝ අගමැතිවරයා බැසිල් රාජපක්ෂ මහතාට පාර්ලිමේන්තු මන්ත්‍රී ධූරයක් ලබා ගන්නා මෙන් ඉල්ලීමක් නොකළ නිසා ඔහු මෙසේ කණස්සල්ලට පත්ව ඇති බව ආණ්ඩුවේ අභ්‍යන්තර තොරතුරුවලින් හෙළිවේ. ජනාධිපතිවරයා හෝ අගමැතිවරයා බැසිල් රාජපක්ෂ මහතාගෙන ඉල්ලීමක් කරන පළමු මොහොතේ පාර්ලිමේන්තුවට යාමේ සූදානමෙන් පසුවන බවත් ඒ වෙනුවෙන් ඔහුගේ සමීපතම මන්ත්‍රීවරුන් හරහා ජනාධිපතිවරයා වෙත ලිඛිතව ඉල්ලීම් කරන බවත් හෙළිවේ. කෙසේ වෙතත් ආණ්ඩුවේ ප්‍රබල ඇමතිවරුන් රැසක් බැසිල් රාජපක්ෂ මහතා පාර්ලිමේන්තුවට පැමිණීම සම්බන්ධයෙන් දැඩි විරෝධයක් පළකරන බව අනාවරණය වේ. ඔවුන් පෙර කීලේඛණයට අත්සන් තැබීම පවා ප්‍රතික්ෂේප කර ඇත. මෙම පසුබිම තුළ තමාට හදිසියේ පාර්ලිමේන්තුවට පැමිණීමේ අවශ්‍යතාවක් නොමැති බව හිටපු අමාත්‍ය බැසිල් රාජපක්‍ෂ තමාට පැවසුවේ යැයි ජනාධිපති ගෝඨාභය රාජපක්‍ෂ මහතා හමුවීමට ගිය මන්ත්‍රීවරුන් පිරිසකට ඔහු ප්‍රකාශ කර ඇතැයි වාර්තා වේ. බැසිල් රාජපක්ෂ මහතා ආර්ථික සංවර්ධන අමාත්‍යවරයා වශයෙන් සිටි සමයේ සමෘද්ධි සංවර්ධන දෙපාර්තමේන්තුවේ වෘත්තීය සමිති නායකයකු වූජගත් කුමාර මන්ත්‍රීවරයා ජනාධිපතිවරයා හමුවේ මන්ත්‍රීවරුන්ගේ ලිඛිත ඉල්ලීම භාරදී ඇති බවටද වාර්තා වේ.", "URL": "https://lankatruth.com/si/?p=102442", "Category": "පුවත්", "Parent URL": null}