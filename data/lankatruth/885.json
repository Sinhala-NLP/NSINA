{"Source": "Lankatruth", "Timestamp": "January 13, 2012", "Headline": "කොළඹ නොමි‍ලේ ජලය ඉවතට", "News Content": "කොළඹ නගරයේ තැන තැන ඉදිකර තිබූ ජලකරාම සියල්ල ඉවත් කරීමට ජාතික ජල සම්පාදන හා ජලපවාහන මණ්ඩලය පියවරගෙන ඇත. කොළඹ නගරයට යන එන මගී ජනතාවගේ ජල පිපාසාව සංහිදුවාගැනීම සදහා මෙම ජලකරාම සවිකර තිබූ අතර කොළඹ නගරයේ පමණක් පොදු ජල කරාම දහසකට වැඩි ප්‍රමාණයක් තිබූ බවත් වතු ආශ්‍රිතව පැවති එවැනි පොදු ජල කරාම 500ක් පමණ මේ වනවිටත් ඉවත් කොට ඇති බව ජාතික ජල සම්පාදන හා ජලාපවාහන මණ්ඩලයේ සභාපති කරුණාසේන හෙට්ටිආරච්චි මහතා පවසයි. මින් පීඩාවට පත්වන නිවාස හිමියන්ගේ නිවෙස් සදහා ජලය ලබාදෙන බව පැවසුවත් කොළඹ නගරයට යන එන මගී ජනතාව මහත් අපහසුතාවයකට පත්වන බව ජනතා මතයවී ඇත.", "URL": "https://lankatruth.com/si/?p=885", "Category": "පුවත්", "Parent URL": null}