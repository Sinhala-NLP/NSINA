{"Source": "Lankatruth", "Timestamp": "December 2, 2022", "Headline": "රනිල්ගෙන් තවත් ෆොක්ස්වැගන් ව්‍යාපෘතියක්", "News Content": "මෙරට තුළ ෆොක්ස්වැගන් වාහන නිෂ්පාදනය කිරීමේ කර්මාන්ත ශාලාවක් ආරම්භ කරන බව 2015 -2019 අගමැතිව සිටි රනිල් වික්‍රමසිංහ සිදුකළ ප්‍රකාශයට සමාන නව ව්‍යාපෘතියක් පිළිබඳව පාර්ලිමේන්තුවේදී ප්‍රකාශ කර තිබේ.  අද (02) දිනමිණ පුවත්පතේ ප්‍රධාන ප්‍රවෘතියෙන් මේ පිළිබඳ ප්‍රචාරය ලබා දී තිබේ. “ශ්‍රී ලංකාව ආසියාවේ අධ්‍යාපන කේන්ද්‍රස්ථානය බවට පත් කළ හැකියි – විදෙස් සිසුන් ගෙන්වාගෙන වසරකට ඩොලර් බිලියන 10ක් උපයන්න පුලුවන්“ යනුවෙන් අදාළ සිරස්තලය යොදා තිබේ. මහින්ද රාජපක්ෂ පාලන සමයේ මෙරට ආර්ථිකය පංච කේන්ද්‍රීය ස්ථානයක් බවට පත් කරන්නේ යැයි කර තිබූ ප්‍රකාශය අනුව යමින් රනිල් වික්‍රමසිංහ අධ්‍යාපන කේන්ද්‍රස්ථානයක් ඇතිකරන බව ප්‍රකාශ කර තිබේ.  ෆොක්ස්වැගන් කර්මාන්ත ශාලාව ආරම්භ කිරීමට බව ප්‍රකාශ කරමින් කුලියාපිටිය ප්‍රදේශයේ පොල් ඉඩමක අක්කර සිය ගණනක් ඩෝසර් යොදා විනාශ කරනු ලැබීය. ඒ ආකාරයෙන් ම ආසියාවේ අධ්‍යාපන කේන්ද්‍රය ද ඇතිකරන බව පවසමින් ඩොලර් බිලියන 10ක විදේශ ආදායමක් පෙන්වා මෙරට පවතින නිදහස් අධ්‍යාපන අවස්ථා පවා පෞද්ගලීකරණය කිරීමට රනිල් වික්‍රමසිංහ උත්සාහ කරන බව මෙම ප්‍රකාශයෙන් පැහැදිලි වේ.", "URL": "https://lankatruth.com/si/?p=142581", "Category": "පුවත්", "Parent URL": null}