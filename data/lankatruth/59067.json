{"Source": "Lankatruth", "Timestamp": "September 10, 2018", "Headline": "රාජ්‍ය මුදල් අවභාවිතා නඩුවට ගෝඨාභය විශේෂ මහාධිකරණය හමුවට", "News Content": "නාගරික සංවර්ධන අධිකාරියට අයත් රුපියල් මිලියන 49කට ආසන්න මුදලක් අවභාවිතා කරමින් ඩී.ඒ රාජපක්ෂ කෞතුකාගාරය ඉදිකිරීම සම්බන්ධයෙන් වන නඩුවේ සාක්ෂි ලබා දීම සඳහා හිටපු ආරක්ෂක ලේකම් ගෝඨාභය රාජපක්ෂ මහතා අද (10) විශේෂ මහාධිකරණය හමුවේ පෙණී සිටීම සඳහා පැමිණ තිබේ. අදාළ චෝදනාව සම්බන්ධයෙන් නීතිපතිවරයා විසින් හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු පුද්ගලයින් 07 දෙනෙකුට එරෙහිව විශේෂ ත්‍රිපුද්ගල මහාධිකරණය හමුවේ නඩු පවරනු ලැබීය. ඒ අනුව විත්තිකරුවන්ට අද දිනයේදී ත්‍රිපුද්ගල විශේෂ මහාධිකරණය හමුවේ පෙනී සිටින ලෙස පසුගිය 27 වනදා අධිකරණය නියෝග කර තිබිණි. කෙසේ නමුත් ගොඨාභය රාජපක්ෂ මහතා පසුගියදා මාධ්‍ය වෙත ප්‍රකාශ කළේ තමන් විසින් එලෙස අවභාවිතා කළ රුපියල් මිලියන 49ක මුදල මේ වනවිට නාගරික සංවර්ධන අධිකාරිය වෙත ගෙවූ බවයි.", "URL": "https://lankatruth.com/si/?p=59067", "Category": "පුවත්", "Parent URL": null}