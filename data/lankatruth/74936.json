{"Source": "Lankatruth", "Timestamp": "June 1, 2019", "Headline": "රතන හිමිගේ උපවාසයට වියාලෙන්ද්‍රන් එක්වෙයි", "News Content": "පූජ්‍ය අතුරලියේ රතන හිමියන්ගේ උපවාසයට සහය පලකරමින් දෙමල ජාතික සන්ධානයේ මඩකලපුව දිස්ත්‍රික් පාර්ලිමේන්තු මන්ත්‍රී එස්.වියාලේන්ද්‍රන් ඇතුළු පිරිසක් අද(01) මඩකලපුවේදී සංකේත උපවාසයක් ආරම්භ කළෝ ය. අමාත්‍ය රිෂාඩ් බදියුදීන්, ආණ්ඩුකාරවරුන් වන අසාද් සාලි සහ එම්. එල්. ඒ. එම්. හිස්බුල්ලා යන මහත්වරුන් ඔවුන්ගේ තනතුරුවලින් ඉවත් කරන්නැයි ඉල්ලමින් අතුරලියේ රතනහිමියෝ මහනුවර ශ්‍රී දළදා මාලිගාව අසළ ඊයේ උපවාසයක් ආරම්භ කළ අතර ඊට සහය පලකරමින් එස්. වියාලේන්ද්‍රන් ඇතුළු පිරිසක් මඩකලපුවේ සංඛේත උපවාසයක් ආරම්භ කළහ. ඔවුන් සඳහන් කර සිටියේ ඉහත දේශපාලනඥයන් ත්‍රස්තවාදය සඳහා සහය දක්වා ඇති බවත් ඔවුන් තනතුරුවලින් ඉවත් විය යුතු බවත්ය. එසේ නොවන්නේ නම් තමන් මාරාන්තික උපවාසයකට අවතීර්ණ වන බව වියාලේන්ද්‍රන් මහතා පැවසිය.", "URL": "https://lankatruth.com/si/?p=74936", "Category": "පුවත්", "Parent URL": null}