{"Source": "Lankatruth", "Timestamp": "April 13, 2019", "Headline": "ලාංකිකයින් සිව් දෙනෙක් ලූටන් ගුවන් තොටේදී අත්අඩංගුවට", "News Content": "ලන්ඩනයේ ලූටන් ගුවන් තොටුපලේදී එරට තහනම් සංවිධානයක සාමාජිකයින් බව පැවසෙන ශ්‍රී ලාංකිකයින් සිව් දෙනෙකු මෙට්‍රොපොලිටන් පොලීසිය විසින් අත්අඩංගුවට ගෙන ඇතැයි වාර්තා වේ. විදෙස් වාර්තා සදහන් කරන්නේ එරට ත්‍රස්ත පනතේ 11 වන වගන්තියට අනුව මෙම ශ්‍රී ලාංකිකයින් සිව් දෙනා අත්අඩංගුවට ගෙන ඇති බවය. ඔවුන් සිව් දෙනා පසුගිය 10 වන දින පස්වරුවේ ලූටන් ගුවන් තොටුපල වෙත පැමිණ ඇති බව සඳහන් වේ. මෙම ශ්‍රී ලාංකිකයින් සිව් දෙනා අත්අඩංගුවට ගෙන ඇත්තේ පසුගිය 11 වනදා ඔවුන් ගුවන් තොටුපලේ රැදී සිටියදී සිටින බවට පොලීසියට ලද තොරතුරු මතය. අත්අඩංගුවට ගත් මෙම ශ්‍රි ලාංකිකයින් සිව් දෙනා බේට්පෙෂර් පොලිසියේ රඳවාගෙන වැඩිදුර විමර්ශන සිදු කරන බව විදෙස් වාර්තා සඳහන් කරයි.", "URL": "https://lankatruth.com/si/?p=72127", "Category": "පුවත්", "Parent URL": null}