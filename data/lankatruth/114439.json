{"Source": "Lankatruth", "Timestamp": "April 6, 2021", "Headline": "ලාංකික විදේශගත ශ්‍රමිකයන් ගැන “එතෙර අපි” ජාත්‍යන්තර සංක්‍රමණික සංවිධානයට කියයි", "News Content": "වසරකට ඇමෙරිකානු ඩොලර් බිලියන 07කට අධික විදේශ විනිමය ප්‍රමාණයක් ශ්‍රී ලංකාවට සම්ප්‍රේෂණය කරන ශ්‍රී ලාංකික විදේශගත ශ්‍රමිකයන් කොවිඩ් – 19 වසංගත තත්වයන් යටතේ පත්වී ඇති අපහසුව පිළිබදව ඉතාම අඩු සැලකිල්ලක් දක්වන ශ්‍රී ලංකා රජයට මානුෂිය ආකාරයට ක්‍රියා කිරීමට බලකිරීම සඳහා කටාර්හි රැකියා නියුතු ශ්‍රමිකයන් රාශියකගේ අත්සනින් යුතු පෙත්සමක් එක්සත් ජාතීන්ගේ සංවිධානයේ අනු කමිටුවක් වන ජාත්‍යන්තර සංක්‍රමණික සංවිධානයේ දෝහා කටාර් කාර්යාලය වෙත එතර අපි සංවිධානය විසින් භාරදී තිබේ. මෙම පෙත්සම භාරදීම සිදු කර ඇත්තේ කටාර් රජයේ දෝහා අගනුවර පිහිටි ජාත්‍යන්තර සංක්‍රමණික සංවිධානයේ කාර්‍යාලයේදී අප්‍රේල් 04 වන දාය. ඒ සඳහා එතෙර අපි සංවිධානයේ කටාර් ශාඛාවේ සභාපති අරුණ රුවන් කුමාර මහතා ඇතුළු එම සංවිධානයේ නියෝජිත පිරිසක් සහභාගී වී ඇත.", "URL": "https://lankatruth.com/si/?p=114439", "Category": "පුවත්", "Parent URL": null}