{"Source": "Lankatruth", "Timestamp": "March 23, 2012", "Headline": "මැතිසබේ විරෝධතාව ආණ්ඩුවේ කොටසක්ම වර්ජනය කරලා", "News Content": "ජිනීවා මානව හිමිකම් කවුන්සලය ඡන්ද විමසීම පැවති ඊයේ (22) දින ශ්‍රී ලංකා පාර්ලිමේන්තුව ඉදිරිපිටදී ආණ්ඩු පක්ෂය විසින් සංවිධානය කරන ලද විරෝධතා ව්‍යාපාරය ආණ්ඩුවේ පාර්ෂව කරුවන් කිහිප දෙනෙක් විසින් වර්ජනය කර ඇති බව වාර්තා වේ. විමල් වීරවංශ, චම්පික රණවක හා රාවුෆ් හකීම් යන අමාත්‍යවරුන් මෙසේ මෙම උද්ඝෝෂණය වර්ජනය කොට තිබේ. විශේෂයෙන් ඇමරිකානු භාණ්ඩ වර්ජනය කළ යුතු බව කී විමල් වීරවංශ ඇමතිවරයාගේ ප්‍රකාශයක් ආණ්ඩු පක්ෂයේම ඩිලාන් පෙරේරා අමාත්‍යවරයා විසින් හාස්‍යට ලක් කර තිබිනි. එය ඩිලාන් අමාත්‍යවරයාගේම අදහසක් නොව ආණ්ඩුවේම ඉහල තැන්වල සිට අනුබල ඇතිව කියවුණු ප්‍රකාශයක් බවද කියැවේ. ආණ්ඩුවට විරුද්ධව ඡන්ද නොලැබී යාමට ආණ්ඩුවේම ඇතැම් ඇමතිවරුන්ගේ ප්‍රකාශ හා උද්ඝෝෂණ හේතු වූ බව මතයක් ආණ්ඩුව තුලම වර්ධනය වෙමින් තිබේ.", "URL": "https://lankatruth.com/si/?p=1855", "Category": "පුවත්", "Parent URL": null}