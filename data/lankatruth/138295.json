{"Source": "Lankatruth", "Timestamp": "August 20, 2022", "Headline": "එකෙක් හිරකරණකොට ලක්ෂයක් නැගිටිනවා… විමල් කැටපේ ආරච්චි", "News Content": "එකෙක් හිරකරණකොට ලක්ෂයක් නැගිටින බව රනිල් රාජපක්ෂලා දැනගතයුතු බව ජාතික ජන බලවේගයේ කොළඹ දිස්ත්‍රික් විධායක සභික විමල් කැටපේ ආරච්චි අවධාරණය කරයි. ඔහු මේ බව පැවසූවේ පාර්ලිමේන්තුව විසුරුවන ලෙසත් නව ජනවරමකට ඉඩදෙන ලෙසත් ආණ්ඩුවට බල කරමින් අරගලයේ ජන බලය නමින් ජාතික ජන බලවේගය මේ වනවිට නුගේගොඩ ආනන්ද සමරකෝන් එළිමහන් රංගභූමියේදී ආරම්භ කර ඇති විරෝධතා ජන රැලියට අමතමිණි. “අපි මේ මර්දනය දියත් කරන බටලන්දේ කුප්‍රකට ඉතිහාසයක් තියෙන රනිල්න් වික්‍රමසිංහට ඒ වගේම රනිල් වික්‍රමසිංහලේ කෝට්එකට මුවාවෙලා ඉන්න රාජපක්ෂ රෙජීමයේ කටු කන මස් කන සියලු වර්ගයේ උදවියට කියනවා උඹලගේ මර්දනය බයනැති මිනිස්සු ටික ඇවිල්ලා ඉන්නේ, ඊලඟ සුනාමිය එන්නේ මෙතනින් බව දැනගනින්ලා. ඊලඟ සුනාමිය පටන්ගන්න රල තමයි නුගේගොඩට ගහල තියෙන්නේ. දැන් වසන්තලාව හිරගත කරනවා. එරංගලා පස්සේ පන්නනවා. අපේ තව සහෝදරවරු හිරගතකරනවා. විවිධ අනපනත් ගෙනල්ලා අපිව මර්දනය කරන්න හදනවා. අපි කියනවා මහත්වරුනී, හිරකරණකොට එකෙක් ලක්ෂයක් නැගිටිනවා. ඒ හින්දා මර්දනයට අපි බය නැහැ. මර්දනයට මුහුණදෙන්න සාමකාමී, නිර්පචණ්ඩ එහෙත් ප්‍රවේගකාරී ප්‍රවේශයන්ට යන්න අපි සූදානම්…” යැයිද ඔහු එහිදී පැවසීය.", "URL": "https://lankatruth.com/si/?p=138295", "Category": "පුවත්", "Parent URL": null}