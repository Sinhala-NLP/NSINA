{"Source": "Lankatruth", "Timestamp": "June 14, 2018", "Headline": "16 කණ්ඩායම පිළිගැනීමට සූදානම් නැහැ – බැසිල් රාජපක්ෂ", "News Content": "ශ්‍රි ලංකා නිදහස් පක්ෂයෙන් ඉවත්වූ 16 කණ්ඩායම සමඟ තමන් කිසිඳු සාකච්ඡාවක් නොපැවැත්වූ බවත් එවැනි කණ්ඩායම් පිළිගැනීමට තමන් සූදානම් නොමැති බවත් බැසිල් රජපක්ෂ මහතා පවසයි. දෙපැත්තක කකුල් තියාගෙන සිටින පුද්ගලයින් පිළිබඳ ජනතාව ඉදිරියේදී තීරණයක් ගනු ඇති බවට බැසිල් රාජපක්ෂ මහතා 16 කන්ඩායමට අනතුරු ඇඟවීමක් ද කළේ ය. බැසිල් රාජපක්ෂ මහතා මේ බව ප්‍රකාශ කර සිටියේ අද(14) කොළඹ පැවති උත්සවයකින් අනතුරුව මාධ්‍ය වෙත අදහස් දක්වමිනි. එම මහතා වැඩි දුරටත් ප්‍රකාශ කළේ 2020 අපේක්ෂකයා තීරණය කිරීම හිටපු ජනාධිපති මහින්ද රාජපක්ෂ මහතා සතු බවත් ඔහු ඉදිරිපත් කරන අපේක්ෂකයෙකු ජනාධිපතිවරනය සඳහා ඉදිරිපත් කරන බවත්ය.", "URL": "https://lankatruth.com/si/?p=54365", "Category": "පුවත්", "Parent URL": null}