{"Source": "Lankatruth", "Timestamp": "March 23, 2012", "Headline": "ලංකාවට විරුද්ධ වුනේ දෙමල ජනතාවට සාධාරණය ඉටු කරන්න – මන්මෝහන් සිං", "News Content": "ශ්‍රී ලංකාවට විරුද්ධව එක්සත් ජාතීන්ගේ මානව හිමිකම් කොමිසමට ඇමරිකාව විසින් ගෙන ආ යෝජනාවට පක්ෂව ඉන්දියාව ඡන්දය පාවිච්චි කලේ ශ්‍රී ලංකාවේ සුළුතරය වන දෙමල ජනතාවට සාධාරණය ඉටු කිරීම සදහා බව ඉන්දීය අගමැති මන්මෝහන් සිං මහතා ප්‍රකාශ කල බව ඉන්දියා ටයිම්ස් වෙබ් අඩවිය වාර්තා කර තිබේ. එහිදී තවදුරටත් අදහස් දක්වන සිං ප්‍රකාශ කර ඇත්තේ ලංකාවේ ස්වෛරීභාවයට බලපෑම් කිරීමට ඉන්දියාවට අවශ්‍ය නොවූ බවත් දෙමල ජනතාවට ලංකාව තුල සාධාරණ හා ගෞරවනීය ජීවිතයක් හිමිවිය යුතු බව විශ්වාස කරන බවයි.", "URL": "https://lankatruth.com/si/?p=1861", "Category": "පුවත්", "Parent URL": null}