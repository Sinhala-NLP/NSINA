{"Source": "Lankatruth", "Timestamp": "October 2, 2017", "Headline": "මියන්මාර් සරනාගතයින්ට හිංසා කළ අක්මීමන දයාරතන හිමි අත්අඩංගුවට", "News Content": "ගල්කිස්ස ප්‍රදේශයේ පිහිටි එක්සත් ජාතීන්ගේ සරණාගතයන් පිළිබඳ මහ කොමසාරිස් කාර්යාලයට අයත් රැදවුම් මධ්‍යස්තානයක රඳවා සිටි මියන්මාර රෝහින්ග්‍යා සරණාගතයින් 31 දෙනකු එම ස්ථානයෙන් ඉවත්කර රටින් පිටුවහල් කරන ලෙස ඉල්ලා එම නිවස ඉදිරිපිට ප‍්‍රකෝපකාරි ලෙස හැසිරීමේ සිද්ධිය සම්බන්ධයෙන් ප‍්‍රකාශ ලබා ගැනීමට කොළඹ අපරාධ විමර්ශන කොට්ඨාසය හමුවට කැඳවා සිටි අක්මීමන දයාරතන හිමියන් මීට සුළු මොහොතකට පෙර එම කොට්ඨාසය විසින් අත්අඩංගුවට ගෙන තිබේ. එදින එම අවස්ථාවේ අක්මීමන දයාරතන ස්වාමීන්වහන්සේ සමග පැමිණි සිටි අයෙක් එම සිදුවීම සම්බන්ධයෙන් අන්තර්ජාලයට වීඩියෝවක් එක්කර තිබූ අතර එහි දැක්වෙන පරිදි එහි කලහකාරී ලෙස හැසිරුණු පිරිසට නායකත්වය දෙමින් කටයුතු කරනු ලැබුවේ අක්මීමන දයාරතන හිමියන් ය. උන්වහන්සේ අද (02) පස්වරුවේ ගල්කිස්ස මහේස්ත‍්‍රාත් අධිකරණයට ඉදිරිපත් කිරීමට නියමිතය.  [embedyt] https://www.youtube.com/watch?v=RmVm9CAURdY[/embedyt]", "URL": "https://lankatruth.com/si/?p=41785", "Category": "පුවත්", "Parent URL": null}