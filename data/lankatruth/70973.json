{"Source": "Lankatruth", "Timestamp": "March 24, 2019", "Headline": "පැවති කිසිඳු ආණ්ඩුවකට දුප්පත්කම තුරන් කිරීමට හැකිවී නැහැ", "News Content": "පවුල් ලක්ෂ 8ක් සමෘද්ධියට එකතු කිරීම ලැජ්ජා වියයුතු කාරණයක් යැයි ජනතා විමුක්ති පෙරමුණේමධ්‍යම කාරකසභික වසන්ත සමරසිංහ මහතා පවසයි. ඒ මහතා මේ බව පවසා සිටියේ මහනුවර – යටිනුවර ජනතා විමුක්ති පෙරමුණේ ආසන බලමණ්ඩල රැස්වීම අමතමිනි. හිටපු රාජ්‍ය නායකයින් දුප්පත්කම තුරන් කිරීමට බව පවසමින් විවිධ ව්‍යාපෘති හදුන්වාදී මේ වන විටත් ඒවා ක්‍රියාත්මක වෙමින් පවතිද්දී වුවද රටේ දුප්පත්කම අඩුවී නැතිබව මෙමගින් පැහැදිලි වන බව වසන්ත සමරසිංහ මහතා පෙන්වා දුන්නේය. සංවර්ධනය වන රටක් ලෙස අපට පැවසිය හැකි විය යුත්තේ සමෘද්ධිලාභී ජනතාව පහළ බැස තිබෙන බව නමුත් සමෘද්ධිලාභීන් සංඛ්‍යාව වැඩි කිරීමට යාමෙන් රටේ දුප්පතුන් වැඩිවී ඇති බව පෙනී යන බවත් ඒ මහතා වැඩිදුරටත් අදහස් දක්වමින් ප්‍රකාශ කර සිටියේය.", "URL": "https://lankatruth.com/si/?p=70973", "Category": "පුවත්", "Parent URL": null}