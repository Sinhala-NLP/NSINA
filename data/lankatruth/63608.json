{"Source": "Lankatruth", "Timestamp": "November 18, 2018", "Headline": "කටහඬ අනුව යෝජනා සම්මත කරගන්න ඇහැකියි… චමල් රාජපක්ෂ හිටපු කතානායක", "News Content": "කටහඬ අනුව යෝජනා සම්මත කර ගත හැකි බවත් එය පූර්වාදර්ෂයක් ලෙස මීට පෙර හිටපු කතානායක චමල් රාජපක්ෂ මහතා විසින් සිදු කර ඇති බවත් මේ වනවිට අනාවරණය වි තිබේ. වත්මන් හම්බන්තොට දිස්ත්‍රික් පාර්ලිමේන්තු මන්ත්‍රී චමල් රාජපක්ෂ මහතා කතානායකවරයා ලෙස කටයුතු කරමින් සිට අවදියේඑනම් 2011 වසරේ ජුනි මස 21 වනදා වත්මන් කතානායක කරූ ජයසූරිය මහතා විසින් එවකට මන්ත්‍රීවරයෙකු ලෙස පුද්ගලික මන්ත්‍රී යෝජනාවක් වශයෙන් තොරතුරු දැනගැනීමේ පනත පිළිබඳ කෙටුම්පත “තොරතුරු ලබා ගැනීමේ නිදහස පනත් කෙටුම්පත” ලෙස ඉදිරිප්ත කළ අවස්ථාවේ ඒ සම්බන්ධයෙන් සභාවේ මතය විමසා ඇත්තේ හඬ අනුවය. එහිදි එම පනත් කෙටුම් පත ඉදිරිපත් කිරීමට මුලින්ම එවකට සභානායක දිනේෂ් ගුණවර්ධන මහතා ඉතා තදින් විරෝධය දක්වන නමුත් පසුව කරූ ජයසූරිය එවකටපාර්ලිමේන්තු මන්ත්‍රීවරයා විසින් එය සභාවට ඉදිරිපත් කරන ලදී. රනිල් වික්‍රමසිංහ මහතාගේ යෝජනා ස්ථීරත්වයෙන් එම කෙටුම්පත සභාවේ ස්ථීර වුද ඒ සම්බන්ධයෙන් ඉදිරියට කටයුතු කරන්නේද නැද්ද යන්න සම්බන්ධයෙන් මත විමසීමකට යාමක එවකට කතානායක චමල් රාජපක්ෂ මහතා තීරණය කරයි. ඒ අනුව එම යෝජනාවට පක්ෂ හා විපක්ෂ ලෙස හඬ අනුව ඡන්ද විමසීම සිදුකරන අතර වැඩි ශබ්දයට ජයග්‍රහනය ලබාදීමටද කතානායක චමල් රාජපක්ෂ මහතා කටයුතු කරයි. කෙසේ නමුත් පසුව ඒ.එච්.එම් අස්වර් මහතා නමින් නමට ඡන්දයක් ඉල්ලා සිටින අතර පසුව එම පනත් කෙටුම්පත පිළිබඳ ඉදිරි ක්‍රියාමාර්ග ගැනීම වැඩි ඡන්දයෙන් ප්‍රතික්ෂේප වෙයි. මෛත්‍රීපාල සිරිසේන මහතාගේ කුමන්ත්‍රණ අගමැති මහින්ද රාජපක්ෂ මහතාටත් කුමන්ත්‍රණ ආණ්ඩුවටත් එරෙහිව පසුගියදා පාර්ලිමේන්තුවේ පැවති විශ්වාසභංග යෝජනාව විමසීමේදී වත්මන් කතානායක කරූ ජයසූරිය මහතා අනුගමනය කරන්නේද උක්ත පිළිවෙතම වන අතර එහිදීද වැඩි ශබ්දය අනුව යෝජනාව සම්මත කරගනියි. කුමන්ත්‍රණ ආණ්ඩුවටත් කුමන්ත්‍රණ අගමැතිවරයාටත් එරෙහිව පසුගිය දින දෙකෙහිදීම ගෙනඑනු ලැබූ විශ්වාසභංග යෝජනාව පාර්ලිමේන්තුවේදී නමින් නමට හෝ පේලියෙන් පේලියට හෝ විද්‍යුත් ක්‍රමයට හෝ ඡන්දය විමසීම සඳහා උත්සාහ කළද ඒ අවස්ථා එකකට හෝ කුමන්ත්‍ර අගමැතිවරයා සහ ඔහුගේ කල්ලිය ඉඩ ලබා නොදී සිදු කළ ගාලගෝට්ටිය හමුවේ මෙසේ හඬ අනුව සම්මත කරගන්නා ලදී. තත්වය මෙසේ තිබියදි වතමන් හම්බන්තොට දිස්ත්‍රික් පාර්ලිමේන්තු මන්ත්‍රී චමල් රාජපක්ෂ මහතා, තමන් කතානායකව සිටි අවදියේ කටයුතු කළ ආකාරයද අමතක කොට වත්මන් කතානායකවරයා අනුගමනය කළ, හිටපු කතානායක වන තමාගේ පූර්ව ආදර්ශය අවඥාවට ලක්කරමින් මාධ්‍යසාකච්ඡාවක්ද පවත්වන ලදී.", "URL": "https://lankatruth.com/si/?p=63608", "Category": "පුවත්", "Parent URL": null}