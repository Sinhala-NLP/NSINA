{"Source": "Lankatruth", "Timestamp": "February 9, 2012", "Headline": "කහවත්තේ මීණීමැරීම් ගැන 100කගෙන් ප්‍රශ්නකරයි", "News Content": "කහවත්ත කොටකෙතන ප්‍රදේශයේ මවක සහ ඇගේ තරුණ දියණිය කෲර අන්දමින් කපා කොටා ඝාතනය කිරීමේ සිද්ධිය සම්බන්ධයෙන් පුද්ගලයන් 100 කට ආසන්න පිරිසකගෙන් රහස්‌ පොලිසිය සහ විශේෂ පොලිස්‌ කණ්‌ඩායම් 7 ක්‌ ප්‍රශ්න කර ඇත.  එහෙත් මෙම ද්විත්ව ඝාතනය සම්බන්ධයෙන් කිසිවකු හෝ කිසිදු හෝඩුවාවක්‌ ඊයේ (8) වනතුරුත් ලැබී නොතිබුණ බව පොලිසිය පවසයි. මෙම සිද්ධිය සම්බන්ධයෙන් පරීක්‍ෂණ පැවැත්වීම සඳහා විශේෂ රහස්‌ පොලිස්‌ කණ්‌ඩායම් දෙකක්‌ මේ වනවිට කහවත්ත ප්‍රදේශයට පැමිණ සිටියි. ඊට අමතරව රත්නපුර ජ්‍යෙෂ්ඨ පොලිස්‌ අධිකාරී ඒ. කුලරත්න මහතාගේ අධීක්‍ෂණය යටතේ පොලිස්‌ කණ්‌ඩායම් 7 ක්‌ද මේ පිළිබඳව පරීක්‍ෂණ පවත්වමින් සිටියි. කහවත්ත ප්‍රදේශයේ ආරක්‍ෂාව සඳහා පොලිස්‌ විශේෂ කාර්ය බළකායද යොදවා ඇත. මේ වන විට කහවත්ත සහ ඒ අවට ප්‍රදේශවල සැකකටයුතු පුද්ගලයන් සියලු දෙනාම පාහේ පොලිස්‌ භාරයට ගෙන ඔවුන්ගෙන් ප්‍රශ්න කර ඇති බව පොලිස්‌ ආරංචි මාර්ග කියා සිටියි. රත්නපුර ජ්‍යෙෂ්ඨ පොලිස්‌ අධිකාරී කුලරත්න මහතාගේ ප්‍රධානත්වයෙන් කහවත්ත ප්‍රදේශයේ සිවිල් ආරක්‍ෂක කමිටු රැස්‌වීමක්‌ද7වනදාපවත්වා ඇත. මේ වන විට කුරුවිට, ඇහැලියගොඩ, කිරිඇල්ල, රත්නපුර, හම්බන්තොට, යටියන්තොට සහ රක්‌වාන යන පොලිස්‌ ස්‌ථානයන්හි පොලිස්‌ නිලධාරීන් සමග රහස්‌ පොලිස්‌ නිලධාරීහු 300 ක්‌ පමණ ප්‍රදේශයේ ආරක්‍ෂාවට හා ඝාතකයන් සෙවීමේ කටයුතුවල නිරතව සිටිති. රහස්‌ පොලිස්‌ නිලධාරීන්මෙම ද්විත්ව ඝාතන පිළිබද පවසන්නේ බොහෝ දුරට තනි පුද්ගලයකු විසින් කළ නොහැකි බවද දෙදෙනකු හෝ ඊට වැඩි පිරිසක්‌ මේ සඳහා සම්බන්ධ වී ඇතැයි තම මතය බවයි. මේ වන විට කහවත්ත ආශ්‍රිතව පිහිටි කොටකෙතන, නීලදුර, දිඹුල්වල ආදී ප්‍රදේශයන්හි පදිංචිව සිටි වියපත් කාන්තාවක්‌ ඇතුළු තරුණියන් 11 දෙනකු ඝාතනයට ලක්‌වී තිබේ. මේ වන විට එහි පොලිස්‌ මුරපළක්‌ද පිහිටුවා ඇත. ආශ්‍රිත පුවත් කහවත්තේ මව සහ දියනියගේ ඝාතකයන් සොයා මෙහෙයුම් අරඹයි මව සහ දියනිය සැහැසි ලෙස මරාදමයි", "URL": "https://lankatruth.com/si/?p=1313", "Category": "පුවත්", "Parent URL": null}