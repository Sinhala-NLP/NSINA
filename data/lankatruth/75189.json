{"Source": "Lankatruth", "Timestamp": "June 5, 2019", "Headline": "අන්තවාදයන් පරදා ජාතික සමගිය ගොඩ නැගීමේ ජවිපෙ යෝජනා මාලාවේ ප්‍රධාන කරුණු", "News Content": "ආගමික උමතු අන්තවාදයත්, ජාතිවාදයත් පරදවන ජාතික ආරක්ෂාව සහ මහජන ආරක්ෂාවත්, ජාතික සමගියත් තහවුරු කරන ජනතා විමුක්ති පෙරමුණේ විශේෂ යෝජනා මාලාවක් ඊයේ(04) ජනගත කෙරුණි. පසුගිය අප්‍රේල් 21 ප්‍රහාරයත් සමඟ ලංකාවේ මහජනතාවගේ ආරක්ෂාවත් පොදු සමාජ ජීවිතයත් බරපතල අනතුරකට හා අභියෝගයකට ලක්වූ බව ජනතා විමුක්ති පෙරමුණ පෙන්වා දෙයි. රට තුළ උද්ගතව ඇති මෙම තත්වය තුළ ජාතිවාදී හා ආගම්වාදී ප්‍රහාරයන් හා ගැටුම් වළැක්වීමටත් යළි මෙවැනි ඛේදවාචක නිර්මාණය නොවීමටත් රට තුළ ජාතික සමගිය ගොඩනගා මහජන ආරක්ෂාව තහවුරු කිරීමටත් රටක් ලෙස ඉටු කළ යුතු යැයි විශ්වාසකරන යෝජනා මාලාවක් ජනතා විමුක්ති පෙරමුණ විසින් මෙලෙස ජනගත කළේය. ක්ෂේත්‍ර 8ක් සම්බන්ධව පුළුල්ව අධ්‍යනය කරමින් ජාතික සමගිය ඇතිකිරීමේ මාවතට පිවිසීම සඳහා ජනතා විමුක්ති පෙරමුණ මෙම යෝජනාවලිය ඉදිරිපත් කළ අතර එහි මූලික කරුණු පහත පරිදිය…", "URL": "https://lankatruth.com/si/?p=75189", "Category": "පුවත්", "Parent URL": null}