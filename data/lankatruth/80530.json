{"Source": "Lankatruth", "Timestamp": "September 9, 2019", "Headline": "හෙරොයින් සමඟ සැකකරුවන් 9ක් පොලිස් භාරයට", "News Content": "හෙරොයින් මත්කුඩු ජාවාරමේ නිරතව සිටි කාන්තාවන් දෙදෙනෙකු ඇතුළු පුද්ගලයින් හත් දෙනෙකු ප්‍රදේශ කිහිපයකදී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. කොළඹ – කුරුණෑගල ප්‍රධාන මාහර්ගයේ නාවින්න වටරවුම ආසන්නයේදී හෙරොයින් සමඟ කතුන් දෙදෙනෙකු සහ පිරිමි පුද්ගලයන් පස් දෙනෙකු මෙලෙස අත්අඩංගුවට ගෙන ඇත. ඊසි කෑෂ් ක්‍රමයට මුදල් ලබාගෙන හෙරොයින් ජාවාරමේ නිරතවන බවට පොලීසියට ලද තොරතුරක් මත මෝටර් රථයක් නවතා පරීක්ෂා කිරීමේදී මෙම පිරිස අත්අඩංගුවට පත්ව තිබේ. එම අවස්ථාවේ දරුවන් දෙදෙනෙකු ද මෝටර් රථය තුළ සිට ඇතැයි පොලීසිය සඳහන් කරයි. අත්අඩංගුවට පත් සැකකරුවන් සතුව හෙරොයින් ග්‍රෑම් 14යි මිලිග්‍රෑම් 240ක් සහ රුපියල් එක්කෝටි තුන්ලක්ෂ හැත්තෑ පන්දහසක මුදලක් තිබී පොලිස් භාරයට ගෙන ඇත. මීට අමතරව පෑලියගොඩ ප්‍රදේශයේදී හෙරොයින් ග්‍රෑම් 5යි මිලිග්‍රෑම් 100ක් සමඟ 43 හැවිරිදි පුද්ගලයෙකු පොලීසිය විසින් අත්අඩංගුවට ගෙන තිබේ. කෙසෙල්වත්ත මීරානියා වීථිය ප්‍රදේශයේ සිදුකළ වැටලීමකදී හෙරොයින් ග්‍රෑම් 2යි මිලිග්‍රෑම් 220ක් සමඟ පුද්ගලයෙකු අත්අඩංගුවට ගෙන ඇත. කොළඹ මධ්‍යම කොට්ඨාශ දූෂණ මර්දන ඒකකයේ නිලධාරීන් මෙම වැටලීම සිදුකර ඇත.", "URL": "https://lankatruth.com/si/?p=80530", "Category": "පුවත්", "Parent URL": null}