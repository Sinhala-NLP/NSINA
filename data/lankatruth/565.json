{"Source": "Lankatruth", "Timestamp": "December 20, 2011", "Headline": "සංවර්ධන ලොතරැයි දිනුම් හිමියන්ට පොලූ!", "News Content": "සංවර්ධන ලොතරුයි මණ්ඩලයේ ලොතරැයි දිනුම් පත් සඳහා ගෙවියයුතු ත්‍යාග මුදල් රුපියල් කෝටී 32 කට (317,200,000/-) පොලූ තියා ඇති බව හෙලිවේ. මෙම මුදල් 2009 වර්ෂයේදී රුපියල් 173,130,000ක් සහ (දාහත්කෝටි තිස්එක්ලක්‍ෂ තිස්දහසක්) සහ 2010 වර්ෂයේදී රුපියල් 144,070,000ක් (දාහතරකෝටි හතලිස් ලක්‍ෂ හැත්තෑ දහසක්) වශයෙනි. මෙම වසර දෙකේදී ලොතරැයි දිනුම්පත් හිමියන්ට ගෙවාය යුතු වූ මෙම මුදලට අදාල ලොතරුයි පත් මිලදී ගත්තවුන් හිමිකම් නොපා ඇති අතර ඒ හේතුවෙන් රුපියල් 317,200,000/-ක මුදලක් සංවර්ධන ලොතරුයි මණ්ඩලයේ ලාභාංශයක් වශයෙන් එකතුකර ඇතිබව විගණනයේදී සොයාගෙන ඇත.", "URL": "https://lankatruth.com/si/?p=565", "Category": "පුවත්", "Parent URL": null}