{"Source": "Lankatruth", "Timestamp": "August 20, 2021", "Headline": "ආණ්ඩුවෙන් ලොක්ඩවුන් පොකුරක්", "News Content": "අද රාත්‍රියේ සිට දින 10ක් රට වසා තබන බව අන්තිම මොහොතේ ප්‍රකාශ කිරීම නිසා අත්‍යාවශ්‍ය කටයුතු සඳහා ජනතාව අති විශාල පෝලිම්වලට ගාල් වීමෙන් දැඩි අනතුරක් නිර්මාණය වී තිබේ.  විශේෂයෙන්ම බැංකු අසල, වෙළද සැල් අසල සහ ඉන්ධන හල්වල විශාල වශයෙන් ජනතාව පෝලිම් ගැසෙමින් සිටිති.  රට වසා කොරෝනා මර්ධනයට පියවර ගන්නා ලෙස අතිගරු මහා සංඝරත්නය සහ සෞඛ්‍ය විශේෂඥයින් සියලුම දෙනා දිගින් දිටම දැඩි ඉල්ලීම් කර තිබියදී ඒ කිසිවකට ඇහුන්කන් නොදුන් ආණ්ඩුව රට වසා දමන බව පැය කිහිපයකට පෙර නිවේදනය කළේය. මේ නිසා අත්‍යාවශ්‍ය ද්‍රව්‍ය මිල දී ගැනීම සඳහා මේ වන විට ජනතාව ප්‍රධාන නගරවල විශාල වශයෙන් පෝලිම් ගැසී සිටිති. මෙය කොරෝනා වසංගතය තව දුරටත් පැතිරීම සඳහා විශාල රුකුලක් වී තිබේ.", "URL": "https://lankatruth.com/si/?p=121725", "Category": "පුවත්", "Parent URL": null}