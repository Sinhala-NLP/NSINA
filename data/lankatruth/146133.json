{"Source": "Lankatruth", "Timestamp": "April 2, 2023", "Headline": "ලංකාවේ තෙල් පිරිපහදුවට ඉන්දියාව අත තියයි – යෝජනාවකුත් ඉදිරිපත්කරයි", "News Content": "මේ වනවිට ලංකාවේ තේල් පිරිපහදු කිරීමේ කටයුතු නතර කර ඇති තත්වයක් යටතේ ත්‍රිකුණාමලය ප්‍රදේශයේ තෙල් පිරිපහදුවක් ඉදිකිරීම සදහා ඉන්දීය රජය ශ්‍රී ලංකා ආණ්ඩුවට යෝජනාවක් ඉදිරිපත් කර ඇතැයි ආරංචි මාර්ග සඳහන් කරයි. ත්‍රිකුණාමලය තෙල් ටැංකි සංකීර්ණයද ඉන්දීය ව්‍යාපෘතියක් සඳහා ඉල්ලා ඇති අතර, මෙම ඉන්ධන පිරිපහදුව ඇතිකරනුයේ ඊට පරිබාහිරව බවද පැවසේ. පත්කළ ජනාධිපති රනිල් වික්‍රමසිංහ ලබන සිංහල හා හින්දු අලුත් අවුරුද්දෙන් පසු ඉන්දියාවේ සංචාරයක නිරතවීමට නියමිත අතර එම සංචාරයේදී ත්‍රිකුණාමලය ප්‍රදේශයේ තෙල් පිරිපහදුවක් ඉදිකිරීමේ යෝජනාව සම්බන්ධයෙන් සාකච්ඡා කිරීමට නියමිත බවද වාර්තා වේ.", "URL": "https://lankatruth.com/si/?p=146133", "Category": "පුවත්", "Parent URL": null}