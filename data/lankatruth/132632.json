{"Source": "Lankatruth", "Timestamp": "April 21, 2022", "Headline": "ගෘහස්ථ ගෑස් නිකුත් කිරීම 25 තෙක් නවතී – ලිට්‍රෝ සමාගම", "News Content": "ගෑස් තොග නොමැති වීම හේතුවෙන් ලබන 25 වනදා තෙක් ගෘහස්ථ ගෑස් සිලින්ඩර් නිකුත් කිරීම නතර කළ බව ලිට්‍රෝ සමාගම පවසයි. එහි නිලධාරියෙකු පැවසුවේ පසුගිය 12 වෙනිදා සිට ගෑස් නිකුත් කිරීම නතර කර ඇති බවත් ලබන 25 වැනිදා හා 26 වැනිදා ගෑස් මෙට්‍රික් ටොන් 3,600 බැගින් වූ නෞකා දෙකක් දිවයිනට සේන්දු වීමට නියමිත බවත්ය. කෙසේ වෙතත් කර්මාන්ත ශාලා, රෝහල්, ආදාහනාගාර වැනි අත්‍යශ්‍ය සේවා සඳහා ගෑස් නිකුත් කිරීම අඛණ්ඩ සිදු කරන බවද එම සමාගම ප්‍රකාශ කරයි. ගෑස් නොමැතිවීම හේතුවෙන් මේ වනවිට පාරිභෝගික ජනතාව දැඩි දුෂ්කරතාවයකට පත්ව සිටිති.", "URL": "https://lankatruth.com/si/?p=132632", "Category": "ආර්ථික පුවත්", "Parent URL": null}