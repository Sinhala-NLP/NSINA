{"Source": "Lankatruth", "Timestamp": "May 18, 2017", "Headline": "පොලිස් ප්‍රහාරයෙන් තුවාල සිසුන්ගේ ගණන 21 තෙක් ඉහළට – සිසුන් 08ක් රක්ෂිත බන්ධානාගාරයට", "News Content": "මුදලට වෛද්‍ය උපාධිය විකුණන මාලඹේ සයිටම් පෞද්ගලික ආයතනය අහෝසි කරන ලෙස ආණ්ඩුවට බලකරමින් ඊයේ (17) පැවිති ශිෂ්‍ය විරෝධතාවයට එල්ල කළ පොලිස් ප්‍රහාරය නිසා උද්ඝෝෂණයට එක්වූ සිසුන් 21 දෙනෙකු තුවාල ලබා කොළඹ ජාතික රෝහලට ඇතුළත් කර සිටියි. ඊයේ දින වනවිට සිසුන් 10දෙනෙකු රෝහල් ගත කර ඇති බවට වාර්තා වූ නමුත් මේ වනවිට එය 21 දක්වා ඉහළ ගොස් තිබේ. මේ අතර ඊයේ සිසුන් 10 දෙනෙකු අත්අඩංගුවට ගත් බවට වාර්තා වූ අතර එම සිසුන්ගෙන් අටදෙනෙකු රක්ෂිත බන්ධනාගාර ගත කර තිබේ.", "URL": "https://lankatruth.com/si/?p=34547", "Category": "පුවත්", "Parent URL": null}