{"Source": "Lankatruth", "Timestamp": "July 15, 2022", "Headline": "කථානායක විශේෂ පක්ෂනායක රැස්වීමක් කැඳවයි", "News Content": "කථානායකවරයාගේ ප්‍රධානත්වයෙන් අද (15) පෙරවරු 10ට විශේෂ පක්ෂ නායක රැස්වීමක් කැඳවා ඇතැයි වාර්තා වේ. අදාළ රැස්වීම පිළිබඳ සියලු පක්ෂ නායකයින් දැනුවත්කර ඇති බවත් පාර්ලිමේන්තු කටයුතු පිළිබඳ කාරක සභාවේ සාමාජිකයින්ද ඊට සහභාගි වීමට නියමිත බවත් වාර්තා වේ. අග්‍රාමාත්‍යධුරය සම්බන්ධයෙන් පක්ෂ නායකයින් පැමිණ ඇති එකඟතා පිළිබඳ සාකච්ඡා කිරිම මෙහි ප්‍රධාන අරමුණ වන අතර අග්‍රාමාත්‍ය ධුරයට පත්වන මන්ත්‍රීවරයා සම්බන්ධයෙන් මෙහිදී අවසන් එකඟතාවකට පැමිණීමට නියමිතය. කෙසේ වෙතත් ජනාධිපතිවරයාගේ ඉල්ලා අස්වීම නිල වශයෙන් ප්‍රකාශයට පත්ව නොමැති බැවින් අද පාර්ලිමේන්තුව රැස් නොවන බව පාර්ලිමේන්තු සන්නිවේදන දෙපාර්තමේන්තුව වැඩිදුරටත් සඳහන් කරයි.", "URL": "https://lankatruth.com/si/?p=136919", "Category": "පුවත්", "Parent URL": null}