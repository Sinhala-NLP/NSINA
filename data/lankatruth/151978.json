{"Source": "Lankatruth", "Timestamp": "September 22, 2023", "Headline": "ඖෂධ විෂ වී තවත් තරුණයෙක් ජීවිතක්ෂයට", "News Content": "පෞද්ගලික වෛද්‍ය මධ්‍යස්ථානයකින් ප්‍රතිකාර ලබාගත් තරුණයකු ඖෂධ පානය කිරීමෙන් පසු ජීවිතක්ෂයට පත්ව ඇත. මෙලෙස ජීවිතක්ෂයට පත්ව ඇත්තේ, කලල්පිටිය පාර, උකුවෙල පදිංචි 28 හැවිරිදි තරුණයෙකු බවත් ඔහු පසුගිය 19 වනදා සෙම ආශ්‍රිත රෝගී තත්වයකට ප්‍රතිකාර ලබා ගැනීමට උකුවෙල පිහිටි වෛද්‍ය මධ්‍යස්ථානයකට ගොස් තිබේ. පසුව එහිදී ලබාගත් ඖෂධ පානය කිරීමෙන් අනතුරුව හුස්ම ගැනීමට අපහසු වීම ඇතුළු ශාරීරික අපහසුතා කිහිපයක් හටගෙන ඇත. පසුව එම අපහසුතා හේතුවෙන් ඔහුව මාතලේ මහ රෝහලට ඇතුළත් කර ඇති අතර ඒ වනවිටත් අසාධ්‍ය තත්වයෙන් සිටි ඇති එම තරුණයා රෝහලේදී ජීවිතක්ෂයට පත්ව තිබේ. මළසිරුර පිළිබඳ පශ්චාත් මරණ පරීක්ෂණය මාතලේ රෝහලේදී පවත්වා විවෘත තීන්දුවක් ලබා දී ඇති අතර මෘත දේහයේ කොටස් හා ඔහු විසින් භාවිත කරන ලද ඖෂධ සාම්පල රජයේ රස පරීක්ෂක වෙත යොමුකොට වැඩිදුර වාර්තාවක් ලබාගැනීමට නියමිතව ඇත.", "URL": "https://lankatruth.com/si/?p=151978", "Category": "පුවත්", "Parent URL": null}