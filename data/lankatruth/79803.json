{"Source": "Lankatruth", "Timestamp": "August 26, 2019", "Headline": "දූරදර්ශී වන්න – අතීතයෙන්  පාඩම් ඉගෙන ගන්න – මහින්ද රාජපක්ෂ තරුණයින්ට කියයි…", "News Content": "ජාතක කතාවලින් නිදර්ශන දක්වමින් මහින්ද රාජපක්ෂ හිටපු ජනාධිපතිවරයා තරුණයින්ට අතීතයෙන් පාඩම් ඉගෙන ගන්නා ලෙසත් දූරදර්ශීව වැඩ කරන ලෙසත් ඉල්ලා සිටියේ ය. පසුගිය 24 වනදා කොළඹ නෙලුම් පොකුණ රඟහලේ දී පැවති ශ්‍රී ලංකා පොදු ජන පෙරමුණේ තරුණ සමුළුව අමතමින් ඔහු මේ බව ප්‍රකාශ කළේය. අධ්‍යාපනය සඳහා බැහැර ගොස් සිටි පුතෙකු නැවතත් තම ගමට එනවිට තම මව් පියන් ඝාතනය කිරීම සඳහා ගෙනයන අයුරු දුටු බවත් මව් පියන් බේරා ගැනීමට කලබලයෙන් ඉදිරිපත් වීමට තම පුතා සැරසෙනු දුටු මව් පියන් ඔහුට කෑ ගසා ඉවසන ලෙස ඉලා සිටි බවත් පියා පවසන පණිවිඩය තේරුම් ගත් පුතා ඉවසා නුවනින් තීරණ ගෙන රටේ රාජ්‍ය බලයද ලබාගත් බවත් ඔහු එහි දී ජාතක කතාවක් උපුටා දක්වමින් පැවසීය. ඒ අනුව මෙරට තරුණ පරපුරත් රටේ සිදුවන දේශපාලන වෙනස්කම් පිලිබඳ අවධානයෙන් සිට, ඉතිහාසය පිළිබඳව හැදෑරීමෙන් පසුව ඉවසීමෙන් තීරණ ගත යුතුව ඇතැයි ඔහු වැඩි දුරටත් පැවසීය.", "URL": "https://lankatruth.com/si/?p=79803", "Category": "පුවත්", "Parent URL": null}