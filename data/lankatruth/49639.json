{"Source": "Lankatruth", "Timestamp": "March 26, 2018", "Headline": "රුසියාවේ කෙමරොව්හි ගින්නකින් 37 ක් මරුට", "News Content": "රුසියාවේ සයිබීරියානු නගරයක් වන කෙමරොව්හි වෙළඳ සංකීර්ණයක ඇතිවූ ගින්නෙන් 37දෙනකු මියගොස් තවත් බොහෝ පිරිසක් තුවාල ලබා ඇතැයි වාර්තා වේ. ගින්න හේතුවෙන් කුඩා දරුවන් ඇතුළු තවත් බොහෝ පිරිසක් අතුරුදන්ව ඇති අතර මියගිය සංඛ්‍යාව බොහෝ සෙයින් ඉහලයා හැකි බවද බලධාරීහු පවසති. වින්ටර් චෙරී නම් සාප්පු සංකීර්ණයේ ඉහල මහලයේ ගින්න හටගෙන ඇති අතර එහි සිනමා ශාලාවක සිටි බොහෝපිරිසක් මෙසේ අනතුරට ලක්වි ඇති බව කියයි. ගින්නෙන් බේරීම සඳහා සාප්පු සංකීර්ණයේ ඉහල සිට පුද්ගලයන් බිමට පනින ආකාරය මාධ්‍ය වාර්තා කර ඇති අතර ගින්නට හේතුව තවම අණාවරනය කරගෙන නොමැති බව පොලිසිය පවසයි. රුසියාවේ මොස්කව් නගරයේ සිට කිලෝමීටර 3,600ක් (සැතපුම් 2,200) නැගෙනහිරින් පිහිටි කෙමෙරොවෝ ප්‍රමුඛ පෙළේ ගල් අඟුරු නිෂ්පාදනය කරන ප්‍රදේශයකි. ගින්නට හේතුව නිශ්චිතව අනාවරණය වී නැතත් ඒ සම්බන්ධයෙන් බලධාරීන් විමර්ශන ආරම්භ කර තිබේ.", "URL": "https://lankatruth.com/si/?p=49639", "Category": "පුවත්", "Parent URL": null}