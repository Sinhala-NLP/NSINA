{"Source": "Lankatruth", "Timestamp": "February 28, 2022", "Headline": "අද පැය 5කට වැඩි විදුලිය කප්පාදුවක්", "News Content": "අද (28) දිනයේ පැය 5කකට වැඩි විදුලි කප්පාදුවක් සිදුකිරීම සඳහා ලංකා විදුලි බල මණ්ඩලය සිදුකළ ඉල්ලීමට මහජන උපයෝගීතා කොමිෂන් සභාව අවසර ලබාදී තිබේ. ඒ අනුව A,B,C කලාප සදහා උදෑසන 8.30 සිට රාත්‍රි 10.30 දක්වා පැය 04යි විනාඩි 40ක කාලයකුත්, සෙසු කලාප සඳහා උදෑසන 8.30 සිට පස්වරු 4.45 දක්වා පැය 05යි විනාඩි 15ක කාලයකුත් විදුලි කප්පාදුව සිදුකිරීමට නියමිතය. A,B,C කලාපවලට පෙරවරු 8.30 සිට පස්වරු 40.30 දක්වා කාලය තුළ පැය 02 විනාඩි 40ක් සහ පස්වරු 4.30 සිට රාත්‍රි 10.30 දක්වා අතර කාලය තුළ පැය 02ක කාලයකුත් විදුලි කප්පාදුව සිදුවන බව මහජන උපයෝගිතා කොමිසම සඳහන් කරයි. මීට අමතරව සෙසු කලාප සඳහා අද උදෑසන 8.30 සිට පස්වරු 4.45 දක්වා කාලය තුළ පැය 02 විනාඩි 45ක් සහ පස්වරු 4.45 සිට රාත්‍රි 9.45 දක්වා කාලය තුළ පැය 02 විනාඩි 30ක් ලෙස පැය 05යි විනාඩි 15ක කාලයක් විදුලි කප්පාදුව සිදුකෙරෙනු ඇත.", "URL": "https://lankatruth.com/si/?p=129325", "Category": "පුවත්", "Parent URL": null}