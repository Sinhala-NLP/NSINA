{"Source": "Lankatruth", "Timestamp": "May 19, 2023", "Headline": "කොළඹට පැය 10ක් ඡල කප්පාදුවක්", "News Content": "අද (19) රාත්‍රී 10 සිට හෙට (20) උදෑසන 08 දක්වා පැය 10 කාලයක් කොළඹ ප්‍රදේශ කිහිපයක ජල කප්පාදුවක් සිදු කෙරෙන බව ජාතික ජල සම්පාදන සහ ජලාපවහන මණ්ඩලය පවසයි. ඒ අනුව කෝට්ටේ හා කඩුවෙල මහ නගර සභා බලප්‍රදේශවලට සහ මහරගම හා බොරලැස්ගමුව නගර සභා බලප්‍රදේශවලට මෙලෙස ජල සැපයුම අත්හිටුවනු ලැබේ. එසේ ම, කොළඹ 4, 5, 7 සහ 8 යන ප්‍රදේශවලටද එම කාලය තුළ ජල සැපයුම අත්තිටුවනු ඇත. ජාතික ජල සම්පාදන සහ ජලාපවහන මණ්ඩලය සඳහන් කරන්නේ අඹතලේ ජල පවිත්‍රාගාරයේ හදිසි නඩත්තු කටයුත්තක් හේතුවෙන් මෙලෙස ජල සැපයුම අත්හිටුවීමට සිදුවන බවය.", "URL": "https://lankatruth.com/si/?p=147142", "Category": "පුවත්", "Parent URL": null}