{"Source": "Lankatruth", "Timestamp": "November 3, 2020", "Headline": "ගැබිණි මවක් ඇතුළු කාන්තාවන් තිදෙනෙකුට කොරෝනා", "News Content": "යටියන්තොට, ඉංගිරියාවත්ත ප්‍රදේශයේ පදිංචි ගැබිණි මවක කොවිඩ් – 19 වෛරසය ආසාදනය වී ඇති බව වාර්තා වේ. ඒ අනුව එම කාන්තාව ඊයේ (02) රාත්‍රියේ කොළඹ IDH රෝහල වෙත ඇතුළත් කිරීමට මහජන සෞඛ්‍ය පරීක්ෂක නිලධාරීන් කටයුතු කර ඇත. අදාළ කාන්තාවගේ පියා පෑලියගොඩ මත්ස්‍ය වෙළෙඳපොළට සම්බන්ධ ආශ්‍රිතයෙකු බැවින් මීට පෙර කොවිඩ්-19 ආසාදනය වීම හේතුවෙන් රෝහල්ගත කර සිට තිබේ. මේ අතර ඇඹිලිපිටිය, උඩවලව ප්‍රදේශයේ පදිංචි කාන්තාවන් දෙදෙනෙකුටද කොවිඩ් – 19 වෛරසය ආසාදනය වී ඇති බව වාර්තා වේ. එකම නිවසේ පදිංචි කාන්තාවන් දෙදෙනෙකු එලෙස වෛරස ආසාදිතයින් ලෙස හඳුනාගෙන ඇති බව ප්‍රදේශය භාර පරිපාලන මහජන සෞඛ්‍ය පරීක්ෂක ආර්.එම්.කේ බණ්ඩාර මහතා සඳහන් කරයි. මෙම කාන්තාවන් දෙදෙනා රැඳි සිටි නිවසේ පුද්ගලයෙකු පෑලියගොඩ මත්ස්‍ය වෙළෙඳ සංකීර්ණයේ ආසාදිතයින්ගේ ආශ්‍රිතයෙකු බව ද වාර්තා වේ.", "URL": "https://lankatruth.com/si/?p=99369", "Category": "පුවත්", "Parent URL": null}