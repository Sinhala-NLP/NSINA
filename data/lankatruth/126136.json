{"Source": "Lankatruth", "Timestamp": "November 23, 2021", "Headline": "කෝපයට පත් ජනතාව තවුෆීක් මන්ත්‍රීවරයාගේ කින්නියා නිවසට පහර දෙති", "News Content": "ත්‍රිකුණාමලය, කින්නියාහි කුරුංඤ්ඤකේනි කලපුවේදී පාලම් පාරුවක් පෙරළීමෙන් පාසල් දරුවන් ඇතුළු පුද්ගලයන් 06ක් මියගොස් තවත් 20 දෙනෙකුට තුවාල සිදුවීම සම්බන්ධයෙන් කෝපයට පත් ජනතාව පාර්ලිමේන්තු මන්ත‍්‍රී එම්.එස් තවුෆීක්ට අයත් කින්නියාවේ පිහිටි නිවසට පහර දී ඇති බව සඳහන් වාර්තා වේ. මෙම ඛේදවාචකයට හේතුව පාලමක් ඉදි කළ යුතු තැනක මේතාක් කාලයක් පාලමක් ඉදි නොකිරීම යැයි ප්‍රදේශවාසීහු පවසති. එම්.එස් තවුෆීක් මන්ත්‍රීවරයා ශ්‍රී ලංකා මුස්ලිම් කොන්ග්‍රසය යටතේ ත්‍රීකුණාමලය දිස්ත්‍රික්කට නියෝජනය කරමින් පාර්ලිමේන්තුවට තේරීපත්වූ සමගි ජන බලවේගය මන්ත්‍රීවරයෙකු වන අතර පසුව ඔහු ආණ්ඩුක්‍රම ව්‍යවස්ථාවේ 20වන සංශෝධනය අවස්ථාවේ ආණ්ඩුවට එක්වූ මන්ත්‍රීවරයෙකි.", "URL": "https://lankatruth.com/si/?p=126136", "Category": "පුවත්", "Parent URL": null}