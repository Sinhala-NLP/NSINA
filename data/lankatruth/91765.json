{"Source": "Lankatruth", "Timestamp": "March 27, 2020", "Headline": "බ්‍රිතාන්‍ය අගමැති බොරිස් ජොන්සන්ටත් කොරෝනා", "News Content": "තමන්ට කෝවිඩ්-19 හෙවත් නව කොරෝනා වයිරසය ආසාදනය වී ඇති බව වෛද්‍ය පරීක්ෂණවලින් තහවුරු වූ බවත් ස්වයං – නිරෝධායන ක්‍රියාවලියට යොමුවන බවත් බ්‍රිතාන්‍ය අග්‍රාමාත්‍ය බොරිස් ජොන්සන් අද (27) ප්‍රකාශ කර තිබේ. ‘‘පසුගිය පැය 24 දී සුළු රෝග ලක්ෂණ පෙන්නුම් කළා. වෛද්‍ය පරීක්ෂණයෙන් මට කොරෝනා වයිරසය ආසාදනය වී ඇති බව තහවුරු වුණා’’ යැයි බ්‍රිතාන්‍ය අග්‍රාමාත්‍යවරයා ට්විටර් පණිවුඩයක් නිකුත් කරමින් සඳහන් කර ඇත. ‘‘මම දැන් ස්වයං – නිරෝධායන ක්‍රියාවලියට යොමු වී ඉන්නවා. එහෙත් මා දිගටම ආණ්ඩුව කරගෙන යනවා. විඩියෝ තාක්ෂණය ඔස්සේ මම අදාළ ක්‍රියාමාර්ග ගන්නවා. අපි අඛණ්ඩව මේ රෝගයට එරෙහිව සටන් වදිනවා” යැයි බ්‍රිතාන්‍ය අග්‍රාමාත්‍යවරයා තවදුරටත් ප්‍රකාශ කර තිබේ.", "URL": "https://lankatruth.com/si/?p=91765", "Category": "පුවත්", "Parent URL": null}