{"Source": "Lankatruth", "Timestamp": "June 8, 2023", "Headline": "ඡන්දය ඉල්ලීම ගැන ආණ්ඩුව හොඳටම බය වෙලා", "News Content": "පළාත් පාලන මැතිවරණය වහාම පවත්වන ලෙස ආණ්ඩුවට බල කිරීම සඳහා අද (08) මැතිවරණ කොමිෂන් සභාව ඉදිරිපිට ජාතික ජන බලවේගය විසින් විරෝධතාවක් පැවැත්වීම සම්බන්ධයෙන් බිය වී සිටින ආණ්ඩුව වැලිකඩ පොලිසිය යොදවා වාරණ නියෝගයක් ලබා ගෙන ඇත.  ජාතික ජන බලවේගයේ නායක අනුර කුමාර දිසානායක සහ එම පක්ෂයේ නායකයින් 26 දෙනෙකුට එරෙහිව කොළඹ ප්‍රධාන මහේස්ත්‍රාත් අධිකරණයෙන් මෙම වාරණ නියෝගය ලබා ගෙන තිබේ. ශ්‍රී ජයවර්ධනපුර කෝට්ටේ මාර්ගය, කොටා පාර, නාවල පාර සහ සරණ පාර මෙන්ම මැතිවරණ කාර්යාලයට ප්‍රවේශවීමේ මාර්ගය යන මාර්ගවල විරෝධතා දැක්වීම තහනම් කර ඇත.", "URL": "https://lankatruth.com/si/?p=147673", "Category": "පුවත්", "Parent URL": null}