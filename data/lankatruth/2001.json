{"Source": "Lankatruth", "Timestamp": "April 7, 2012", "Headline": "රාජ්‍ය නිලධාරීන් භීතියට පත්කරයි", "News Content": "අරලියගහ මන්දිරයට විවිධ අවස්ථාවලදී ගෙන්වා ගන්නා රාජ්‍ය නිලධාරීන් බියකර තබාගැනීමේ සියුම් සැලැස්මක් ආණ්ඩුව විසින් ක‍්‍රියාත්මක කර ඇති බව අනාවරණය වේ. මේ සදහා ජනාධිපතිවරයා, ආරක්ෂක ලේකම්වරයා මෙන්ම ජනාධිපති ලේකම්වරයාද වරින් වර විවිධ අයුරින් බලපෑම් කරන බව හෙළි වේ.  මේ ආකාරයට මෑතදීම කර තිබෙන්නේ රාජ්‍ය නිලධාරීන්ගේ ජංගම දුරකථන සියල්ල බුද්ධි අංශ විසින් ටැප් කර ඇති බව ප්‍රචාරය කිරීමයි. එමෙන්ම එක්තරා උසස් නිලධාරියකු පවසා ඇත්තේ ‘‘ජීනිවා ගැන අපි බලාගන්නම්. ඔය අයට තියෙන්නේ රාජකාරිය හරියට කරන්න’’ යනුවෙණි. වාර්තාවන අන්දමට රාජ්‍ය නිලධාරීන් 80%ක් පමණ ජිනීවා මානව හිමිකම් කවුන්සලය සම්බන්ධයෙන් ආණ්ඩුව අනුගමනය කළ ක‍්‍රියා පිළිවෙත දෝෂ දර්ශනයට ලක්කරන බව බුද්ධි අංශ විසින් රජයට වාර්තා කිරීමෙන් අනතුරුව මෙවැනි පියවරක් ගෙන ඇත.", "URL": "https://lankatruth.com/si/?p=2001", "Category": "පුවත්", "Parent URL": null}