{"Source": "Lankatruth", "Timestamp": "April 25, 2018", "Headline": "පරිපාලනයේ අත්තනෝමතික ක්‍රියාමාර්ගවලට එරෙහිව HND සිසූහු පාරට බසිති", "News Content": "තංගල්ල උසස් තාක්ෂණ ආයතනයයේ පරිපාලනය විසින් එහි සිසුන් අරඹයා ගෙන ඇති අත්තනෝමතික ක්‍රියාමාර්ග සම්බන්ධයෙන් සහ එහි සනීපාරක්ෂක පහසුකම් ඉතාමත් අවම මට්ටමේ පවත්වාගෙන යාම සම්බන්ධයෙන් දිගින් දිගටම එහි පරිපාලනය සමග සාකච්ඡා කිරීම සඳහා අවස්ථා ඉල්ලා සිටියද ඊට කන් නොදීම හේතුවෙන් එම සිසුන් අද (25) පෙරවරුවේ එම පරිපාලනයට එරෙහිව විරෝධතාවයක නිරතවී තිබේ. විභාග සමයේදී සිසුන්ට තම අධ්‍යන කටයුතු සඳහා නිරන්තරයෙන් උසස් තාක්ෂණ ආයතනය පරිශ්‍රයට යාමට සිදුවන නමුත් එම අවස්ථා අහුරා පරිපාලනය විසින් ලබා දෙන දින කිහිපයකදී පමණක් සිය අධ්‍යන කටයුතු සඳහා අවස්ථාව ලබාදී ඇති අතර එය පරිපාලනය විසින් ගෙන ඇති අත්අතොනෝමතික තීරණයක් බවත් පෙර පරිපාලනය විසින් සිසුන්ගේ අධ්‍යන කටයතු වෙනුවෙන් ලබාදී තිබූ නිදහස වත්මන් පරිපාලනය විසින් මුළුමනිල්ම සීමා කර ඇති බවත් සිසූහු පවසති. මේ සම්බන්ධයෙන් සිසූහු එහි අධ්‍යක්ෂ ජනරාල්වරයාගෙන් විසා ඇති නමුත් ඔහු පවසා ඇත්තේ එවැනි කිසිදු නීතිමය ක්‍රියාවලියකට උසස් තාක්ෂණ ආයතන අවතීරණය වී නැති බවය. කෙසේ නමුත් තංගල්ල උසස් තාක්ෂණ ආයතනය භාරවකටයුතු කරන අධ්‍යන සම්බන්ධීකාරක පරිපාලන නිලධාරිණියගේ අත්තනෝමතික තීරණ මත මෙවැනි නීති පනවමින් සිසුන් පීඩාවට පත්කරමින් සිටින බව සිසූහු අවධාරණය කරති. එමෙනම මෙම ආයතනයේ වැසිකිලි, කැසිකිලි පද්ධතිය අවම සනීපාරක්ෂක තත්වයන් යටතේ හෝ පවත්වාගෙන නොයන බවත් සිසුන්ගේ පිරිසිදු කරගැනීමේ කටයුතු සඳහා ස්ථාපිත කර ඇති ස්ථානවල වතුර බැස නොයෑම හේතුවෙන් නිරන්තරයෙන් ජලය පිරී පවතින බවත් එම සිසූහු චෝදනා කරති. එම සිසුන්ගේ පානලය සඳහා ඇති ජලයද ඉතාමත් අපිරිසිදු තත්වයේ ඇති බවද එම සිසූහු පෙන්වා දෙති. කෙසේ නමුත් අද පැවති විරෝධතා හේතුවේ දින නියමයක් නොමැතිව වසා දැමීමට එහි පාරිපාලනය විසින් තීරණය කර ඇත. මෙම ශිෂ්‍ය ක්‍රියාකාරකම් සම්බන්ධයෙන් නායකත්වය ගෙන කටයුතු කළ සිසුන්ගේ ශිෂ්‍ය භාවය අහෝසි කිරීමේ අනතුරක් මතුව ඇති බවත් එසේ සිදුවුවහොත් දැඩි ක්‍රියාමාර්ගවලට එළඹීමට පසුබට නොවන බවත් එම සිසූහු අවධාරණය කරති.", "URL": "https://lankatruth.com/si/?p=51057", "Category": "පුවත්", "Parent URL": null}