{"Source": "Lankatruth", "Timestamp": "November 18, 2018", "Headline": "ආදි සිසු ගැටුමෙන් රෝහලටත් හානි", "News Content": "මාතලේ නගර මධ්‍යයේ ඇතිවූ ගැටුමකින් තුවාල ලබා මාතලේ දිස්ත්‍රික් මුලික රෝහලේ ප්‍රතිකාර ලබමින් සිටි දෙපාර්ශ්වයක් අතර ඊයේ(17) දින රාත්‍රි11.00 ට පමණ යලිත් ගැටුමක් ඇතිවී රෝහලේ දේපල රැසකට අලභාහනිවී ඇති බව එම රෝහල් සේවකයෝ කියා සිටිති. මෙම ගැටුමට සම්බන්ධ පුදගලයෝ අටදෙනෙකු තුවාල ලබා රෝහලේ ප්‍රතිකාර ලබති. රෝහලේ අංක 13 වාට්ටුවේ ජලනල පද්ධතියට,දොර ජනෙල්වලට මෙන්ම ශිකරණයකට හා තවත් වෛද්‍ය උපකරනවලටද අලභාහනිවී ඇතැයි සේවකයෝ කියති. මාතලේ නගරයේ ප්‍රසිද්ධ විද්‍යාලයක ආදී ශිෂ්‍ය සංගමයක වාර්ෂික සුහද හමුවක් අතරතුර ආදී සිසුන් මත්පැන් පානය කර විනොදවෙමින් සිටියදී එම පිරිසේම දෙපාර්ශවයක් අතර ගැටුමක් ඇතිවී තිදෙනකු තුවාල ලබා රාත්‍රී 10.00ට පමණ රෝහල් ගතකර තිබේ. මාතලේ අධ්‍යාපන කාර්යාලය අසලදී මෙම ගැටුමට සම්බන්ධ අයෙකුගේ මෝටර් රථයකටද තවත් පිරිසක් පහරදෙමින් සිටියදී එම ස්ථානය අසළින් ගමන් ගත් දේශපාලන ආධාරකරුවන් පිරිසකටද මෙම පිරිස පහරදී තිබේ. ඔවුන්ගෙන්ද පස් දෙනෙකු තුවාල ලබා රෝහල් ගතකර ඇත. පහරකෑමෙන් රෝහල් ගතකර ඇත්තේ මාතලේ-පඩිවිට හා පාරාවත්ත යන ප්‍රදේශවල පදිංචිකරුවෝ වෙති. මොවුන් දෙපාර්ශවයම පොලු මුගුරු රැගෙන ගැටුම ඇතිකර ගෙන් තිබෙන බවද නේවාසික රෝගීන් කියා සිටිති. මාතලේ පොලිසිය තවදුරටත් පරීක්ෂණ සිදුකරයි.", "URL": "https://lankatruth.com/si/?p=63594", "Category": "පුවත්", "Parent URL": null}