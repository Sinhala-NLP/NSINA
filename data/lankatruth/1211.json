{"Source": "Lankatruth", "Timestamp": "February 3, 2012", "Headline": "අරනායක ප්‍රා.ස. සභාපති ඇතුළු 10ක් රක්ෂිත බන්ධනාගාරයට", "News Content": "අරනායක ප්‍රාදේශියසභාවේ සභාපති ඇතුළු 10ක් දින 14කට රක්ෂිත බන්ධනාගාරගතකර ඇත. අරනායක ප්‍රදේශයේ විදුලිබාලාගාරයක ආරක්ෂකයින් තිදෙනෙකුට පහරදීම සහ දේපලවලට හානිකිරීම මත ඔවුන් මෙලෙස රක්ෂිත බන්ධනාගාර ගත කර ඇත. අරනායක ප්‍රාදේශීය සභාවේ සභාපති ස්ටැන්ලි තිලකරත්න ඇතුළු 10ක පිරිසක් පසුගිය ජනවාරි 18 වන දින මාඔයේ මදුවිත පානයකිරීම සදහා පැමිණ ඇත. මාඔය අසල ඇති මෙම විදුලිබලාගාරය තුලට සභාපතිවරයා ඇතුළු පිරිස පැමිණි වාහනය ඇතුල් කිරීමට උත්සාහ දැරීමේදී විදුලිබලාගාරයේ එක් ආරක්ෂකයෙකු පැමිණ විදුලිබලාගාරයට අයත් නොවන වාහන බලාගාරය තුලට ඇතුල්කිරීමට අවසර ලබා නොදිය හැකි බව පවසා ඇත. ඒ අනුව වාහනය විදුලිබලාගාරය අසල නවතා මාඔයට ගිය සභාපතිවරයා ඇතුළු පිරිස මදුවිතෙන් සප්පාම්වී පැමිණ විදුලිබලාගාර‍යේ ගේට්ටුව කඩා ඇතුළුවී එහිසිටි ආරක්ෂනයින් තිදෙනාට පහරදී ඇත. පහරකෑමට ලක්වූ ආරක්ෂකයින් තිදෙනා එදිනම මාවනැල්ල රෝහ‍ලට ඇතුලත්කල අතර 19 වන දින ඔවු ගේ විකට් කපා යවා ඇත. නාවික හමුදාවේ හිටපු මාධ්‍ය ප්‍රකාශකයෙකු මෙම විදුලිබලාගාරයේ ප්‍රධාන ආරක්ෂකයා ලෙස කටයුතු කරන අතර ඔහු විසින් පොලීසියට කරන ලද පැමිණිල්ලකට අනුව නීතිය ක්‍රියාත්මක කල පොලීසිය සැකකරුවන් 6ක් අත්අඩංගුවට ගේන අධිකරණයට ඉදිරිපත්කිරීමෙන් අනතුරුව දින 14කට බන්ධනාගාරගත කරන ලදී. සභාපති ස්ටැන්ඩ්ලි තිලකරත්න, ප්‍රාදේශි සභා මන්ත්‍රී වජේසේකර ඇතුළු සිවු දෙනා පොලීසිය මගහරිමින් කටයුතු කර ඇතැයි පැවසේ. එක්සත් ජනතා නිදහස් සන්ධාන පාර්ලිමේන්තු මන්ත්‍රී ලලිත් දිසානාක මහතාගේ ප්‍රධාන ගෝලයෙකු ලෙස සැලකෙන සභාපතිවරයාගේ ඥාතීන් කිහිපදෙනෙකුද වසර 15 කට වැඩි කාලයක සිට මෙම පොලිස්ථානයේ සෙවය කරන බැවින් ඔවුන්ගේ ආරක්ෂාව මත සභාපතිවරයා ඇතුළු පිරිස නිදැල්ලේ කටයුතු කරමින් සිට අවසන් මොහොතේ ඔවුන්ටද පොලීසියට බාරවීමට සිදුවී ඇත. ඊයේ (02) දින ඔවුන් උසාවියට ඉදිරිපත්කර ඇති අතර ඔවුන්ද රක්ෂිත බන්ධනාගාර ගත කර තිබේ.", "URL": "https://lankatruth.com/si/?p=1211", "Category": "පුවත්", "Parent URL": null}