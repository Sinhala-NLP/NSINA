{"Source": "Lankatruth", "Timestamp": "June 8, 2018", "Headline": "ඕමානයේ ශ්‍රී ලංකා පාසලේ පෙළපොත් ප්‍රශ්නය “එතෙර අපි”ට කියයි", "News Content": "ඕමානයේ රැකියාවල නියුතු සහ එහි වෙසෙන ශ්‍රී ලාංකිකයන්ගේ දූ දරුවන් උදෙසා පවත්වාගෙන යනු ලබන ඕමානයේ ශ්‍රී ලංකා පාසලට ඉතාමත් අත්‍යවශ්‍ය සිංහල සහ දෙමළ පෙළපොත් ප්‍රමාණයක් ලබා ගැනීමට අවශ්‍ය පහසුකම් සපයා දෙන ලෙස ඉල්ලා එම පාසලේ පරිපාලනය විසින් එතෙර අපි සංවිධානයට ලිපියක් යොමු කර තිබේ. එම ලිපිය අද (08) පෙරවරුවේ ඕමානයේ එතෙර අපි සංවිධානයේ සාමාජිකා නිසන්සලා ලක්මාලි මෙනවිය විසින් එතෙර අපි සංවිධානයේ ලේකම්, බස්නාහිර පළාත් සභාවේ ජනතා විමුක්ති පෙරමුණේ මන්ත්‍රී ලක්ෂ්මන් නිපුණආරච්චි මහතා වෙත භාර දී තිබේ. ගියවසරේද එම පාසලට අත්‍යාවශ්‍ය තිබූ පෙළපොත් ප්‍රමාණයක් ලබාදීමට එතෙර අපි සංවිධානය කටයුතු කර තිබිණි.", "URL": "https://lankatruth.com/si/?p=53912", "Category": "පුවත්", "Parent URL": null}