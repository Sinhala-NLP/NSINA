{"Source": "Lankatruth", "Timestamp": "January 2, 2020", "Headline": "වන අලි ප්‍රහාරයකින් අයෙක් මරුට", "News Content": "ලියවැව පොලිස් වසමේ වීරවැව, දිවුල්ගස්වැව පදිංචිව සිටි රංවල ආරච්චිගේ අනුර නිශ්ශංක නැමැති වයස අවුරුදු 38 තරුණයෙකු වන අලි පහරදීමකින් මිය ගොස් ඇත. ඊයේ (01) අළුයම ඔහු තම වගා කටයුතු පිළිබඳව සොයා බැලීම සඳහා නිවසින් පිටත්ව ගොස් ඇති අතර ආපසු නිවසට නොපැමිණීම සම්බන්ධයෙන් සොයා බලන විට වන අලියෙකු පහර දී බරපතළ තුවාල සහිතව සිටියදී හමුවී තිබේ. පසුව අදාළ පුද්ගලයා පුත්තලම රෝහලට ඇතුළත් කර ඇති නමුත් ඒ වනවිටත් ඔහු මිය ගොස් සිට ඇත.", "URL": "https://lankatruth.com/si/?p=88210", "Category": "පුවත්", "Parent URL": null}