{"Source": "Lankatruth", "Timestamp": "August 18, 2017", "Headline": "නව නාවික හමුදාපති ට්‍රැවිෂ් සින්නයියා", "News Content": "ආරක්ෂක මාණ්ඩලික ප්‍රධානීජෙනරාල් ක්‍රිෂාන්ත ද සිල්වා එම තනතුරින් අගෝස්තු 21දා විශ්‍රාම යාමට නියමිත අතර ඉන් අනතුරුව එම තනතුරට පත්වන්නේ වත්මන් නාවික හමුදාපති වයිස් අද්මිරාල් රවීන්ද්‍ර විජේගුණරත්නය. ඒ අනුවපුරප්පාඩුවන නාවික හමුදාපති තනතුර සඳහානැගෙනහිර නාවික ආඥාපති රියර් අද්මිරාල් ට්‍රැවිස් සින්නයියා පත්වනු ඇතැයි ආරක්ෂ ආරංචි මාර්ග විශ්වාසය පල කරනවා. අද(18)දිනයේ ජනාධිපතිවරයා විසින් ඔහුට පත්වීම් ලිපිය ලබා දෙනු ඇතැයි දැනගන්නට තිබේ. ට්‍රැවිස් සින්නයියා මහතා යුද සමයේ එල්ටීටීඊ යුද නැව් විනාශ කිරීමේදී සහ යුද නැව් අත්අඩංගුවට ගැනීමේදී තීරණාත්මක මෙහෙයක් ඉටු කර ඇතැයි නාවික හමුදාවේ ආරංචි මාර්ග කියයි. පසුගිය මහින්ද රාජපක්ෂ රජයේ අවසාන කාලයේදී ඔහු දේශපාලන පළිගැනීම්වලට ලක්වූවකු බව ද එම ආරංචි පවසයි. ට්‍රැවිස් සින්නයියා මහතා නාවික හමුදාවේ ජ්‍යෙෂ්ඨත්වයෙන් තුන්වැන්නා වුවද ඔහුට ඉදිරියෙන් සිටින නිළධාරීන් දෙදෙනාටම පසුගිය රජය සමයේදී කොළඹ ද්‍රවිඩ තරුණයන් පිරිසක් අතුරුදන් කිරීමේ සිදුවීම සම්බන්ධයෙන් චෝදනා එල්ල වී ඇත.", "URL": "https://lankatruth.com/si/?p=39495", "Category": "පුවත්", "Parent URL": null}