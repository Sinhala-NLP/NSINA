{"Source": "Lankatruth", "Timestamp": "April 21, 2022", "Headline": "මෑත ලංකා ඉතිහාසයේ ම්ලේච්චතම ඝාතනය සිදු කළේ පාස්කු ඉරිදා – අනුර දිසානායක", "News Content": "හදවතක් තිබෙන සෑම කෙනෙකුම යුක්ති සහගත ඉල්ලීම් කරමින් පාස්කු ඉරිදා දියත්කළ ම්ලේච්ච ඝාතනයට වගකිව යුත්තන්ට දඬුවම් ලබා දිය යුතු බවට හඩ ගන්නේ යැයි ජාතික ජන බලවේගයේ නායක අනුර දිසානායක සඳහන් කරයි. ඔහු මේ බව සඳහන් කර සිටියේ පාස්කු දින එල්ල කළ මරාගෙන මැරෙන ප්‍රහාරයේ වින්දිතයන්ට යුක්තිය ඉටු නොකිරීමට විරෝධය දැක්වීමේ උද්ඝෝෂණ රැලිය අමතමින්ය. මෙය හුදු ඝාතනයකින් ඔබ්බට ගිය දේශපාලන කුමන්ත්‍රණයක කොටසක් බවත් 2015දී බලය අහිමි වූ පිරිස සෑම අතින්ම නැවත බලය ලබා ගැනීම සඳහා කළ හැකි සියලුම ආකාරයේ ක්‍රියාකාරකම් දියත් කර තිබූ බවත් ඔහු පැවසීය.", "URL": "https://lankatruth.com/si/?p=132637", "Category": "පුවත්", "Parent URL": null}