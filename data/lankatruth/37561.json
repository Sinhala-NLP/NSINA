{"Source": "Lankatruth", "Timestamp": "July 15, 2017", "Headline": "සයිටම් විරෝධී ජන පවුර දිවයින පුරා ගොඩනැගේ", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරමින් පවතින විරෝධතා එක් මිටකට ගොනු කරමින් පසුගියදා ගොඩනැගුණු සයිටම් විරෝධී ජන පවුර සංවිධානයේ දිස්ත්‍රික් මට්ටමේ සංවිධාන ගොඩනැගීම මේ දිනවල සිදුවෙමින් පවතියි. දේශපාලන පක්ෂ, වෘත්තීය සමිති, වෛද්‍ය සංගම්, ශිෂ්‍ය සංගම්, භික්ෂු සංගම් සහ සිවිල් සංවිධාන ඇතුළු විශාල පිරිසකගේ සහභාගීත්වයෙන් මෙම සංවිධානය ගොඩනැගීමේ කටයුතු ඉතාමත් සාර්තකව සිදුවෙමින් පවතියි. සයිටම් විරෝධී ජන පවුර විසින් කැඳවන මහා ජාතික සමුළුවක් ලබන 20වනදා පවත්වන බව ජාතික වෘත්තීය සමිති මධ්‍යස්ථානයේ කැඳවුම්කරු කේ.ඩී. ලාල්කාන්ත මහතා පසුගියදා පැවති සයිටම් විරෝධී ජන පවුර සංවිධානයේ මාධ්‍ය හමුවකදී පැවසී ය. මේ වනවිට, හම්බන්තොට, මොණරාගල, බදුල්ල, පොලොන්නරුව ආදී දිස්ත්‍රික්කවල මෙම සංවිධානය පිහිටුවා තිබේ.  මොණරාගල  පොලොන්නරුව  හම්බන්තොට  බදුල්ල", "URL": "https://lankatruth.com/si/?p=37561", "Category": "පුවත්", "Parent URL": null}