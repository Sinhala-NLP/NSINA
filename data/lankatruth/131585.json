{"Source": "Lankatruth", "Timestamp": "April 6, 2022", "Headline": "ඩොලරය රුපියල් 320 වෙයි", "News Content": "අද (06) දිනයේ එක්සත් ජනපද ඩොලරයක විකුණුම් මිල මෙරට බලපත්‍රලාභී වාණිජ බැංකුවල රුපියල් 320ක් දක්වා ඉහළ ගොස් තිබිණි. එහෙත් ශ්‍රී ලංකා මහ බැංකුව ප්‍රකාශයට පත්කර ඇති විනිමය අනුපාතිකයට අනුව ඩොලරයක විකුණුම් මිල රුපියල් 308.49ක් ලෙසත් ගැනුම් මිල රුපියල් 298.10ක් ලෙසත් සටහන් වී ඇත. එමෙන්ම ලංකා බැංකුවේ රුපියල් රුපියල් 310ක්, මහජන බැංකුවේ රුපියල් 306.99ක්, සම්පත් බැංකුවේ, සෙලාන් බැංකුවේ, ජාතික සංවර්ධන බැංකුවේ (NDB), ස්ටෑන්ඩර්ඩ් චාර්ටඩ් බැංකුවේ රුපියල් 320ක්ද ලෙස සටහන් වී තිබේ. එමෙන්ම කොමර්ෂල් බැංකුවේ රුපියල් 308ක්, හැට්න් නැෂනල් බැංකුවේ (HNB) රුපියල් 310ක් සහ DFCC රුපියල් 310ක් ලෙස සටහන් වී ඇත.", "URL": "https://lankatruth.com/si/?p=131585", "Category": "ආර්ථික පුවත්", "Parent URL": null}