{"Source": "Lankatruth", "Timestamp": "May 30, 2018", "Headline": "ඉන්දියාවටත් කාලගුණයෙන් බලපෑම් – දින දෙකට මරණ 48 යි", "News Content": "ඉන්දියාවේ උතුරු ප්‍රදේශයේ පවතින අයහපත් කාලගුණය හේතුවෙන් පසුගිය දින දෙක තුළ පමණක් පුද්ගලයන් 48 දෙනෙකු මියගොස් ඇතැයි ඉන්දීය මාධ්‍ය වාර්තා කරයි. උත්තර ප්‍රදේශ් ප්‍රාන්තයෙන් පමණක් මරණ 16ක් වාර්තා වේ. යාබද බිහාර් ප්‍රාන්තයේ අකුණු අනතුරු හේතුවෙන් 11 දෙනෙකු ද තද සුළං හේතුවෙන් 8 දෙනෙකුද මරණයට පත්ව ඇත. පවතින තත්වය ඉතාම බරපතල බව ඉන්දියාවෙ ආපදා කළමණාකරන අමාත්‍යාංශය නිවේදනය කරයි. ඉන්දියානු මාධ්‍ය වාරතා දක්වන ආකාරයට අයහපත් කාලගුණය හේතුවෙන් පසුගිය මාස දෙදක කාලය තුළ පමණක් පුද්ගලයන් 200කට අධික සංඛ්‍යාවක් මියගොස් තිබේ.", "URL": "https://lankatruth.com/si/?p=53197", "Category": "විදෙස් පුවත්", "Parent URL": null}