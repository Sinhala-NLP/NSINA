{"Source": "Lankatruth", "Timestamp": "June 12, 2018", "Headline": "එජාපයේ පසුපෙළ මන්ත්‍රී පිරිසක් අමාත්‍ය හා නියෝජ්‍ය අමාත්‍යවරු ලෙස දිවුරුම් දෙති", "News Content": "එක්සත් ජාතික පක්ෂ පසුපෙළ මන්ත්‍රීවරු හත් දෙනෙක් අද(12) මීට සුළු මොහොතකට පෙර රාජ්‍ය අමාත්‍යවරු සහ නියෝජ්‍ය අමාත්‍යවරු ලෙස ජනාධිපති මෛත්‍රිපාල සිරිසේන මහතා ඉදිරියේ දිවුරුම් දී ඇතැයි රජයේ ආරංචි මාර්ග සඳහන් කරයි. ඒ අනුව, සංචාරක සංවර්ධන හා ක්‍රිස්තියානි ආගමික කටයුතු අමාත්‍ය- රංජිත් අලුවිහාරේ මහතා ද කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය – ලකී ජයවර්ධන මහතා ද දිවුරුම් දී ඇත. රාජ්‍ය පරිපාලන හා කළමනාකරණ සහ නීතිය හා සාමය නියෝජ්‍ය අමාත්‍ය – නලින් බණ්ඩාර මහතා ද කෘෂිකර්ම නියෝජ්‍ය අමාත්‍ය – අන්ගජන් රාමනාදන් මහතා ද පරිසර නියෝජ්‍ය අමාත්‍ය – අජිත් මානප්පෙරුම මහතා ද අභන්තර කටයුතු හා වයඹ සංවර්ධන නියෝජ්‍ය අමාත්‍ය – එඩ්වඩ් ගුණසේකර මහතා ද නැවත පදිංචිකිරීම් පුනරුත්ථාපන උතුරු සංවර්ධන හා හින්දු ආගමික කටයුතු නියෝජ්‍ය අමාත්‍ය -කාදර් මස්තාන් මහතා ද දිවුරුම් දී ඇත.", "URL": "https://lankatruth.com/si/?p=54201", "Category": "පුවත්", "Parent URL": null}