{"Source": "Lankatruth", "Timestamp": "September 15, 2017", "Headline": "ගුවන්තොටුපළ ඉන්ධන පිරවුම්හල අබාන්ස් සමාගමට", "News Content": "කටුනායක ගුවන්තොටුපළ විසින් පවත්වාගෙන ගිය කටුනායක 18 කනුව ප්‍රදේශයේ ඇති ඉන්ධන පිරවුම්හලේ සේවය කළ සේවකයන් වහාම ක්‍රියාත්මකවන පරිදි ඉන් ඉවත් කර ඒ සඳහා අබාන්ස් සමාගමේ සේවකයන් අනියුක්ත කර ඇති බව වාර්තා වේ. ගුවන්තොටුපළ සේවකයන් දස දෙනෙකු පමණ එම ඉන්ධන පිරවුම්හලේ සේවයේ යොදවා සිටි අතර ඔවුන් මේ වනවිට ගුවන්තොටුපළට අයත් වෙනත් කාර්යයන්වල යොදවා ඇති බව වාර්තාවේ. ගුවන්තොටුපොළ සේවකයන් පවසන්නේ තමන් එහි වැඩ කිරීමේදී ගුවන්තොටුපළ ඉන්ධන පිරවුම්හල යන හැඟීමෙන් එහි ලාභය උපරිමවන අයුරින් කටයුතු කළද වත්මන තත්වය තුළ පිරවුම්හලෙන් ලැබෙන ආදායම පවා අඩුවිය හැකි බවය.", "URL": "https://lankatruth.com/si/?p=40936", "Category": "පුවත්", "Parent URL": null}