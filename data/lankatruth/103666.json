{"Source": "Lankatruth", "Timestamp": "December 16, 2020", "Headline": "ආණ්ඩුව හදන්නේ ශ්‍රී.ල.නි.ප.ය දියකරලා දාන්න – දයාසිරි", "News Content": "රටපුරා සිටින ශ්‍රී ලංකා නිදහස් පක්ෂයේ ප්‍රදේශිය සභා මන්ත්‍රීවරුන් 1000ක පමණ පිරිස රජයේ කිසිදු සංවර්ධණ ක්‍රියාවලියකට සම්බන්ධ කරගෙන නැතැයි අමාත්‍ය දයාසිරි ජයසේකර පවසයි. අද දින විශේෂ පුවත්පත් සාකච්ඡාවක් පවත්වමින් අදහස් දැක්වූ ඇමතිවරයා ශ්‍රී ලංකා නිදහස් පක්ෂයේ සියලු දෙනාම මේ ආණ්ඩුව විසින් කරන කෙනෙහිලිකම් නිසා බලවත් කණස්සල්ලෙන් සිටින බවද පැවසීය. එළඹෙන පලාත් සභා මැතිවරණයට මුහුණ දෙන ආකාරය ගැන මාධ්‍යවේදියෙක් ඇසූ පැනයකට පිලිතුරු දුන් ඇමතිවරයා වැඩිදුරටත් සුඳහන් කළේ ජනාධිපතිවරයාගෙන් සාකච්ඡාවක් සඳහා අවස්ථාවක් ඉල්ලුවත් එය මෙතෙක් නොලැබුන බවයි. “ආණ්ඩුවෙ ප්‍රධානින් දැනගන්න ඔනේ. එයාලව බලයට ගෙනාවේ ශ්‍රී ලංකා නිදහස් පාක්ෂිකයන් කියලා” දයාසිරි ජයසේකර වැඩිදුරටත් පැවසීය.", "URL": "https://lankatruth.com/si/?p=103666", "Category": "පුවත්", "Parent URL": null}