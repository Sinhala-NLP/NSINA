{"Source": "Lankatruth", "Timestamp": "January 30, 2021", "Headline": "බොරු බෝම්බ බියක් හදා ග්‍රාමීය බැංකුවක් කොල්ල කාලා", "News Content": "ගුවන් හමුදා නිලධාරියෙකු විසින් බොරු බෝම්බ බියක් හදා අම්බලන්ගොඩ මාදම්පේ විවිධ සේවා සමූපකාර සමිතියට අයත් මාදම්පේ ග්‍රාමීය බැංකුව මංකොල්ල කා ඇතැයි වාර්තා වේ. ඔහු ඊයේ (29) මෙලෙස මෙම බැංකුව මංකොල්ල කා පලා ගොස් ඇතත් ප්‍රදේශවාසීන්ගේ සහයෝගයෙන් අම්බලන්ගොඩ පොලීසිය එම ගුවන් හමුදා නිලධාරියාව අත්අඩංගුවට ගෙන තිබේ. චීන වරාය ගුවන් හමුදා කදවුරේ සිට නිවාඩු ලබා එමින් සිටි ගුවන් හමුදා නිලධාරියෙකු වන මොහු මුඛ ආවරණයක් සහ ආරක්ෂිත හිස් වැසුමක් පැළද ග්‍රාමීය බැංකුවට පැමිණ තමා අත බෝම්බයක් ඇතැයි පවසා එම ග්‍රාමීය බැංකුවේ සේවකයින් බියවද්දා එහි ලාච්චුවේ තිබූ මුදල් මංකොල්ල කා ඇත. සැකකාර ගුවන් හමුදා නිලධාරියා එම ග්‍රාමීය බැංකුව ආසන්නයේම පදිංචිකරුවෙකු බවද පොලීසිය කියයි.", "URL": "https://lankatruth.com/si/?p=109578", "Category": "පුවත්", "Parent URL": null}