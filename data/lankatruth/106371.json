{"Source": "Lankatruth", "Timestamp": "January 3, 2021", "Headline": "ඌවතැන්නේ සුමන හිමිට ජනාධිපති සමාව", "News Content": "ජීවිතාන්තය දක්වා සිරදඬුවම් විඳිමින් සිටි පූජ්‍ය ඌවතැන්නේ සුමන හිමියන්ට ජනාධිපති සමාව දී නිදහස් කර ඇතැයි වාර්තා වේ. 2010 ජනාධිපතිවරණයට දින කිහිපයක් තිබියදී ජනවාරි 02 වැනි දා විහාරස්ථානය වැටලූ පොලිස් විශේෂ කාර්ය බලකායේ නිලධාරීන් සහ අපරාධ පරීක්ෂණ දෙපාර්තමේන්තුවේ නිලධාරීන් නීතිවිරෝධීව විහාරස්ථානයේ සඟවා තිබූ ටී.56 ගිනි අවි 2 ක් සහ ජීව උණ්ඩ 210 ක් සොයාගැනුණි. නීතිවිරෝධීව ගිනිඅවි සන්තකයේ තබා ගැනීමේ චෝදනාවට වරදකරු කරනු ලැබූ මාළිගාවත්ත බෝධිරාජාරාමාධිපති පූජ්‍ය ඌවතැන්නේ සුමන හිමියන්ට අධිකරණය මගින් ජීවිතාන්තය දක්වා සිර දඬුවම් නියම කර තිබුණි.", "URL": "https://lankatruth.com/si/?p=106371", "Category": "පුවත්", "Parent URL": null}