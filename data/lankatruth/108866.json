{"Source": "Lankatruth", "Timestamp": "January 20, 2021", "Headline": "කොරෝනා අවදානම ඉහළට – නාඋලත් ඇගලුම් කම්හලක් වහයි", "News Content": "කොවිඩ් – 19 වසංගතයේ අවදානම් තත්වය හේතුවෙන් නාඋල ඇගළුම් කර්මාන්ත ශාලාවක්ද වසා දමා තිබේ. එම ඇගළුම් කර්මාන්ත ශාලාවේ පසුගිය 18 වනදා සිදුකරන ලද ක්ෂණික ප්‍රතිදේහ පරික්ෂාවේ දී ආසාදිතයින් 10 දෙනෙකු හදුනාගෙන තිබූ අතර ඊයේ (19) දිනයේද ආසාධිතයින් 17ක් හමු වී ඇත. ඇගළුම් සේවිකාවන්ට අමතරව ඔවුන්ගේ ආශ්‍රිතයින් අතර පාසල් වයසේ පසුවන දරුවන් තිදෙනෙක්ද මේ වනවිට ආසාදිත තත්වයට පත්ව ඇතැයි වාර්තා වේ. මෙම ඇගළුම් ආයතනය වසා දැමිමෙන් පසුව කිසිදු සේවකයකුට මාතලේ දිස්ත්‍රික්කයෙන් පිටවිම සිදු නොකරන ලෙසත් දින 14 ස්වයං නිරෝධායන ක්‍රියාවලියකට යටත්ව කටයුතු කරන ලෙසත් දැනුම්දී ඇත.", "URL": "https://lankatruth.com/si/?p=108866", "Category": "කොවිඩ් -19 (කොරෝනා ) පුවත්", "Parent URL": null}