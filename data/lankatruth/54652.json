{"Source": "Lankatruth", "Timestamp": "June 18, 2018", "Headline": "විධායක බලතල සම්පූර්ණයෙන් අවම කිරීම ජනතාවගේ බලාපොරොත්තුවක්", "News Content": "විධායක බලතල සම්පූර්ණයෙන් අවම කිරීම ජනතාවගේ බලාපොරොත්තුවක් යැයි නීතිඥ උපුල් ජයසූරිය මහතා සඳහන් කරයි. “වත්මන් ජනාධිපතිවරයා වෙනුවෙන් දෙදහස් පහළොවේ පෙනී සිටිය සෑම සංවිධානයක් විසින්ම ඉදිරිපත් කරපු ඉල්ලීමක් වුණේ විධායක ජනාධිපති ක‍්‍රමය අහෝසි කරන්නැයි කියන එක. ඒක තමයි ප‍්‍රධාන ඉල්ලීම වුණේ. නොයෙක් මත තිබුණා මේක සම්පූර්ණයෙන් අහෝසි කරනවා ද, කොතරම් දුරට බලතල අඩු කරනවා ද කියන එක පිළිබඳව. ජනාධිපතිවරයා ජනාධිපතිවරණයක් හරහා වෙනම ම පත් නොකර එක මැතිවරණයකින් ම ජනාධිපතිවරයෙක් පත් කිරීම පිළිබඳව ජනතාවගේ විරෝධතාවයක් නැහැ. ඒ ජනාධිපතිවරයා නාමික ජනාධිපතිවරයෙක් වීමට අවශ්‍යයි කියලා කවුරුත් කියන්නෙ නැහැ. මුලින් රටේ හිටිය අර අග‍්‍රාණ්ඩුකාරයාගෙන් පස්සෙ හිටිය ජනාධිපතිවරයාට තිබුණු බලතලවලට වඩා බලතල දෙනවාට ජනතාවගේ විරෝධතාවයක් නැහැ. නමුත් සමහර අවස්ථාවන් තිබෙනවා ඒ විධායක බලතල සම්පූර්ණයෙන් අවම කිරීමක් මේ වෙන තෙක් වෙලා නැහැ. ඒක කරයි කියන එක ජනතාවගේ බලාපොරොත්තුවක්. ඒ සඳහා තව අවුරුදු එකහමාරක් පමණයි තිබෙන්නෙ. අපි බලාපොරොත්තු වෙනවා විසි වෙනි සංශෝධනයේ අඩුපාඩු තිබෙනවා නම් ඒවාත් වෙනස් කරගෙන විධායක ජනාධිපති ධුරය සංශෝධනය වෙයි කියලා අපි හැමෝම බලාපොරොත්තු වෙනවා.”", "URL": "https://lankatruth.com/si/?p=54652", "Category": "පුවත්", "Parent URL": null}