{"Source": "Lankatruth", "Timestamp": "June 15, 2017", "Headline": "පූටින්ගෙන් ඇමෙරිකාවට චෝදනා!", "News Content": "ලෝකය පුරා ක්‍රියාත්මක වන රාජ්‍යනොවන සංවිධානවලට මූල්‍යආධාර සපයමින් තම දේශපාලන ආධිපත්‍යතහවුරු කර ගැනීමට ඇමෙරිකාව කටයුතු කරමින් සිටින බවට රුසියානු ජනාධිපති ව්ලැඩිමීර් පූටින් ප්‍රකාශ කර ඇති බවට විදෙස් මාධ්‍ය වාර්තා කරයි. පූටින් ජනාධිපතිවරයා මේ බව ප්‍රකාශ කර ඇත්තේ වාර්ෂිකව සජීවීව රුසියානු ජනතාව සමග පැවැත්වෙන ප්‍රශ්නෝත්තර වැඩසටහනකදීය. රුසියාව බලවත් වන සෑම අවස්ථාවකදීම විවිධ හේතු දක්වමින් ඇමෙරිකා එක්සත් ජනපදය මෙලෙස ක්‍රියා කරන බවත් ක්‍රිමියාව හෝ වෙනත් ප්‍රශ්නයක් නොමැති නම් ප්‍රශ්නයක් නිර්මාණයක කරමින් ඔවුන් ක්‍රියාත්මක වන බව එහිදීඔහු වැඩිදුරටත් ප්‍රකාශකර තිබේ. සම්බාධක ක්‍රියාවලියේ විපාක පිළිබඳ නැගුණු ප්‍රශ්නයකට පිළිතුරු දෙමින් පූටින් පවසා ඇත්තේ ඒ තුළින් යම් පීඩනයක් ඇති කරන නමුත් රටක් ලෙස නැගීසිටීමට සහ නිෂ්පාදන ක්‍රියාවලිය වඩ වඩාත් පණ ගැන්වීමට එය උත්තේජනයක් සපයන බවයි. ක්‍රිමියානු අර්ධද්වීපය රුසියාවට ඇඳා ගැනීමත් සමග ඇමෙරිකාව ප්‍රමුඛබටහිර රටවල් පසුගිය 2014 වසරේ සිට රුසියාවට එරෙහිව සම්බාධක පනවා ඇතත් එම සම්බාධකවල අතුරු ප්‍රතිඵල යුරෝපයද භුක්ති විඳිමින් සිටී.", "URL": "https://lankatruth.com/si/?p=35995", "Category": "විදෙස් පුවත්", "Parent URL": null}