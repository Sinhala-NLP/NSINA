{"Source": "Lankatruth", "Timestamp": "August 20, 2017", "Headline": "හදිසි අනතුරුකින් 16ක් රෝහලේ", "News Content": "කොළඹ නුවර මාර්ගයේ කෑගල්ල, මීපිටිය ප්‍රදේශයේ දී සිදුවූ රිය අනතුරකින් ළමුන් තිදෙනෙකු ඇතුළු පුද්ගලයින් 16 දෙනෙකු තුවාල ලබා රෝහල්ගතකර ඇතැයි වාර්තා වේ. අද (20) උදෑසන මහනුවර සිට කොළඹ දෙසට ධාවනය වූ කැබ් රථයක් මාර්ගයේ නතර කර තිබූ ටිපර් රථයක සහ ප්‍රතිවිරුද්ධ දෙසින් ධාවනය වූ වෑන් රථයක ගැටීමෙන් අනතුර සිදුව ඇති බව පොලීසිය සඳහන් කරයි. අනතුරින් තුවාල ලබා ඇති දරුවන් තිදෙනා සිව් හැවිරිදි සහ 11 හැවිරිදි පසුවන්නන් බව පැවසේ.", "URL": "https://lankatruth.com/si/?p=39587", "Category": "පුවත්", "Parent URL": null}