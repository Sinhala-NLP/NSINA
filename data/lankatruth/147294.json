{"Source": "Lankatruth", "Timestamp": "May 23, 2023", "Headline": "ලංගම පාසල් වාර ප්‍රවේශ පත්‍ර ගාස්තුව 25%කින් ඉහළ දමනවා – බන්දුල ගුණවර්ධන", "News Content": "ලංගම පාසල් ගමන් වාර ප්‍රවේශ පත්‍ර ගාස්තුව 25%කින් පමණ ඉහළ දැමීමට තමන් තීරණය කර ඇති බව ප්‍රවාහන හා මහාමාර්ග ඇමති සහ ජනමාධ්‍ය ඇමති බන්දුල ගුණවර්ධන පවසා ඇත. ඔහු මේ බව පවසා ඇත්තේ ණය පදනම යටතේ ලැබුණු බස්රථවලින් කිහිපයක් අම්පාර ප්‍රදේශයේ ඩිපෝ සඳහා බෙදාදීමේ අවස්ථාවට එක්වෙමිණි. ලංගම පාසල් ගමන් වාර ප්‍රවේශ පත්‍ර ගාස්තුව 25%කින් පමණ ඉහළ දැමීමට අදාල යෝජනාව මේ වනවිට කැබිනට් මණ්ඩලයට ඉදිරිපත්කර ඇති බවත් පාසල් ප්‍රවාහන බස් රථ නැති කරගන්නවාද, නැතිනම් තව දුරටත් පවත්වාගෙන යනවාද යන්න තීරණය වන්නේ මෙම ගාස්තු වැඩි කිරීම මත බවත් ඇමති බන්දුල ගුණවර්ධන එහිදී පවසා ඇත. සිසු සැරිය වැඩසටහන සඳහා ආණ්ඩුව මේ වනවිට ඉතා ඉහළ වියදමක් දරන බවත් එබැවින් පාසල් දරුවන්ගේ ගමන් වාර ප්‍රවේශ පත් ගාස්තුවෙන් තුනෙන් එකක් දෙමව්පියන් විසින් දැරිය යුතු බවත් ඉතිරි තුනෙන් දෙක රජය දරන බවත් ඇමතිවරයා වැඩිදුරටත් ප්‍රකාශ කර ඇත.", "URL": "https://lankatruth.com/si/?p=147294", "Category": "පුවත්", "Parent URL": null}