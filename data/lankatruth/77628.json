{"Source": "Lankatruth", "Timestamp": "July 14, 2019", "Headline": "නීති විරෝධීව ගමන්කළ දුම්රිය මගීන්ගෙන් ලක්ෂ 53කට අධික දඩ මුදලක්", "News Content": "ගතවූ මාස 6ක කාලය තුළ දුම්රිය ප්‍රවේශ පත්‍ර නොමැතිව ගමන් කළ මගීන්ගෙන් රුපියල් දහසය ලක්ෂ හතලිස් එක්දහස් අටසිය තිස් පහක(16,41,835) මුදලක් අයකරගෙන ඇතැයි දුම්රිය දෙපාර්තමේන්තුව සඳහන් කරයි. එසේම තුන්වන පන්තියේ ප්‍රවේශපත්‍ර යොදාගනිමින් පළමු සහ දෙවන පන්තියේ මැදිරිවල ගමන් කිරීමේ වරදට, රුපියල් තිස් හතර ලක්ෂ තුන්සිය අනූහයක(34,00,396) ක දඩ මුදල් අයකරගෙන තිබේ. පාස්කු ප්‍රහාරයෙන් පසු සාපේක්ෂව වැටලීම් සිදුකිරීම අඩුවුව ද ප්‍රවේශ පත්‍ර නොමැතිව දුම්රියේ ගමන් කිරීම ඉහළ අගයක පවතින බව දුම්රිය දෙපාර්තමේන්තුව සඳහන් කරයි.", "URL": "https://lankatruth.com/si/?p=77628", "Category": "පුවත්", "Parent URL": null}