{"Source": "Lankatruth", "Timestamp": "October 25, 2022", "Headline": "ඇමරිකානු සුප්‍රකට විකට න‍‍ළු ලෙස්ලි ජෝර්ඩන් මිය යයි", "News Content": "එක්සත් ජනපදයේ සුප්‍රකට නළුවෙකු සහ විකට නළුවෙකු වන ලෙස්ලි ජෝර්ඩන් සඳුදා (24) උදෑසන ලොස් ඇන්ජලීස් හි සිදුවූ මාරක රිය අනතුරකින් මිය ගිය බව එක්සත් ජනපද මාධ්‍ය වාර්තා කරයි. මේ සම්බන්දයෙන් එරට පොලිසිය විසින් මාධ්‍යට ප්‍රකාශ කර ඇත්‌තේ රංගනශිල්පී ලෙස්ලි ජෝර්ඩන්ගේ මෝටර් රථය ගොඩනැගිල්ලක ගැටීමෙන් ඔහු එම ස්ථානයේදීම මිය ගොස් ඇති බවයි. ලෙස්ලි ජෝර්ඩන් 1955 දී ටෙනසිහි චැටනූගා හි උපත ලද අතර, Will and Grace සහ American Horror Story වැනි චිත්‍රපට සහ වැඩසටහන් ඔස්සේ ප්‍රසිද්ධියට පත්වූ ඔහු මිය යන විට 67වන වියේ පසුවිය.", "URL": "https://lankatruth.com/si/?p=141061", "Category": "පුවත්", "Parent URL": null}