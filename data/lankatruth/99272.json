{"Source": "Lankatruth", "Timestamp": "November 3, 2020", "Headline": "ආණ්ඩුවේ මජර වැඩට භික්ෂූන් වහන්සේගේ විරෝධය..", "News Content": "කොවිඩ් – 19 වසංගතය වේගයෙන් පැතිරී යාම පාලනය කිරීම සඳහා ආණ්ඩුව විසින් විද්‍යාත්මක සෞඛ්‍ය ක්‍රියාමාර්ග අනුගමණය කරනවා වෙනුවට බුදු දහමටද හානිකර ආකාරයෙන් මිත්‍යා වැඩසටහන් ක්‍රියාත්මක කිරීම පිළිබඳව භික්ෂූන් වහන්සේලා විශාල පිරිසක් විරෝධය පල කිරීමට එක්වෙමින් සිටිති. මේ අතර පූජ්‍ය ඕමල්පේ සෝභිත හිමි, මාහාචාර්ය, පූජ්‍ය ගල්කන්දේ ධම්මානන්ද හිමි සහ පරගොඩ රජමහා විහාරයේ පූජ්‍ය දේවාලේහිඳ අජිත හිමි ප්‍රමුඛත්වය ගෙන සිටිති. උන්වහන්සේලා දැඩිව අවධාරණය කරන්නේ ආණ්ඩුව විසින් වසංගතය මර්ධනය කිරීමට සෞඛ්‍ය කාර්යාංශ ශක්තිමත් කිරීම සහ අවශ්‍ය උපකරණ, ඖෂධ සහ අනෙකුත් යටිතල පහසුකම් සපයාදීම වෙනුවට සෞඛ්‍ය ඇමතිවරිය ප්‍රමුඛ ආණ්ඩුවේ පුධානීන් මිත්‍යා ක්‍රියාමාර්ගවල යෙදීම ජනතාව නොමග යැවීමට හේතුවන බවය. උන්වහන්සේලා මෙම අදහස් පළ කිරීමට ආසන්න හේතුව වී තිබෙන්නේ රාජ්‍යකීය වෛද්‍යවරයා යැයි කියාගන්න ඒලියන්ත වයිට් නැමැත්තා කොරෝනා මර්දනය කිරීම සඳහා විශ්වෂක්තියෙන් ආශිර්වාද කරන ලද පිරත් පැන් යනුවෙන් හඳුන්වන ද්‍රාවනයක් ගංඟාවලට එකතුකිරීමය. සෞඛ්‍ය ඇමති පවිත්‍රා වන්නිආරච්චි, ඇමති ප්‍රසන්න රණතුංග, ඇමති උදය ගම්මන්පිල සමග එක්වී ඒලියන්ත වයිට් නැමැත්තා කළු ගඟ, කැළණි ගඟ සහ අත්තනගලු ඔයට කළගෙඩි හෙළීමය.", "URL": "https://lankatruth.com/si/?p=99272", "Category": "පුවත්", "Parent URL": null}