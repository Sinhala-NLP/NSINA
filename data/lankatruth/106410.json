{"Source": "Lankatruth", "Timestamp": "January 3, 2021", "Headline": "මහනුවර අධිකරණ වෛද්‍ය අංශයේ වැඩ නවතී", "News Content": "අද (03) පෙරවරුවේ සිට මහනුවර ජාතික රෝහලේ අධිකරණ වෛද්‍ය අංශයේ සියලුම කාර්ය මණ්ඩලය සේවයෙන් ඉවත් වී ඇත. සති ගණනාවකට පෙර මියගිය පුද්ගලයෙකුගේ කොරෝනා ආසාදිත දේහයක් සෞඛ්‍ය අධ්‍යක්ෂ ජනරාල් වරයාගේ උපදෙස් අනුව ආදාහනය කිරීම සඳහා ඥාතීන් විසින් භාරගනීම ප්‍රතික්ෂේප කිරීම හේතුවෙන් මෙතෙක් සිරුර අධිකරණ වෛද්‍ය නිලධාරි කාර්යාලයේ ශීතාගාරයේ තැන්පත් කර ඇත. අධිකරණ වෛද්‍ය නිලධාරී කාර්යාලයේ සේවකයන් පවසන්නේ මෙම සිරුර ඉවත් කරන ලෙස බලධාරීන්ට දැනුම් දුන්නද එය ක්‍රියාත්මක වී නොමැති බවයි ඒ හේතුවෙන්දා දාළ අංශයේ කාර්ය මණ්ඩලය සහ වෛද්‍යවරු සියලු දෙනාම දැඩි අනාරක්ෂිත තත්ත්වයකට පත්ව ඇති බැවින් එයට විරෝධය පෑමක් ලෙස සේවයෙන් ඉවත් වූ බවයි. ඒ හේතුවෙන් අධිකරණ වෛද්‍ය කාර්යාලයේ පශ්චාත් මරණ පරීක්ෂණ ඇතුළු අනෙකුත් කටයුතු සම්පූර්ණයෙන්ම අඩාළ වී ඇත.", "URL": "https://lankatruth.com/si/?p=106410", "Category": "කොවිඩ් -19 (කොරෝනා ) පුවත්", "Parent URL": null}