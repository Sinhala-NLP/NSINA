{"Source": "Lankatruth", "Timestamp": "March 10, 2012", "Headline": "කොලොන්නාවේ දෙපිරිසක් අතර ගැටුමක්", "News Content": "(සිවුවන සංස්කරණය) කොලොන්නාව නගරසභාවේ සභාපති වරයාගේ පිරිසක් සහ තවත් අවිගත් කණ්ඩායමක් සමග ගැටුමක්මීතොටමුල්ලෙදිඇතිවී ඇත. මෙම ගැටුම සිදුවී ඇත්තේ මීට පැය කිහිපයකට කලින් බව වාර්තාවේ. කොලොන්නාව නගරසභාවේ සභාපති රවීන්ද්‍ර උදය ශාන්ත (සුදා) පැහැරගැනීමට පැමිණි පිරිසක් සහ සභාපතිවරයාගේ පිරිසක් අතර මෙම ගැටුම සිදුවී ඇතැයි පැවසේ. සුදුවෑන් රථයකින් පැමින ඇති මෙම පිරිස වැන් රථයෙන් බසිනවාත් සමගම ක්‍රියාත්මක වී ඇති සභාපතිවරයාගේ ආධාරකරුවන් වෑන්රථයේ පැමිණී පිරිසට පහර දී ඇත. ඒ අවස්ථාවේදී වෑන්රථයට ගොඩවූ පිරිස පලාගියද ඔවුන් හඹා ගිය සභාපතිවරයාගේ පිරිස කොලොන්නාව හන්දියේදී මැරයන් පැමිණි සුදුවෑන් රථය හරස්කර ඇත. එහිදී ඇතිවූ ගැටුමෙන් පැමිනි වෑන් රථය විනාශවී ඇති අතර පැමිණියවුන්ගෙන් තිදෙනෙකු සභාපතිවරයාගේ ආධාරකරුවන් ග්‍රහණයට ගෙන ඇත. ඔවුන් හමුදා බෙළුන් බව පැවසේ. ගැටුමෙන් මිය ගිය එක් අයෙකුගේ මලසිරුරක් සභාපතිවරයාගේ පිරිස අත ඇතැයි ප්‍රදේශවාසීන් පවසති.ඔවුන් පැමිණ ඇත්‍තේ wp pc 8649 අංක දරන සුදුපැහැති වෑන් රථයෙනි. මේ වන විට කොලොන්නාව ප්‍රදේශවාසීන් වැල්ලම්පිටි පොලීසිය ඉදිරිපිට උද්ඝෝෂණයක යෙදෙනබව වාර්තාවේ. ඔවුන් එහිදී මාධ්‍ය අමතා පවසා ඇත්තේ කො‍ලොන්නාව නගරසභාවේ උපසභාපති වරයා විසින් සභාපතිවරයාව ඝාතනය කිරීමට උත්සාහ කරන බවත් තමන්ට ආරක්ෂාව ලබාදෙන බවත්ය. නවතම සංස්කරණය මේවන විට සභාපතිවරයාගේ ග්‍රහණයේ සිටි තිදෙනා පොලීසියට භාරදී ඇත. කිසිවෙකුත් මියගොස් නැතැයි පොලිස් ආරංචිමාර්ග සදහන්කරයි. කොලොන්නාව මන්සන්ධියේ ඇති හානියට පත්වූ වෑන් රථයට හමුදා ආරක්ෂාව යොදවා ඇති අතර ප්‍රදේශය පුරාම හමුදා හා පොලිස් බැරැක්ක යොදා තිබේ. මීට කිලින් දිනයකදීද සභාපතිරයාව පැහැරගැනීම සදහා මෙවැනිම ආකාරයට සුදුවෑන රථයකින් පිරිසක් පැමිණ ඇතිබවත් ඒ අවස්ථාවේදීද නගරාධිපතිවරයා ඉන් ගැලවී ඇතැයි කියවේ.", "URL": "https://lankatruth.com/si/?p=1712", "Category": "පුවත්", "Parent URL": null}