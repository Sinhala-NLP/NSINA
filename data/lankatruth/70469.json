{"Source": "Lankatruth", "Timestamp": "March 16, 2019", "Headline": "රත්ගම ඝාතන සිද්ධියේ පස්වන සැකකරුගේ බන්ධනාගාරය මාරු කරයි", "News Content": "රත්ගම ව්‍යාපාරිකයන් දෙදෙනෙකු පැහැරගෙන ගොස් ඝාතනය කිරීමේ සිද්ධියට අදාල පස්වන සැකකරු වන දකුණු පළාත් විශේෂ අපරාධ විමර්ශන ඒකකයේ හිටපු ස්ථානාධිපති ප්‍රධාන පොලිස් පාරීක්ෂක සමන් රෝහණ මහතා මාතර බන්ධනාගාරයේ සිට අගුණකොලපැලැස්ස බන්ධනාගාරය වෙත මාරුකර යවා තිබේ. සිද්ධියට අදාල නඩුව පසුගිය 13 වැනිදා කැඳවූ අවස්ථාවේ සැකකාර සමන් රෝහණ වෙනුවෙන් පෙනීසිටි නීතීඥවරයා කියා සිටියේ සැකකරුවන් අතර ඇතිවන ගැටුම් වැලැක්වීමට ඔවුන් රඳවා තබන ස්ථාන පිළිබඳ සැළකිලිමත් වියයුතු බවය. එසේම නීතීඥවරයා සැකකරුගේ ආරක්ෂාව සම්බන්ධව ගොනුකර තිබූ මෝසමක් ඊයේ(15) දින සළකා බැලූ අවස්ථාවේ ගාල්ල ප්‍රධාන මහේස්ත්‍රාත් හර්ෂණ කැකුණවල මහතා මෙම නියෝගය ලබාදී ඇත. සිද්ධියට අදාලව දකුණු පළාත් විශේෂ අපරාධ විමර්ශන ඒකකයේ ස්ථානාධිපතිවරයා , පොලිස් නිලධාරින් හය දෙනෙකු ද වන සංරක්ෂණ නිලධාරියකු ද ඇතුළු සැකකරුවන් හත් දෙනෙකු මේ වනවිට රක්ෂිත බන්ධනාගාර කර ඇත.", "URL": "https://lankatruth.com/si/?p=70469", "Category": "පුවත්", "Parent URL": null}