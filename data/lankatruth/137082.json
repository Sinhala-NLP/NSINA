{"Source": "Lankatruth", "Timestamp": "July 19, 2022", "Headline": "රෝහල් දුසිම් ගණන් වැසෙයි – ලැබෙන ඖෂධත් බෙදා හරින්න බෑ", "News Content": "රට පුරා රජයේ රෝහල් පොකුරු පිටින් වැසී යමින් පවතින බව විවිධ වාර්තාවලින් තහවුරු වී ඇති අතර විදේශ ආධාර මගින් ලැබීතිබෙන ඖෂධ තොග රෝහල්වලට බෙදා හැරීම මුලුමනින්ම බිඳ වැටී ඇති බව වාර්තා වේ.  ඊයේ (18) වනවිට පොලොන්නරුව දිස්ත්‍රික්කයේ පමණක් රෝහල් 13ක ප්‍රතිකාර නවතා දමා තිබිණි. ඊට අමතරව අනුරාධපුරයේ රෝහල් 6ක ප්‍රතිකාර නවත්වා ඇති බව මේ වන විට වාර්තා පළවීතිබේ.  වාර්තා අතරට එක් නොවුණු වතු රෝහල් සිය ගණනක් මේ වනවිට වසා දමා තිබේ. දැනට ක්‍රියාත්මක වන රෝහල්වල පවා අත්‍යාවශ්‍යම හදිසි කටයුතු පමණක් සිදුකරන මට්ටමට රෝහල් පද්ධතියම බිඳ වැටී ඇත. ඉන්ධන හිඟය මඟහරවා ගනිමින් සෞඛ්‍යඅංශ සඳහා ප්‍රමුඛතාවය ලබාදීමට ආණ්ඩුව ක්‍රියාකාරීව ඉදිරිපත් නොවීම නිසා මෙවැනි ඛේදනීය තත්වයකට පත්වී තිබේ.", "URL": "https://lankatruth.com/si/?p=137082", "Category": "පුවත්", "Parent URL": null}