{"Source": "Lankatruth", "Timestamp": "June 9, 2018", "Headline": "කංසා භාවිතයට සෙනෙට් මණ්ඩල අනුමැතිය", "News Content": "කන්සා විනෝදාත්මක භාවිතය සඳහා කැනඩාවේ සෙනෙට් මණ්ඩල අනුමැතිය හිමිව ඇති බවට විදෙස් ආරංචි මාර්ග සඳහන් කරයි. ඊයේ (8) පැවති සෙනෙට් මණ්ඩල ඡන්ද විමසීමකදී 52 කට 30ක් ලෙස යෝජනාව සම්මත වී තිබේ. ඒ අනුව වයස අවුරුදු 18ට වැඩි පුද්ගලයින් සඳහා කංසා ග්‍රෑම් 30ක ප්‍රමාණයක් පෞද්ගලික භාවිතය සඳහා ලඟ තබා ගත හැක. කෙසේ වෙතත් අදාල සංශෝධන සඳහා කැනේඩියානු පාර්ලිමේන්තුව වෙත මෙය නැවත යොමු කිරීමට නියමිතව ඇත. මෙම නීතිය සම්මතවුවහොත් කංසා නීතිය නීතිගත කළ පළමු G7 රට බවට කැනඩාව පත්වේ. කෙසේවෙතත් කැනඩාව තුළ 2001 වසරේ සිට වෛද්‍ය කටයුතු සඳහා කංසා භාවිතයට අවසර ලැබී තිබිණි.", "URL": "https://lankatruth.com/si/?p=53971", "Category": "විදෙස් පුවත්", "Parent URL": null}