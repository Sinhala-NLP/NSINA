{"Source": "Lankatruth", "Timestamp": "October 27, 2020", "Headline": "පානදුර නගරයේ මාර්ග 06ක වෙළඳසැල් වසාදමයි", "News Content": "පානදුර නගර සීමා බල ප්‍රදේශයේ මාර්ග හයක පිහිටා ඇති ස්ථිර‍ වෙළඳසැල් සහ තාවකාලිකව වෙළඳ කුටි වහාම ක්‍රියාත්මක වන පරිදි තාවකාලිකව වසා දැමීමට පානදුර නගර සභාව විසින් පියවර ගෙන තිබේ. ඒ අනුව ආතර් වී දියෙස් මාවත, ජනප්‍රිය මාවත, මාකට් පාර, ධර්ම ශාලාව පාර, විජේසූරිය මාවත හා ජයතිලක මාවත යන ප්‍රදේශවල පිහිටි සියලුම වෙළඳසැල් සහ වෙළෙඳ කුටි මෙලෙස වසා දමා ඇත. පානදුර නගරය ආසන්නයෙන් මේ වනවිට කොරෝනා ආසාදිතයන් තිදෙනකු වාර්තා වී තිබේ. ඊයේ (26) එම වෙළෙඳ සැල්වල ව්‍යාපාරිකයන් PCR පරීක්ෂණවලට භාජන කර ඇති අතර ඔවුන් ඒ මේ අත සැරිසරා ඇත. ඒ හේතුවෙන් මෙලෙස එම වෙළඳසැල් සහ වෙළඳ කුටටි මෙලෙස වසා දමා ඇත.", "URL": "https://lankatruth.com/si/?p=98654", "Category": "පුවත්", "Parent URL": null}