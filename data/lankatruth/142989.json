{"Source": "Lankatruth", "Timestamp": "December 19, 2022", "Headline": "යුක්රේන යුද්ධ බිමේ “අපරාජිත” නත්තල් ගස", "News Content": "දකුණු යුක්රේනයේ Mykolaiv නගරයේ ස්වේච්ඡා සේවකයන් කැමෆ්ලැජ් (Camouflage)දැල් වලින් නත්තල් ගසක් සාදා ඇති අතර එය අපරාජිත ගස යනුවෙන් නම් කර ඇති බව විදෙස් මාධ්‍ය වාර්තා කරයි. නිවාඩුවකින් පසු නැවත යුද්ධයේ ඉදිරිපෙල දක්වා පැමිණෙන යුධ සෙබළුන් සඳහා මෙම කැමෆ්ලැජ් (Camouflage)දැල් පරිත්යාග කිරීමටද ඔවුන් කටයුතු කරන බව වාර්තා වේ. කැමෆ්ලැජ් (Camouflage) දැල් යනු යුද්ධයේදී සෙබලුන් විසින් භාවිතා කරන, භාහිර පරිසරයෙන් වෙන්කර හඳුනාගත නොහැකිවන ලෙස සැඟවී සිටීමට උපකාරී වන ලෙස නිර්මාණය කර ඇති දැල් වර්ගයක් වේ.", "URL": "https://lankatruth.com/si/?p=142989", "Category": "පුවත්", "Parent URL": null}