{"Source": "Lankatruth", "Timestamp": "October 6, 2023", "Headline": "බොරු සාක්ෂි ගොතා CID IP අත්අඩංගුවට ගත්තාට ශ්‍රේෂ්ඨාධිකරණය රජයට දඩයක් නියමකරයි", "News Content": "බම්බලපිටිය ව්‍යාපාරික මොහොමඩ් සියාම් පැහැරගෙන ගොස් මරා දැමීම සම්බන්ධයෙන් දැනට මරණ දඬුවම නියමව සිටින නියෝජ්‍ය පොලිස්පති වාස් ගුණවර්ධනට එරෙහි නඩුවට ව්‍යාජ සාක්ෂි නිර්මාණය කරන ලදැයි ව්‍යාජ චෝදනා ඉදිරිපත් කරමින් අපරාධ පරීක්ෂණ දෙපාර්තමේන්තුවේ පොලිස් පරීක්ෂක සුගත් මෙන්ඩිස් අත් අඩංගුවට ගැනීමෙන් ඔහුගේ මූලික අයිතිවාසිකම් කඩවී ඇතැයි තීරණය කළ ශ්‍රේෂ්ඨාධිකරණය ඊට වන්දි ලෙස රුපියල් දස ලක්ෂයක් ගෙවන ලෙස අද (06) රජයට නියෝග කළේය. ඒ ව්‍යාජ සාක්ෂි නිර්මාණයක රමින් බොරු චෝදනා මත තමන් අත්අඩගුවට ගැනීම තුළින් තමන්ගේ මූලික අයිතිවාසිකම් කඩ වී ඇතයි පවසමින් අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක සුගත් මෙන්ඩිස් විසින් ගොනු කර තිබූ පෙත්සම ප්‍රියන්ත ජයවර්ධන, මහින්ද සමයවර්ධන සහ එස් තුරේරාජා යන ශ්‍රේෂ්ඨාධිකරණ විනිසුරු මඩුල්ලක් හමු අද කැඳවූ අවස්ථාවේදීය. උක්ත චෝදනා ඉදිරිපත් කරමින් පැවති ගෝටාබය රාජපක්ෂ පාලන සමයේදී අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක සුගත් මෙන්ඩිස් සහ එහි හිටපු අධ්‍යක්ෂ ශානි අබේසේකද අත්අඩගුවට ගෙන වැඩ තහනම් කරනලදී. එම මූලික අයිතිවාසිකම් උල්ලංඝනය කිරීම වෙනුවෙන් රජය විසින් පෙත්සම්කාර, අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක සුගත් මෙන්ඩිස්ට රුපියල් මිලියනයක වන්දියක් මාස 03ක් ඇතුළත ගෙවා අවසන් කළ යුතු බවත්ද එම තීන්දුවේ සඳහන් වේ. පෙත්සම්කරුට නීතියෙන් හිමි වියයුතු සියලු වැටුප් වර්ධක, දීමනා හා උසස්වීම් සියල්ල ලබාදීමට පියවර ගන්නා ලෙසත් විනිසුරුවරයා කළ නියෝගය සඳහන්ව ඇත. නීතිඥ විරාන් කොරයා ප්‍රමුඛ නීතිඥ මණ්ඩලයක් පෙත්සම්කාර පොලිස් පරීක්ෂක සුගත් මෙන්ඩිස් වෙනුවෙන් පෙනී සිට තිබේ.", "URL": "https://lankatruth.com/si/?p=152874", "Category": "පුවත්", "Parent URL": null}