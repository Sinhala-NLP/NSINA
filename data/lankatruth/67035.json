{"Source": "Lankatruth", "Timestamp": "January 26, 2019", "Headline": "කල්පිටිය ගෝවා වගාවට බැක්ටිරියා හානියක්", "News Content": "කල්පිටිය අර්ධද්වීපයේ ගෝවා වගාවට බැක්ටීරියාවක් පැතිර යන බව ගොවීහු පවසති. මේ දිනවල කල්පිටිය ප්‍රදේශයේ ගෝවා අස්වැන්න නෙලීමට නියමිතව ඇති අතර බැක්ටීරියා ආසාදනයක් හේතුවෙන් එම අස්වනු විනාශ වෙමින් යන බව ගොවීහු පවසති. බැක්ටීරියාව ආසාදනය වීම හේතුවෙන් ගෝවා පත්‍ර පිලිස්සී ගොස් ක්‍රමයෙන් සම්පූර්ණ ගෝවා ගෙඩිය කුණුවීමට ලක්වේ. මෙම බැක්ටීරියා ආසාදනය කල්පිටිය අර්ධද්වීපයේ මාම්පුරිය, නාරක්කල්ලිය, පනිඅඩිය, පුලච්චේන, නොරෝච්චෝල, ආලංකුඩාව, පාලකුඩා, තලවිල, පල්ලිවාසල්තුරේ යන ප්‍රදේශවල හමුවී ඇත. මෙම ගැටලුවට විසඳුමක් ලබාදී සිය අස්වැන්න ආරක්ෂා කර දෙන ලෙස ගොවීන් බලධාරීන්ගෙන් ඉල්ලා සිටියි.", "URL": "https://lankatruth.com/si/?p=67035", "Category": "පුවත්", "Parent URL": null}