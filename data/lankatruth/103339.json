{"Source": "Lankatruth", "Timestamp": "December 13, 2020", "Headline": "මෙරට කොරෝනා මරණ 150ත් ඉක්මවයි…", "News Content": "මෙරට කොවිඩ් – 19 ආසාදිතයන්ගේ මරණ සංඛ්‍යාව මේ වනවිට 152 දක්වා ඉහළ ගොස් තිබේ. ඒ අද (13) වාර්තා වූ කොවිඩ් ආසාදිත මරණ තුනද සමගය. එම තිදෙනා කොළඹ, ගම්පහ සහ මාතලේ දිස්ත්‍රික්කවල පදිංචි වයස අවුරුදු 62ක් 71ක් වන කාන්තාවන් දෙදෙනෙකු සහ වයස අවුරුදු 76ක් වන පිරිමි පුද්ගලයෙකු ලෙස වාර්තා වේ. මේ වනවිට මෙරටදී ජීවිතක්ෂයට පත්ව ඇතැයි නිල ලෙස නිවේදනය කර ඇති කොවිඩ් – 19 ආසාදිතයින් ගණන 152කි.", "URL": "https://lankatruth.com/si/?p=103339", "Category": "කොවිඩ් -19 (කොරෝනා ) පුවත්", "Parent URL": null}