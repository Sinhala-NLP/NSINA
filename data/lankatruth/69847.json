{"Source": "Lankatruth", "Timestamp": "March 6, 2019", "Headline": "රැකියා විරහිත උපාධිධාරීන්ට දුන් පොරොන්දු අයවැයේ නැහැ", "News Content": "ඉදිරිපත් කළ අයවැය යෝජනාවලියෙන් රැකියා විරහිත උපාධිධාරීන්ට ලබාදුන් පොරොන්දු ඉටු නොවන බව රැකියා විරහිත උපාධිධාරී සංගමයේ කැඳවුම්කරු මහේෂ් විමුක්ති මහතා පවසයි. රැකියා විරහිත උපාධිධාරීන් බඳවා ගැනීමට මෙවර අයවැයෙන් ප්‍රතිපාදන වෙන්කරන බවට ජනාධිපති, අගමැති සහ විශයභාර අමාත්‍යවරයා ලබාදුන් පොරොන්දු යෝජනාවලියේ නොමැති බව මහේෂ් විමුක්ති මහතා පෙන්වා දෙයි. වැඩිදුරටත් අදහස් දක්වමින් එ මහතා මේසේ පැවසීය. “උපාධිධාරින්ට රැකියා ලබාදෙන ලෙස බලකරමින් පසුගිය කාලය පුරාම දැවැන්ත අරගලයක් පැනනැගුනා. ආණ්ඩුව මේ අරගල කදුලුගෑස් ජල ප්‍රහාර බැටන් පොලුවලින් නිර්දය විදියට මැඩපැවැත්තුවා. පසුව ජාතික ප්‍රතිපත්ති හා ආර්ථික කටයුතු ඇමැතිවරයා ඇතුළු බලධාරීන් කියා සිටියේ ඉදිරි අයවැයෙන් උපාධිධාරීන් 20000ක් බදවාගැනිමට ප්‍රතිපාදන වෙන්කරන බවයි. නමුත් අද අයවැයෙන් රැකියා විරහිත උපාධිධාරීන් අමතක කොට මුලාවට පත්කර ඇති බව අයවැය පුරාවටම දකින්නට ලැබෙනවා. වසර හතක් පුරාවටම හැටදාහක් උපාධිධාරීන් විරැකියා පෝලිමේ ඉද්දී ඔවුන්ව නොසලකා හරිමින් මැති ඇමැතිවරුන්ගේ සුඛවිහරනය වෙනුවෙන් ප්‍රතිපාදන වෙන්කරගත් ණයවැයක් මේක. මෙවර අයවැයෙන් රැකියා විරහිත උපාධිධාරීන් තවදුරටත් රැවැටිමට එරෙහිව රටපුරා සිටින සියලු උපාධිධාරීන් පෙලගස්වමින් ඉදිරියෙදී රැකියා දිනාගැනීමේ දැවැන්ත අරගලයක් අරඹනවා.", "URL": "https://lankatruth.com/si/?p=69847", "Category": "පුවත්", "Parent URL": null}