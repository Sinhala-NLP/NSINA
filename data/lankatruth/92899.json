{"Source": "Lankatruth", "Timestamp": "April 30, 2020", "Headline": "ශ්‍රී ජයවර්ධනපුර රෝහලේ මියගිය කොරෝනා යැයි සැකසහිත රෝගියාගේ දේහය නිරෝධායන නීතිවලට පිටින් භූමිදානයට අවසරදීලා…", "News Content": "ශ්‍රී ජයවර්ධනපුර රෝහලේ මියගිය කොරෝනා යැයි සැකසහිත පුද්ගලයාගේ මෘතදේහය නිරෝධායන නීතිවලට පිටින් භූමිදානය කිරීමට ඉඩදී ඇතැයි සමස්ත ලංකා වෛද්‍ය නිලධාරින්ගේ සංගමය සෞඛ්‍ය අමාත්‍ය පවිත‍්‍රා වන්නිආරච්චි මහත්මිය වෙත ලිඛිතව දන්වා ඇත. සමස්ත ලංකා වෛද්‍ය නිලධාරින්ගේ සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතාගේ අත්සනින් නිකුත් කර ඇති එම ලිපිය පහතින් පල වේ. ගරු සෞඛ්‍ය හා පෝෂණ අමාත්‍ය, පවිත‍්‍රා වන්නිආරච්චි මහත්මිය, සෞඛ්‍ය හා පෝෂණ අමාත්‍යාංශය, පූජ්‍ය බද්දේගම විමලවංශ හිමි මාවත, කොළඹ 10. මැතිතුමියනි, ශ්‍රී ජයවර්ධනපුර රෝහලේ මියගිය #කෝවිඩ්-19 #Covid- 19 රෝගය වැළඳී ඇතැයි සැකසහිත පුද්ගලයාගේ මෘතදේහය පිළිබඳව ඇතිවී තිබෙන ගැටලුව උක්ත කාරණය සම්බන්ධව අප වෙත ලැබී ඇති පහත තොරතුරු කෙරෙහි කඩිනම් අවධානය යොමුකර කටයුතු කරන ලෙස ඉල්ලා සිටිමු. වයස අවුරුදු 80ක් පමණ වන පිළියන්දල ප‍්‍රදේශයේ පදිංචි රෝගියෙකු දැනට දින කිහිපයකට පෙර ස්වශන රෝග ලක්‍ෂණ සහිතව ඇතුලත් කර ඇත. එම රෝගියා ශ්‍රී ජයවර්ධනපුර රෝහලේ වාට්ටු අංක 18 දැඩි සත්කාර ඒකකයේ ප‍්‍රතිකාර ලබමින් සිටියදී පසුගිය 27 වන දින සවස මියගොස් ඇත. මිය යාමට පෙර එම රෝගියාගේ PCR පරීක්‍ෂණ සඳහා සාම්පල් ලබාගෙන ඇත. එම සාම්පල ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ රසායනාගාරයේදී පරීක්‍ෂා කර ඇති අතර එහිදී පරීක්‍ෂණය පොසිටිව් වී ඇති බවට ශ‍්‍රී ජයවර්ධනපුර රහල වෙත දැනුම් දී ඇත. ඒ අනුව අදාල ප‍්‍රදේශයේ සෞඛ්‍ය නිලධාරින් විසින් #කෝවිඩ්-19 #Covid- 19 මූලධර්මවලට අනුකූලව ආදාහන කටයුතු සිදුකිරීමට සැලසුම් කර තිබියදී එය රෝහල් කළමනාකාරිත්වය විසින් වළක්වා ඇති බවට තොරතුරු ලැබී ඇත. ඉන්පසවු ශ‍්‍රී ජයවර්ධනපුර රෝහලේ කළමනාකාරිත්වය විසින් එම මෘතදේහය #කෝවිඩ්-19 #Covid- 19 මූලධර්මවලට අනුව ආදාහන කටයුතු සිදුකරනවා වෙනුවට මෘතදේහයෙන් පෙනහළුවල සාම්පල (lung biosy) ලබාගෙන පෙරේදා දිනයේදී (28 දින) අයි.ඩී.එච්. රෝහලේ රසායනාගාරය වෙත යවා ඇත. සාම්පල ලබාගන්නා මොහොත වනවිටත් #කෝවිඩ්-19 #Covid- 19 රෝගයෙන් මියගිය අය සඳහා පාවිච්චි කරන බෑගයකට දේහය බහා මෘතශරීරාගාරයේ තබා ඇත. පළමු පරීක්‍ෂණය පොසිටිව් බැවින් එම රෝගියා රෝහලට රැගෙන ආ පුද්ගලයන් සහ පවුලේ සමීප ඥාතින් නිරෝධායන ක‍්‍රියාවලියට යටත් කර ඇත. ඉන්පසුව ජනමාධ්‍ය නිවේදනය ඊයේ (29) දිනයේදී අයි.ඩී.එච්. රෝහලේ රසායනාගාරයෙන් කරන ලද පරීක්‍ෂණය නෙගටිව් වී ඇති බැවින් එම රෝගියාගේ මෘත දේහය ඥාතින් වෙත බාරදීම සඳහා රෝහල් කළමනාකාරිත්වය මේ වනවිට තීරණය කර ඇත.‍ ඒ අනුව එම රෝගියාගේ මෘතදේහය අද දින (30) ඥාතීන් බාරගෙන ආදාහන කටයුතු කිරීම සඳහා හෝමාගම ප‍්‍රදේශයේ නියඳගල කනත්ත වෙත සවස 5.00ට රැගෙන යාමට මරණ පරීක්‍ෂකවරයා විසින් අවසර ලබාදී ඇති බවටද තොරතුරු ඇත. මෙම රෝගියා එක්වරක් #කෝවිඩ්-19 #Covid- 19 පී.සී.ආර්. පරීක්‍ෂණ පොසිටිව් වී තිබියදී ඒ අනුව ක්‍රියාකරනවා වෙනුවට මියගිය රෝගියාගෙන් සාම්පල් ලබාගෙන එම සාම්පලය නෙගටිව් පමණින් #කෝවිඩ්-19 #Covid- 19 ආසාදනය වී නැතැයි උපකල්පනය කිරීම සම්පූර්ණයෙන්ම වැරදි ක්‍රියාවකි. එසේම ශ්‍රී ජයවර්ධනපුර විශ්වවිද්‍යාලයේ පී.සී.ආර්. පරීක්‍ෂණ වාර්තාව ප‍්‍රතික්‍ෂෙප කිරීමට ශ්‍රී ජයවර්ධනපුර රෝහලේ කළමනාකාරිත්වය ගෙන ඇති තීරණය බරපතල ගැටලු සහගත තත්වයකි. මේ පිළිබඳව වහාම කරුණු සොයා බලා සිදු වීමට යන අනතුරුදායක ක‍්‍රියාව වහාම නවතා මෙම මෘතදේහය #කෝවිඩ්-19 #Covid- 19 මෘතදේහ ආදාහනය කරන මූලධර්ම අනුව කටයුතු කරන ලෙස ශ‍්‍රී ජයවර්ධනපුර රෝහල් කළමනාකාරිත්වයටත්, අදාල ප‍්‍රදේශයේ සෞඛ්‍ය වෛද්‍ය නිලධාරි වරයාටත් දැනුම්දෙන ලෙස ඉල්ලා සිටිමු. ස්තුතියි. මෙයට, වෛද්‍ය ජයන්ත බණ්ඩාර ප‍්‍රධාන ලේකම් සමස්ත ලංකා වෛද්‍ය නිලධාරින්ගේ සංගමය.", "URL": "https://lankatruth.com/si/?p=92899", "Category": "පුවත්", "Parent URL": null}