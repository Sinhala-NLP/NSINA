{"Source": "Lankatruth", "Timestamp": "February 9, 2021", "Headline": "අදත් ආසාදිතයන් 05 දෙනෙකුගේ මරණ වාර්තා වෙයි… සමස්ත ගණන 370ක්…", "News Content": "අද (09) දිනයේද මෙරට කොවිඩ් – 19 ආසාදිතයන්ගේ මරණ 05ක් පිළිබඳව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කර තිබේ. මෙසේ මියගොස් ඇත්තේ කොළඹ, කුරුණෑගල, අනුරාධපුරය සහ මහනුවර දිස්ත්‍රික්කවල පදිංචි වයස අවුරුදු 45, 56, 73, 74, සහ 81 වයස්වල පසුවූවන්ය. මෙලෙස මියගිය අය අතර කාන්තාවන් දෙදෙනෙකු සහ පිරිමි පුද්ගලයන් තිදෙනෙකු සිටිති. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 370කි.", "URL": "https://lankatruth.com/si/?p=110295", "Category": "කොවිඩ් -19 (කොරෝනා ) පුවත්", "Parent URL": null}