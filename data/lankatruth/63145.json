{"Source": "Lankatruth", "Timestamp": "November 12, 2018", "Headline": "අපෙන් ගත්ත රුපියල් 100 ආපහු ඕනෑ… ජනතාව ගම්මන්පිලගෙන් ඉල්ලති", "News Content": "“පහුගිය ඡන්දෙ කාලේ අපෙන් ගත්ත රුපියල් 100 දෙන්න… පොලිසියට පැමිණිලි කරලවත් අපේ සල්ලි දුන්නේ නැහැනේ…” යැයි පවසමින් පිරිසක් අද (12) පස්වරුවේ ශ්‍රේෂ්ඨාධිකරණය ඉදිරිපිටදී නීතිවිරෝධීව පිහිටවූ අමාත්‍ය මණ්ඩලයේ බුද්ධශාසන අමාත්‍යවරයා ලෙස කටයුතු කරන උදය ගම්මන්පිල මහතාගෙන් රුපියල් 100 බැගින් ඉල්ලා සිටීම හේතුවෙන් උණුසුම්කාරී තත්වයක් ඇති වී තිබේ. ගම්මන්පිල මහතා පසුගිය ඡන්ද ව්‍යාපාරයේදී ජනතාවගෙන් රුපියල් 100 බැගින් ලබාගෙන ඡන්දය කළ නමුත් දැන් ඔහු මෛත්‍රීපාල සිරිසේන මහතා සමග එක්ව කටයුතු කරමින් ජනවරම පාවාදෙමින් සිටින බවද එම පිරිස චෝදනා කර ඇත. අධිකරණය අසළ කෑකෝ නොගසන්නැයි පොලිසිය පිරිසගෙන් ඉල්ලීමක් කළ අතර පොලිසියේ මැදිහත්වීම මත ගම්මන්පිල මහතාට එම පිරිසෙන් ගැලවී යාමට හැකි වී තිබේ.", "URL": "https://lankatruth.com/si/?p=63145", "Category": "පුවත්", "Parent URL": null}