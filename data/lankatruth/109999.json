{"Source": "Lankatruth", "Timestamp": "February 6, 2021", "Headline": "වෙබ් අඩවි රැසකට හැකර් ප්‍රහාර", "News Content": ".lk වෙබ් ඩොමේනය යටතේ ක්‍රියාත්මක වූ වෙබ් අඩවි රැසකට හැකර් ප්‍රහාරයක් එල්ල වූ බව වාර්තා වේ. හැකරුන්ගේ ග්‍රහණයට හසුවූ .lk වෙබ් අඩවිවල “සැබෑ නිදහසක් තිබේද?” යන බැනරයක් යටතේ ශ්‍රී ලංකාවේ මාධ්‍යවේදින්ට සත්‍යය ප්‍රකාශ කිරීමට නිදහසක් නොමැති බවත් බලයේ සිටින කන්ඩායම විසින් මාධ්‍යවේදින්ට නිරන්තරයෙන් තර්ජනය කිරීම් සහ ජිවිත හානි සිදුකරන බවත් සඳහන් වැකි ප්‍රදර්ශනය කර තිබුණි. එමෙන්ම වතු කම්කරුවන්ගේ දිනක වැටුප රුපියල් 1000 දක්වා වැඩි කිරීමට වතු හාම්පුතුන් සහ ආණ්ඩුව විසින් දිගින් දිගටම කර අරිමින් සිටින බව සඳහන් පුවතක්ද හැකරුන් විසින් පාලනයට ගත් වෙබ් අඩවි වල ප්‍රදර්ශනය කර තිබුණි. කෙසේ වෙතත් මේ වනවිට හැකර් ප්‍රහාරය පාලනය කර ඇති බව .lk ඩොමේන් රෙජිස්ට්‍රියේ ප්‍රධානී මහාචාර්ය ගිහාන් ඩයස් පවසයි. හැකර් ප්‍රහාරය සම්බන්ධ වැඩිදුර සහායක් අවශ්‍ය නම් +94 114 216061 දුරකතන අංකය ඇමතිමෙන් හෝ hostmaster@nic.lk ඊමේල් හරහා තමන් හා සම්බන්ධවිය හැකි බව මහාචාර්ය ඩයස් වැඩිදුරටත් පවසයි.", "URL": "https://lankatruth.com/si/?p=109999", "Category": "පුවත්", "Parent URL": null}