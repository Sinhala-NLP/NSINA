{"Source": "Lankatruth", "Timestamp": "October 2, 2012", "Headline": "35වන වරටත් මහාචාර්ය සේනක බිබිලේ ගුණ සැමරේ", "News Content": "ශ‍්‍රී ලංකාවෙන් බිහි වූ කීර්තිමත් මහාචාර්යවරයකු වූ මහාචාර්ය සේනක බිබිලේ මහතාගේ 35 වන ගුණ සමරුව ඊයේ (01) සවස ජාතික පුස්තකාල ශ‍්‍රවණාගාරයේදී පැවැත්විනි. ‘‘නිදහස් සෞඛ්‍ය සේවාවේ හෙට දවස’’ මැයෙන් වෛද්‍ය නලින්ද ජයතිස්ස මහතා විසින් ප‍්‍රධාන දේශනය පවත්වනු ලැබූ අතර වෛද්‍ය ඉඳුනිල් විජේනායක මහතා විසින් අනුස්මරණ දේශනය පවත්වනු ලැබීය. මෙම අවස්ථාවට සමස්ත ලංකා සුව සේවා සංගමයේ ප‍්‍රධාන ලේකම් ගාමිණී කුමාරසිංහ මහතා, සමස්ත ලංකා හෙද සංගමයේ සභාපති මැදිවත්ත මහතා හා සමස්ත ලංකා රජයේ වෛද්‍ය නිලධාරී සංගමයේ උප සභාපති වෛද්‍ය චන්‍ද්‍රසේන මහතාද සහභාගී විය.", "URL": "https://lankatruth.com/si/?p=4430", "Category": "පුවත්", "Parent URL": null}