{"Source": "Lankatruth", "Timestamp": "October 21, 2020", "Headline": "පුගොඩ OIC රක්ෂිත බන්ධනාගාරයට", "News Content": "සොරකමක් සම්බන්ධයෙන් පූගොඩ පොලීසිය විසින් අත්අඩංගුවට ගත් 21 හැවිරිදි තරුණයෙකු හදිසියේ අසනීපවී මිය යාම සම්බන්ධයෙන් අත්අඩංගුවට ගත් පූගොඩ පොලිසියේ ස්ථානාධිපතිවරයා ලබන 27වනදා දක්වා රක්ෂිත බන්ධනාගාර ගත කර තිබේ. පසුගිය 11 වනදා රාත්‍රීයේ අත්අඩංගුවට ගත් අදාළ සැකකාර තරුණයා අසනීපවීම හේතුවෙන් රාගම රෝහලට ඇතුළත් කර ඇති අතර එහිදී ඔහු මියගොස් තිබුණි. පසුව එම තරුණයාගේ මරණය සම්බන්ධයෙන් විශේෂ විමර්ශනයක් සිදුකරන ලෙස වැඩබලන පොලිස්පතිවරයා නියෝග කරන ලදී. ඒ අනුව මුලික පරීක්ෂණයන්ට අදාළව පූගොඩ පොලීසියේ පොලිස් සැරයන්වරයෙකු ඇතුළු පුද්ගලයින් 08 දෙනෙකු මේ වනවිට අත්අඩංගුවට ගෙන සිටිති.", "URL": "https://lankatruth.com/si/?p=98184", "Category": "පුවත්", "Parent URL": null}