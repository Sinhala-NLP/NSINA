{"Source": "Lankatruth", "Timestamp": "September 8, 2012", "Headline": "හදිසියේම උතුරුමැදට ගංවතුර", "News Content": "අද (08) අළුයම සිට කැකිරාව කිඳල්හිටියාව හුරුළුපෝෂිත ඇල ව්‍යාපාරයේ ජලය පිරී ඉතිරී යන තත්වයට පත්ව තිබීම නිසා උතුරුමැද ප්‍රදේශ කිහිපයකට ජලය ලැබෙමින් පවතින බව වාර්තාවේ. එම ප්‍රදේශවල කුරුඹුරු වේලී ගොස් ඇති අතර පසුගිය දිනවලදී ජනතාව තම කුඹුරුවලට ජලය ඉල්ලා උද්ඝෝෂණ ගණනාවකම නිරත විය. කෙසේ නමුත් මේ වනවිට තම ඉපනැළි කුඹුරුවලට ජලය ලැබී ඇතැයි ගොවිහු පවසති. වර්ෂා‍ව නොමැතිව හදිසියේම තම වෙලීගිය කුඹුරුවලට ජලය ලැබෙන්නේ කෙසේ දැයි ප්‍රශ්න කරන ඔවුන් වැඩි දුරටත් පවසන්නේ බලධාරීන්ගේ අවශ්‍යතා මත තම කුඹුරුවලට ජලය නොදී රඳවාගෙන තිබුණු බවයි. පළාත් සභා මැතිවරණයේ ඡන්ද විමසීමද අද (08) දිනයේ සිදුවේ.", "URL": "https://lankatruth.com/si/?p=3999", "Category": "පුවත්", "Parent URL": null}