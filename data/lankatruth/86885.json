{"Source": "Lankatruth", "Timestamp": "December 7, 2019", "Headline": "අපි ගෙනාපු ආණ්ඩුව ගැන අපිට විලිලැජ්ජයි…", "News Content": "තමන්වහන්සේලා මහත් පරිශ්‍රමයක් යොදා බිහිකරගන්නා ලද අදාණ්ඩුව අද කටයුතු කරන ආකාරය සම්බන්ධයෙන් ජනතාව ප්‍රශ්න කරන විට මහත් “විලිලජ්ජාවක්” ඇතිවන්නේ යැයි පූජ්‍ය මැඩිල්ලේ පඤ්ඤාලෝක හිමියෝ සඳහන් කරති. උන් වහන්සේ වත්මන් රාජපක්ෂ ආණ්ඩුව සම්බන්ධයෙන් අද (07) පෙරවරු‌ෙවේ මාධ්‍ය ඉදිරියේ සිය අප්‍රසාදය පලකර ඇති අතර ඒහිදී වැඩිදුරටත් සඳහන් කර ඇත්තේ… “අපි මේ ආණ්ඩුව ගේන්න දුක්විඳපු හාමුදුරුවරු. අද ජාතික සංවිධාන වෙලා තියෙන්නේ වියත්මග සංවිධානය විතරයි. වියත්මග ඇවිල්ලා අවුරුදු ඒකහමාරයි. මේ රටේ දශක ගණනාවක් වැඩ කරපු ජාතික සංවිධාන තියෙනවා. අපි දාපු පැමිණිලි අනන්ත අප්‍රමාන තියෙනවා. අද තාම එක පැමිණිල්ලක්වත් ගත්තේ නැහැ. කොයි ඔබවහන්සේලා ගෙනාපු ආණ්ඩු මොකක්ද කරන්නේ කියලා අපෙන් මිනිස්සු අහනකොට අපිට විලිලැජ්ජයි. අපිට විශ්වාසයි, අධිකරණ ක්‍රියාමාර්ග ගන්නේ නැහැ කියලා. අනිවාර්යයෙන්ම ඔවුන් කරන්නේ කොන්ත්‍රාත්තුවක්. අනිත් අය ආවහම අනිත් අය රකිනවා. අනිත් අය ආවහම අනිත් අය රකිනවා.”", "URL": "https://lankatruth.com/si/?p=86885", "Category": "පුවත්", "Parent URL": null}