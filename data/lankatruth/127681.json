{"Source": "Lankatruth", "Timestamp": "January 11, 2022", "Headline": "ඖෂධ ආනයන LC දුසිම් 06ක් හිරවෙයි", "News Content": "මෙරටට ඖෂධ ආනයනය කිරීම වෙනුවෙන් විවෘත කර තිබෙන ණයවර ලිපි (LC) 72කකට අධික ප්‍රමාණයක් වෙනුවෙනු ඩොලර් නිකුත් නොකිරීම නිසා හිර වී ඇති බව අනාවරණය වේ.  මේ පිළිබඳව රාජ්‍ය ඖෂධ නීතිගත සංස්ථාවේ කලමනාකාර අධ්‍යක්ෂවරයා විසින් ඖෂධ නිෂ්පාදන හා සැපයීම් රාජ්‍ය අමාත්‍යංශයේ ලෙකම්වරයා වෙත ලිඛිතව දන්වා ඇති බව මාධ්‍ය වාර්තාවල පළවේ. ඔහු වැඩිදුරටත් එම ලිපියෙන් සඳහන් කර ඇත්තේ ඖෂධ සඳහා ඩොලර් නිකුත් කිරීම අනෙකුත් ආනයනවලට මෙන් කල් දැමිය නොහැකි බවය.  පසුගිය අගෝස්තු මාසයේදී සෞඛ්‍ය අමාත්‍යංශය විසින් අත්‍යාවශ්‍ය බෙහෙත් වර්ග 60 සහ ශල්‍ය වෛද්‍ය උපකරණ ඇතුළු වෛද්‍ය උපකරණ 42ක උපරිම සිල්ලර මිල ගණන් නියම කළද,මේ වන විට වෙළඳපොලේ එම නියමයක් කිසිසේත්ම ක්‍රියාත්මක නොවන බව අනාවරණය වේ. රට තුළ අත්‍යාවශ්‍ය ඖෂධ වර්ග නිෂ්පාදනය කරන බව ආණ්ඩුව ප්‍රචාරය කළද, එම ඖෂධ නිෂ්පාදනය කිරීමට අවශ්‍ය මූල ද්‍රව්‍ය සහ සංඝඨක ආනයනද හිර වී තිබේ.  මෙම තත්වය හමුවේ රජයේ රෝහල්වල පමණක් නොව පෞද්ගලික රෝහල්වලද දැඩි ඖෂධ හිඟයක් නිර්මාණය වී තිබේ.", "URL": "https://lankatruth.com/si/?p=127681", "Category": "ආර්ථික පුවත්", "Parent URL": null}