{"Source": "Lankatruth", "Timestamp": "May 7, 2023", "Headline": "කොළඹ ප්‍රදේශ කිහිපයකට ජල කප්පාදුවක්", "News Content": "හෙට (08) පෙ.ව.10.00 සිට රාත්‍රී 8.00 දක්වා පැය 10ක කාලයක් සඳහා කොළඹ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන සහ ජලාපවහන මණ්ඩලය පවසයි. ඒ අනුව කොළොන්නාව නගරසභා බලප්‍රදේශය, මොරගස්මුල්ල, රාජගිරිය, ඔබේසේකරපුර, බණ්ඩාරනායකපුර, අතුල්කෝට්ටේ, නාවල, කොස්වත්ත, රාජගිරිය සිට නාවල විවෘත විශ්වවිද්‍යාල දක්වා ප්‍රධාන මාර්ගය සහ ඊට සම්බන්ධ සියලුම අතුරු මාර්ගවල මෙලෙස ජල සැපයුම අත්හිටුවන බවනු ලැබේ. එලෙස ජල සැපයුම අත්හිටුවන්නේ, ලංකා විදුලි පුද්ගලික සමාගම (LECO) විසින් සිදුකරනු ලබන නඩත්තු කටයුත්තක් හේතුවෙන් කොළොන්නාව පොම්පාගාරය වෙත සැපයෙන විදුලි සැපයුම අත්හිටුවන බැවින් යැයිද ජාතික ජල සම්පාදන සහ ජලාපවහන මණ්ඩලය සඳහන් කරයි.", "URL": "https://lankatruth.com/si/?p=146832", "Category": "පුවත්", "Parent URL": null}