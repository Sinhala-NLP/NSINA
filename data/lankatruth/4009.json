{"Source": "Lankatruth", "Timestamp": "September 8, 2012", "Headline": "ගස් – බුලත් ත්‍රී.මලේදී ඇණගනියි", "News Content": "එක්සත් ජනතා නිදහස් සන්ධානයේ අපේක්ෂක ආදන් බාවා තවුපික් මහතාගේ ආධාරකරුවන් පිරිසක් සහ ශ්‍රී ලංකා මුස්ලිම් කොංග්‍රසයේ අපෙක්ෂක අන්වර් මහතාගේ ආධාරකරුවන් පිරිසක් අතර ත්‍රීකුණාමලය පුල්මුඩේ ප්‍රදේශයේදී ගැටුමක් හටගෙන ඇතැයි වාර්තාවේ. පුල්මුඩේ ඛනිජ වැලි සිංහල මහ විදුහල ඡන්ද මධ්‍යස්ථානය ඉදිරිපිට දී මෙම දෙපිරිස අතර ගැටුම හටගෙන ති‍බේ. එම ගැටුමින් මුස්ලිම් කොංග්‍රසයේ දෙදෙනෙක් තුවාල ලබා රෝහල් ගත කර තිබේ. අතින් පයින් හා පොලු මුගුරුවලින් පහර දුන් බවට ඔවුන් පැමිණිලි කර ඇත.", "URL": "https://lankatruth.com/si/?p=4009", "Category": "පුවත්", "Parent URL": null}