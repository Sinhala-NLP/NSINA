{"Source": "Lankatruth", "Timestamp": "November 3, 2019", "Headline": "මිලේනියම් චැලේන්ජ් ගිවිසුම සැකසහිතයි…  රිගේනින් ශ්‍රී ලංකා වැඩපිළිවෙලමයි…", "News Content": "මිලේනියම් චැලේන්ජ් ගිවිසුම සැක සහිත ගිවිසුමක් බවත් එය කඩිමුඩියේ කලබල අස්සේ රටට ඉදිරිපත් නොකර, පාර්ලිමේන්තුවට ඉදිරිපත් නොකර අත්සන් කිරීමට උත්සාහ කරන්නේ එහි රටට ජනතාවට සැඟවීමට දෙයක් ඇති බැවින් යැයි සැකයක් ඇති වන බවත් ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා අවධාරණය කරයි. ඒ මේ වනවිටත් (2019.11.03) බත්තරමුල්ල පැලවත්ත ප්‍රධාන කාර්යාලයේ පැවැත්වෙන් මාධ්‍ය හමුව අමතමිණි. මෙම ගිවිසුම සඳහා මූලික වාර්තා සකස් කර ඇත්තේ 2009 වසරේදී බව අවධාරණය කරන ටිල්වින් සිල්වා මහතා පවසන්නේ පැවති එක්සත් ජාතික පක්ෂ ආණ්ඩු සමයේ ගෙන ඒමට තැත් කළ රටට අහිතකර රිගේනින් ශ්‍රී ලංකා ගිවිසුමේ රටේ ඉඩම් සම්බන්ධයෙන් යෝජනා කර තිබූ වැඩපිළිවෙල එලෙසම මෙහි යෝජනා කර ඇති බවත් රටේ ඉඩම් සම්බන්ධ දත්ත ඇමරිකා එක්සත් ජනපද සමාගමක් වෙත ලබාදීමේ අනතුරක් මතුවන බවත් අවධාරණය කළේ ය. මෙම මාධ්‍ය හමුව සඳහා ජනතා විමුක්ති පෙරමුණේ මධ්‍යම කාරක සභික නීතීඥ සුනිල් වටගල මහතාද එක්වී සිටියහ.", "URL": "https://lankatruth.com/si/?p=84604", "Category": "පුවත්", "Parent URL": null}