{"Source": "Lankatruth", "Timestamp": "September 9, 2021", "Headline": "පොහොර ජාවාරමේ යෙදී සිටින අත්‍යාවශ්‍ය සේවා ලොක්කා කවුද?", "News Content": "අත්‍යාවශ්‍ය ප්‍රවාහන සේවා සපයන මුවාවෙන් රජයේ සහනාධාර රසායනික පොහොර ජාවාරමක අණ්ඩුවේ සමීපතම ප්‍රධානියෙකු යෙදී සිටින  බවට තොරතුරු අනාවරණය වේ.  පසුගිය 07 වෙනිදා සහ 08 වෙනිදා දෙදින තුළ මෙවැනි පොහොර ජාවාරමේ යෙදුණු ලොරි රථ දෙකක් පොලිසිය මගින් අත්තඩංගුවට ගෙන තිබිණි. මහ මගදී අහඹු ලෙසින් පොලිසියේ පරීක්ෂාවට ලක් වුණු ලොරි දෙකෙහි කිලෝ 50 බැගින් වූ පොහොර මිටි 850් තිබී ඇත. එක් ලොරියක් සමන්තුරේ පොලිසිය විසින් ද, අනෙක් ලොරිය වැලිමඩ පොලිසිය විසින් ද අත්තඩංගුවට ගැණින. මේවායේ ප්‍රවාහනය කළ සහනාධාර පොහොර කිලෝ 50ක් රුපියල් 5000/- බැගින් අලෙවි කර ඇති බව හෙළිවේ.  මෙම අත්තඩංගුවට පත් වූ ලොරි රථ දෙකම අත්‍යාවශ්‍ය ප්‍රවාහන සේවා මුවාවෙන් ධාවනය කර ඇති අතර මේ රථ දෙකම නිදහස් කර ගැනීම අදාළ පොලිස් ස්ථානවලට විශාල බලපෑම් එල්ල වීතිබිණි.", "URL": "https://lankatruth.com/si/?p=122834", "Category": "පුවත්", "Parent URL": null}