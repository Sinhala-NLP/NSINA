{"Source": "Lankatruth", "Timestamp": "April 26, 2020", "Headline": "වාරියපොළ ආපනශාලා තුළ ආහාර ගැනීම තහනම් කරයි", "News Content": "කුරුණෑගල දිස්ත්‍රික්කයේ වාරියපොල ප්‍රදේශයෙන් කොරෝනා ආසාධිත පුද්ගලයින් හතර දෙනෙකු හමුවීම හේතුවෙන් උද්ගතව ඇති අවධානම් තත්වය සැලකිල්ලට ගෙන වාරියපොල ප්‍රදේශයේ ආපනශාලා තුළ ආහාර ගැනීමහෙට (27) සිට තවකාලිකව නවතා දැමීමට අවශ්‍ය පියවර ගන්නා බව වාරියපොල සෞඛ්‍ය වෛද්‍ය නිලධාරි එස්.ඒ.ඩී. සුරවීර මහතා පවසයි. කෙසේ වෙතත් පාර්සල් ලෙස ආහාර අලෙවිකිරීම ඇතුලු අනෙකුත් සේවවන් පෙර ලෙසම කරගෙන යා හැකි බවද ඒ මහතා කියා සිටියි. මෙම තීරණය ගෙන ඇත්තේ ප්‍රදේශයේ ඇතිවී තිබෙන අවධානම් තත්වය මධ්‍යයේ ඉදියේදී කටයුතු කළයුතු ආකාරය පිලිබඳව වාරියපොල පොලිසිය, ප්‍රාදේශීය ලේකම් කාර්‍යාලය, ප්‍රාදේශීය සභාව සහ සෞඛ්‍ය වෛද්‍ය නිලධාරි කාර්‍යාලය එක්ව කරන ලද සාකච්ඡාවකදී ය.", "URL": "https://lankatruth.com/si/?p=92799", "Category": "පුවත්", "Parent URL": null}