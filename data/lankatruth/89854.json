{"Source": "Lankatruth", "Timestamp": "February 16, 2020", "Headline": "පොදු මිනිසා තෙවෙනි වරටත් දිල්ලියේ බලය අල්ලයි", "News Content": "දිල්ලි ප්‍රාන්ත සභා මැතිවරණයෙන් අති විශිෂ්ඨ ජයක් හිමි කරගත් “ආම් ආද්ම්” හෙවත් “පොදු මිනිසා” පක්ෂයේ නායක අරවින්ද් කේජ්රිවාල් අද (16) දිල්ලි ප්‍රාන්ත මහ ඇමතිවරයා ලෙස තෙවෙනි වරටත් දිවුරුම් දුන්නේය. දිල්ලි ප්‍රාන්ත සභා මැතිවරණය පැවැත්වූයේ මීට මතියකට පෙරය. දිල්ලි ප්‍රාන්ත සපාවේ ආසන 70කි. එයින් ආසන 62ක් දිනා ගැනීමට ආම් ආද්ම් පක්ෂය මහත් විය. ඒ අනුව, 2013 වසරේ සිට මහ ඇමති ධුරය හොබවන කේජ්රිවාල්ට එම ධුරයේ රැඳී සිටීමට යළි ජන වරමක් හිමිවිය. අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂයද ප්‍රාන්ත මැතිවරණයට ඉදිරිපත් වූ නමුත්, දිනා ගැනීමට හැකිවූයේ ආසන 08ක් පමණි. ඉන්දයාවේ ප්‍රධාන විපක්ෂ දේශපාලන කන්ඩායම වන කොංග්‍රස් පක්ෂයට කිසිදු ආසනයක් දිනා ගැනීමට හැකි වූයේ නැත. දිවුරුම් දීමේ උත්සවයට පැමිණෙන්නැයි මහ ඇමති කේජ්රිවාල් ඉන්දීය අග්‍රාමාත්‍ය නරේන්ද්‍ර මෝදිට ඇරයුම් කර තිබූ නමුත් අගමැති මෝදි වරණාසි බලා ගොස් සිටි බැවින් ඔහුට දිවුරුම් දීමේ උත්සවයට සහභාගී වීමට හැකියාවක් ලැබී නැත.", "URL": "https://lankatruth.com/si/?p=89854", "Category": "පුවත්", "Parent URL": null}