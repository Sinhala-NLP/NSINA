{"Source": "Lankatruth", "Timestamp": "January 30, 2012", "Headline": "පවුරේ සාමාජිකයෝ මඩකලපුවේදී අත්පත්‍රිකා බෙදති", "News Content": "සහෝදරත්වයේ ජනතා පවුර (PWC- People’s Wall of Comrade-ship) විසින් පසුගිය 28 දිනපෙරවරුවේ මඩකලපුව නගරයේදී අත්පත්‍රිකා බෙදීමේ ව්‍යාපාරයක් පැවැත්විණි. එම පත්‍රිකාවේන් එම සංවිධානය පෙන්වා දෙන්නේ උතුරු හා නැගෙනහිර පළාත් දෙකේ සිවිල් පාලනය යළි ස්ථාපිත කර, ප්‍රජාතන්ත්‍රවාදී වටපිටාවක් එහි ස්ථාපිත කිරීමට ආණ්ඩුවට බලකරන බවය. දැනට එම පළාත් දෙකේ ඇති තත්වය පිළිබදවත් බලය බෙදීම මුවාවෙන් ජනතාව රැවටීමේ ආණ්ඩුවේ සූදානම පිළිබදවත් එහි සදහන්ය. විශාල උනන්දුවකින් යුතුව ජනතාව තම පවුරේ අත්පත්‍රිකා ලබාගත් බව සහෝදරත්වයේ ජනතා පවුර සංවිධානයේ සමකැදවුම්කරු පාර්ලිමේන්තු මන්ත්‍රී සුනිල් හදුන්නෙත්ති මහතා ලංකාටෲත්වෙත පැවසීය. පාර්ලිමේන්තුවේ හිටපු නියෝජ්‍ය කාරක සභාපති,සහෝදරත්වයේ ජනතා පවුර සංවිධානයේ සමකැදවුම්කරු රාමලිගංම් චන්ද්‍රසේකර් මහතා ඇතුළු සමාජිකයන් රැසක් මෙම අවස්ථාවට සහභාගීවී සිටියහ.", "URL": "https://lankatruth.com/si/?p=1157", "Category": "පුවත්", "Parent URL": null}