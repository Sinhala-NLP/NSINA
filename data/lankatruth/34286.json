{"Source": "Lankatruth", "Timestamp": "May 14, 2017", "Headline": "පිළියන්දලදී පොලිසියට වෙඩි තැබූ මත්ද්‍රව‍්‍ය ජාවාරම්කරුවන් මෙන්න", "News Content": "පොලිස් මත්ද්‍රව්‍ය නාශක කාර්යංශයේ නිලධාරීන් පිරිසකට පිළියන්දලදී වෙඩි තැබීම සම්බන්ධයෙන් පරීක්ෂණ සිදු කරන විමර්ශන කණ්ඩායම් විසින් පොලිස් චිත්‍ර ශිල්පියකු ලවා එම වෙඩි තැබීමට පැමිණි පුද්ගලයන් සැයි සැක කෙරෙන දෙදෙනෙකුගේ දෙදෙනකුගේ ඡායාරූප සිතුවම් කර තිබේ. වෙඩි තැබීම සඳහා භාවිතා කළ යතුරුපැදිය මැයි නව වැනි දා දෙල්ගොඩින් මිලදී ගැනීමට පැමිණි පුද්ගලයන් දෙදෙනාගේ හැඩහුරුව ඔස්සේ මෙම සිතුවම් ඇඳ ඇතැයි පොලිසිය කියයි. මෙම චිත්‍රවල සඳහන් පුද්ගලයන්ට සමාන හැඩරුව හා සමාන ලක්ෂණ ඇති පුද්ගලයන් සම්බන්ධ තොරතුරු ඇතොත් නුගේගොඩ පොලිස් අධිකාරීවරයාට හෝ කොළඹ අපරාධ කොට්ඨාසයේ අධ්‍යක්ෂට දැනුම් දෙනෙ ලෙස පොලිස් මූලස්ථානය ඉල්ලයි. සාර්ථක තොරතුරුක් සපයන අයකුට විශේෂ මුදල් ත්‍යාගයක් පිරිනැමීමටද කටයුතු සලසා ඇත. 071 8591641 හෝ 011 2852555 යන දුරකතන අංක ඔස්සේ නුගේගොඩ පොලිස් අධිකාරී කාර්යාලයට නැතහොත් 0718-591727, 0112-662323 හෝ 0112-6 855151 යන දුරකතන අංකඔස්සේ කොළඹ අපරාධ කොට්ඨාසයට මෙම පුද්ගලයන් සම්බන්ධ තොරතුරු දැනුම් දිය හැකි බවද පොලිස් මූලස්‍තානය වැඩිදුරටත් සඳහන් කරයි.", "URL": "https://lankatruth.com/si/?p=34286", "Category": "පුවත්", "Parent URL": null}