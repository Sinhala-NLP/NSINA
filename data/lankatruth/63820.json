{"Source": "Lankatruth", "Timestamp": "November 22, 2018", "Headline": "ජාත්‍යන්තර පොලීසියේ සභාපතීත්වය දකුණු කොරියාවට", "News Content": "ජාත්‍යන්තර පොලීසියේ සභාපති ධූරය සඳහා රුසියාව හා දකුණු කොරියාව අතර පැවති තියුණු තරඟයෙන් රුසියානු අපේක්ෂකයා පරදා ජය ගැනීමට දකුණු කොරියානු අපේක්ෂකයා සමත් විය. ජාත්‍යන්තර පොලීසියේ වාර්ෂික සභාවාරය මෙවර ඩුබායි හිදී පැවති අතර ඒ සඳහා සාමාජික රටවල් 194ක නියෝජිතයින් එක්ව සිටියහ. වාර්ෂික සමුළුවේදී නව නිලධාරී මණ්ඩලයක් පත්කර ගැනීම සිදුවූ අතර සභාපති ධූරය සඳහා රුසියානු අපේක්ෂක ඇලෙක්සැන්ඩර් ප්‍රකෝචප් සහ දකුණු කොරියානු අපේක්ෂක කිම් ජොං යැංග් අතර ප්‍රභල තරඟයක් පැවතුණි. කෙසේ වෙතත් ජාත්‍යන්තර පොලීසියේ සභාපතීත්වය දකුණු කොරියානු අපේක්ෂකයාට හිමි වූ අතර එහි උපසභාපතීත්වය රුසියාවට හිමිවිය.", "URL": "https://lankatruth.com/si/?p=63820", "Category": "විදෙස් පුවත්", "Parent URL": null}