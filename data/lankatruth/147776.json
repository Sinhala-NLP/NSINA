{"Source": "Lankatruth", "Timestamp": "June 11, 2023", "Headline": "බන්දුල ජාත්‍යන්තරයට ගියාලු", "News Content": "පනාගොඩ යුද හමුදා කඳවුර ආසන්නයේ පිටිපන හන්දියේ සිට හෝමාගම නගරය දක්වා තාවකාලික වෙළඳ කුටි ඉදිකරමින් බන්දුල ගුණවර්ධන විසින් පැවැත්වූ පොසොන් කළාපය ජාත්‍යන්තරයට ගිය බව සිළුමිණ වාර්තා කර තිබේ.  එම පුවත්පතෙන් දක්වා ඇත්තේ “හෝමාගම ධර්ම රශ්මී පොසොන් කළාපය ජාත්‍යන්තරයට ගිය වගයි“ යනුවෙනි. බංගලිදේශය, ඉන්දියාව යන රටවල මහ කොමසාරිස්වරු ද ජපානය, චීනය, වියට්නාමය, තායිලන්තය, ඉන්දිනීසියාව සහ රුසියාව යන රටවල තානාපතිවරු ද මෙම පොසොන් කළාපයට පැමිණීමෙන් එය ජාත්‍යන්තරයට ගිය බව දක්වා තිබේ.  බන්දුල ගුණවර්ධනගේ මෙම ප්‍රචාරක ව්‍යාපාරය අවසන් කර දින ගණනාවක් ගත වනතුරුත් ප්‍රධාන මාර්ගය අවහිර කරමින් ඉදිකළ තොරන් ඉවත් කර නොතිබූ අතර වෙළද කුටි ද ඒ ආකාරයෙන් ම පැවතිණි.", "URL": "https://lankatruth.com/si/?p=147776", "Category": "පුවත්", "Parent URL": null}