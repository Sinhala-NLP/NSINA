{"Source": "Lankatruth", "Timestamp": "December 18, 2020", "Headline": "නත්තලුයි – අලුත් අවුරුද්දයි සමරලා ඇතුළට යන්න පුළුවන් – Video", "News Content": "රන්ජන් රාමනායක පාර්ලිමේන්තු මන්ත්‍රීවරයා අධිකරණයට අපහාස කිරීම සම්බන්ධයෙන් ඔහුට එරෙහිව ගොනුකර ඇති නඩුව පිළිබඳ වැඩිදුර කරුණු පැහැදිලි කරගැනීම් සඳහා ලබන ජනවාරි 12 වැනිදා දක්වා කල්දමා තිබේ. අද (18) දිනයේ අලුත්කඩේ අධිකරණය හමුවේ පෙනී සිටීමට පැමිණි මන්ත්‍රීවරයා මාධ්‍ය වෙත පවසා සිටියේ ”නඩුවේ තීන්දුව කවදා දෙයිද දන්නේ නෑ. ම‌ට නත්තලුත් සමරලා, අලුත් අවුරුද්දත් කාල ඇතුළට යන්න පුළුවන්. ඇතුළට යන්න බය නෑ. ඒත් දුකක් තියෙනවා. කටුක ජීවිතයක් ඇතුළේ තියෙන්නේ. කරපු ප්‍රකාශය කියලා ඉවරයි. ඒකේ කිසිදු වෙනසක් නෑ. මට අවශ්‍යම සාක්ෂිකරුවෝ ඉදිරිපත් කරන්න අවසාන මොහොතේ ඉඩ දුන්නෑ. ඒ් ගැන දුකක් තියෙනවා. මගේ ලිස්ට් ඒකේ හිටියා තිස් ගාණනක්. මම බොහොම කැමැත්තෙන් හිටියේ අනුර දිසානායක මහත්තයා සාක්ෂි දෙන්න ගෙන්න ගන්න. එතුමා කැමැත්තෙන් හිටියා සාක්ෂි දෙන්න එන්න.” යැයි පැවසීය.", "URL": "https://lankatruth.com/si/?p=103860", "Category": "පුවත්", "Parent URL": null}