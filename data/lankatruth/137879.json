{"Source": "Lankatruth", "Timestamp": "August 5, 2022", "Headline": "තවත් වෙඩි තැබීම් දෙකක් – දෛනෙක් මරුට", "News Content": "ලුණුගම්වෙහෙර සහ අහංගම යන ප්‍රදේශවලදී වෙඩි තැබීමේ සිදුවීම් දෙකක් වාර්තා වන අතර ඉන් පුද්ගලයින් දෙදෙනෙකු ජීවිතක්ෂයට පවත් ඇතැයිද පැවසේ. ලුණුගම්වෙහෙර වෙඩි තැබීම සිදුව ඇත්තේ පඩව්ගම ප්‍රදේශයේදී වන අතර එම ප්‍රදේශයේම පදිංචි අවුරුසු 34ක් වන පුද්ගලයෙක් වෙඩි වැදීමෙන් ජීවිතක්ෂයට පත්ව තිබේ. ඝාතනයට ලක් වූ පුද්ගලයා නිවසේ රාත්‍රී ආහාර ගනිමින් සිටියදී ඔහුගේ නැගණියගේ ස්වාමිපුරුෂයා විසින් මෙම වෙඩි තැබීම සිදුකර ඇති අතර සැකකරු අත්අඩංගුවට ගැනීමට පරික්ෂණ පවත්වමින් සිටින බව පොලීසිය පවසයි. මේ අතර ගොවියාපානප්‍ර දේශයේදි අවන්හලක් තුළ අහංගම වෙඩි තැබීම සිදුවූ ඇති අතර ඉන් ජීවිතෂයට පත්ව ඇති පුද්ගලයා අවුරුදු 40ක් වන මිදිගම පදිචංකරුවෙකු බව පැවසේ. වෙඩි වැදීමෙන් පසු ඔහු තුවාල ලබා ඇති අතර මිය ගොස් ඇත්තේ රෝහල්ගතකිරීමෙන් පසුවය. මෙම වෙඩි තැබීමට හේතුව හෝ සැකකරුවන් සම්බන්ධයෙන් තොරතුරු වාර්තා වී නොමැති බවත් වැඩිදුර පරීක්ෂණ සිදුකරන බවත් අහංගම පොලීසිය පවසයි.", "URL": "https://lankatruth.com/si/?p=137879", "Category": "පුවත්", "Parent URL": null}