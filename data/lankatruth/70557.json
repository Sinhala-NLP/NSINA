{"Source": "Lankatruth", "Timestamp": "March 17, 2019", "Headline": "අයහපත් කාලගුණයෙන් ඉන්දුනීසියාවේ 50ක් ජීවිතක්ෂයට", "News Content": "ඉන්දුනීසියාවේ පැපුවා ප්‍රාන්තයට බලපා ඇති අයහපත් කාලගුණ තත්වය හේතුවෙන් 50ක පමණ පිරිසක් මේ වනවිට ජීවිතක්ෂයට පත්ව ඇත. ගංවතුර හා නායයෑම්වලට හසුවීමෙන් මෙම ජීවිත හානි සිදුව ඇති අතර ආපදාවන් හේතුවෙන් තුවාල ලැබූ 60කට අධික පිරිසක් රෝහල් ගතව ප්‍රතිකාර ලබයි. ගංවතුර තත්වය හේතුවෙන් විශාල පිරිසක් අවතැන්ව ඇති අතර සහන සේවා කණ්ඩායම් ඔවුන් මුදාගැනීමේ මෙහෙයුම් ආරම්භ කර ඇත. ගංවතුරෙන් පැපුවා ප්‍රාන්තයේ නිවාස ඇතුලු දේපල රැසකට හානිවී ඇතැයි විදෙස් මාධ්‍ය වාර්තා කරයි. රාත්‍රී කාලයේ ඇතිවූ අධික වර්ශාවත් සමඟ මඩ සහිත ගංවතුර තත්වය ඇතිවී තිබෙන බවත් ප්‍රාන්තයට පිවිසෙන මාර්ග රැසක් අවහිරවී තිබීමත් සහන කටයුතුවලට බාධා වී ඇතැයි කාලගුණ අංශ සඳහන් කරයි.", "URL": "https://lankatruth.com/si/?p=70557", "Category": "විදෙස් පුවත්", "Parent URL": null}