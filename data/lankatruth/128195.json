{"Source": "Lankatruth", "Timestamp": "January 28, 2022", "Headline": "කොරෝනා පැතිරීම දරුණු අතට", "News Content": "ඔමික්‍රෝන් ප්‍රභේදයේ කොරෝනා වෛරසය විශේෂයෙන්ම ළමුන් සහ වැඩිහිටියන් අතර දරුණු ලෙස පැතිරී යමින් තිබෙන බව සෞඛ්‍ය අංශ අනාවරණය කරයි.  මේ වනවිට රිජ්වේ ආර්යා ළමා රෝහල ඇතුළු රෝහල් රැසක වැඩි දාරිතාවයක් ළමුන්ගෙන් පිරී ඇති බව මාධ්‍ය වාර්තාවල දැක්වේ. මාධ්‍ය විසින් අනාවරණය නොකර තිබෙන පාසල් ළමුන් අතර වෛරසය පැතිරීම අවදානම්කාරීව පැතිරෙමින් තිබෙන බව රට පුරා විවිධ ප්‍රදේශවලින් වාර්තා වේ.  මේ අතර විශේෂඥ වෛද්‍ය ආනන්ද විජේවික්‍රම බරපතළ ලෙස අනතුරු අඟවමින් ඔමික්‍රෝන් වෛරස ප්‍රභේදය සමාජය තුළ පැතිරීම සීග්‍රයෙන් සිදුවන බව කරුණු හෙළිකර තිබේ. මෙහි ඇති භයානක තත්වය වීතිබෙන්නේ ඩෙංගු රෝගීන් හමුවීම විශාල වශයෙන් ඉහල යමින් තිබෙන අතර කොරෝනා සහ ඩෙංගු එක විට ආසාදනය වූවන් හමුවීම පිළිබඳවද වාර්තා වැඩි වෙමින් පවතී.", "URL": "https://lankatruth.com/si/?p=128195", "Category": "කොවිඩ් -19 (කොරෝනා ) පුවත්", "Parent URL": null}