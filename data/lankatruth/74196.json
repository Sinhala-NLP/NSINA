{"Source": "Lankatruth", "Timestamp": "May 19, 2019", "Headline": "සාමාන්‍ය පරිදි දෛනික කටයුතු සිදුකරන්න – කතානායකගෙන් ඉල්ලීමක්", "News Content": "පාස්කු ඉරිදා ප්‍රහාරයට සම්බන්ධ ත්‍රස්තවාදී සංවිධානය, 95%ක් විනාශ කර හෝ අත්අඩංගුවට ගෙන ඇතැයි ආරක්ෂක අංශ තහවුරු කර ඇතැයි කතානායක කරූ ජයසූරිය මහතා පවසයි. පාර්ලිමේන්තුවේ ආංශික අධීක්ෂණ කාරක සභාවල බහුතර මන්ත්‍රීවරුන් වෙනුවෙන් නිවේදනයක් නිකුත්කරමින් කතානායකවරයා මේ බව දන්වා ඇත. මේ හේතුවෙන් අසත්‍ය ප්‍රචාරවලට නොරැවටී වෙසක් උත්සවය උනන්දුවකින් යුතුව සැමරීම සම්බන්ධව සතුටු වන බවත් ඒ මහතා සඳහන් කරයි. එසේම එම තත්වය ඉදිරියට ගෙන යමින් දෛනික කටයුතු සාමාන්‍ය පරිදි සිදුකරන ලෙසත් දරුවන්ගේ පාසල් අධ්‍යාපන කටයුතු නොපැකිලිව සිදුකරන ලෙසත් ඉල්ලා සිටින බව කතානායකවරයාගේ නිවේදනයේ දැක්වේ.", "URL": "https://lankatruth.com/si/?p=74196", "Category": "පුවත්", "Parent URL": null}