{"Source": "Lankatruth", "Timestamp": "March 7, 2022", "Headline": "නැදුන්ගමුවේ රාජා දිවිය නිමා කරයි…", "News Content": "ශ්‍රී දළදා මාලිගාවේ කරඬුව වැඩම කළ නැදුන්ගමුවේ රාජා හස්තියා අද (07) උදෑසන මිය ගොස් තිබේ. මිය යනවිට වයස අවුරුදු 69ක් වූ නැදුන්ගමුවේ රාජා හස්තියා ජීවත්වූයේ මීරිගම හර්ෂ ධර්මවිජය මහතාගේ නිවසේ ය. ජාතික උරුමයක් ලෙස නම් කර සිටි නැදුන්ගමුවේ රාජා හස්තියා කලක් රෝගාතුරව සිටි අතර රෝගීව සිටියදීම පසුගිය වසරේ ශ්‍රී දළදා කරඬුව වැඩම කරවීම බොහෝ දෙනෙකුගේ අවධානයට යොමු විය. ශ්‍රී දළදා මාලිගාවේ කරඬුව මීට පෙර වැඩම කරවූ රාජා හස්තියාට පසු වැඩි ම වාර ගණනක් දළදා කරඬුව වැඩම කරවූයේ නැදුන්ගමුවේ රාජා හස්තියාය. වසර 1953 උපන් නැදුන්ගමුවේ රාජා 2006 වසරේ සිට මහනුවර ශ්‍රී දළදා මාලිගා පෙරහරේ සාධාතුක කරඬුව වැඩම කරවනු ලැබුවේ ආසියාවේ උස ම හීලෑ දළ ඇතා ලෙස මහත් ගෞරවයට පාත්‍ර වෙමිනි. ඉන්දියාවෙන් ලද පරිත්‍යාගක් ලෙස නැදුන්ගමුවේ රාජා මෙරටට ලැබී තිබිණි.", "URL": "https://lankatruth.com/si/?p=129730", "Category": "පුවත්", "Parent URL": null}