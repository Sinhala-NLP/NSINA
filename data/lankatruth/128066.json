{"Source": "Lankatruth", "Timestamp": "January 25, 2022", "Headline": "ඉන්ධන අවසන් – සපුගස්කන්ද හා බත්තල (බාචී) බලාගාරත් නවතී", "News Content": "සපුගස්කන්ද හා බත්තල (බාචී) බලාගාර දෙක ඊයේ (24) සිට නවතා දැමීමට සිදුවීම නිසා අද (25) සිට විදුලි විසන්දි කිරීම් සිදුකරන කාලය තවත් දීර්ඝ විය හැකි බවත් පවතින තත්වය නිසා ඊයේ සවස 5.30 සිට 9.30 දක්වා පැයක කාලයක් වශයෙන් ඛාණ්ඩ හතරක් යටතේ විදුලිය කප්පාදු කිරීමට සිදු වූ බවත් විදුලිබල මණ්ඩල ඉංජිනේරු සංගමය සඳහන් කරයි. එම සංගමයේ ලේකම් ධම්මික විමලරත්න සඳහන් කරන්නේ මෙම බලාගාර දෙක නවතා දැමීම නිසා මෙගාවොට් 172ක් පද්ධතියට අහිමි වී තිබෙන බවත් අද දිනයේදී මෙම ප්‍රමාණය ඉහළ යා හැකි බවත් ය. කැලණිතිස්ස බලාගාරයට අවශ්‍ය ඉන්ධන ප්‍රමාණවත් වන්නේ තව දින කිහිපයකට පමණක් බවත් නොරෝච්චෝල බලාගාරයේ අක්‍රීයව පවතින යන්ත්‍රය තුළින් 28වැනිදා වනවිට විදුලිය ලබාගත හැකි බවට අනුමාණ කරන බවත් ඔහු සඳහන් කරයි. මෙම යන්ත්‍රය ක්‍රියාත්මක කිරීමට හැකියාව ලැබුණහොත් ජාතික විදුලි පද්ධතිය මෙගාවොට් තුන්සියක විදුලි ප්‍රමාණයක් ලැබීමට නියමිතය.", "URL": "https://lankatruth.com/si/?p=128066", "Category": "පුවත්", "Parent URL": null}