{"Source": "Lankatruth", "Timestamp": "November 16, 2020", "Headline": "හාල් ගන්න දුන්න මුදල් බන්දුල වෙන පාරක යවයි…", "News Content": "සතොස ආයතනයට සහල් මිලදී ගැනීම සඳහා කැබිනට් මණ්ඩලය විසින් පසුගිය 000 වනදා අනුමත කළ රුපියල් කෝටි 225ක මුදලින් සහල් මිලදී නොගෙන සිටීමට වෙළඳ අමාත්‍ය බන්දුල ගුණවර්ධන කටයුතු කරමින් සිටින බවට වාර්තා වේ. සහල් මිලදීගැනීම වෙනුවට සතොසට පසුගිය කාලයේ භාණ්ඩ සැපයූ සැපයුම්කරුවන්ගේ ණය පියවීමට ඇමතිවරයා සූදානම් වෙමින් සිටී. මේ වනවිට සතොස විසින් සැපයුම්කරුවන්ට රුපියල් කෝටි 770ක හිඟ මුදලක් ගෙවීමට නියමිතව ඇත. ලබා දුන් මුදලින් සතොස විසින් සහල් මිලදී නොගතහොත් ඉදිරියේදී රට තුළ සහල් හිඟයක් ඇති වීමේ අවදානමක් මතුව ඇත. මහා භාණ්ඩාගාරයෙන් රුපියල් කෝටි 225ක් වෙන් කරගැනීම සඳහා වෙළඳ ඇමතිවරයා ආණ්ඩුවට පෙන්වා දී ඇත්තේ නුදුරේදීම රට තුළ උග්‍ර සහල් හිඟයක් ඇතිවන බවයි.", "URL": "https://lankatruth.com/si/?p=100453", "Category": "ආර්ථික පුවත්", "Parent URL": null}