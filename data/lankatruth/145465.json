{"Source": "Lankatruth", "Timestamp": "March 14, 2023", "Headline": "සාකච්ඡා අසාර්ථකයි – වෛද්‍ය වර්ජනය දිගටම", "News Content": "ජනාධිපති ලේකම් සහ මුදල් අමාත්‍යාංශයේ නිලධාරීන් සමඟ පැවති සාකච්ඡා අසාර්ථක බැවින් සැළසුම් කර පරිදි අද දිනයේ පළාත් 5ක සියලුම රජයේ රෝහල්වල සංකේත වර්ජනය ක්‍රියාත්මක බව රජයේ වෛද්‍ය නිලධාරීන්ගේ සංගමය පවසයි. උක්ත සාකච්ඡාවේදී අවසන් විසඳුමක් ඉදිරිපත් නොවූ බවද එම සංගමය සඳහන් කරයි. ඒ අනුව නව බදු ප්‍රතිපත්තියට එරෙහිව සබරගමුව, වයඹ, ඌව, උතුරමැද සහ උතුර පළාත්වල රජයේ රෝහල්වල අද (14) පෙ.ව 8.00 සිට එම වර්ජනය දියත් කෙරේ. කෙසේ වෙතත් ඊයේ (13) වර්ජනය ක්‍රියාත්මක කළ බස්නාහිර, දකුණ, මධ්‍යම සහ නැගෙනහිර යන පළාත්වල අද දින වර්ජනය ක්‍රියාත්මක නොවන බව රජයේ වෛද්‍ය නිලධාරීන්ගේ සංගමය සදහන් කරයි.", "URL": "https://lankatruth.com/si/?p=145465", "Category": "පුවත්", "Parent URL": null}