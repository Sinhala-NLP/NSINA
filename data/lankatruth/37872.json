{"Source": "Lankatruth", "Timestamp": "July 20, 2017", "Headline": "ලතින් ඇමෙරිකානු නායකයින්ට ගෙන එන වංචා දූෂණ තොන්ඩු බටහිරින්ද?", "News Content": "පසුගිය කාලය පුරාවට ලොවපුරා රාජ්‍යනායකයින් වෙත වංචා දූෂණචෝදනා සම්බන්ධයෙන් විරෝධතා එල්ල වූඅතර ඒ නිසාම බලය අත්හැරීමටද සමහර නායකයින්ට සිදු විය. විශේෂයෙන්ම ලතින් ඇමෙරිකානු කලාපයේ අධිරාජ්‍යවිරෝධී බ්‍රසීලය,ආර්ජන්ටිනාව,පේරූ, වෙනිසියුලාව, ඇතුළු රටවලනායකයින් රැසකටද මේ ආකාරයට වංචා දූෂණ චෝදනා එල්ල වූඅතර බ්‍රසීලයේ හිටපු ජනාධිපති ලූලා ද සිල්වා සහ පේරූ රාජ්‍යයේ හිටපු ජනාධිපති ඔලන්ටා හුමාලා සහ ඔහුගේ බිරිඳ වන නදීන් හෙරදියාට ද නෛතික ක්‍රියාවලියකට මුහුණදීමට සිදු ව ඇත. මෙලෙස ලතින් ඇමෙරිකානු කලාපයේ නයකයින්ට චෝදනා එල්ල වීම පිළිබඳව නව මතයක් ගොඩ නැඟෙමින් ඇති අතර චෝදනාවට ලක්ව ඇති සියලුම නායකයින් වාමාංශික නැඹුරුවක් සහිත වීම සැකයට තුඩු දී තිබේ. මේ වනවිට වෙනිසියුලානු ජනාධිපති මදුරෝට එරෙහිව වෙනිසියුලාව තුළ මෙන්ම බටහිර රටවලට අයත් මාධ්‍යයන් තුළද විරෝධතා හා චෝදනා එල්ල කරමින් පවතී. ලතින් ඇමෙරිකානු කලාපයේ රටවල් ඒකාබද්ධවීවෙනම වෙළඳ ගනුදෙනු සඳහා සංවිධානයක් ගොඩනැගීමත්,ඩොලරය වෙනුවට කලාපයේ රටවල් ගනුදෙනු කිරීම සඳහා පොදු මුදල් ඒකකයක් භාවිතයට යොමු වීමත්, ලතින් ඇමෙරිකානු වෙළදපොල බටහිර රටවලින් ඈත් වී චීනය වෙත යොමු වීමත්, ලතින් ඇමෙරිකානු කලාපයේ පාලනයන් වෙනස් කිරීම සඳහා බටහිර රටවලට වුවමනා වීඇත. විශේෂයෙන්ම වාමාංශික නැඹුරුවක් සහිත ලතින් ඇමෙරිකානු රටවල පාලනයන් නිසා එම රටවල ධනපති පංතියට හා ව්‍යාපාරික පැලැන්තියට අත්තනෝමතික සූරාකෑමට ඇති අවකාශයට බාධා එල්ල වීමත් ඔවුන් ඇමෙරිකාව ප්‍රමුඛ බටහිර කඳවුරේ වුවමනාවන්ට සමපාත වීමත් නිසා ඔවුන්ගේ සහාය සහිතව ලතින් ඇමෙරිකානු කලාපයේ නායකයින්ට එරෙහිව වංචා, දූෂණ චෝදනා ඇතුළුව විවිධ ආකාරයේ කුමන්ත්‍රණයන් ක්‍රියාත්මක කරමින් තමන්ට ගැති පාලනයන් ගොඩනගා ගැනීම සඳහා උත්සාහ කරමින් ඇති බවත් ඒ සඳහා රාජ්‍යනායකයින්ට වංචා දූෂණ චෝදනා එල්ල කරමින් සිටින බවත් අනාවරණය වෙමින් ඇතැයි පැවසේ.", "URL": "https://lankatruth.com/si/?p=37872", "Category": "විදෙස් පුවත්", "Parent URL": null}