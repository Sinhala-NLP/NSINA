{"Source": "Lankatruth", "Timestamp": "June 14, 2020", "Headline": "ගෝඨාභය රාජපක්ෂ එක්ක එකට වැඩකරන්න සජිත් ප්‍රේමදාස සූදානම්…  හරීන් ප්‍රනාන්දු", "News Content": "ඉදිරි පාර්ලිමේන්තු මැතිවරණයෙන් පසු සජිත් ප්‍රේමදාස මහතාට සහ ගෝඨාභය රාජපක්ෂ මහතාට එකට එක්වී ආණ්ඩුවක් කිරීමේ හැකියාව තිබෙන බවත් මහින්ද රාජපක්ෂ මහතා සමග වැඩකරනවාට වඩා පහසුවෙන් ගෝඨාභය රාජපක්ෂ ජනාධිපතිවරයාට සජිත් ප්‍රේමදාස මහතා සමග වැඩ කළ හැකි බවත් හිටපු පාර්ලිමේන්තු මන්ත්‍රී මන්ත්‍රි හරීන් ප්‍රනාන්දු මහතා පවසයි. ජනාධිපතිවරයා නියෝග කරන කිසි දෙයක් නොකෙරෙන බවත් ජනාධිපතිවරයාගේ අවුරුදු 78ක අයියා සහ ජනාධිපතිවරයා පෑහෙන්නෙ නැති බවත් පවසන හරීන් ප්‍රනාන්දු මහතා පවසන්නේ සජිත් ප්‍රේමදාස මහතාට ගෝඨාභය රාජපක්ෂ ජනාධිපතිවරයා සමග ජනාධිපතිවරයාගේ අයියට වඩා පහසුවෙන් වැඩ කළ හැකි බවය. එලෙස සහයෝගයෙන් වැඩ කිරීමට සජිත් ප්‍රේමදාස මහතා සූදානම් යැයිද හරීන් ප්‍රනාන්දු මහතා අවධාරණය කරයි. ඊයේ (13) කොළඹදී පැවති මාධ්‍ය හමුවකදී ඒ මහතා මේ බව අවධාරණය කළේ ය.", "URL": "https://lankatruth.com/si/?p=93990", "Category": "පුවත්", "Parent URL": null}