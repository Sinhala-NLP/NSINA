{"Source": "Lankatruth", "Timestamp": "May 18, 2018", "Headline": "තොග සහ සිල්ලර ව්‍යාපාරිකයන්ගෙන් ඉන්ධන මිල ගැන රජයට දොස්", "News Content": "ඉන්ධන මිල ඉහලයාමත් සමඟ භාණ්ඩ ප්‍රවාහනයේදී තමන් දැඩි අපහසුතාවයට ලක්වන බව සමස්ත ලංකා අත්‍යාවශ්‍ය ආහාර ද්‍රව්‍ය තොග සහ සිල්ලර ව්‍යාපාරිකයන්ගේ සංගමය පවසයි. සිය කර්මාන්තය නිරන්තරයෙන් ප්‍රවාහන කටයුතු සමඟ සම්බන්ධව පවතින බවත් ඉන්දන මිල ඉහලයාම හේතුවෙන් ප්‍රවාහන කටයුතු සඳහා දැඩි පිරිවැයක් දැරීමට සිදු වන බවත් එම සංගමයේ සභාපති බන්දුල ජයමාන්න මහතා පවසයි. එම මහතා වැඩි දුරටත් පවසා සිටියේ රජය මෙම ගැටලුවට අවධානය යොමු නොකරන්නේ නම් ඉදිරියේදී සංගමය ලෙස වෘත්තීය ක්‍රියාමාර්ගවලට එලඹීමට සිදුවන බවයි.", "URL": "https://lankatruth.com/si/?p=52410", "Category": "පුවත්", "Parent URL": null}