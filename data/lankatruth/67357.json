{"Source": "Lankatruth", "Timestamp": "February 1, 2019", "Headline": "සාකච්ඡා අසාර්ථකයි – රේගු වෘත්තීය ක්‍රියාමාර්ගය තවදුරටත්", "News Content": "රේගු වෘත්තීය සමිති සහ මුදල් අමාත්‍යවරයා අතර අද(01) පස්වරුවේ පැවති සාකච්ඡා අසාර්ථක වී ඇති අතර වෘත්තීය ක්‍රියාමාර්ගය අඛණ්ඩව සිදුකිරීමට වෘත්තීය සමිති තීරණය කර තිබේ. රේගු අධ්‍යක්ෂ ජනරාල්වරිය ලෙස කටයුතු කළ පී. එස්. එම්. චාල්ස් මහත්මිය වෙනුවට විශ්‍රාමික රියර් අද්මිරාල් ශමාල් ප්‍රනාන්දු මහතා රේගු අධ්‍යක්ෂ ජනරාල් ධුරයට පත් කිරීමට විරෝධය පළකරමින් රේගු ඒකාබද්ධ වෘත්තීය සමිති සන්ධානය අකුරට වැඩ කිරීමේ වෘත්තීය ක්‍රියාමාර්ගයක නිරත වී තිබේ. කෙසේ වෙතත් අමාත්‍ය මංගල සමරවීර මහතා පවසා ඇත්තේ ශමාල් ප්‍රනාන්දු මහතා පත්කර ඇත්තේ කැබිනට් මණ්ඩල තීරණයකට වන බවයි. නමුත් වෘත්තීය සමිති දිගින් දිගටම පවසා සිටියේ ශ්‍රී ලංකා රේගු සේවයේ හෝ පරිපාලන සේවයේ නොවන අයෙකු පත්කිරීමට සිය විරෝධතාවය පළකරන බවයි. වෘත්තීය ක්‍රියාමාර්ගය හේතුවෙන් භාණ්ඩ නිෂ්කාශනය කිරීම ඇතුළු සියළු වැඩ කටයුතු මේ වනවිට ඇණහිට ඇත.", "URL": "https://lankatruth.com/si/?p=67357", "Category": "පුවත්", "Parent URL": null}