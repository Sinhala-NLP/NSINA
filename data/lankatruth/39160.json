{"Source": "Lankatruth", "Timestamp": "August 9, 2017", "Headline": "VMS මර උගුලට එරෙහි වූ ධිවරයා “ටැබ්” උගුලට හසුකරගැනීමේ උත්සහය පරදවමු !", "News Content": "“VMS මර උගුලට එරෙහි වූ ධිවරයා TAB උගුලට හසුකරගැනීමේ උත්සහය පරදවමු!” මැයෙන් සමස්ත ලංකා පොදු ධිවර සම්මේලනය හා බුහුදින යාත්‍රාහිමියන්ගේ ජාතික මධ්‍යස්ථානය එක්ව කුඩාවැල්ල ධිවර වරායේදී අද (09) පෙරවරුවේ විරෝධතා පෙත්සමක් අත්සන් කරන ලදී. මේ සදහා සමස්ත ලංකා පොදු ධීවර සම්මේලනයේ ජාකික සංවිධායක රත්න ගමගේ මහතා, සමස්ථ ලංකා පොදු ධීවර සම්මේලනයේ උප ලේකම් රුවන් සෙනරත් මහතා, බුහුදින යාත්‍රාහිමියන්ගේ ජාතික මධ්‍යස්ථානයේ සභාපති අජිත් නිශාන්ත මහතා ඇතුළු පිරිසක් සහභාගී වු අතර ධිවර ජනතාව විශාල උනන්දුවකින් මෙම පෙත්සමට අත්සන් තැබීමට එක් වූහ. පසුගිය කාලයේ VMS නමින් හඳුන්වා දී තිබූ යාත්‍රා නියාමනය කිරිමේ ක්‍රමය වෙනුවට මේ වනවිට ටැබ් හඳුන්වා දී ඇති බවත් පැවති යාත්‍රා නියාමනය කිරිමේ ක්‍රමය අනුව යම් බහුදින යාත්‍රාවක් සීමා පැන ඇතැයි සළකුණු වුවහොත් ඊට රුපියල් ලක්ෂ 10ත් 15 වැනි විශාල ප්‍රමාණයෙන් දඩ ගැසූ බවත් එයට ධීවරයින් විරෝධය දක්වද්දී මෙසේ ටැබ් ක්‍රමයක් හඳුන්වා දුන් බවත් සමස්ත ලංකා පොදු ධීවර සම්මේලනයේ ජාතික සංවිධායක රත්න ගමගේ මහතා මෙහිදී පැවසීය. එම ටැබ් ක්‍රමයේ නීති රීති, සීමා උල්ලංඝනය කිරීම්වලදී අනුගමණය කරන ආකාරය පිළිබඳව මෙතෙක් නිශ්චිත අදහස් ධීවර අමාත්‍යාංශයට නැති බවත් එම ටැබ් සඳහා බදු අයකරන්නේද නැද්ද යන්න පිළිබඳව ධීවර අමාත්‍යාංශයට නිශ්චිත අදහසක් නැති බවත් මේ හේතුවෙන් ධීවරයින් දැඩි පීඩණයකට හසුවන බවත් ඒ මහතා පැවසීය. ටැබි සඳහා කිසිඳු බදු මුදලක් අය නොකරන බව එක් නිලධාරීන් පිරිසක් පවසන විට තවත් නිලධාරීන් පිරිසක් පවසන්නේ ඒ සඳහා රුපියල් 300ක බද්ධක් අයකරන බව යැයිද “ධිවරයින්ට කොලේ වහලා ගැහිල්ලක්” ක්‍රියාත්මක වෙමින් එන්නේ යැයිද රත්න ගමගේ මහතා අනතුරු අඟවා සිටියේය.", "URL": "https://lankatruth.com/si/?p=39160", "Category": "පුවත්", "Parent URL": null}