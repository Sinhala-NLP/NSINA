{"Source": "Lankatruth", "Timestamp": "February 7, 2021", "Headline": "උතුරේ බලාගාරවලට ඉන්දියාව හරහට හිටී", "News Content": "උතුරු අර්ධද්වීපයේ දූපත් තුනක විදුලි බලාගාර ඉදිකිරීම සඳහා චීනයට ලබාදීම සම්බන්ධයෙන් ඉන්දියාව සිය විරෝධය පළකර ඇත. ඩෙල්ෆ්ට්, නයිනතිව් හා අනලතිව් දූපත්වල පුනර්ජනනීය විදුලි බලාගාර ඉදිකිරීමේ ටෙන්ඩරය චීන සමාගමක් වෙත ලබාදීමට පසුගිය ජනවාරි 18දා කැබිනටි අනුමැතිය ලැබී තිබේ.මෙය ආසියානු සංවර්ධන බැංකුවෙන් ලබාගන්නා ණයක් මත සිදුකරන ඩොලර් මිලියන 12ක ව්‍යාපෘතියකි. ඉන්දියාවට කි.මී. 48ක් දුරින් ඇති ස්ථානයක චීන ව්‍යාපෘති ක්‍රියාත්මකවීම තම ආරක්ෂාවට බරපතල තර්ජනයක් බව එරට පවසයි. ඉන්දියාවේ මෙම විරෝධය ආරම්භවන්නේ කොළඹ වරායේ නැගෙනහිර පර්යන්තය ඉන්දියාවට ලබානොදීමට තීරණය කිරීමට පෙර බව ද සැලකිය යුතුය.", "URL": "https://lankatruth.com/si/?p=110068", "Category": "පුවත්", "Parent URL": null}