{"Source": "Lankatruth", "Timestamp": "December 24, 2017", "Headline": "අගමැතිට ලක්ෂ 3000 බැගින් ආරක්ෂ රථ දෙකයි… මෛත්‍රීට උඩින් යන්න හෙලිකොප්ටර් දෙකයි…", "News Content": "අග්‍රාමාත්‍ය රනිල් වික්‍රමසිංහ මහතාගේ ප්‍රයෝජනය සඳහා ගෙන්වූ මෝටර් රථ දෙකකට රුපියල් ලක්ෂ 5993ක් වැය කළ බවත් එක් වාහනයක මිල රුපියල් ලක්ෂ 3000ක් වූ බවත් විශ්‍රාමික ජනාධිපති මහින්ද රාපක්ෂ මහත ජනාධිපතිව සිටි සමයේ මෙන් වත්මන් ජනාධිපති මෛත්‍රීපාල සිරිසේන මහතාද සිය ගමන් යෑම සඳහා හෙලිකොප්ටර් දෙකක් භාවිත කරන බවත් ජනතා විමුක්ති පෙරමුණේ නායක අනුර කුමාර දිසානායක මහතා පවසයි. එසේම බැඳුම්කර කොමිසමේ වාර්තාව ජනවාරි 31දා එළිදැක්වූවත් එයින් කිසවෙකුත් වැරදිකරුවන් ලෙසට සටහන් නොදමන බවට තමන්ට විශ්වාස බවත් ඔහු සඳහන් කළේය. බදුල්ලේදී පැවති වැඩසටහනක් අමතමින් ඔහු මේ බව සඳහන් කළේය. “අපිට මතකයි ඉස්සර මහින්ද මහත්තයා කොළඔ ඉදන් ඈත පළාත්වලට එනකොට හොලිකොප්ටර් 02කින් ආවා. අපි ඒක විවේචනය කළා. දැන් මෛත්‍රී මහත්තයත් එන්නේ හෙලිකොප්ටර් 02කින් අපිට සාමාන්‍යයෙන් පිළිගන්න පුථවන් කාර් දෙකක් යනවා නම් එක කාර් එකක හුලං ගියොත් අනෙක් කාර් එකේ නගින්න පුළුවන්. උඩින් හෙළිකොප්ටර් 02ක් යන්නේ එකක ප්‍රශ්නයක් ආවොත් අනෙක් එකට පනින්නද? මොකද මෛත්‍රී මහත්තයා ගුවන්කරනම් ඉගෙන ගන්නද ? අගැමැතිතුමා රුපියල් ලක්ෂ 5993කට කාර් දෙකක් ගත්තා. එකක වටිනාකම ලක්ෂ 3000ක් කෝටි 30ක්. බදුල්ල මහ නගර සභාවේ වාර්ෂික ආදායම කෝටි 25යි. මේ කාර් එකෙන් පාර්ලිමේන්තු එන කල් ඉන්නේ ගිහින් බලන්න මොකකද් මේ කාර් එක කියලා. ඒ නයිට් රයිඩර් කාර් එක වගේ එකක්ද කියලා.”", "URL": "https://lankatruth.com/si/?p=45536", "Category": "පුවත්", "Parent URL": null}