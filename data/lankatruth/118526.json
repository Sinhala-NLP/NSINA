{"Source": "Lankatruth", "Timestamp": "June 26, 2021", "Headline": "ගැබිණි සහ කිරිදෙන මව්වරුන්ට උණ ඇත්නම් වහාම රෝහල් ගත වන්න – විශේෂඥ වෛද්‍ය චිත්‍රමාලිද සිල්වා", "News Content": "ගර්භණි මව්වරුන්ට හා කිරිදෙන මව්වරුන්ට එක් දිනක් හෝ උණ පවතින්නේ නම් වහාම රෝහල් ගතවී ප්‍රතිකාර ලබාගන්නැයි පවුල් සෞඛ්‍ය සේවා කාර්යාංශයේ අධ්‍යක්ෂිකා විශේෂඥ වෛද්‍ය චිත්‍රමාලිද සිල්වා පවසයි. වෛද්‍යවරිය අනාවරණය කරන්නේ මේ වනවිට කොවිඩ් – 19 ආසාදිත ගර්භනී මවුවරුන් 100කට ආසන්න පිරිසක් සහ කිරි දෙන මව්වරුන් 50 දෙනකු දැනට රෝහල් ගතව ප්‍රතිකාර ලබන බවය. එමෙන්ම මේ වනවිට ගැබිණි මව්වරුන් එකොළොස් දෙනෙකු කොවිඩ් ආසාදනයවීමෙන් ජීවිතක්ෂයට පත්ව ඇතැයිද ඇය සඳහන් කරයි.", "URL": "https://lankatruth.com/si/?p=118526", "Category": "කොවිඩ් -19 (කොරෝනා ) පුවත්", "Parent URL": null}