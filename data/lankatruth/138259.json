{"Source": "Lankatruth", "Timestamp": "August 20, 2022", "Headline": "ගාලුමුවදොර ප්‍රහාරයේ රැස්වීමේ නිවේදකයාට දුන් තනතුර", "News Content": "මධ්‍යම සංස්කෘතික අරමුදලේ මාධ්‍ය අධ්‍යක්ෂ තනතුර සදහා මැයි නව වන දින මහින්ද රාජපක්ෂ විසින් කැදවන ලද අගමැතිකම ආරක්ෂා කිරීමේ රැස්වීමේ නිවේදන කටයුුතු සිදුකර ජනතාව ප්‍රකෝපකර ගාලුමෝදර ප්‍රහාරයට වගකි යුතු ලලිත් උදේශ මධුභානු නැමති පුද්ගලයා පත්කර තිබුණි. මෙම පුද්ගලයා කොන්ත්‍රාත් පදනමට සේවයට බදවාගෙන ඇති අතර ඔහුගේ සේවා කාලය වසරකට සීමා කර බදවාගෙන ඇති අතර එය මේ වනවිට හරි අපූරු ආකාරකට දීර්ඝ කර ඇත. මධ්‍යම සංස්කෘතික අරමුදල ප්‍රතිවිව්හ ගත කළයුතු බවට යොජනා කර ඇති අතර ඒ වෙනුවෙන් පත්කර ඇති කමිටුවක් මගින් නිර්දේශ කිහිපයක් සකස් කර ඇත. එය මේ වන තෙක් අනුමත වී නොමැති අතර, එය කවදා සිදුවේදැයි නිශ්චිත ද නැත. එවැනි තත්වයක් යටතේ මෙම මාධ්‍ය අධ්‍යක්ෂ තනතුර සදහා කොන්ත්‍රාත් පදනමින් බදවාගත් පුද්ගලයාගෙ සේවා කාලය වසරකින් අවසන් වීමට ආසාන්නව තිබියදී එකී තනතුරු යෝජිත ප්‍රතිව්‍යුහගත නිර්දේශ ක්‍රියාත්මක වන දිනයක් වන තෙක් එකී තනතුරේ සේවා කාලය දීර්ඝ කර ඇත. යම් හෙයකින් අදාල ප්‍රතිව්‍යුහගත ක්‍රියාවලිය සිදු නොවී තිබුනහොත් ලලිත් උදේශ මධුභානු මිය යනතෙක් අදාල පත්වීම බලාත්මක වන්නේය.", "URL": "https://lankatruth.com/si/?p=138259", "Category": "පුවත්", "Parent URL": null}