{"Source": "Lankatruth", "Timestamp": "June 14, 2018", "Headline": "නකල්ස් වන විනාශය ගැන නිරීක්ෂන චාරිකාව හෙට…", "News Content": "“ජීවයේ අයිතිය” සංවිධානයේ තීන්දුවක් පරිදි ලෝක උරුමයක් ලෙස නම් කර ඇති නකලස් රක්ෂිතය හෙවත් දුම්බර වන පෙතෙහි හා ඒ ස්වාරක්ෂිත කලාපයේ රාජ්‍ය අනුග්‍රහය සහිතව සිදු කරනු ලබන විනාශයන් නීරීක්ෂණය කිරීම සඳහා හෙට (15) නිරීක්ෂණ චාරිකාවක් සිදු කරන බව “ජීවයේ අයිතිය” පරිසර සංවිධානයේ කැදුවුම්කරු සමන්ත විද්‍යාරත්න සඳහන් කරයි. මෙම නිරීක්ෂණ චාරිකාව සඳහා මාතලේ පරිසර මිතුරෝ සංවිධානය, දුම්බර අපේ පරිසර සංවිධානය සහ ග්‍රැටෙක් ශ්‍රී ලංකා පරිසර සංවිධානය සහභාගී වන බව ඒ මහතා සඳහන් කළේ ය. මෙම චාරිකාව සඳහා පරිසර වේදීන්, විශ්වවිද්‍යාල ආචාර්ය මහාචාර්යවරු ඇතුළු පිරිසික් සහභාගී වන බවත් නීරීක්ෂණ චාරිකාව සඳහා පැමිණෙන සියළුම දෙනා මාතලේ පුරහල අසලට පැමිණෙන ලෙසත් නිරීක්ෂණ චාරිකාව හෙට පෙරවරු 8.30 වනවිට ආරම්භ කරන බවත් සමන්ත විද්‍යාරත්න මහතා සඳහන් කළේ ය.", "URL": "https://lankatruth.com/si/?p=54371", "Category": "පරිසර", "Parent URL": null}