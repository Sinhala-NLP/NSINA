{"Source": "Lankatruth", "Timestamp": "May 8, 2019", "Headline": "අනුමැතියකින් තොර පිලිකා එන්නත් ගෙන්වා ඇති බව හෙලිවේ", "News Content": "2015 – 2018 වසරවල රාජ්‍ය ආයතනවල සිදුව ඇතැයි පැවසෙන දූෂණ වංචා සෙවීමට පත්කල ජනාධිපති කොමිසම ඊයේ(07) රැසවූ අතර එහිදී සාක්ෂි ලබාදෙමින් විශේෂඥ වෛද්‍ය ගිහාන් ගුණසේකර මහතා ප්‍රකාශ කර ඇත්තේ රුසියාවෙන් පවා අනුමත නොකරන ලද, පිලිකා රෝගීන්ට ලබාදෙන එන්නත් තොගයක් මෙරටට ගෙන්වා ඇති බවය. 2017 වසරේ මාර්තු මාසයේ දී රුසියාවේ නිෂ්පාදිත අදාල එන්නතට රුසියාවේ අනුමැතිය හිමිවීමට නියමිතව තිබූ අතර එම අනුමැතිය හිමිවීමටත් පෙර 2017 වසරේ පෙබරවාරි මාසයේ මෙරටට ගෙන්වීම සිදුකර ඇත. එම ඖෂධය ගෙන්වීම සඳහා පැවති තාක්ෂණික කමිටුවේදී විශේෂඥ වෛද ප්‍රසාද් අබේසිංහ මහතා ඊට තදින්ම විරුද්ධ වී ඇති අතර එම තීරණයට එකඟ නොවන බවට එම මහතා විසින් ලිඛිත සටහනක් ද ලබාදී තිබේ. කොමිසම හමුවේ සාක්ෂි ලබාදෙමින් වෛද්‍ය ගිහාන් ගුණසේකර මහතා ප්‍රකාශ කර ඇත්තේ ගෙන්වා ඇති එන්නත් මුල් අවස්ථාවේදී රෝගීන්ට ලබාදීමෙන් හදිසි හෘදයාබාධ ඇතිවී රෝගියාගේ ජීවිතය ද අහිමිවීමට ඉඩකඩ ඇති බවය.", "URL": "https://lankatruth.com/si/?p=73568", "Category": "පුවත්", "Parent URL": null}