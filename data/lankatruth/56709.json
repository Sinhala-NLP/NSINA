{"Source": "Lankatruth", "Timestamp": "July 25, 2018", "Headline": "බ්‍රික්ස් සමුළුවෙන් ඇමරිකාවට අභියෝගයක්", "News Content": "බ්‍රසීලය, රුසියාව, ඉන්දියාව, චීනය සහ නව සමාජික රට වන දකුණු අප්‍රිකාව යන රටවලින් සැදුම්ලත් බ්‍රික්ස් සංවිධානයේ 10වන සංවත්සර සමුළුව අකුණු අප්‍රිකාවේ “ජොහැන්සන්බර්ග්” නගරයේදී අද(25) දින ඇරඹීමට නියමිතව තිබුණි. ඇමරිකා එක්සත් ජනපදය තම සතුරු රටවල් ලෙස සලකන රුසියාව, චීනය යනාදී රටවලට පමණක් නොව මිතුරු රටවලටද දැඩි බලපෑමක් ඇති කරමින් ක්‍රියාත්මක කරමින් තිබෙන වෙළඳ යුද්ධය හමුවේ ඇමරිකානු අභියෝගයන්ට මුහුනදීමේ අරමුණින් මෙම සමුළුව ක්‍රියාත්මක වනු ඇතැයි ප්‍රකාශ වී ඇත. ලොව ප්‍රභලම ධනේෂ්වර රට වන ඇමරිකා එක්සත් ජනපදය “සමාජවාදී ආර්ථික න්‍යායක්” අනුගමනය කරමින් තම ආර්ථිකය මෙහෙයවීම සඳහා දැඩි ආරක්ෂාකාරී පියවරයන් ගනු ලැබීම තුල අන් සියලු රටවල් අඩු වැඩි වශයෙන් ප්‍රභල අසීරුතාවයන්ට මුහුණ දෙමින් ඇත. චීනය ප්‍රධාන අන් රටවල් තම රට සමඟ සිදුකරන වෙළඳ ගනුදෙනු වලදී තමන්ට විශාල වෙළඳ අවාසි සිදුවෙමින් ඇති බව ඇමරිකාව ප්‍රකාශ කළද තෙල් වෙළඳාමේ ආධිපත්‍ය දරමින් පෙට්රො ඩොලර් හරහා තවමත් වෙළඳ වාසියක් අත්පත් කර ගනිමින් ඇත. මීට මුහුණදීම සඳහා බ්‍රික්ස් රටවල්, තම රජයන් අතර සිදුවන වෙළඳ ගනුදෙනුවලදී රූබල්, යුආන් ආදී මුදල් ඒකක භාවිත කිරීමට සැරසෙමින් ඇති බවද පැවසේ. මෙලෙස ගෝලීය වෙළඳ ජාලය තුල ඇතිවී තිබෙන බලවත් නොසන්සුන් වාතාවරණය තුල මෙම බ්‍රික්ස් සමුළුව තීරණාත්මක එකක් වී ඇති බව ප්‍රකාශ වී ඇත.", "URL": "https://lankatruth.com/si/?p=56709", "Category": "විදෙස් පුවත්", "Parent URL": null}