{"Source": "Lankatruth", "Timestamp": "September 30, 2020", "Headline": "කුමන්ත්‍රණකාරීව ආචාර්යවරුන් දඩයම් කිරීමත් ආරම්භ කරලා…", "News Content": "මේ වනවිට කුමන්ත්‍රණකාරී ලෙස ආචාර්යවරුන් දඩයම් කිරීම ආරම්භ කර ඇති බවත් අසාධාරණය ලෙස සේවයෙන් පහත දැමූ මහාචාර්ය සෞම්‍ය ලියනගේ මහතා නැවත සේවයේ පිහිටුවන ලෙසත් සඳහන් කරමින් “සෞන්දර්ය කලා විශ්වවිද්‍යාල සාධාරණත්වය උදෙසා එකමුතුව” ඊයේ (29) සංවිධානය කර තිබු සාමකාමී උද්ඝෝෂණයක් විශ්වවිද්‍යාල ප්‍රතිපාදන කොමිෂන් සභාව ඉදිරිපිට පැවැත්වූහ. මහාචාර්ය සෞම්‍ය ලියනගේ මහතා නැවත සේවයේ පිහිටුවිම, කුමන්ත්‍රණකාරීව ආචාර්යවරුන් දඩයම් කිරීම අත්හිටුවිම, ක්‍රම විරෝධි ලෙස 30 වැනිදා පැවත් වීමට නියමිත විශේෂ පාලක සභාව අත්හිටු වීම, නිසිබලධරයා ඉවත් කොට කඩිනමින් නව උපකුලපති පත් කිරීම ඇතුළු ඉල්ලීම් මෙම උද්ඝෝෂණයේදී ඉදිරිපත්කෙරිණි. ආචාර්යවරුන්, කලාකරුවන් හා විශ්වවිද්‍යාල සිසුහු සහාගීව සිටියහ. මේ වනවිට මහාචාර්ය සෞම්‍ය ලියනගේ මහතාට අමතරව පේෂල මනෝජ් නම් තරුණ ආචාර්යවරයාද සේවයෙන් ඉවත් කර ඇත. එමෙන්ම ආචාර්ය ඉන්දික පර්ඩිනැන්ඩු මහතාවද සේවයෙන් ඉවත් කිරීමට නියමිත බවද මේ වනවිට සමාජ මාධ්‍ය තුළින් වාර්තා වේ.", "URL": "https://lankatruth.com/si/?p=96777", "Category": "පුවත්", "Parent URL": null}