{"Source": "Lankatruth", "Timestamp": "February 16, 2012", "Headline": "තෙල් මිල අඩුකරන ලෙස බල කරමින් ජවිපෙන් ක‍්‍රියාමාර්ග රැසක්", "News Content": "තෙල් මිල ඉහළ දැමීම, බස්ගාස්තු වැඩි කිරීම හා විදුලි බිල ඉහළ දැමීමට විරෝධයපළ කරමින් ජනතා විමුක්ති පෙරමුණ විසින් ඉදිරියේදී ක්‍රියාමාර්ග රැසක් ගන්නා බව අද (16) පැවති ප්‍රවෘති සාකච්ඡාවකදී ජවිපෙ ප‍්‍රධාන ලේකම් ටිල්වින් සිල්වා මහතා ජනමාධ්‍ය වෙත පැවසීය. රටපුරා ජනතාව දැනුවත්කිරීමේ පත්‍රිකා බෙදීම, දිස්ත‍්‍රික් මට්ටමින් උද්ඝෝෂණ පැවැත්වීම, පෙත්සම් අත්සන් කිරීම වැනි ක්‍රියාමාර්ග ගන්නා බවත් පත්‍රිකා බෙදීම හෙට පෙබරවාරි 17 වන දින උදේ 10.00ට කොටුව දුම්රියපොල ඉදිරිපිටින් ආරම්භ කරන බවත් පැවසීය.වැඩිදුරටත් ඒ මහතා පැවසූයේ දැනටමත් උද්ඝෝෂණ ක්‍රියාමාර්ග ආරම්භකර ඇති බව හා එම උද්ඝෝෂණ ක්‍රියාමාර්ග තව දුරටත් දිස්ත්‍රික්ක මට්ටමින් ව්‍යාප්ත කරන බවයි.විශේෂයෙන්ම තෙල්, බස් ගාස්තු, විදුලි බිල අඩුකරන ලෙස ආණ්ඩුවට බල කරන පෙත්සමක් අත්සන් ගැනීමේ ක්‍රියාමාර්ගය පෙබරවාරි 22 දින කොළඹින් ආරම්භ කර රටපුරා නගරවලදී අත්සන් ගැනීමට කටයුතු යොදන බවත් පැවසීය. රටපුරා ජනතාව දැනුවත්කිරීමේ පත්‍රිකා බෙදීම, දිස්ත‍්‍රික් මට්ටමින් උද්ඝෝෂණ පැවැත්වීම, පෙත්සම් අත්සන් කිරීම වැනි ක්‍රියාමාර්ග ගන්නා බවත් පත්‍රිකා බෙදීම හෙට පෙබරවාරි 17 වන දින උදේ 10.00ට කොටුව දුම්රියපොල ඉදිරිපිටින් ආරම්භ කරන බවත් පැවසීය. වැඩිදුරටත් ඒ මහතා පැවසූයේ දැනටමත් උද්ඝෝෂණ ක්‍රියාමාර්ග ආරම්භකර ඇති බව හා එම උද්ඝෝෂණ ක්‍රියාමාර්ග තව දුරටත් දිස්ත්‍රික්ක මට්ටමින් ව්‍යාප්ත කරන බවයි. විශේෂයෙන්ම තෙල්, බස් ගාස්තු, විදුලි බිල අඩුකරන ලෙස ආණ්ඩුවට බල කරන පෙත්සමක් අත්සන් ගැනීමේ ක්‍රියාමාර්ගය පෙබරවාරි 22 දින කොළඹින් ආරම්භ කර රටපුරා නගරවලදී අත්සන් ගැනීමට කටයුතු යොදන බවත් පැවසීය.", "URL": "https://lankatruth.com/si/?p=1422", "Category": "පුවත්", "Parent URL": null}