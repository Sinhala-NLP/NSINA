{"Source": "Lankatruth", "Timestamp": "September 16, 2018", "Headline": "පියාගේ දේශපාලන බලය අයුතු ලෙස හැසිරවූ ඊජිප්තු හිටපු ජනපතිගේ පුතුන් දෙදෙනා අත්අඩංගුවට", "News Content": "සිය පියාගේ දේශපාලන බලය අයුතුලෙස යොදාගත් බවට චෝදනා ලැබ ඊජිප්තුවේ හිටපු ජනාධිපති හොස්නි මුබාරක්ගේ පුතුන් දෙදෙනා අත්අඩංගුවට ගෙන තිබේ. කොටස් වෙළඳපල නොමඟ යවමින් වෙනත් සමාගම්වල නමින් ප්‍රධාන පෙළේ බැංකුවල පාලන කොටස් මිලදීගෙන ඇතිබවට අනාවරණය වීමත් සමඟ අලා මුබාරක් හා ගමාල් මුබාරක් යන සොහොයුරන් දෙපල අත්අඩංගුවට පත්විය. දේශපාලන ක්‍රියාකාරීන් නොවූවද සිය පියාවන හිටපු ජනාධිපති හොස්නි මුබාරක්ගේ බලය අයුතු ලෙස යොදා ගනිමින් ඔවුන් මෙම ක්‍රියාවේ නිරතව ඇති බවට චෝදනා එල්ලවී ඇත. කෙසේ වෙතත් ධනවත් ව්‍යාපාරිකයින් වන මුබාරක් සොහොයුරෝ එම චෝදනා ප්‍රතික්ෂේප කර තිබේ. හොස්නි මුබාරක් 1981 සිට 2011 වසර දක්වා ඊජිප්තුවේ ජනාධිපති පදවිය හෙබවීය. ජනතාව නැගීසිටි කැරැල්ලකින් 2011 වසරේදී මුබාරක් පාලනය අවසන් කෙරුණි.", "URL": "https://lankatruth.com/si/?p=59458", "Category": "විදෙස් පුවත්", "Parent URL": null}