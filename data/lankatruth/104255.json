{"Source": "Lankatruth", "Timestamp": "December 22, 2020", "Headline": "පොහොට්ටුව එජාපය එක්ව ඇල්ලේ බලය අල්ලයි", "News Content": "ශ්‍රී ලංකා නිදහස් පක්ෂය සහ එක්සත් ජාතික පක්ෂ එක්ව බලය පිහිටුවා තිබූ ඇල්ල ප්‍රාදේශීය සභාවේ 2021 අයවැය කෙටුම්පත අවස්ථා දෙකකදී පරාජයට පත්වීම නිසා එම සභාපතිවරයාට ඉල්ලා ස්වීමට සිදුව ඇති අතර නව සභාපතිවරයෙකු තොරාපත්කරගැනීම අද (22) පළාත් පාලන කොමසාරිස් වරයා ප්‍රධානත්වයෙන් සිදුකර තිබේ. එහිදී සිදුව ඇත්තේ එජාප මන්ත්‍රීවරු 06කගේ ඡන්දයත් පොහොට්ටු පක්ෂය, ශ්‍රීලනිපය සහ ස්වාධීන කණ්ඩායමක් ඇතුළු මන්ත්‍රීවරු 06කගේ ඡන්දයත් ලබාදී එක්සත් ජාතික පක්ෂයේ උදයජීව බණ්ඩාර සභාපති ලෙස වැඩි ඡන්දයෙන් පත්කරගැනීමය. එක්සත් ජාතික පක්ෂ මන්ත්‍රීවරයාට විරුද්ධව සභාපති ධුරය සඳහා ඉදිරිපත් වූ පොහොට්ටු මන්ත්‍රීවරයාට ලැබී ඇත්තේ ඡන්ද 07ක් පමණි. මෙම ඡන්ද විමසීම්වලදී ජවිපෙ මන්ත්‍රීවරයා ඡන්දය භාවිතා කිරීමෙන් වැලකී සිට ඇත. ඒ අනුව නව සභාපතිවරයා ලෙස තේරී පත්වූ එක්සත් ජාතික පක්ෂ මන්ත්‍රී උදයජීව බණ්ඩාර 2021 අයවැ කෙටුම්පත් දෙවරක්ම පරාජය වීම හේතුවෙන් ඉල්ලා අස්වූ සභාපතිවරයායද වන්නේය.", "URL": "https://lankatruth.com/si/?p=104255", "Category": "පුවත්", "Parent URL": null}