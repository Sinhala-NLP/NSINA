{"Source": "Lankatruth", "Timestamp": "August 18, 2018", "Headline": "සාම ධූතයෙකු නික්ම යයි", "News Content": "නොබෙල් සාම ත්‍යාග ලාභී එක්සත් ජාතීන්ගේ හිටපු මහලේකම් කොෆී අනන් මහතා අභාවප්‍රාප්ත වී තිබේ. මියයන විට ඔහුගේ වයස අවුරුදු 80ක් වූ අතර 1983 වසරේ ඝානාවේ දී ඔහු උපත ලැබීය. 1997 වසරේ සිට 2006 වසර දක්වා ජගත් සංවිධානයේ මහලේකම් ධූරයේ කටයුතු කළ කොෆී අනන් එම තනතුර හෙබවූ පළමු අප්‍රිකානු ජාතිකයා ලෙස ද ඉතිහාස ගත වී ඇත. මහලේකම් ධූරයෙන් විශ්‍රාම ලැබීමෙන් පසුද ඔහු සිරියාවේ පවතින අර්බුධය සඳහා මානුෂීය විසඳුමක් සෙවීම වෙනුවෙන් ජගත් සංවිධාන විශේෂ නියෝජිතයෙකු ලෙස කටයුතු කළේය. කොෆී අනන් සිදුකළ මානුෂීය සහන කටයුතු හේතුවෙන් නොබෙල් සාම ත්‍යාගය ද හිමිකර ගත්තේය. 2004 වසරේ ඇතිවූ සුනාමි ව්‍යසනයෙන් අනතුරුව ශ්‍රී ලංකාවේ ද සංචාරයක නිරතවෙමින් සහන කටයුතු සඳහා දායකත්වය දැක්වීය.", "URL": "https://lankatruth.com/si/?p=57899", "Category": "විදෙස් පුවත්", "Parent URL": null}