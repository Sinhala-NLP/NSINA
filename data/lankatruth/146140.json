{"Source": "Lankatruth", "Timestamp": "April 3, 2023", "Headline": "ප්‍රකට රුසියානු හමුදා බ්ලොග්කරුවෙකු බෝම්බ ප්‍රහාරයකින් මියයයි", "News Content": "රුසියාවේ ශාන්ත පීටර්ස්බර්ග්හි ආපන ශාලාවක සිදුවූ පිපිරීමකින් ප්‍රකට රුසියානු හමුදා බ්ලොග්කරුවෙකු වන ව්ලැඩ්ලන් ටාටාර්ස්කි මිය ගිය බව රුසියානු අභ්‍යන්තර කටයුතු අමාත්‍යාංශය තහවුරු කර ඇතැයි විදෙස් මාධ්‍ය සඳහන් කරයි. ව්ලැඩ්ලන් ටාටාර්ස්කිගේ (සැබෑ නම මැක්සිම් ෆොමින්) වන අතර බෝම්බය පිපිරෙන විට ඔහු ආපන ශාලාව තුල සංවිධානය කර තිබූ උත්සවයක ආරාධිත කථිකයෙකු ලෙස සහභාගී වී සිට ඇතැයි වාර්තා වේ. රුසියානු අභ්‍යන්තර කටයුතු අමාත්‍යාංශයේ මූලාශ්‍රවලට අනුව, අදාල උත්සවයට සහභෘගී වූ ටාටාර්ස්කිට තෑග්ගක් ලෙස පෙට්ටියක ඇති ප්‍රතිමාවක් පිරිනමා තිබුණු අතර පිපිරී ගිය බෝම්බය එහි සඟවා තිබී ඇතැයිද වාර්තා වේ.", "URL": "https://lankatruth.com/si/?p=146140", "Category": "පුවත්", "Parent URL": null}