{"Source": "Lankatruth", "Timestamp": "December 4, 2022", "Headline": "ග්‍රීසියෙන් ශ්‍රී ලංකාවට අනතුරු ඇඟවීමක්", "News Content": "ජාත්‍යන්තර මූල්‍ය අරමුදල ශ්‍රී ලගංකාවේ ගැලවුම්කරවා ලෙස හඳුන්වාදීමෙන් මෙරට මුහුණදී තිබෙන දරුණුතම ආර්ථික අර්බුදයෙන් ගොඩ ආ නොහැකි බව ග්‍රීසියේ හිටපු මුදල් ඇමතිවරයෙකු වන මහාචාර්ය යානිස් වරුසාකිස් මෙරට පෞද්ගලික රූපවාහිනි නාළිකාවක් සමඟ සූම් තාක්ෂණය ඔස්සේ පවත්වන ලද සාකච්ඡාවකදී අනතුරු අවා ඇත.  ග්‍රීසියේ හිටපු මුදල් අමාත්‍යවරයා වැඩි දුරටත් පෙන්වාදී තිබෙන්නේ තම රට ආර්ථිකමය වශයෙන් කඩා වැටුණු අවස්ථාවේ ජාත්‍යන්තර මූල්‍ය අරමුදල මැදිහත් වී 2010 සිට 2015 දක්වා සිදු කළ දේ සහ දකුණු කොරියාවට 1998දී සිදුකළ දේ අධ්‍යයනය කරන ලෙසයි.  ඔහු වැඩිදුරටත් පෙන්වා දී තිබෙන්නේ “ජාත්‍යන්තර මූල්‍ය අරමුදල යනු ඔබගේ විභව විනාශකරුවා ය. එහෙත් ශ්‍රී ලංකාව ඔවුන් සමඟ සාකච්ඡාවට නොයා යුතුයැයි මම නොකියමි.“ යනුවෙනි. එසේම සෑම වගකීම් විරහිත ණයගැතියෙකු පිටුපස වගකීම් විරහිත ණය හිමියෙකු ද සිටින බව පෙන්වාදීතිබේ.", "URL": "https://lankatruth.com/si/?p=142621", "Category": "ආර්ථික පුවත්", "Parent URL": null}