{"Source": "Lankatruth", "Timestamp": "October 1, 2020", "Headline": "සූදු කෙළිමින් සිටි නවගත්තේම පොහොට්ටු මන්ත්‍රී දෙවන වරටත් අත් අඩංගුවට", "News Content": "නවගත්තේගම, හිනාගම වැව් ඉස්මත්තේ පවත්වාගෙන ගිය සූදු පොළක් වැටළීමේදී සූදු කෙළිමින් සිටි නවගත්තේම ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රී චාමර ජයන්ත වර්ණසූරිය නොහොත් බූරු චාමර ඇතුළු 08 දෙනෙකු නවගත්තේගම පොලිසිය අත් අඩංගුවට ගෙන තිබේ. පොලිසියට ලැබුණු ඔත්තුවක් අනුව මෙම හදිසි වැටළීම සිදුකර ඇති අතර එහිදී අදාළ මන්ත්‍රීවරයා ඇතුළු 08 දෙනාත් ඔවුන් සතුව තිබුණු රුපියල් 113,000ක මුදලකුත් අත් අඩංගුවට ගෙන ඇත. අත් අඩංගුවට ගත් ශ්‍රී ලංකා පොදුජන පෙරමුණේ ප්‍රාදේශීය සභා මන්ත්‍රීවරයා මීට පෙරද සූදු පිටියකදී අත් අඩංගුවට ගෙන නඩු පවරා ඇති අයෙකු බව පොලිස් වාර්තා සඳහන් කරයි. මොහු සනත් නිශාන්ත රාජ්‍ය ඇමතිවරයාගේ සමීපතම දේශපාලන ගෝලයෙකු බවද වාර්තා වේ.", "URL": "https://lankatruth.com/si/?p=96829", "Category": "පුවත්", "Parent URL": null}