{"Source": "Lankatruth", "Timestamp": "March 27, 2019", "Headline": "නදීමාල් මුදාහරියි – බන්ධනාගාර නියාමක CCD බාරයට", "News Content": "ඩුබායි රාජ්‍යයෙන් පිටුවහල්කර මෙරටට පැමිණීමෙන් පසු අපරාධ පරීක්ෂණ දෙපාර්තමේන්තුව විසින් ප්‍රශ්න කිරීම් සදහා රඳවාගනු ලැබූ ගායක අමල් පෙරේරාගේ පුත් නදීමාල් පෙරේරා මුදා හැර ඇති අතර එසේ රඳවා ගනු ලැබූ බන්ධනාගාර නියාමකවරයා වැඩිදුර විමර්ශන සදහා කොළඹ අපරාධ කොට්ඨාසයට බාරදී තිබේ. ඔවුන් අද (27) පෙරවරු 6.15ට පමණ මෙරටට පැමිණි ඔවුන්ගෙන් පැය 07ක පමණ කාලයක් ප්‍රශ්න කර ඇත. මෙම පරීක්ෂා කිරීම්වලදී හා ප්‍රශ්න කිරීම්වලදී නදීමාල් පෙරේරා සම්බන්ධයෙන් කිසිම චෝදනාවක් අනාවරණය නොවූ බව දැනගන්නට තිබේ.", "URL": "https://lankatruth.com/si/?p=71138", "Category": "පුවත්", "Parent URL": null}