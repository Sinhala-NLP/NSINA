{"Source": "Lankatruth", "Timestamp": "April 11, 2022", "Headline": "ශ්‍රීලනිප මන්ත්‍රී ශාන්ත බණ්ඩාර රාජ්‍ය කෘෂිකර්ම ඇමති ලෙස දිවුරුම් දෙයි", "News Content": "ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රී ශාන්ත බණ්ඩාර කෘෂිකර්ම රාජ්‍ය ඇමැති ලෙස ජනාධිපති ගෝඨාභය රාජපක්ෂ ඉදිරියේ ජනාධිපති මන්දිරයේ දී අද (11) පස්වරුවේ දිවුරුම් දී තිබේ. මෙලෙස දිවුරුම් දී ඇත්තේ කෘෂිකර්ම රාජ්‍ය ඇමති ලෙස කටයුතු කළ ශෂීන්ද්‍ර රාජපක්ෂ එම ධුරයෙන් ඉල්ලා අස්වී ඇති අතර එහි ඇතිවූ පුරප්පාඩුව හේතුවෙනි. ශ්‍රී ලංකා නිදහස් පක්ෂයේ මාධ්‍ය ප්‍රකාශකද වන ශාන්ත බණ්ඩාර ආණ්ඩුවෙන් ඉවත්ව මෑතකදී ස්වාධීන වූ මන්ත්‍රී කණ්ඩායමේ සාමාජිකයෙකි.", "URL": "https://lankatruth.com/si/?p=131900", "Category": "පුවත්", "Parent URL": null}