{"Source": "Lankatruth", "Timestamp": "January 12, 2021", "Headline": "ජනාධිපති ආරක්ෂක අංශයේ තවත් STF නිලධාරියෙකුට කොරෝනා‍", "News Content": "ජනාධිපති ආරක්ෂක අංශයේ සේවය කරන පොලිස් විශේෂ කාර්ය බලකා රාජකාරියේ නියුතු අම්බලන්ගොඩ ප්‍රදේශයේ පදිංචි නිලධාරියෙකුට කොවිඩ් – 19 වයිරසය ආසාදනය වී ඇති බවට තහවුරුවී ඇතැයි ගාල්ල දිස්ත්‍රික් ප්‍රාදේශීය වසංගත රෝග විද්‍යාඥ වෛද්‍ය වෙනුර කේ. සිංගාරච්චි මහතා පවසයි. මෙම නිලධාරියා පළමුපෙළ ආශ්‍රිතයකු සිටි බැවින් බලපිටිය සෞඛ්‍ය වෛද්‍ය නිලධාරි කාර්යාලය මගින් ඔහුව PCR පරීක්ෂණයකට භාජනය කර තිබී ඇති අතර එහි ප්‍රතිඵල අනුව ඔහුට කොවිඩ් ආසාදනය වී ඇතැයි තහවුරුවී තිබේ. ආසාදිත නිලධාරියා හම්බන්තොට රෝහලට ඇතුළත් කර ඇත. එමෙන්ම මේ වනවිට බලපිටිය සෞඛ්‍ය වෛද්‍ය නිලධාරි කොට්ඨාසයේ තවත් 05 දෙනෙකුට වයිරසය ආසාදනය වී ඇතැයිද ගාල්ල දිස්ත්‍රික් ප්‍රාදේශීය වසංගත රෝග විද්‍යාඥ වෛද්‍ය වෙනුර කේ. සිංගාරච්චි මහතා වැඩිදුරටත් සදහන් කරයි.", "URL": "https://lankatruth.com/si/?p=108137", "Category": "කොවිඩ් -19 (කොරෝනා ) පුවත්", "Parent URL": null}