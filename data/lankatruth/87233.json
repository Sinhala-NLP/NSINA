{"Source": "Lankatruth", "Timestamp": "December 13, 2019", "Headline": "හම්බන්තොට වරාය ගැන පොදුජන පෙරමුණේ මත දෙකක්", "News Content": "හම්බන්තොට වරාය යළි රජයට පවරා ගන්නේ යැයි පසුගිය ජනාධිපතිවරණ සමයේ ප‍්‍රකාශ කළ පොදුජන පෙරමුණ මේ වන විට ඒ සම්බන්ධයෙන් මත දෙකක් දරයි. පසුගියදා පාක්ෂික හමුවක දී අමාත්‍ය ප‍්‍රසන්න රණතුංග ප‍්‍රකාශ කළේ හම්බන්තොට වරාය කිසිසේත්ම විකුණා දැමීමට කටයුතු නොකරන බවයි. එසේම එය රජයට පවරාගෙන ලාභ ලබන ආසියාවේ ප‍්‍රමුඛතම වරායක් බවට පත් කරන බව ද ඔහු කීය. එහෙත් පසුගිය 9 වැනිදා චීන ව්‍යාපාරික හමුවක් අමතමින් අමාත්‍ය සුසිල් පේ‍්‍රමජයන්ත ප‍්‍රකාශ කළේ හම්බන්තොට වරාය යළි පවරා ගැනීමක් සම්බන්ධයෙන් කිසිදු සාකච්ජාවක් හෝ පවත්වා නැති බවයි. නමුත් රටට වාසිදායක ලෙස යම් යම් කොන්දේසි වෙනස් කළ හැකිද යන්න සලකා බලන බවයි. එස්. කේ. ගමගේ – ලංකා ඉරිදා සංග්‍රහය", "URL": "https://lankatruth.com/si/?p=87233", "Category": "පුවත්", "Parent URL": null}