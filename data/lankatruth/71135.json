{"Source": "Lankatruth", "Timestamp": "March 27, 2019", "Headline": "ගොවියකුගෙන් අල්ලස් ගත් කුපනිස ඇතුළු දෙදෙනෙක් අත්අඩංගුවට", "News Content": "ඇලහැර ප්‍රදේශයේ ගොවියකුගෙන් රුපියල් 58,000අක් අල්ලස් ගත් කෘෂිකර්ම පර්යේෂණ නිෂ්පාදන සහකාරවරයකු හා සංවර්ධන නිලධාරියකු අල්ලස් හෝ දූෂණ චෝදනා විමර්ශන කොමිසමේ නිලධාරීන් විසින් අද (27) අත්අඩංගුවට ගෙන තිබේ. 2018 යල කන්නයේ සිදුවූ වගා හානි සඳහා වන්දි මුදල් ලබාදීම වෙනුවෙන් හා ඉදිරියේ දී වගා හානි වෙනුවෙන් වන්දි මුදල් ලබාදීමට අවශ්‍ය නිර්දේශ ලබාදීම සඳහා මෙලෙම අල්ලස් මුදල් ඉල්ලා ඇත. කෘෂිකර්ම පර්යේෂණ නිෂ්පාදන සහකාරවරයා බකමුණ ගොවිජන සේවා මධ්‍යස්ථානය ඉදිරිපිටදීත් සංවර්ධන නිලධාරිවරයා පොලොන්නරුව නව නගරය දිස්ත්‍රික් කාර්යාලයේ කෘෂිකර්ම රක්ෂණ මණ්ඩලය තුළදීත් අත්අඩංගුවට ගෙන තිබේ. සැකකරුවන් දෙදෙනා හිඟුරක්ගොඩ අධිකරණයට ඉදිරිපත් කිරිමට නියමිතය.", "URL": "https://lankatruth.com/si/?p=71135", "Category": "පුවත්", "Parent URL": null}