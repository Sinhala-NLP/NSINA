{"Source": "Lankatruth", "Timestamp": "December 13, 2011", "Headline": "ජනතාවගේ ප්‍රශ්ණ විසදීමට සමාජවාදය ගොඩනගනවා – අනුර කොරියාවේදී කියයි", "News Content": "ජනතා විමුක්ති පෙරමුණේ දකුණු කොරියාණු කමිටුව සංවිධානය කළ 22 වැනි ඉල්මහ විරු සමරුම දෙසැම්බර් 11 වැනි දින කොරියාවේ චන්වෝන් නගරයේදී පැවැත්වීය. එහි ප්‍රධාන ආරාධිතයා ලෙස පක්ෂයේ දේශපාලන මණ්ඩල සභිකඅනුර කුමාර දිසානායක මහතා සහභාගී විය. රටේ වත්මන් තත්වය සහ එයින් පීඩාවට පත් ජනතාව මුදවා ගැනීමට සමාජවාදී සමාජ ආර්ථික දේශපාලනික පරිවර්ථනයක් සිදුකළයුතු බව සමරු දේශනය පවත්වමින් අනුර දිසානායක මහතා පැවසීය. මේ වන විට රටේ ජනගහණයෙන් ඉහළම ආදායම් ලබන 20%ක පිරිස ජාතික ආදායමෙන් 54.4% ක් භුක්ති විදින විට පහළම ආදායම් ලබන 20%ක් දෙනා ජාතික ආදායමෙන් 4.1%ක් භුක්ති වි‍දීමේ විශාල ආදායම් බෙදීයාමේ විශමතාවයකින්පීඩා විදින බව හෙළි කලේය. තවත් ආකාරයකට මෙම විශමතාවය පැහැදිලි කළ ඒ මහතා ජනතාවගෙන් 42%කගේ දිනක ආදායම ඩොලර් 2ක් හෙවත් රු.228 කට අඩු බව අනාවරණය කලේය. ජනතාව ආර්ථික වශයෙන් මෙන්ම දේශපාලන සහ සාමාජීය වශයෙන් පීඩණයට හෙළා ඇති රාජපක්ෂ පවුල බලය තහවුරු කරගැනීම‍ට අවශ්‍ය පරිදි අත්තනෝමතික ලෙස රටේ නීතිය වෙනස් කරමින් සිටින බවද ආර්ථිකයෙන් විශාල කොටසක් කොල්ලකමින්සහ රට සතු වටිනා ඉඩම් විදේශිකයන්ට විකුණා දමමින් සිටින බවද පෙන්වා දුන්නේය. මත්ද්‍රව්‍ය ජාවාරම් කරුවන් ආණ්ඩුවේ සිටිමින් සමාජය ව්‍යවසනයකට ඇද දමා සෞඛ්‍ය හා නිදහස් අධ්‍යාපනය පෞද්ගලික අංශයට විකුණා දමන නව ලිබරල්වාදී ආර්ථිකයතහවුරු කරන බව පැහැදිලි කලේය. 2010 වසරේ අ.පො.සා පෙල විභාගය සමත්වූවන්ගේ ප්‍රතිශතය 62% දක්වා ඉහළ දැමීම සදහා විෂයක් සමත්වීමේ අවම ලකුණු පමහතහෙළන ලද බව සහ දේශපාලන බලවතුන්ගේ දරුවන්ට විදේශ අධ්‍යාපනය ලබාදීමෙන් පසුවදේශපාලන බලය පවරන ආකාරය පැහැදිලි කලේය. මේ තත්වය තුළ රටින් බැහැර විදේශගතව රැකියා කරන පිරිස් එක්වී රෝහණ වි‍ජේවීර ඇතුළු ලාංකීය විප්ලවවාදීන්ගේ භාවිතාවන් සිහි කරමින් ඔවුන්ගේ අරමුණු ජයග්‍රහණය කිරීමට ලබාදෙන ශක්තිය ඉතා උසස් සහ ඉහළින් අගයකළයුතු ක්‍රියාවක් බව කීය. ධනපති ක්‍රමයලෝක පරිමාණයෙන් අර්බුදයට ගොස් තිබෙන මොහොතක ලංකාවේ තත්වය වඩාත් බරපබල බවද ජනතාවගේ ප්‍රශ්ණ විසදීමට අසමත් මෙම සමාජ ආර්ථික ක්‍රමය වෙනස් කර සමාජවාදී පරිවර්ථනයක් අනිවාර්යෙන්ම සිදු කරන බවද පැවසීය.", "URL": "https://lankatruth.com/si/?p=501", "Category": "පුවත්", "Parent URL": null}