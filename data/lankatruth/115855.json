{"Source": "Lankatruth", "Timestamp": "May 2, 2021", "Headline": "කොරෝනා වසංගතය පාලනයට තවත් ප්‍රදේශ කීපයක් හුදකලා කරයි", "News Content": "මේ වනවිට රට තුළ සීඝ්‍රයෙන් පැතිර යන කොවිඩ් – 19 වසංගත තත්වය හේතුවෙන් තවත් දිස්ත්‍රික්ක කීපයක පොලිස් වසම් සහ ග්‍රාම නිලධාරී වසම් කීපයක් මේ මොහොතේ සිට හුදකලා කළ බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. ඒ අනුව කොළඹ දිස්ත්‍රික්කයේ පිළියන්දල පොලිස් බල ප්‍රදේශය, ත්‍රිකුණාමලය දිස්ත්‍රික්කයේ ඕර්ස් හිල් සහ අන්පුවාලිපුරම් ග්‍රාම සේවා වසම් 02ක, පානදුර දකුණ ප්‍රදේශයේ වෑකඩ උතුර, කිරිබේරිය සහ පාලමුල්ල නැගෙනහිර ග්‍රාම සේවා වසම් සහ නුවරඑළියේ නීලදණ්ඩාහින්න ග්‍රාම සේවා වසම මේ මොහොතේ සිට හුදකලා කර තිබේ.", "URL": "https://lankatruth.com/si/?p=115855", "Category": "කොවිඩ් -19 (කොරෝනා ) පුවත්", "Parent URL": null}