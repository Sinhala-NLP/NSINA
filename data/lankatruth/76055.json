{"Source": "Lankatruth", "Timestamp": "June 19, 2019", "Headline": "මහපොළ කප්පාදුවට එරෙහිව සබරගමුවේ සිසුන් විරෝධතාවක", "News Content": "මහපොළ ශිෂ්‍යාධාරය කප්පාදු කිරීමට රජය තීන්දු තීරණ ගෙන ඇතැයි පවසමින් සබරගමුව විශ්වවිද්‍යාල සිසුන් අද(19) එම විශ්වවිද්‍යාලය ඉදිරිපිට විරෝධතාවයක් සංවිධානය කර තිබිණි. සියයට 80 නිර්ණායකය පදනම් කරගෙන ශිෂ්‍යන්ට මහපොළ ලබාදීමට ආණ්ඩුව තීරණය කර ඇති බවත් එය වහා හකුලාගන්නා ලෙසත් විරෝධතාකරුවෝ පවසා සිටියහ. විරෝධතාවය සඳහා 1500කට අධික සිසුන් පිරිසක් සහභාගීව සිටි අතර සියයට 80 නිර්ණායකය, දැනුම ගවේශනය කිරීමට විශ්වවිද්‍යාලයට පැමිණි සිසුන් දේශනශාලා තුළට කොටු කිරීමේ උත්සාහයක් බව සිසුන් චෝදනා කරයි.", "URL": "https://lankatruth.com/si/?p=76055", "Category": "පුවත්", "Parent URL": null}