{"Source": "Lankatruth", "Timestamp": "May 21, 2019", "Headline": "ප්ලාස්ටික් අපද්‍රව්‍යවලින බඩ පිරුණු නිල් තල්මසෙක්", "News Content": "ඉතාලියේ සිසිලි දූපත ආසන්නයේ පිහිටි වෙරළකට ප්ලාස්ටික් අපද්‍රව්‍යවලින් පිරුණු උදරයක් සහිතව මියගිය නිල් තල්මසෙකු ගොඩගසා තිබේ. අවුරුදු හතක් පමණ වයසැති මෙම යෝධ මත්ස්‍යයා ගොඩගසා ඇත්තේ සිසිලි දූපත ආසන්නයේ පිහිටි සංචාරක ආකර්ෂණය වැඩිම වෙරළ තීරයක් වන සිෆාලු වෙරළ තීරයටය. මෙම නිල් තල්මසාගේ උදරය සම්පූර්ණයෙන්ම පිරී තිබුණේ ඉවත දැමූ ප්ලාස්ටික් බෑග්වලින් සහ අනෙකුත් කැඩුණු ප්ලාස්ටික් කැබලිවලින් බව පරිසර සංවිධාන උපුටා දක්වමින් CNA පුවත් සේවය වාර්තා කර තිබේ. පසුගිය මාස පහක කාලය තුළදී ඉතාලියේ වෙරළ තීරවලට මෙසේ අපද්‍රව්‍ය ආහාරයට ගැනීම නිසා මියගිය නිල් තල්මසුන් පස්දෙනෙකු ගොඩගසා තිබේ. පසුගිය අප්‍රේල් මාසයේදී ඉතිලායේ වෙරළ තීරයකට ගොඩගසන ලද ගර්භණී නිල් තල්මසෙකුගේ උදරයේ තිබී ප්ලාස්ටික් කිලෝග්රූම් 22ක් සොයාගෙන තිබිණි. මෙම නිල් තල්මසෙකුගේ සාමාන්‍ය ආයු කාලය අවුරුදු 70 – 80 අතර වේ.", "URL": "https://lankatruth.com/si/?p=74313", "Category": "පරිසර", "Parent URL": null}