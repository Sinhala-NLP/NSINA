{"Source": "Lankatruth", "Timestamp": "May 30, 2023", "Headline": "ලංකාවේ ප්‍රවීණයෝ පදක්කම් 51ක් දිනති", "News Content": "ප්‍රවීණයන්ගේ 2023 ජාත්‍යන්තර මලල ක්‍රීඩා තරගාවලියට දී ශ්‍රී ලංකාව නියෝජනය කරමින් සහභාගී වූ ශ්‍රී ලාංකික ප්‍රවීන මලල ක්‍රීඩකයින් 20 දෙනෙකු එහිදී පදක්කම් 51ක් දිනා ගෙන ඊයේ (29) රාත්‍රී කටුනායක ගුවන් තොටුපොළ වෙත පැමිණ තිබුණි. මෙම තරගාවලිය 05/26 සහ 05/27 යන දින වල මැලේසියාවේ ජෝබාර් නුවර පවත්වාවා තිබුණි. මෙහිදී රන් පදක්කම් 20ක් , රිදී පදක්කම් 17ක් සහ ලෝකඩ පදක්කම් 14ක් දිනා ගැනීමට ශ්‍රී ලංකාව නියෝජනය කළ ප්‍රවීන වෙළෙඳ සේවා මලල ක්‍රීඩා කණ්ඩායම සමත් වී ඇත. මෙම තරගාවලියේ දී ශ්‍රී ලංකාව නියෝජනය කළ ක්‍රීඩකයින් දෙදෙනෙකු රන් පදක්කම් 03 බැගින් දිනා ගැනීමට සමත් වී ඇති අතර කොළඹ ජෝන් කීල්ස් ආයතනය නියෝජනය කරමින් මෙම තරගාවලියට සහභාගී වූ දේශාන් බණ්ඩාරනායක සහ නිකවැරටිය මහසෙන් ජාතික පාසලේ ක්‍රීඩා උපදේශක කේ.ජී රංජිත් කරුණාරත්න යගුලිය, හෙල්ල සහ කවපෙත්ත විසි කිරීමේ ඉසව්වලින් රන් පදක්කම් 03ක් දිනා ගෙන තිබිණි. මීට අමතරව ශ්‍රී ලංකා ටෙලිකොම් ආයතනය නියෝජනය කරමින් මෙම තරගාවලියට සහභාගී වූ නලින් කපිල මිටර් 100, මීටර් 200 සහ මීටර් 400 තරග ඉසව්වලින් රන් පදක්කම් 03ක් දිනා ගැනීමට සමත් වී ඇත.", "URL": "https://lankatruth.com/si/?p=147495", "Category": "ක්‍රීඩා පුවත්", "Parent URL": null}