{"Source": "Lankatruth", "Timestamp": "November 2, 2018", "Headline": "ලෝක වෙළඳපළේ බොරතෙල් මිල පහළට", "News Content": "ලෝක වෙළඳපළේ බොරතෙල් මිල පහළ ගොස් ඇතැයි විදෙස් මාධ්‍ය වාර්තා සඳහන් කරයි. ලොව විශාලතම තෙල් නිෂ්පාදකයන්ගේ සැපයුම ඉහළ යාමත් සමඟ ලෝක වෙළඳපොළ තුළ බොරතෙල් බැරලයක මිල පහත ගොස් ඇත. එම අඩුවීම දැක්වූයේ මාස හයකට පසුව බවද වාර්තා වේ. ඒ අනුව බ්‍රෙන්ට් වර්ගයේ තෙල් බැරලයක මිල අද(02) සටහන් වූයේ ඇමරිකානු ඩොලර් 72060ක් ලෙසය. එසේම ඇමරිකානු ඩබ්ලිව්. ටී. අයි. තෙල් බැරලයක මිල ඩොලර් 63.45ක් ලෙස සටහන් විය. ඔක්තෝබර් මාසය තුළ ලෝක වෙළඳපළේ බොරතෙල් බැරලයක මිල අඩුවීම 12% ත් 13%ත් අතර අගයක් ගෙන තිබුණි.", "URL": "https://lankatruth.com/si/?p=62514", "Category": "ආර්ථික පුවත්", "Parent URL": null}