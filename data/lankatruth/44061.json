{"Source": "Lankatruth", "Timestamp": "November 19, 2017", "Headline": "පොහොර සහනාධාරයටත් ගේම දෙයි !", "News Content": "වී වගාවට ලබා දුන් පොහොර සහනාධාර ලැබූ ගොවීන් සංඛ්‍යාව තුනෙන් දෙකකින් කපාහැර වි වගා කළ භූමි ප‍්‍රමාණය මේ වනවිට හයෙන් පහකින් කපාහැර තිබේ. ඉදිරිපත් කර තිබෙන අය-වැය කෙටුම් පත 2018 වාර්තාවේ කෘෂිකර්ම අමාත්‍යාංශයේ දත්ත අනුව මෙම තොරතුරු අනාවරණය වේ. 2010 වර්ෂයේ ගොවීන් දහනව ලක්‍ෂ නවසිය විසි හත්දෙනෙකු (19,927) හට කුඹුරු හෙක්ටයාර් විසිනව ලක්‍ෂ පනස් දහසක් (29,50,000) ලබා දී තිබිණි. නමුත්, රාජපක්‍ෂ පාලනය අවසන් වූ 2014 වර්ෂය අවසන් වනවිට එය වී ගොවීන් පහළොස් ලක්‍ෂ තිස්හය දහස් හත්සිය දහහත්දෙනෙකු (15,36,717) දක්වා කපාහැර කුඹුරු හෙක්ටයාර් විසිදෙලක්‍ෂ පනස්එක්දහසක් (22,51,000) දක්වා කපාහැර තිබිණි. හවුල් ආණ්ඩුව යටතේ 2015දී ගොවීන් පහළොස් ලක්‍ෂ අනූපන් දහස් එකසිය අසූපස්දෙනෙකු (15,95,185) දක්වා ඉහළ නංවා, කුඹුරු ප‍්‍රමාණය හෙක්ටයාර් එකොළොස් ලක්‍ෂ විසි නවදහසක් (11,29,000) දක්වා ද, 2016 වර්ෂය වනවිට ගොවීන් හත්ලක්‍ෂ දහතුන් දහස් දෙසියපනස් හත්දෙනෙකු (7,13,257) දක්වා සහ කුඹුරු හෙක්ටයාර් හාරලක්‍ෂ හැත්තෑ අටදහස ක් (4,78,000) දක්වා කපාහැර තිබේ.", "URL": "https://lankatruth.com/si/?p=44061", "Category": "පුවත්", "Parent URL": null}