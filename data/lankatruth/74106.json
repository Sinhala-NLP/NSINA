{"Source": "Lankatruth", "Timestamp": "May 17, 2019", "Headline": "තඹ කම්හලේ සේවය කළ 10 වන සැකකරු යලි රිමාන්ඩ්", "News Content": "කොළඹ ෂැංග්‍රිලා හෝටලයේ මරාගෙන මැරෙන ප්‍රහාරයක් දියත්කළ බෝම්බකරුවෙකුට අයත් තඹ කර්මාන්ත ශාලාවේ සේවය කර ඇති බවට අත්අඩංගුවට ගෙන සිටින 10 වන සැකකරු, ලබන 30 වැනිදා දක්වා රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද(17) නියෝග කළේය. කරුපයියා රාංකේන්ජන් හෙවත් අබ්දුල්ලා නැමති 10 වන සැකකරු ෂැංග්‍රිලා බෝම්බ ප්‍රහාරය සිදුකළ මොහොමඩ් ඉන්සාම් ඊබ්‍රහිම් සමඟ සමීප සබඳතා පවත්වා ඇතැයි පොලීසිය සැක පළකරයි. සැකකරු අත්අඩංගුවට ගන්නා අවස්ථාවේ බෝම්බකරුට අයත් රුපියල් ලක්ෂ 25ක චෙක්පත් සැකකරු බාරයේ තිබී අත්අඩංගුවට ගත් බව ද පොලීසිය පවසයි.", "URL": "https://lankatruth.com/si/?p=74106", "Category": "පුවත්", "Parent URL": null}