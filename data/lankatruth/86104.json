{"Source": "Lankatruth", "Timestamp": "November 24, 2019", "Headline": "CID යේ පොලිස් පරීක්ෂක නිශාන්ත සිල්වා, ජීවිතාරක්ෂාව පතා රට හැර යයි", "News Content": "අපරාධ පරීක්ෂණ දෙපාර්තමේන්තුවේ පොලිස් පරීක්ෂක නිශාන්ත සිල්වා මහතා, ජීවිතාරක්ෂාව පතා අද(23) මෙරටින් පිටත්ව ගොස් තිබේ. තම පවුලේ සාමාජිකයන් ද සමඟ නිශාන්ත සිල්වා මහතා අද දහවල් 12.50ට පමණ ස්විස් ගුවන් සේවයේ ඩබ්ලිව්. කේ. 0065 දරන ගුවන් යානයෙන් ස්විස්ටර්ලන්තය බලා පිටත්ව ගොස් ඇත. අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර සහ ප්‍රධාන පොලිස් පරීක්ෂක නිෂාන්ත සිල්වා මහතා, මෙරට තුළ සිදුවූ ආන්දෝලනාත්මක සිද්ධි සම්බන්ධව පරීක්ෂණ පැවැත්වූ අතර ඒ මහතා දිවයිනෙන් පිටත්ව ගොස් ඇත්තේ දේශපාලන බලපෑම් මත බව වැඩිදුරටත් වාර්තා වේ. පසුගිය දා අපරාධ පරීක්ෂණ දෙපාර්තමේන්තුවේ අධ්‍යක්ෂකවරයා ලෙස කටයුතු කළ ශානි අබේසේකර මහතා ද ගාල්ල නියෝජ්‍ය පොලිස්පතිවරයාගේ සහකාරවරයා ලෙස ස්ථාන මාරු කිරීමට කටයුතු කර තිබිණි.", "URL": "https://lankatruth.com/si/?p=86104", "Category": "පුවත්", "Parent URL": null}