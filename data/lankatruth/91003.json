{"Source": "Lankatruth", "Timestamp": "March 14, 2020", "Headline": "කොරෝනා මඩින්න චීනයෙන් සහ කියුබාවෙන් වෛද්‍යවරු ඉතාලියට", "News Content": "කොරෝනා වෛරසයෙන් පීඩාවටපත් ඉතාලියේ සෞඛ්‍ය බලධාරීන්ට සහාය වීම සඳහා මේ වනවිට කියුබාවෙන් සහ චීනයෙන් වෛද්‍ය කණ්ඩායමක් ඉතාලියට ගොස් තිබේ. කියුබාවේ ඉන්ටර්ෆෙරෝන් ඇල්ෆා – 2 බී එන්නත කොරෝනා වෛරසයට ප්‍රතිකාර කිරීමේදී ප්‍රබලතාවයක් දක්වන අතර එය සාර්තක වී තිබේ. එමෙන්ම චීනයට තම භූමිය තුළ ඇති වන ආසාදන උච්චතම අවස්ථාවන් ජය ගැනීමට හැකිව ඇති බවින් කොරෝනා මැඩපැවැත්වීම සම්බන්ධයෙන් අත්දැකීම් තිබේ. එම අත්දැකීම් සහ එන්නත් සමග ඔවුන් එලෙස ඉතාලියට ගොස් ඇත. සමාජවාදී කියුබාවටත් සමාජවාදී චීනයටත් චේගුවේරලා, ෆිදෙල් කැස්ත්‍රෝලා, මාඕ සේතුන්ග්ලා කියාදුන් සමාජවාදියෙකු සතුව තිබුයයුතු ජාත්‍යාන්තරවාදී ගුණය ප්‍රකටකරන අවස්ථාවක් ලෙසද මෙය සැලකෙන අතර මීට පෙරද ඉබෝලා වැනි වසංගත අවස්ථාවලදී මෙලෙස මෙම රටවල් සිය ජාත්‍යන්තරවාදී මානවවාදී ගුණයන් මෙලසම පෙන්නුම් කර තිබේ.", "URL": "https://lankatruth.com/si/?p=91003", "Category": "පුවත්", "Parent URL": null}