{"Source": "Lankatruth", "Timestamp": "May 4, 2017", "Headline": "හෙට දිනෙන් පසුත් ආණ්ඩුව නිහඬනම් වෙසක් පොහොයෙන් පසු දැවැන්ත වැඩවර්ජනයකට යනවා…", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරමින් හෙට (05) දින පැවැත්වෙන වැඩවර්ජනය සඳහා ජාතික වෘත්තීය සමිති මධ්‍යස්ථානයට අනුබද්ධ දුම්රිය, අධ්‍යාපන හා සෞඛ්‍ය ක්‍ෂේත්‍රයට අදාළ සියලු වෘත්තීය සමිති එක්වීමට තීරණය කර ඇත. ජාතික වෘත්තීය සමිති මධ්‍යස්ථානයේ ජාතික සංවිධායක වසන්ත සමරසිංහ පවසන්නේ සියලුම දුම්රිය, සෞඛ්‍ය හා අධ්‍යාපන ක්‍ෂේත්‍රවල සියලුම වෘත්තීය සමිති එදිනට වර්ජනයේ නිරත වීමට සූදානම් බවත් අනෙකුත් වෘත්තීය සමිතිවල සහාය ලබා දීමට නියමිත බවත්ය. වර්ජන කැඳවීමට ඉඩ නොදී ආණ්ඩුව වහාම සයිටම් අර්බුදයට විසඳුමක් ලබා දිය යුතු බවත් එසේ නොවන්නේ නම් එළැඹෙන වෙසක් පොහොයෙන් පසු තම මධ්‍යස්ථානයට අයත් සියලු වෘත්තීය සමිති වැඩවර්ජනයට එක්වීමට නියමිත බවත් සමරසිංහ මහතා වැඩිදුරටත් කීය.", "URL": "https://lankatruth.com/si/?p=33834", "Category": "පුවත්", "Parent URL": null}