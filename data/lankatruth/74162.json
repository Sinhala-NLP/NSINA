{"Source": "Lankatruth", "Timestamp": "May 19, 2019", "Headline": "මෙරට වෙබ් අඩවිවලට සයිබර් ප්‍රහාරයක්", "News Content": "මෙරට පිහිටි කුවේට් තානාපති කාර්යාලීය වෙබ් අඩවිය ඇතුළු ශ්‍රී ලංකාව කේන්ද්‍රස්ථානය කරගෙන සිදු කරමින් ක්‍රියාත්මක වන තවත් වෙබ් අඩවි 10කට සයිබර් ප්‍රහාරයක් එල්ල වී ඇති බව වාර්තා වේ. පරිගණක හිදිසි ප්‍රතිචාර සංසදයේ ජ්‍යෙෂ්ඨ තොරතුරු තාක්ෂණ ඉංජිනේරු රවිඳු මීගස්මුල්ල මහතා සඳහන් කරන්නේ .LK සහ .COM වෙබ් අඩවි 10කට පමණ මෙම සයිබර් ප්‍රහාරය එල්ල වි ඇති බවයි. අදාළ වෙබ් අඩවිවල දත්ත වෙනස් කිරීම සිදුව ඇති බව සිදුකළ මුලික විමර්ශනවලින් අනාවරණය වී ඇති බව ඒ මහතා සඳහන් කරයි. මෙය කිසියම් මතවාදී න්‍යායක එල්බගෙන සිටින අන්තවාදී කණ්ඩායමකගේ උත්සාහයක් බවද කියැවේ.", "URL": "https://lankatruth.com/si/?p=74162", "Category": "පුවත්", "Parent URL": null}