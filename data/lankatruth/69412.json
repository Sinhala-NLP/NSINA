{"Source": "Lankatruth", "Timestamp": "March 1, 2019", "Headline": "බාලිකා පාසලකට කඩාපැන යකා නැටූ බාලකයන් 34දෙනෙකු අත්අඩංගුවට", "News Content": "කොල්ලුපිටිය මෙතෝදිස්ත බාලිකා විදුහලට කඩා වැදී රතිඤ්ඤා දල්වමින් එහි දේපළවලට හානි කරමින් හැසිරුණු ගල්කිස්ස සහ බම්බලපිටිය පාසල් දෙකක සිසුන් 34දෙනෙකු කොල්ලුපිටිය පොලිසිය විසින් අත්අඩංගුවට ගෙන තිබේ. විදුහලේ ගේට්ටු දෙකකට, පාසල් වාහන කිහිපයකට සහ දේපළ රැසකට අලාභ හානි සිදුව ඇතැයිද වාර්තා වේ. මෙම සිසුන් පිරිස වාහන කිහිපයකින් පැමිණ කළහකාරී ලෙස හැසිරුණු බවද වාර්තා වේ. බාලිකා පාසලේ විදුහල්පතිවරයා විසින් කොල්ලුපිටිය පොලිසියට කරන ලද පැමිණිල්ලට අනුව පොලිසිය මෙම සිසුන් පිරිස අත්අඩංගුවට ගෙන ඇත. අත්අඩංගුවට ගත් සිසුන්ගෙන් ප්‍රකාශ සටහන් කරගැනීමෙන් පසු ඔවුන්ගේ දෙමව්පියන් ගෙන්වා බාරදීමට කටයුතු කරන බව පොලිසිය සඳහන් කරයි.", "URL": "https://lankatruth.com/si/?p=69412", "Category": "පුවත්", "Parent URL": null}