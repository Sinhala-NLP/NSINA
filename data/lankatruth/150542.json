{"Source": "Lankatruth", "Timestamp": "August 21, 2023", "Headline": "ජපානයටත් කෑලි දෙන්න සූදානම්", "News Content": "විදුලි බල අමාත්‍යංශය යටතේ පවතින ආයතන විකුණා දැමීම සඳහා “ප්‍රතිව්‍යූහ ගත කිරීමේ කාර්යංශය“ නමින් ඒකකයක් පිහිටුවා ඇති අතර ජපානය ඒ සඳහා මූල්‍ය ආධාර සපයන බව හෙළිවී තිබේ.  රජයේ නිල ප්‍රවෘත්ති වෙබ් අඩවියෙන් මෙයට අදාළ කරුණු වාර්තා කර ඇත. විදුලි බල ඇමති කාංචන විජේසේකර ජපාන ජාත්‍යන්තර සහයෝගිතා ඒජන්සියේ (ජැයිකා) ආයතනයේ උප සභාපති ආචාර්ය මෙගුමි මුටෝ ඇතුළු නිලධාරීන් සමඟ මෙරට විදුලිබල ක්ෂේත්‍රයේ කටයුතු පිළිබඳව සාකච්ඡා පවත්වා ඇත. ඒ බව “එහිදී විදුලිබල ක්ෂේත්‍රෙය් ප්‍රතිව්‍යූහ ගත කිරීමේ කටයුතු පුනර්ජනනීය බලශක්ති වැඩ සටහන්, හරිත ප්‍රතිසාධනය සහ කාලගුණික වෙනස්වීම් යන කරුණු සාකච්ඡාවට ගනු ලැබීය“ යනුවෙන් දැක්වේ.  මෙයින් පැහැදිලි වන්නේ ජපානය ඍජුවම මෙරට විදුලි බල ක්ෂේත්‍රය සඳහා මැදිහත්වීමට සූදානම් බව ය. විදුලිබල අමාත්‍යංශය ඒ වෙනුවෙන් පිහිටුවා තිබෙන කාර්යංශයට මුදල් ලබාදී තිබෙන්නේ ද ජපනායේ ජයිකා ආයතනයෙන් බව පැහැදිලි වේ.", "URL": "https://lankatruth.com/si/?p=150542", "Category": "ආර්ථික පුවත්", "Parent URL": null}