{"Source": "Lankatruth", "Timestamp": "October 19, 2019", "Headline": "කේරළ ගංජා කිලෝ 180ක් සමඟ සැකකරුවන් දෙදෙනෙකු අත්අඩංගුවට", "News Content": "මන්නාරම – ඉලුප්පායිකඩවායි ප්‍රදේශයේ මාර්ග බාධකයකදී සුඛෝපභෝගී රථයකින් ප්‍රවාහනය කරමින් තිබූ කේරල ගංජා කිලෝග්‍රෑම් 180ක් සමඟ පුද්ගලයින් දෙදෙනෙකු අත්අඩංගුවට ගැනීමට නාවික හමුදාව සමත්ව තිබේ. අත්අඩංගුවට ගත් එක් සැකකරුවකු මොණරාගල – මැදගම පොලීසියට අනියුක්තව සේවය කළ පොලිස් සැරයන්වරයෙකු බව නාවික හමුදා මාධ්‍ය ප්‍රකාශක, ලුතිනන් කමාන්ඩර් ඉසුරු සූරියබණ්ඩාර මහතා සඳහන් කළේය. සැකකරුවන් අධිකරණයට ඉදිරිපත් කිරීමෙන් පසු ඉදිරි නීතිමය ක්‍රියාමාර්ග සිදුකිරීමට නියමිතය.", "URL": "https://lankatruth.com/si/?p=83348", "Category": "පුවත්", "Parent URL": null}