{"Source": "Lankatruth", "Timestamp": "December 13, 2019", "Headline": "මහියංගනය සහ පයාගල අයවැය පරාදයි", "News Content": "එක්සත් ජාතික පක්ෂයට බලය හිමි මහියංගනය ප්‍රාදේශීය සභාවේ ලබන වසර සඳහා ඉදිරිපත් කළ අයවැය පරාජයට පත්ව තිබේ. අයවැයට පක්ෂව ඡන්ද 3ක් ලැබී ඇති අතර විපක්ෂව ඡන්ද 18ක් ලැබී ඇත. එක්සත් ජාතික පක්ෂයේ මන්ත්‍රීවරුන් 4 දෙනෙකු ද අයවැයට විරුද්ධව ඡන්දය ප්‍රකාශ කර ඇත. ඊට අමතරව ස්වාධීන මන්ත්‍රීවරුන් 7 දෙනෙකු, ශ්‍රී ලංකා නිදහස් පක්ෂයේ මන්ත්‍රීවරුන් 4 දෙනෙකු සහ ජනතා විමුක්ති පෙරමුණේ මන්ත්‍රීවරුන් තිදෙනෙකු අයවැයට විපක්ෂව ඡන්දය භාවිත කර ඇත. එසේම අනුරාධපුරය දිස්ත්‍රික්කයේ පලාගල ප්‍රාදේශීය සභාවේ බලය හිමි ශ්‍රී ලංකා පොදුජන පෙරමුණ විසින් අද (12 ) සභාවට ඉදිරිපත් කරන ලද අයවැය පරාජයට පත්විය. පලාගල ප්‍රාදේශීය සභාවේ සභාපති ආර්.ඒ.වික්‍රමසිංහ මහතා විසින් අයවැය වාර්තාව සභාවට ඉදිරිපත් කළ අතර අයවැයට පක්ෂව ඡන්ද 7ක් ද විපක්ෂව ඡන්ද 8ක් ද ලැබී ඇත. ශ්‍රී ලංකා පොදුජන් පෙරමුණේ මන්ත්‍රීවරු හත් දෙනා අයවැයට පක්ෂ වූ අතර එක්සත් ජාතික පක්ෂයේ සභිකයින් හය දෙනෙකු, ශ්‍රී ලංකා පොදුජන් පෙරමුණේ එක් සභිකයෙකු හා ජනතා විමුක්ති පෙරමුණේ සභිකයා අයවැයට විරුද්ධව චන්දය ප්‍රකාශ කර ඇත.", "URL": "https://lankatruth.com/si/?p=87230", "Category": "පුවත්", "Parent URL": null}