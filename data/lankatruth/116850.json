{"Source": "Lankatruth", "Timestamp": "May 23, 2021", "Headline": "ක්‍රිඩකයින් දෙදෙනෙක් සහ පුහුණුකරුට කොවිඩ්… බංග්ලාදේශ තරගාවලියත් කොට උඩ…", "News Content": "ශ්‍රි ලංකාව සහ බංග්ලාදේශය අතර එක්දින ක්‍රිකට් තරගාවලිය සදහා නොබෝදා ශ්‍රි ලංකා කන්ඩායම බංග්ලාදේශය වෙත පිටත්ව ගිය අතර මෙම එක්දින තරගාවලියේ පළමු තරගය අද (23) ආරම්භ වීමට නියමිත ය. කෙසේ නමුත් තරගාවලියේ පළමු තරගය ආරම්භ වීමට හෝරා කිහිපයකට පෙර අසුභ ආරංචියක් අසන්නට ලැබුනි. ඒ ශ්‍රි ලංකා කන්ඩායමේ ක්‍රීඩකයින් දෙදෙනෙකුට සහ පුහුණුකරුවෙකුට මෙම මාරාන්තික කොවිඩ් වෛරසය වැලදී ඇති බව වාර්තා වීමයි.මෙසේ මෙම වෛරසය ආසාදනය වී ඇත්තේ ශ්‍රි ලංකා කන්ඩායමේ වේග පන්දු පුහුණුකරු චමින්ද වාස් සහ ශ්‍රි ලංකා කන්ඩායමේ තුන් ඉරියව් ක්‍රීඩකයෙක් වෙන ඉසුරු උදානට සහ නවක ආදේශනයක් වූ යොවුන් වේග පන්දු යවන්නෙක් වන ශිරාන් ප්‍රනාන්දු යන තිදෙනාට බව විශ්වාසනීය ආරංචි මාර්ග පවසයි.කෙසේ වෙතත් ශිරාන් ප්‍රනාන්දු මීට පෙර කොවිඩ් වෛරසය වැලදී සුව වූ පුද්ගලයෙකු බවද වාර්තා වෙයි.මෙම තිදෙනාගේ සාම්පල දෙවන වරටත් පරීක්ෂණ වලට යොමු කර ඇති අතර එම වාර්තා ලැබුනු පසු මෙම තරගාවලිය පැවැත්වෙනවාද නැද්ද ‍යන්න බොහෝ විට තීරණයක් ගනු ඇත. මීට පෙර බංග්ලාදේශ පුහුණුකරුවෙකුද මෙම වෛරසයට ගොදුරු වූ අතර මේ වනවිට ශ්‍රි ලංකා කන්ඩායමේ ක්‍රීඩකයින් දෙදෙනෙක් සහ පුහුණුකරුවෙක්ද මෙම වෛරසයට ගොදුරු වීම නිසාවෙන් මෙම තරගාවලියද පැවැත්වීම අවිනිශ්චිත තත්වයකට පත් වී ඇත. ©️ Rishie Bro", "URL": "https://lankatruth.com/si/?p=116850", "Category": "ක්‍රීඩා පුවත්", "Parent URL": null}