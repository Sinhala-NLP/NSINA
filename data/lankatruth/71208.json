{"Source": "Lankatruth", "Timestamp": "March 29, 2019", "Headline": "වට්ටක්කා අස්වැන්න අලෙවි කරගැනීමට නොහැකි අර්බුදය යළිත්", "News Content": "තිරප්පනේ ප්‍රදේශය අවට මහා පරිමාණ වට්ටක්කා ගොවීන් තම අස්වැන්න විකුණාගැනීමට දඹුල්ල ආර්ථික මධ්‍යස්ථානය වෙත ගියද එහිදී වට්ටක්කා කිලෝවක් රුපියල් පහකටවත් විකුණාගත නොහැකි විමෙන් ප්‍රවාහන කුලී ගෙවීමට පවා නොහැකිව ඔවූහු දැඩි අපහස්තාවට පත්ව සිටිනවා. තිරප්පනේ – මීගස්සෑගම ප්‍රදේශයේ පදිංචි චන්දන ප්‍රියන්ත මහතා මහා පරිමාණයෙන් මෙවර වට්ටක්කා වගා කර ඉතා සාර්ථක ලෙස කිලෝ අටදහසක පමණ ඉහළ අස්වැන්නක් ලබා ඇත. ඔහු තම අස්වැන්න විකුණා ගත නොහැකිව එම අස්වැන්න යාපනය – මහනුවර ඒ 9 මාර්ගයේ ගමන් ගන්නා මගීන්ට පින් තකා ලබාදීමට පසුගියදා කටයුතු කළේ ය. තම මුළු අස්වැන්නම නොමිලේ ලබාදුන් ඒ මහතා සඳහන් කළේ මෙම අස්වැන්න ලබා ගැනීමට රුපියල් ලක්ෂ තුනක් පමණ වියදම් වූ බවයි. මෙම මුදල ඔහු තම වගාව සඳහා විදයම් කර ඇත්තේ රන් භාණ්ඩ උකස් කර ණය වී බවත් එම ණය ගෙවීම හා රන් භාණ් බේරා ගැනීමට මෙන්ම නැවත වගා කිරීමට නොහැකිව තමන් දැඩි අපහසුතාවට පත්ව ඇති බවත් හෙතෙම පැවසීය.", "URL": "https://lankatruth.com/si/?p=71208", "Category": "පුවත්", "Parent URL": null}