{"Source": "Lankatruth", "Timestamp": "December 9, 2019", "Headline": "ලොව ලාබාලතම අගමැතිවරිය ෆින්ලන්තයෙන්", "News Content": "ෆින්ලන්තයේ නව ආණ්ඩුවේ අගමැතිවරිය ලෙස 34 හැවිරිදි සානා මැරීන් ලබන සතියේ දිවුරුම්දීමට නියමිතය. මෙම දිවුරුම්දීමෙන් අනතුරුව සානා මැරීන් ලොව ලාබාලතම අගමැතිවරිය ලෙස ඉතිහාස ගතවේ. ෆින්ලන්තයේ පැවති තැපැල් සේවක වැඩවර්ජනයක් මුල්කර ගිනිමින් අගමැති ධුරයේ කටයුතු කළ අන්ටි රින්නේ පසුගිය දා ඉල්ලා අස්වූ අතර, මේ හේතුවෙන් සානා මැරීන් අගමැති ධුරය සඳහා තේරී පත්විය. ඇය මෙම ධුරය සඳහා තේරී පත්වීමට ප්‍රථම ප්‍රවාහන අමාත්‍යවරිය ලෙස කටයුතු කරමින් සිටියාය. මේ සම්බන්ධව අදහස් දක්වමින් සානා මැරීන් පවසා ඇත්තේ, තමා කිසි විටෙකත් තමාගේ වයස පිළිබඳව හෝ ස්ත්‍රී පුරුෂ භාවය සම්බන්ධව නොසිතූ බවත් තමා දේශපාලනය තෝරාගැනීමට හේතුවූ කරුණු සහ ඡන්ද දායකයන්ගේ විස්වාසය දිනාගැනීමට හේතු වූ කරුණු සම්බන්ධව සිතමින් කටයුතු කරන බවය. මින් පෙර ලොව ලාබාලතම අගමැතිවරිය ලෙස වාර්තාගතව සිටියේ 39 හැවිරිදි වියේ බලයට පත්වූ නවසීලන්ත අග්‍රාමාත්‍ය ජසින්ඩා ආඩන් ය.", "URL": "https://lankatruth.com/si/?p=87019", "Category": "විදෙස් පුවත්", "Parent URL": null}