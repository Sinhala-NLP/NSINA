{"Source": "Lankatruth", "Timestamp": "May 13, 2019", "Headline": "වැඩබලන පොලිස්පති ලෙස වික්‍රමරත්න මහතා පත් කිරීමට ආණ්ඩුක්‍රම ව්‍යවස්ථා සභාවේ අනුමැතිය", "News Content": "වැඩබලන පොලිස්පති ධුරය සඳහා චන්දන දීපාල් වික්‍රමරත්න මහතා පත් කිරීමට ආණ්ඩුක්‍රම ව්‍යවස්ථා සභාවේ අනුමැතිය හිමිව තිබේ. චන්දන දීපාල් වික්‍රමරත්න මහතාගේ නම වැඩබලන පොලිස්පති ධුරය සඳහා, ජනාධිපති මෛත්‍රිපාල සිරිසේන මහතා විසින් නම්කර ආණ්ඩුක්‍රම ව්‍යවස්ථා සභාවට ‍ඉදිරිපත් කර තිබූ අතර අද(13) පස්වරුවේ කතානායක කරූ ජයසූරිය මහතාගේ ප්‍රධානත්වයෙන් රැස්වූ ආණ්ඩුක්‍රම ව්‍යවස්ථා සභාවේදී ඊට අනුමැතිය හිමිවිය. කතානායක මාධ්‍ය අංශය නිවේදනයක් නිකුත් කරමින් මේ බව දන්වා ඇත.", "URL": "https://lankatruth.com/si/?p=73729", "Category": "පුවත්", "Parent URL": null}