{"Source": "Lankatruth", "Timestamp": "February 10, 2021", "Headline": "නිදහස් උළෙලට ගිය සිවිල් ආරක්ෂක පොකුර තවත් ඉහළට", "News Content": "සෞඛ්‍ය අංශ උපදෙස් නොතකා පසුගියදා නිදහස් උත්සවයට සභාගී කරවීමෙන් පසු මේ වනවිට ගල්කිරියාගම සිවිල් ආරක්ෂක උසස් පුහුණු පාසැලේ නිරොධායනයට යොමු කර සිටින සිවිල් ආරක්ෂක සෙබළු අතරින් හමුවූ ආසාධිත සංඛ්‍යාව අද (10) පස්වරුව වනවිට 35ක් දක්වා ඉහළගොස් ඇති බව වාර්තා වේ. ඒ අද වාර්තා වූ ආසාදිත සෙබුළුන් 11 දෙනාද සමගය. අද පැවැති හදිසි PCR පරික්ෂාවලින් හදුනාගත් එම ආසාධිත සිවිල් ආරක්ෂක සෙබළුන් පූනානි කොවිඩ් ප්‍රතිකාර මධ්‍යස්ථානය වෙත යොමු කිරීමට පලාගල සෞඛ්‍ය වෛද්‍ය නිලධාරී කාර්යාලය අද පස්වරුවේම පියවර ගෙන තිබිණි.", "URL": "https://lankatruth.com/si/?p=110366", "Category": "කොවිඩ් -19 (කොරෝනා ) පුවත්", "Parent URL": null}