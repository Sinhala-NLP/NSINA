{"Source": "Lankatruth", "Timestamp": "April 11, 2021", "Headline": "දියවන්නාව දූෂිත බව හෙළිවේ", "News Content": "පාර්ලිමේන්තු සංකීර්ණය පිහිටි දියවන්න ඔයේ ජලය ඉතාමත් අපිරිසිදු තත්වයකට පත්ව ඇති බව වාර්තා වේ. මේ වනවිට ඉන් දැඩි දුර්ගණ්ධයක්ද නිකුත්වන බව පැවසේ. මේ වනවිට මෙම තත්වය පාලම් තුන ප්‍රදේශය ඇතුළු දියවන්න ඔයේ අවට දක්වා පැතිරෙමින් තිබේ. ශ්‍රී ලංකා ඉඩම් සංවර්ධන සංස්ථාව මේ සම්බන්ධයෙන් වාර්තාවක් නිකුත් කරමින් සඳහන් කරන්නේ මේ වනවිට දියවන්න ජලයේ ඉහළ නයිට්‍රජන් ප්‍රතිශතයක් මෙන්ම ෆ්ලොරිෆෝම් බැක්ටීරියාව අධික ලෙස දියවන්නා ඔයේ ජලයෙහි පවතින බවයි. නිවාස ආශ්‍රිත අපල ජලය සෘජුවම දියවන්න ඔයට බැහැර කරන බවද මේ අතර හඳුනාගෙන ඇත. හමුදාපති ශවේන්ද්‍ර සිල්වා අවට තෙත් කලාපය ගොඩකරමින් සිය නිවස ඉදිකරන බවටද පසුගියදා මාධ්‍ය මගින් චෝදනා එල්ලවනු දක්නට ලැබිණි.", "URL": "https://lankatruth.com/si/?p=114688", "Category": "පරිසර", "Parent URL": null}