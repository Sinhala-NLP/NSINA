{"Source": "Lankatruth", "Timestamp": "March 22, 2021", "Headline": "මස්කෙළියෙන් තවත් අසාදිතයන් 11ක්", "News Content": "මස්කෙළිය සෞඛ්‍යය වෛද්‍යය නිලධාරි කාර්යාල බල ප්‍රදේශයට අයත් මස්කෙළිය නගරයෙන් කොවිඩ් – 19 වෛරසය අසාදනය වු නව අසාදිතයන් 11 දෙනෙකු ඊයේ (21) දින හඳුනාගත් බව මස්කෙළිය සෞඛ්‍යය වෛද්‍යය නිලධාරි ඩී. චන්ද්‍රරාජන් පවසයි. අසාදිතයන් 11 දෙනාම මස්කෙළිය ශ්‍රී සන්මුගනාදන් හින්දු කොවිලේ ආශ්‍රිතයන් බව සෞඛ්‍යය වෛද්‍යය නිලධාරිවරයා අනාවරණය කරයි. සන්මුගනාදන් හින්දු කොවිලේ පැවති රැස්විමකට සහභාගි වු එම කොවිලේ පාලක සභාවේ නිලධාරියෙකු කොවිල තුළදි හදිසියේ රෝගාතුර වී රෝහල් ගත කිරිමෙන් පසු මියගිය අතර මරණකරුගේ ඇන්ටිජන් සහ PCR පරික්ෂණ වාර්තා අනුව ඔහුට කොවිඩ් – 19 වෛරසය අසාදනය වි තිබුණි. ඉන් අනතුරුව එම කොවිලේ පුජකවරයාටද කොවිඩ් – 19 වෛරසය අසාදනය වි තිබු නිසා ඔහුන්ගේ ආශ්‍රිතයන් 35 දෙනෙකුගෙන් සිදු කළ PCR පරික්ෂණ වාර්තා අනුව 11 දෙනෙකුට මෙසේ කොවිඩ් – 19 වෛරසය අසාදනය වී තිබිණි.", "URL": "https://lankatruth.com/si/?p=113449", "Category": "කොවිඩ් -19 (කොරෝනා ) පුවත්", "Parent URL": null}