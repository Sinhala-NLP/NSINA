{"Source": "Lankatruth", "Timestamp": "May 15, 2017", "Headline": "උතුරු කොරියාව අති නවීන මැදි දුර මිසයිලයක් අත්හදා බලයි", "News Content": "විශාල න්‍යෂ්ටික පිපිරුම් ද්‍රව්‍ය ප්‍රමාණයක් අඩංගු අති නවීන මැදි දුර මිසයිලයක් පසුගිය ඉරිදා සාර්ථක ලෙස අත්හදා බැලූ බව උතුරු කොරියාව පවසයි. මෙම මිසයිලය කිලෝමීටර් 700ක් පමණ දුර ගමන් කර ජපානයට බටහිරින් මුහදට පතිත වූ බවත් කිලෝමීටර් 2000ක පමණ උසකින් ගමන්කළ බවත් උතුරු කොරියානු රාජ්‍ය මාධ්‍ය පවසයි. හ්වෑසොං – 12 ලෙස නම් කර ඇති මෙම මිසයිලය අත්හදා බැලීම නිරීක්ෂණය කිරීමට උතුරු කොරියානු නායක කිම් ජොන් උන් පැමිණි තිබේ. නවීන මිසයිලයේ තාක්ෂණික ක්‍රමෝපායන් සහ උපක්‍රම පිළිබඳව අත්හදා බැලීම මෙහිදී සිදු වූ බව ඔවුන් පවසා ඇත.", "URL": "https://lankatruth.com/si/?p=34372", "Category": "විදෙස් පුවත්", "Parent URL": null}