{"Source": "Lankatruth", "Timestamp": "February 17, 2019", "Headline": "කුඩා ජල විදුලි බලාගාර මාෆියාව එරෙහිව කෑගලු ජන අයිතීන් සුරුකීමේ සංවිධානය ජනතාව දැනුවත් කරයි", "News Content": "කෑගල්ල දිස්ත්‍රික්කයේ කුඩා ජලවිදුලි බලාගාර ඉදිකිරීමේ ව්‍යාපෘතිසඳහා විදුලි බල අමාත්‍යවරුන්ව සිටි රංජිත් සියඹලාපිටිය සහ අජිත් පී ‌පෙරේරාගේසමයේ ව්‍යාපාරිකයන්ට ණය ලබාදෙමින් සිදුකළ විශාල මාෆියාවක් ‌හේතුවෙන් ‌මේ වනවිට දැවැන්ත පරිසර හානියක් සිදුවෙමින් පවතින බව කෑගලු ජන අයිතීන් සුරැකීමේ සංවිධාන එකමුතුව පවසයි. කුඩා ජල විදුලි බලාගාරයක් ඉදිකිරීම සඳහා වැයවන මුදලට වඩා වැඩි මුදලක් සඳහා ණය අනුමත කිරීමටත් එවැනි බලාගාර 170ක් ඉදිකිරීම සඳහාත් මෙම ණය ලබාදීම සිදුකළ අතර ඉන් විශාල කොමිස් මුදලක් හිටපු ඇමතිවරුන් ඇතුලු කිහිපදෙනෙක් උපයාගෙන තිබේ. සත්‍ය වශයෙන්ම මෙම කුඩා ජල විදුලි බලාගාර මගින් විදුලි බල පද්ධතියට සැළකියයුතු ධාරිතාවක් එක් නොවන අතර කොමිස් මුදලට ගිජු වී කෑගල්ල දිස්ත්‍රික්කය තුළ ජල මූලාශ්‍ර කේන්ද්‍ර කර ගනිමින් විශාල පරිසර හානියක් මෙම ව්‍යාපෘතිය හරහා සිදුකරන බව කෑගලු ජන අයිතීන් සුරැකීමේ සංවිධාන එකමුතුව පවසයි. එසේම මෙම ණය අනුමත කර ඇති ව්‍යාපාරිකයන් අතර රාජ්‍ය සේවයේ නිරත විදුලි ඉන්ජිනේරුවරුන් ඇතුලු පිරිසක් ද සිටින අතර මෙය ව්‍යාපාරික අරමුණින් සිදුකරන්නක් වේ. කෑගලු ජන අයිතීන් සුරැකීමේ සංවිධාන එකමුතුව පවසන පරිදි කෙරවලපිටිය ආදී විදුලි බලාගාර නිසි අයුරින් පවත්වාගැනීම මගින් මෙම ව්‍යාපෘතිය මගින් ජාතික විදුලි බල පද්ධතියට එකතුවන ධාරිතාව ලබාගත හැකි අතර ඉන් පරිසරයත් ජන ජීවිතයත් ආරක්ෂා වේ. පසුගිය පාලන සමයේ ‌ගෙන ආ ‌මෙම ‌යෝජනාව ‌මේ වනවිට දැවැන්ත පරිසර හානියක් සිදුකරමින් පවතී. ව්‍යාපාරික අරමුණින් සහ ‌කොමිස් මුදලට ගිජුව, ස්වභාවික ජල පහරවල් ‌වෙනස් කිරීම ‌හේතුවෙන් ප්‍රදේශයේ ජන ජීවිතයටත් පරිසරයටත් විශාල හානියක් සිදුකරන බව එම සංවිධානය පවසයි. මේ සම්බන්ධව ජනතාව දැනුවත් කිරීමේ අත්පත්‍රිකා බෙදීමක් ද අද(17) පෙරවරුවේ කෑගල්ල සහ යටියන්තොට නගර කේන්ද්‍ර කරගනිමින් කෑගලු ජන අයිතීන් සුරැකීමේ සංවිධාන එකමුතුව පවත්වා තිබුණි.", "URL": "https://lankatruth.com/si/?p=68362", "Category": "පරිසර", "Parent URL": null}