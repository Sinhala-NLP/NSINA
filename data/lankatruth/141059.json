{"Source": "Lankatruth", "Timestamp": "October 25, 2022", "Headline": "තරුණයින් පිරිසක් යාලේ යකා නැටූ සිද්ධියට නිලධරයන්ගේ වැඩ තහනම් කරයි", "News Content": "යාල වනෝද්‍යානයේ අධික වෙිගෙන් වාහන ධාවනය කරමින් ඝෝෂා කරමින් අනිසි ⁣ලෙස හැසිරුණ තරුණ පිරිසක් නොවැලැක්වූ සංචාරක මඟ පෙන්වන්නන් සහ වන නිලධාරීන්ගේ සේවය අත්හිටුවීමට තීරණය කර තිබේ. මේ සම්බන්ධයෙන් අදහස් දක්වන වනජීවී හා වන සම්පත් සංරක්ෂණ අමාත්‍යාංශයේ ලේකම් චන්ද්‍රා හේරත් පවසන්නේ සේවය අත්හිටුවීමෙන් පසු එම නිලධාරීන් සම්බන්ධයෙන් විමර්ශනයක් පවත්වන බවය. සංචාරකයන් අතින් වන සතුන්ට පීඩාකාරී හැසිරීමක් වෙි නම් වන නිලධාරීන්ට ඊට මැදිහත්වීමට හෝ ඉහළ නිලධාරීන්ට දැනුම් දීමට හැකියාව තිබුනත් මෙම සිද්ධියේදී ඔවුන් එවැනි කිසිදු පියවරක් ගෙන නැතැයිද ඇය පවසයි. වනජීවී සහ වන සංරක්ෂණ අමාත්‍ය මහින්ද අමරවීර පවසන්නේ, වනජීවී හා වෘක්ෂලතා ආඥා පනත යටතේ මෙම සංචාරක පිරිස සිදු කර තිබෙන්නේ බලවත් විෂමාචාරයක් බැවින් ඒ සම්බන්ධයෙන් දැඩිව නීතිය ක්‍රියාත්මක කළ යුතු බවය. අදාළ පිරිස සම්බන්ධයෙන් නඩු පැවරීමට පියවර ගන්නා ලෙස තමන් වනජීවී අධ්‍යක්ෂ ජනරාල්වරයාට මීට පෙර උපදෙස් දී තිබූ බවද ඔහු පවසයි. අදාල පිරිස කවර තරාතිරමක අය වුවත් ඔවුන් අත් අඩංගුවට ගැනීමට කටයුතු කරන ලෙස දන්වා පොලිස්පතිවරයාට ලිපියක් යවන ලෙසද තමන් අමාත්‍යාංශ ලේකම්වරියට උපදෙස් දුන් බවද ඔහු පවසයි.", "URL": "https://lankatruth.com/si/?p=141059", "Category": "පරිසර", "Parent URL": null}