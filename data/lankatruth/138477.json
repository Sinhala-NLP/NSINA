{"Source": "Lankatruth", "Timestamp": "August 25, 2022", "Headline": "යුධහමුදාවේ හිරිහැර නිසා වැලිකන්ද පුනරුත්තාපන කඳවුරේ රැඳවියෝ විරෝධතාවයක", "News Content": "පොළොන්නරුව , වැලිකන්ද, නවසේනපුර පුනරුත්තාපන කඳවුරේ යුද හමුදා නිලධාරීන් තමන්ට පහරදී විවිධ හිරිහැර පීඩාවන්ට ලක්කර ආහාර ලබා නොදෙන බවට චෝදනා කරමින් එම කඳවුරේ රැඳවියන් 200කට අධික පිරිසක් ඊයේ (24) දහවල් එම කඳවුරේ ප්‍රධාන දොරටුව ඉදිරිපිට කළුකොඩි ඔසවා විරෝධතාවයක නිරත විය. විරෝධතාවේ නිරතවූ රැඳවියන් චෝදනා කලේ හමුදා නිළදාරීන් තමන්ට පහරදී වදදෙන බවත්, නියමිත ආහාර පවා ලබාදෙන නොදෙන බවත්ය. මේ අතර විරෝධතාවයේ යෙදී සිටි රැඳවියන් පිරිසක් ප්‍රධාන ගේට්ටුවෙන්ම පලායාමට සූදානම් වීමත් සමග අතර වැලිකන්ද පොලීසිය සහ යුධහමුදාව එම කඳවුරේ ආරක්ෂාව දැඩි කිරීමට පියවර ගන්නා ලදි. කෙසේවෙතත් ඉකුත් ජූනි මාසයේදී හමුදා නිලධාරීන් සිව්දෙනෙකුගේ පහරදීමක් හේතුවෙන් කන්දකාඩු පුනරුත්තාපන මධ්‍යස්තානයේ රැදවියෙකු මියයාමත් සමග රැදවියන් සහ ආරක්ෂක අංශ අතර ගැටුම්කාරී තත්වයක් ඇති වූ අතර ඉන් රැඳවියෝ විශාල පිරිසක්ද පලාගොස් තිබිණි.", "URL": "https://lankatruth.com/si/?p=138477", "Category": "පුවත්", "Parent URL": null}