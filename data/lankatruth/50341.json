{"Source": "Lankatruth", "Timestamp": "April 8, 2018", "Headline": "පළාත් පාලන සභිකයින් ප්‍රමාණය කිසිලෙසකින්වත් අඩු කළ යුතු නැහැ…", "News Content": "පළාත් පාලන ආයතනවල 8,000කට වැඩි සභිකයින්ගේ ප්‍රමාණය අවම කිරීමේ කිසිඳු අවශ්‍ය තාවයක් නැති බවත් එම ප්‍රමානය කිසිසේත් වැඩි නැති බවත් මහින්ද පිල නිල වශයෙන් ප්‍රකාශයට පත් කර තිබේ. මහින්ද පිල වෙනුවෙන් ප්‍රකාශයක් සිදු කරමින් එම පිලේ මන්ත්‍රී වාසුදේව නානායක්කාර මහතා මේ බව ප්‍රකාශ කර ඇත. පාර්ලිමේන්තුවට ඇති වටිනාකමට සමාන වැදගත්කමක් මේ වනවිට පළාත් පාලන ආයතනවලටද හිමිව ඇති බවත් ඒ හේතුවෙන් 8,000කට වැඩි පළාත් පාලන සභිකයින් අවම කිරීම කෙරෙහි අවධානය යොමු නොකළ යුතු බවත් වාසුදේව නානායක්කාර මහතා පෙන්වා දෙයි. ඒ සම්බන්ධයෙන් වැඩිදුරටත් අදහස් දක්වන වාසුදේව නානායක්කාර මහතා… “මන් හිතන්නේ නැහැ කිසිම අඩු කිරීමක් කළ යුතුයි කියලා. මේ අය සියලු දෙනාට යම් නියෝජනයක්. ඒ සභාවල් තුළ ඉඩ පහසුකම් නැත්නම්, ඒ ඉඩපහසුකම් ඇති කරමින් මේ 8000ටම මේ රටේ දේශපාලන ක්‍රියාදාමයේ අපි ඇතුළත් කරගෙන බැලිය යුතුයි කියන එකයි මගේ අදහස. මීට වඩා ලොකු බරක් ඇත්තටම පාර්ලිමේන්තුව. පාර්ලිමේන්තුවේ තිබෙන්නා වූ වටිනාකම වගේම ලොකු වටිනාකමක් අද මේ පළාත් පාලන ආයතනවලට තිබෙනවා. පළාත් සභාවලට තිබෙනවා වගේම ඊට වඩා වැඩි වටිනාකමක් මේ පළාත් පාලන ආයතනවල තියෙනවා. ඒ නිසා රටට බරක් හැටියට සලකනවා නම් ප්‍රජාතන්ත්‍රවාදයේ වඩාත්ම වටිනා නියෝජනය ජන මට්ටමේ, ජන තලයේ, ජන ඇසුරේ තිබෙන, රටට විශාල මහජන නියෝජිත බලය අපි රටට ආශිර්වාදයක් හැටියට සැළකිය යුතුයි කියලා තමයි මගේ තේරුම.”", "URL": "https://lankatruth.com/si/?p=50341", "Category": "පුවත්", "Parent URL": null}