{"Source": "Lankatruth", "Timestamp": "September 15, 2019", "Headline": "ස්වර්ණ පුස්තක සම්මානය කපිල කුමාර කාලිංගගේ “අදිසි නදිය” හිමිකර ගනියි", "News Content": "ශ්‍රී ලංකා පොත් ප්‍රකාශකයින්ගේ සංගමය මගින් 13 වැනි වරට සංවිධානය කර තිබූ “ස්වර්ණ පුස්තක සම්මාන 2019” සම්මාන උළෙල ඊයේ(14) කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්විණි. එහිදී කෘතහස්ත කතුවරුන් සහ පොත් ප්‍රකාශකයින් ඇගයීමට පත්වූ අතර පසුගිය වසරේ ප්‍රකාශයට පත්කර තිබූ නවකතා 125ක් මෙවර සම්මාන උළෙල සඳහා නිර්දේශ වී තිබිණි. ඒ අතරින් කත්‍යානා අමරසිංහ ගේ – ධරණී, කලිප කුමාර කාලිංගගේ – අදිසි නදිය, ශමෙල් ජයකොඩිගේ – වීනස්ගේ උපත, දීප්ති මංගලා රාජපක්ෂගේ – අව පෑළවිය සහ පූජ්‍ය බටුවන්ගල රාහුල හිමියන්ගේ – ගුම් යන නවකතා 5 අවසන් වටය නිර්දේශ වී තිබිණි. ඊයේ රාත්‍රියේ ස්වර්ණ පුස්තක සම්මානයෙන් පිදුම් ලැබුවේ කපිල කුමාර කාලිංග මහතා විසින් රචනා කළ අදිසි නදිය කෘතියයි.", "URL": "https://lankatruth.com/si/?p=80864", "Category": "කලා පුවත්", "Parent URL": null}