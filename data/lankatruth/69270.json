{"Source": "Lankatruth", "Timestamp": "February 28, 2019", "Headline": "විරෝධතාවයේ නිරත ගුරුවරුන්ට ජල ප්‍රහාර", "News Content": "ලංකා ගුරු සේවා සංගමය විසින් අද (28) ඉසුරුපාය අධ්‍යාපන අමාත්‍යාංශය ඉදිරිපිට පවත්වන ලද විරෝධතාවයට කැරලි මර්ධන පොලීසිය විසින් මීට සුළු මොහොතකට පෙර ජල ප්‍රහාරයක් එල්ල කර තිබේ. ගුරු හා විදුහල්පති සේවාවන්ට වසර 22ක කාලයක සිට පවතින වැටුප් විෂමතා ඉවත් කිරීම සහ මාස 30ක හිඟ වැටුප් ලබා ගැනීම ඇතුළු ඉල්ලීම් 06ක් මුල්කර ගනිමින් ලංකා ගුරු සේවා සංගමය මගින් දිවයින පුරා ස්ථාන රැසකදී විරෝධතා සංවිධානය කර තිබූ අතර එහි තවත් විරෝධතාවයක් ඉසුරුපාය අධ්‍යාපන අමාත්‍යාංශය ඉදිරිපිට අද පෙරවරුවේ සංවිධානය කර තිබිණි. මේ වනවිටත් ගුරුවරුන්, විදුහල්පතිවරුන් එම ස්ථානයේ රැදීසිට විරෝධතාවයේ නිරත වන අතර කැරලි මර්ධන පොලීසිය ජල ප්‍රහාර එල්ල කරමින් ඇත.", "URL": "https://lankatruth.com/si/?p=69270", "Category": "පුවත්", "Parent URL": null}