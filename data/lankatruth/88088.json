{"Source": "Lankatruth", "Timestamp": "December 29, 2019", "Headline": "රාජිත දැඩි සත්කාර ඒකකයට", "News Content": "බන්ධනාගාර වෛද්‍යවරියගේ නිර්දේශය අනුව බන්ධනාගාර රෝහල වෙත ප්‍රතිකාර සඳහා රැගෙන යාමට නියමිතව සිටි පාර්ලිමේන්තු මන්ත්‍රි රාජිත සේනාරත්න මහතා අද(29) පස්වරුවේ යළිත් ලංකා පෞද්ගලික රෝහලේ දැඩි සත්කාර ඒකකයට ඇතුළත් කල බව වාර්තාවේ. සේනාරත්න මහතාගේ සෞඛ්‍ය තත්ත්වය අනුව ඔහුට බන්ධනාගාර රෝහලේ හෝ කොළඔ ජාතික රෝහලේ ප්‍රතිකාර ලැබිය හැකි බව ඊයේ ඔහු පරික්ෂා කල බන්ධනාගාර වෛද්‍ය නිලධාරිණියගේ නිර්දේශය විය. ඇය එහිදී නිර්දේශ කර තිබුණේ, සේනාරත්න මහතාගේ සෞඛ්‍ය තත්ත්වය අනුව ඔහුට බන්ධනාගාර රෝහලේ හෝ කොළඔ ජාතික රෝහලේ ප්‍රතිකාර ලැබිය හැකි බවයි. ඒ අනුව හිටපු අමාත්‍යවරයා රැගෙන යාම සඳහා අද දහවල් බන්ධනාගාර දෙපාර්තමේන්තුවට අයත් ගිලන් රථයක් ලංකා පෞද්ගලික රෝහල වෙත පැමිණියේය. කෙසේ වෙතත්, අද පස්වරුව වන විට රාජිත සේනාරත්න මහතාගේ සෞඛ්‍ය තත්ත්වය අයහපත් අතට හැරී ඇති බවයි වාර්තා වන්නේ. ඒ අනුව ඔහුව ලංකා පෞද්ගලික රෝහලේ දැඩි සත්කාර ඒකකයට ඇතුළත් කළ බව සඳහන්. එබැවින් රාජිත සේනාරත්න මහතා ගෙනයාමට රෝහලට පැමිණ තිබූ බන්ධනාගාර දෙපාර්තමේන්තුවට අයත් ගිලන් රථයක් ද ආපසු පිටව ගොස් තිබේ.", "URL": "https://lankatruth.com/si/?p=88088", "Category": "පුවත්", "Parent URL": null}