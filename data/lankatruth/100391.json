{"Source": "Lankatruth", "Timestamp": "November 16, 2020", "Headline": "ජාතිය ගැඹුරින් බෙදීම ප්‍රජාතන්ත්‍රවාදයට හොඳ ලකුණක් නොවේ… ඔබාමා කියයි…", "News Content": "පසුගියදා අවසන් වූ ඇමෙරිකානු ජනාධිපතිවරණයේ ප්‍රතිඵලය රටේ ප්‍රජාතන්ත්‍රවාදයට හොඳ ලකුණක් නොවන බව හිටපු ඇමෙරිකානු ජනාධිපති බැරක් ඔබාමා පවසා තිබේ. සී.බී.එස්. ප්‍රවෘත්ති සේවයේ ගේල් කිං සමඟ ඉරිදා උදෑසන පැවැති සම්මුඛ සාකච්ඡාවකට එක්වෙමින් හිටපු ජනාධිපතිවරයා මේ බව පවසා ඇති අතර ජනාධිපතිවරණයට ඉදිරිපත් වූ අපේක්ෂකයින් දෙදෙනාම මිලියන 70කට වඩා ජන්ද ලබා ගැනීමෙන් ඒ බව පෙන්නුම් කෙරෙන්නේ යැයි කියා තිබේ. ජනාධිපතිවරණයේ ප්‍රතිඵලය පිළිබඳව එහිදීවැඩිදුරටත් අදහස් දක්වන ඔබාමා “එයින් කියැවෙන්නේ අප තවමත් ගැඹුරින් බෙදී ඇති බවයි. එම ඡන්දදායකයින් පරිභෝජනය කරන මාධ්‍ය තුළ ඉදිරිපත් කර ඇති එම විකල්ප ලෝක දෘෂ්ටියේ බලය – එය විශාල බරක් දරයි. ඔව්, අපි සම්පූර්ණයෙන්ම වෙනස් කරුණු මත ක්‍රියාත්මක වන්නේ නම් අපගේ ප්‍රජාතන්ත්‍රවාදය ක්‍රියාත්මක වීම ඉතා අසීරු ය.” යනුවෙන් පවසා ඇත. බැරක් ඔබාමා විසින් රචිත නොවැම්බර් 17 වන දින එළිදැක්වීමට නියමිත “පොරොන්දු දේශයක්” නම් කෘතිය පිළිබඳව පැවති සම්මුඛ සාකච්ඡාවේදී මේ අදහස් පළකරන හිටපු ජනාධිපතිවරයා 2008 වසරේ තමන් ජනාධිපතිවරණ ඉදිරිපත් වීමට පෙර සිය ළමා ජීවිතය සහ දේශපාලන නැඹුරුවත් ධවල මන්දිරයේ පළමු සිව් වසරක කාලයත් රටේ පළමු කළු ජනාධිපති ලෙස ඔහුගේ 2008 මැතිවරණය රිපබ්ලිකානුවන්ගේ බාධා කිරීම්වලට තුඩු දුන් සහ අවසානයේ පක්ෂය වෙනස් කළ කටුක හා බෙදීම්වල කැළඹිලි පිළිබඳව එම කෘතියේ අන්තර්ගත බව පැවසේ.", "URL": "https://lankatruth.com/si/?p=100391", "Category": "විදෙස් පුවත්", "Parent URL": null}