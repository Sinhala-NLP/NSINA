{"Source": "Lankatruth", "Timestamp": "November 8, 2020", "Headline": "ආසාදිතයන්ගෙන් බහුතරයකට රෝග ලක්ෂණ නැහැ…", "News Content": "ශ්‍රී ලංකාවේ වාර්තා වන කොවඩ් – 19 ආසාදිතයින් බහුතරයකට රෝග ලක්ෂණ නොමැති බවත් ඒ අනුව නොදැනුවත්ව වෛරසය සම්ප්‍රේෂණය විය හැකි බවත් වසංගත රෝග විද්‍යා ඒකකයේ ප්‍රධානී වෛද්‍ය සුදත් සමරවීර මහතා පවසයි. වැඩිදුරටත් අදහස් දක්වන වෛද්‍ය සුදත් සමරවීර මහතා “මේ වන විට ශ්‍රී ලංකාවේ PCR පරීක්ෂණ 600,000ක් සිදුකර තිබෙනවා. ඇඳිරි නීතිය ඉවත් කළත් සමහර ප්‍රදේශවල ඇඳරි නීතිය ක්‍රියාත්මකයි. කොළඹ මහ නගර සභා බල ප්‍රදේශයේ බොහෝ ප්‍රදේශ තුළ තුළ ඇඳිරි නීතිය ක්‍රියාත්මකයි. සංචරණය සීමා කර රෝගය පාලනය කිරීමට කටයුතු කර යුතුයි. ඇඳරි නීතිය ඉවත් කළත් රෝගීන් වාර්තා වෙන්නේ නෑ කියන්න බෑ. විවිධ ආයතනවල රෝගීන් වාර්තා වෙනවා. ප්‍රදේශයකින් රෝගියෙන් වාර්තා වෙනවට වඩා ආයතනවලන් වාර්තා වන විට විවිධ ප්‍ර දේශවලින් රෝගීන් වාර්තා වෙන්න පුළුවන්. අති බහුතරයකට රෝග ලක්ෂණ නෑ. නොදැනුවත්ව රෝගය සම්ප්‍රේෂණය වෙන්න පුළුවන්. ඇඳිරි නීතිය ඇතුවා හෝ නැතිව හැකිතාක් ගෙදරට වී සිටින්න. වැඩිහිටි අය හා නිදන්ගත රෝග තියෙන අය හැකිතාක් නිවසට වී සිටින්න. ගෙදරින් එක් කෙනෙක් විතරක් ඇවිත් අවශ්‍ය කාර්ය කරන්න. වැඩිහිටි අය හා නිදන්ගත රෝග තියෙන අය හැකිතාක් නිවසට වී සිටින්න. ගෙදරින් එක් කෙනෙක් විතරක් ඇවිත් අවශ්‍ය කාර්ය කරන්න.”", "URL": "https://lankatruth.com/si/?p=99657", "Category": "පුවත්", "Parent URL": null}