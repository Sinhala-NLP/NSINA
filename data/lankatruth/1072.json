{"Source": "Lankatruth", "Timestamp": "January 24, 2012", "Headline": "එක්සත් ජනපද සංවර්ධන ඒජන්සියේ නියෝජිතයන් සහ ජවිපෙ නායක අතර හමුවක්", "News Content": "ඇමරිකා එක්සත් ජනපද ජාත්‍යන්තර සංවර්ධන ඒජන්සියේ නියෝජිතයින් තිදෙනකු අද (24) උදේ ජනතා විමුක්ති පෙරමුණේ පැලවත්ත ප්‍රධාන කාර්යාලයේදී පක‍ෂ නායක සෝමවංශ අමරසිංහ මහතා හමුවිය. මෙම හමුවේදී එම නියෝජිතයින් මූලික වශයෙන් සාකච්ඡා කර ඇත්තේ 2014 වර්ෂයේ සිට ලංකාවට ලබාදෙන සංවර්ධන ආධාර යෙදිය යුතු ආකාරය පිළිබඳවය. ඒ පිළිබඳව අදහස් දැක්වූ ජවිපෙ නායක සෝමවංශ මහතා දැඩි අවධානයක් යොමු කර ඇත්තේ උතුරු පළාතේ ජන ජීවිතය යළි නගා සිටුවීම සඳහා මූලික අවශ්‍යතාවයක් වන වැව් සහ වාරිමාර්ග ප්‍රතිසංස්කරණයෙන් කෘෂිකර්මාන්තයට අවශ්‍ය මූලික පහසුකම් සැපයීම පිළිබඳවය. එහිදී ආයෝජන ප්‍රතිලාභ සෘජුවම ජනතාව අතට පත්විය යුතු බව ද දේශපාලකයන් ඇතුලූ අතැමැදියන් සිදුකරන වංචා දූෂණ හා නාස්තිය වැලැක්වීම අත්‍යාවශ්‍ය කෝන්දේසියක් බව ද පෙන්වා දී තිබේ. එමෙන්ම එම ප්‍රදේශවල ප්‍රජාතන්ත්‍රවාදී අයිතීන් තහවුරු කරමින් සිිවිල් ජන ජීවිතය යළි නගා සිටුවීමට මූලික පදනම වශයෙන් එම ජනතාවට සුදුසු වාසස්ථාන ඉදිකර දී නැවත පදිංචි කළ යුතු බව ද පෙන්වා දී ඇත. 2014 වර්ෂයේ සිට කි්‍රයාත්මක වීමට අදාලව සංවර්ධන සැලසුම් මෙම මූලික අවශ්‍ය ඉටු කිරීමේ දිසාවට යොමු විය යුතු බව ජවිපෙ නායකයා අවධාරණය කරන ලදී.", "URL": "https://lankatruth.com/si/?p=1072", "Category": "පුවත්", "Parent URL": null}