{"Source": "Lankatruth", "Timestamp": "March 17, 2021", "Headline": "කොරෝනා ආසාදිතයෙකු මහමග මියයයි…", "News Content": "නාරම්මල බස්නැවතුම්පොළ පිටුපස වැටී මියගොස් සිටි අවුරුදු 56ක් පමණ වයසැති පුද්ගලයකුට කොරෝනා වයිරසය ආසාදනයවී ඇති බව ක්ෂණික ප්‍රතිදේශ පරික්ෂාවේදී පසුගිය 15 අනාවරණයවූ බව දඹදෙණිය මූලික රෝහලේ අධිකරණ වෛද්‍ය නිලධාරී නදීකා මුණසිංහ පවසයි. එම ස්ථානයේ ඇති රා තැබෑරුමක් අසළ මෙම පුද්ගලයා වැටී මියගොස් සිට ඇති අතර ඔහු සුවසැරිය ගිලන් රථ සේවාව මගින් දඹදෙණිය මූලික රෝහලට ඇතුළත් කළ බවත් ඒ වනවිටත් ඔහු මියගොස් සිටි බවත් අධිකරණ වෛද්‍ය නිලධාරීවරයි සඳහන් කරයි. පොලිසිය පවසන්නේ මොහු යාචකයකු බවය.", "URL": "https://lankatruth.com/si/?p=113082", "Category": "කොවිඩ් -19 (කොරෝනා ) පුවත්", "Parent URL": null}