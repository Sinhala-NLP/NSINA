{"Source": "Lankatruth", "Timestamp": "July 31, 2022", "Headline": "හම්බන්තොටට එන චින නැව ගැන ඉන්දියාව කුලප්පු වෙයි", "News Content": "හම්බන්තොට වරායට පැමිණීමට නියමිතව තිබෙන චීනයේ යුවාන් වැන්ග් 5 පර්යේෂණ නෞකාව පිළිබඳව දැඩි විමසිල්ලෙන් පසුවන බවත් එම නැව පැමිණීම පිළිබඳව බලවත් කනස්සල්ලෙන් සිටින බවත් ඉන්දීය ආරක්ෂ අමාත්‍යංශය ප්‍රකාශ කර ඇත. එම ප්‍රකාශය උපුටා දක්වමින් රොයිටර් පුවත් සේවය අදාළ ප්‍රවෘත්තිය වාර්තා කර ඇත. ලබන අගෝස්තු 11 වෙනි දින එම නෞකාව හම්බන්තොට වරායට ලඟාවීමට නියමිතය. ඉන්දියාවේ කනස්සල්ල පිළිබඳව චීන විදේශ අමාත්‍යංශය 29 වෙනිදා ප්‍රතිචාර දක්වා ඇත. එයින් අවධාරණය කර ඇත්තේ තම නීත්‍යානුකූල අවශ්‍යතා වෙනුවෙන් අභ්‍යාවකාශ සහ චන්ද්‍රිකා නිරීක්ෂණ කටයුතුවල යොදවා ඇති මෙම නෞකාවේ කටයුතු පිළිබඳව අනෙකුත් පාර්ශව මැදිහත්වීමෙන් වැළකී සිටිය යුතු බවය. මෙරට ඇතිවී තිබෙන ආර්ථික හා දේශපාලන අස්ථාවරභාවය හමුවේ ඉන්දියාව සහ ඇමරිකාව ඇතුළු පිළ මෙන්ම චීනය ද ලඟ ලඟම මෙරටට දැඩි බලපෑම් සිදුකරමින් සිටී.", "URL": "https://lankatruth.com/si/?p=137618", "Category": "පුවත්", "Parent URL": null}