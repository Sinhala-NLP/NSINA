{"Source": "Lankatruth", "Timestamp": "September 27, 2023", "Headline": "මධ්‍යම පළාතේ ප්‍රාථමික සිසුන්ගේ අධ්‍යාපන සාක්ෂරතාවය 3%යි", "News Content": "මධ්‍යම පළාතේ පාසල්වල ළමුන්ගෙන් 04 සහ 05 වසර පන්තිවල සිසු සිසුවියන්ගේ අධ්‍යාපන සාක්ෂරතා මට්ටම සාධනීය තත්වයක ඇත්තේ 3%ක දරුවන් පිරිසකගේ පමණක් බවට පරීක්ෂණයකදී හෙළිව තිබේ. එම සිසුදරු දැරියන්ගේ එසේ සාක්ෂරතාවය අවම මට්ටමකට පත් වීමට හේතු වී ඇත්තේ කොවිඩ් 19 වසංගත සමයේ පළමු වසරට ඇතුළත් වූ දරුවන් සඳහා ප්‍රායෝගිකව අකුරු ඉගැන්වීම ඇතුළු අනෙකුත් අධ්‍යාපන කටයුතු මැනවින් සිදුකර ගැනීමට බාධා පැමිණීම බව මධ්‍යම පළාත් අධ්‍යාපන ලේකම් මේනක හේරත් පවසයි. මධ්‍යම පළාතේ 04 සහ 05 වසරවල දරු දැරියන්ගේ සාක්ෂරතාවය ඉහළ නැංවීම සඳහා ලෝක බැංකු ආධාර යටතේ වැඩසටහනක් ක්‍රියාත්මකව ඇති බවත් ඒ සඳහා විශ්‍රාමික ගුරුවරුන්ගේ සහාය ලබා ගන්නා බවත් දඅධ්‍යාපන ලේකම් අනාවරණය කරයි. ප්‍රාථමික අංශයේ පමණක් නොව 06 වසරේ සිට 11 වසර දක්වා සිසු සිසුවියන්ගේද සාක්ෂරතාවය ඉහළ නැංවීම සඳහා වැඩසටහන්ද ක්‍රියාත්මකව ඇති බවත් මධ්‍යම පළාත් අධ්‍යාපන ලේකම් මේනක හේරත් වැඩිදුරටත් පවසයි.", "URL": "https://lankatruth.com/si/?p=152301", "Category": "පුවත්", "Parent URL": null}