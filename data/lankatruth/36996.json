{"Source": "Lankatruth", "Timestamp": "July 3, 2017", "Headline": "අමරවීර සහ සොයිසා මාරු වෙයි", "News Content": "උමා ඔය ගැටළුව පිළිබදව ‘උමා ඔය බහු විනාශකාරී ව්‍යාපෘතියට එරෙහි ජනතා පෙරමුණ’ හා රාජ්‍ය නිළධාරීන් සමග සාකච්ඡා කිරීමට පැමිණි උමා ගැටළුව සම්බන්ධ පත්කොට ඇති ‘ඇමති අනුකමිටුව’ වෙනුවෙන් පැමිණි මහින්ද අමරවීර ඇමතිවරයා හා විජිත් විජයමුනි සොයිසා ඇමතිවරයා බණ්ඩාරවෙල එජාප පාර්ලිමේන්තු මන්ත්‍රී චමින්ද විජේසිරි මහතාගේ සොහොයුරා ඇතුළු ආණ්ඩුවට සම්බන්ධ පිරිසක් හමුවී පලා ගිය බව සමන්ත විද්‍යාරත්න මහතා චෝදනා කරයි. ඇමති කමිටුවේ පිරිස පොරොන්දු වූ වේලාවට ජනතා නියෝජිතයින් හා නිළධාරීන් හමුවීමේ රැස්වීම සදහා සහභාගී නොවී වෙනත් පිරිසක් හමු වී මාධ්‍ය සාකච්ඡා පවත්වා සටන අඩපන කිරීමේ කුමන්ත්‍රණයක් ක්‍රියාත්මක වන බවත් ඊට හසු නොවන බවත් ජනතාවගෙන් ඉල්ලා සිටින බවත් ඒ මහතා වැඩිදුරටත් පැවසීය. ඒ මහතා මේ බව පැවසුවේ බණ්ඩාවෙල ප්‍රාදේශීය මහ ලේකම් කාර්යාලය ඉදිරිපිට එක්වූ පිරිසක් අමතමිනි.", "URL": "https://lankatruth.com/si/?p=36996", "Category": "පුවත්", "Parent URL": null}