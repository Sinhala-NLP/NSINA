{"Source": "Lankatruth", "Timestamp": "October 31, 2019", "Headline": "මිලේනියම් චැලේන්ජ් කෝපරේෂන් ගිවිසුමට කැබිනට් අනුමැතිය", "News Content": "ඇමෙරිකා එක්සත් ජනපද ඩොලර් මිලියන 480ක මිලේනියම් චැලේන්ජ් කෝපරේෂන් හෙවත් MCC ගිවිසුමට කැබිනට් අනුමැතිය හිමි වී තිබේ. යටිතල පහසුකම් සංවර්ධනය සහ මාර්ග තදබදය කළමනාකරණය කිරීම යන ප්‍රධාන කරුණු ආවරණය කරමින් ඇමෙරිකා එක්සත් ජනපදයෙන් ප්‍රදානයක් ලෙස මෙම මුදල ශ්‍රී ලංකාවට හිමි වන බවත් මෙය රජය ලැබූ සුවිශේෂී ජයග්‍රහණයක් වගේම අනාගතය පිළිබඳ හොඳ නිමිත්තක් බවත් “මිලේනියම් චැලේන්ජ් කෝපරේෂන්” ප්‍රදානයට කැබිනට් අනුමැතිය හිමි වීමෙන් අනතුරුව මුදල් අමාත්‍ය මංගල සමරවීර මහතා නිවේදනයක් නිකුත් කරමින් සඳහන් කර තිබිණි. කෙසේ නමුත් මින් රටේ ස්වෛරීභාවයට හානි පැමිණෙන බවත් ඇමරිකා එක්ස්ත ජනපදයට ලංකාව තුළ මෙහෙයුම් ක්‍රියාත්මක කිරීමට නීතිමය බලයක් හිමිවන බවත් ඔවුන්ට මෙරට විශාල භූමි භාගයක් හිමිවන බවත් දේශපාලන විශ්ලේෂකයෝ මෙන්ම නීති විශාරදයෝ අවධාරණය කරති.", "URL": "https://lankatruth.com/si/?p=84448", "Category": "පුවත්", "Parent URL": null}