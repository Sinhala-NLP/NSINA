{"Source": "Lankatruth", "Timestamp": "June 14, 2023", "Headline": "ශ්‍රී ලංකාවේ ගුවන්සේවා වීඩියෝවක් ජාත්‍යන්තර තරඟයක අවසන් 12 අතර ඉදිරියෙන්", "News Content": "ජාත්‍යන්තර සිවිල් ගුවන්සේවා සංවිධානය (ICAO) විසින් ‘Women in Aviation Multimedia Engagement Contest’ නමින් ලොවපුරා එළිදැක්වූ වීඩියෝ/ ඡායාරූප තරඟාවලියට ශ්‍රී ලංකාව නියෝජනය කරමින් දේව් කව්සල සමරජීව විසින් ඉදිරිපත් කළ වීඩියෝ නිර්මාණය අවසන් නිර්මාණ 12 අතරට තේරී පත්ව තිබේ. මේ වනවිට අදාළ තරඟකාරී වීඩියෝ සියල්ල ජාත්‍යන්තර සිවිල් ගුවන්සේවා සංවිධානයේ නිල ෆේස්බුක්පිටුවට උඩුගත කර ඇති අතර ජුනි 15 දක්වා ජනතා මනාප සඳහා විවෘත කොට ඇත. වැඩිම ජනතා ප්‍රතිචාර (Likes, Hearts etc.) ලබාගන්නා වීඩියෝව ජයග්‍රාහකයා ලෙස තෝරා ගැනීමට නියමිතය. ජයග්‍රාහකයා ස්පාඤ්ඤයේ පැවැත්වෙන ජනප්‍රිය ගුවන්සේවා සමුළුවක් වන ICAO Global Aviation Gender Summit 2023 දී විශේෂ ඇගයීමට ලක් කිරීමට නියමිතය. ශ්‍රී ලංකාව සමග තරඟවදින අනෙකුත් රටවල් 11 වන්නේ ප්‍රංශය, පිලිපීනය, ආජන්ටිනාව, ඇමරිකාව, තුර්කිය, ස්ලෝවෙනියාව, අයර්ලන්තය, සර්බියාව, කෙන්යාව, කැනඩාව සහ සීෂෙල්ස් රාජ්‍යයි.. මේ වනවිට මනාප 27,000+ අධික සංඛ්‍යාවක් ලබාගනිමින් ශ්‍රී ලංකාව පෙරමුණේ සිටියි.. පිළිවෙළින් ආර්ජන්ටිනාව සහ තුර්කිය දෙවන සහ තුන්වන ස්ථානවල තියුණු තරඟයක් දෙමින් රැඳී සිටියි.. පහත වීඩියෝ නිර්මාණයට ගොස් ඔබගේ ප්‍රතිචාරය (Reaction) ශ්‍රී ලංකාවේ ජයග්‍රහණය වෙනුවෙන් ලබාදිය හැක. වීඩියෝවට පිවිසෙන්න", "URL": "https://lankatruth.com/si/?p=147825", "Category": "කලා පුවත්", "Parent URL": null}