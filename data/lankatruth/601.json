{"Source": "Lankatruth", "Timestamp": "December 25, 2011", "Headline": "ප්ලාස්ටික් කූඩ නීතිය යළිත්", "News Content": "එළවළු සහ පළතුරු ප්‍රවාහනයේදි ප්ලාස්ටික් කූඩ භාවිතය අනිවාර්යය කිරීම ලබන ජනවාරි 15 වෙනිදා සිට යළි ක්‍රියාත්මක කිරීමට සමූපකාර හා අභ්‍යන්තර වෙළද අමාත්‍යාංශය තීරණය කර ඇත. පසුගිය දෙසැම්බර් 11 වෙනිදා මධ්‍යම රාත්‍රීයේ සිට ප්ලාස්ටික් කූඩ භාවිතය අනිවාර්ය කිරීමට රජ‍ය තීරණය කිරීමත් සමග ඊට විරෝධය පළ කරමින් කොළඹ මැනිං වෙළදපල ඇතුළු දිවයිනේ ප්‍රදේශ ගණනාවකම ගොවීන්සහ වෙළෙන්දන් විරෝධතා ක්‍රියාත්මක කළේය. එම විරෝධ හමුවේ පසුගිය 14 වෙනිදා පස්වරුවේ ජනාධිපතිවරයාගේ ප්‍රධානත්වයෙන් ගොවි සංගම් නියෝජිතයින් ඇතුළු පිරිසක් සමඟ පැවැති සාකච්ඡාවෙන් පසුව ඒ සදහා සූදානම් වීම සදහා මාසයක සහන කාලයක්දිමට තිරණය කෙරුණි. ප්ලාස්ටික් කූඩ භාවිත නොකරන පිරිස් සම්බන්ධයෙන් නීතිමය ක්‍රියාමාර්ග ගැනිම එහිදී මාසයක කාලයක් සදහා අත්හිටු වූ නිසා එම කාල සීමාව තුළ ගෝවින් ඇතුළු පාර්ශව දැනුවත් කර ප්ලාස්ටික් කූඩ භාවිතා කිරිමේනීතිය ක්‍රියාවට නැංවීමට තීරණය කලේය.", "URL": "https://lankatruth.com/si/?p=601", "Category": "පුවත්", "Parent URL": null}