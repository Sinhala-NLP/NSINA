{"Source": "Lankatruth", "Timestamp": "October 30, 2019", "Headline": "ගෝල්ඩන් කී නඩුව පෙබරවාරියට කල් යයි", "News Content": "ගෝල්ඩන් කී තැන්පත්කරුවන්ගේ රුපියල් ලක්ෂ 720කට අධික මුදලක් සාපරාධී සාවද්‍ය පරිහරණය කර ඇතැයි එම සමාඟමේ සභාපති ලලිත් කොතලාවලට ඇතුළු 9කට එරෙහිව ගොනුකර තිබෙන නඩුවේ වැඩිදුර විභාගය, ලබන පෙබරවාරි මස 19 වැනිදා තෙක් කල් තැබීමට කොළඹ මහාධිකරණ විනිසුරු ආදිත්‍ය පටබැදිගේ මහතා අද(30) නියෝග කළේය. නඩුව අද කැඳවා තිබූ අවස්ථාවේ සභාපතිවරයා ප්‍රමුඛ විත්තිකාර පාර්ශ්වය සඳහන් කර ඇත්තේ අධ්‍යක්ෂකවරුන්ගේ පෞද්ගලික මුදලින් සහ සමාඟමේ දේපලවලින්, තැන්පත්කරුවන්ට ගෙවිය යුතු මුදලින් සැළකියයුතු ප්‍රමාණයක් නැවත ගෙවීමට සැළසුම්කර ඇති බවය. ඒ සම්බන්ධව නීතිපතිවරයා දැනුවත් කර ඇති බවත් නීතිපතිවරයාගේ උපදෙස් ලැබෙන තුරු නඩුවේ ඉදිරි විභාග කටයුතු කල් තබන ලෙසත් විත්තිකරුවන් ඉල්ලා ඇත. ඒ අනුව නඩුවේ වැඩිදුර විමර්ශන කටයුතු ලබන පෙබරවාරි 19 තෙක් කල් තැබීමට මහාධිකරණ විනිසුරුවරයා නියෝග කළේය.", "URL": "https://lankatruth.com/si/?p=84315", "Category": "පුවත්", "Parent URL": null}