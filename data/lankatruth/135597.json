{"Source": "Lankatruth", "Timestamp": "June 16, 2022", "Headline": "නොරොච්චෝලේ අලුත්වැඩියාවක්… දින 70කට මෙහා පනගන්න බැහැ…", "News Content": "නොරච්චෝලේ විදුලි බලාගාරයේ අලුත්වැඩියාවක් සඳහා මේ මස 18 වැනිදා සිට දින 70ක කාලයක් සඳහා වසා තබන බවත් එම විදුලිබලාගාරය නතර කිරීමෙන් ජාතික විදුලි පද්ධතියට මෙගාවොට් 300කට ආසන්න ප්‍රමාණයක් අහිමිවන බවත් විදුලිබල හා බලශක්ති ඇමති කාංචන විජේසේකර අද (16) පස්වරුවේ පැවසීය. එම බලාගාරය වැසීමෙන් විදුලි කප්පාදුව වැඩි නොවන බවට විශ්වාස කරන බව කී ඇමතිවරයා පවසන්නේ එම විදුලිබලාගාරයේ අලුත්වැඩියාව අවසන් වූ පසු තවත් විදුලිබලාගාරයක් වසා අලුත්වැඩියාව ආරම්භ කරන බවත්ය. ජාතික විදුලිබල පද්ධතියට මේ වනවිට ගල්අගුරු සහ ජලවිදුලියෙන් වැඩි ධාරිතාවක් ලබාදීම නිසා බලාගාරය වැසීමෙන් අඩුවන මෙගාවොට් 300ක ප්‍රමාණය ආවරණය කරගැනීමට හැකිවනු ඇති බවද ඇමති කාංචන විජේසේකර වැඩි දුරටත් පවසයි.", "URL": "https://lankatruth.com/si/?p=135597", "Category": "පුවත්", "Parent URL": null}