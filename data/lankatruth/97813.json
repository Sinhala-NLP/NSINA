{"Source": "Lankatruth", "Timestamp": "October 14, 2020", "Headline": "A/L ලියන සිසුන්ගේ සහ එම ගුරුවරුන්ගේ සෞඛ්‍ය ආරක්ෂාව සලසන්න", "News Content": "මේ වනවිට අ.පො.ස උසස් පෙළ විභාගයට මෙවර පෙනී සිටින සිසුවෙකුටද කොවිඩ් – 19 වෛරසය ආසාදනය වී ඇති හෙයින් එම සිසු සිසුවියන්ගේ සහ ගරුවරුන්ගේ ආරක්ෂාව කෙරෙහි දැඩි අවධානයක් යොමු කරන ලෙස අධ්‍යාපන බලධාරීන්ගෙන් ඉල්ලා සිටිමින් පාසල් සුරැකීමේ ජනතා ව්‍යාපාරය නිවේදනයක් නිකුත් කර තිබේ. පාසල් සුරැකීමේ ජනතා ව්‍යාපාරයේ ලේකම් නාගස්තැන්නේ අරුණ හිමියන්ගේ අත්සනින් නිකුත්කර ඇති එම නිවේදනය සම්පූර්ණයෙන් පහතින් පල වේ. උසස් පෙළ විභාගය ආරම්භ වී දින දෙකයි. විභාගය ලියමින් සිටි සිසුවෙකුට කරෝනා. මෙවර අ.පො.ස උසස් පෙළ විභාගය මධ්‍යස්ථාන 2648ක පැවත්වෙන අතර අපේක්ෂයින් 36,2824 මේ සුදුසුකම් ලබා ඇත. කොරෝනා වෛරස රට තුල උත්සන්න වී ඇති පසුබිමක උසස් පෙළ විභාගය පැවැත්වීමට අධ්‍යාපන බලධාරීන් කටයුතු කළ අතර එහිදී ඔහුන් දිගින් දිගටම පැවසුවේ විභාගය මධ්‍යස්ථාන වළ සියළු ආකාරයෙන්ම සෞඛ්‍ය ආරක්ෂාව තහවුරු කර ඇති බවත්, බියකින් තොරව මධ්‍යස්ථාන වෙත පැමිණෙන ලෙසත් ය. විභාගයේ දෙවනි දිනය වන අද දිනය තුල දිවුලපිටිය ප්‍රදේශයේ විභාග මධ්‍යස්ථායක විභාගයට මුහුණ දෙමින් සිටි සිසුවෙකුට කොරෝනා රෝගය වැළදී තෙබේ. මෙයට අමතරව හලාවත ප්‍රදේශයේ නිරෝධායන වූ සිසුන්ට හා ගුරුවරුන්ට ඔහුන් විභාගයට මුහුණ දුන් මධ්‍යස්ථානය තුල තිබිය යුතු සෞඛ්‍ය පහසුකම් ලබාදීමටද අදාල බළධාරීන් අපෝසත් වී ඇත. තවද එක් විභාග මධ්‍යස්ථායක් සදහාම විභාගය පැවැත්වෙන දින 26 පුරාවටම රැපියල් දහසක (1000) මුදලක් පමණක් ප්‍රතිපාදන වශයෙන් ලබාදී ඇති අතර එය කිසිසේත් ප්‍රමාණවත් නැත. ඉහත කාරණු සැලකීමේදී පෙනී යන කාරණය වන්නේ අදාළ බළධාරීන් විභාග අපේක්ෂකයන් හා රාජකාරී කටයුතුවල නිරත වන ගුරුවරුන්ගේ සෞඛ්‍ය ආරක්ෂාව කෙරෙහි දැක්විය යුතු අවධාණය නොදක්වා ඒ වෙනුවට ඔහුන්ගේ සෞඛ්‍ය ආරක්ෂාව නොසලකා හැර ඇති බවයි. පාසල් සුරැකීමේ ජනතා ව්‍යාපාරය ලෙස අප අදාළ බළධාරීන්ට අවධාණය කර සිටින්නේ තව දුරටත් ඔහුන්ගේ ජීවිත අවධානමට පත් නොකර අවශ්‍ය සෞඛ්‍ය ආරක්ෂාව තහවුරු කරණ ලෙසයි. පාසල් සුරැකීමේ ජනතා ව්‍යාපාරය2020/10/14", "URL": "https://lankatruth.com/si/?p=97813", "Category": "පුවත්", "Parent URL": null}