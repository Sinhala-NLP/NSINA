{"Source": "Lankatruth", "Timestamp": "August 2, 2018", "Headline": "මාර්ගය පිළිසකර කර දෙන ලෙස ඉල්ලා වරකාපොළ ජනතාව විරෝධතාවක", "News Content": "කෑගල්ල දිස්ත්‍රික්කයේ වරකාපොල ප්‍රාදේශීය සභාවේ රාගල්කන්ද සිට මාස්පොත දක්වා සහ රංවල සිට අලව්ව දක්වා පවතින මාර්ගය පිලිසකර දෙන ලෙස රජයට බලකරමින් වාරියගොඩ මන්සන්දියේදී අද(02) ප්‍රදේශයේ ජනතාව විරෝධතාවක නිරත වී තිබේ. ඉතා කාර්යබහුල මාර්ගයක් වන මෙය දැඩි ලෙස අබලන්ව පැවතීමෙන් බොහෝ දෙනෙක් අපහසුතාවයට පත් වන බවත් මේ පිළිබඳ බලධාරීන්ගේ නිසි අවධානය යොමු වී නොමැති බවත් විරෝධතාකරුවෝ පෙන්වා දෙති. මෙම විරෝධතාව සඳහා විශාල ජනතා සහභාගීත්වයක් පැවති අතර වරකාපොල ප්‍රාදේශීය සභාවේ ජනතා විමුක්ති පෙරමුණේ මන්ත්‍රී මනෝජ් රත්නායක මහතා ද සඳහා එක්ව සිටියහ.", "URL": "https://lankatruth.com/si/?p=57053", "Category": "පුවත්", "Parent URL": null}