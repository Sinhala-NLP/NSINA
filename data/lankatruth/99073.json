{"Source": "Lankatruth", "Timestamp": "October 31, 2020", "Headline": "අජිත් රෝහණට දේශබන්දුගෙන්ම ප්‍රහාරයක්", "News Content": "බස්නාහිරෙන් පැන්න අය ඉන්න හෝටලයේම නිරෝධානයට – අජිත් රෝහණ බස්නාහිරෙන් පැන්න අය හෝටල්වල නැහැ – දේශබන්දු ඇඳිරිනීතිය දැමීමට පෙර බස්නාහිර පලාතෙන් පිටවු සියලු දෙනා ඔවුන් මේ වනවිට සිටින හෝටල් සහ නිවාඩු නිකේතනවලදීම දින 14ක නිරෝධායන ක්‍රියාවලියකට ලක් කරන බව නියෝජ්‍ය පොලිස්පති පොලිස් මාධ්‍ය ප්‍රකාශක අජිත් රෝහණ ප්‍රකාශ කරයි. මේ අතර රූපවාහිනි විකාශයකට ප්‍රකාශයක් ලබා දුන් කොළඹ දිසාව බාර නියෝජ්‍ය පොලිස්පති දේශබන්දු තෙන්නකෝන් ප්‍රකාශ කලේ ඇඳිරිනීති කාලසීමවට පෙර බස්නාහිර පලාතෙන් පිටවි ගොස් වෙනත් පලාත්වල හෝටල්වල නතර වීමට තරම් බස්නාහිර පලාතේ බුද්ධිමත් ජනතාව අඳබාල නොවන බවයි. තමන් වෙනත් පලාත්වල පිහිටි හෝටල් සහ නිවාඩු නිකේතනවල සොයාබැලූ බවත් ඒවායේ බස්නාහිර පලාතෙන් පැමිණි පිරිස් හමු නොවූ බවත් පවසන නියෝජ්‍ය පොලිස්පති දේශබන්දු තෙන්නකෝන් වැඩිදුරටත් පවසන්නේ ඇඳිරිනීතිය දැමීමට පෙර දින අධිවේගි මාර්ගය භාවිතා කළ පිරිස වෙනත් දිනයන්ට වඩා සැලකිය යුතු අඩු ප්‍රමාණයක් බවයි.", "URL": "https://lankatruth.com/si/?p=99073", "Category": "පුවත්", "Parent URL": null}