{"Source": "Lankatruth", "Timestamp": "January 1, 2021", "Headline": "ශවේන්ද්‍ර සිල්වා නිරෝධායන නීති කඩයි", "News Content": "කෝවිඞ් මර්දන කාර්ය සාධක බලකායේ ප්‍රධානී ජෙනරාල් සවේන්ද්‍ර සිල්වා නිරෝධායන සෞඛ්‍ය නීති කඩකර ඇති බව අනාවරණය වෙයි. පසුගිය උඳුවප් පොහෝ දින නෙල්ලිගල ජාත්‍යන්තර බෞද්ධ මධ්‍යස්ථානයේ පැවැති උත්සවයකදී මෙම කඩකිරීම කර ඇත. එම පොහොය දින බොහෝ බෞද්ධ සිද්ධස්ථානවල නිරෝධායන නීති රීතිවලට අනුව අවම බැතිමතුන් සහභාගිත්වයකින් ආගමික වතාවත් සිදුකරනු ලැබීය. එහෙත් රටේ වගකිවයුත්තන් සීමාවකින් තොරව ජනතාව ඒකරාශීකර විවිධ උත්සව සංවිධානය කරමින් නිරෝධායන නීති කඩකරමින් සිටී. ඒ අතරට අලුත්න්ම එක්වී සිටින්නේ කෝවිඞ් මර්දන කාර්ය සාධක බලකායේ ප්‍රධානියා වීම විශේෂත්වයකි.", "URL": "https://lankatruth.com/si/?p=106258", "Category": "පුවත්", "Parent URL": null}