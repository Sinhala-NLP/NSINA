{"Source": "Lankatruth", "Timestamp": "May 26, 2023", "Headline": "නිවාඩුවට නිවසට පැමිණ වැඩට ගිය හමුදා සෙබළා අතුරුදහන්", "News Content": "නිවාඩුවට පැමිණ නැවත සේවයට ගිය හමුදා සෙබළෙකු අතුරුදහන් වී ඇතැයි එම සෙබලාගේ පියා විසින් බුත්තල පොලීසියට පැමිණිලිකර ඇත. බුත්තල පොලිස් වසමට අයත් වගුරුවෙල වැවේයාය ප්‍රදේශයේ පදිංචි පාරේගෙදර උමේෂ් දිල්හාර (සෙබළ අංක 587316) යන යුදහමුදා සෙබළා 14 වන සිංහ රෙජිමේන්තුවට අයත් ඔඩ්ඩුසුඩාන් යුදහමුදා කඳවුරට අනුයුක්තව සේවයකරන අයෙකු බවත් ඔහු නිවාඩුවට පැමිණ ඉකුත් 21 වෙනිදා කඳවුරට යන බව පවසා නිවසෙන් පිටවගොස් ඇතත් මෙතෙක් ඔහු එම කඳවුරට ගොස් නැති බවත් පැවසේ. ඔහු සේවයට වාර්තා කර නොමැති බව යුදහමුදා කඳවුර මඟින් දෙමව්පියන්ට දැනුම්දීමෙන් පසු පියා විසින් තම පුතා අතුරුදහන්වී ඇති බවට මෙලෙස පැමිණිලිකර ඇත. බුත්තල පොලීසිය පරීක්ෂණ පවත්වයි.", "URL": "https://lankatruth.com/si/?p=147391", "Category": "පුවත්", "Parent URL": null}