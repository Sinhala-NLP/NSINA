{"Source": "Lankatruth", "Timestamp": "June 2, 2023", "Headline": "සොන්කෝ නිවාස අඩස්සියට! සෙනගාලය ගිනි ගනී !", "News Content": "පසුගිය සිකුරාදා තම ජන්ම භූමිය වූ කසමන්ස් ප්‍රදේශයේ සිට කිලෝමීටර් 500ක් දුර ගෙවාගෙන සෙනගාලයේ අගනුවර වන ඩකා වෙත පැමිණෙමින් තිබු නිදහසේ යාත්‍රාව අවසන් වීමට පෙර පොලීසිය හා හමුදාව විසින් උස්මාන් සොන්කෝ අත්අඩංගුවට ගෙන ඩකා නුවර ඔහුගේ නිවසට ගාල් කර සිර අඩස්සියට පත් කර ඇති බව වාර්තා වේ. මෙම අත්අඩංගුවට ගැනීමට එරෙහිව සෙනගලයේ තරුණයන් ගොඩනැගිලි වලට හා රජයේ මැති ඇමතිවරුන්ගේ නිවෙස්වලට පහර දීමට පටන් ගෙන ඇති අතර ඊයේ (01) දිනයේ සොන්කෝට එරෙහිව පැවැත්වූ නඩු විභාගයන් දෙකක් ආපසු කැඳවූ අවස්ථාවේ ඔහුට වසර දෙකක සිර දඩුවම් එරට අධිකරණය විසින් නියම කර තිබේ. ඔහුට එරෙහිව එල්ලවූ ප්‍රථම චෝදනාව වූ ස්ත්‍රී දුෂණ චෝදනා වලින් සොන්කෝ නිදොස් කොට නිදහස් කරන ඇති අතර චෝදනාව එල්ල කළ කාන්තාව අධිකරණයෙන් පිටවී ගියේ හැඬු කඳුලින් බව විදෙස් පුවත් වාර්තා කර ඇත. මේ සම්බන්ධයෙන් ඔහුගේ නීතිවේදීන් මාධ්‍ය වෙත ප්‍රකාශ කලේ ස්ත්‍රී දුෂණ චෝදනාව පාලක macky sall විසින් සිදුකල කුමන්ත්‍රණයක ප්‍රථිපලයක් බව අධිකරණයේදී ඔප්පු වූ බවයි. macky sall මීට පෙරද මෙවැනිම ආකාරයකින් බොරු චෝදනා එල්ල කර විපක්‍ෂයේ ජනාධිපති අපේක්‍ෂකයින් සිරගෙට දක්කා මැතිවරණ ජයග්‍රහණ කරනු ලැබීම මෙවර පරාජයට කිරීමට අධිකරණයටද සිදුවී ඇති බව ඔවුන් වැඩි දුරටත් පවසයි. නමුත් “තරුණයන්ගේ සිත් විකෘති කිරීමේ චෝදනා” යටතේ වසර 2ක සිර දඩුවමක් නියම කිරීම හේතුවෙන් ලබන වසරේ පැවැත්වෙන ජනාධිපතිවරණයට ඉදිරිපත් වීමට උස්මාන් සොන්කෝ හට හැකියාවක් නොමැත. විශේෂයෙන් එරට අපරාධ නීතිය අනුව සොන්කෝ විත්තිකරු ලෙස අධිකරණයට ඉදිරිපත් නොවීම හේතුවෙන් ඔහුට අභියාචනාධිකරණයට අදාල නඩු තීන්දුවට එරෙහිව පෙත්සමක් ඉදිරිපත් කල නොහැක. ඒ අනුව macky sall ජාතිය අමතා ප්‍රකාශ කලේ ඔහුව දුටු තැන අත්ඩංගුවට ගෙන සිර ගත කරන ලෙස පොලීසියට නියෝග කරනු ලබන බවයි. මෙම නඩු තීන්දුව හා macky sallගේ ප්‍රකාශයත් සමග රට පුරා උද්ඝෝෂණ හා පොලීසිය සමග ගැටුම් උත්සන්න වී ඇති බව වාර්තා වේ. කෙසේවෙතත් තරුණයන්ගේ සිත් විකෘති කිරීමේ චෝදනාව යටතේ මීට පෙර ග්‍රීක යුගයේ එනම් කිස්තු වර්ෂ 399 දී සොක්‍රටීස්ව නඩු අසා මරා දමනු ලැබුවේ ඔහු විසින් රජයේ දේව වන්දනාව ප්‍රතික්‍ෂේප කිරීම හේතුවෙනි.", "URL": "https://lankatruth.com/si/?p=147568", "Category": "පුවත්", "Parent URL": null}