{"Source": "Lankatruth", "Timestamp": "May 17, 2020", "Headline": "ආපදා හේතුවෙන් කෑගල්ලේ 200ක් අවතැන් – දෙදෙනෙකු ජීවිතක්ෂයට", "News Content": "අධික වර්ෂාවත් සමඟ ඇතිවූ ආපදා තත්ත්වය හේතුවෙන් කෑගල්ල දිස්ත්‍රික්කයේ පවුල් 200ක් අවතැන් වී පුද්ගලයින් දෙදෙනෙකු ජීවිතක්ෂයට පත්ව තිබේ. කෑගල්ල සහ ගලිගමුව ප්‍රාදේශීය ලේකම් කොට්ඨාසයන්හී නායයාම් හේතුවෙන් පස් කදු කඩා වැටිම් කිපයක්ද සිදුව ඇත. ඉඹුල්ගස්දෙණිය ෆෙයාර්ෆීල්ඩ් ප්‍රදේශයේ අවුරුදු 48ක පුද්ගලයෙක් කුඩාඔයේ ජල පහරක ගසාගෙන යාමෙන් මරණයට පත්ව ඇති අතර වල්දෙණිය ප්‍රදේශයේ නිවසකට පස් කන්දක් කඩා වැටීමෙන් අවුරුදු 72ක කාන්තාවක් ජීවිතක්ෂයට පත්ව තිබේ. කෑගල්ල හැලමඩ කුඩාඔය පිටාර ගැලිම නිසා පවුල් 30ක් අවතැන්ව සිටිති.", "URL": "https://lankatruth.com/si/?p=93208", "Category": "පුවත්", "Parent URL": null}