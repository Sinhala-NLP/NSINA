{"Source": "Lankatruth", "Timestamp": "December 5, 2020", "Headline": "අපේ වාහන සිය ගණනක් ජපානයේ වාරායවල ගොඩ ගැහිලා", "News Content": "ශ්‍රී ලංකා ආණ්ඩුව විසින් වාහන ආනයන සීමා පැනවීමට පෙර මුදල් ගෙවා ආනයනයට සූදානම්කර තිබූ රථ වාහන 1300ක් ජපානයේ වරායන් හි ගොඩගැසී ඇතැයි ජපන් – ශ්‍රී ලංකා රථ වාහන ආනයනකරුවන්ගේ සංගමය පවසයි. එම සංගමයේ සභාපති නිශාන්ත මිගල්ල අදහස් දක්වමින් වැඩිදුරටත් පවසා සිටියේ වරායේ රඳවාගැනීමේ ගාස්තු ලෙස විශාල මුදලක් ගෙවිමට සිදුවී ඇති නිසා තමන්ට විශාල පාඩුවක් විඳීමට සිදුව ඇති බවයි. “මේ වාහන ලංකාවට එවීමට සියලු ලියකියවිලි සූදානම් කරපු ඒවා. ඒ නිසා ඒවා අපිට වෙන රටකට යවන්න විදිහක් ඇත්තෙත් නැහැ. අපි ආණ්ඩුවෙන් ඉල්ලන්නේ අපිට මේ හිරවෙලා තියෙන වාහන ටික ලංකාවට එවන්න විශේෂ සහනයක් දෙන්න කියලා” නිශාන්ත මීගල්ල වැඩිදුරටත් පවසයි.", "URL": "https://lankatruth.com/si/?p=102475", "Category": "පුවත්", "Parent URL": null}