{"Source": "Lankatruth", "Timestamp": "June 22, 2013", "Headline": "එස්. බී අතින් ව්‍යාජ කුසලාන සහ සහතික දීමක්", "News Content": "සෞන්දර්ය කලා විශ්වවිද්‍යාලයේ උප කුලපති ජයසේන කෝට්ටෙගොඩගේ පුත‍්‍රයා වෙත උසස් අධ්‍යාපන අමාත්‍ය එස්. බී. දිසානායක අතින් ව්‍යාජ කුසලාන හා සහතික පත‍්‍ර ලබාදීමක් සිදුකර ඇත. සෞන්දර්ය කලා විශ්වවිද්‍යාලයේ උප කුලපති ජයසේන කෝට්ටෙගොඩගේ පුත‍්‍රයා වෙත උසස් අධ්‍යාපන අමාත්‍ය එස්. බී. දිසානායක අතින් ව්‍යාජ කුසලාන හා සහතික පත‍්‍ර ලබාදීමක් සිදුකර ඇත. එම සහතික හා කුසලාන පසුගිය පෙබරවාරියේදී ඉන්දියාවේ පටියාලා පන්ජාබ් විශ්වවිද්‍යාලයේ පැවැති 06 වැනි දකුණු ආසියානු විශ්ව විද්‍යාල තරුණ උළෙලේ දී ලංකා කණ්ඩායමේ නායකත්වය සඳහා හිමිවූ බව ප‍්‍රකාශ කර ඇත. එහෙත් එම උළෙලේ ප‍්‍රධාන සංවිධායක වරයා වූ ඉන්දියානු විශ්වවිද්‍යාල සංගමයේ ලේකම් සැම්ප්සන් ඩේවිඩ් මහතා ප‍්‍රකාශ කර ඇත්තේ උළෙලේදී එවැනි ඇගයීමක් හෝ සහතික පත‍්‍ර ප‍්‍රධානයක් සිදුනොකළ බවය. එහිදී සංස්කෘතික කණ්ඩායම් තුළ තරගයක් නොපැවැත්වු බව වැඩිදුරටත් අවධාරණය කර තිබේ.  දකුණු ආසියානු විශ්වවිද්‍යාල තරුණ උළෙල නියෝජනය කළ සෞන්දර්ය කලා විශ්වවිද්‍යාලයේ සංස්කෘතික කණ්ඩායම එම උළෙලේ දක්ෂතම කණ්ඩායම වෙමින් ප‍්‍රථම ස්ථානය දිනාගෙන තිබේ. ව්‍යාජ ලෙස සැකසූ සහතික පත‍්‍ර ලැබූ උපකුලපතිවරයාගේ පුත් ජනක කෝට්ටගොඩ මහතාද සෞන්දර්ය කලා විශ්ව විද්‍යාලයේම ආධුනික කථිකාචාර්යවරයෙකි.", "URL": "https://lankatruth.com/si/?p=7559", "Category": "පුවත්", "Parent URL": null}