{"Source": "Lankatruth", "Timestamp": "January 2, 2020", "Headline": "අටවැනි පාර්ලිමේන්තුවේ සිව්වැනි සැසිවාරය හෙටින් ඇරඹේ", "News Content": "පසුගිය දෙසැම්බර් මස 2 වැනිදා මධ්‍යම රාත්‍රියේ, ජනාධිපති ගෝඨාභය රාජපක්ෂ මහතා විසින් පාර්ලිමේන්තු සැසිවාරය අවසන් කිරීමෙන් පසුව හෙට(03) දිනයේ 8 වැනි පාර්ලිමේන්තුවේ සිව්වන සැසිවාරය ආර්ම්භවීමට නියමිතව ඇත. එය උත්සවාකාරයෙන් සිදුකිරීමට රජය සැළසුම්කර ඇති අතර 600 කට අධික ආරාධිත පිරිසක් ඒ සඳහා එක්වීමට නියමිත බව පාර්ලිමේන්තුවේ සන්නිවේදන දෙපාර්තමේන්තුව නිවේදනය කරයි. හිටපු ජනාධිපතිවරුන්, හිටපු අගමැතිවරුන්, අගවිනිසුරුවරයා, උපරිමාධිකරණ විනිසුරුවරුන්, නීතිපතිවරයා, විදේශ රාජ්‍ය තාන්ත්‍රිකයන් ඇතුළු පිරිසක් මේ සඳහා ආරාධනා ලැබ සිටිති. මේ අතර පාර්ලිමේන්තුවේ නව සභානායකවරයා ලෙස අමාත්‍ය දිනේෂ් ගුණවර්ධන මහතා සහ ආණ්ඩු පක්ෂයේ ප්‍රධාන සංවිධායක ලෙස ජොන්ස්ටන් ප්‍රනාන්දු මහතා නම්කර ඇතැයි ද වාර්තාවේ.", "URL": "https://lankatruth.com/si/?p=88215", "Category": "පුවත්", "Parent URL": null}