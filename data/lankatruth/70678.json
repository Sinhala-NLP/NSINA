{"Source": "Lankatruth", "Timestamp": "March 19, 2019", "Headline": "ආණ්ඩුවේ දූෂණ වංචා සෙවීමට පත්කළ කොමිසමට පැමිණිලි භාර ගැනීම අවසන්", "News Content": "2015 – 2018 කාලය තුළ රාජ්‍ය ආයතනවල සිදුව ඇතැයි පැවසෙන දූෂණ සහ වංචා සෙවීමට පත්කළ ජනාධිපති කොමිසමට පැමිණිලි භාර ගැනීම අදින් අවසන් කෙරිණි. කොමිසම වෙත පැමිණිලි 1142ක් ලැබී ඇති අතර ඒවා අතර මහා පරිමාණ මූළ්‍ය වංචා සහ දූෂණ සිද්ධි රැසක් ඇතුළත් බව ආරංචි මාර්ග සඳහන් කරයි. සෞඛ්‍ය අමාත්‍යාංශය හා එම අමාත්‍යාංශය යටතේ පවතින ආයතන රජයේ මුද්‍රණාලය ,ලංකා විදුලිබල මණ්ඩලය,ඛණිජ තෙල් නීතිගත සංස්ථාව, විදේශ සේවා නියුක්ති කාර්යංශය ඇතුළු රජයේ ආයතන කිහිපයක්ම සම්බන්ධයෙන් මහා පරිමාණ දූෂණ චෝදනා සහිත පැමිණිලි ලැබී ඇත. එසේම ලක්ෂ්මන් කිරිඇල්ල ඇතුළු ආණ්ඩුවේ ප්‍රභල මැති ඇමතිවරුන්ට ද එරෙහිව කොමිසමට පැමිණිලි ගොනුවූ අතර ඒවායින් කිහිපයක් මේ වනවිටත් විමර්ශන කටයුතු සඳහා යොමුකර ඇත.", "URL": "https://lankatruth.com/si/?p=70678", "Category": "පුවත්", "Parent URL": null}