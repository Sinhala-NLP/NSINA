{"Source": "Lankatruth", "Timestamp": "May 11, 2023", "Headline": "නියෝජ්‍ය නගරාධිපතිගේ මැර ප්‍රහාරයට ලක් වූ පියාත් නිකේෂලත් අත්අඩංගුවට", "News Content": "කඩුවෙල මහනගර සභාවේ හිටපු නියෝජ්‍ය නගරාධිපති චන්දික අබේරත්න ඇතුළු මැර පිරිසකගේ පහර කෑමකට ලක්ව කොළඹ ජාතික රෝහලේ ප්‍රතිකාර ලබමින් සිටින සමාජ මාධ්‍ය ක්‍රියාකාරී පියත් නිකේෂල පොලිසිය විසින් අත්අඩංගුවට ගෙන තිබේ. ඒ කඩුවෙල මහනගර සභාවේ හිටපු නියෝජ්‍ය නගරාධිපති චන්දික අබේරත්න විසින් කරන ලද පැමිණිල්ලකට අනුවය. සමාජ මාධ්‍ය ක්‍රියාකාරී පියත් නිකේෂල තම නිවසට පැමිණෙමින් සිටියදී බත්තරමුල්ල, කොස්වත්ත සමගි මාවත ප්‍රදේශයේදී ඊයේ (10) පස්වරුවේ පහර කෑමට ලක් වී තිබූ අතර වාහන දෙකකින් පැමිණි කඩුවෙල හිටපු නියෝජ්‍ය නගරාධිපති චන්දික අබේරත්න සමග පැමිණි මැර පිරිසක් මන්නයක් ඇතුළු තියුණු ආයුධ භාවිතා කරමින් තමන්ට පහරදුන් බව ඔහු පොලිසියට පවසා තිබිණි. කඩුවෙල මහනගර සභාවේ හිටපු නියෝජ්‍ය නගරාධිපති චන්දික අබේරත්නද අත්අඩංගුවට ගත් බවට ඊයේ (10) රාත්‍රී වනවිට වාර්තා වී තිබිණි. ආශ්‍රිත පුවත් – කඩුවෙල හිටපු උප නගරාධිපති අත්අඩංගුවට", "URL": "https://lankatruth.com/si/?p=146947", "Category": "පුවත්", "Parent URL": null}