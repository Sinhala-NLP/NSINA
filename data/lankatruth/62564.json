{"Source": "Lankatruth", "Timestamp": "November 3, 2018", "Headline": "නව ආණ්ඩුවෙන් පාර්ලිමේන්තුවට අතුරු සම්මත ගිණුමක්", "News Content": "පාර්ලිමේන්තුව නැවත කැඳවන දිනයේ නව රජයේ පළමු කාර්ය ලෙස නව අතුරු සම්මත ගිණුමක් පාර්ලිමේන්තුවට ඉදිරිපත් කිරීමට නියමිත බව වාර්තා වේ. මුදල් හා ආර්ථික කටයුතු අමාත්‍යවරයා ලෙස අග්‍රාමාත්‍ය මහින්ද රාජපක්ෂ මහතා විසින් මෙය පාර්ලිමේන්තුවට ඉදිරිපත් කරන බවද මේ වනවිට අතුරු අයවැය සකස් කිරීම මුදල් අමාත්‍යාංශය විසින් සිදුකරන බවද වාර්තා වේ. අතුරු සම්මත ගිණුම පාර්ලිමේන්තුවට ඉදිරිපත් කිරීමෙන් පසු ඊට අදාල විවාදය හා ඡන්ද විමසීම පසුවට කල් තැබීමට නියමිතව ඇත.", "URL": "https://lankatruth.com/si/?p=62564", "Category": "පුවත්", "Parent URL": null}