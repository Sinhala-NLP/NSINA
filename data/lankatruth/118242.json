{"Source": "Lankatruth", "Timestamp": "June 21, 2021", "Headline": "සහල් ආනයනයට ටෙන්ඩර් කැඳවයි…", "News Content": "සහල් මෙට්‍රික් ටොන් ලක්ෂයක් ආනයනය සඳහා ලැබී ඇති කැබිනට් අනුමැතිය අනුව දේශීය සහල් ආනයනකරුවන්ගෙන් ටෙන්ඩර් කැඳවීමට ආහාර කොමසාරිස් දෙපාර්තමේන්තුව කටයුතු කරමින් සිටී. එම දෙපාර්තමේන්තුව නිවේදනයක් නිකුත් කරමින් සඳහන් කරන්නේ දේශීය සහල් ආනයනකරුවන්ගෙන් ටෙන්ඩර් කැඳවීමට කටයුතු කරමින් සිටින බවය. මේ අනුව පොන්නි සම්බා සහල් මෙට්ට්‍රික් ටොන් ලක්ෂයක් ආනයනය කිරීමට අපේක්ෂා කරන බවත් ආරක්ෂිත සහල් තොගයක් ලෙස මෙම තොගය ලබා ගැනීමට අපේක්ෂා කරන බවත් ආහාර කොමසාරිස් දෙපාර්තමේන්තුව නිකුත් කළ එම නිවේදනයේ සඳහන්ය. මෙරට සහල් ආනයනයේ ප්‍රමුඛවම සිටින්නේද මෙරට මහාපරිමාන වී මෝල් හිමියන් කිහිපදෙනෙකි.", "URL": "https://lankatruth.com/si/?p=118242", "Category": "ආර්ථික පුවත්", "Parent URL": null}