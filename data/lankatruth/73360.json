{"Source": "Lankatruth", "Timestamp": "May 5, 2019", "Headline": "පාසල් ළමුන් ප්‍රවාහන රථ ගාල් කිරීමට විශේෂ සැලසුමක්", "News Content": "නව ආරක්ෂක වැඩපිළිවෙල අනුව පාසල් කාලය තුළ කොළඹ නගරයේ පාසල් ළමුන් ප්‍රවාහනය කරන රථ සහ පාසල් කාර්යය මණ්ඩලයේ රථ ගාල් කිරීම සඳහා විශේෂ ස්ථාන නම් කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරයි. ඒ සඳහා මරදාන වයිඩ් පිටිය, ඩී.ආර් විජේවර්ධන මාවත, මැල්වත්ත ක්‍රීඩාංගණය, කුමාර දොරටුව, සංඝරාජ මාවත, සතොස රථ ගාල, හයිඩ්පාක් පිටිය, සොන්ඩර්ස් ක්‍රීඩාංගණය, ඩිස් වයිට් ක්‍රීඩාංගණය, දෙමටගොඩ පොලීසිය ඉදිරිපිට ඉඩම, මැටිපාක් රථගාල, ලලිත් ඇතුළත් මුදලි ක්‍රීඩාංගණය, ශාලිකා ක්‍රීඩාංගනය, කැම්බල් පිටිය යන ස්ථානවල රථ වාහන නවතා තැබිය හැකි බවද ඒ මහතා සඳහන් කරයි. මීට අමතරව එෆ්.ආර් සේනානායක මාවත, ආනන්දු කුමාරස්වාමි මාවත, ධර්මපාල මාවත, මේට්ලන්ඩ් පෙදෙස, පදනම් ආයතනය, නන්දදාස කෝදාගොඩ මාවත, මාකස් ප්‍රනාන්දු මාවත, ලයනල් වෙන්ඩ්ට්, ග්‍රෙගරිපාර, මළලසේකර මාවත, තුරග තරග පිටිය, මුහුදු මාවත, බී.ආර්.සී පිටිය, කුරේ ක්‍රීඩාංගණය, හෙන්රි පේද්‍රික් ක්‍රීඩාංගණය, යන ස්ථානවලද පාසල් රථවාහන නැවැත්වීමට අවසර ලබා දී ඇති බව පොලිස් මාධ්‍ය ප්‍රකාශකවරයා පෙන්වා දෙයි. ඒ ඒ පාසල්වලට අදාළ ස්ථාන පහතින් සඳහන් වේ.", "URL": "https://lankatruth.com/si/?p=73360", "Category": "පුවත්", "Parent URL": null}