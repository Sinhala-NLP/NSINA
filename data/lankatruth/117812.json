{"Source": "Lankatruth", "Timestamp": "June 7, 2021", "Headline": "එතෙර අපි, හොංකොංවලට කොන්සල්වරයෙක් ඉල්ලයි…", "News Content": "පුරප්පාඩුව පවතින හොංකොං හි කොන්සල් ජනරාල් තනතුරු ඉක්මනින් පුවරවන ලෙස එතෙර අපි සංවිධානය විදේශ ඇමති දිනේෂ් ගුණවර්ධනගෙන් පසුගිය 13 වනදා ලිඛිතව ඉල්ලා තිබේ. ශ්‍රී ලාංකික ශ්‍රමිකයන් 3000කට අධික පිරිසක් එහි රැකියාවල නියුක්තව සිටින බැවින් ඔවුන් මුහුණදෙන ගැටලු සහ දුෂ්කරතාවන් විසඳාගැනීමේ මාර්ග කොන්සල් තනතුර පුරප්පාඩු වී පැවතීම නිසා ඇහිරී පවතින බව විදේශ ඇමතිවරයා වෙත යොමුකර ඇති එම ලිපියේ දක්වා ඇත. එතෙර අපි සංවිධානයේ සභාපති සුනිල් හඳුන්නෙත්තිගේ අත්සනින් යොමුකර ඇති එම ලිපියෙන් වැඩිදුරටත් අවධාරණය කර ඇත්තේ හොංකොං හිසි සේවය කරන ශ්‍රී ලාංකිකයන්ගේ ගැටළු සම්බන්ධයෙන් සමීපව අදහස් හුවමාරු කරගත හැකි අයෙකු එම තනතුරට පත්කරන ලෙසය.", "URL": "https://lankatruth.com/si/?p=117812", "Category": "පුවත්", "Parent URL": null}