{"Source": "Lankatruth", "Timestamp": "May 4, 2022", "Headline": "පාර්ලිමේන්තුව නිහඬ කිරීමේ කුමන්ත්‍රණයක්", "News Content": "අද (04) සිට ඉදිරි දවස් තුනක් සඳහා පාර්ලිමේන්තුව පැවැත්වීමට නියමිත වුවත් එය එකම ගාලගෝට්ටියක් කර සභාවාරය අවසන් කිරීමේ කුමන්ත්‍රණකාරී තත්වයක් තිබෙන බවට ආණ්ඩුවේ අභ්‍යන්තර තොරතුරුවලින් හෙළිවේ.  ඊයේ ජනාධිපතිවරයා හමු වූ ආණඩුවේ රාජපක්ෂවරුන් නොවන මුල් පෙලේ කිහිප දෙනෙකු මෙම කුමන්ත්‍රණය දියත් කිරීමට සියලු කටයුතු සීදානම් කර තිබේ. දූෂණ විරෝධි හඬ මාධ්‍ය හමුවක් පවත්වමින් ඊයේ හෙළිකරන ලද මූල්‍ය අපරාධ පදනම් කර ගෙන මෙම ගාලගෝට්ටිය ඇති කිරීමට නියමිතය. මේ අනුව ඉදිරි දෙදින තුළ න්‍යාය පත්‍රයේ කටයුතු කිසිවක් කර ගෙන යාමට ඉඩ නොදීමූල්‍ය අපරාධ හෙළි කිරීම පදනම් කර ගෙන පාර්මේන්තු වරප්‍රසාදවලට මුවා වී ජාතික ජන බලවේගය සහ ජනතා විමුක්ති පෙරමුණට එරෙහිව දිගින් දිගටම මඩ අවලාද එල්ල කිරීමට සැලසුම් කර තිබේ.  ශෙහාන් සේමසිංහ, තිස්ස කුට්ටිආරච්චි මූලිකත්වයෙන් නවක රාජ්‍ය ඇමතිවරුන් රැසක් මේ සඳහා යොදවා ගෙන ඇතැයි වාර්තා වේ.", "URL": "https://lankatruth.com/si/?p=133435", "Category": "පුවත්", "Parent URL": null}