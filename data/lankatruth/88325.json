{"Source": "Lankatruth", "Timestamp": "January 5, 2020", "Headline": "හම්බන්තොට කර්මාන්ත නගරයක් කිරීමේ සැලසුම ගෝඨාභය ඉදිරියට ගෙනයාම ගැන අපිට සතුටුයි… මලික් සමරවික්‍රම", "News Content": "ජනාධිපති ගෝඨාභය රාජපක්ෂ මහතා ඉදිරිපත් කළ ප්‍රතිපත්ති ප්‍රකාශය අනුව ඒ මහතා ඉදිරියට ගෙනයනු ඇත්තේත් එක්සත් ජාතික පක්ෂයේම වෙළඳ සහ ආයෝජන ප්‍රතිපත්තිම බවත් හම්බන්තොට කර්මාන්ත නගරයක් කිරීමේ එාජාප සැලසුම ගෝඨා ඉදිරියට ගෙනයන බව ප්‍රකාශ කළ බවත් ඒ ගැන තමන් සතුටට පත්වන බවත් එක්සත් ජාතික පක්ෂ පාර්ලිමේන්තු මන්ත්‍රී මලික් සමරවික්‍රම මහතා පවසයි. කෙසේවෙතත් මෙම ප්‍රතිපත්ති ක්‍රියාවට නැංවීමට යාමේදී තමන්ට බැණවැදුණේද වත්මන් ජනාධිපතිවරයා නියෝජනය කරන වත්මන් ආණ්ඩුවේම පිරිස් බවත් ඒ මහතා සිහිපත් කරයි. ජනාධිපතිවරයා පාර්මේන්තුව කැඳවා සිය ප්‍රතිපත්ති ප්‍රකාශය පාර්ලිමේන්තුවට ඉදිරිපත් කිරීමෙන් පසු මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කර ඇති අතර එහිදී වැඩිදුරටත් මේ සම්බන්ධයෙන් අදහස් දක්වන මලික් සමරවික්‍රම මන්ත්‍රීවරයා… “වෙළද ප්‍රතිපත්ති, ආයෝජන ප්‍රතිපත්ති ජනාධිපතිතුමා ඉදිරියට ගෙනියනවා කියන ඒවාත් අපේම ප්‍රතිපත්ති. ඒවාගේම හම්බන්තොට කර්මාන්ත නගරයක් කරනවා කියලා කිව්වා. අපි ඒවා කරන්න ගියාම ඒගොල්ලො හුඟක් කෑගැහුවා. දැන් එතුමාත් ඒ ප්‍රතිපත්තිමයි ඉදිරියට ගෙනියන්නේ. ඉතිං අපි ඒගැන බොහොම සන්තෝස වෙනවා”", "URL": "https://lankatruth.com/si/?p=88325", "Category": "පුවත්", "Parent URL": null}