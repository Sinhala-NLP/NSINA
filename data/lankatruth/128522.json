{"Source": "Lankatruth", "Timestamp": "February 7, 2022", "Headline": "නිදහස් උළෙලේ ඉන්ධන වියදම කෝටි 100 පනී", "News Content": "පසුගියදා පැවති 74 වෙනි නිදහස් දින උළෙල වෙනුවෙන් ත්‍රිවිධ හමුදාව ඇතුළ රාජ්‍ය ආයතන භාවිතා කළ වාහන සහ ගුවන් යානා වෙනුවෙන් රුපියල් කෝටි 100කට අධික ඉන්ධන වියදමක් දරා ඇති බව වාර්තා වේ.  විශේෂයෙන්ම හමුදා උත්කර්ශයක් ලෙස මෙයට අදාළ සන්නාහ සන්නද්ධ රට හෙළිකොප්ටර් සහ ගුවන් යානා භාවිතා කර තිබිණි. එම අවස්ථා පෙරහුරුවලදී සහ මූලික උළෙලේදී මෙම වියදම දරා ඇති බව ඛනිජ තෙල් සංස්ථාවේ තොරතුරුවලින් අනාවරණය වේ.  මීට අමතරව ආහාර සැපයීම්, ජල බෝතල්, සිසිල් බීම, කිරි පැකට් ඇතුළු වෙනත් පාන වර්ග සඳහා ද විශාල වියදමක් දරා ඇත. පවතින ආර්ථික අර්බුධය හමුවේ රජයේ විදහම් දැඩි ලෙස සීමාකර තිබියදී නිදහස් දින උළෙල වෙනුවෙන් මේ ලෙස වියදම් දරා තිබේ. ඒ වෙනුවෙන් වැය කළ මුළු මුදල කොපමණ දැයි හෙළි කර ගත නොහැකි තත්වයක් පවතී.", "URL": "https://lankatruth.com/si/?p=128522", "Category": "පුවත්", "Parent URL": null}