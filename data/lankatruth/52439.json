{"Source": "Lankatruth", "Timestamp": "May 18, 2018", "Headline": "ශ්‍රිලනිපය යහපාලන ආණ්ඩුවෙන් ඉවත්වන ලකුණු", "News Content": "යහපාලන ආණ්ඩුව නියෝජනය කරන ශ්‍රී ලංකා නිදහස් පක්ෂ මන්ත්‍රීවරුන්ගෙන් බහුතරයක් ඉදිරි සතියේ දී ආණ්ඩුවෙන් ඉවත් වී විපක්ෂයේ අසුන් ගැනීමට නියමිත බව වාර්තා වේ. එහෙත් අමාත්‍ය දුමින්ද දිසානායක , මහින්ද අමරවීර සහ විජිත් විජයමුණි සොයිසා මේ තීරණයට තදින් විරුද්ධ වී ඇති අතර , ඔවුන් එක්සත් ජාතික පක්ෂයට එකතු වන බවට අනතුරු අඟවා තිබේ. කෙසේවුවද ඇතිවී තිබෙන තත්වය අනුව ශ්‍රී ලංකා නිදහස් පක්ෂයේ මහ ලේකම් ධූරයෙන් දුමින්ද දිසානායක මහතාත්, එක්සත් ජනතා නිදහස් සන්ධාන මහ ලේකම් ධූරයෙන් මහින්ද අමරවීර මහතාත් ඉවත්වීමේ සූදානමක් පවතින බවද වාර්තා වේ.පක්ෂය ප්‍රතිසංවිධානය කළ යුත්තේ ආණ්ඩුවෙන් ඉවත් වීමෙන් පසුව බව සුසිල් ප්‍රේමජයන්ත ඇතුලු විපක්ෂයට එක්වූ කණ්ඩායමේ මතය වී ඇති හෙයින්, ජනාධිපතිවරයාගේ අදහසද මේ වන විට ආණ්ඩුවෙන් ඉවත්වීම දක්වා වෙනස් වී ඇතැයිද තවදුරටත් වාර්තා වේ.", "URL": "https://lankatruth.com/si/?p=52439", "Category": "පුවත්", "Parent URL": null}