{"Source": "Lankatruth", "Timestamp": "April 7, 2021", "Headline": "තවත් රක්ෂිතයක් ආක්‍රමණය කරයි…", "News Content": "දිඹුලාගල, ඇල්ලේවැව රක්ෂිතයේ කුඹුක් ගස් ඇතුළු වටිනා දැව ශාක විනාශකර දමා අක්කර 120ක් පමණ වූ භූමි ප්‍රමාණයක් මේ වන විට කිසියම් පිරිසක් විසින් ආක්‍රමණය කර ඇති බව මාධ්‍ය මගින් හෙළිකර තිබේ. මේ පිළිබඳව අද ලංකාදීප පුවත්පත කරුණු අනාවරණය කර ඇත. මෙම රක්ෂිතය විනාශ කිරීම නිසා ඇල්ලේවැව පාරම්පරික ගොවි ජනතාවගේ කුඹුරු ඇතුළු වගා බිම් විනාශවීමේ තත්ත්වයක් නිර්මාණය වී ඇත. වැව් රක්ෂිතයේ අක්කර 120ක පමණ භූමි ප්‍රදේශයක් දේශපාලනය බලය සහිත පුද්ගලයන් අටදෙනෙකු විසින් අල්ලාගෙන ඇති බව එමගින් හෙළිකර තිබේ. මෙම රක්ෂිතය විනාශ කිරීම නිසා ප්‍රදේශයේ පාරම්පරික ගොවි සහ ධීවර පවුල් 630ක පමණ 2500කට ආසන්න පිරිසකගේ ආදායම් මාර්ග ඇහිරී ජන ජීවිතය බිඳ වැටෙන තත්ත්වයක් නිර්මාණය වී තිබේ.", "URL": "https://lankatruth.com/si/?p=114504", "Category": "පරිසර", "Parent URL": null}