{"Source": "Lankatruth", "Timestamp": "September 17, 2023", "Headline": "කෝටි දහස් ගණනක කොල්ලයකට සැරසෙන ඇමති", "News Content": "සමූපකාර තොග වෙළඳ සංස්ථාවට (සතොස) අයත් රට පුරා පිහිටා තිබෙන ඉඩම් සහ ගොඩනැගිලි වෙළඳ ඇමති නලීන් ප්‍රනාන්දුගේ හිතවතුන්ට සහ ඥාතීන්ට ලබා දීමේ සූදානමක් පවතින බවට තොරතුරු අනාවරණය වේ. මෙම මස අවසානයේ සතොස වසා දැමීමෙන් පසුව එම දේපොළ කුණු කොල්ලයට ඔහුගේ සහචරයින්ට ලබා දීම සඳහා මේ වනවිටත් සැලසුම් සකස් කර තිබේ. නිශ්චල දේපළවලට අමතරව හොඳ තත්වයේ පවතින සතොස ලොරි 79ක්ද මෙසේ පවරා දීමට සැලසුම් කර ඇත. ගෝටාබය රාජපක්ෂ විසින් නලීන් ප්‍රනාන්දු වෙළඳ ඇමති තනතුරට පත් කළ අතර රනිල් වික්‍රමසිංහ යටතේද ඔහු දිගටම එම ඇමති ධුරයේ රඳවා ගෙන සිටී. නලීන් ප්‍රනාන්දු සතොස සභාපති ලෙස මහින්ද රාජපක්ෂ ආණ්ඩු සමයේ කටයුතු කළ අතර ක්‍රීඩා අමාත්‍යාංශයේ ඉල්ලීමක් පවා නොමැතිව රුපියල් මිලියන 38ක කැරම් බෝඩ් ගෙන ඒමේ මූල්‍ය අපරාධයක්ද ඊටත් වඩා බරපතළ මූල්‍ය අපරාධයක යෙදෙමින් කැබිනට් අනුමැතිය පවා නොමැතිව සහල් මෙට්‍රික් ටොන් 50ක් ආනයනය කිරීමට රුපියල් කෝටි 600කට වැඩි මුදලක් වැය කිරීමේ චෝදනාද එල්ල වී තිබේ.", "URL": "https://lankatruth.com/si/?p=151581", "Category": "පුවත්", "Parent URL": null}