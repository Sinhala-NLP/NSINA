{"Source": "Lankatruth", "Timestamp": "November 6, 2019", "Headline": "ආණ්ඩුකාරවරු තිදෙනෙක් පොහොට්ටුවේ බලයලත් නියෝජිතයන් කරලා", "News Content": "රටේ පළාත් තුනක් නියෝජනය කරන ආණ්ඩුකාරවරු තිදෙනෙක් පොහොට්ටුවේ ජනාධිපති අපේක්ෂකයාගේ බලයලත් නියෝජිතයන් බවට පත් කර ඇතැයි වාර්තා වේ. මෙලෙස ගෝඨාභය රාජපක්ෂ මහතාගේ බලයලත් නියෝජිතයන් ලෙස පත් ඇති බව පැවසෙන්නේ උතුරුමැද පළාත් ආණ්ඩුකාර සරත් ඒකනායක මහතා, වයඹ පළාත් ආණ්ඩුකාර පේෂල ජයරත්න මහතා සහ බස්නාහිර පළාත් ආණ්ඩුකාර මොහොමඩ් මුසම්මිල් මහතාය. ආණ්ඩුකාරවරුන් යනු ස්වාධීන රාජ්‍ය නිලධාරීන් වන අතර ඔවුන් ජනාධිපතිවරයාගේ පළාත් නියෝජතියින්ද වේ. ඒ අනුව ස්වාධීනව පැවතිය යුතු තනතුරක් මෙලස පක්ෂක්ග්‍රාහී ලෙස එක්තරා පක්ෂයක ජනාධිපතිවරණ අපේක්ෂකයෙකු වෙනුවෙන් අවභාවිතාවේ යෙදවීම නීතිවිරෝධී වන්නේය.", "URL": "https://lankatruth.com/si/?p=84875", "Category": "පුවත්", "Parent URL": null}