{"Source": "Lankatruth", "Timestamp": "March 31, 2021", "Headline": "වෛද්‍යවරුන්ටත් රස්සා නෑ…", "News Content": "පසුගිය 2019 වසරේ දී සීමාවාසික පුහුණුව අවසන් කළ වෛද්‍ය උපාධිධාරීන් 3000කට පමණ මෙතෙක් රැකියා ලබාදී නැති බව වෛද්‍ය පීඨ ශිෂ්‍ය දෙමාපිය සංගමය පෙන්වා දී තිබේ. රට තුළ වෛද්‍යවරුන් 4000කගේ පමණ හිඟයක් තිබියදී වසර දෙකකට වැඩි කාලයක් පත්වීම් ලබා නොදී සිටින බව එම සංගමය අවධාරණය කරයි. සීමාවාසික පුහුණුව අවසන් කරන වෛද්‍යවරුන් හට ස්ථිර පත්වීම් ලබාදීමේ නිසි වැඩපිළිවෙළක් නොමැති තත්වයක් තුළ රටේ වෛද්‍යවරුන් හිඟයක් පවතිද්දී මෙම පිරිස රැකියා ව්‍යුක්තියෙන් පෙළෙන බව හෙළිකර තිබේ.", "URL": "https://lankatruth.com/si/?p=114041", "Category": "පුවත්", "Parent URL": null}