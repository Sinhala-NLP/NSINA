{"Source": "Lankatruth", "Timestamp": "February 23, 2021", "Headline": "රෝහිතගේ මාමණ්ඩිට වැඩි කළ රු.ලක්ෂ 5 ගැන ඇසූ වාස්ට ක්‍රිකට් සභාපතිගෙන් කුණු බැණුම්", "News Content": "හිටපු වේගපන්දු පුහුණුකරු හදිසියේ ඉවත්වීමෙන් පසු එම තනතුරුට පත් කළ චමින්ද වාස් තමන්ට ලැබිය යුතු වැටුප සම්බන්ධයෙන් සාකච්ඡා කිරීමට ශ්‍රී ලංකා ක්‍රිකට් ආයතනයේ ප්‍රධානියා හමු වූ අවස්ථාවේ එළඹෙන කොදෙව් සංචාරයේදි තමන්ට අමතර දීමනාවක් වත් ගෙවිය නොහැකි බව පැවසී යැයි චමින්ද වාස් පවසයි. නමුත් මීට පෙර මෙවැනිම තත්වයක් ඇතිවූ විට කන්ඩායමේ පුහුණුකරු ලෙස පත්කල ජෙරම් ජයරත්නට සංචාරය අතරතුර අමතර රුපියල් ලක්ෂ 5ක දීමනාවක් ලබා දුන් බවත් එම දිමනාව තවමත් ජෙරම් ජයරත්නට ලබාදෙන බවත් මතක් කළ විට ශ්‍රී ලංකා ක්‍රිකට් ආයතනයේ සභාපති ෂම්මි සිල්වාගෙන් තමන්ට කුණු බැණුම් අසන්නට සිදුවූ බවත් චමින්ද වාස් පවසයි. ජෙරම් ජයරත්න යනු රෝහිත රාජපක්ෂගේ ප්‍රිය බිරිඳ වන ටට්යානාගේ ආදරණීය පියාණන් වේ.", "URL": "https://lankatruth.com/si/?p=111259", "Category": "ක්‍රීඩා පුවත්", "Parent URL": null}