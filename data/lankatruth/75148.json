{"Source": "Lankatruth", "Timestamp": "June 5, 2019", "Headline": "හිටපු ආරක්ෂක ලේකම් සහ පොලිස්පති හෙට පාර්ලිමේන්තු විශේෂ කාරක සභාවට", "News Content": "පාස්කු දින ප්‍රහාරය සම්බන්ධ විමර්ශනයට පත්කළ විශේෂ පාර්ලිමේන්තු තේරීම් කාරක සභාව හමුවේ පෙනීසිටින ලෙස හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පති පූජිත් ජයසුන්දර යන මහත්වරුන්ට දැනුම් දී තිබේ. විශේෂ පාර්ලිමේන්තු තේරීම් කාරක සභාව හෙට(06) දිනයේ තෙවැනි දිනටත් රැස් වීමට නියමිතව ඇත. පාස්කු ඉරුදින ප්‍රහාර සමඟ එල්ලවූ චෝදනා හේතුවෙන් හිටපු ආරක්ෂක ලේකම් හේමසිරි ප්‍රනාන්දු මහතා එම තනතුරින් ඉල්ලා අස්වූ අතර හිටපු පොලිස්පති පූජිත ජයසුන්දර මහතා ජනාධිපතිවරයා විසින් අනිවාර්ය නිවාඩු යවනු ලැබීය.", "URL": "https://lankatruth.com/si/?p=75148", "Category": "පුවත්", "Parent URL": null}