{"Source": "Lankatruth", "Timestamp": "October 17, 2021", "Headline": "ඇල්ලේ ගුණවංශ හිමි ජනාධිපතිගෙන් විශේෂ ඉල්ලීමක් කරයි", "News Content": "පසුගිය සතියේ ජනාධිපති සහ පූජ්‍ය ඇල්ලේ ගුණවංශ හිමියන් අතර පැය තුනකට ආසන්න කාලයක් රහසිගත සාකච්ඡාවක් පැවැත්වූ බවත් අලුත් ආණ්ඩුක්‍රම ව්‍යවස්ථාවක් කඩිනමින් ඉදිරිපත් කරන ලෙස එහිදී ගුණවංශ හිමියන් ඉල්ලා ඇති බවත් හෙළිකර තිබේ. මේ බව හෙළිකර තිබෙන්නේ අද (17) දින පළවූආණ්ඩුවේ සිළුමිණ පුවත්පත මඟිනි. එය පුවත්පතේ පළකර තිබෙන්නේ “රටට ගැලපෙන නව ආණ්ඩුක්‍රම ව්‍යවස්ථාවක් පාර්ලිමේන්තුවට කඩිනමින් ඉදිරිපත් කිරීමේ අවශ්‍යතාව පූජ්‍ය ඇල්ලේ ගුණවංශ හිමියන් විසින් මෙහිදී පෙන්වා දෙන ලදි. ජනාධිපතිවරයා ප්‍රකාශ කර ඇත්තේ එය ලබන වසරේදීපාර්ලිමේන්තුවට ඉදිරිපත් කරන බවයි.” යනුවෙනි. මීට අමතරව රටේ පවතින ආර්ථික, දේශපාලන කරුණු සහ කෝවිඩ් තත්වයත් එන්නත්කරණය ඇතුළු කරුණු සාකච්ඡා කළබවද එම පුවත්පත හෙළිකර තිබේ. ජනාධිපති සහ පූජ්‍ය ඇල්ලේ ගුණවංශ හිමියන් පමණක් මෙම සාකච්ඡාව සිදුකළ බව වැඩිදුරටත් සඳහන්ය.", "URL": "https://lankatruth.com/si/?p=124718", "Category": "පුවත්", "Parent URL": null}