{"Source": "Lankatruth", "Timestamp": "November 16, 2017", "Headline": "පෙත්සමට එරෙහිව තවත් පාර්ශව රැසක් එක් වෙයි", "News Content": "ඉදිරියේදී පැවැත්වීමට නියමිත පළාත් පාලන මැතිවරණය කල්දමාගැනීමේ අරමුණින් අභියාචනාධිකරණයට ඊයේ (15) ගොණුකරන ලද පෙත්සමට එරෙහිව කරුණු දැක්වීම සඳහා අද (16) එම පෙත්සම විභාගයට ගන්නා අවස්ථාවේ පාර්ශවකරුවන් ලෙස මැදිහත්වීමට තවත් දේශපාලන පක්ෂ හා සංවිධාන ගණනාවක් ඉදිරිපත්වෙමින් සිටින බව වාර්තා වේ. එම පාර්ෂව කරුවන් අතර මැතිවරණ කොමිෂන් සභාවද වේ. ඊට අමතරව මැතිවරණ නිරීක්ෂණ සංවිධාන, දේශපාලන පක්ෂද පාර්ෂව කරුවන් ලෙස මැදිහත්වී සිටියි. පසුගිය පෙබරවාරිමස 17 වන දින සීමා නීර්ණය පිළිබඳ අභියාචනා කමිටුව විසින් සකස් කර ප්‍රකාශයට පත්කරන ලද ගැසට් නිවේදනය බලරහිත කරන්නැයි ඉල්ලමින් ඊයේ අභියාචනාධිකරණයට ගොනුකරන ලද එම පෙත්සම මැතිවරණය කල් දමාගැනීමේ කුමන්ත්‍රණයක් බව මේ වනවිට හෙළිදරව් වී තිබේ.", "URL": "https://lankatruth.com/si/?p=43944", "Category": "පුවත්", "Parent URL": null}