{"Source": "Lankatruth", "Timestamp": "May 17, 2017", "Headline": "කුඩු පාතාලයේ වෙඩ් උන්ඩයට ගොදුරු වූ පිළියන්දල දරු තිදෙනා ගැන ආණ්ඩුව තවමත් නිෂ්ශබ්දයි", "News Content": "පසුගිය දා පිළියන්දලදී මත්ද්‍රව්‍ය නාශක කාර්යංශයේ නිලධාරීන්ට හෙරෝයින් ජාවාරම් කරුවන් විසින් එල්ල කළ වෙඩි ප්‍රහාරයට ගොදුරු වූ ඒ අසළ නිවසක වාසය කළ දරුවන් තිදෙනා සම්බන්ධයෙන් රජයේ වගකිවයුතු කිසිවෙක් මෙතෙක් මැදිහත් වී නොමැති බව වාර්තාවේ. එම දරුවාගේ මව්පියන් ඇතුළු ඥාතීහු ඊයේ (16) පිළියන්දලදී මේ සම්බන්ධයෙන් කරුණු මතුකරමින් විරෝධතාවයකද නිරත වූහ. වෙඩි තැබීම් සිදු වූ එම නිවස අසළ සිට පිළියන්දල නගරය දක්වා විරෝධතා පෙළපාලියකින් ගමන් කර නගරයේදීද විරෝධතාවයක නිරත වූහ. එම විරෝධතාවය අතරතුර පැමිණි පිළියන්දල පොලිස්ථානයේ පොලිස් නිලධාරීන් පරිසක් දරුවන්ට වෙඩි වැදීම සිදු වූ සුථානයේ ස්ථානීය පරීක්ෂණයක් පමණක් සිදු කර තිබේ. කෙසේ නමුත් දෙමව්පියන් ආණ්ඩුවෙන් ඉල්ලන්නේ තමන් දරුවන් තිදෙනාගෙන් දෙදෙනෙකු මේ වනවිටත් රෝහලේ ඉතාමත් බරපතල තත්වයේ පසුවන බවත් මෙරට රෝහලකදී ඔවුන් සුව කිරීමට නොහැකිනම් පිටරට රෝහලක් වෙත යොමු කර හෝ ඔවුන් සුව කර දෙන ලෙසත් ය. මෙපමණ බරපතල තත්වයකට මුහුණ දුන් තමන්ගේ සුව දුක් විමසීමට හෝ තමන්ගේ අවශ්‍යතාවය කුමක්ද යන්න විමසීමට හෝ කිසිඳු බලධාරිවෙකු නොපැමිණි බවත් එම ඥාතීහු වැඩිදුරටත් පවසති.", "URL": "https://lankatruth.com/si/?p=34508", "Category": "පුවත්", "Parent URL": null}