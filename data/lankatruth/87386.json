{"Source": "Lankatruth", "Timestamp": "December 16, 2019", "Headline": "පාර්ලිමේන්තුව මාර්තු මාසයේදී විසුරුවනවා", "News Content": "ලබන මාර්තු මාසයේදී පාර්ලිමේන්තුව අනිවාර්යෙන් විසුරුවන බව ජනාධිපති ගෝඨාභය රාජපක්ෂ මහතා ප්‍රකාශ කරයි. ජනාධිපතිවරයා මේ බව ප්‍රකාශ කර ඇත්තේ අද (16) පැවැති පුවත්පත් කතුවරුන්ගේ සහ විද්‍යුත් මාධ්‍ය ප්‍රධානීන්ගේ හමුවේදීය. පළාත් සභා ඡන්දය මහ මැතිවරණයෙන් පසුව පවත්වන බවත් පළාත් සභා ඡන්දය පැවැත්වීමේ තීරණය ගනු ලබන්නේ පාර්ලිමේන්තුව විසින් බවත් එහිදී ජනාධිපතිවරයා සඳහන් කර ඇත. මහ මැතිවරණයට ඉදිරිපත් වන්නේ කුමන ලකුණකින්දැයි මාධ්‍යවේදීයකු නැගූ ප්‍රශ්නයකට පිළිතුරු දුන් ජනාධිපති රාජපක්ෂ මහතා සඳහන් කර ඇත්තේ එය සාකච්ඡා කර තීන්දු කරන බව ය.", "URL": "https://lankatruth.com/si/?p=87386", "Category": "පුවත්", "Parent URL": null}