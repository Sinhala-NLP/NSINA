{"Source": "Lankatruth", "Timestamp": "February 25, 2019", "Headline": "අවුරුදු 71ක් පුරා රට පාලනය කළ පාලකයන් මහා ණය කන්දක් ගොඩගැහුවා…", "News Content": "අවුරුදු 71 පුරා මහා ණය කන්දයක් ගොඩ ගසා ඇති බවත් එවායින් සිදු කළ සංවර්ධනයක් අද වනවිට දක්නට නොමැති බවත් එම ණයවලට කුමක් සිදුවුදැයි ප්‍රශ්නයක් බවත් ජනතා විමුක්ති පෙරමුණේ ප්‍රචාරක ලේකම්, පාර්ලිමේන්තු මන්ත්‍රී විජිත ‍හේරත් මහතා සඳහන් කරයි. ඒ මහතා මේ බව සඳහන් කළේ මිරීගම ආසන බල මණ්ඩලය ප්‍රතිසංවිධානය කිරීමේ අවස්ථාවට එක්වෙමිනි. රටේ ආර්ථිකය විනාශ කිරිමට එක්සත් ජාතික පක්ෂයේ හා ශ්‍රී ලංකා නිදහස් පක්ෂයේ පාලකයින් වගකිව යුතු බවත් සෑම ආණ්ඩුවක් ණය ලබාගෙන ඇති බවත් එයින් විශාල වශයෙන් මුදල් නාස්ති කරමින් දූෂණයට, වංචාවට ලක් කර ඇති බවත් කියා සිටි විජිත හේරත් මහතා 2015 ජනවාරි මස 08 වන දා ඡන්දය පැවති දිනට පෙර දා නිල්වලා ගංඟා ව්‍යාපෘතිය සඳහා වු ඩොලර් මිලියන 400ක මුදලක් හොරා කා ඇති බවත් එහිදී සඳහන් කළේය. ඒ හොරුන් කවුරුන්ද කියා අද වන තෙක් සොයා ගෙන නොමැති බවත් ඒ ආණ්ඩුවේ දූෂිත ඇමතිවරු වත්මන් ආණ්ඩුව තුළත් ඇමතිකම් දිනා ගනිමින් සිටින බවත් විජිත හේරත් මහතා පැවසීය. හිටපු හා ඉන්න ඇමතිවරු කොපමණ හොරකම් කරනවා ද යන්න අද වනවිට කථා කළ යුතු ව ඇති ප්‍රශ්නයක් බවත් අද රටේ ආර්ථිකය වැටී ඇති බවත්‍ කියා සිටියේය. අවුරුදු 71 පුරා මහා ණය කන්දයක් ගොඩ ගසා ඇති බවත්, එවායින් සිදු කළ සංවර්ධනයක් කිසිවක් අද වනවිට දක්නට නොමැති බව පැවසු මන්ත්‍රීවරයා එම ණයවලට කුමක් සිදුවුදැයි ප්‍රශ්නයක් වන බව ද සඳහන් කළේය.", "URL": "https://lankatruth.com/si/?p=68941", "Category": "පුවත්", "Parent URL": null}