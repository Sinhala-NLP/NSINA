{"Source": "Lankatruth", "Timestamp": "July 15, 2019", "Headline": "ජනපති අනුහසින් උණවටුන නසා රූමස්සලට උඩින් අරලිය හෝටලය", "News Content": "මුතු පබලු විදා හිනහුන තමිබපන්නියේ වෙරළක සින්න කරාදෝ උන්ටම කොමළ ලවැලියේ …… ලාදි වසංගත අරලිය වැළද සිරුර ගිනි ජල් කළ වැන්දඹු වුණ රූමස්සල ඔබද සලලීයේ…… මේ ගුණදාස කපුගේ විසින් සොබාවික සමිපත් මංකොල්ලය පිළිබද ගායන කළ ශේෂ්ඨ ගීතයෙකි. රූමස්සල හා අවට ප්‍රදේශය එදා විදේශිකයනුත් මෙිදා මෙරට පාලකයනුත් විනාශ කරන අපූරුව ඔහු විසින් ගායනා කරන ලදී. සියුමි වෙනස්කමි කිහිපයක් කරමින් මෙම පද පෙළ මෙහි ලියන්නට සිතුවෙි මෙරට පරිසර අමාත්‍යවරයාගේ සොහොයුරා වන ඩඩිලි සිරිසේන මහතා විසින් රූමස්ල එෛතිහාසික පරිසර පද්ධතියට යාවන උණවටුන මුහුදු තීරය වනසමින් ඉදිකරන හෝටල් ව්‍යාපෘතියක් නිසා රූමස්සල, උණවටුන, බොනවිස්ටා කොරල් පරය ඇතුලු පරිසර පද්ධතියට සිදුවෙමින් පවතින විනාශය සමිබන්ධව සටහනක් තැබීමේ අරමුණිනි. 2017 වර්ශයේ මැයි 04 වන දින අයෝජන මණ්ඩලය සමග සකසා ගත් එකගතාවයක් මත මෙි වන විට ගාල්ල දිස්ත්‍රික්කයේ උනවටුණ යද්දෙහිමුල්ල ප්‍රදෙශයේ අක්කර දහයකුත් පර්චස් 6.1 භූමි භාගයක අරලිය හොටෙල් බීච් උණවටුන පුද්ගලික සමාගමට අයත් කාමර දෙසිය පණහකට වැඩි දැවැන්ත හෝටලයක් ඉදිවෙිමින් පවති. සොබාවික සෞන්දර්යෙන් හා ඉතාමත් ඉහළ පාරිසරික වටිනාකමින් යුත් ප්‍රදේශයක් වන මෙම ප්‍රදේශයට අරලිය බීචි හෝටලය විසින් අත්පත් කර දී ඇත්තේ දැවැන්ත පරිසරික හානියකි. අතාර් සී ක්ලාක් විද්වතානන් විසින් සිය දිවියේ වැඩි ප්‍රමාණයක් ගත කරන ලද්දේ ද රූමස්සල හා උණවටුන ප්‍රදේශයේ බවත් ඔහු විසින් ලියන The Viwe from Serendip නමි කෘතියේ සදහන් වේ. පාරිසරික වශයෙන් ඉතාමත් වැදගත් වූ උණවටුන අවට ප්‍රදේශයේ සිය පර්යේෂණ කාලය අතර තුර ලියන ලද ලිපි කියවීමෙන් 1972 පසුව පමණ විදේශකයන් එක්කෙනා දෙදෙනා බැගින් කලින් කලට මෙම ප්‍රදේශයට එන්නට ගත් අතර ලෝකයේ සංචාරකයින්ගේ මිහිරිම වෙරළ තීරවලින් එකක් ලෙස අදටත් උණවටුන වෙරළ තීරය හැදින් විය හැකිය. එදා මෙදා තුර මෙම වෙරළට පැමිණි ලක්ෂ සංඛ්‍යාත විදේශිකයන්ගේ ලැගුමි හල් වූයේ නිවාස අශ්‍රිතව කරගන යනු ලබන සංචාරක කර්මාන්තයයි. එම නිසා උණවටුන වෙරළ තීරය ප්‍රජා මූලික පාරිසරික සංචරණය වෙනුවෙන් ලොව තිබෙන සුවීශේෂි ස්ථානයකි. උණවටුන මුහුදු තීරයට යාබදව ඉදිවන අරලිය හෝටල් සංකීරණය නිසා මෙම ප්‍රදේශයට අත්වන්නේ බරපල පාරිසරික විනාශයකි. ආතර් සී ක්ලාක් විද්වතානන් විසින් ලියන ලද බොහෝ පර්යේෂණ පත්‍රිකාවල රූමස්සල හා උණවටුන අවට ප්‍රදේශයෙහි විවිධ ගුරුත්වාකර්ශන තත්වයන් හා එහි වෙනස් වීම සමිබන්ධව දක්වා ඇත. ඒ අනුව තටිටු 16ක පමණ උස ගොඩ නැගිල්ලක් නිසා මෙම ප්‍රදේශයේ හා 2003 වර්ෂයේ අංක 1269ර/25 යටතේ අභය භූමියක් ලෙස නමිකරන ලද රූමස්සලට ඉදිරියේදි දැවැන්ත හානියක් සිදු විය හැකිය. දැනටමත් අරලිය හොටලයේ ඉදිකිරීම් කරගන යන අතර බර යන්ත්‍ර භාවිතය නිසා ප්‍රදේශයම දෙදුරුම් කෑමට ලක්වෙමින් ඇත. වසර මිලියන ගණනක් පුරා නිර්මාණය වූ ඉන්දියාවේ වෙස්ටන්ගාට්ස් තීරයට ඉතාමත් සමිප පාංශු අවධින් මෙහි දැකගැනීමට හැකිවන අතර මහද්වීප ප්‍රවලනය සිදුවූ අකාරය සමිබන්ධ පර්යේෂණ කිරිමට ලොව ඉතිරි වී ඇති ඉතාමත් වැදගත් ස්ථානයක් මේ මහා පරිමාණ හෝටල් ව්‍යාපෘතිය නිසා විනාශ වී යනු ලබයි. එමෙන්ම මෙම විශාල ගොඩෙනැගිලි ඉදිකිරීම නිසා පුරාණ පාංශු පද්ධතිය මේ වන විටත් දෙදුරැම්කෑමට ලක්වන අතර රූමස්සල ප්‍රදේශය මුහුදට වඩා වේගයෙන් ඛාදනය විමත් මුහුදට නාය යෑමෙහි අවධානමක් මෙමගින් ඇති වෙමින් ඇත. 2011 වර්ෂයේ ලොව පුරා ගුරුත්වාකර්ෂණය සමිබන්ධව සිදුකරන ලද පර්යේෂණ අනුව ලොව අඩුම ගුරුත්වාකර්ෂණයක් ඇති ස්ථානයක් ලෙස ලංකාවේ රූමස්සල ප්‍රදේශය හා උණවටුන අවට ප්‍රදේශය නමිකර ඇති අතර මේ රටේ ජනපතිගේ අනුමැතියෙන් විනාශ වන්නේ එවැනි සුවිශේෂී ස්ථානයකි. හෝටලය ඉදිවන මෙම ප්‍රදේශය පරිසරික විද්‍යාත්මකව ඉතා සුවිශේෂි වන්නෙ කඩොලාන වනාන්තර පසෙකින්ද හෝටලය මායිමි වන ප්‍රදේශය වන රූමස්සල වෙස්ටන්ගාට්ස් හි ඇති ශාඛ පද්ධතියට සමාන වීමද තවත් පසකින් පෘතුග්‍රිසි භාෂාවෙන් හොදට දැකිය හැකි (Bouno Vista) යන අරුත දෙන කොරල් පරය ඇතුලු සුවිශේෂී පරිසර පද්ධති ගණනාවකින් සමන්විත වීම නිසාය. හෝටලය ඉදිවන පරිශ්‍රය තුල ජාතික වශයෙන් අවධානමට ලක්ව ඇති ශාක විශේෂ කිහිපයක් දැක ගත හැකි අතර මල් කඩොල් (Bruguiear sexangula), මූන මල් (Mimusops elengi), දිය දග (Dolichandrone spathacea) ආදි ශාක ඇතුලු ශාක විශේෂ සියයකට අධික ප්‍රමාණයක් දැක ගත හැකිවේ. එමෙන්ම 2012 රතු දත්ත වාර්ථාවට අනුව දැඩි වදවීමෙි තර්ජනයට ලක් වූ ශාකයක් වන මූදු දෙලුමි (Xylocarpus rumphii) ශාක කිහිපයක් වැල්ලේ දේවාල භූමියේ හා මෙම හොටලය ඉදිකරන භූමියේ දක්නට ඇත. අධික ලෙස වඳවීමෙි තර්ජනයට ලක්ව ඇති මෙම ශාක දැනට ලංකාවෙි වාර්ථා වන්නේ ශාක 08 අඩු ප්‍රමාණයකි. මෙවැනි අති දුර්ලබ පුරාණ ලෝකයේ ශාක ලෙස හැදින්වෙන මෙම ශාක මුලු ලෝකයෙන්ම වදවී යන අතර එය ආරක්ෂා කල යුතුව තිබුනත් පරිසර අමාත්‍යවරයා සිය සොයුරාගේ හෝටල් උවමනාව වෙනුවෙන් මෙම ශාක පිහිටා ඇති අවසාන භූමියද මෙසේ විනාශ කිරීමට ඉඩලබා දී තිබේ. ප්‍රදේශය වාසය කරගනිමින් ජීවත් වන සත්ව විශේෂ අතර ජාතික වශයෙන් අවධානමට ලක් වු පළමු වරට Herrich-Schäffer 1869 වර්ශයේදි සොයාගන්නා ලද සමනල් විශෙෂයක් වන Dark palm dart (Telicota ancilla) ඇතුලු සත්ව විශේෂ ගණනාවක් වාර්ථා වන අතර කුරුලු ගොයා (Accipiter badius ), වැහි ලිහිනියා (Hirundo sp:), රත් මුහුනත් කොටිටොරුවා (Magalaima zeylonica) ඇතුලු කුරුලු විශේෂ, ක්ෂිරපායි හා උරග විශේෂ ගණනාවක් වාර්ථා වන අතර මෙම හෝටලය සමිබන්ධව සිදුකරන ලද පරිසර අධ්‍යයන වාර්ථාවද නිසි අධ්‍යයනක් සිදු නොකර සකසන ලද්දක් බව පෙනී යයි. එමෙන්ම මෙම හෝටල් ඉදිකරන පරිශ්‍රය තුලින් මුහුදට ගලා බසින ලද ඇල මාර්ගයක් තිබු අතර දැනට එය අවහිර වී ඇත. 2019 වසරේ ජූනි මාසයේදි වෙරළ සංරක්ෂණ දෙපාර්තමේන්තුව හා මෙම හෝටලයේ හිමිකරු වන ඩඩ්ලි සිරිසේන හා වැල්ලලේ දේවාලය අවට ගමිවාසීන් විසින් එක්ව කරන ලද සාකචිචාවකට අනුව දැනට ඔලන්ද ඇලෙහි සිරවී ඇති අප ජලය බොනවිස්ටා කොරල් පරය ඇති මුහුදු සීමාවට මුදාහැරීම සදහා හෝටල් හිමිකරු විසින් අදහස් කර ඇති අතර ගමිමුන් එයට විරුද්ධ වී ඇත. නමුත් මෙහි බරපතලම කාරණය වන්නේ හෝටලය ඉදිකිරිමෙන් අනරුව එහි අප ජලය සියයට 60 පිරිපහදු කර මුහුදට මුදා හරින බව පරිසර වාර්ථාවෙි සදහන්වෙි. ජලය පිරිපහදු කිරිම රසායනික හා කබානික වශයෙන් සිදුකල යුතු අතර ඒ සදහා අධික වියදමන් වැයවෙි . ඒ අනුව හෝටලය ඉදිකිරිමෙන් අනතුරුව සිය හෝටලයෙන් නිකුත් වන අප ජලය බොනවිස්ටා කොරල් පරය ඇති මුහුදු සීමාවට මුදාහැරීමට මෙම හිමිකරුවන් කටයුතු කල හොත් එමගින් දැඩි හායනයට ලක්වී ඇති බොනවිසටා කොරල් පරය හා එහි ඇති පොලිප් ජීවීනටත් මත්ස්‍ය විශේෂ වලටත් දැඩි හානියක් සිදුවේ. බොනවිස්ටා කොරල්පරය ලොව හමුවෙි ඉතාමත් වැදගත් වුයේ 2004 වර්ෂයේ සූනාමිය ව්‍යවසනයට පෙර ලෝක කොරල්පර සාමූහිකයේ සභාපති වූ තොමස් ගොරෝ විසින් ලියන ලද පර්යේෂණ වාර්ථාවල මෙම කොරල් පරය ආශ්‍රිත සත්ව විශේෂ 480 වැඩි ප්‍රමාණයක් පිළිබද සදහන් කර ඇති අතර එවකට ලංකාවෙි කිසිදු කොරල් පරයක් ආශ්‍රිතව වාර්ථා නොවුන මුහුදු සත්ව හා ශාක විවධත්වය වාර්ථා වුයේ බොනවිස්ටා කොරල් පරය ආශ්‍රිතවයි. සුනාමියෙන් දැවැන්ත හානියක් වුවද අදටත් සැලකිය යුතු මුහුදු ජීවින් හා මුහුදු ශාක මෙන්ම සීමිත කොරල් ප්‍රමාණයක් මෙම ප්‍රදේශයේ දැක ගැනීමට හැකිවි. හොටල් ඉදිකිරීම හා අපද්‍රව්‍ය මුහුදු ජලයට එක් කිරීම බොනවිස්ටා කොරපරය හා අවට ශාක හා සත්ව විශේෂත් එම ප්‍රදේශයෙන් සදහට වියැකී යාම මෙම හොටල් ව්‍යාපාතියත් සමග දැනටමත් ආරම්භ වී ඇත. මෙම ප්‍රදේශයට අවශ්‍ය වන්නේ දැවැන්ත හෝටල් නොව පරිසර සංරක්ෂණ වැඩ පිළිවෙලකි.ෙ ඒ සියල්ල එසේ තිබියදිත් සිය සහෝදරයාගේ අවශ්‍යතාවය වෙනුවෙන් සිය බලය හා පරිසර ආමාත්‍යාංශ ඇතුලු වගකිවයුතු ආයතනන් මෙම මහා පරිසර සංහාරය සදහා මෙහෙයවමින් තිබේ‍ෙ ඒ අනුව පරිසර අමාත්‍යවරයා වන ජනාධිපතිවරයා හා ඔහුගේ සොහෙයුරා විසින් මෙරට පරිසර නිතිය අමු අමුවේ උල්ලංඝනය කර ඇති අතර වනසත්ව හා වෘක්ෂලතා ආඥා පනත අනුව වදවී යාමේ තර්ජනය ඇති සත්ව හෝ ශාකවලට හානි කිරීම එහා පනත යටතේ දඩවමි ලැබිය හැකි වරදිකි. මෙම හෝටල් සංකීරණය නිසා එහා සත්ව හා ශාක විනාශ වන බව හා ඔවුන්ගේ නිජභූමිය විනාශ වන බව ඉහතදී පෙන්වා දෙන ලදී. රූමස්සල අභය භූමියට හානිවෙන පරිදි ඉදි කිරීමි කිරීම හා කැලි කසල බැහැර කිරීම වැනි ක්‍රියා ජාතික පාරිසරික පනත අනුවත් නීති විරෝධි වන අතර එම නිති වීරෝධි ක්‍රියාවන්ට එරෙහිව අධිකරණ ක්‍රියාමර්ගවලට යාහැකි නමුත් පරිසර අමාත්‍යාංශයේ මුල් පුටුව හිමි වන්නේද මෙරට ජනාධිපති වරයාටය. සිය සහෝදරයා විසින් කරන්නා වූ මෙම පරිසර විනාශය ජනාධිපති හා පරිසර ඇමතිවන සිය සහොදරයා විසින් ආරක්ෂා කරමින් ඇත. රටක සොබාවික සමිපත් ඇත්තේ පවුල් පාලනයට යටකරමින් විනාශකර දැමීමට නොවේ . මෙම හෝටලය ඉදිකිරීමෙන් විනාශවන්නේ ඒ අවට පරිසරය පමණක් නොව වසර 35 කට වැඩි කාලයක් හික්කඩුවෙි ජනතාව ජීවත් වූ සිය ජීවන මාර්ගයයි. එම නිසා මෙරට නිතිය අතට ගෙන පරිසරය හා ජන ජීවිතය නසන මෙවැනි ක්‍රියා නැවැත්වීම වෙනුවෙන් ජනතාව පෙළගැසිය යුතුය. රවින්ද්‍ර කාරියවසම්", "URL": "https://lankatruth.com/si/?p=77690", "Category": "පරිසර", "Parent URL": null}