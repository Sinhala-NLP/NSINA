{"Source": "Lankatruth", "Timestamp": "October 22, 2020", "Headline": "ද්විත්ව පුරවැසිභාවය තිබුනත් 20ට අපි කැමතියි…", "News Content": "යෝජිත 20වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්මත කර ගැනීම සඳහා තමන්ගේ ඡන්දය ලබා දෙන බව විමල් වීරවංස, වාසුදේව නානායක්කාර, උදය ගම්මන්පිල, තිස්ස විතාරණ, වීරසුමන වීරසිංහ යන ඇමතිවරුන් සහ මන්ත්‍රීවරුන් විසින් අද (22) විශේෂ මාධ්‍ය සාකච්ඡාවක් පවත්වමින් ප්‍රකාශ කර ඇත. ද්විත්ව පුරවැසියෙකු පාර්ලිමේන්තුවට පැමිනීමට හැකිවන පරිදි ගෙන එන සංශෝධනය විදේශීය කුමන්ත්‍රණයක් බවත් ඉන් රට දැඩි අනතුරකට පත්වන බවත් පසුගිය දිනවල මෙම මන්ත්‍රීරුන් විසින් සඳහන් කරන ලදී. කෙසේ වෙතත් දේශපාලන විචාරකයින් සඳහන් කර සිටියේ 20වන සංශෝධනයේ ඇති ද්විත්ව පුරවැසිභාවය වැනි වගන්ති සම්බන්ධයෙන් විරෝධයක් මතු කළත් පසුව එම ව්‍යවස්ථා සංශෝධනය සම්මත කරගන්නා අවස්ථාවේදී ඒ වෙනුවෙන් ඡන්දය ලබාදීමට මොවුන් එකඟව සිටි බවය.", "URL": "https://lankatruth.com/si/?p=98278", "Category": "පුවත්", "Parent URL": null}