{"Source": "Lankatruth", "Timestamp": "February 29, 2020", "Headline": "හෙරොයින් කිලෝ 3ක් සමඟ දෙදෙනෙක් අත්අඩංගුවට", "News Content": "ඊයේ (28) රාජගිරිය කොස්වත්ත ප්‍රදේශයේදී හෙරොයින් කිලෝග්‍රෑම් 03යි ග්‍රෑම් 267ක් සමග පුද්ගලයින් දෙනෙකු සහ ත්‍රීරෝද රථයක් අත්අඩංගුවට ගෙන ඇත. පළමුවෙන්සම ඊයේ රාත්‍රියේ පොලිස් මත්ද්‍රව්‍ය කාර්යංශයේ නිලධාරීන් විසින් සුදු කළ වැටලීමදී රාජගිරිය පොලිස් වසමේ කොස්වත්ත පාර, නෙලුම් පෙදෙසට හැරෙන හන්දිය අසළදී හෙරොයින් කිලෝග්‍රෑම් 02යි ග්‍රෑම් 257ක්, ත්‍රිරෝද රථයකින් ප්‍රවාහනය කරමින් සිටි සැකකරුවෙකු අත්අඩංගුවට ගෙන තිබේ. එහිදී සැකකරු සතුව තිබී හෙරොයින් ජාවාරමෙන් උපයා ගත් බව කියන රුපියල් 4,0120ක මුදලක්ද පොලිස් බාරයට ගෙන ඇත. ත්‍රිරෝද රථයේ සිටි සැකකරුගෙන් වැඩිදුරටත් සිදු කරන ලද ප්‍රශ්න කිරීම්වලින් අනතුරුව තවත් සැකකරුවෙකු පිළිබඳ තොරතුරු අනාවරණය වී ඇති අතර කලුපාවල ප්‍රදේශයේ පිහිටි නිවසක සිටියදී එම පුද්ගලයා අත්අඩංගුවට ගෙන ඇත්තේ හෙරොයින් කිලෝග්‍රෑම් 01යි ග්‍රෑම් 10ක් සමඟිනි. සැකකරුවන් වයස අවුරුදු 35ක් වු බොරැල්ල හා රාජගිරිය ප්‍රදේශවල පදිංචිකරුවන්ය. ඔවුන් අද (29) අධිකරණයට ඉදිරිපත් කිරීමට නියමිත අතර පොලිස් මත්ද්‍රව්‍ය කාර්යාංශය සිද්ධිය පිළිබඳ වැඩිදුර විමර්ශන සිදු කරයි.", "URL": "https://lankatruth.com/si/?p=90418", "Category": "පුවත්", "Parent URL": null}