{"Source": "Lankatruth", "Timestamp": "November 19, 2020", "Headline": "මෙවරත් ගොවීන්ට කනකොකා හඬණ ලකුණු", "News Content": "මේ වනවිට 2020 – 2021 මහ කන්නයේ වී, එළවළු ඇතුළු සියලු බෝග වගාවන් ආරම්භ කර තිබුණද රට පුරා විශාල පොහොර හිගයක් ඇතිවිමෙන් ගොවිජනතාව සහ කෘෂිකර්ම නිලධාරීන් අතර ගැටුම් නිර්මාණය වී තිබෙන බව කෘෂිකර්ම නිෂ්පාදන පර්යේෂන සහකාර නිලධාරීන්ගේ සංගමය මාධ්‍ය හමුවේ ප්‍රකාශ කර තිබේ. මෙම තත්වය ඇතිවී තිබෙන්නේ වර්තමාන ජනාධිපතිවරයාගේ මැතිවරණ පොරොන්දු අතර ගොවිජනතාවට නොමිලයේ පොහොර ලබාදෙන බව ප්‍රකාශ කළද මුදල් ගෙවා හෝ ලබා ගැනීමට පොහොර නොමැතිවීමේ පසුබිමකය. එහෙත් ජනාධිපතිවරයාගේ පදවිප්‍රාප්ති වර්ෂ පූර්ණයේදී කළ කතාවෙන් “පොහොර සහනාධාරය නොමිලයේ ලබාදුන්නා” යනුවෙන් සඳහන් කළේය. එමෙන්ම මෙවර අයවැය කතාව කරමින් අගමැතිවරයා සඳහන් කර තිබුනේ වී ගොවීන්ට නොමිලයේ පොහොර ලබාදෙන බවය. ජනාධිපතිවරයා සම අගමැතිවරයා පරස්පර විරෝධී ප්‍රකාශ කරන අතර අසත්‍ය කරුණුද දක්වමින් සිටින බව මෙයින් සනාත වේ. මේ වනවිට රටේ පොහොර හිගයක් නිර්මාණයවී මාස්කන්නයේ සියලුම වගාවන් අඩාලවන තත්වයක් රට පුරාම මතුවී තිබේ. ඒ අතර කෘෂි නිලධාරීන් සහ ගොවිමහතුන් අතර ගැටුම් නිර්මාණයවීමට ඉඩ හැර ආණ්ඩුව ප්‍රශ්නයට කිසිදු විසඳුමක් ලබාදීමට ඉදිරිපත්වී නැත.", "URL": "https://lankatruth.com/si/?p=100712", "Category": "පුවත්", "Parent URL": null}