{"Source": "Lankatruth", "Timestamp": "August 17, 2018", "Headline": "කුරුණෑගල පොහොට්ටු පක්ෂයේ නගරාධිපති දෙකෝටි පහලොස් ලක්ෂයක වාහනයක් ඉල්ලයි", "News Content": "කුරුණෑගල නගරාධිපතිවයා ජනතා මුදලින් රුපියල් දෙකෝටි පහලොස් ලක්ෂයක් වැයකර අධි සුඛෝපභෝගී මෝටර් රථයක් මිලදීගැනීමට කටයුතු කර ඇතැයි සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. ඒ මහතා මේ බව පවසා සිටියේ අද(17) කුරුණෑගලදී කැඳවා තිබූ ප්‍රවෘත්ති සාකච්ඡාවක් අතරතුර දීය. කිලෝමීටර් දෙකක පමණ ඉතා කෙටි දුරක් ගමන් කිරීමට නගරාධිපතිවරයාට දෙකෝටි පහලොස් ලක්ෂයක වාහනයක් අවශ්‍ය වන්නේදැයි නාමල් කරුණාරත්න මහතා ප්‍රශ්න කර සිටියි. නගරාධිපතිවරයාට අමතරව සෙසු මන්ත්‍රීවරුන්ගේ ගමන් පහසුව සඳහා රුපියල් අසූනව ලක්ෂ අනූදහසක් වටිනා වෑන් රථයක් ගෙන්වීමට ද මේ වන විට ඇනවුම් කර ඇති බවත් මෙම ක්‍රියාව දැඩි ලෙස හෙලා දකින බවත් නාමල් කරුණාරත්න මහතා පවසයි. වැඩිදුරටත් අදහස් දක්වමින් නාමල් කරුණාරත්න මහතා ප්‍රශ්න කර සිටියේ හිටපු ජනාධිපතිවරයා ඉදිරියේ ජනතා මුදල් නාස්ති නොකරන බවට හා අවංකව සේවය කරන බවට කළ සපථ කිරීම් ක්‍රියාත්මක වන්නේ මෙලෙස ද යන්නය.", "URL": "https://lankatruth.com/si/?p=57855", "Category": "පුවත්", "Parent URL": null}