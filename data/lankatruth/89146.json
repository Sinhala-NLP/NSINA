{"Source": "Lankatruth", "Timestamp": "January 29, 2020", "Headline": "හිටපු නාවික හමුදා නිලධාරීන් දෙදෙනෙකු රක්ෂිත බන්ධනාගාරයට", "News Content": "හිටපු නාවික හමුදා නිලධාරීන් දෙදෙනෙකු වන අනුර තුෂාර මෙන්ඩිස් සහ කිත්සිරි ගාමිණි ලබන 31 දක්වා රක්ෂිත බන්ධනාගාරගත කරන ලෙස කොළඹ අතිරේක මහෙස්ත්‍රාත් ප්‍රියන්ත ලියනගේ මහතා අද (29) නියෝග කර තිබේ. මෙම දෙදෙනා මෙලෙස රක්ෂිත බන්ධනාගාර ගත කර ඇත්තේ රක්ෂිත බන්ධනාගාර ගත කර සිටින හිටපු මේජර් අජිත් ප්‍රසන්න මහතා සමඟ මාධ්‍ය හමුවක් පවත්වා සාක්කිකරුවන්ට බලපෑම් කිරීමේ සිද්ධියට අදාළව ය. මෙලෙස රක්ෂත බන්ධනාගරගත කර ඇති දෙදෙනා කොළඹ කොටුව මහෙස්ත්‍රාත් අධිකරණයේ පවතින පාසල් සිසුන් ඇතුළු පුද්ගලයින් 11 දෙනෙකු පැහැර ගැනීමේ සිදධියට අදාළ නඩුවේ 08 වන සහ 09 වන සැකකරුවන් දෙදෙනා වීමද විශේෂත්වයකි. සැකකරුවන් දෙදෙනාට එරෙහිව 2005 අංක 08 සාක්කිකරුවන් සහ වින්දිතයින් ආරක්ෂා කිරීමේ පනත ප්‍රකාරව චෝදනා නඟා තිබේ.", "URL": "https://lankatruth.com/si/?p=89146", "Category": "පුවත්", "Parent URL": null}