{"Source": "Lankatruth", "Timestamp": "November 3, 2021", "Headline": "උද්ඝෝෂණ කරන්නේ සැබෑ ගොවියෝ නෙවෙයි… මහින්දානන්ද", "News Content": "මේ දිනවල රටපුරා රට පුරා උද්ඝෝෂණ කෙරුණත් ඒවායේ සැබෑ ගොවීන් නොමැති බව කෘෂිකර්ම ඇමති මහින්දානන්ද අලුත්ගමගේ කෘෂිකර්ම අමාත්‍යාංශයේ දී මාධ්‍යට විශේෂ ප්‍රකාශයක් කරමින් පවසා තිබේ. හොඳ මිලක් ගෙවා ගොවීන්ගේ නිෂ්පාදන මිල දී ගන්නවා සේම කාබනික වගාවෙන් පාඩුවක් වුණොත් එහි වන්දිය ගෙවීමට රජය සූදානමින් සිටින බවත් ඔහු පවසයි. ඒ අනුව කාබනික පොහොර යොදා වගා කරන නාඩු වී කිලෝවක් රුපියල් 100කට මිලට ගැනීමට රජය සූදානම් බවද කෘෂිකර්ම ඇමති මහින්දානන්ද අලුත්ගමගේ පවසයි. මේ වනවිටත් නාඩු වී කිලෝව රුපියල් 80ක්ද සම්බා වී කිලෝව රුපියල් 100ක් හා කිරී සම්බා වී කිලෝව රුපියල් 125කට මිලදී ගැනීමට ව්‍යාපාරකයින් පෙළඹි සිටින බවද ඔහු සඳහන් කරයි. රජය ලබාදෙන මෙම සහතිකය ගැන විශ්වාසය තබා වහාම ගොවිතැනට යොමු වන්නැයි ගොවීන්ගෙන් ඉල්ලා සිටින බවද කෘෂිකර්ම අමාත්‍යවරයා වැඩිදුරටත් කීය.", "URL": "https://lankatruth.com/si/?p=125449", "Category": "ආර්ථික පුවත්", "Parent URL": null}