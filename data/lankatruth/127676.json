{"Source": "Lankatruth", "Timestamp": "January 10, 2022", "Headline": "පාස්කු ප්‍රහාරය ජනාධිපතිවරණයේ ඡන්ද ගන්න කෙරූ වැඩක් – කාදිනල් හිමි සැකකරයි", "News Content": "ජනතා ඡන්දය ලබා ගැනීම ඉලක්ක කරගනිමින් පාස්කු ප්‍රහාර සිදුවීමට ඉඩ හැරියේද යන්න ගැන සැකයක් පවතින බවකාදිනල් මැල්කම් රංජිත් අගරදගුරු තුමා පවසයි. මෙහි මතුපිටින් පෙන්වන්න හදනවාට වඩා කුමන්ත්‍රණයක් වී ඇති බවත් රටේ පාලකයන් පාලන එය යටගැසීමට උත්සාහ කරන බවත් අගරදගුරුතමන් පවසයි. එම කුමන්ත්‍රණකරුවන් පිළිබඳව විමර්ශනය කර ඒවා එළියට ගැනීමට ආණ්ඩුව කිසිඳු උත්සාහ නොගන්නා බවද පවසයි. එසේම දේශපාලනඥයින් රටේ නීතියේ ආධිපත්‍යය විනාශ කර ඇතැයි පවසන කාදිනල්තුමන් මේ ක්‍රමය තුළ කිසිම පුද්ගලයකුට තමන් ආරක්‍ෂිතයි කියා හෝ යුක්තිය ඉටුවෙයි කියා සිතිය නොහැකි බව ද පවසයි. කාදිනල්තුමන් මේ බව පැවසුවේ පාස්කු ඉරුදින බෝම්බ ප්‍රහරයේ විමර්ශනවල වත්මන් තත්වය පිළිබඳව යුරෝපයේ වෙසෙන ශ්‍රී ලාංකිකයන් සමඟ සූම් තාක්‍ෂණය ඔස්සේ පැවති සම්මන්ත්‍රණයක දීය. නාලක සිල්වා නියෝජ්‍ය පොලිස්පතිතුමාව අත්අඩංගුවට ගැනීම සිදුව ඇත්තේ ඔහු සහරාන් හෂීම් අත්අඩංගුවට ගැනීමේ වරෙන්තුවක් ලබාගෙන තිබියදී බව කී කාදිනල්තුමන් ජනාධිපතිවරණය ඉලක්ක කරගෙන රට තුළ බියක්, අවිනිශ්චිතතාවයක් හා කැළඹිලි ස්වභාවයක් ඇතිකිරීමේ අරමුණින් ලැබුණු බුද්ධි තොරතුරු මත කටයුතු නොකළේදැයි සොයා බලන ලෙස පාර්ලිමේන්තු තේරීම් කාරක සභා වාර්තාවේත් නිර්දේශ කර ඇතැයි එහිදීවැඩිදුරටත් පවසා තිබේ.", "URL": "https://lankatruth.com/si/?p=127676", "Category": "පුවත්", "Parent URL": null}