{"Source": "Lankatruth", "Timestamp": "February 23, 2021", "Headline": "මාතර බන්ධනාගාරයේත් කොරෝනා පොකුරක්", "News Content": "මාතර බන්ධනාගාරයේ රඳවා සිටින පුද්ගලයින් 53 දෙනෙකුට සිදුකරනු ලැබූපී.සී.ආර්. පරීක්ෂණවලදී පුද්ගලයින් 30 දෙනෙකු පමණ කොවිඩ් ආසාදිතයින් බව හඳුනාගත් බව සෞඛ්‍ය අංශ පවසයි. බන්ධනාගාරයේ රැඳවියන්ට කොවිඩ් රෝග ලක්ෂණ මතුවීමත් සමඟ පසුගිය 16 වැනිදා ඔවුන්ගේ පී.සී.ආර්. පරීක්ෂණ සිදු කර තිබෙන අතර එම වාර්තා ඊයේ (22) ලැබීමෙන් පසු ඒ බව තහවුරු වී තිබේ. ආසාදිතයින් 30ක් හඳුනාගැනීමත් සමඟ ඉදිරි නඩු කටයුතු සඳහා රැදවියන් අධිකරණ වලට ඉදිරිපත් කිරීමද ඊයේ සිට තාවකාලිකව නතර කර තිබෙන අතර ආසාදිතයින් තව දුරටත් ඉහල යා හැකි බව සෞඛ්‍ය අංශ පවසයි. හඳුනාගනු ලැබූආසාදිත රැදවියන් සියලු දෙනා මේ වනවිට කන්දකාඩු කොරෝනා ප්‍රතිකාර මධ්‍යස්ථානය වෙත යොමු කර තිබේ. මේ තත්වයත් සමඟ මාතර බන්ධනාගාරයේ සේවය කරන සියලුම නිලධාරීන් හා රැදවියන් සියලු දෙනාට අද (23) දිනයේ පී.සී.ආර්. පරීක්ෂණයට භාජනය කිරීමට නියමිත බව වාර්තා වේ.", "URL": "https://lankatruth.com/si/?p=111193", "Category": "කොවිඩ් -19 (කොරෝනා ) පුවත්", "Parent URL": null}