{"Source": "Lankatruth", "Timestamp": "February 3, 2012", "Headline": "ඩ්‍රාව්ඩ් ඉදිරියටත් ක්‍රීඩාකරයිද?", "News Content": "ක්‍රිකට් ක්‍රීඩාවෙන් විශ්‍රාම යනවාද නැද්ද යන්න පිළිබදව තමා තවම තීරණය කර නොමැතිබව ඉංදීය ක්‍රිකට් නායක රාහුල් ඩ්‍රාවිඩ් පවසයි.  ඇඩිලේඩ් හි පැවති තරගයේ පරාජයෙන් පසුව සමහර මාධ්‍ය වාර්තා කර තිබුනේ රාහුල් ඩ්‍රාවිඩ් විශ්‍රාම යාම සිදු විය හැකි බවයි. ඉංදීය කණ්ඩායමේ කළමනාකාරවරයා ප්‍රකාශයක් නිකුත් කරමින් පවසා සිටියේ කිසිම ජ්‍යේෂ්ඨ ක්‍රීඩකයෙක් විශ්‍රාම නොයන බවයි. එය පදනම් කරගෙන වැඩබලන නායක ස්වාග් හා ඩ්‍රාවීඩ් පවසන්නේ හදිසියේ එවැනි තීරණයක් ගැනීමට අවශ්‍යතාවයක් නොමැති බවයි. ”මම අනිවාර්යෙන්ම අවසානයේ ආරම්භයට ලගා වෙමින් සිටිනවා ඒක ගැන කිසිදු සැකයක් නැහැ. මම වෙනත් කිසිම තීරණයක් තවම අරගෙන නැහැ. තීරණයක් ගන්න කිසිම අවශ්‍යතාවයකුත් නැහැ. ඉදිරි මාස 7,8 වෙනකම් ටෙස්ට් මැච් නැහැ. අපි බලා ඉමු මොකද වෙන්නෙ කියල.” යනුවෙන් එක් අවස්ථාවකදී මාධ්‍යවේදියෙකු ඇසූ ප්‍රශ්ණයකට පිළිතුරු සෙල රාහුල් ඩ්‍රාවිඩ් පවසා ඇත.", "URL": "https://lankatruth.com/si/?p=1206", "Category": "ක්‍රීඩා පුවත්", "Parent URL": null}