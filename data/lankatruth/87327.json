{"Source": "Lankatruth", "Timestamp": "December 16, 2019", "Headline": "ආණ්ඩුව බලයට පත්වී මාසයයි – ජනතාවට ලබාදුන් පොරොන්දු ගැන දැනටමත් සැකයක් ඇතිකරලා", "News Content": "-දෙවැනි සංස්කරණය- වත්මන් ආණ්ඩුව බලයට පත්වී හරියටම මාසයක් ගතවෙද්දීම, ඔවුන් බලයට පැමිණීම සඳහා ප්‍රධාන අවිය කරගත් ජාතික ආරක්ෂාව සහ MCC ගිවිසුම සම්බන්ධව ජනතාවට ලබාදුන් පොරොන්දු වෙනස් කරමින් පවතින බව ජනතා විමුක්ති පෙරමුණේ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් මහතා පවසයි. ඒ මහතා මේ බව සඳහන් කර සිටියේ මේ වනවිටත් බත්තරමුල්ල – පැලවත්ත පිහිටි, ජනතා විමුක්ති පෙරමුණේ ප්‍රධාන කාර්යාලයේ පැවැත්වෙන මාධ්‍ය හමුවක් අමතමිනි. මෙරට ජාතික ආරක්ෂාව සහ ස්වයිරීත්වය, ඇමරිකාවට පාවාදෙන MCC ගිවිසුම කුණු කූඩයට විසිකරන බවට ජනාධිපතිවරණ වේදිකාවේ පොරොන්දු ලබාදුන් පුද්ගලයන් මේ වනවිට එම ගිවිසුම සම්බන්ධව අධ්‍යනය කර තීරණයක් ගන්නා බව ප්‍රකාශ කරන බව විජිත හේරත් මහතා පැවසීය. එම ගිවිසුම කුණු කූඩයට විසිකරන බවට ප්‍රකාශ සිදුකර ඇත්තේ අධ්‍යනයක් සිදුකිරීමකින් තොරව දැයි, විජිත හේරත් මහතා ප්‍රශ්නකර සිටියි. එසේම බලයට පත්ව මාසයක් ගතවෙද්දී වත්මන් ආණ්ඩුව ජනතාවට ලබාදුන් පොරොන්දු සම්බන්ධව ගැටලු මතුකර ඇතැයි ද ඒ මහතා පෙන්වා දෙයි. මෙම මාධ්‍ය හමුව සම්බන්ධව වැඩිදුර තොරතුරු බලාපොරොත්තුවන්න… මැතිවරණ වේදිකාවේදී කුණු කූඩයට දානවා කිව් එම්සීසී ගිවිසුම දැන් 70%ක් හොඳ වෙන්නේ කොහොමද? ආණ්ඩුවේ ස්ථාවරය ජනතාවට අපැහැදිළියි… ————————————————————————————————————————————————— ජවිපෙ ප‍්‍රචාරක ලේකම් විජිත හේරත් මහතා… පසුගිය නොවැම්බර් 16වැනිදා ජනාධිපතිවරණය පවත්වා ගෝඨාභය රාජපක්ෂ මහත්මයා ජයග‍්‍රහණය කිරීමෙන් පසු ආණ්ඩුවක් පිහිටුවා අදට මාසයක් ගතවෙනවා. ගෝඨාභය රාජපක්ෂ මහත්මා මැතිවරණ ව්‍යාපාරය තුළ මතුකළ ප‍්‍රධාන කරුණු දෙකක් තිබෙනවා. ඒ ජාතික ආරක්ෂාවට තර්ජනයක් එල්ල කළ අපේ‍්‍රල් 21ක ප‍්‍රහාරය සහ ඇමෙරිකානු මිලේනියම් චැලේන්ජ් කෝපරේෂන් ගිවිසුමයි. විශේෂයෙන්ම ඇමෙරිකානු මිලේනියම් චැලේන්ජ් කෝපරේෂන් ගිවිසුම කුණු කූඩයට දාන බවයි ඔවුන් මැතිවරණ වේදිකාවේ කිව්වේ. ඒ සම්බන්ධ කරුණු හරියට අධ්‍යයනය කරන්නේවත් නැතිව මැතිවරණ වේදිකාවල ජනතාවගේ ඡුන්දය දිනාගන්න යම් යම් කතා කියූ බව දැන් පැහැදිලි වෙනවා. මේ ගිවිසුම අත්සන් කළොත් ලංකාවේ ඉඩම් අයිතිය සහ ජාතික ආරක්ෂාව අනතුරට වැටෙන බව ඔවුන් ප‍්‍රකාශ කළා. ආණ්ඩුව පත්වී මාසයක් ගතවෙන තැන දැන් ප‍්‍රකාශ කරන්නේ මිලේනියම් චැලේන්ජ් කෝපරේෂන් යෝජනාවලියේ 70%ක් හොඳ බවයි. මුළුමනින්ම කුණුකූඩයට දානවා කිව්ව යෝජනාවලිය දැන් 70%ක් හොඳ වෙන්නේ කොහොමද කියලා අපි ප‍්‍රශ්න කරනවා. මොන නිර්ණායක අනුවද එහෙම කියන්නේ. මොන කරුණුද හොඳයි කියන්නේ, කියලා ඔවුන් ජනතාවට පැහැදිලි කළ යුතුයි. රනිල්-මෛතී‍්‍ර ආණ්ඩුව මේ ගිවිසුම අත්සන් කරන්න කැබිනට් තීන්දුවක් ගත්තා. අපි ඒ අවස්ථාවෙත් කිව්වේ, මේ ගිවිසුම විතරක් නොවෙයි 1995 අත්සන් කළ සෝෆා ගිවිසුමත්, 2007 මාර්තු 05දා එවකට ආරක්ෂක ඇමති ගෝඨාභය රාජපක්ෂ මහත්තයා සහ මෙරට හිටපු අමෙරිකානු තානාපති රොබෙටෝ බ්ලේක් මහත්මයා අත්සන් කළ ඇක්සා ගිවිසුමත් අපේ රටේ ජාතික ආරක්ෂාවටත් ස්වෛරීභාවයටත් බරපතළ අනතුරක් බවයි. දැන් අත්සන් කරන්න සූදානම් වන මිලේනියම් චැලේන්ජ් කෝපරේෂන් ආයතනයේ ප‍්‍රධානියා සෝන් කෙයාන්ක්‍රොස් ඍජුවම පත්කරන්නේ ජනාධිපති ඩොනල්ඞ් ට‍්‍රම්ප් විසින්. ඔහු ඩොනල්ඞ් ට‍්‍රම්ප්ගේ පෞද්ගලික කාර්ය මණ්ඩලයේ උපදේශකයෙක්. මිලේනියම් චැලේන්ජ් ආයතනයේ ඔහුට අමතරව ඇමෙරිකානු ආරක්ෂක ලේකම් ඉන්නවා. ඒවගේම ඊට අමතරව තවත් සිව්දෙනෙක් ඉන්නවා. එහෙම නම් මේ ආයතනය ස්වාධීන ආයතනයක් වෙන්නේ කොහොමද? මිලේනියම් චැලේන්ජ් ආධාර මේ රටට ලබාදීමට නිර්ණායක 18ක් ඉදිරිපත් කර තිබෙනවා. ඊට අනුකූල නම් තමයි ඩොලර් මිලියන 480ක ආධාර මුදල ලබාදෙන්නේ. ඇත්තටම මේ ආධාර යටතේ අධිරාජ්‍යවාදීන්ගේ යටි අරමුණු ඉෂ්ටකර ගන්න බලාපොරොත්තු වෙන බව පැහැදිලියි. ආසියාවේ චීනය එක්ක ඇමෙරිකාවට තිබෙන තරගය ආර්ථිකමය සහ යුධමය පැතිදෙකක් දැනටමත් බලපාලා තිබෙනවා. ඇමෙරිකානු අධිරාජ්‍යවාදීන් ආසියානු කලාපයට ඍජුව මැදිහත් වෙන්න වර්තමානයේ තොරා ගන්නේ මේ වගේ ගිවිසුම්. ඒ නිසා දේශපාලන අර්ථයෙන් ගත්තාම මෙය මුළුමනින්ම ප‍්‍රතික්ෂේප කළ යුතුයි. නමුත් කැබිනට් මණ්ඩලය පසුගිය සතියේ තීරණය කර තිබුණේ මිලේනියම් චැලේන්ජ් කෝපරේෂන් ආයතනය ගැන ආචාර්ය ලලිත සිරි ගුණරුවන් මහතාගේ ප‍්‍රධානත්වයෙන් අනුකමිටුවක් පත්කරන්න. ඒ වගේම ශ්‍රේෂ්ඨාධිකරණය ඉදිරියේ මේ ගිවිසුමට විරුද්ධව පවරා ඇති නඩුව විභාගයට ගත් අවස්ථාවේ නීතිපති දෙපාර්තමේන්තුව කරුණු දක්වමින් කියා සිටියේ, මේ සම්බන්ධයෙන් අධ්‍යයනය කර, වාර්තාවක් ඉදිරිපත් කරන බවයි. මැතිවරණ වේදිකාවේදී සම්පූර්ණයෙන්ම කුණුකූඩයට දාන බව කියූ මේ ගිවිසුම 70%ක් හොඳ බව කියන්නේ මාර්ග සංවර්ධනයට අදාළව තිබෙන කොන්දේසි අනුවයි. නමුත් මේ අනුව අපේ රටේ මාර්ග සංඥා පද්ධතියත් ඒ ආශී‍්‍රත සියලූ දත්තත් ඇමෙරිකාවට ලැබෙනවා. අනෙක් පැත්තෙන් ඉඩම් සම්බන්ධයෙන් තිබෙන්නේ බරපතල ගැටලූවක්. එදා ඡුන්ද ටික ලබාගන්න ජනාධිපතිවරණ වේදිකාවේ විරුද්ධව කතා කරපු අයම, දැන් ඇමෙරිකානු සල්ලිටික ගන්න ඵක්‍ක්‍ හොඳයි කියනවා. මේ නිසා ශී‍්‍ර මහා බෝධියත් අපිට අහිමිවෙන බව එදා කියපු අය ආණ්ඩුවට මාසයක් යන්න කලින් සළුපිළි උනා දැම්මා. ගම්මන්පිල මහත්තයා වගේම ඩලස් අලහප්පෙරුම ඇතුළු ඇමතිවරුන් හැසිරීමෙන් පෙන්වන්නේ ඒ බවයි. ඉඩම් කියන්නේ වෙළඳ භාණ්ඩයක් නොවෙයි. අපේ රටේ ජනතාවගේ පාරම්පරික අයිතියක්. පරම්පරාවට හිමිකර දෙන දෙයක්. නමුත් 70%ක් හොඳයි කියන කරුණු අතර, අපේ රටේ ඉඩම්වල හිමිකාරිත්වය, ජනතාවට අහිමිකිරීමේ අනතුරක් තිබෙනවා. ඒ වගේම දේශපාලනික වශයෙන් ජාතික ආරක්ෂාවත් රටේ ස්වෛරීත්වයත් අහිමි කෙරෙන තත්වයක් පැහැදිලි වී තිබෙනවා. නැවත සමාලෝචනය කරන්න තරම් සුදුසු නැති බව මැතිවරණ වේදිකාවේ ප‍්‍රකාශ කළත්, මාසයක් යන්නත් කලින් ඒ ගුණ වර්ණනා කරන්නේ ආණ්ඩුවේ දෙබිඩි බව ප‍්‍රදර්ශනය කරන්නයි. ඡුන්ද ටික කොල්ලකන්න ‘මහ භයානක දෙයක්’ බව කියලා දැන් 70%ක් හොඳයි කියන්නේ මේ නිසයි. ආණ්ඩුව මේ සම්බන්ධයෙන් තමන්ගේ ස්ථාවරය පැහැදිලිවම ප‍්‍රකාශ කරන්න ඕනෑ. ඇමෙරිකාවට නිල වශයෙන් ඒ බව දන්වන්න ඕනෑ. කැබිනට් මණ්ඩලයේ සාකච්ඡුාවට ගැනීම, අනුකමිටු පිහිටුවීම වගේ කි‍්‍රයාවලින් තවදුරටත් ජනතාවට බොරු නොකර, මැතිවරණ වේදිකාවේ කතා කළ ස්ථාවරයේම ඉන්නවාද නැත්නම් මේ ගිවිසුම ප‍්‍රතික්ෂේප කරනවාද නිල වශයෙන් ඇමෙරිකාවට දැන්විය යුතුයි. හැබැයි අපට පැහැදිලි වෙන්නේ මැතිවරණ වේදිකාවලදී සම්පූර්ණයෙන්ම ප‍්‍රත්ක්ෂේප කළ මේ ගිවිසුම දැන් කි‍්‍රයාත්මක කර, රුපියල් කෝටි 8640ක් ලබාගන්න සූදානම් වන බවයි. ආධාර මුදලක් වෙනුවෙන් රට පාවාදීමට ආණ්ඩුව කි‍්‍රයාකරන ආකාරය, බලයට පත්වී මාසයක් යන්නත් කලින් ආණ්ඩුවේ සළුපිළි උණා දැමීමෙන් පැහැදිලි වෙනවා. අපි කියන්නේ මේ ආධාර මුදල් වෙනුවෙන් දෙබිඩි පිළිවෙතක් අනුගමනය කරන පිළිවෙතින් ඉවත්විය යුතු බවයි. මිලේනියම් චැලේන්ජ් ගිවිසුම විතරක් නොවෙයි, ඇක්සා, සෝෆා ගිවිසුම්වලිනුත් ඉවත් විය යුතුයි. මේ ගිවිසුම් රටට අහිතකර බව පැහැදිලි වී තිබෙනවා. 2007 අත්සන් කළ, ඇක්සා ගිවිසුම කාලවකවානු තීරණය කිරීමෙන් පවා තොරව රනිල්-මෛතී‍්‍ර පාලන සමයේ දීර්ඝ කළා. ඒවගේ අහිතකර තත්වයන් තිබෙන ගිවිසුම්වලින් ඉවත්වීමට ආණ්ඩුව කි‍්‍රයාකළ යුතු බවයි අපේ ස්ථාවරය. මාධ්‍යවේදීන්ගේ ප‍්‍රශ්නවලට පිළිතුරු දෙමින්… 1. ජනවාරි 03 වැනිදා පාර්ලිමේන්තුව නැවත රැුස්වෙනවා. දැනට දැනුම්දීලා තිබෙන්නේ එදාට රැස්වෙනවා කියලා විතරයි. ජනාධිපතිවරයා මූලාසනයේ සභාව ඇමතීමෙන් පස්සේ පාර්ලිමේන්තුව කල් තියනවා. දැන් ප‍්‍රචාරයක් යනවා, ආයෙත් සැරයක් සභා වාරය කල්දාන්න යනවා කියලා. ඒක ප‍්‍රජාතන්ත‍්‍ර විරෝධියි. ජනතාවගේ ප‍්‍රශ්න කතාකරන්න තිබෙන්නේ පාර්ලිමේන්තුව. ඊට අදාළව ඉඩකඩ විවෘත කළ යුතුයි. ආර්ථික දේශපාලන ප‍්‍රශ්න ගණනාවකින් ජනතාව පෙළෙනවා. මේ නිසා ඒ ගැන සංවාදයක් පාර්ලිමේන්තුවේ ඇති කළ යුතුයි. ජනතාවගේ ප‍්‍රශ්න කතා කරන්න තියෙන්නේ පාර්ලිමේන්තුව. මේ සඳහා පාර්ලිමේන්තුවේ ප‍්‍රජාතන්ත‍්‍රවාදී අවකාශය තිබිය යුතුයි. 2. කුණු කූඩයට දානවා කියලා මැතිවරණ වේදිකා පුරාම ප‍්‍රකාශ කළ මේ ගිවිසුම ගැන නැවත සලකා බලන්න අනුකමිටු පත්කරනවා කියනවා කියන්නේම ආණ්ඩුවේ දෙබිඩි පිළිවෙතයි. ඒ නිසයි අපි කියන්නේ තවදුරටත් ජනතාව රවට්ටන්නන එපා කියලා. මේ ගැන ආණ්ඩුව තමන්ගේ ස්ථාවරය ඍජුවම ඇමෙරිකාවට දැනුම්දිය යුතුයි. ඵක්‍ක්‍ ගැන අපි දරන ස්ථාවරය ඒක. එක වෙලාවකට සම්පූර්ණයෙන්ම භයානක වෙන්නත්, ඊළඟට 70%ක් හොඳ වෙන්නත් විදිහක් නැහැ. සමස්තය ගැන ජනතාවට බොරු නොකියා ඇමෙරිකාවට ආණ්ඩුවේ ස්ථාවරය පැහැදිලි කරන්න කියන්නේ ඒ නිසයි.", "URL": "https://lankatruth.com/si/?p=87327", "Category": "පුවත්", "Parent URL": null}