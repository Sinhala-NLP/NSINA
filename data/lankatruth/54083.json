{"Source": "Lankatruth", "Timestamp": "June 11, 2018", "Headline": "රජය තීන්දුකළ භූමිතෙල් මිල අඩු කිරීම පිළිගත නොහැකියි", "News Content": "භූමිතෙල් මිල හෙට(12) සිට රුපියල් 70 දක්වා අඩු කරන බව රජය ප්‍රකාශකර සිටිය ද එය පිළිගත නොහැකි බව ධීවර සංගම් පවසයි. රුපියල් 44කට පැවති භූමිතෙල් ලීටරයක මිලටම නැවත භූමිතෙල් ලබාදෙන ලෙස ඔවුන් පවසා සිටියි. භූමිතෙල් මිල අඩු කරනලෙස ඉල්ලා මීගමුවේ ධීවරයින් පිරිසක් ආරම්භකල සත්‍යග්‍රහය ඊයේ(10) අත්හැර දැමූ නමුත් අද සිට නැවත විරෝධතා අරඹන බව පවසා සිටියි. පසුගියදා මුදල් අමාත්‍යාංශය මගින් භූමිතෙල් ලීටරයක මිල රුපියල් 101 දක්වා ඉහළ දමන ලද අතර දිගින් දිගටම එල්ලවූ ධීවර විරෝධතා හමුවේ එය හෙට සිට රුපියල් 70 දක්වා අඩු කරන බව රාජ්‍ය අමාත්‍ය දිලිප් වෙදආරච්චි මහතා පැවසීය.", "URL": "https://lankatruth.com/si/?p=54083", "Category": "පුවත්", "Parent URL": null}