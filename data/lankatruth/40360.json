{"Source": "Lankatruth", "Timestamp": "September 3, 2017", "Headline": "නව නිපැයුමෙන් ලොව ජයගත් සිසුවාට ජවිපෙ දිරිය පුරවැසි සමිතියෙන් දිරි දෙයි", "News Content": "නව නිපැයුම් දෙකක් ලොවට ඉදිරිපත් කරමින් රටවල් 32ක් අතුරින් ජයග්‍රහණය ලැබූ මාතර ශාන්ත ස්ර්වේසස් මහා විද්‍යාලයේ 09 වසර B පන්තියේ ඉගෙනුම ලබන ෂෙහාන් ඉරෝෂන ශිෂ්‍යා දිරිගන්වමින් මිල්ලවැව දිරිය පුරවැසි සමිතිය විසින් සංවිධානය කළ පිළිගැනීමේ උත්සවයක් පසුගිය 27වනදා දෙල්ගල්ල මීල්ලවැව ප්‍රජාශාලාවේදී පවත්වා තිබේ. 2017 අගෝස්තු 09වනදා සිට 14වනදා තෙක් දින 06ක් පැවති එම තරඟාවලියේදී මෙසේ ශ්‍රී ලාංකික සිසුවාට මෙම ජයග්‍රහණ හිමිකරගෙන පසුගිය 15වනදා නැවත දිවයිනට පැමිණියේ ය. දකුණු කොරියාවේදී පැවති නව නිපැයුම් අංශයේ කාර්මීකරණ නිර්මාණ කුසලතා ඇගයීම් තරඟාවලිය සඳහා ලෝකයේ රටවල් 32ක් තරඟ වැදි අතර ෂෙහාන් ඉරෝෂන ශිෂ්‍යා ඉදිරිපත් කළ අබාධිද වැඩිහිටියෙකුට තම අවශ්‍යතාවයන් ඉටුකර ගැනීමට හැකි රූපවාහිනී යන්ත්‍රය, රෙදි සෝදනය, දොර ජනෙල් විවර කිරීම හා වසාගැනීම, කෑම සූදානම් කරගැනීම, ඇඳ ඇතිරිළි පිළියෙල කර ගැනීම ආදී තම සියලු අවශ්‍යතාවන් ඉටුකරගතහැකි යාන්ත්‍රික රෝද පුටුවක නිර්මාණය සඳහා රිදී පදක්කම හිමිවී වී තිබේ. මෙම සිසුවා ජීවග්‍රහයෙන් යාන්ත්‍රිකව මීයන් ඇල්ලීම සඳහා නිර්මාණයක් කර ජාතික වශයෙන් සම්මාන ලබාගෙන ඇත. සිසුවා පිළිගැනීම සහ දිරිගැන්වීමේ උත්සව අවස්ථාව කුඩා තේවතු හිමියන්ගේ සංගමයේ කැඳවුම්කරු, දකුණු පළාත් සභාවේ ජනතා විමුක්ති පෙරමුණේ මන්ත්‍රී ලාල් ප්‍රේමනාත් මහතාගේ ප්‍රධානත්වයෙන් සහ එම ප්‍රදේශයේ සියළුම ප්‍රජා සංවිධානවල සහභාගිත්වයෙන් පවත්වා තිබේ.", "URL": "https://lankatruth.com/si/?p=40360", "Category": "පුවත්", "Parent URL": null}