{"Source": "Lankatruth", "Timestamp": "March 19, 2021", "Headline": "ශ්‍රී ලංකාව යුද අභ්‍යාසයක පැටලේ…", "News Content": "ශ්‍රී ලංකා ගුවන් හමුදාවේ 70 වැනි සංවත්සරය නිමිත්තෙන් ඉන්දීය ගුවන් හමුදා යානා රැසක් සහභාගී කරගෙන පැවැත්වූ සංදර්ශනය නිමා වී සති දෙකක් යාමට පෙර පකිස්තානය සමග යුද අභ්‍යාසයකට එළඹී සිටී. මෙම යුද අභ්‍යාසය මාර්තු 31 දින දක්වා සාලියපුර ගජබා රෙජිමේන්තු පරස්‍රයේදී පැවැත්වේ. පකිස්තාන යුද හමුදාවේ ඉහළ නිලධාරීන් 06 දෙනෙකු සහ සෙසු නිලයන් 35ක් ඊට සහභාගී වන අතර, ශ්‍රී ලංකාව වෙනුවනේ යුද හමුදාවේ ඉහළ නිලධාරීන් සිවුදෙනෙකු සහ සෙසු නිලයන් 40 දෙනෙකු මේ සඳහා එක්වී සිටින බව රජය නිල වශයෙන් ප්‍රකාශ කර තිබේ. මෙම යුද අභ්‍යාසය ‘ෂේක් හෑන්ඩ්ස් 1“ යනුවෙන් නම්කර තිබේ. මේ අනුව මේ ආකාරයේ යුද අභ්‍යාස කිහිපයක් ඉදිරියේදී පැවැත්වීමට නියමිත බව අනාවරණය වේ.", "URL": "https://lankatruth.com/si/?p=113214", "Category": "පුවත්", "Parent URL": null}