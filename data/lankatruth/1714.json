{"Source": "Lankatruth", "Timestamp": "March 11, 2012", "Headline": "උපත් පාලන එන්නත් ලබාදී කාන්තාවක් මියයයි", "News Content": "උපත් පාලන එන්නතක් ලබා ගැනීමෙන් පසුව බොක්කාවල රඹුක්විල ප‍්‍රදේශයේ කාන්තාවක මිය යාමේ සිද්ධිය සම්බන්ධයෙන් සෞඛ්‍ය අමාත්‍යංශ්‍ය පරීක්ෂණයක් ආරම්භ කර තිබේ. අමාත්‍යංශය පැවසුවේ, එම පරික්ෂණ සඳහා‍ විලවුන් උපකරණ හා ඖෂධ ව්‍යවස්ථාපන අධිකාරිය, පවුල් සෞඛ්‍ය කාර්යාංශය සහ ඖෂධ තත්ත්ව ආරක්ෂණ රසායනාගාරය යන ආයතනවල නිලධාරින්ගෙන් සැදුම් ලත් කණ්ඩායමක් ප්‍රදේශයට පිටත්කර හැර ඇති බවයි. මරණයට පත්වූ කාන්තාවගේ ඥාතීන් සහ ඇයට ප්‍රතිකාර කළ සියලු පාර්ශවයන්ගෙන් සාක්ෂි ලබාගෙන වාර්තාවක් ලබා දෙන ලෙස අදාළ කණ්ඩායමට සෞඛ්‍ය අමාත්‍යංශය උපදෙස් දී ති‍බේ. අදාළ ‍ඖෂධයේ සාම්පල රසායනාගාර පරීක්ෂණයන් සදහා ඉදිරිපත් කරන ලෙස අදාළ පරීක්ෂණ කණ්ඩායමට උපදෙස් දී ඇත. මෙම එන්නත් කල් ඉකුත්වූ එන්නත් ද යන්න සැක සහිත බව වෛද්‍යවරුන් පවසති.", "URL": "https://lankatruth.com/si/?p=1714", "Category": "පුවත්", "Parent URL": null}