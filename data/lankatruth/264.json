{"Source": "Lankatruth", "Timestamp": "November 18, 2011", "Headline": "පෞද්ගලික බස්‌ අද (14) මධ්‍යම රාත්‍රියේ සිට දීපව්‍යාප්ත වැඩවර්ජනයක්", "News Content": "ඔක්‌තෝබර් මස 30 වැනිදා ඩීසල් ලීටරයක මිල රුපියල් 8.00 කින් ඉහළ දැමීමට රජය ගන්නා ලද තීරණය අවලංගු කොට පෙරපැවැති මිලටම ලබාදෙන ලෙසට සිය සංගමය කරන ලද ඉල්ලීමට යහපත් ප්‍රතිචාරයක්‌ නොලැබුණ නිසා මෙම තීරණය ගත් බවලංකා පෞද්ගලික බස්‌ රථ හිමියන්ගේ සංගමයේ සභාපති ගැමුණු විඡේරත්න මහතා “දිවයින”ට පැවැසීය. ඩීසල් මිල වැඩි කිරීමටසාපේක්‍ෂව බස්‌ ගාස්‌තු වැඩි නොකිරීම නිසා මේ වන විට පෞද්ගලික බස්‌ කර්මාන්තය ලබා ඇති පාඩුව රුපියල් කෝටි 20ඉක්‌මවන බව හෙතෙම කීය. බස්‌ රථ හිමියන් දිගුකාලයක සිට ගැටලු ගණනාවකට මුහුණ පා සිටින බවත් එවැනි පසුබිමක්‌ තුළ හිටි හැටියේම ඩීසල් මිල වැඩිකිරීමෙන් බස්‌ හිමියා කබලෙන් ලිපට තල්ලුකළ බවත් ගැමුණු විඡේරත්න මහතා පවසයි. රජය ඩීසල් මිල අඩු නොකරන්නේ නම් සිදුවන පාඩුව හමුවේ තවදුරටත් බස්‌ ධාවනය කළ නොහැකි තත්ත්වයක්‌ උද්ගතවතිබෙන බව හෙතෙම අනාවරණය කළේය. ඩීසල් මිල අඩුකර බස්‌ කර්මාන්තයට සහනයක්‌ ලබා දෙනතෙක්‌ බස්‌ ධාවනයෙන් ඉවත්ව වැඩවර්ජනයක නිරත වීමට දිවයිනපුරා සිටින බස්‌ සමිති හා බස්‌ හිමියන් තීරණය කළ බව විඡේරත්න මහතා පැවැසීය. අද (14 දා) මධ්‍යම රාත්‍රියේ සිට ආරම්භ කරනු ලබන බස්‌ රථ වර්ජනයෙන් මගී ජනතාවට යම් අපහසුතාවයකට මුහුණ පෑමටසිදුවන්නේ නම් එහි වගකීම සම්පූර්ණයෙන්ම රජය භාරගත යුතු බව හෙතෙම වැඩිදුරටත් කීය.", "URL": "https://lankatruth.com/si/?p=264", "Category": "පුවත්", "Parent URL": null}