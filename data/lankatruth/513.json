{"Source": "Lankatruth", "Timestamp": "December 14, 2011", "Headline": "ආණ්ඩුවේ ප්‍රජාතන්ත්‍ර විරෝධී පාලනයට එරෙහිව ජවිපෙ විරෝධතා පා ගමනට විශාල ජනකායක්", "News Content": "දෙවන සංස්කරණය. ජනතා විමුක්ති පෙරමුණ විසින් සංවිධානය කරන ලද රාජපක්ෂ ආණ්ඩුවේ ප්‍රෝඩාකාරී අය වැයටත් ප්‍රජාතන්ත්‍ර විරෝධී පාලනයටත් එරෙහි පා ගමන විශාල පිරිසකගේ සහභාගිත්වයෙන් පැවැත්විණ. බොරැල්ල කැම්බල් පිටියේ සිට පුංචි බොරැල්ල, මරදාන, ටෙකනිකල් හංදිය පසුකර පිට කොටුව දක්වා ගමන් ගත්තේය. පිටකොටුව දුම්රියපොළ ඉදිරිපිටදී දැවැන්ත උද්ඝෝෂණයක් ද සිදුකරන ලදී. එහිදී ජවිපෙ ප්‍රධාන ලේකම් ටිල්වින් සිල්වා මහතා පැමිණ සිටි පිරිස ඇමතීය. ප්‍රධාන ලේකම් ටිල්වින් සිල්වා මහතා ආණ්ඩුව ඉදිරිපත්කර තිබෙන 2012 අයවැය ලේඛණයෙන් ජනතාවට සහන නොදීම සහ ප්‍රජාතන්ත්‍රවිරෝධී පාලනය නිදහස් අධ්‍යාපන අයිතීන් අහෝසි කිරීමට විරුද්ධව ජනතා විමුක්ති පෙරමුණ සංවිධානය කළ දැවැන්ත විරෝධතා පාගමන අද සවස කොළඹදී පැවැත්වීය. බොරැල්ල කැම්බල් පිටියෙන් ආරම්භවූ එය කොළඹ කොටුවට ගමන් ගත්තේය. එහිදී රැස්වසිටි විශාල ජනතාවක් ඇමතූ ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා ”මහින්ද රාජපක්ෂ මහතාගේ පාලනය යටතේ රටම අවුල්වී ඇත බවද රටේ ජනතාව ජීවත් කරනවන ගොවිජනතාව වැඩකරණ ජනතාව සහ තරුණ, ශිෂ්‍ය, කාන්තා, ධීවර සියළුම කොටස් වලට සාධාරණය ඉටුකරණ ලෙස ආණ්ඩුවට බලකරනවා” යනුවෙන් පැවසීය. ජීවන වියදමට සරිලන ලෙස රු. 10000/= වැටුප් වැඩි කිරීම පෞද්ගලික අංශයේ සේවකයෝ ලක්ෂ 60ක් දෙනා ‍ගේ අයිතීන් වෙනුවෙන් ජනතා විමුක්ති පෙරමුණ සටන් වදින බව පැවසීය. එමෙන්ම මහජන බලවේගය අවතක්සේරු නොකරන ලෙස ආණ්ඩුවට අනතුරු ඇගවීය. ජනතාවට දඩ ගැසීමේ අළුත්ම ක්‍රමය එළවළු කූඩ පෙන්වා දඩ ගැසීම බවත් ජනතාවගේ බඩට ගහන මේ කූඩ සෙල්ලම වහාම නතර කරන ලෙස ආණ්ඩුවට බලකලේය. ගොවි ජනතාව, වෙළද ප්‍රජාව ඇතුළු සියලු දෙනා සමග තම පක්ෂය සිටින්නේ යැයි කීය. එසේම උතුර නැගෙනහිර ජනතාව ඇතුළු සියලු ජනතාවගේ මූලික අයිතීන් ආරක්ෂා කරන ලෙසද පසුගිය දිනෙක යාපනයේදී පැහැරගෙන යන ලද ලලිත් කුමාර් සහ කුගන් යන දෙදෙනා වහාම නිදහස් කරන්න ආණ්ඩුවට පියවර ගන්නා ලෙසත් නැතිනම් නීතියේ සාධාරණ බව ආරක්ෂා කිරීමට බලකරන බවත් පැවසීය. ප්‍රගීත් එක්නැලිගොඩ මහතා අතුරුදහන් කිරීම පිළිබදව සොයාබලා ජනමාධ්‍ය මර්ධනය වහාම නවත්වන ලෙස අරගල කරනබවත් ජනතවගේ හඩට කන්නොදෙන්නේ නම් ආණ්ඩුව ගෙදර යවා නව ආණ්ඩුවක් පිහිටුවන බව පැවසීය. ජවිපෙ ප්‍රචාරක ලේකම් පා.ම විජිත හේරත් මහතා ”සරත් ෆොන්සේකා මහතා ඇතුළු සියළු දේශපාලන සිරකරුවන් නිදහස් කිරීමට බලකරනවා. ඔවුන් නිදහස්කරන තෙක් ජනතා විමුක්ති පෙරමුණ ඉදිරියෙන්ම ඉන්නවා. ඒ වගේම ජනතාවට සහන දීලා ආර්ථික ප්‍රශ්ණ වහාම විසදන්න නැතිනම් බැහැල යන්න කියල අපි කියනවා.” යනුවෙන් පැවසීය.", "URL": "https://lankatruth.com/si/?p=513", "Category": "පුවත්", "Parent URL": null}