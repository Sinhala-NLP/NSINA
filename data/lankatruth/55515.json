{"Source": "Lankatruth", "Timestamp": "July 1, 2018", "Headline": "රාජ්‍ය ආයතන 12000කට අධික සංඛ්‍යාවකට ඉඩම් ඔප්පු නැහැ", "News Content": "දිවයින පුරා පිහිටි රාජ්‍ය ආයතන 12000කට අධික සංඛ්‍යාවකට ඉඩම් හිමිකම්පත් නොමැති බව අනාවරණය වී තිබේ. මේවා අතර පොලිස් ස්ථාන, පාසල්, රෝහල් මෙන්ම දෙපාර්තමේන්තු රාජ්‍ය ආයතන ද වන බව පැවසේ. ශ්‍රී ලංකා ගුවන් විදුලි සංස්ථාව හා කොළඹ රාජකීය විදුහල මෙන්ම මූලික රාජ්‍ය ආයතන බොහෝමයක ඉඩම් හිමිකම්පත් නොමැත. මේ බව අනාවරණය වී ඇත්තේ එම රාජ්‍ය ආයතන විසින් නිල හිමිකම්පත් ලබාදෙන්නැයි ඉඩම් අමාත්‍යාංශයෙන් කරනලද ඉල්ලීමකට අනුවය. වසර 37ක් පුරා හිමිකම්පතක් රහිතව තිබූ පාර්ලිමේන්තුවට ද පසුගිය දා මෙම වැඩසටහන යටතේ හිමිකම්පතක් ප්‍රධානය කෙරුණි.", "URL": "https://lankatruth.com/si/?p=55515", "Category": "පුවත්", "Parent URL": null}