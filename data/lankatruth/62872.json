{"Source": "Lankatruth", "Timestamp": "November 9, 2018", "Headline": "සාවද්‍ය මුදල් පරිහරණ නඩුවේ ගෝඨාගේ ඇප ලිහිල් කරයි – රට යන්න අවසර", "News Content": "රජයේ මුදල් සාවද්‍ය ලෙස පරිහරණය කිරීම සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතාට එරෙහි නඩුවේ ඇප කොන්දේසි ලිහිල් කරමින් ඔහුට විදේශ ගත වීමට, විශේෂ ත්‍රිපුද්ගල මහාධිකරණය අද (09) අවසර ලබා දී තිබේ. ඒ අනුව ඔහුට දෙසැම්බර් 14 වැනි දා සිට ජනවාරි 14 වැනි දා දක්වා විදේශ ගත වීමට අවසර ලැබී ඇත. මැදමුලන ඩී.ඒ. රාජපක්ෂ අනුස්මරණ කෞතුකාගාරය ඉදිකිරිමේදී රුපියල් ලක්ෂ 800 අධික රජයේ මුදල් අවභාවිතා කිරීම සම්බන්ධයෙන් පවරා ඇති නඩුව අද (09) කැඳවු අවස්ථාවේදී ත්‍රිපුද්ගල විනිසුරු මඩුල්ල විසින් මෙම තීන්දුව ලබා දී තිබේ. තමන් අවභාවිතා කළ එම මුදල නැවත නාගරික සංවර්ධන අධිකාරය වෙත ගෙවූ බවද පසුගියදා ගෝඨාභය රාජපක්ෂ මහතා මාධ්‍ය වෙත ප්‍රකාශ කර තිබිණි.", "URL": "https://lankatruth.com/si/?p=62872", "Category": "පුවත්", "Parent URL": null}