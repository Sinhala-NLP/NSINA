{"Source": "Lankatruth", "Timestamp": "December 13, 2022", "Headline": "මේ ගැන සැලකිලිමත් වන්න", "News Content": "නිසි පරීක්ෂාවකින් තොරව නොදන්නා පාර්ශ්වයන්ගේ බැංකු ගිණුම් වෙත මුදල් තැන්පත් කිරීමට හෝ වෙනත් මාධ්‍යවලින් මුදල් ප්‍රේෂණය කිරීමට යොමු නොවන ලෙස මූල්‍ය බුද්ධි ඒකකය මහජනතාවට අවධාරණය කරයි. විදේශ රැකියා සඳහා යොමු කරන බවට පොරොන්දු ලබා දෙමින් හෝ විවිධ වටිනා භාණ්ඩ ඇතුළත් පාර්සල් ලබා ගැනීම සඳහා රේගු බදු ගෙවන ලෙස දන්වමින් වංචා සහගත දුරකථන ඇමතුම්, කෙටි පණිවුඩ, විද්‍යුත් තැපැල් පණිවුඩ හා සමාජ මාධ්‍ය ජාල හරහා සාවද්‍ය තොරතුරු ලබා දී පුද්ගලයන්ගෙන් මුදල් වංචා කිරීම සම්බන්ධයෙන් අගතියට පත් පාර්ශ්වයන් විසින් සිදුකරනු ලබන පැමිණිලිවල සීග්‍ර වර්ධනයක් මෑත කාලීනව නිරීක්ෂණය වී ඇතිබවත් උක්ත දැනුම් දීම සිදු කරන්නේ ඒ මත පදනම්ව බවත් මූල්‍ය බුද්ධි ඒකකය වැඩිදුරටත් මහජනතාවට අවධාරණය කරයි.", "URL": "https://lankatruth.com/si/?p=142836", "Category": "පුවත්", "Parent URL": null}