{"Source": "Lankatruth", "Timestamp": "September 1, 2019", "Headline": "කැලණිය දායක සභාවෙන් රනිල් ඉවත් කිරීමේ යෝජනාවක් සම්මත වෙයි", "News Content": "කැලණිය රජමහා විහාරයේ දායක සභාවේ සභාපති ධුරයෙන් එක්සත් ජාතික පක්ෂ නායක, අග්‍රාමාත්‍ය රනිල් වික්‍රමසිංහ මහතා ඉවත් කිරීමට එම දායක සභාවේ බහුතර අනුමැතිය අද (01) හිමිවී තිබේ. කැලණිය රජමහා විහාරාධිපති පූජ්‍ය මහාචාර්ය කොල්ලුපිටියේ මහින්ද සංඝරක්ඛිත නාහිමියන්ගේ ප්‍රධානත්වයෙන් අද පස්වරුවේ දායක සභාව රැස්වීමෙන් අනතුරුව රනිල් වික්‍රමසිංහ මහතා එහි සභාපති ධුරයෙන් ඉවත් කිරීමේ යෝජනාව දාක මහතෙකු විසින් ඉදිරිපත් කර ඇති අතර එය තවත් දායක මහතෙකු විසින් ස්ථීර කර ඇත. ඉන් අනතුරුව ඊට ඡන්ද විමසීමක්ද සිදුකර ඇති අතර ඉන් බහුතර ඡන්දයක් යෝජනාවක් පක්ෂය හිමිවී තිබේ. ඒ අනුව මේ පිළිබඳ ඉදිරි පියවර දායක සභාවේ විධායක කමිටුව රැස්වීමෙන් පසු ගැනීමට තීරණය කිරීමෙන් පසු දායක සභාව විසිර ගොස් ඇත.", "URL": "https://lankatruth.com/si/?p=80219", "Category": "පුවත්", "Parent URL": null}