{"Source": "Lankatruth", "Timestamp": "February 4, 2020", "Headline": "හිටපු පළාත් සභා මන්ත්‍රී පුත්‍රයා පහරදීමෙන් තරුණයෙකු රෝහලේ – මන්ත්‍රී පුත්‍රයා නිදැල්ලේ", "News Content": "මීගමුව ප්‍රදේශයේදි එක්සත් ජාතික පක්ෂයේ හිටපු වයඹ පළාත් සභා මන්ත්‍රීවරයෙකුගේ පුත්‍රයෙකු කළ පහරදීමකින් තුවාල ලැබූ වෙන්නප්පුව ප්‍රදේශයේ පදිංචි තරුණයෙකු මාරවිල මුලික රෝහලට ඇතුලත් කර ඇති අතර එම පහදරීම සිදු කළ මන්ත්‍රී පුත්‍රයා මෙතෙක් අත්අඩංගුවට ගෙන නැත. මෙලෙස පහර කෑමට ලක්වූ තරුණයා වෙන්නප්පුව ප්‍රදේශයේ කාය වර්ධන මධ්‍යස්ථානයක උපදේශකයෙකු ලෙස සේවය කරන අතර මන්ත්‍රී පුත්‍රයාද වෙන්නප්පුව ප්‍රදේශයේ කාය වර්ධන මධ්‍යස්ථානයක් පවත්වා ගෙන බව වාර්තා වෙයි. මේ පහර දීමට මුල් වී ඇත්තේ පසුගිය වසරේ ඒ හා සම්බන්ධව ඇති වූ ආරවුලකි. මෙහිදී පහර කෑමට ලක්වු තරුණයා ඔවුන් අතර පැවති ගැටලුව විසදා ගැනීම සඳහා වෙන්නප්පුව පොලීසියේ පැමිණිලි කර ඇතත් ඔහු කළ පැමිණිල්ල විභාග කිරීම සඳහා පොලීසිය පියවර ගෙන නැත. මෙම පහරදීමට අදාළවද එම තරුණයාව අත්අඩංගුවට ගැනීමට පොලිසිය මෙතෙක් අත්අඩංගුවට ගෙන තිබේ.", "URL": "https://lankatruth.com/si/?p=89416", "Category": "පුවත්", "Parent URL": null}