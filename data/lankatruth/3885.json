{"Source": "Lankatruth", "Timestamp": "August 31, 2012", "Headline": "මැ.කො.ගේ පිරිසක් CID මෙහෙයුමක", "News Content": "අනුරාධපුර ප්‍රදේශයේ සිදුවන මැතිවරණ නීති උල්ලංඝනය කිරීම් සම්බන්ධයෙන් සොයා බැලීම සඳහා විශේෂ නිලධාරින් කණ්ඩායමක් අද (31) පස්වරුවේ එම ප්‍රදේශය කරා යැවූ බව මැතිවරණ කොමසාරිස් මහින්ද දේශප්‍රිය මහතා පසයි. අනුරාධපුර රෝහලේ වෛද්‍යවරයෙකුට දේශපාලන පක්ෂ අපේක්ෂක‍යෙකුගේ ආධාරකරුවන් පිරිසක් පහරදීමේ සිද්ධිය ඇතුළු සිදුවීම් ගණනාවක් පිළිබඳ සොයා බැලීම මොවුන් විසින් සිදුකරනු ඇති බවද වාර්තාවේ. මේ අතර මානව හිමිකම් පිළිබද විද්වත් සංසදයේ මැතිවරණ නිරීක්ෂණ ජාලය (NEM – IHR) ඊයේ (30) මැතිවරණ කොමසාරිස් වරයාට පැමිණිල්ලක් යවමින් සඳහන්කර තිබුනේ මැතිවරණ නීතිය උල්ලංගනය කරමින් අනුරාධපුර රාජාංගනය යාය 11 ප්‍රදේශයේ රාජ්‍ය උත්සවයක් සංවිධානය කරමින් සිටින බවයි. මෙහිදී එම ප්‍රදේශයේ අමුණකට මුල්ගල් තැබීමේ කටයුත්තක් එ.ජ.නි.ස. මැතිවරණ අපේක්ෂක හිටපු මහඇමති බර්ටි ප්‍රේමලාල් දිසානායක මහතාගේ ප්‍රධානත්වයෙන් 2012. අගෝස්තු 31 එනම් අද පස්වරු 4.00ට පවත්වන බවට ඊයේ (30 ) ශබ්ද විකාශන යන්ත්‍ර යොදාගනිමින් පූර්ව ප්‍රචාරයකරමින් සිටි බවද සඳහන්කර ඇත.", "URL": "https://lankatruth.com/si/?p=3885", "Category": "පුවත්", "Parent URL": null}