{"Source": "Lankatruth", "Timestamp": "May 23, 2018", "Headline": "ETI හා ස්වර්ණමහල් අර්බුදය ගැන පාර්ලිමේන්තුවේ එක්දින විවාදයක්", "News Content": "ETI මූල්‍ය සමාගමේ හා ස්වර්ණමහල් මූල්‍ය සේවා සමාගමේ තැන්පතුකරුවන් මුහුණදී තිබෙන අර්බුදකාරී තත්ත්වය සම්බන්ධයෙන් විපක්ෂයේ ප්‍රධාන සංවිධායක අනුර දිසානායක මහතා අද (23) පාර්ලිමේන්තුවේ අවධානය යොමු කළ අවස්ථාවේදී සභානායක ලක්ෂ්මන් කිරිඇල්ල මහතා ඊට පිළිතුරු දෙමින් පවසා ඇත්තේ මේ සම්බන්ධයෙන් පාර්ලිමේන්තුවේ එක්දින විවාදයක් පැවැත්වීමට සූදානම් බවය. තැන්පතුකරුවන් 36,000ක් විසින් රුපියල් කෝටි 3,600ක් මෙම ආයතන දෙකෙහි මුදල් තැන්පත් කර තිබෙන බවත් මාස 06ක් තිස්සේ ඔවුන්ට මුදල් ලබාගැනීමට නොහැකිව තිබෙන බවත් අනුර දිසානායක මහතා මෙහිදී පෙන්වා දී ඇත. මුදල් රාජ්‍ය අමාත්‍ය එරාන් වික්‍රමරත්න මහතා සඳහන් කර ඇත්තේ ජුනි 05 දිනය වනවිට තැන්පතුවලින් 10%ක් එනම් රුපියල් ලක්ෂ 06ක උපරිමයකට යටත්ව තැන්පතුකරුවන්ට ගෙවන ලෙසට අදාළ සමාගම් දෙකට නියෝග කර තිබෙන බවය.", "URL": "https://lankatruth.com/si/?p=52792", "Category": "පුවත්", "Parent URL": null}