{"Source": "Lankatruth", "Timestamp": "August 28, 2018", "Headline": "ලංකාවට අවමන් සහගත පරාජයක්", "News Content": "අද(28) පැවති ආසියානු ක්‍රීඩා තරඟාවලිය අතරතුර ශ්‍රී ලංකා හොකී කණ්ඩායම අවමන් සහගත පරාජයකට මුහුන දී තිබේ. ඉන්දීය හොකී කණ්ඩායමට එරෙහිව තරඟවැදුනු ශ්‍රී ලංකා ක්‍රීඩකයෝ ළකුණු කිසිවක් ලබා නොගත් අතර විස්සට බින්දුවක් ලෙස පරාජය භාරගැනීමට සිදුවිය. ඉන්දීය කණ්ඩායමේ දැල් රකින්නා සාමාන්‍ය ක්‍රීඩකයෙකු ලෙස සියලු ආවරණ ඉවත් කරමින් තරඟය පුරාම ක්‍රීඩා කළ නමුත් කිසිදු ළකුණක් ලබා ගැනීමට ශ්‍රී ලංකා ක්‍රීඩකයන්ට නොහැකි විය. ආසියානු ක්‍රීඩා උළෙලේ දස වැනි දිනය අදට යෙදී තිබුණ අතර මලල ක්‍රීඩා මූලික වටයේ තරඟ කිහිපයක්ම පැවැත්වීණි. ශ්‍රී ලංකාව නියෝජනය කරමින් කාන්තා මීටර් 200 තරඟය සඳහා සහභාගී වූ රුමේෂිකා රත්නායක තෙවැනි ස්ථානය දිනාගනිමින් අවසන් පූර්ව තරඟයට සුදුසුකම් ලැබීය. එම වටයේ සය වැනියා ලෙස තරඟය නිම කළද අවසන් වටය සඳහා සුදුසුකම් ලැබීමට එය ප්‍රමාණවත් නොවීය. කාන්තා මීටර් 800 සඳහා තරඟවැදුනු ගයන්තිකා අබේරත්න 6 වැනියා ලෙස තරඟය නිම කළාය. පිරිමි මීටර් 800 සඳහා තරඟ වැදුනු ඉදුනිල් හේරත්ට හිමිවූයේ අවසන් ස්ථානයයි.", "URL": "https://lankatruth.com/si/?p=58458", "Category": "ක්‍රීඩා පුවත්", "Parent URL": null}