{"Source": "Lankatruth", "Timestamp": "October 30, 2011", "Headline": "තෙල්මිල ඇතුළු අත්‍යාවශ්‍ය පාරිභෝගික භාණ්ඩ මිල වැඩිකිරීම හෙලා දකිනවා – ජනතා විමුක්ති පෙරමුණ", "News Content": "තෙල් මිල හා අත්‍යාවශ්‍ය භාණ්ඩ ඉහළ දැමීමට ගත් ආණ්ඩුවේ තීරණය සම්බන්ධයෙන් ජනතා විමුක්ති පෙරමුණ නිවේදනයක් නිකුත් කර ඇත. එය සම්පූර්ණයෙන් පහත දැක්වේ. රාජපක‍ෂ ආණ්ඩුවේ වංචා දූෂණවලටත් නාස්තිය, බොරු විවෘත කිරීම් ඇතුලූ ප්‍රචාරක වියදම් සඳහාත් රුපියල් කෝටි දහස් ගණන්මහජන ධනය වැය කරමින් සිටිනඅ තර එම බර මහජනතාව පිට පැටවීම සඳහා තෙල් මිල ඉහළ දැමීම ජනතා විමුක්ති පෙරමුණ තරයේහෙලා දකී. 2012 වසරට නියමිත අයවැය ලේඛනය ඉදිරිපත් කිරීමට පෙර මහජනයාගේ විරෝධයක් එල්ල නොවන මතපැන් සහ සිගරට් මිලවැඩිකිරීමෙන් ආරම්භ කළ භාණ්ඩ මිල වැඩි කිරීමේ රැල්ල අත්‍යාවශ්‍ය භාණ්ඩ මිල වැඩිකිරීම දක්වා දියත් කරමින් තිබේ. ඊයේ (29) දාමධ්‍යම රාති්‍රයේ සිට ඩීසල්, පෙට්‍රල් සහ භූමිතෙල් මිල වැඩිකළ අතර ඉදිරියේදී විදුලි බිල ද වැඩිකිරීමට නියමිතිය. මෙය සුළුවෙන්තැකිය හැකි තත්වයක් නොවේ. අයවැයට පෙර භාණ්ඩ හා සේවා මිල ගණන් මෙසේ වැඩිකිරීම ඉදිරියේදී ආර්ථීක වශයෙන් තවත්දුෂ්කරතාවයන් ඇතිවීමේ පෙර නිමිත්තක් බව අපි මෙරට ජනතාවට අනතුරු අඟවන්නෙමු.විශේෂයෙන්ම තෙල් මිල වැඩිකිරීම සහ යෝජිත විදුලි බිල වැඩිකිරීම මේ රටේ සමස්ත නිෂ්පාදන කර්මාන්ත පද්ධතියටම බලපාන අතරඒ නිසා දේශීය කාර්මික නිෂ්පාදනවල මිල සහ මගී ප්‍රවාහන සේවාවල ගාස්තු ද වැඩිකිරීමේ ආරම්භය සටහන් වේ. එය ආර්ථීකකඩාවැටීමක් දක්වා ගමන් කළ හැකි මිල උද්ධමනයකට බලපායි. හැම පැත්තෙන්ම පීඩාවට පත් කර සිටින ජනතාවගේ ආදායම් මාර්ගඑක රුපියලකින් හෝ වැඩිකිරීමට අදාල පලදායි කි්‍රයාමාර්ග නොගන්නා ආණ්ඩුව තම ප්‍රචාරක කටයුතුවලට රුපියල් කෝටි දහස්ගණන් වියදම් කරන අතර ජනතාවට තරු පෙන්වමින් සිටී. නාස්තිකාර වියදම් කරමින් මහජනතාවගේ සම්පත් කොල්ල කමින්රාජපක‍ෂ පරපුරකට කිරුළු පලන්දන මේ ආණ්ඩුවේ කි්‍රයාවලිය හදුනාගෙන එය පරාජය කිරීමට දැනුවත්වීම මහජනතාවගේ ද වගකීමබව පෙන්වා දෙනු කැමැත්තෙමු. එසේ නොවුව හොත් ඉතා ඉක්මනින්ම මෙරට සෝමාලියාවක් ඉතියෝපියාවක් බවට පත්වීමවැලැක්විය නොහැකිය. මේ මොහොතේ තෙල් මිල වැඩිකිරීම පිළිබඳව අප පක‍ෂය හදුනාගන්නේ මෙවැනි පුළුල් වටපිටාවක් තුළය. වර්ධනය වෙමින් පවතිනසමස්ත අනතුර කල්තියා හදුනාගෙන එය පරාජය කිරීමේ අවශ්‍යතාවය ජනතා විමුක්ති පෙරමුණ අවධාරණය කරයි. දේශපාලන මණ්ඩලය ජනතා විමුක්ති පෙරමුණ 2011.10.30", "URL": "https://lankatruth.com/si/?p=143", "Category": "පුවත්", "Parent URL": null}