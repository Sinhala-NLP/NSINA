{"Source": "Lankatruth", "Timestamp": "December 5, 2020", "Headline": "වේයන්ගොඩ ආර්ථිකෙත් වසාදමයි", "News Content": "කොවිඩ් – 19 ආසාදිතයින් කිහිප දෙනෙකු හමුවීම හේතුවෙන් වේයන්ගොඩ ආර්ථික වෙළඳ මධ්‍යස්ථානය වසා දැමීමට පියවර ගත් බව ගම්පහ දිසාපති සුනිල් ජයලත් මහතා පවසයි. එම ආර්ථික මධ්‍යස්ථානය නිල බලයෙන් බාර සභාපතිවරයා වන්නේ දිස්ත්‍රික් ලේකම්වරයාය. මෙහි වෙළඳ සහායකයින් කිහිප දෙනෙකු සහ පිටස්තරින් පැමිණ ඇති 09 දෙනෙකුට වෛරසය ආසාධනය වී ඇති බව PCR පරීක්ෂණවලින් මේ වනවිට තහවුරු වී ඇති අතර මෙහි වෙළඳුන්, නාට්ටාමිවරුන් සහ එළවළු රැගෙන එන්නන් 363 දෙනෙකු PCR පරීක්ෂණ සදහා භාජනය කොට ඇති බවත් එම පරීක්ෂණ වාර්තා ලැබීමට නියමිතව ඇති බවත් වාර්තා වේ. මෙම වෙළඳ මධ්‍යස්ථානයෙන් හමුවූ ආසාදිතයින් කිහිප දෙනෙකු තිහාරිය ප්‍රදේශයේ පදිංචි කරුවන් වන අතර ඔවුන්ගේ ආශ්‍රිතයින් අද (05) PCR පරීක්ෂණවලට ලක්කර ඇත.", "URL": "https://lankatruth.com/si/?p=102552", "Category": "කොවිඩ් -19 (කොරෝනා ) පුවත්", "Parent URL": null}