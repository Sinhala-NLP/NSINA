{"Source": "Lankatruth", "Timestamp": "April 3, 2020", "Headline": "කොරෝනා පුවත් වාර්තාකරණයට සෞඛ්‍ය අමාත්‍යාංශය මාධ්‍ය වෙත නිර්දේශ මාලාවක් හඳුන්වා දෙයි", "News Content": "කොරෝනා වෛරස් ව්‍යාප්තිය සම්බන්ධ පුවත් පළකිරීමේදී භාවිතා කළයුතු නිර්දේශ ඇතුළත් අට වැදෑරුම් නිර්දේශාවලියක් ඉදිරිපත් කිරීමට සෞඛ්‍ය සහ දේශීය වෛද්‍ය සේවා අමාත්‍යාංශය කටයුතු කර ඇත. එම නිවේදනය සෞඛ්‍ය සේවා අධ්‍යක්ෂ ජනරාල්, විශේෂඥ වෛද්‍ය අනිල් ජාසිංහ මහතාගේ අත්සනින් ඊයේ (02) නිකුත් කර ඇත. එහි මූලික නිර්දේශ 08ක් ඉදිරිපත් කර ඇති අතර ඒ අනුව, උක්ත නිර්දේශවලනි පරිභාහිරව කටයුතු කිරීම තුළින් සිදුවන බරපතලම කාරණය වන්නේ වෛරසය ආසාධිත පුද්ගලයින් කොන්වීමට ඇති බිය නිසා වෛද්‍ය උපදෙස් නොගෙන සැඟවී සිටීම යැයිද එම නිර්දේශ ඇතුළත් නිවේදනය මගින් අවධාරණය කර ඇත. මෙම වෛරස් තත්වය හමුවේ මාධ්‍ය හැසිරියයුතු ආකාරය සම්බන්ධයෙන් නිර්දේශාවලියක් හඳුන්වා දියයුතු බව සඳහන් කරමින් පසුගිය මස 29 වනදා සෞඛ්‍ය සේවා අධ්‍යක්ෂ ජනරාල්වරයා අමතින් ජනතා විමුක්ති පෙරමුණේ ජාතික සංවිධායක, හිටපු පාර්ලිමේන්තු මන්ත්‍රී බිමල් රත්නායක මහතා විසින් සිය ට්වීර් ගිණුමේ සඳටහනක්ද යොදා තිබිණි. Dear DG Health,Please issue guidelines to All Media Institutes on reporting Covid -19 epidemic. Guide media to avoid  racist,religiophobic,xenophobic,discriminatory & prejudice based reporting on patients, people under quarantine, health & other professionals etc ASAP. — Bimal Rathnayake (@BimalRathnayake) March 28, 2020", "URL": "https://lankatruth.com/si/?p=92040", "Category": "පුවත්", "Parent URL": null}