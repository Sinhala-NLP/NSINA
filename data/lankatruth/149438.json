{"Source": "Lankatruth", "Timestamp": "July 21, 2023", "Headline": "ආණ්ඩුවේ එකම අභිලාෂය ජනතාවට පටවන බදු ආදායම පමණයි – මහාචාර්ය අනිල් ජයන්ත ප්‍රනාන්දු", "News Content": "“අයි.එම්.එෆ්. එක ඉදිරිපත් කළ සැලැස්මට අනුවම ආණ්ඩුව වැඩකටයුතු කළත්, අයි.එම්.එෆ්. එකෙන් ණය ලබාගැනීමෙන්ම පමණක්ම මේ ආර්ථිකය දියුණු කරන්න බැහැ. මහජනතාවගේ ප්‍රශ්න විසඳන්න බැහැ. අත්‍යවශ්‍යම වන රටේ නිෂ්පාදන සැලැස්ම අතහැර දමා තිබියදී. ඒ වගේම ඔවුන් 2023 ජූනි මාසය වනවිට බදු ආදායම් වාර්තාවලින් පැහැදිලි වෙනවා. ඔවුන් අත්පත් කරගෙන තිබෙන්නේ බදු ආදායමෙන් 30%ක වගේ ප්‍රමාණයක්. ඉදිරිය මොනවගේ වෙන්නට ඕනද? එකක් තමයි මේ වැඩේ අතහැර දැමීම. තාවකාලිකව හෝ සැප්තැම්බර් මාසයේ එන වාරිකය ලබාගැනීම. ඊළඟ වාරිකය ලබාගැනීමට සියල්ලක් අමතක කරමින් ඕනෑම ආර්ථිකයකට සිදුවෙන විනාශයක් වෙන්න ඉඩහැර තව තව මහජනතාවගේ වක්‍ර බදු වැඩිකර ගැනීමේ තැනකට යාමට ඉඩකඩ තිබෙනවා. ඒ හා වේගයෙන්ම ආණ්ඩුව මහජනතාව වෙනුවෙන් කළ යුතු සුබසාධන වියදම්, සෞඛ්‍ය, අධ්‍යාපන, වියදම් නැති කිරීමට ඉඩකඩ තිබෙනවා. කෙසේ හෝ වියදම් කප්පාදුවකට යන එක යනවා. ඊළඟට රාජ්‍ය දේපොළ වේගයෙන් විකිණීමකට යාම අත්හරින්නේ නැහැ. රට තුළ තිබෙන අවිනිශ්චිත තත්වය, ආයෝජනය කිරීමට එන ව්‍යාපාරිකයෝ දන්න නිසා ඒ උවමනාව ඉටුකර ගැනීමට නොහැකි වී තිබෙනවා.” යැයි ජාතික ජන බලවේගයේ ආර්ථික කවුන්සිලයේ සභාපති මහාචාර්ය අනිල් ජයන්ත ප්‍රනාන්දු අවධාරණය කරයි. ඔහු මේ බව අවධාරණය කළේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේ ඊයේ (20) පැවති ජාතික ජන බලවේගයේ ආර්ථික කවුන්සිලයේ මාධ්‍ය හමුවක් අමතමිණි. එහිදී වැඩිදුරටත් අදහස් දැක්වූ ජාතික ජන බලවේගයේ ආර්ථික කවුන්සිලයේ සභාපති මහාචාර්ය අනිල් ජයන්ත ප්‍රනාන්දු, “අර්බුදයෙන් බේරෙන්න තිබෙන එකම මාර්ගය ජාත්‍යන්තර මූල්‍ය අරමුදලෙන් ණයක් ලබා ගැනීම කියන මිත්‍යාව ආණ්ඩුව සමාජ ගතකළා. එය ඉදිරියට ගෙනයාමට අවශ්‍ය දත්ත සංඛ්‍යා ලේඛන ඉදිරිපත් කළා. ඒ අනුව අයි.එම්.එෆ්. එක ඉදිරිපත් කළ නිර්ණායක ළඟා කරගන්න යන ගමන් මාර්ගයේදී බදු ආදායම, රජයේ වියදම, රාජ්‍ය ව්‍යවසායන් විකිණීමට ගන්නා උත්සාහයන් ඉදිරිපත් කිරීමක් මිස රට තුළ භාණ්ඩ හා සේවා නිෂ්පාදන සැලැස්මක්, රහිතව ඉදිරිපත් කළ සැලැස්මක් බව අපි මුල සිටම කිව්වා. අයි.එම්.එෆ්. එකෙන් පළමු වාරිකය ලබාගෙන දෙවන වාරිකය ලබාගැනීමට සූදානම් වෙන මොහොතේ අන්තර්කාලීන නිර්ණායක තුනක් අත්පත් කර ගැනීමේ ඉලක්කයක් ආණ්ඩුවට තිබෙනවා. දළ දේශීය නිෂ්පාදිතයේ ප්‍රතිශතයක් ලෙස ණය ප්‍රමාණය, දළ ණය ගැනීමේ අවශ්‍යතාවය, විදේශීය ණය සේවාකරණය ගැන අවධානය යොමු කරන්න වෙනවා. ආණ්ඩුවට සිදුවෙනවා ආණ්ඩුවේ ආදායම් වියදම් කළමනාකරණය කිරීමට. ඒ අනුව රටේ නිෂ්පාදනය සිදුනොවෙද්දීත් විශාල බදු පනවමින් බදු ආදායමක් පුරෝකථනය කළා. එවැනි බදු අයකිරීම් කළ නොහැකියාව, එහි ප්‍රායෝගික තත්වය, ගැටලු සහගත තත්වය අපි පෙන්වා දුන්නා. මේ වනවිට ආණ්ඩුව විවිධ දත්ත ඉදිරිපත් කර තිබෙනවා. දේශීය ආදායම් දෙපාර්තමේන්තුව, මුදල් අමාත්‍යාංශය, ඔවුන්ගේ බදු ආදායම් අයකර ගැනීමේ ප්‍රගතිය පෙන්වමින්, මධ්‍ය කාලීන වාර්තාවන් ඉදිරිපත් කර තිබෙනවා. ඔවුන් උත්තරයක් ලෙස ඉදිරිපත් කර ඇති සැලසුමට ළඟාවීමට ඔවුන්ගේම ඇත්ත ප්‍රතිඵල ප්‍රායෝගික නොවන බව මහජනතාවට පෙන්වීමටත්, එහිදී ආණ්ඩුව ගන්නා ක්‍රියාමාර්ග මගින් ආර්ථිකයටත්, මහජනතාවටත් විය හැකි බලපෑම පැහැදිලි කරන්නත් මේ මාධ්‍ය හමුව පවත්වන්නට යෙදුණේ. 2023 ආණ්ඩුව පුරෝකථනය කළා, බදු ආදායම ලෙස රුපියල් බිලියන 3005ක් අය කරගන්නවා කියලා. එයින් ආදායම් බදු ලෙස බිලියන 895ක්, වැට් බදු රුපියල් බිලියන 796ක්. දේශීය ආදායම් දෙපාර්තමේන්තුවෙන් පළමු අර්ධ වාර්ෂිකය සඳහා රැස්කර ගත් මුළු ආදායම සමාගම් සහ සමාගම් නොවන බදු විදිහට තිබෙනවා රුපියල් බිලියන 243.8ක්. පුද්ගල ආදායම් අත්තිකාරම් ලෙස රුපියල් බිලියන 70ක්. රඳවා ගැනීම් බදු ආකාරයෙන් රුපියල් බිලියන 68ක් තිබෙනවා. ඊට අමතරව එකතු කළ අගය මත බද්ද, වැට් බද්ද රුපියල් බිලියන 230ක්. කෙසේ හෝ ඔවුන්ගේ සැලසුමට අනුව මාස හයකට පසුව අත්පත් කරගෙන තිබෙන්නේ 30%කට අඩු වැට් බදු ආදායමක්. ඔවුන්ගේ බදු අයකර ගැනීම අයි.එම්.එෆ්. එකේ නිර්ණායක විදිහට ඉදිරිපත් කිරීමට අවශ්‍ය නම් තව අසාධාරණ විදිහට බදු අය කිරීමකට යෑමේ ඉඩකඩක් තිබෙනවා. මේ මොහොතේ ඔවුන්ගේ ඉලක්කය බවට පත්වෙලා තිබෙන්නේ යථාර්ථය මගහරිමින් අයි.එම්.එෆ්. එක ඉදිරිපත් කළ නිර්ණායකයන් තුන ළඟා කරගැනීමට. අසාධාරණ ලෙස බදු පැනවීමට, ආණ්ඩුවේ වියදම් අඩු කිරීමට ගන්නා උත්සාහයන් නිසා සමාජයට එන බලපෑම් නම් ආර්ථිකය හරියට දුවන්නේ නැතිවීම අවිනිශ්චිතතාවයක් පැන නැගීම්. ඒ අවිනිශ්චිතතාවයේ ප්‍රතිඵලයක් හැටියට සිදුවන්නේ නිෂ්පාදන තව තවත් කඩා වැටීමයි. මේ ප්‍රශ්නයෙන් මහජනතාව බේරා ගැනීමට නම් අවසානයේදී නිෂ්පාදනය වැඩිකිරීමේ සැලැස්මකට එන්න ඕනෑ. නමුත් නිෂ්පාදනය කඩා වැටීමට ලක්වෙලා. රටක ආර්ථිකයක් නගාසිටුවීමට, රටක කාර්මික නිෂ්පාදනයේ දර්ශකය වැදගත්. 2023 මැයි මාසයේ (මහ බැංකු වාර්තාවට අනුව) කර්මාන්ත ක්ෂේත්‍රය විශාල බිඳවැටීමකට ලක්වෙනවා. එහි ප්‍රධාන වශයෙන් ඇඟලුම් 19%කින්, රසායන ද්‍රව්‍ය 38.9%කින්, පාන වර්ග 10%කට ආසන්න ප්‍රමාණයකින් ධාරිතාව අඩු වී තිබෙනවා. මෙහි අහිතකර ප්‍රතිඵල ලැබෙන්නේ ඉදිරියේදී. බදු ආදායම එකතු කර ගැනීමේ ඉඩ ඇහිරෙනවා පමණක් නොවෙයි, ඒ බව සාමාන්‍ය ජනතාව මත පැටවීමේ ඉඩකඩ තිබෙනවා. තවත් දර්ශකයක් තිබෙනවා, ’ශ්‍රී ලංකා පර්චේසින් මැනේජර්ස් ඉන්ඩෙක්ස්’ කියලා. මේක සෙක්ටර්ස් දෙකකින් කර්මාන්ත අංශයට වෙනමත්, සේවා අංශයට වෙනමත් ලෙස ගණනය කරනවා. ඒ රටේ පවතින ආර්ථික දර්ශක සැලකිල්ලට භාජනය කර කරන සමීක්ෂණයකින් ලංකාවේ තිබෙන විශාලම සමාගම්වල ඉන්න පුද්ගලයන්ගෙන් මාසයකට වරක් මේ සමීක්ෂණය කරනවා, මොනවගේ දිසාවකටද කර්මාන්ත ක්ෂේත්‍රය හා සේවා ක්ෂේත්‍රය ගමන් කරන්නේ කියලා. ඒ අනුවත් පෙන්නුම් කරන්නේ කර්මාන්ත ක්ෂේත්‍රය ගිය මාසයට සාපේක්ෂව කඩා වැටීමකට ලක්ව ඇති බවයි. එහි දර්ශකය 47.3යි. මෙය 50ට අඩු වෙන්න වෙන්න පෙන්නුම් කරන්නේ ආර්ථිකයේ ඉදිරියට අසුබදායී තත්වයක්. සංඛ්‍යා දත්ත භාවිත කිරීමේදී සමාජයට පෙන්නුම් කරනවා රටේ ඇති ප්‍රශ්නය විසඳනවා කියන එක. නමුත් එය එසේ නොවෙයි. අයි.එම්.එෆ්. යෝජනා අනුව දේශීය ණය ප්‍රතිව්‍යුහගතකරණය හරහා ඊ.පී.එෆ්. වැනි ආයතනවල තිබෙන අරමුදල් විශාල ලෙස කපා ගත්තා. ඔවුන්ගේ ප්‍රතිලාභ අහිමිවෙන තත්වයට පත් කළා. මූල්‍ය වෙළඳපොළේ සුරැකුම්පත් විකිණෙන හැටි, ණය ගැනීමේ අවශ්‍යතාවයන් සැලකිල්ලට භාජනය කිරීමේදී ඉතාමත් පැහැදිලියි ආණ්ඩුවට දේශීය වශයෙන් 2023දිත් විශාල වශයෙන් වැඩි පොලී අනුපාතයන්ට ණය ගැනීම් කිරීමට සිදුවෙනවා. මහජනතාව සතුව තිබෙන අරමුදල් කපනවා. තිබෙන අරමුදල්වලින් ඉදිරියේදී ආදායම් උපයාගැනීමට තිබෙන ඉඩකඩ අහුරනවා. පුද්ගලික අංශයේ ගනුදෙනුකරුවන්ට, බැංකුකරුවන්ට වැඩි පොලියකට ණය ලබාදී, ඊ.පී.එෆ්. වැනි ආයතනයකට 9%ක අඩු පොලී මට්ටමක් ලබාදෙනවා. ආණ්ඩුව දර්ශක භාවිතා කළා රුපියලේ අගය ශක්තිමත් වීම පිළිබඳව. එහෙත් නැවතත් රුපියල අව ප්‍රමාණය වීමට පටන් ගෙන තිබෙනවා. ඔවුන් ළඟාකර ගැනීමට යන ඉලක්කවල දෙපැත්ත කැපෙන තත්වයක් තිබෙනවා. රුපියල අධි ප්‍රමාණය කරමින් යම් ස්ථාවරත්වයක් ගන්න උත්සාහ කරන ගමන්ම අනෙක් පැත්තෙන් ආනයන සීමාකිරීම් අතහැරීමට සිදුවෙනවා. ඒක අයි.එම්.එෆ්. එකේ ඉල්ලීමක්. නමුත් ආණ්ඩුව අපි හැමෝම දන්නවා ලංකාවේ ආර්ථිකය ස්ථාවර වෙන්නේ නැහැ. අයි.එම්.එෆ්. එක ඉදිරිපත් කළ සැලැස්මට අනුවම ආණ්ඩුව වැඩකටයුතු කළත්, අයි.එම්.එෆ්. එකෙන් ණය ලබාගැනීමෙන්ම පමණක්ම මේ ආර්ථිකය දියුණු කරන්න බැහැ. මහජනතාවගේ ප්‍රශ්න විසඳන්න බැහැ. අත්‍යවශ්‍යම වන රටේ නිෂ්පාදන සැලැස්ම අතහැර දමා තිබියදී. ඒ වගේම ඔවුන් 2023 ජූනි මාසය වනවිට බදු ආදායම් වාර්තාවලින් පැහැදිලි වෙනවා. ඔවුන් අත්පත් කරගෙන තිබෙන්නේ බදු ආදායමෙන් 30%ක වගේ ප්‍රමාණයක්. ඉදිරිය මොනවගේ වෙන්නට ඕනද? එකක් තමයි මේ වැඩේ අතහැර දැමීම. තාවකාලිකව හෝ සැප්තැම්බර් මාසයේ එන වාරිකය ලබාගැනීම. ඊළඟ වාරිකය ලබාගැනීමට සියල්ලක් අමතක කරමින් ඕනෑම ආර්ථිකයකට සිදුවෙන විනාශයක් වෙන්න ඉඩහැර තව තව මහජනතාවගේ වක්‍ර බදු වැඩිකර ගැනීමේ තැනකට යාමට ඉඩකඩ තිබෙනවා. ඒ හා වේගයෙන්ම ආණ්ඩුව මහජනතාව වෙනුවෙන් කළ යුතු සුබසාධන වියදම්, සෞඛ්‍ය, අධ්‍යාපන, වියදම් නැති කිරීමට ඉඩකඩ තිබෙනවා. කෙසේ හෝ වියදම් කප්පාදුවකට යන එක යනවා. ඊළඟට රාජ්‍ය දේපොළ වේගයෙන් විකිණීමකට යාම අත්හරින්නේ නැහැ. රට තුළ තිබෙන අවිනිශ්චිත තත්වය, ආයෝජනය කිරීමට එන ව්‍යාපාරිකයෝ දන්න නිසා ඒ උවමනාව ඉටුකර ගැනීමට නොහැකි වී තිබෙනවා. මෙහි අවසාන ප්‍රතිඵලය මහජනතාවට එන්නේ ආදායම් අහිමි වීම, වියදම් කිරීමට ආදායම් අහිමිවීම, ජීවන තත්වය අඩුවීම, වැඩි පීඩනයකට හසුකිරීම. එවැනි තත්වයකින් අපි ළඟාකර ගැනීමට යන්නේ මොනවගේ ප්‍රතිඵලයක්ද යන්න ඉතාම පැහැදිලියි. ඒ නිසා මේ ආණ්ඩුව ගන්නා ක්‍රියාමාර්ග මහජනතාවට මුහුණ දීමට සිදුවන තත්වයත්, ඒ වගේම මේ තිබෙන දත්ත අනුව අනාගතය අනතුරේ තිබෙන බවත්. මේ ආණ්ඩුව ගන්නා ක්‍රියාමාර්ග කිසිම විදිහකට මාධ්‍ය ක්ෂේත්‍රයේ ඉන්න අය කියනවා මේකෙන් උත්තරය ලැබෙනවා කියා. ඔවුනුත් මේකට වගකිව යුතුයි. මේ ගන්නා ක්‍රියාමාර්කවලින් උත්තරයක් තිබෙන්නේ දූෂිත, වගවීමට යටත් කළ නිලධාරීන් සහ වංචා, දූෂණ කළ කණ්ඩායමකට පිළිතුරක් තමයි මේ.”", "URL": "https://lankatruth.com/si/?p=149438", "Category": "පුවත්", "Parent URL": null}