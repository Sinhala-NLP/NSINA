{"Source": "Lankatruth", "Timestamp": "December 29, 2017", "Headline": "ඇමරිකාවේ GSP+ සහනය දෙසැම්බර් 31ක තෙක් පමණයි", "News Content": "ඇමරිකා එක්සත් ජනපදයට අපනයනය කරනු ලබන භාණ්ඩ හා සේවා සම්බන්ධයෙන් ජීඑස්පී ප්ලස් සහන වැඩසටහන යටතේ ශ්‍රී ලංකාව ඇතුළු තවත් රටවල් කිහිපයකට හිමිව ඇති බදු සහනය මේ වසරේ දෙසැම්බර් 31 වැනිදායින් අවසන් කිරීමට ඇමරිකා එක්සත් ජනපදය තීරණය කර ඇත. ඇමරිකා එක්සත් ජනපද කොන්ග්‍රසය සඳහන් කරන පරිදි ජීඑස්පී ප්ලස් සහන යළි බලාත්මක කර නැත. ලබන වසරේ සිට අදාළ අපනයන සඳහා සාමාන්‍ය බදු පටිපාටිය ක්‍රියාත්මක වනු ඇති බවත් ඇමරිකා තානාපති කාර්යාලය නිවෙදනයක් නිකුත් කරමින් පවසයි. 2016 වර්ෂකේදි එක්සත් ජනපදය ඩොලර් බිලියන 2.8ක ශ්‍රී ලාංකීය භාණ්ඩ ආනයනය කර ඇත. ජෙරුසලම ඊශ්‍රායෙලයේ අගනුවර ලෙස පිළිගැනීමට ඇමෙරිකානු ජනපති ඩොනල්ඩ් ට්‍රම්ප් ගත් තීරණයට විරුද්ධව ශ්‍රී ලංකාව ඇතුළු රටවල් 128ක් පසුගියදා එක්සත් ජාතීන්ගේ සංවිධානය ඉදිරියේ සිය විරෝධය ප්‍රකාශ කළ අතර ඇමරිකා එක්සත් ජනපදය මෙලෙස ජීඑස්පී ප්ලස් බදු සහනය ඉවත් කර ඇත්තේ එයට ප්‍රතිචාර දක්වමින් බව දේශපාලන විචාරක මතය වී තිබේ.", "URL": "https://lankatruth.com/si/?p=45684", "Category": "පුවත්", "Parent URL": null}