{"Source": "Lankatruth", "Timestamp": "September 25, 2022", "Headline": "පළමුව අපි මේ රටේ නීතිය දේශපාලනයෙන් ගලවනවා – නීතීඥ උපුල් කුමරප්පෙරුම", "News Content": "අද වනවිට මේ රටේ නීතියක් ක්‍රියාත්මක වනවාද ක්‍රියාත්මක වනවානම් ඒ කුමන නීතියක්දැයි බරපතල ප්‍රශ්න ඇති වී තිබෙන බව ජාතික ජන බලවේගයේ ජාතික විධායක සභික, නීතීඥ උපුල් කුමරප්පෙරුම මේ වනවිට පැවැත්වෙන ජාතික ජන බලවේගයේ අකුරැස්ස ආසන සමුළුවේදී පැවසීය. මෙහිදී වැඩිදුරටත් කරුණු දක්වමින් අපරටේ අපරාධ නීති ක්‍රියාත්මක වන ආකාරය සඳහා උදාහරණයක් ලෙස බාල අපචාර නඩු සම්බන්ධයෙන් අඩුම වශයෙන් වසර 10ක් පුරා පවත්වාගෙන යාමට සිදු වී ඇති බව හෙළි කළේය. රටක් සංවර්ධනය කිරීමට නම් ඒ රටේ ජනතාවට විශ්වාස කළ හැකි ආකාරයට කාර්යක්ෂම නීති පද්ධතියක් තිබිය යුතු බවත් එවැනි කාර්යක්ෂම නීති පද්ධතියක් සඳහා මුලින්ම රටේ නීතිය දේශපාලනයෙන් වෙන් කළ යුතු බවත් අවධාරණය කරනු ලැබීය. ජාතික ජන බලවේගයේ පාලනයක් යටතේ නීති පද්ධතිය ක්‍රියාත්මක කිරීම මෙන්ම පොලීසියේ තනතුරු ලබා දීමත් සම්පූර්ණයෙන්ම දේශපාලනයෙන් ඉවත් කරන බව එම සමුළුවේදී පැවසීය.", "URL": "https://lankatruth.com/si/?p=139741", "Category": "පුවත්", "Parent URL": null}