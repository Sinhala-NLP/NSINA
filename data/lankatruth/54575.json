{"Source": "Lankatruth", "Timestamp": "June 18, 2018", "Headline": "ප්‍රාදේශීය ලේකම් කොට්ඨාස ගණන ඉහළ දැමීමේ තීරණයක්", "News Content": "දැනට 332ක්ව පවතින ප්‍රාදේශීය ලේකම් කොට්ඨාශ සංඛ්‍යාව 365 දක්වා වැඩි කටයුතු කරමින් සිටින බව ස්වදේශ කටයුතු අමාත්‍ය වජිර අබේවර්ධන මහතා පවසයි. නුවරඑළිය, ගාල්ල, මහනුවර, මඩකලපුව ඇතුළු දිස්ත්‍රික්ක කිහිපයකට මේ අනුව නව ප්‍රාදේශිය ලේකම් කොට්ඨාස එකතුවන අතර 2020 වසරින් පසුව මෙම ඉහළ නැංවීම සිදුවේ. මේ වන විට ඊට අදාල නව ගොඩනැගිලි ඉදිවෙමින් පවතින බවත් 2020 වන විට ඒවා ඉදිකර අවසන් වන බවත් වජිර අබේවර්ධන මහතා වැඩිදුරටත් පවසයි.", "URL": "https://lankatruth.com/si/?p=54575", "Category": "පුවත්", "Parent URL": null}