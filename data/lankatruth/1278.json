{"Source": "Lankatruth", "Timestamp": "February 6, 2012", "Headline": "රුපියල තවදුරටත් බාල්දුයි", "News Content": "ඩොලරයට සාපේක්ෂව රුපියලේ අගය අද සත 20කින් පමණ පහළ ගියේය.  පසුගිය සිකුරාදා ශ්‍රී ලංකා මහ බැංකුව නිවේදනය කළේ ඩොලරයට සාපේක්ෂව රුපියලේ අගය රැකගැනීම සදහා කරන මැදිහත්වීම අවම කරන බවය. අද අමෙරිකානු ඩොලරයක රුපියල් අගය 114.30කින් අඩුවිය. ඒ අනුව අමෙරිකානු ඩොලරයක ගැණුම් මිල රුපියල් 113.31ක් වූ අතර විකුණුම් මිල දැක්වුණේ රුපියල් 115.18ක් ලෙසය. පසුගිය කාලය තුළ ඩොලරයට සාපේක්ෂව රුපියලේ අගය ආරක්ෂා කර ගැනීම සදහා ශ්‍රී ලංකා මහ බැංකුව මුදල් වෙළඳපොලේ ඩොලර් විකුණමින් ඊට මැදිහත් විය. නමුත් පසුගිය වසරේ ජූලි මාසයේදි ඩොලර් බිලියන 8.1ක් වූ රට සතු විදේශ සංචිත ප්‍රමාණය දෙසැම්බර් අවසන් වනවිට ඩොලර් බිලියන 5.8 දක්වා පහළ ගියේය. එහිදි ජාත්‍යන්තර මූල්‍ය අරමුදල දිගින් දිගටම අවධාරණය කළේ විනිමය අනුපාත නිදහසේ තීරණය වීම සදහා ඉඩ දිය යුතු බවය. ආශ්‍රිත පුවත් කොටස් වෙළදපොල රැකගන්න ආර්ථිකය බිලි දෙයි! කොටස් වෙළදපොල බිදවැටීම සගවයි මූල්‍යපද්ධතිය අනතුරේ රුපියල රැකගන්න විදේශ සංචිත බිලිදෙයි ආර්ථික අර්බුදයෙන් මිදීමට රාජපක්ෂ ආණ්ඩුවෙන් ”වේදනාකාරී ක්‍රියාමාර්ග”", "URL": "https://lankatruth.com/si/?p=1278", "Category": "ආර්ථික පුවත්", "Parent URL": null}