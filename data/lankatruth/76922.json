{"Source": "Lankatruth", "Timestamp": "July 3, 2019", "Headline": "විග්නේශ්වරන්ගෙන් ජනාධිපතිවරයාට චෝදනාවක්", "News Content": "හිටපු ජනාධිපති මහින්ද රාජපක්ෂ මහතාගේ පාලන සමය තුළ යාපනයේ කන්කසන්තුරේ ප්‍රදේශයේ ඉඩම් අක්කර 75ක භූමි ප්‍රමාණයක් යොදාගෙන යාපනය ජනාධිපති මන්ධිරය ඉදිකළ බවත් ජනාධිපති මන්ධිරය ඇතුළු එම ප්‍රදේශය ජනතාව වෙත ලබාදෙන බවට පොරොන්දුවී බලයට පැමිණි මෛත්‍රිපාල සිරිසේන මහතා තවමත් එම පොරොන්දුව ඉටුකර නොමැති බවත් උතුරු පළාත් හිටපු ප්‍රධාන අමාත්‍ය සී.වී.විග්නේශ්වරන් මහතා චෝදනා කරයි. එසේම උතුරු පළාත තුළ රජයේ හා පෞද්ගලික ජනතාවගේ ඉඩම් අක්කර 60,000ක් ද තවමත් ආරක්ෂක අංශ සතුව පවතින බව ද විග්නේෂ්වරන් මහතා පෙන්වා දෙයි. කෙසේ වෙතත් කන්කසන්තුරේ ජනාධිපති මන්ධිරය අවට අක්කර 62ක ප්‍රදේශය කලාප හතරක් යටතේ බෙදා වෙන්කර ඉඩම්වල මුල් පදිංචිකරුවන් වෙත ලබාදීමට කටයුතු කරන ලෙස උතුරු පළාත් ආණ්ඩුකාරවරයා උපදෙස් ලබාදී ඇති බවත් ඊයේ(02) ඒ සම්බන්ධව සාකච්ඡා කොට ඇති බවත් වාර්තා වේ.", "URL": "https://lankatruth.com/si/?p=76922", "Category": "පුවත්", "Parent URL": null}