{"Source": "Lankatruth", "Timestamp": "February 25, 2020", "Headline": "ගුරු විදුහල්පතිවරු හෙට (26) රටපුරා වර්ජනයේ…", "News Content": "වැටුප් විෂමතාවය විසඳීම සඳහා අදාල චක‍්‍රලේඛය නිකුත් නොකිරීම හා තවත් ඉල්ලීම් ගණනාවක් මුල්කොටගෙන හෙට (26) ගුරු විදුහල්පතිවරු රටපුරා එක්දින අසනීප නිවාඩු වාර්තා කිරීමේ ක‍්‍රියාමාර්ගයක නියැලීමට කටයුතු කරන බව ගුරු වෘත්තීය සමිති එකමුතුව වෙනුවෙන් මහින්ද ජයසිංහ මහතා පවසයි. ඒ අනුව රටපුරා ගුරු විදුහල්පතිවරුන් 250,000ක් පමණ මෙම වෘත්තීය ක‍්‍රියාමාර්ගය සඳහා සම්බන්ධ වේ. වෘත්තීය සමිති 30ක පමණ සහභාගීත්වයෙන් මෙම ක‍්‍රියාමාර්ගය පැවැත්වේ. හෙට පෙරවරුවේ කොළඹ ඉසුරුපාය ඉදිරිපිට දැවැන්ත උද්ඝෝෂණයක් පැවැත්වීමටද කටයුතු සූදානම් කර ඇති බව අද (25) පැවති මාධ්‍ය හමුවේදී මහින්ද ජයසිංහ මහතා පැවසීය.", "URL": "https://lankatruth.com/si/?p=90126", "Category": "පුවත්", "Parent URL": null}