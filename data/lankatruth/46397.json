{"Source": "Lankatruth", "Timestamp": "January 18, 2018", "Headline": "මාලක සිල්වාට වරෙන්තු", "News Content": "මහින්ද රාජපක්ෂ ආණ්ඩුවේ හිටපුඅමාත්‍ය මර්වින් සිල්වාගේ පුත් මාලක සිල්වා වහාම අත්අඩංගුවට ගන්නා ලෙස නියෝග කරමින් කොළඹ අතිරේක මහේස්ත්‍රාත් දර්ශිකා විමලසිරි මහත්මිය අද (18) නියෝග කර තිබේ. 2014 දෙසැම්බර් මාසයේදී බ්‍රිතාන්‍ය ජාතිකයකු සමග කොළඹ සමාජ ශාලාවක ඇතිවූ ගැටුමක් සම්බන්ධයෙන් නිසි පරිදි අධිකරණයේ පෙනී නොසිටීම හේතුවෙන් ඔහුට වරෙන්තු නිකුත් කර ඇත. මේ සම්බන්ධ නඩුව නැවත මාර්තු 06 වැනිදා කැඳවීමට නියමිතය. මර්වින් සිල්වා මහතා පසුගිය ජනාධිපතිවරණයෙන් පසු ගෝඨාභය රාජපක්ෂ මහතාට විරුද්ධව සුදුවෑන් සිදුවීම්වලට අදාළ තොරතුරු සහිත ලිපිගොනු කිහිපයක්ද අපරාධ පරීක්ෂණ දෙපාර්තමේන්තුව වෙත භාරදී තිබිණි.", "URL": "https://lankatruth.com/si/?p=46397", "Category": "පුවත්", "Parent URL": null}