{"Source": "Lankatruth", "Timestamp": "March 25, 2021", "Headline": "පැතුම්ලාගේ පැතුම් නුදුරේදීත් ඉටු කරමු…", "News Content": "පැතුම් නිස්සංක තමා කෙරෙහි බලාපොරොත්තු තිබ්බ සියළුම දෙනාගේ පැතුම් ඉටු කරමින් තමා සහභාගි වුන මංගල ටෙස්ට් තරගයේ දෙවෙනි ඉනිමෙන්ම විශිෂ්ඨ ශතකයක් රැස් කර ගන්නට සමත් වෙනවා. ඒ අනුව ශ්‍රි ලංකා පිතිකරුවෙක් සහභාගි වූ මංගල තරගයේදිම ශතකයක් රැස් කර සිව්වන ටෙස්ට් පිතිකරුවා වීමේ භාග්‍ය උදාකර ගැනීමට පැතුම් නිස්සංක සමත් වෙනවා. ඒ අනුව ඔහු බ්‍රෙන්ඩන් කුරුප්පු (201) නවසීලන්තයට එරෙහිව 1987, රොමේෂ් කළුවිතාරණ (132) ඕස්ට්‍රේලියාවට එරෙහිව 1992, තිලාන් සමරවීර (103) ඉන්දියාවට එරෙහිව 2001 යන පිතිකරුවන්ට පසු සිය මංගල තරගයේම ශතකයක් රැස් කරමින් ලකුණු 103ක් රැස් කරගන්නට පැතුම්ට හැකි වෙනවා. ඉහත නම් කියවුණු ක්‍රීඩකයින් තිදෙනාම ලංකාවේ නම ලෝකය මත ගෞරවාන්විත තැනකට ගේන්න මහන්සි වුන අය… රට දිනවන්න ඒ මිනිස්සු නොයෙක් විදිහට මහන්සි වෙලා ලංකාව වෙනුවෙන් වාර්තා පිට වාර්තා තිබ්බ අය… ඉතිං ඔය ලිස්ට් එකට අවුරුදු විස්සකින් පස්සේ පැතුම් නිස්සංක කියන නමත් ඇතුළත් වෙනවා. පැතුම් නිස්සංක කියන්නේ වචනයෙන් පරිසමාප්තියෙන්ම දක්ෂයෙක්… ලංකාවේ පළමුපෙළ කන්ඩායම් 20කටත් වඩා තියෙනවා. එච්චර ලොකු රටක් වෙලා ඉන්දියාවෙවත් එච්චර පළමුපෙළ කන්ඩායම් නැහැ… එතකොට අපේ රටේ ජනගහනයට සමාන ජනගහනයක් ඉන්න ඕස්ට්‍රේලියාවේ තියෙන්නෙත් පළමුපෙළ කන්ඩායම් හත අටයි. ඉතිං පළමුපෙළ කන්ඩායම් අඩු වෙන්න එයාලගේ පළමුපෙළ කන්ඩායම්වල ක්‍රීඩා කරන හොදම දක්ෂයෝ ටිකට තමයි ක්‍රීඩා කරන්න හැම වෙලාවෙම අවස්ථාව ලැබෙන්නේ… ඒ වගේම පළමුපෙළ කන්ඩායම් වැඩි වෙන්න වැඩි වෙන්න පළමුපෙළ ක්‍රිකට්වල තියෙන ගුණාත්මකභාවය අඩු වෙනවා. අපි පළමුපෙළ පිතිකරුවෙක් දෙස බැලුවොත් පළමුපෙළ ක්‍රීඩා කරන කන්ඩායම් ගාන අඩු වුනොත් එයාලට මුහුණ දෙන්න ලැබෙන්නේ ඒ රටේ ඉන්න හොදම දේශීය පන්දු යවන්නන් පස් දෙනෙක්ට… ඒ වගේම පළමුපෙළ ක්‍රීඩා කරන කන්ඩායම් ගාන වැඩි වෙන්න වැඩි වෙන්න එක කන්ඩායමක ක්‍රීඩා කරන හොදම පන්දු යවන්නන් ගාන අඩු වෙනවා. ඉතිං එහෙමයි කියලා අනිත් පන්දු යවන්නන්ව අවතක්සේරුවට ලක් කරනවා නෙමෙයි. පලමුපෙල කන්ඩායම් ගාන වැඩිවෙන්න වැඩි වෙන්න පිතිකරුවෙක් ගත්තොත් එයාට මුහුණ දෙන්න අමාරු හොද පන්දු යවන්නන් ලැබෙන්නේ දෙන්නයි තුන්දෙනයි. ඉතිං ඒ පිතිකරුවා දන්නවා ඒ අමාරු පන්දු යවන්නන් දෙන්නාගෙන් බේරුනොත් එයාට ඕන ලකුණු ගානක් රැස් කරගන්න පුළුවන් කියලා. එහෙම පළමුපෙළක් ගහලා ජාතික කන්ඩායමට එන පිතිකරුවෙක්ට මුහුණ දෙන්න වෙන්නේ හැමවිටම හොද පන්දු යවන්නන් පස් දෙනෙක්… අන්න එතකොට ඒ පිතිකරුවට පහරවල් තෝර ගනිද්දි ලකුණු අතරට එද්දි ප්‍රශ්නයක් වෙනවා. ඉතිං එහෙම කන්ඩායම් ගාන වැඩි ගුණාත්මකභාවය අඩු පළමුපෙළ ක්‍රිකට් එකක් ගහලත් ජාතික කන්ඩායමට ආපු පැතුම් නිස්සංක ලංකාවෙන් පිට තමන්ගේ මංගල ටෙස්ට් තරගය ක්‍රීඩා කරලා ශතකයක් ලබා ගන්නේ එහෙම ලංකාවෙන් පිට මංගල තරගයේදිම ශතකයක් රැස් කරපු එකම පිතිකරුවා වෙලා… ඉතිං පැතුම් කියන්නේ එසේ මෙසේ ක්‍රීඩකයෙක් නෙමෙයි ! දැන් ලංකාවේ පළමුපෙළ ක්‍රිකට් තියෙන විදියට ජාතික කන්ඩායමට ආපු ගමන් සාර්ථක වෙන්න හරි අමාරුයි. මොකද උඩ කිව්වා වගේ පලමුපෙල කොලිටිය අඩුවෙලා තියෙද්දි ජාත්‍යන්තර පිටියට ඇවිත් පලමුපෙල සෙල්ලම් දාන්න ලේසි නැහැ… හැබැයි පැතුම් ඒ දේ කරනවා. ඉතිං පැතුම් කියන්නේ අපේ රටට ලැබුනු වටිනා මැණිකක්… පැතුම් නිස්සංක කියන්නේ පලමුපෙල පිටියේ හොද ටෙස්ට් පිතිකරුවෙක් ! එක්දින විස්සයි විස්ස තරග වලට සාපේක්ෂව ටෙස්ට් තරගවල හොද දියුණුවක් තියෙන පුංචි කොල්ලෙක්… පළමුපෙළ පිතිකරන සාමාන්‍යය 67.54ක් රදවා ගනිමින් ශතක 13ක් වගේම අර්ධ ශතක 13ක් අරන් තියෙන දක්ෂ ඉදිරිපෙළ පිතිකරුවෙක් ! හැබැයි මේ තරගයේ පැතුම් මංගල ශතකය රැස් කරන්නේ අංක හයේ පිතිකරුවෙක් විදියට ඇවිත්… වාසනාවට පැතුම් ලැබුනු අවස්ථාවෙන් උපරිම ප්‍රයෝජන ගත්තා. ඒ වගේම මේ තරගයේ අංක හතරේ පිතිකරු ලෙස ක්‍රීඩා කරන්නේ දිනේෂ් චන්දිමාල් ! චන්දි කියන්නෙත් 2019ට කලින් ලංකාවේ බිහිවුණු දක්ෂයෙක්. හැබැයි චන්දිගේ ඒ හැකියාව අපි ටෙස්ට් පිටියේ හොදටම දැක්කේ අංක පහ සහ අංක හයේ පිතිකරුවෙක් විදියට… විශේෂයෙන් අංක පහ පිතිකරුවෙක් ලෙස අතිසාර්ථක චන්දි අංක හතරට ක්‍රීඩා කරලා අංක හතරේ සාර්ථක වුන පැතුම් නිස්සංක ජාතික කන්ඩායමට එද්දි ලැබෙන්නේ අංක හය පිතිකරන ස්ථානය… කතාවක් තියෙයි හරි එන්නත හරි වෙලාවේ එන්නත් කරොත් ඕනි ලෙඩක් හොද කරන්න පුළුවන් !!! ඒ කතාව මේකටත් අදාලයි. අදාල ක්‍රීඩකයාගේ හැකියාව දැනගෙන හරි ෆෝමැට් එකේ හරි තැන දීලා සාර්ථක වෙන්න අවස්ථාවක් දිලා එයාට හැදෙන්න පරිහානියට ගිය පළමුපෙළ ක්‍රිකට්වලින් ඇවිත් ජාත්‍යන්තර පිටියට හුරු වෙන්න අවස්ථාවක් දුන්නොත් මේ රටේ ක්‍රිකට් හදන්න අමාරු නැහැ… සංගා මහේල පවා ආවේ ඔය පළමුපෙළ ක්‍රිකට් වලින්මයි. එයාලටත් කාලයක් ගියා ජාත්‍යන්තර පිටියට හුරු වෙන්න. සංගක්කාර ජාතික කන්ඩායමට ආවට පස්සේ එයා එතෙක් ක්‍රීඩා කරපු තාක්ෂණය සම්පූර්ණයෙන්ම වෙනස් කරනවා. ඒ වගේම පුහුණුකරුවන් වගේම කන්ඩායමේ කළමණාකාරිවයත් ක්‍රීඩකයින් ගැන හරි අවබෝධයක් යුතුව කටයුතු කරන්න ඕනි. ක්‍රීඩකයෙක් විදියට එදා සංගා ගත්තා වගේ තීරණ ක්‍රීඩකයෝ ගන්න ඕනි… ඒ වගේම පුහුණුකරුවන් ඒ ක්‍රීඩකයින් ජාත්‍යන්තර පිටියේ කොහොමද සාර්ථක කරවන්න කරන්න කරන්න ඕනි කියන දේ අවබෝධ කරගෙන කටයුතු කරන්න ඕනි. විශේෂයෙන් අර එදා හිටපු ප්‍රවේගකාරි ඕනෑම තරග ආකෘතියකට ගැලපුන චන්දිමාල් අපිට නැති වුනා වගේ ඉදිරියට එහෙම දේවල් නොවෙන්න ක්‍රීඩකයිනුත් පුහුණුකරුවනුත් වග බලා ගන්න ඕනි. ඒ වගේම කන්ඩායම් කළමනාකරණය මෑන් මැනේජ්මන්ට් කියන දේ හරියට කරන්න ඕනි. එක ක්‍රීඩකයෙක් එක් තරග ආකෘතියක් අසාර්ථක වුන පලියට එයා සාර්ථක වුන අනිත් තරග රටා වලිනුත් අයින් කරලා ක්‍රීඩකයින් හදන්න බැහැ… ඉතිං ක්‍රීඩකයින් ගැන තේරුම් අරන් තේරිම් කමිටුව අපේ අනාගතයට ඉස්සරහට හුගාක් ප්‍රයෝජනයක් වෙන ක්‍රීඩකයින් තෝරගෙන ඒ අයව හොදින් කලමනාකරණය කරන්න ඕනි. එහෙම වුනොත් මේ රටෙත් අප හැමෝම ගුණ වර්ණනා කරනවා වගේ පැතුම් නිස්සංකලාගේ දක්ෂතා දීර්ඝ කාලයක් දකින්නට අවකාශය ලැබෙනවා වගේම පැතුම්ලා වගේ තවත් බොහෝ දක්ෂයින්ගේ දක්ෂතා එළියට එමින් ඒවා රැකබලාගෙන නුදුරේදී ලක්වාසි ක්‍රිකට් ප්‍රේක්ෂකයන්ගේ පැතුම්ද ඉටු වෙන්නට පටන් ගනීවී… ඒ වගේම,පැතුම්ගේ මේ ලබාගත් ආරම්භයටත් උණුසුම් සුභ පැතුම් !!!! ✍ Rishie Bro", "URL": "https://lankatruth.com/si/?p=113715", "Category": "ක්‍රීඩා පුවත්", "Parent URL": null}