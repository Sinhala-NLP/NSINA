{"Source": "Lankatruth", "Timestamp": "April 29, 2021", "Headline": "කෝවිඩ් අරමුදලට මොකද වුණේ ?", "News Content": "ජනාධිපතිවරයා විසින් ආරම්භ කරන ලද ‘ඉටුකම කෝවිඩ් 19’ යනුවෙන් නම් කරන ලද මහජන ආධාර ලබාගන්නා අරමුදල සඳහා ලැබී ඇති මුදල් පිළිබඳ එම වෙබ් අඩවියේ අවසන් වාර්තාව 2020 ඔක්තෝබර් 15 දින පළකර තිබේ. ඉන්පසුව එයට ලැබුණු මුදල් පිළිබඳව හෝ වියදම් පිළිබඳව එම වෙබ් අඩවියේ කිසිදු සඳහනක් නොමැත. එදින වන විට එයට රුපියල් ලක්ෂ 16,935ක් ලැබී තිබුණු බව සඳහන් ය. එයින් රුපියල් ලක්ෂ 13,065ක් තවදුරටත් එක්රැස් කිරීම ඉලක්කය වී ඇති බව සඳහන් ය. එහෙත් ඔක්තෝබර් 15වන දිනෙන් පසුව එයට ලැබුණු මුදල් පිළිබඳව කිසිදු සඳහනක් එහි ඇතුළත් නොවේ. මෙම අරමුදල ජනාධිපති කාර්යාලය විසින් කළමනාකරණය කරන බව එම වෙබ් අඩවියේ තහවුරු කර තිබේ.", "URL": "https://lankatruth.com/si/?p=115676", "Category": "කොවිඩ් -19 (කොරෝනා ) පුවත්", "Parent URL": null}