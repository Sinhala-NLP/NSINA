{"Source": "Lankatruth", "Timestamp": "April 5, 2020", "Headline": "කොරෝනා ආසාදිත මව බිහි කළ බිළිඳාට වෛරස් ආසාදනයක් නැහැ", "News Content": "බේරුවල පන්නිල කොරෝනා ආසාදිත ගැබිණි මවට උපන් බිළිඳාට එම වෛරසය ආසාදනය වී නැති බවත් බිළිඳා යහපත් සෞඛ්‍ය තත්ත්වයෙන් කොළඹ නෙවිල් ප්‍රනාන්දු රෝහලේ පසුවන බවත් බේරුවල සෞඛ්‍ය වෛද්‍ය නිලධාරි වෛද්‍ය වරුණ සෙනෙවිරත්න මහතා අද (05) ප්‍රකාශ කර තිබේ. ආසාදිත ගැබිනි බව රෝහල්ගත කළ ත්‍රීවීල් රියදුරා, ගැබිනියගේ මව ස්වාමියා ඇතුළු 160 දෙනෙකු මේ වනවිට ස්වයං නිරෝධායනයකට ලක්කර ඇතැයිද ඒ මහතා සඳහන් කර ඇත. එම ගැබිණි කාන්තාව දරු ප්‍රසූතිය සඳහා රෝහල් ගතකරන තුරුත් කිසිම ආකාරයක කොරෝනා වෛරසය ආසාදනය වී ඇති බවට සංකූලතා පෙන්නුම් කර නොමැති නමුත් ඇයගේ රුධිර සාම්පල පරීක්ෂාකිරීමේදී වෛරසය ආසාදනය වී ඇති බවට අනාවරණය වී තිබේ. ඇය මෙම රුධිර පරීක්ෂාවට ලක් කර ඇත්තේ, මේ වනවිටත් ලොකු ඩවුන් කර නිරෝදායනයට ලක් කර තිබෙන පන්නිල ගමේ පදිංචි කාරිණියක් ලෙස ඇයගේ සායන කාඩ්පත් අනුව හඳුනාගැනීමෙන් පසුව ය.", "URL": "https://lankatruth.com/si/?p=92131", "Category": "පුවත්", "Parent URL": null}