{"Source": "Lankatruth", "Timestamp": "December 15, 2022", "Headline": "තියුණු ආයුධයකින් පහරදී ඩිලාන් රෝහලේ", "News Content": "සමාජ මාධ්‍ය ක්‍රියාකාරිකයෙකු මෙන්ම දක්ෂ හඬකැවීම් ශිල්පියෙකු වන ඩිලාන් සේනානායකට නුගේගොඩ, පාගොඩ පාරේ පිහිටි ස්ථානයකදී ඊයේ (14) රාත්‍රීයේ තියණු ආයුධයකින් පහර දී තුවාල සිදුකර ඇති බවත් මේ වනවිට ඔහු කළුබෝවිල ශික්ෂණ රෝහලට ඇතුළත් කර ඇති බවත් වාර්තා වේ. ඔහුගේ පාදයකට හා උරහිසට තුවාල සිදු ව ඇත. නුගේගොඩ පාගොඩ පාරේ ඔහුගේ ශබ්දාගාරය තුළ ඔහු සිටියදී එහි පැමිණි පුද්ගලයන් දෙදෙනකු මෙම ප්‍රහාරය එල්ල කර පලා ගොස් ඇතැයි පොලිසිය පවසයි. ඔහු පසුගිය ගාලුමුවදොර අරගලයේ ක්‍රියාකාරිකයෙකු ලෙසද කටයුතු කළේය. පීහි ඇනුමට හේතුව මෙතෙක් අනාවරණ කරගෙන නැති අතර සැකකරුවන් කිසිවෙක් අත් අඩංගුවට ගෙන නැත.", "URL": "https://lankatruth.com/si/?p=142902", "Category": "පුවත්", "Parent URL": null}