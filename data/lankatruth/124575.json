{"Source": "Lankatruth", "Timestamp": "October 13, 2021", "Headline": "පොහොර ප්‍රශ්නය ගැන ප්‍රමිත කට අරී…", "News Content": "ගොවි බිමක් නියෝජනය කරන මන්ත්‍රීවරයකු ලෙස ගොවිජනතාවට නිශ්චිත කාලසීමාවකට හෝ රසායනික පොහොර ආනයනය කර ලබාදිය යුතු බව පොදුජන පෙරමුණේ පාර්ලිමේන්තු මන්ත්‍රී ප්‍රමිත බණ්ඩාර තෙන්නකෝන් පවසයි. මේ සම්බන්ධයෙන් ජනාධිපතිතුමාටත් රජයටත් කරුණු ඉදිරිපත් කිරීමට ගොවිබිමක් නියෝජනය කරන මන්ත්‍රීවරයෙකු ලෙස තමන් සූදානම් බව පවසයි. කාබනික පොහොර භාවිතය සඳහා ගොවීන් යොමු කිරීම රජය සද්භාවයෙන් ගත් තීන්දුවක් බවද කී ඔහු අද රටේත් ලෝකයේත් ඇතිවී තිබෙන තත්වය හමුවේ එය ක්‍රියාත්මක කිරීමේ ප්‍රායෝගික ගැටළු ඇති වී තිබෙන බවද ඔහු වැඩිදුරටත් පවසා ඇත. මේ වනවිට ගොවිබිම් විශාල ප්‍රමාණය ගොවිජනතාව ආණ්ඩුවට එරෙහිව දැවැන්ත විරෝධතා ආරම්භ කර ඇති අතර ගොවීන්ගෙන් එල්ලවන විරෝධය හමුවේ රාජ්‍යනිලධාරීන්ගේ ප්‍රධානත්වයෙන් පවත්වනු ලබන කන්න රැස්වීම්ද නතර කර දමා ඇති බවද පැවසේ. විශේෂයෙන්ම පසුගිය දිනවල සිට ගොවි ජනතාවගෙන් ආණ්ඩුවේ මැති ඇමතිවරුන්ට එරෙහිව එල්ල වන දැඩි විරෝධය හමුවේ මේ වනවිට ඔවුන්ගේ මුණිවත බිඳීමට සිදුව තිබේ.", "URL": "https://lankatruth.com/si/?p=124575", "Category": "පුවත්", "Parent URL": null}