{"Source": "Lankatruth", "Timestamp": "October 15, 2020", "Headline": "කොරෝනා ආසාදිතයින් ආගිය මගී බස් රථ 06ක තොරතුරු…", "News Content": "කොවිඩ් – 19 ආසාදිතයින් බවට තහවුරු වු පුද්ගලයින් ගමන් ගත් බස් රථ 06ක් මේ වනවිට හඳුනාගෙන ඇති බව ප්‍රවාහන අමාත්‍ය ගාමිණි ලොකුගේ මහතා සඳහන් කරයි. අමාත්‍යවරයා පවසන පරිදි ND 4890 කොළඹ – මැදගම බස් රථයේ, ND 2350 මාකුඹුර – ගාල්ල බස් රථයේ, ND 549 කඩවත – අම්බලන්ගොඩ බස් රථයේ, කොළඹ – 6503 කොළඹ – යාපනය බස් රථයේ, ND 9788 ඇල්පිටිය – කොළඹ බස් රථයේ, NF 7515 ගාල්ල – කඩවත බස් රථයේ කොවිඩ් – 19 ආසාදිතයින් හමුවී තිබේ. සුඛෝපභොගි බස් රථවලට මගීන් නංවාගැනීමට පෙර ඔවුනගේ ශරීර උෂ්ණත්වය පරීක්ෂා කිරීම සිදුකළ යුතු බවද ප්‍රවාහන අමාත්‍යවරයා සඳහන් කරයි. සාමාන්‍ය තත්වය යටතේ ධාවනයේ යෙදුනු බස්රථ ප්‍රමාණය මේ වනවිට සීග්‍රයෙන් අඩුවී ඇති බවත් කොවිඩ් – 19 තත්වයට පෙර බස් රථ 1,600ක් ධාවනයේ යෙදුන නමුත් මේ වනවිට ධාවනයේ යෙදෙන්නේ 66ක් පමණක් බවත් අමාත්‍යවරයා පෙන්වා දෙයි. කොවිඩ් – 19 තත්වයට පෙර බස් රථවල ගමන් ගත් 25,000ක් පමණ වන මගීන් ප්‍රමාණය මේ වනවිට 5,700 දක්වා අඩුවී ඇතැයිද ඔහු පවසයි. ඔබ උක්ත බස් රථවල ගමන් ගත් මගියෙක්නම් වහාම ඔබට ලඟම මහජන සෞඛ්‍ය පරීක්ෂකවරයා හෝ සෞඛ්‍ය වෛද්‍ය නිලධාරි කාර්යාලය අමතා ඒ පිළිබඳ දැනුම්දෙන්න. ඔවුන්ගේ උපදෙස් අනුව කටයුතු කරන්න.", "URL": "https://lankatruth.com/si/?p=97824", "Category": "පුවත්", "Parent URL": null}