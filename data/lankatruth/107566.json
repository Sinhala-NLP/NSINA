{"Source": "Lankatruth", "Timestamp": "January 8, 2021", "Headline": "විශ්වවිද්‍යාල ප්‍රවේශයේදී සිසුන් මුහුණදී ඇති ගැටළුවට විස﻿ඳුම ගැන අදත් අනුර ප්‍රශ්නකරයි", "News Content": "විශ්වවිද්‍යාල ප්‍රතිපාදන කොමිෂන් සභාව විසින් 2019 උසස්පෙළ සමත් සිසුන් විශ්වවිද්‍යාලවලට ඇතුළත් කරගැනීමේදී අනුගමනය කළ ක‍්‍රමවේදය හේතුවෙන් එම සිසුන් මුහුණ පා ඇති ගැටලුකාරී තත්වය පිළිබඳව ස්ථාවර නියෝග 27/2 යටතේ ජනතා විමුක්ති පෙරමුණේ නායක අනුර දිසානායක අධ්‍යාපන ඇමතිවරයාගෙන් අද (08) යළිත් ප්‍රශ්න කර සිටියේය. එම ප්‍රශ්නය සම්පූර්ණයෙන් පහතින් පල වේ… “විශ්වවිද්‍යාල කොමිෂන් සභාව විසින් 2019 උසස්පෙළ සමත් සිසුන් විශ්වවිද්‍යාලවලට ඇතුළත් කරගැනීමේදී අනුගමනය කළ ක‍්‍රමවේදය හේතුවෙන් එම සිසුන් මුහුණ පා ඇති ගැටලුකාරී තත්වය පිළිබඳව මෙම සභාවේ අවධානය යොමු කරනු කැමැත්තෙමි. 2019 උසස්පෙළ විභාගය පවත්වනු ලැබුවේත් නව සහ පැරණි ලෙස විෂය නිර්දේශ කොටස් දෙකක් අනුවයි. ඒ නිසාම ඒ ඒ විෂය නිර්දේශ වෙනුවෙන් ලැබූ ‘‘’ අගයන් පදනම් කරගනිමින් වෙන වෙනම ප‍්‍රතිඵල නිකුත්කර තිබෙනවා. කෙසේ වුවද ප‍්‍රශ්නය පැන නැගී ඇත්තේ එකම විෂය ධාරාවට පැරණි හා නව වශයෙන් කාණ්ඩ දෙකක් යටතේ සමත් වූ සිසුන් පෙළගස්වා ඇති විට ඔවුන් විශ්වවිද්‍යාලයට බඳවාගන්නා පදනම කුමක්ද යන්න පිළිබඳවයි. මෙය අලූත් ගැටලූවක්ද නෙමෙයි. පසුගිය වසරේ පෙබරවාරි 18වැනි දින මා විසිනුත් තවත් විවිධ අවස්ථාවලදීත් මෙම සභාව මේ පිළිබඳව සාකච්ඡුා කර තිබියෙදීත් නැවත වරක් ඒ නොවිසඳුණු ගැටලූව පිළිබඳව කතා කරන්නට සිදුවීම කණගාටුදායකයි. මෙරට විශ්වවිද්‍යාල සඳහා සිසුන් බඳවාගැනීමේදී ඒ සඳහා ප‍්‍රමුඛ වී ඇත්තේ සිසුන්ගේ අධ්‍යාපන මට්ටම හෝ දක්‍ෂතාවය නෙමෙයි. ඒ අනුව ඔවුන් ලබාගන්නා සාමාර්ථය, ලකුණු ප‍්‍රමාණය හෝ ලකුණු ප‍්‍රමාණය මත පදනම්ව ගොඩනැගෙන ’ අගය හෝ නෙමෙයි. ඒ වෙනුවට තීරණාත්මක සාධකය බවට පත්වී ඇත්තේ, ඒ ඒ පාඨමාලාව වෙනුවෙන් විශ්වවිද්‍යාල පද්ධතිය තුළ වෙන්කරන ස්ථාන ප‍්‍රමාණයයි. නිදසුනක් ලෙස වෛද්‍ය විද්‍යා පාඨමාලාව සලකා බැලූව හොත් සිසුවෙක් ඒ සඳහා සුදුසුකම් ලැබීමේ අවස්ථාව හිමිකරගනු ලැබීමට මූලික සුදුසුකම වන්නේ ඔහු ලබා ගන්නා සාමාර්ථය හෝ ලකුණු මට්ටම නොව, වෛද්‍ය විද්‍යා පාඨමාලාව වෙනුවෙන් විශ්වවිද්‍යාල ප‍්‍රතිපාදන කොමිෂන් සභාව විසින් බඳවා ගැනීම් සඳහා පැරණි හා නව විෂය නිර්දේශ අනුව වෙන් කර ඇති ස්ථාන ප‍්‍රමාණය තුළට ඔහු හෝ ඇය ඇතුළත් වී ඇත්ද යන කරුණයි. එනම් මේ වන විට සිසුන් බඳවා ගැනීම සිදුවන්නේ ඔවුන් ලබා ගන්නා ලකුණු ප‍්‍රමාණය හෝ ’ අගය මත නොව පෙර ආසන්න වසර 05 සලකා බලා ගොඩනගන ලද ප‍්‍රතිශතයන් මතයි. එම ප‍්‍රතිශතයන් කොමිෂන් සභාව විසින් කල් ඇතිව වෙන් කර තිබෙනවා. එක් එක් විෂය ධාරාව වෙනුවෙන් වෙන්කරනු ලබන සමස්ත ස්ථාන ප‍්‍රමාණය එම ප‍්‍රතිශතයන් අනුව වෙන්කළ විට ඒ ඒ දිස්ත‍්‍රික්කය වෙනුවෙන් දිස්ත‍්‍රික් කුසලතාවය මත ඒ ඒ නිර්දේශ යටතේ ඇතුළත් වීමට නියමිත ශිෂ්‍ය ප‍්‍රමාණය ගණනය කිරීමේ හැකියාවද උසස් පෙළ විභාගයට පෙර සිටම ඔවුන් සතුව තිබුණා. එහිදී ප‍්‍රතිශතයන් ගණනය කිරීමට ඔවුන් යොදාගෙන ඇත්තේ සංයුක්ත මධ්‍යන්‍ය ක‍්‍රමවේදයයි. එනම් ආසන්න වසර 2013 – 2017 වර්ෂයන් තුළ පළමුවර උසස් පෙළ විභාගය පෙනී සිටි සිසුන් සහ දෙවන හා තුන්වන වර උසස්පෙළ විභාගයට පෙනී සිටි සිසුන් ඒ ඒ පාඨමාලාව වෙනුවෙන් සුදුසුකම් ලැබීමේ ප‍්‍රතිශතයන්ගේ සාමාන්‍ය අගයයි. නිදසුනක් ලෙස සැලකූවිට ක`ඵතර දිස්ත‍්‍රික්කය සඳහා 2013 – 2017 වර්ෂ තුළ පළමුවර පෙනී සිටි සිසුන් වෛද්‍ය විද්‍යාව වෙනුවෙන් ඇතුලත් වූ ප‍්‍රතිශත 15%, 18%, 5%, 17%, 17% වුණා. ඒ අනුව ඔවුන් සංයුක්ත මධ්‍යන්‍ය ලෙස 14% ලෙස තීරණය කර නව නිර්දේශය යටතේ පෙනී සිටින සිසුන් වෙනුවෙන් එම ඉඩකඩ වෙන්කර තිබෙනවා. එහෙත් බැලූබැල්මටම පෙනී යන ප‍්‍රධානම කාරණයක් වන්නේ ඔවුන් සලකා බලන ලද වසර 05 සැලකූ විට ඉන් 04කදීම ඔවුන් මෙවර තීරණය කර තිබූ ප‍්‍රතිශතයට වඩා ඉහළ ප‍්‍රතිශතයක් වෛද්‍ය විද්‍යාව සඳහා සිසුන් සුදුසුකම් ලබා තිබීමයි. නිදසුනක් ලෙස මෙවර ඔවුන් තීරණය කර ඇති 14% අගය මෙන් දෙගුණයක් වෙනවා. පැරණි නිර්දේශය යටතේ පෙනී සිටි සිසුන්ද මෙලෙසම මෙම අසාධාරණයට ගොදුරුව තිබෙනවා. රත්නපුර දිස්ත‍්‍රික්කය සඳහා 2013 – 2017 වර්ෂ තුළ දෙවන වර සහ තුන්වන වර පෙනී සිටි සිසුන් වෛද්‍ය විද්‍යාව වෙනුවෙන් ඇතුලත් වූ ප‍්‍රතිශත 89%, 68%, 84%, 89%, 85% වනවා. ඒ අනුව විශ්වවිද්‍යාල ප‍්‍රතිපාදන කොමිෂන් සභාව සංයුක්ත මධ්‍යන්‍ය ලෙස 83% තීරණය කර ඊට සමාන සිසුන් ප‍්‍රමාණයක් පැරණි නිර්දේශය යටතේ මෙවර බඳවා ගැනීමට තීරණය කර තිබෙනවා. එහෙත් මෙහිදීද ඔවුන් සලකා බලන ලද වසර 05 සැලකූ විට ඉන් 04කදීම ඔවුන් මෙවර තීරණය කර තිබූ ප‍්‍රතිශතයට වඩා ඉහළ ප‍්‍රතිශතයක් වෛද්‍ය විද්‍යාව සඳහා සුදුසුකම් ලබා තිබෙනවා. එහෙයින් ඉහත උදාහරණ දෙක හරහා පැහැදිලිව පෙනීයන ගැටලූව වන්නේ ආසන්න වර්ෂ 06න් 05ක් තුළදීම පළමුවර හා දෙවැනි, තුන්වැනි වර පෙනී සිටි සිසුන් වෛද්‍ය පීඨය සඳහා ඇතුළත් විය හැකි සම්භාවිතාවට වඩා අඩු අගයක් මෙවර නිර්දේශ කළේ කෙසේද යන්නයි. සෑම දිස්ත‍්‍රික්කයකම පාහේ දිස්ත‍්‍රික් කුසලතාවය මත බඳවා ගන්නා ප‍්‍රතිශත තීන්දු කිරීමේදීත්, දිවයින් කුසලතාවය මත බඳවා ගන්නා ප‍්‍රතිශත තීන්දු කිරීමේදීත් අවසන් නිගමනය ලෙස ඔවුන් ඉදිරිපත් කර ඇති ප‍්‍රතිශතයන්ට වඩා ඉහළ ප‍්‍රතිශතයන් සහිත අවස්ථා අවම වශයෙන් 02ක් හෝ ආසන්න වසර 05 තුළ දැකගත හැකි වුණා. එහෙයින් ඔවුන් නිර්දේශ කර ඇති ප‍්‍රතිශතයන්ට වඩා වැඩි සිසුන් ප‍්‍රමාණයක් ඇතුළත් විය හැකි ඉඩකඩක් පැවතිය හැකි බව විශ්වවිද්‍යාල ප‍්‍රතිපාදන කොමිෂන් සභාව විසින් සිතිය යුතුව තිබුණා. මේ හේතුව මත සෑම විෂය ධාරාවක්ම, සෑම පාඨමාලාවක්ව සැලකූවිට නව සහ පැරණි යන නිර්දේශ 2ටම අයත් සිසුන් මේ හරහා අසාධාරණයට පත්ව තිබෙනවා. තාක්‍ෂණ විෂය ධාරාව යටතේ පෙනී සිටි සිසුන්ට නියමිත පාඨමාලා සහ ආසන්න වසර 05 තුළ ආරම්භ කරන ලද පාඨමාලා සම්බන්ධයෙන්ද සැලකූවිට මෙවර භාවිතා කර ඇති ක‍්‍රමවේදයේ ඇති ගැටලූකාරී ස්වභාවය තවදුරටත් පැහැදිලි වනවා. මන්දයත් නව විෂය ක්ෂේත‍්‍රයක් වන නිසාම ඔවුන් සඳහා ගණනය කිරීම් සිදුකිරීමට සිසුන් බඳවාගැනීම් සිදුකරන ලද ආසන්න වසර 05ක් නැහැ. එම විෂය ධාරාව සැලකූ විට 2013 – 2017 වසර 05 තුළ පළමුවර, දෙවන වර සහ තෙවනවර ලෙස සිසුන් කණ්ඩායම් 3ක් එකවර විභාගයට පෙනී සිට ඇත්තේ 2017 වසර තුළ පමණයි. එහෙයින් පසුගිය එක් වසරක බඳවාගැනීම් සම්බන්ධයෙන් පමණක් සලකා මෙවරද සිසුන් එලෙසම ඇතුළත් විය යුතුයැයි තීරණය කිරීම එම සිසුන්ට සිදු කරන බලවත් අසාධාරණයක් වනවා. මේ තත්වය තුළ පැන නගින පහත ගැටලූවලට පිළිතුරු අදාළ අමාත්‍යවරයා විසින් සභාව හමුවේ තබනු ඇතැයි අපේක්ෂා කරනවා.", "URL": "https://lankatruth.com/si/?p=107566", "Category": "පුවත්", "Parent URL": null}