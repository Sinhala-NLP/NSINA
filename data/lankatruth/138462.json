{"Source": "Lankatruth", "Timestamp": "August 24, 2022", "Headline": "චීන පොහොර නැවට දුන්න සල්ලි ආපහු ගන්න බැහැ – මහින්ද අමරවීර", "News Content": "පසුගිය ආණ්ඩුව පැවති කාලයේ ආන්දෝලයකට තුඩු දුන් චීන පොහොර නැවට ගෙවීම් සිදුකළ ඩොලර් මිලියන 6.9ක මුදල නැවත ලබා ගත නොහැකි බව කෘෂිකර්ම අමාත්‍ය මහින්ද අමරවීර පවසයි. ඔහු මේ බව පැවසූවේ රජයේ ප්‍රවෘත්ති දෙපාර්තමේන්තුවේදී අද (24) පෙරවරුවේ පැවති මාධ්‍ය හමුවකදී මාධ්‍යවේදීන් නැගූ ප්‍රශ්නයකට පිළිතුරු දෙමිණි. ප්‍රශ්නය – පසුගිය ආණ්ඩුව කාලේ චීනයෙන් පොහොර ගෙන්වුවා ඩොලර් මිලියන 6.9ක් අපි ගෙව්වා. අපිට පොහොර ඇටයක්වත් ලැබුණේ නැහැ. ඔබතුමන්ලා උනන්දු නැහැ මේ පොහොර ටික ගන්න. පිළිතුරු – “චීන පොහොර නැවට ලක්ෂ 69ක ගෙවීමක් කරලා තියෙනවා. අපි සල්ලි දීලා තියෙනවා. දැන් පොහොරත් නැහැ. සල්ලිත් නැහැ. මේක විසඳගන්න පුළුවන් තත්වයක් පේන්නත් නැහැ. ඇත්තටම මගේ පළමුවෙනි උත්සාහය වුණේ මේ මුදල අපිට ආපහු ගන්න පුළුවන්ද කියලා. නමුත් ඒක සාර්ථක වන බවක් පේන්න නැහැ. අපේ රටට පාඩුවක් වෙලා කියලා අපිට පිළිගන්න වෙනවා.”", "URL": "https://lankatruth.com/si/?p=138462", "Category": "පුවත්", "Parent URL": null}