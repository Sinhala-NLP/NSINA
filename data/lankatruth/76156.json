{"Source": "Lankatruth", "Timestamp": "June 21, 2019", "Headline": "පාර්ලිමේන්තු විශේෂ කාරක සභාව අද යලි රැස්වේ", "News Content": "අප්‍රේල් 21 ප්‍රහාරය සම්බන්ධව විමර්ශනය කර පාර්ලිමේන්තුවට වාර්තා කිරීමට පත් කල පාර්ලිමේන්තු විශේෂ කාරක සභාව අද(21) පස්වරු 2ට රැස්වීමට නියමිතය. කාරක සභාව වෙත මෙතෙක් ලැබී ඇති සාක්ෂි විමර්ශනය කිරීම සඳහා කමිටු සාමාජිකයින් අද රැස්වීමට නියමිත බව වාර්තා වේ. කාරක සභාව හමුවේ මෙතෙක් සාක්ෂිකරුවන් ලබාදී ඇති සාක්ෂි සනාථ කර ගැනීම සඳහා නැවත ඔවුන් කැඳවීමට අවශ්‍ය වුවහොත් කැඳවීමට නියමිත බවත් නැගෙනහිර පළාතේ පොලිස් නිලධාරීන් ලබාදුන් තොරතුරු අනුව තවත් පුද්ගලයන් කිහිපදෙනෙකු සාක්ෂි විමසීම සඳහා කැඳවීමට නියමිත බවත් කාරක සභාවේ සභාපති නියෝජ්‍ය කතානායක ආනන්ද කුමාරසිරි මහතා පවසා තිබේ. ලබන 26 වැනිදා පාර්ලිමේන්තු විශේෂ කාරක සභාව නැවත කැඳවීමට නියමිතව ඇත.", "URL": "https://lankatruth.com/si/?p=76156", "Category": "පුවත්", "Parent URL": null}