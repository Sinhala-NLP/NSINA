{"Source": "Lankatruth", "Timestamp": "October 5, 2023", "Headline": "තැන්නපිටහේන කන්ද නායයෑමෙන් පවුල් 21ක් අවතැන්වෙයි", "News Content": "අකුරැස්ස දියලපේ, තැන්නපිටහේන කන්ද නායයෑමත් සමග ඊට පහළ පදිංචි පවුල් 21ක සාමාජිකයින් 73 දෙනෙකු ඉන් ඉවත් කර තිබේ. ඔවුන් අකුරැස්ස දියලපේ කනිටු විදුහලේ තාවකාලික පදිංචියට යොමු කිරීමට අකුරැස්ස ප්‍රාදේශීය ලේකම් කේ.ජී.ඩී අනෝජා කටයුතු කර ඇත. ඉන් අනතුරුව ඔවුන්ට අවශ්‍යය ආහාර ද්‍රව්‍ය අකුරැස්ස ප්‍රාදේශීය ලේකම් කාර්යාලයේ නිලධාරීන්ගේ සහයෝගයෙන් ලබාදීමටද කටයුතුද සිදු කර තිබිණි. තැන්නපිටහේන කන්දේ ඉහළ කොටස නායගොස් තිබු අතර ඉන් කිසිවකුටත් හානි සිදු නොවූ බව අකුරැස්ස පොලිසිය කියයි. පීඩාවට පත් අනෙකුත් ජනතාවටද අකුරැස්ස ප්‍රාදේශීය ලේකම් කාර්‍යාලයේ සහ පොලීසියේ මැදිහත් වීමෙන් ආහාර ලබා දීමට කටයුතු කර තිබිණි. මේ අවස්ථාවට අකුරැස්ස සහකාර ප්‍රාදේශීය ලේකම් එස්.ජී.වයි අරවින්ද, ආපදා කළමනාකරණ නිලධාරී සම්පත් ගමගේ ඇතුළු රාජ්‍ය නිලධාරීන් පිරිසක් එක්ව සිට තිබිණි.", "URL": "https://lankatruth.com/si/?p=152816", "Category": "පුවත්", "Parent URL": null}