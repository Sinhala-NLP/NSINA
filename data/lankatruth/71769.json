{"Source": "Lankatruth", "Timestamp": "April 6, 2019", "Headline": "සබඳතා තරකර ගැනීමට ඉන්දීය සිරකරුවන් 360කට පාකිස්තානයෙන් නිදහස", "News Content": "ඉන්දියාව හා පාකිස්තානය අතර පවතින සබඳතා තව දුරටත් යතා තත්වයට පත්කර ගැනීමේ අරමුණින් පාකිස්තාන බන්ධනාගාරවල සිටින ඉන්දීය සිරකරුවන් 360කට නිදහස ලබාදෙන බව පාකිස්තානය පවසයි. පාකිස්තාන විදේශ කටයුතු අමාත්‍යාංශ ප්‍රධානියෙකු මාධ්‍යවෙත පවසා සිටියේ පාකිස්තාන අත්අඩංගුවේ පසුවන ඉන්දීය ධීවරයින් 55 දෙනෙකු සහ සිවිල් වැසියන් 5 දෙනෙකු අප්‍රේල් 8 වැනිදා සිට කණ්ඩායම් 4ක් වශයෙන් මුදා හැරීමට නියමිත බවය. පසුගිය දිනවල ඉන්දියාව හා පාකිස්තානය අතර යුධමය වාතාවරණයක් නිර්මාණය වී තිබිණි. පසුගිය පෙබරවාරි 4 වැනිදා, ඉන්දියාවේ කාෂ්මීර ප්‍රාන්තයේදී පාකිස්තානය නිජබිම කරගත් ත්‍රස්ත සංවිධානයක් විසින් එල්ලකළ බෝම්බ ප්‍රහාරයකින් ඉන්දීය සෙබලුන් 40 දෙනෙකු මියගිය අතර ඉන්දියාව ප්‍රහාරය සම්බන්ධව පාකිස්තාන රජයට චෝදනා කරමින් අවස්තා දෙකකදී ගුවන් ප්‍රහාර එල්ල කළේය. පාකිස්තානය ඉන්දීය ගුවන්යානා ඉලක්ක කර සිදුකළ ප්‍රතිප්‍රහාරවලින් පසු ඉන්දීය ගුවන් නියමුවෙකු අත්අඩංගුවට ගත් අතර පසුව ඔහු නිදහස් කෙරුණි. එම සිදුවීම ලොවපුරා මධ්‍ය ඔස්සේ කතාබහට ලක්වූ අතර දෙරට අතර ගැටුම් සමනයවී යාමට හේතුවිය. දැනට පාකිස්තාන සිර භාරයේ ඉන්දියානුවන් 537ක් පමණ සිටින බවට වාර්තාවන අතර ඉන් 483 දෙනෙකු ධීවරයින් වේ. ඉන්දීය සිර භාරයේ ද පාකිස්තාන ජාතිකයින් 347 දෙනෙකු සිටින අතර ඉන් 249 දෙනෙකු සිවිල් වැසියන් වන අතර ඉතිරි 98 ධීවරයින් වේ.", "URL": "https://lankatruth.com/si/?p=71769", "Category": "විදෙස් පුවත්", "Parent URL": null}