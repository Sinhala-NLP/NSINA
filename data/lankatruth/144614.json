{"Source": "Lankatruth", "Timestamp": "February 14, 2023", "Headline": "ඡන්දය කල් දැමීමේ කුමන්ත්‍රණයට එජාපය, සජබය, ශ්‍රීලනිපය, පොහොට්ටුව හවුල් ! මුද්‍රණාලාධිනියත් හවුල් !", "News Content": "ඡන්ද පත්‍රිකා මුද්‍රණය සඳහා වැය වන මුදල ඉල්ලා මැතිවරණ කොමිසම වෙත මුද්‍රණාලාධිපතිනි ගංගානී ලියනගේ විසින් යොමු කළ ලිපියට පාදක වී ඇත්තේ රනිල් වික්‍රමසිංහ නායකත්වය ලබා දෙන එක්සත් ජාතික පක්ෂයේ, සජිත් ප්‍රේමදාස නායකත්වය ලබා දෙන සමගි ජනබලවේගයේ, මෛත්‍රීපාල සිරිසේන නායකත්වය ලබාදෙන ශ්‍රී ලංකා නිදහදස් පක්ෂයේ සහ මහින්ද රාජපක්ෂ නායකත්වය ලබා දෙන පොහොට්ටු පක්ෂයේ මුද්‍රණාල වෘත්තීය සමිති විසින් සිදු කළ බලපෑම් බව මේ වනවිට අනාවරණය වී තිබේ. චන්ද පත්‍රිකා මුදුණය සිදුකිරීමට තම වෘත්තී සමිතිවල සාමාජිකයන් සහයෝගය ලබා දේනනේ චන්ද පත්‍රිකා මුද්‍රණය සඳහා අවශය ආරක්ෂාව ප්‍රමාණවත් පරිදි ලබාදෙන්නේනම් සහ චන්ද පත්‍රිකා මුද්‍රණයෙන් පසු ඊට අදාළ මුදල් ගෙවන්නේනම් පමණක් බව උක්ත වෘත්තිය සමිති නායකයින් මුද්‍රණාලාධිපතිනි ගංගානී ලියනගේ වෙත දන්වා ඇත. කෙසේ වෙතත් ඕනෑම තත්වයක් යටතේ ඡන්ද පත්‍රිකා මුද්‍රණය කර දීමට ජනතා විමුක්ති පෙරමුණේ වෘත්තීය සමිතියත් තවත් ස්වාධින වෘත්තීය සමිති කිහිපයකුත් එකඟතාවය පල කර ඇති බවත් මේ අතර වාර්තා වේ. එහෙත් ජාප, සජබ, ශ්‍රීලනිප සහ පොහොට්ටු පක්ෂවල වෘත්තී යසිමිති නායකයින්ගේ බලපෑම මත මුද්‍රණාලාධිපතිනිය විසින්, චන්ද පත්‍රිකා මුද්‍රණයට පෙර අදාල මුදල් ලබා දෙන ලෙස දන්වා මැතිවරණ කොමිසමට පිලියක් යොමු කිරීමට කටයුතු කර ඇත. මීට පෙර පැවති සෑම මැතිවරණයකදීම එම මුදල් මැතිවරණ කොමිසම විසින් මුද්‍රණාලය වෙත ලබා දී ඇත්තේ අදාළ මුද්‍රණ කටයුතු අවසන් වූ පසුවය. එහෙත් මෙවර උක්ත වෘත්තීය සමිතිවල බලපෑම මත මුද්‍රණ කටයුතු අවස්න් කිරීමට පෙර අදාල මුදල් ඉල්ලා ඇති අතර එම මුදල් ලබා දෙන තුරු මැතිවරණ කොමිසමට චන්ද පත්‍රිකා ලබා නොදීමටද මුද්‍රණාලාධිපතිනිය කටයුතු කරමින් සිටී. රජයේ මුද්‍රණාලයේ පොදුජන වෘත්තීය සමිතියේ සභාපති නිහාල් චන්ද්‍රසිරි සහ රාජ්‍ය සේවා සමගි වෘත්තීය සමිති සම්මේලනයේ ලේකම් නුවන් බුද්ධික මාධ්‍ය වෙත සඳහන් කර සිටියේ මුද්‍රණාලාධිපතිනිය ඉන්නේ තමන්ගේ පැත්තේ බවත් මුද්‍රණාලාධිපතිනිය ඉදිරිපත් කරන්නේ තමන් ඇතුළු වෘත්තියසමිතිවල ඉල්ලීම බවත්ය.", "URL": "https://lankatruth.com/si/?p=144614", "Category": "පුවත්", "Parent URL": null}