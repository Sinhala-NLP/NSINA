{"Source": "Lankatruth", "Timestamp": "April 26, 2022", "Headline": "විදුලි බිලත් ඉහළට", "News Content": "ඉතා නුදුරේදීම විදුලි බිල ඉහළ නැංවීම සඳහා ලංකා විදුලි බල මණ්ඩලය කටයුතු කරනු ඇතැයි වාර්තා වේ. මේ වනවිට විදුලි බිල වැඩි කිරීම සඳහා විදුලි බල මණ්ඩලය කළ ඉල්ලීමට මහජන උපයෝගිතා කොමිසමේ අනුමැතියද හිමිව ඇතැයි වාර්තා වේ. මේ සම්බන්ධයෙන් අදහස් දක්වන විදුලිබල හා බලශක්ති ඇමති කංචන විජේසේකර සඳහන් කරන්නේ, “විදුලිබල මණ්ඩලය ඉල්ලීමක් කරලා තියෙනවා. මහජන උපයෝගිතා කොමිසම ඒ සඳහා අවසරය ලබා දී තිබෙනවා. නමුත් ඒකට ක්‍රමවේදයක් තියෙනවා. හෙට ඉඳලා කවුරුහරි කියනවා නම් එක සිද්ධ වෙන්නේ නැහැ. ඒ වගේම විදුලිබල මණ්ඩලයේ ඒකකයක් නිෂ්පාදනය කරලා ඒක අලෙවි කරලා ලැබෙන මුදල ඒ ලැබුණත් පාඩුව විදුලිබල මණ්ඩලයට. මේ වෙලාවේ දෛනිකව ලැබෙන පාඩුව රුපියල් බිලියන 500කට ආසන්න මුදලක්. උත්පාදන වියදමට ගැළපෙන ආකාරයේ මිල සූත්‍රයක් හදුන්වා දීම තමයි අපි මේ වෙලාවේ සිදුකළ යුත්තේ.”", "URL": "https://lankatruth.com/si/?p=132882", "Category": "ආර්ථික පුවත්", "Parent URL": null}