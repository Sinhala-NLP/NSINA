{"Source": "Lankatruth", "Timestamp": "June 21, 2019", "Headline": "පුද්ගල පහරදීමකට අත්අඩංගුවට ගත් හල්දුම්මුල්ල ප්‍රාදේශීය ලේකම්ට ඇප", "News Content": "හල්දුම්මුල්ල සීලතැන්න ප්‍රදේශයේ නිවසකට ඇතුළු වී පුද්ගලයකුට පහරදීමේ සිදුවීමක් සම්බන්ධයෙන් සැකපිට අත්අඩංගුවට ගත් හල්දුම්මුල්ල ප්‍රාදේශීය ලේකම් චමිල් ඉන්දික ජයසිංහ ඇප මත මුදා හැරීමට බණ්ඩාරවෙල මහේස්ත්‍රාත් කීර්ති වෙලේකුඹුර මහතා අද (21) නියෝග කර තිබේ. රුපියල් ලක්ෂය බැගින් වන ශරීර ඇප දෙකක් සහ රුපියල් 5000ක මුදල් ඇපයක් මත සැකකරු මුදා හැරිමට මහේස්ත්‍රාත්වරයා නියෝග කර ඇත.", "URL": "https://lankatruth.com/si/?p=76190", "Category": "පුවත්", "Parent URL": null}