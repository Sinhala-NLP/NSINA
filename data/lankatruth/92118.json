{"Source": "Lankatruth", "Timestamp": "April 5, 2020", "Headline": "මහජන සෞඛ්‍ය පරික්ෂකවරුන්ට අවශ්‍ය නිරෝදායන පනතේ බලතල තවමත් පවරා නැහැ", "News Content": "නිරෝධායන පනතේ පවතින බලතල මහජන සෞඛ්‍ය පරික්ෂකවරුන්ට මෙතෙක් පවරා නොතිබීම ඔවුන්ගේ රාජකාරිවලට බාධාවක් වී ඇතැයි ශ්‍රී ලංකා මහජන සෞඛ්‍ය පරික්ෂකවරුන්ගේ සංගමය කියයි. රඹුක්කන කඩිගමුවේ දී මහජන සෞඛ්‍ය පරික්ෂකවරයෙකුට ඊයේ (04) මුහුණ දීමට වූ සිද්ධියද එසේ බලතල නොමැති කමින් සිදුවූ පහරකෑමක් බව ශ්‍රී ලංකා මහජන සෞඛ්‍ය පරික්ෂකවරුන්ගේ සංගමයේ සභාපති උපුල් රෝහණ මහතා පෙන්වා දෙයි. ක්ෂේත්‍රයේ නිලධාරින් වන මහජන සෞඛ්‍ය පරික්ෂකවරුන්ට නිරෝධායන පනත යටතේ බොහෝ බලතල පැවරිය හැකි බවත් ඒපිළිබඳව අමාත්‍යවරියගෙන් මේ වනවිටත් ඉල්ලීමක් කර ඇතත් මෙතෙක් එය ඉටු වී නැතැයිද ඒ මහතා පැවසීය. කෙසේ වෙතත් කොරෝනා මර්දන සටනේ දී එකී බලතලවල අවශ්‍යතාවය පවතින බැවින් සෞඛ්‍ය අමාත්‍යාංශය ඉක්මනින් යම් පියවරක් ගනු ඇතැයි විශ්වාස කරන බවද ඒ මහතා සඳහන් කරයි. ඔවුන් ඊයේ ඇමති පවිත්‍රා වන්නිආරච්චි මහත්තිමය සමග පැවති සාකච්ඡාවෙන් පසුව මාධ්‍ය වෙත අදහස් දක්වමින් සඳහන් කර සිටියේ තම සියලු ඉල්ලීමවලට ඇමතිවරිය එකඟවූ බවත් තමන්ගේ දිනක වැටුප පවා කොරෝනා ම්රධනය සදහා යොදවන බවත් ය. මහජන සෞඛ්‍ය පරික්ෂකවරු එවන් කැපකිරීමක් සිදුකළද ආණ්ඩුව තවමත් ඔවුන්ගේ ඉල්ලීම්වලට කන්දී නොමැති බව මේ අනුව පැහැදිලි වේ.", "URL": "https://lankatruth.com/si/?p=92118", "Category": "පුවත්", "Parent URL": null}