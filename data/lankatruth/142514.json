{"Source": "Lankatruth", "Timestamp": "November 30, 2022", "Headline": "ඉන්දියාව, ලංකාවේ ඉල්ලීමට අනුව ඉන්දීය රුපියල් ලංකාවේ භාවිතයට අවසර දෙයි", "News Content": "ඉන්දීය රුපියල් මුදල් ඒකකය ශ්‍රී ලංකාවේ විදේශ මුදල් ඒකකයක් වශයෙන් නම් කරන ලෙස ශ්‍රී ලංකාව ඉන්දියාවෙන් කළ ඉල්ලීමට අනුව ශ්‍රී ලාංකිකයනට ඇමෙරිකානු ඩොලර් 10,000ක අගයකට සමාන ඉන්දීය රුපියල් ප්‍රමාණයක් භෞතික වශයෙන් ළඟ තබා ගැනීමට ඉන්දීය රජය අවසර දී ඇතැයි ඉන්දීය මාධ්‍ය වාර්තා කරයි. ශ්‍රී ලංකාවේ ඇති වී තිබෙන ආර්ථික අර්බුදය හමුවේ ඇති වී තිබෙන ඩොලර් හිඟය මග හරවා ගැනීමට අවශ්‍ය ද්‍රවශීලි සහාය මෙම තීරණය මගින් ශ්‍රී ලංකාවට ලැබෙනු ඇතැයි ඉන්දීය මාධ්‍ය පෙන්වා දෙයි. මෙය ඉන්දීය රුපියල ආසියාතික රටවල ප්‍රසිද්ධ කරමින් ඩොලරයේ යැපීම අඩු කිරීම සඳහා ඉන්දීය මධ්‍යම රජයේ උපක්‍රමයක එක් එක් කොටසක්ද වේ.", "URL": "https://lankatruth.com/si/?p=142514", "Category": "ආර්ථික පුවත්", "Parent URL": null}