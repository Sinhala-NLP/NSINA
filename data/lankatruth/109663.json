{"Source": "Lankatruth", "Timestamp": "February 1, 2021", "Headline": "ජනාධිපති කොමිසම් පැටවු ගසයි", "News Content": "දේශපාලන පළිගැනීම් විමර්ශනය කිරිම සඳහා පත්කල කොමිසමේ නිර්දේශ ක්‍රියාත්මක කිරීම සඳහා ජනාධිපති ගෝඨාභය රාජපක්ෂ විසින් තවත් ජනාධිපති කොමිසමක් පත්කර තිබේ. ශ්‍රේෂ්ඨාධිකරණ විනිසුරු ධම්මික සමරකෝන්ගේ සභාපතිත්වයෙන් පත්කර ඇති නව කොමිසමේ සෙසු සාමාජිකයන් ලෙස ශ්‍රෙෂ්ඨාධිකරණ විනිසුරු කුමුදිනි වික්‍රමසිංහ සහ අභියාචනාධිකරණ විනිසුරු රත්නප්‍රිය ගුරුසිංහ පත්කර ඇත. දේශපාලන පළිගැනීම් විමර්ශනය කිරිම සඳහා පත්කල කොමිසමේ නිර්දේශ ක්‍රියාත්මක කිරීමේ යාන්ත්‍රනයක් මාස තුනක් ඇතුලත යෝජනා කරන ලෙස ජනාධිපතිවරයා විසින් මෙම නව කොමිසමට දැනුම්දී තිබේ. 2015 සිට 2019 දක්වා කාලයේදි සිදුවූ දේශපාලන පලිගැනීම් පිලිබඳව සොයා බැලීම සඳහා පත් කල කොමිසමේ වාර්තාව පසුගියදා ජනාධිපතිවරයා වෙත බාරදෙන ලද අතර එකී යෝජනා වලින් වැරදිකරුවන් නිදහස් කර පැමිණිලිකරුවන් හිරේ යවන “කැකිල්ලේ පන්නයේ” තීන්දු නිර්දේශ කර ඇතැයි නීති ක්ෂේත්‍රයේ විශාරදයෝ අදහස් පල කරති.", "URL": "https://lankatruth.com/si/?p=109663", "Category": "පුවත්", "Parent URL": null}