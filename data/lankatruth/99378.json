{"Source": "Lankatruth", "Timestamp": "November 4, 2020", "Headline": "ජනාධිපති තීරණ කොටඋඩ", "News Content": "කොරෝනා දෙවෙනි රැල්ල මැඩපැවැත්වීමේදී ආනුගමය කළ යුතු ක්‍රියාමාර්ග 07ක් පිළිබඳව ජනාධිපතිවරයා පසුගිය දෙවනදා නිර්දේශකර තිබුණද එයින් බොහෝමයක් මේ වනවිට කඩ වී ඇත. ජනාධිපතිවරයාගේ මූලිකත්වයෙන් පිහිටුවා තිබෙන කොවිඩ් කාර්යා සාධක බලකාය රැස්වී ගන්නාලද තීරණ පිළිබඳව ජනාධිපති මාධ්‍ය අංශය විසින් සවිස්තර වාර්තාවක් ඉදිරිපත් කර තිබේ. එයට අනුව අනුගමනය කළ යුතු මූලික ක්‍රියාමාර්ග 07 මෙසේය. 01. බස්නාහිර පළාතේ ක්‍රියාත්මක ඇඳිරිනීතිය 09වන සඳුදා පෙරවරු 05 දක්වා.02. ඇඳිරිනීති බලපත්‍ර නිකුත් නොකරන ලෙසට පොලිසියට උපදෙස්.03. නිවෙස්තුළ නිරෝධායනය අධීක්ෂණයට.04. නිරෝධායනය වන්නන්ට දින 10කට පසු PCR පරීක්ෂණ.05 නිවේස්තුළ නිරෝධායනය වන්නන්ට රුපියල් 10,000ක බඩු මල්ලක්.06. ඇඳිරිනීතිය ක්‍රියාත්මක ප්‍රදේශවල අත්‍යාවශය භාණ්ඩ බෙදාහැරීම පැරණි ක්‍රමයටම.07. දිස්ත්‍රික් අතර සංචරණය තදින් සීමා කෙරේ. මෙම ක්‍රියාමාර්ග බස්නාහිර පළාත තුළ මේ වනවිට භාවිතයේ නොමැති අතර පෞද්ගලික වාහන විශාල ප්‍රමාණයක් මහා මාර්ගවල ධාවනය වෙමින් තිබේ. ජනතාවට අත්‍යාවශ්‍ය බඩු මල්ල බොහෝ දෙනෙකුට නොලැබෙන අතර අනිකුත් භාණ්ඩ බෙදාහැරීමද අඩාල වී දිස්ත්‍රික් අතර සංචරණය සීමාවකින් තොරව සිදුකෙරිමින් තිබේ. රටතුළ තවමත් බරපතල ලෙස දෙවෙනි රැල්ල පැතිර යමින් තිබියදී ආණ්ඩුව ප්‍රකාශ කරන ක්‍රියාමාර්ග භාවිතයේ නොතිබීමෙන් මෙම වෛරසය පැතිරීයාමට විශාල වශයෙන් හේතු වී තිබෙන බව පැහැදිලිවේ.", "URL": "https://lankatruth.com/si/?p=99378", "Category": "පුවත්", "Parent URL": null}