{"Source": "Lankatruth", "Timestamp": "June 21, 2021", "Headline": "“නිදහස් අධ්‍යාපනයේ මළගම” පොලීසියෙන් ඇදන් යයි…", "News Content": "වසංගතයට මුවාවී සම්මත කිරීමට සැරසෙන නිදහස් අධ්‍යාපනය වනසන කොතලාවල පුද්ගලික විශ්වවිද්‍යාල පනත ඉරා දමන ලෙස රජයට බල කරමින් අන්තර් විශ්වවිද්‍යාල ශිෂ්‍ය බල මණ්ඩලය සංවිධානය කරන ලද උද්ඝෝෂණයක් අද (21) කොටුව දුම්රියපොළ ඉදිරිපිට පැවති අතර එම අවස්ථාවේ පොලිසිය ඊට බාධා කළේය. විශ්වවිද්‍යාල සිසුන් විසින් “නිදහස් අධ්‍යාපනයේ මළගම” ලෙස ලියා තිබූ මනී පෙට්ටියක ආකෘතියක්ද පොලිසිය විසින් ඔසවාගෙන ගොස් පොලිස් ජීප් රථයකට පටවා ගන්නා ලදී. එහිදී සකසක් කර තිබූ පඹයෙක් පොලිසිය විසින් ඉවත් කිරීමට යාමේදී පොලිසිය හා විශ්වවිද්‍යාල සිසුන් අතර දැඩි උණුසුම් කාරි තත්වයක් හටගන්නා ලදී. එහිදී පොලිස් නිලධාරීන් විසින් සිසුන්ගේ විරෝධතා පුවරු හා බැනර් ඉරාදමනු දක්නට ලදී.", "URL": "https://lankatruth.com/si/?p=118252", "Category": "පුවත්", "Parent URL": null}