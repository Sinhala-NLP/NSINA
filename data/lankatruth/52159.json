{"Source": "Lankatruth", "Timestamp": "May 15, 2018", "Headline": "නොරොච්චෝලේ බලාගාරය පරිසරය බිලිගනියි – බලධාරීන් නින්දෙ", "News Content": "නොරොච්චෝලේ ගල් අඟුරු විදුලි බලාගාරය මේ වන විට විශාල පරිසර හානියක් සිදුකරමින් පවතින බව පරිසරවේදීහු පවසති. බලාගාරයට අදාල පරිසර ආරක්ෂණ බලපත්‍රය කල් ඉකුත් වී වසරකට ආසන්න කාලයක් ගතවී ඇතත් කිසිඳු බලධාරියෙකු ඒ සම්බන්ධව කටයුතු කර නැත.පරිසර ආරක්ෂණ බලපත්‍රය වාර්ෂිකව අලුත් කළ යුතුව තිබුනද විශාල පරිසර හානියක් වන අවස්ථාවක පවා බලධාරීන් නිද්‍රාශීලී ප්‍රතිපත්ති අනුගමනය කරමින් සිටියි. බලාගාරයේ සුළගේ පාවෙන අළු චිමිනියේ රඳවා පහළට හෙලන ඒකකය කැඩී තිබීම නිසා ඉකුත් පෙබරවාරි මාසයේ සිට බලාගාරයේ අළු ජලය සමඟ එක්කර මුහුදට ගලායාමට ඉඩ හරින බවත් අනෙක් පිරිපහදු ඒකක හතරම මේ වනවිට අක්‍රියව ඇතිබවත් මේ නිසා සියළු අපද්‍රව්‍ය පිරිසිදු කිරීමකින් තොරව මුහුදට හෙලන බවත් පරිසර විද්‍යාඥ හේමන්ත විතානගේ මහතා පවසයි. මේ හේතුවෙන් බලාගාරය අවට මුහුදේ කිලෝ මීටර් සියයකට ආසන්න වපසරියක් පරිසර දූෂණයට ලක්ව ඇතිබව හෙතෙම සඳහන් කරයි. මෙය කොරල්පර හා මුහුදු මසුන් කෙරෙහි දැඩි බලපෑම් එල්ල කරන තත්වයක් නිර්මාණය කරන බව විතානගේ මහතාගේ අදහසයි. පරිසර අමාත්‍යවරයා වශයෙන් ජනාධිපති මෛත්‍රිපාල සිරිසේන මහතාද අනෙක් පරිසර බලධාරීන්ද මතුව ඇති තත්වයට වගකිවයුතුබව පරිසර වේදීන් අවධාරණය කරයි.", "URL": "https://lankatruth.com/si/?p=52159", "Category": "පරිසර", "Parent URL": null}