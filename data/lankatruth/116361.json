{"Source": "Lankatruth", "Timestamp": "May 14, 2021", "Headline": "බන්දුලගෙන් 5000ක බඩු මල්ලක්…", "News Content": "මේ වනවිට හුදකලා කර ඇති ප්‍රදේශවල ජනතාව වෙනුවෙන් සහ නිරෝධායනය කර සිටින පවුල් වෙනුවෙන් අත්‍යවශ්‍ය ආහාර ද්‍රව්‍ය 20ක් ඇතුළත් සහන මල්ලක් බන්දුල ගුණවර්ධන වෙළඳ ඇමතිවරයාගේ උපදෙස් මත සතෙස විසින් ලබා දෙන බව ආණ්ඩුව නිවේදනය කර තිබේ. මෙම ආහාර ද්‍රව්‍ය මල්ලේ වටිනාකම රුපියල් 5000ක් බවද එම නිවේදනයේ දැක්වේ. පසුගිය සිංහල අලුත් අවුරුදු සමයේ අත්‍යවශ්‍ය ආහාර ද්‍රව්‍ය මිල ගණන් විශාල වශයෙන් ඉහළ යමින් පැවති පසුබිමක රුපියල් 1000 ක සහන මල්ලක් ආණ්ඩුව විසින් ලබා දෙන බව ප්‍රචාරය කර තිබිණි. මෙම සහන මල්ල ලබා ගැනීම සඳහාද සතොස ශාඛාවල විශාල ජනතාවක් නිරෝධායන පරතරය කඩ කරමින් එක්රැස් වීසිටි අතර එම බඩුමල්ලෙහි තිබූ ආහාරද්‍රව්‍ය ප්‍රමාණයේහි සැබෑවටිනාකමට වැඩි මුදලක් සතොස හරහා ලබා ගෙන ඇති බවට ජනතාවගෙන් විරෝධයක් එල්ල විය.", "URL": "https://lankatruth.com/si/?p=116361", "Category": "පුවත්", "Parent URL": null}