{"Source": "Lankatruth", "Timestamp": "October 8, 2020", "Headline": "ඉන්දියාවේ සිට පිරිසක් පැමිණි බව බ්‍රැන්ඩික්ස් පිළිගනියි….", "News Content": "බ්‍රැන්ඩික්ස් ආයතනය විසින් විශේෂ ගුවන්යානා තුනක් යොමු කර ඉන්දියාවේ විශාකාපට්නම්හි පිහිටි සිය කාර්මාන්තශාලාවේ සේවය කළ කාර්යමණ්ඩල සාමාජිකයන් සහ ඔවුන්ගේ පවුලේ සාමාජිකයන් මෙරටට ගෙන්වා ගත් බවත් ඔවුන් කොවිඩ් – 19 වෛරසය පැතිර යාම පාලනය කිරීම සඳහා, PCR පරීක්ෂණ සිදුකිරීම, අදාළ සෞඛ්‍ය බලධාරීන්ගේ අධීක්ෂණය යටතේ රජයේ අනුමත නිරෝධායන මධ්‍යස්ථානයක දින 14ක් නිරෝධායනයට ලක්වීම, එතැන් සිට තවත් දින 14ක් ස්වයං-නිරෝධායනයට ලක්වීම ඇතුළු ශ්‍රී ලංකා රජය විසින් නිර්දේශ කරන ලද සියලු පියවර එම සාමාජිකයන් සහ ඔවුන්ගේ පවුල්වල සාමාජිකයන් අනුගමනය කළ බවත් සඳහන් කරමින් බ්‍රැන්ඩික්ස් ආයතනය මාධ්‍ය වෙත නිවේදනයක් නිකුත් කර තිබේ. මෙම ශ්‍රී ලාංකිකයන් හෝ ඔවුන්ගේ පවුල්වල සාමාජිකයන් කිසිවෙකු මිනුවන්ගොඩ කර්මාන්තශාලා පරිශ්‍රයට ඇතුළු නොවූ බවද එම නිවේදනය මගින් සඳහන් කරයි. ඔවුන් මෙම නිවේදනය නිකුත් කර ඇත්තේ බ්‍රැන්ඩික්ස් ආයතනයේ විශාකාපට්නම්හි පිහිටි කාර්මාන්තශාලාව වසා දැමීම හේතුවෙන් එහි සේවකයන් සහ ඇනවුම් මෙරටට ගෙන්වා මෙහි කර්මාන්තශාල තුළ සේවය කරමින් සිටි බවට සමාජ මාධ්‍යවල පලවන කරුණු සම්බන්ධයෙන් පැහැදිලි කිරීමක් ලෙස ය. එම මාධ්‍ය නිවේදනය පහතින් පල වේ…", "URL": "https://lankatruth.com/si/?p=97171", "Category": "පුවත්", "Parent URL": null}