{"Source": "Lankatruth", "Timestamp": "October 23, 2011", "Headline": "2011 රග්බි ලෝක කුසලානය ජය නවසීලන්තයට", "News Content": "සත්වැනි ලෝක කුසලාන රග්බි තරඟාවලියේ අද(23) පැවැති අවසන් මහා තරඟය නිමා වුණේ ලකුණු 8 ට 7 ක්ලෙස ප්‍රංශය පරදා සත්කාර නවසීලන්තයට කුසලානය හිමිකර දෙමිනි. මේ අනුව තරගාවලියේ එකම අපරාධිත කණ්ඩායම ලෙස අවසන් තරගයට මුහුණ දුන් නවසීලන්ත කණ්ඩායමරග්බි ලෝක කුසලානයක් දිනාගත්තේ වසර 24 කට පසුවයි. ඕක්ලන්ඩ්හි ඊඩ්න් පාර්ක් ක්‍රීඩාංගණයේ පැවති මෙම තරඟයේ පළමු අර්ධයේදි ලකුණු 5 ට 0 ක් ලෙසනවසීලන්තය ඉදිරියෙන් සිටියේය. නවසිලන්ත කණ්ඩායම මීට පෙර අවස්ථා තුනකදී ලෝක කුසලාන රග්බි අවසන් තරඟවලට සුදුසුකම් ලැබූඅතර කුසලානය දිනා ගැනීමට හැකි වුණේ එක් අවස්ථාවකදී පමණි. 1987 වසරේදී ප්‍රංශය සහ නවසීලන්තය අතර පැවති ලෝක කුසලාන රග්බි අවසන් තරඟයෙන් ලකුණු 29ට9ක් ලෙස නවසීලන්තය ජය ගත්තේය. නවසීලන්ත ඕල්ඞ් බ්ලැක්ස් කණ්ඩායම සහ ප‍්‍රංශය අතර ඕක්ලන්ඞ් නුවර අද පැවති අවසන් තරගය නැරඹීමසඳහා අති විශාල ජනතාවක් පැමිණ සිටියේය.", "URL": "https://lankatruth.com/si/?p=80", "Category": "ක්‍රීඩා පුවත්", "Parent URL": null}