{"Source": "Lankatruth", "Timestamp": "May 26, 2019", "Headline": "නැවතත් ත්‍රස්තවාදී ප්‍රහාරයක් ගැන සඳහන් අත්පත්‍රිකා බෙදූ අයෙක් අත්අඩංගුවට", "News Content": "ත‍්‍රස්තවාදීන්ගේ දෙවන ප‍්‍රහාරය පොසොන් පොහොයට පෙර බවත් ඉලක්කය භයානක බවටත් සදහන් රත්නපුර නගරයේ අත් පත‍්‍රිකා බෙදාහැරීමට කටයුතු කර තිබූ පුද්ගලයෙකු රත්නපුර පොලීසිය අත්අඩංගුවට ගෙන තිබේ. ඔහු රත්නපුර කැටලියන්පල්ල ප‍්‍රදේශයේ පදිංචි 54 හැවිරිදි සිංහල ජාතිකයෙකු බව පොලිසිය සඳහන් කරයි. අත්අඩංගුවට පත් තැනැත්තා විසින් බෙදා හරින ලද අත්පත‍්‍රිකාවල අඩංගු කරුණු සම්බන්ධයෙන් ප‍්‍රශ්න කරගෙන යන බව ද පොලිසිය සඳහන් කරයි. අත්අඩංගුවට පත් තැනැත්තා මෙම පත‍්‍රිකාවෙන් පෙන්වා දෙන කරුණු ඔහුට දැනගැනීමට ලැබුණු ආකාරය ගැන පොලීසියේ අවධානය යොමුව ඇති බවත් ඔහු මෙම තොරතුරු ආරක්‍ෂක අංශවලට ලබානොදී අත්පත‍්‍රිකා මගින් ප‍්‍රසිද්ධ කළේ කාගේ හෝ උවමනාවක් මතද යන්න පිළිබඳවත් පරීක්ෂණ සිදු කරන බව පොලිසිය පවසයි. මේ අතර පසුගිය දිනවලදී සිදු කරනලද සෝදිසි කිරීම්වලදී නාරම්මල ප්‍රදේශයේදී මෙරට සහ විදේශීය යුධ හමුදා ඇඳුම්, පෙට්‍රල් බෝම්බ සමග පොහොට්ටු පක්ෂයේ අපේක්ෂකයෙකුද අත්අඩංගුවට ගෙන තිබෙන අතර බදුරලිය දික්හේන ප්‍රදේශයේ පාසලක් අසළ පසුගිය 23 වනදා රාත්‍රියේ බෝම්බ දමා යාමේ සිද්ධිය සම්බන්ධයෙන්ද පවිත්‍ර මධුසංක නමැති 32 හැවිරිදි පුද්ගලයෙකු මේ වනවිට අත්අඩංගුවට ගෙන තිබේ.", "URL": "https://lankatruth.com/si/?p=74636", "Category": "පුවත්", "Parent URL": null}