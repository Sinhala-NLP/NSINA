{"Source": "Lankatruth", "Timestamp": "June 28, 2014", "Headline": "ඩෙංගු වසංගත තත්වයට – වසංගත රෝග විද්‍යා ඒකකය", "News Content": "මේ වසරේ පසුගිය මාස පහට සාපේක්ෂව ජුනි මාසයේ වාර්තා වී ඇති ඩෙංගු රෝගීන් සංඛ්‍යව ඉතා සීඝ්‍රයෙන් ඉහළ ගොස් ඇත. වසංගත රෝග විද්‍යා ඒකකය සඳහන් කරන්නේ ජුනි මාසයේ පමණක් ඩෙංගු රෝගීන් 4267 ක් වාර්තා වී ඇති බවයි. එම රෝගීන්ගෙන් සියයට 60ක් පමණ වාර්ත වී ඇත්තේ බස්නාහිර පළාතෙන් බව එම ඒකකය වැඩිදුරටත් ප්‍රකාශ කරයි. මේ වන විට ඩෙංගු රෝගය රට පුරා වසංගත තත්වයක් දක්වා සීඝ්‍රයෙන් පැතිය යන අතර සෞඛ්‍ය අමාත්‍යංශය හා රජය එම තත්වය මැඩපැවැත්වීම සඳහා මේ වන තුරුත් ප්‍රමාණවත් මැදිහත් වීමක් සිදු කර නොමැත. ගත වූ මාස 6 තුළ වාර්තා වී ඇති ඩෙංගු රෝගීන් සංඛ්‍යාව 17,102 ක් බවත් ගත වූ මාස හයක කාලය තුළ ඩෙංගු මරණ 41ක් වාර්තා වී ඇති බවත් වසංගත රෝග විද්‍යා ඒකකය පවසයි. ඉදිරි මාස දෙක තුළ මෙම තත්වය සීඝ්‍රයෙන් තවදුරටත් ඉහළ යා හැකි බවත් මේ වන විට නිරිත දිග මෝසම් වැසි සකි‍්‍රය වීමට පටන් ගෙන ඇති අතර බස්නාහිර සහ දකුණු පළාත්වල ඩෙංගු රෝග ව්‍යාප්තිය තවදුරටත් වර්ධනය විය හැකි බව එම ඒකකය පෙන්වා දෙනවා.", "URL": "https://lankatruth.com/si/?p=10515", "Category": "පුවත්", "Parent URL": null}