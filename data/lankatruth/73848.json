{"Source": "Lankatruth", "Timestamp": "May 15, 2019", "Headline": "වයඹ ප්‍රචණ්ඩකාරී ක්‍රියාකාරකම්වලට සම්බන්ධ 78ක් රිමාන්ඩ්", "News Content": "පසුගිය දා වයඹ පළාත තුළ ඇතැම් ස්ථානවල අන්තවාදී සහ ප්‍රචණ්ඩකාරී ක්‍රියා සිදුකිරීම සම්බන්ධව 78 දෙනෙකු අත්අඩංගුවට ගෙන රක්ෂිත බන්ධනාගාර ගත කර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. අද(15) කොළඹ පැවති මාධ්‍ය හමුවක් අමතමින් පොලිස් මාධ්‍ය ප්‍රකාශකවරයා මේ බව දන්වා සිටි අතර අත්අඩංගුවට ගත් පුද්ගලයන් කුරුණෑගල, කුලියාපිටිය, නිකවැරටිය සහ හලාවත යන ප්‍රදේශවලින් අත්අඩංගුවට ගත් බවද ප්‍රකාශ කළේය. පොලීසිය බාරයේ පවතින වීඩියෝ දර්ශන ගණනාවක් ඔස්සේ තවදුරටත් විමර්ශන ක්‍රියාත්මක වන බවත් ප්‍රචණ්ඩ ක්‍රියා සම්බන්ධ අනෙක් පුද්ගලයන් ද අත්අඩංගුවට ගැනීමට කටයුතු කරන බවත් රුවන් ගුණසේකර මහතා සඳහන් කළේය.", "URL": "https://lankatruth.com/si/?p=73848", "Category": "පුවත්", "Parent URL": null}