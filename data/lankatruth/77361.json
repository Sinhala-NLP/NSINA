{"Source": "Lankatruth", "Timestamp": "July 10, 2019", "Headline": "රතුපස්වල උද්ඝෝෂකයන්ට වෙඩි තැබීමේ නඩුව විභාගයට නීතිපති ත්‍රිපුද්ගල විනිසුරු මඬුල්ලක් ඉල්ලයි", "News Content": "රතුපස්වල ප්‍රදේශයේ ජනතාව පානීය ජල ගැටළුවක් මුල්කර ගනිමින් සිදුකල සාමකාමී විරෝධතාවයකට වෙඩි ප්‍රහාර එල්ල කර පුද්ගලයන් පුද්ගලයින් තිදෙනෙකු ඝාතනය කිරීමේ සිද්ධියට අදාලව ගොනුකර ඇති නඩුව ත්‍රිපුද්ගල විනිසුරු මඬුල්ලක් ඉදිරියේ කැඳවන ලෙස නීතිපතිවරයා අගවිනිසුරුවරයාගෙන් ඉල්ලා තිබේ. ගම්පහ, වැලිවේරිය, රතුපස්වල ප්‍රදේශයේ 2013 වසරේ පැවති උද්ඝෝෂණයක් අතරතුර මෙම වෙඩි තැබීමේ සිද්ධියට බ්‍රිගේඩියර් අනුර දේශප්‍රිය ගුණවර්ධන ඇතුළු හමුදා නිලධාරීන් කිහිපදෙනෙකුට චෝදනා එල්ලවී ඇත. එම සිද්ධියට අදාල නඩුව ගම්පහ මහාධිකරණයේ විභාගයට ගැනෙන අතර එය ත්‍රිපුද්ගල විනිසුරු මඬුල්ලක් ඉදිරියේ කැඳවන්නැයි නීතිපතිවරයා ලිඛිතව ඉල්ලා තිබේ.", "URL": "https://lankatruth.com/si/?p=77361", "Category": "පුවත්", "Parent URL": null}