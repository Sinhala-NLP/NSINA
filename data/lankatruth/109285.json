{"Source": "Lankatruth", "Timestamp": "January 25, 2021", "Headline": "වාණිජ බැංකුවලට පීඩනය වැඩි කරයි", "News Content": "බලපත්‍ර ලාභී වාණීජ බැංකුවල ක්‍රියාකාරීත්වය සම්බන්ධයෙන් ශ්‍රී ලංකා මහ බැංකුව පණවා තිබෙන සීමාවන් බලන ජුනි 30 වෙනි දින දක්වා දීර්ඝ කර තිබේ. එම සීමාවන් කිහිපයක් මෙසේය. බැංකු ලාභාංශ මුදල් ප්‍රකාශයට පත් කිරීම, ලාභ මෙරටින් බැහැර කිරීම, තම කොටස් ආපසු මිලට ගැනීම, කලමනාකාරීත්වය සඳහා ලබා දෙන දීමනා වැඩි කිරීම සහ අධ්‍යක්ෂ මණ්ඩලය විසින් කරනු ලබන අභිමතානුසාරී ගෙවීම් ඉහළ දැමීම යනාදී ක්‍රියාමාර්ග අත්හිටුවා තිබේ. එසේම වාණිජ බැංකු විසින් ප්‍රාග්ධන වියදම් දැරීමේදී ඉතා විචක්ශනශීලීව සහ වැඩි සැලකිල්ලකින් කටයුතු කළ යුතු බව 23 වෙනි දින නිකුත් කරන ලද නිවේදයකින් දැනුම් දී තිබේ.", "URL": "https://lankatruth.com/si/?p=109285", "Category": "ආර්ථික පුවත්", "Parent URL": null}