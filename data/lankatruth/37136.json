{"Source": "Lankatruth", "Timestamp": "July 6, 2017", "Headline": "සයිටම් අභියාචනයට මැදිහත්වීමට  GMOAට අවසර", "News Content": "ශ්‍රී ලංකා වෛද්‍ය සභාව ඉදිරිපත් කළ අභියාචනා පෙත්සමට මැදිහත් වී කරුණු දැක්වීමට රජයේ වෛද්‍ය නිලධාරින්ගේ සංගමයට අද(06) ශ්‍රේෂ්ඨාධිකරණය අවසර ලබා දුන්නා. මාළඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් නියෝගය බල රහිත කරන ලෙස ඉල්ලා ශ්‍රී ලංකා වෛද්‍ය සභාව ශ්‍රේෂ්ඨාධිකරණය හමුවේ මීට පෙර පෙත්සමක් ගොනුකළා. එම පෙත්සම ශ්‍රේෂ්ඨාධිකරණයහමුවේ කැදවූ අවස්ථාවේදී රජයේ වෛද්‍ය නිලධාරින්ගේ සංගමය ඉල්ලා සිටියේ ඊට මැදිහත්වීමට අවසර ලබාදෙන ලෙසයි. විවිධ පාර්ශවයන්ගේ කරුණු විමසීමෙන් අනතුරුව මෙම අභියාචන පෙත්සම සම්බන්ධයෙන් මැදිහත් වීමට ශ්‍රේෂ්ඨාධිකරණයේ ත‍්‍රිපුද්ගල විනිසුරු මඬුල්ලක් අද මෙලෙස අවසර ලබාදුන්නා. මෙම අභියාචන පෙත්සම අගෝස්තු මස 03 සහ 04 යන දින සලකා බැලීමට නියමිතයි.", "URL": "https://lankatruth.com/si/?p=37136", "Category": "පුවත්", "Parent URL": null}