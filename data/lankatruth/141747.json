{"Source": "Lankatruth", "Timestamp": "November 7, 2022", "Headline": "ඇෆ්ගනිස්ථානයේ ප්‍රබල භූ කම්පනයක්", "News Content": "අද(07) උදෑසන 07:55 ට පමණ ඇෆ්ගනිස්ථානයේ බඩක්ෂාන් පළාතෙහි රික්ටර් මාපක 5.4 ක භූමිකම්පාවක් සිඳුවී ඇතැයි විදෙස් මාධ්‍ය වාර්තා කරයි. භූ කම්පනයේ බලපෑම ඊසානදිග ඇෆ්ගනිස්ථානය, දකුණු සහ මධ්‍යම ටජිකිස්තානය සහ ඈත උතුරු පකිස්ථානයේ ප්‍රදේශවලටද සු‍ළු වශයෙන් දැනී ඇති අතර මෙම කම්පනය කිලෝමීටර් 103ක් (සැතපුම් 64ක්) පමණ ගැඹුරකදී සිදුවී ඇතැයි එරට අදාල අංශ විදෙස් මාධ්‍යට සඳහන්කර තිබේ. මේ අතර එරට බලධාරීන් ප්‍රකාශ කරන්නේ භූ කම්පනයෙන් සිදුවූ හානිය තහවුරු කිරීමට ගතවන බවයි.", "URL": "https://lankatruth.com/si/?p=141747", "Category": "පුවත්", "Parent URL": null}