{"Source": "Lankatruth", "Timestamp": "January 2, 2021", "Headline": "විදේශ විනිමය අර්බුදය දස ගුණයකින් ඉහළට", "News Content": "මෙරට සතු නිල විදේශ සංචිත ප‍්‍රමාණය මෙන් දස ගුණය දක්වා විදේශ ණය බර ඉහළ ගොස් තිබේ. පසුගිය ඔක්තෝබර් මාසයේ විදේශ සංචිත යොදා ගනිමින් ඩොලර් කෝටි 100ක ස්වෛරිත්ව බැඳුම්කර ණය ආපසු ගෙවීමත් සමග රටේ සංචිත ප‍්‍රමාණය ඩොලර් කෝටි 550 දක්වා පහත වැටිණි. මේ අතර පසුගිය 2019 වසර අවසන් වන විට මෙරට මුළු විදේශීය ණය බර ඩොලර් කෝටි 5592ක් වී තිබිණි. මේ අනුව විදේශ සංචිත මෙන් දස ගුණයක විදේශීය ණය බරක් තිබීම ප‍්‍රධාන පදනමක් කර ගනිමින් ජාත්‍යන්තර ණය ශ්‍රේණිගත කිරීම් ආයතන ලංකාව ණය අවදානම ඉතා අධික රටක් වශයෙන් නම් කරනු ලැබීය. පසුගිය 2020 වර්ෂය තුළ ලබාගෙන තිබෙන විදේශීය ණය ප‍්‍රමාණය කොපමණදැයි මේ වන විට නිල වශයෙන් හෙළිවී නැත. එම ණය ප‍්‍රමාණයද එක් වූ විට නිල සංචිත මෙන් විදේශ ණය බරක් තවත් ඉහළ යනු ඇත.", "URL": "https://lankatruth.com/si/?p=106361", "Category": "පුවත්", "Parent URL": null}