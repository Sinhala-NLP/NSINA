{"Source": "Lankatruth", "Timestamp": "May 28, 2018", "Headline": "ඇමරිකා – උතුරු ‌‌කොරියා හමුවට දකුණුු ‌කොරියාවත් එක්වේ", "News Content": "ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු ජනාධිපති කිම් ජොන් අන් අතර හමුවට තමන්ද සහභාගීවන බව දකුණු කොරියාව පවසයි. න්‍යෂ්ටික වැඩපිළිවෙල පිළිබඳ එකඟතාවකට පැමිණීම සඳහා ඇමරිකාව සහ උතුරු කොරියාව අතර සාකච්ඡා ජූනි මස 12 වැනි දිනට යෙදී තිබේ. දෙරට අතර මතභේදාත්මක තත්ව ඇතිවුවද මේ වන විට සාකච්ඡා ස්ථිර වශයෙන් පැවැත්වෙන බවට දෙරටම තහවුරු කර ඇත. මෙම හමුවේදී දකුණු කොරියාවේ අදහස් සහ එකඟතාවන් දැනුම් දීමට සූදානමින් පසුවන බව දකුණු කොරියානු නායක මූන් ජේ ඉන් සඳහන් කරයි. පසුගියදා උතුරු හා දකුණු කොරියානු නායක දෙපල දෙරට අතර යුධ මුක්ත කලාපයේ දී දෙවන වරට හමුවී තිබුණි. එම හමුවට පසුව දකුණු කොරියාව මෙම නිවේදනය සිදු කර තිබේ", "URL": "https://lankatruth.com/si/?p=53110", "Category": "විදෙස් පුවත්", "Parent URL": null}