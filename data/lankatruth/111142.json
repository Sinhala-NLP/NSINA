{"Source": "Lankatruth", "Timestamp": "February 22, 2021", "Headline": "රස පරීක්ෂක දෙපාර්තමේන්තුවටත් කොරෝනා", "News Content": "රජයේ රස පරීක්ෂක දෙපාර්තමේන්තුවේ සේවය කරන පුද්ගලයකු අද (22) දිනයේ කොවිඩ් ආසාදිතයකු බව හඳුනාගැනීමත් සමග එම දෙපාර්තමේන්තුව තාවකාලිකව වසා දමා ඇති බව වාර්තා වේ. බත්තරමුල්ල, පැලවත්තේ පිහිටා තිබෙන රස පරීක්ෂක දෙපාර්තමේන්තුවේ විශාල පිරිසක් සේවයේ නිරත වන අතර කොවිඩ් ආසාදිත පුද්ගලයාගේ ආශ්‍රිතයින් පිළිබඳව සොයා ඔවුන් ස්වයං නිරෝධායනයට යොමු කිරීමෙන් පසුව ආයතන පරීශ්‍රය වසා දැමෙනු ඇතැයි පැවසේ. රජයේ රස පරීක්ෂක දෙපාර්තමේන්තුව හදිසියේ වසා දැමීම නිසා ඉන් සේවාවන් ලබාගැනීමට දිවයිනේ විවිධ ප්‍රදේශවලින් පැමිණි පිරිස් සහ රාජ්‍ය නිලධාරීන් අපහසුතාවයට පත් වූබවද වාර්තා වේ.", "URL": "https://lankatruth.com/si/?p=111142", "Category": "කොවිඩ් -19 (කොරෝනා ) පුවත්", "Parent URL": null}