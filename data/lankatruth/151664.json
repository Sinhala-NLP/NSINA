{"Source": "Lankatruth", "Timestamp": "September 18, 2023", "Headline": "රනිල් දෙවියන් ළඟට ගෙනයන්න සාගල සැලසුම් කරයි", "News Content": "ජනාධිපති කාර්ය මණ්ඩල ප්‍රධානී සහ ආරක්ෂක උපදේශක සාගල රත්නායක පසුගිය දිනක යාපනය නල්ලූර් කෝවිලේ පූජාවකට සහභාගී වූ අවස්ථාවේ ඉන්දියාවේ කෝවිලක පූජාවක් සඳහා යාමටද සැලසුම් කර ඇති බව මාධ්‍ය වාර්තාවලින් දැක්වේ. එම වාර්තාවලින් හෙළි වන අන්දමට ඉන්දීය අගමැති නරේන්ද්‍ර මෝදි ආගමික කටයුතු සඳහා මූලික වශයෙන් තෝරාගෙන තිබෙන කෝවිලක පූජකවරයෙකු සාගල රත්නායකට නල්ලූර් කෝවිලේදී හමු වී ඇත. තමිල්නාඩුවේ ඥානසම්බන්තා පරමාචාර්ය ස්වාමි නම් එම පූජකයා සාගල රත්නායකට ඉන්දියාවේ තම කෝවිලට පැමිණෙන ලෙස ආරාධනා කළ බව සඳහන් වේ. ඉන්දීය අගමැතිද සහභාගී වන එම කෝවිලේ බාර හාර වීමට ජනාධිපති රනිල් වික්‍රමසිංහද ඉදිරි මැතිවරණ ඉලක්ක කර ගනිමින් සහභාගී කරගනු ඇති බවට අනාවැකි පළවෙමින් තිබේ. මෙයට පෙරද ඉන්දියාවේ ප්‍රධාන කෝවිල්වලට මහින්ද රාජපක්ෂ ඇතුළු රාජපක්ෂලා මෙන්න රනිල් වික්‍රමසිංහද බාර හාර සඳහා ගොස් තිබිණි.", "URL": "https://lankatruth.com/si/?p=151664", "Category": "පුවත්", "Parent URL": null}