{"Source": "Lankatruth", "Timestamp": "September 23, 2023", "Headline": "සෑම පවුලකටම ලක්ෂ 47ක ණ බරක් වැටෙන හැටි මහාචාර්යවරු හෙළිකරයි", "News Content": "රටේ සිව්දෙනකුගෙන් යුත් සෑම පවුලක්ම රුපියල් හතළිස් හත් ලක්ෂ විසිහතර දහසක (රු. 4,724,000) ණයකරුවන් කරනු ලැබ සිටින බව පේරාදෙණිය විශ්වවිද්‍යාලයේ ආර්ථික විද්‍යා සහ සංඛ්‍යාන අධ්‍යයන අංශයේ මහාචාර්යවරුන් වන වසන්ත අතුකෝරළ සහ ඕ.ජී දයාරත්න බණ්ඩා විසින් කළ නවතම අධ්‍යයනයකදී අනාවරණයවීඇත. රජය ගත් අසීමිත ණය හේතුවෙන් මෙම පිරිස මෙසේ ණයකරුවන් වී සිටින බව මහාචාර්ය වසන්ත අතුකෝරල පවසයි. මේ අනුව මෙම වසරේ (2023) අප්‍රේල් මාසය දක්වා ඒක පුද්ගල ණය ප්‍රමාණය රුපියල් එකොළොස් ලක්ෂ අසූ එක් දහසක් (රු. 1,181,000) බවද ඔහුප්‍රකාශකරයි. එම ඒක පුද්ගල ණය ප්‍රමාණය 2020 වසරේදී පැවතියේ රුපියල් හය ලක්ෂ අනූ දහසක් (රු. 690,000) ලෙස බව පවසන මහාචාර්යවරයා මේ වසරේ ඒක පුද්ගල දේශීය ණය ප්‍රමාණය රුපියල් හය ලක්ෂ අනූ අදහස් හැටහතරක් (රු. 690,064) බවද සඳහන් කරයි. මේ වසරේ ඒක පුද්ගල විදේශ ණය ප්‍රමාණය රුපියල් හාරලක්ෂ අනූ දහස් නවසිය හැත්තෑ දෙකක් (රු. 490,972) බවද ඔහු සඳහන් කරයි. පුද්ගල ණය ඉහළ යෑමට රජය විදේශයන්ගෙන් ණය ගැනීම සහ රුපියලේ අගය අවප්‍රමාණය වීම මූලික වශයෙන් හේතු වී ඇතයි මහාචාර්ය වසන්ත අතුකෝරළ පවසයි. මේ අතර මේ රටේ සෑම පුද්ගලයෙකුම 2022 වර්ෂයේ අප්‍රේල් මස සිට 2023 වර්ෂයේ අප්‍රේල් දක්වා රුපියල් එක් ලක්ෂ තිස් දහසක (රු. 130,000) ණයකරුවකු කර සිටින බව පැවසූ මහාචාර්යවරයා එම කාලයේදී පවුලක් ණය කර ඇති ප්‍රමාණය රුපියල් පන්ලක්ෂ විසි දහසක්(රු. 520,000) බවදසඳහන්කළේය.", "URL": "https://lankatruth.com/si/?p=152035", "Category": "ආර්ථික පුවත්", "Parent URL": null}