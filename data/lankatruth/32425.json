{"Source": "Lankatruth", "Timestamp": "April 7, 2017", "Headline": "රනිල් – දිනේෂ් සාකච්ඡා පළ දරයි – වීරවංසට ඇප ලැබෙයි", "News Content": "රජයේ වාහන අවභාවිතා කිරීම සම්බන්ධයෙන් අත්අඩංගුවටගෙන රක්ෂිත බන්ධනාගාර ගතකර සිටි හිටපු නිවාස අමාත්‍ය, මහින්දි පිලේ මන්ත්‍රි විමල් විරවංස මහතාට ඇප ලබාදීමට කොළඹ කොටුව මහේස්ත්‍රාත් ලංකා ජයරත්න මෙනවිය අද (07) නියෝග කර තිබේ. පොලිස් මූල්‍ය අපරාධ විමර්ශන කොට්ඨාශය විසින් පසුගියදා ඔහු ඇත්අඩංගුවට ගැනීමෙන් පසු තමන්ට ඇප ලබාදෙන ලෙස ඉල්ලා වීරවංස මහතා බන්ධනාගාරය තුළ උපවාසයක් ආරම්භ කළ අතර මේ වනවිට ඔහු කොළඹ ජාතික රෝහලේ ප්‍රතිකාර ලබමින් සිටියි. විමල් වීරවංස මහතාට ඇප ලබා දෙන ලෙස ඉල්ලමින් දිනේෂ් ගුණවර්ධන මහතා අවස්ථා කිහිපයකදීම එජාප නායක, අග්‍රාමාත්‍ය රනිල් වික්‍රමසිංහ මහතා සමග සාකච්ඡා කර තිබූ අතර එහි ප්‍රතිළයක් ලෙස අග්‍රාමාත්‍ය රනිල් වික්‍රමසිංහ මහතා නීති අංශ වෙත දැනුම්දී තිබුනේද විමල් වීරවංස මහතාට ඇප ලබාදීමට අවශය කටයුතු සිදු කරන ලෙස ය. ඒ අනුව අද ඔහු රුපියල් 50,000ක මුදල් ඇප හා රුපියල් ලක්ෂ 5 බැගින් ශරීර ඇප දෙකක් මත මුදාහැරි අතර විදේශගතවීමද තහනම් කර තිබේ. මෙම ශරීර ඇප දෙකින් එකක් ළඟම ඥාතියෙකු විය යුතු බවත් තම විදේශ ගමන් බලත්‍රය අධිකරණය බාරයට යොමු කිරීමටත් නියෝග කර ඇත.", "URL": "https://lankatruth.com/si/?p=32425", "Category": "පුවත්", "Parent URL": null}