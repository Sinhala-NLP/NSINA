{"Source": "Lankatruth", "Timestamp": "August 20, 2021", "Headline": "සතියක් තුළ කොවිඩ් මිය යාම් 1171ක්..!", "News Content": "කොවිඩ් පැතිරයාමේ දරුණු බව තහවුරු කරමින් ගෙවුණු සතිය තුළ රජයේ නිල සංඛ්‍යා ලේඛණවලට අනුව ආසාදිතයන්ගේ මියයාම් 1,171ක් වාර්තා වී තිබේ.  පසුගිය වසරේ මාර්තු මාසය අවසානයේදී පළමු කොවිඩ් මරණය වාර්තාවීමෙන් පසුව, මාස 14ක සමස්ත ආසාදිතයන් මියයාම 2021 මැයි 22 දින දක්වා 1178ක් වී තිබේ. එසේ තිබියදී, අගෝස්තු 13 වෙනි දින සිට 19 වෙනි දින දක්වා දින 7ක් තුලදී පමණක් 1171ක් මිය ගොස් ඇත.  මෙම පිරිස අතරින් 260ක් අවුරුදු 30ත් 59ත් අතර වයස් කාණ්ඩයේ වීම, තත්වයේ බරපතළකම පෙන්වා දේ. එන්නත් ලබාදීමේදී ආණ්ඩුව ප්‍රමුඛත්වය ලබා දුන් පිරිස අතර මෙම වයස් කාණ්ඩය ඇතුලත් ය. එසේ තිබියදී සමස්ත මියයාම්වලින් 20% ඉක්මවූ අනුපාතයක් එම වයස් කාණ්ඩයට අයත්වීමෙන් ඛේදවාචකයේ දරුණු බව හෙළිවේ.", "URL": "https://lankatruth.com/si/?p=121703", "Category": "පුවත්", "Parent URL": null}