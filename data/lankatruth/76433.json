{"Source": "Lankatruth", "Timestamp": "June 26, 2019", "Headline": "අන්තවාදී විනිසුරන් ගැන අසාද් සාලිගේ ප්‍රකාශය පිළිබඳ සංවිධානාත්මක අපරාධ නිවාරණ කොට්ඨාශයෙන් පරීක්ෂණයක්", "News Content": "අන්තවාදී සංවිධානය සමඟ සම්බන්ධකම් පවත්වන විනිසුරුවරුන්ද සිටින බවට බස්නාහිර පළාත් හිටපු ආණ්ඩුකාර අසාද් සාලි මහතා විසින් සිදුකළ ප්‍රකාශයක් සම්බන්ධයෙන් පරීක්ෂණ ආරම්භ කර තිබෙන බව සංවිධානාත්මක අපරාධ නිවාරණ කොට්ඨාශය අද (26) කොළඹ ප්‍රධාන මහේස්ත්‍රාත් ලංකා ජයරත්න මෙනවිය වෙත වාර්තාවක් ඉදිරිපත් කරමින් දන්වා ඇත. ඉකුත්දා ජනමාධ්‍ය ඔස්සේ ප්‍රකාශයක් සිදුකළ බස්නාහිර පළාත් හිටපු ආණ්ඩුකාර අසාද් සාලි මහතා ජාතික තව්හීද් ජමාත් සංවිධානය සමඟ සම්බන්ධතා පවත්වන මුස්ලිම් විනිසුරුවරු පිරිසක්ද සිටින බවට තොරතුරු අනාවරණය කර තිබුණි. ඒ අනුව සිද්ධිය පිළිබඳව පරීක්ෂණ පැවැත්වීමට පොලිසියට අවසර ලබා දෙමින් ප්‍රධාන මහේස්ත්‍රාත්වරිය එහි ප්‍රගතිය ඉදිරියේදී අධිකරණය වෙත වාර්තා කරන මෙන්ද දැනුම් දී ඇත.", "URL": "https://lankatruth.com/si/?p=76433", "Category": "පුවත්", "Parent URL": null}