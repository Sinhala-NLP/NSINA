{"Source": "Lankatruth", "Timestamp": "February 8, 2020", "Headline": "මැණික්හින්නේ රිය අනතුරකින් වයස අවුරුදු 17ත් 19ත් අතර තරුණයින් සිව්දෙනෙක් ජීවිතක්ෂයට", "News Content": "මැණික්හින්න, මල්පාන ප්‍රදේශයේ දී අද (08) අළුයම 1.35ට පමණ සිදු වූ රිය අනතුරකින් තරුණයින් සිව් දෙනෙක් ජීවිතක්ෂයට පත්ව තිබේ. මියගොස් ඇත්තේ ත්‍රිකුණාමලය, උහන හා මහියංගනය යන ප්‍රදේශවල පදිංචිව සිටි අවුරුදු 17ත් 19ත් අතර වයසේ පසු වූ තරුණයින් සිව් දෙනෙකි. අනතුරින් බරපතල තුවාල ලැබූ කැබ් රථයේ රියදුරු ඇතුළු එහි ගමන් ගත් තරුණයින් සිව් දෙනා මැණික්හින්න රෝහලට ඇතුළත් කිරිමෙන් පසු සිව් දෙනාම මියගොස් ඇත. ඔවුන් ගමන් ගත් කැබ් රථය මාර්ගයෙන් ඉවතට පැන මාර්ගය අසළ තිබූ කොන්ක්‍රිට් ගල් ගොඩක ගැටීමෙන් මෙම අනතුර සිදුව ඇති බව පොලිසිය පවසයි.", "URL": "https://lankatruth.com/si/?p=89601", "Category": "පුවත්", "Parent URL": null}