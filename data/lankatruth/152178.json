{"Source": "Lankatruth", "Timestamp": "September 26, 2023", "Headline": "සම්මානලාභි සිනමා අධ්‍යක්ෂක කේ.ජී මියයයි", "News Content": "මලයාලම් සිනමාවේ ජනප්‍රිය අධ්‍යක්ෂකවරයෙකු වන කේ.ජී ජෝර්ජ් අභාවප්‍රාප්ත වී තිබේ. පසුගිය 24 වනදා ඔහු මෙලෙස අභාවප්‍රාප්ත වී තිබෙන අතර ඔහු මේ වනවිට කේරළ ප්‍රාන්ත සම්මාන 09ක් දිනාගෙන ඇති අධ්‍යක්ෂකවරයෙකි. කේ.ජී. ජෝර්ජ් 1975 වසරේ තිරගත වූ ‘ස්වප්නාතනම්’ චිත්‍රපටයෙන් අධ්‍යක්ෂණයට පිවිස ඇති අතර එම චිත්‍රපටය හොඳම මලයාලම් චිත්‍රපටය සඳහා වන ජාතික සම්මානයටද පාත්‍රවී තිබේ. කේරලයේ පතානම්තිට්ටා ප්‍රදේශයේ උපත ලද ඔහු වසර කිහිපයක් රෝගාතූර වී සිටි අතර ඔහු මියයන විට 77වන වියේ පසුවිය.", "URL": "https://lankatruth.com/si/?p=152178", "Category": "කලා පුවත්", "Parent URL": null}