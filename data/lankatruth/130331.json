{"Source": "Lankatruth", "Timestamp": "March 21, 2022", "Headline": "කිරිපිටි ඇත්තේ අවශ්‍යතාවයෙන් 30%-40%ක ප්‍රමාණයක් පමණයි – කිරිපිටි ආනයනකරුවන්ගේ සංගමය", "News Content": "ආනයනික කිරිපිටි කිලෝවක මිල ඉහළ දැමීමට කටයුතු කළද වෙළදපොලට නිකුත් කිරීමට හැකියාව ඇත්තේ රටේ සමස්ත අවශ්‍ය තාවයෙන් 30%ත් 40%ත් අතර කිරිපිටි ප්‍රමාණයක් පමනක් යැයි කිරිපිටි ආනයනකරුවන්ගේ සංගමය සඳහන් කරයි. මෙරට මාසික කිරිපිටි අවශ්‍යතාවය මෙට්‍රික්ටොන් 7000ත් 8000ත් අතර ප්‍රමාණයක් බවත් එහෙත් ණයවර ලිපි විවෘත කර ගැනීමට නොහැකි වීම නිසා මෙරටට ගෙන්වීමට හැකියාව ලැබී ඇත්තේ එම ප්‍රමාණයෙන් 30%ත් 40%ත් අතර ප්‍රමාණයක් පමණක් බවත් එම සංගමේ මාධ්‍ය ප්‍රකාශක අශෝක බණ්ඩාර සදහන් කරයි. ලෝක වෙළඳ පොළ තුළ කිරිපිටි මෙට්ට්‍රික්ටොන් එකක මිල ඉහළ යෑම හා ඩොලරයේ අඟය ඉහළ යෑම නිසා කිරිපිටි මිල ඉහළ දැමීමට සිදු වූ බවත් එහෙත් කිරිපිටි මිල ඉහළ දැමීමද සමස්ත කිරිපිටි අවශ්‍යතාව සම්පූර්ණ කිරීමට නොහැකි බවත් හෙතෙම පවසා සිටී.", "URL": "https://lankatruth.com/si/?p=130331", "Category": "ආර්ථික පුවත්", "Parent URL": null}