{"Source": "Lankatruth", "Timestamp": "December 30, 2017", "Headline": "පොහොර ලොක්කන්ගේ ප්‍රකාශයට සමස්ත ලංකා ගොවිජන සම්මේලනය ප්‍රතිචාර දක්වයි", "News Content": "මේ දිනවල රටතුළ කිසිම පොහොර හඟියක් නැති බවත් මෙය කෘත්‍රීමව මවාපාන ලද ප්‍රශ්නයක් බවත් පොහොර හිඟය මවා පාන්නේ සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා බවත් රජයේ පොහොර සමාගම්වල බලධාරීන් ඇතුළු පිරිසකගේ සහභාගිත්වයෙන් ඊයේ (29) පැවති මාධ්‍ය හමුවකදී ඔවුන් චෝදනා කර සිටියේය. එහිදී ඔවුන් සඳහන් කළේ “අපි ලඟ පොහොර තියෙනවා. මේක කෘත්‍රීම ලෙස මවාපාපු කාරණවාක්. මේක මවාපාන්නේ අර ගොවිජන සම්මේලනය කියල එකක් තියෙනව. ඒකේ නාමල් කරුණාරත්න කියල මහත්තයෙක් ඉන්නවා. මේ නාමල් කරුණාරත්තන මහත්තයට වැඩක් නැතිවුනාම මොකක් හරි ප්‍රශ්නයක් අල්ලගන්නවා.” යනුවෙනි. එම චෝදනාව සම්බන්ධයෙන් අප විසින් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගෙන් සහ එහි ලේකම් ටී.බී. සරත් මහතාගේ විමසා සිටි අතර එහිදී ඔවුන් පවසා සිටියේ රට තුළ පොහොර හිඟයක් නැතැයි ටයිකෝට් ඇඳ සීතල කාමර තුළ සිටි ප්‍රකාශ නොකර වගාබිම් වෙත පැමිණ ඒ පිළිබඳව දැක බලාගන්නා ලෙස එම චෝදනාව කරන පිරිසට ආරාධනා කරන බවයි. ආණ්ඩුවට කඩේ නොයා ගොවි ජනතාවගේ ඇත්ත ප්‍රශ්නයට විසඳුම් ලබාදීමට කඩිනමින් කටයුතු කරන ලෙසත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සහ එහි ලේකම් ටී.බී. සරත් මහතා රජයේ පොහොර සමාගම්වල බලධාරීන්ට අවධාරණය කර සිටියේය.", "URL": "https://lankatruth.com/si/?p=45695", "Category": "පුවත්", "Parent URL": null}