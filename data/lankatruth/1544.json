{"Source": "Lankatruth", "Timestamp": "February 26, 2012", "Headline": "”රාවයේ” කචල්", "News Content": "වික්ටර් අයිවන් මහතා පවත්වාගෙන යන රාවය සතිඅන්ත පුවත්පතේ 25වන සංවත්සරයේ ප්‍රධාන ආරධිතයා වශයෙන් ජනාධිපතිවරයා සම්බන්ධකරගැනීම මුල්කරගෙන එම පුවත්පතේ කතෘමණ්ඩලය ‍දෙකටබෙදී ඇත.  වාර්තාවන අන්දමට පසුගිය ඔක්තෝබර් මස පැවැත්වීමට තිබූ මෙම සංවත්සරය පෙබරවාරි 28වන දිනට යොදාගෙන ඇත්තේ ජනාධිපතිවරයා සහභාගීකරගැනීම සදහාමය. ලිබරල් මතදරන්නෙකු ලෙස පෙනී සිටින අයිවන් මහතා මෙතරම් රාජපක්ෂ ගැතිවී සිටීම පිළිබද කතෘමණ්ඩලයේ සමාජිකයන් පිරිසක් විරෝධය පළකර ඇත. පුවත්පතේ ප්‍රකට තීරුලිපිකරුවෙකුද වන කතෘමණ්ඩල සාමාජිකයෙකු මුලදී මෙයට විරෝධය පළකර පසුව එසේ විරෝධය පළකළ අනෙකුත් කතෘමණ්ඩල සාමාජිකයන් පාවාදී මේවන විට උත්ස‍වයේ බර අදිමින් සිටී. මේ අතර උත්සවයට ආරාධනා ලැබ තිබෙන බොහෝ පුද්ගලයින් රාවයේ මෙම දෙබිඩි පුතිපත්තියට විරෝධය පළ කරමින් උත්සවයට සහභාගී නොවන බව දන්වා යවා ඇත.", "URL": "https://lankatruth.com/si/?p=1544", "Category": "පුවත්", "Parent URL": null}