{"Source": "Lankatruth", "Timestamp": "March 31, 2020", "Headline": "රතු තරුවෙන් කොරෝනා මර්ධනයට මාතර දිස්ත්‍රික්කයේ සේවාවන් රැසක් – ගෙවතු වගාවටත් ජනතාව උනන්දු කරවයි", "News Content": "ශ්‍රී ලංකා රතු තරුව සංවිධානය විසින් මේ දිනවල ජනතා විමුක්ති පෙරමුණේ මන්ත්‍රී වැටුප් අරමුදල මගින් රට පුරා සෞඛ්‍ය කාර්ය මණ්ඩල සඳහා අවශය මුඛ ආවරණ ඇතුළු ආරක්ෂිත ඇඳුම් කට්ටල පරිත්‍යාග කිරීම, සාමාන්‍ය ජනතාව සඳහා වියලි සලාක ලබා දීම ඇතුළු විවිධ ක්‍රියාමාර්ග ඉටු කරමින් තිබේ. ඒ අනුව මාතර රම්‍යා මොහොට්ටි රජයේ ළය චිකිත්සාගාරයට මුඛ ආවරණ පරිත්‍යාග කිරීම පසුගිය 23 වනදා සිදු කර තිබෙන අතර එදිනම ශ්‍රී ලංකා රතු තරුව සාමාජිකයින් විසින් පවතින වසංගත තත්වයෙන් ආරක්ෂාවීම සඳහා මාතර මහ රෝහල ඉදිරිපිටදී, රෝහලට පැමිණෙන රෝගීන් සඳහා මුඛ ආවරණ බෙදා දී ඇත. එමෙන්ම එදින කැකණදුර නගරයේදී මහජන සෞඛ්‍යය පරීක්ෂකවරුවන්ගේද අධීක්ෂණය යටතේ ජනතාවට මුහුණු ආවරණ බෙදා දී ඇති අතර එදිනම කඹුරුපිටිය ආදපාන රෝහල් කාර්ය මණ්ඩලයේ සහ රෝගීන්ගේ අවශ්‍යතාව සඳහා මුඛ ආවරණ ලබාදීම සිදුකර තිබේ. එදිනම හක්මණ ඩිපෝව සේවකයින්ට හා ප්‍රදේශවාසී ජනතාවට මුහුණු ආවරණ ලබාදීඇත. කො‍‍රෝනා රෝගයෙන් ආරක්ෂාවීමට දෑත් සේදීම සඳහා මාතර මහ රෝහල තුළ ස්ථානයක් සකස් කර උපකරන සවි කිරීමද මාර්තු 23 වනදා සිදු කර තිබේ. එදිනම ශ්‍රී ලංකා රතු තරුව සාමාජකයින් විසින් පිටබැද්දර නගරයේ දෑත් සේදීම සඳහ ජල ටැංකිටක් ඇතුළු උපාංග සවි කිරීම සිදුකර ඇත. ශ්‍රී ලංකා රතු තරුව විසින් පසුගිය 26 වනදා වැලිගම දිසා රෝහලට, වැලිගම පොලීසියට, වැලිගම නගර සභාවට, වැලිපිටිය ආයුර්වේද රෝහලට, කනංකේ පොලිස් ස්ථානයට හා වෛද්‍ය නිලධාරී කාර්යාල ඇතුලු ආයතන රැසකට මුඛ ආවරණ ලබාදී තිබේ. එදිනම දික්වැල්ල, බතීගම රෝහලට සනීපාරක්ෂක ඇඳුම් කට්ටල පරිත්‍යාග කර ඇත. මුලටියන සිල්මාතා අභ්‍යාසලාභී ආයතනයට සහ මුලටියන ප්‍රාදේශිය ලේකම් කාර්යාලය සඳහා මුඛ ආවරණ ලබාදීම පසුගිය 26 වනදා සිදුකර තිබේ. පසුගිය 27 වනදා ශ්‍රී ලංකා රතු තරුව විසින් කඹුරුපිටිය ප්‍රාදේශීය ලේකම් කාර්යාලයට, ආඳපාන රෝහලට සහ කරපුටුගල රජයේ ආයුර්වේද රෝහලට අවශ්‍ය මුඛ ආවරන පරිත්‍යාග කර ඇත. මාතර උයන්වත්ත ගම්වාසීන්‍ට ඇඳිරි නීති සමයේ සිටවීම සඳහා පැළ වර්ග ප්‍රධානය කිරීම ඊයේ (30) දින ඇඳිරිනීතිය ඉවත් කළ අවස්ථාවේ සිදුකර තිබේ. මෙම පැළ උයන්වත්ත ගොවි සමිතියේ සභාපති හා ලේකම් මහතා හට බාර දෙන ලදී.   රම්‍යා මොහොට්ටි රජයේ ළය චිකිත්සාගාරය      මාතර මහ රෝහල ඉදිරිපිට     කැකණදුර නගරයේ ආදපාන රෝහල  හක්මන ඩිපෝව   මාතර මහ රෝහල  පිටබැද්දර නගරය     වැලිගම දික්වැල්ල  මුලටියන  කඹුරුපිටිය      මාතර නගරය", "URL": "https://lankatruth.com/si/?p=91888", "Category": "පුවත්", "Parent URL": null}