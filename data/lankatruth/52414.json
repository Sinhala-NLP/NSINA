{"Source": "Lankatruth", "Timestamp": "May 18, 2018", "Headline": "පොල්ගම්පල ඇප මත නිදහස්", "News Content": "උතුරු දුම්රිය මාර්ගය ඉදිකිරීමේදී රුපියල් මිලියන 8ක වංචාවක් සිදු කලායැයි චෝදනා මත අත්අඩංගුවටගත් අනුරුද්ධ පොල්ගම්පල මහතා කිලිනොච්චි මහේස්ත්‍රාත් අධිකරණයට ඉදිරිපත් කිරීමෙන් අනතුරුව අද(18) කිලිනොච්චි මහේස්ත්‍රාත් ඒ.ආනන්ද රාජා මහතා විසින් රුපියල් ලක්ෂ පහක ශරීර ඇප මත නිදහස් කරන්නැයි නියෝග කරන ලදී. පොල්ගම්පල මහතාගේ ගුවන් ගමන් බලපත්‍රය අධිකරණය භාරයට ගන්නා ලෙසත් විදේශ ගමන් තහනම් කර ආගමන විගමන පාලකවරයාට දැනුම්දෙන ලෙසත් මහේස්ත්‍රාත්වරයා නියෝග කර සිටියේ ය. ඇප ලබාදීම සම්බන්ධව අපරාධ පරීක්ෂණ දෙපාර්ථමේන්තුවේ නිලධාරීන් විරුද්ධ වූ අතර ඇප කොන්දේසි කඩ කලහොත් අත්අඩංගුවට ගන්නාලෙස මහේස්ත්‍රාත්වරයා නියෝග කර ඇත. පොල්ගම්පල මහතා රාජ්‍ය දැව සංස්ථාවේ සභාපති ධූරයට පත්ව දින කිහිපයකදී එම තනතුරෙන් ඉවත් කෙරුණු අතර ඊට හේතුවූයේ ඔහුට විරුද්ධව මූල්‍ය අපරාධ චෝදනා ඇතිබවට විවිධ පාර්ශව මගින් නැගුනු චෝදනා ය.", "URL": "https://lankatruth.com/si/?p=52414", "Category": "පුවත්", "Parent URL": null}