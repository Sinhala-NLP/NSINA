{"Source": "Lankatruth", "Timestamp": "October 26, 2022", "Headline": "යාල සිද්ධියට සම්බන්ධ නිලධාරීන් ගැන විමර්ශනයට ත්‍රිපුද්ගල කමිටුවකුත් පත් කරයි", "News Content": "යාල වනෝද්‍යානයේ ඇතිවූ ආන්දෝලනාත්මක සිද්ධියට අදාළ නිලධාරීන් පිළිබඳව, රාජකාරිමය වගකීම පැහැර හැරීම හා ඔවුන් එම සිද්ධිය සම්බන්ධව කිසිදු විටෙක ඉහළ නිලධාරීන් දැනුවත් කිරීමට පියවර නොගැනීම සම්බන්ධව ඉදිරි විමර්ශන කටයුතු සඳහා ත්‍රිපුද්ගල කමිටුවක් පත් කිරීමට වන සම්පත් සංරක්ෂණ අමාත්‍යංශයේ ලේකම් චන්ද්‍රා හේරත් තීරණය කර තිබේ. අද (26) දින මේ සම්බන්ධව කෘෂිකර්ම වනජීවී හා වන සම්පත් සංරක්ෂණ අමාත්‍ය මහින්ද අමරවීර මහතා සමග සාකච්ඡා කර අමාත්‍යංශයේ අතිරේක ලේකම්වරයෙකුගේ සභාපතිත්වයෙන් එම ත්‍රිපුද්ගල කමිටුව පත්කිරීමට පියවර ගන්නා බවද ලේකම්වරිය ප්‍රකාශ කරයි. එමෙන්ම යාල වනෝද්‍යානය තුළ අනිසි ලෙස හැසිරුණු පුද්ගලයින් අත්අඩංගුවට ගැනීම වැනි කටයුතුවලදී ශ්‍රී ලංකා පොලිසියේ සහයෝගය ලබා දෙන ලෙස ඉල්ලා අමාත්‍යංශයේ ලේකම් විසින් අද පොලිස්පතිවරයාට ලිපියක් යොමු කිරිමට නියමිත බවද වාර්තා වේ. එයට අදාලව නිලධාරීන් 07 දෙනෙකුගෙ වැඩ තහනම් කර ඇතැයිද වාර්තා වේ.", "URL": "https://lankatruth.com/si/?p=141120", "Category": "පුවත්", "Parent URL": null}