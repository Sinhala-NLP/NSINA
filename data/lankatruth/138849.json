{"Source": "Lankatruth", "Timestamp": "September 3, 2022", "Headline": "ඩෙංගු තුන් ගුණයකින් ඉහළට…", "News Content": "මේ වනවිට වෙනත් වර්ෂවලට සාපේක්ෂව ඩෙංගු රෝගීන්ගේ වාර්තාවීම තුන් ගුණයකට ආසන්න ප්‍රමාණයකින් ඉහළ ගොස් ඇතැයි සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි. වසරේ ගතවූ කාලය තුළ ඩෙංගු රෝගීන් 43,393 දෙනෙකු වාර්තාවී ඇතැයි එම ඒකකය සඳහන් කරයි. එහි නියෝජ්‍ය සෞඛ්‍ය සේවා අධ්‍යක්ෂ, වෛද්‍ය ජී විජේසුරිය පවසන්නේ දරුවන් අතරද ඩෙංගු ‍රෝගය පැතිරීම ඉහළ ගොස් ඇති බවය. වැඩිම රෝගීන් සංඛ්‍යාවක් වාර්තාවී ඇතතේ ජූලි මාසයේදී වන අතර එම සංඛ්‍යාව 11,119ක් බවද සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි.", "URL": "https://lankatruth.com/si/?p=138849", "Category": "පුවත්", "Parent URL": null}