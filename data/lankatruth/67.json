{"Source": "Lankatruth", "Timestamp": "October 22, 2011", "Headline": "ගොවි විරෝධය නැග එයි", "News Content": "පර්සි මහේන්ද්‍ර රාජපක්ෂ ආණ්ඩුව විසින් දේශීය ගොවියා වලපල්ලට ඇද දමා විදේශීය සමාගම්වලට ඉඩම් විකිනීමට, මහ වැව් 22ක් සී ප්ලේන් ව්‍යාපෘතියට බදු දීමට සහ වී වලට සාධාරණ මිලක් ලබා නොදීමට එරෙහිව පොලොන්නරුව අනුරාධපුර දිස්ත්‍රික්කවල ගොවීහූ ‍ගොවි සමුළුවක් පවත්වා විරෝධය පළකරති. පොලොන්නරුව පුලතිසි බුද්ධි මණ්ඩපයේදී මෙම ගොවි සමුළුව 21 වන දා පැවැත්වූයේ ස්වභාදහම් අධ්‍යන මධ්‍යස්ථානය සහ ප්‍රගතිශීලී ගොවිජන එකමුතුව විසිනි. පොලොන්නරුව දිසාපතිවරයා විසින් හදිසියේ කන්න රැස්වීම් කැදවා ගොවීන් මෙම සමුළුවට පැමිණීම වැළැක්වීම ඇතුළු විවිධ බාධා කිරීම් සිදුවූවත් ගොවි සමුළුව සාර්ථකව පැවැත්වූ බව සංවිධායකයෝ පැවසති. මේ වන විටත් ඇමරිකානු ඩෝල් සමාගමට පමණක් ඉඩම් අක්කර 67,200 ලබාදී අවසානය. කැළෑ ඉඩම් හෙළි කිරීම මගින් ගොවි බිම් කොල්ලකෑමෙන් සහ වැව් ඇතුළුව වැව් රක්ෂිත ඩෝල් සමාගමට දී ඇත. බුත්තල ප්‍රදේශයේ වෑකඩ පැරණි වැව සම්පූර්ණයෙන්ම ඩෝල් සමාගමට විකුණා තිබේ. එමෙන්ම රටපුරා පිහිටි මහ වැව් 22ක් සී ප්ලේන් බැස්ස වීමට ලබා දී එම වැව් වල ස්ථාවර ජල මට්ටමක් පවත්වාගනිමින් ගොවි ජනතාවට වගා කටයුතු සහ එදිනෙදා ජීවිතයට ජලය ලබා දීම සීමාකෙරේ. එයින් ගොවිජීවිත සහමුලින්ම බිදවැටීම මෙන්ම දැනට වී අස්වනු සදහා සාධාරණ මිලක් ලබානොදීමට විරෝධය පළකිරීමට මෙම ගොවි සමුළුව පැවැත්වූ බව සංවිධායකයෝ පැවසූහ.", "URL": "https://lankatruth.com/si/?p=67", "Category": "පුවත්", "Parent URL": null}