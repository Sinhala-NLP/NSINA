{"Source": "Lankatruth", "Timestamp": "September 1, 2016", "Headline": "ලංකාවේ නිෂ්පාදිත හෙල්මට්වලට තහනමක්", "News Content": "අද (01) සිට ශ‍්‍රී ලංකා ප‍්‍රමිතිආයතනයේ අනුමත එස්.එල්.එස් සහතිකය රහිත ආරක්ෂක හිස්වැසුම් ලග තබාගැනීම හෝ විකිණීම තහනම් කිරීමත් සමග ලංකාවේ නිශ්පාදනය කරනු ලබන එකම ආරක්ෂිත හිස් වැස්මක්වත් භාවිතා කිරීමට පාරිභෝගිකයන්ට නොහැකි වන බව වාර්තා වේ. වර්ෂ 2015 ජූලි මස 13 වන දින නිකුත් කරන ලද අංක 1923/65 දරණ අතිවිශේෂ ගැසට්පත‍්‍රයට අනුව මෙම තහනම පනවා තිබේ. මේ වනවිට ලංකාවේ හෙල්මට් නිෂ්පාදනය කරන කිසිදු ආයතනයක් එස්.එල්.එස් සහතිකය ලබාගෙන නොමැති අතර ප‍්‍රමිති සහතිකය ඉල්ලා ඇති ආයතනවටල ශ‍්‍රී ලංකා ප‍්‍රමිති කාර්යාංශය දන්වා ඇත්තේ අදාල සහතිකය ලබා ගැනීමට කලක් ගතවන බවය. මෙම හේතුව නිසා අද (01) සිට පාරිභෝගිකයිනට මෙරට නිෂ්පාදිත ආරක්ෂිත හිස්වැසුම් මිළදී ගැනිමට අවස්ථාවක් නැති අතර මෙරටට ආනයනය කරන ලද ආරක්ෂිත හිස්වැසුම් විශාල මිලක් ගෙවා මිලදී ගැනීමට සිදුවනු ඇත.", "URL": "https://lankatruth.com/si/?p=24380", "Category": "පුවත්", "Parent URL": null}