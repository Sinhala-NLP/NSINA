{"Source": "Lankatruth", "Timestamp": "November 23, 2020", "Headline": "හැටන් කලාපයේ පාසල් 05ක් වසාදමයි…", "News Content": "හැටන් කලාප අධ්‍යාපන කාර්යාලය යටතේ පාලනය වන පාසල් 05ක් අද (23) ආරම්භ නොකළ බව හැටන් කලාප අධ්‍යාපන අධ්‍යක්ෂ පී. ශ්‍රීදරන් මහතා පවයි. මෙසේ තාවකාලිකව වසා දමා ඇත්තේ වටවල පොලිස් වසමට අයත් වැලිඔය ප්‍රදේශයේ පිහිටි මලෙයි මගල් දමිළ විද්‍යාලය සහ වැලිඔය අග්‍රාඔය දමිළ මහා විද්‍යාලය, ගිනිගත්හේන පොලිස් වසමට අයත් හගරපිටිය නිශ්ශංකමල්ල විද්‍යාලය, මාදෙණිය සිංහල විද්‍යාලය, අඹතලාව දෙහිගස්තැන්න විද්‍යාලය යන පාසල්ය. එම පාසල් අවට ගම්මාන කිහිපයක් කොවිඩ් – 19 ආසාදිතයන් හමුවී ඇති අතර එම ආසාදිතයන්ගේ සමීපතමයන් විශාල පිරිසක් ස්වයං නිරෝධායනයට යොමු කර සිටින අතර එම අවධානම් කාලවල සිට එම පාසල් වෙත පැමිනීමට සිසු සිසුවියන් විශාල පිරිසක් සිටිති. එම පාසල්වල විදුහල්පතිවරුන්ට සහ ගුරුවරුන්ට වෙනත් ප්‍රදේශවෙත ගමන් නොකරණ ලෙසටද කලාප අධ්‍යාපන අධ්‍යක්ෂවරයා විසින් උපදෙස් ලබාදි ඇත.", "URL": "https://lankatruth.com/si/?p=101129", "Category": "කොවිඩ් -19 (කොරෝනා ) පුවත්", "Parent URL": null}