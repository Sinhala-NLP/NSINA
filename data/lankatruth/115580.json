{"Source": "Lankatruth", "Timestamp": "April 28, 2021", "Headline": "ලෝක බැංකුවෙන් තවත් ණය කන්දක් ගනී…", "News Content": "විදේශීය ණය ලබානොගෙන විදේශ ආයෝජන ලබාගන්නා බව ආණ්ඩුව දිගින් දිගටම ප්‍රකාශ කළද ලෝක බැංකුවෙන් ඩොලර් මිලියන 69.53ක ණයක් ලබාගැනීමේ ගිවිසුම් අත්සන් කර ඇති බව අනාවරණය වේ. මුදල් අමාත්‍යාංශයේ ලේකම් එස්.ආර්. ආටිගල සහ ලෝක බැංකුවේ ශ්‍රී ලංකාවේ අධ්‍යක්ෂ ෆාරිස් සර්වෝස් මේ සම්බන්ධයෙන් ගිවිසුමට අත්සන් කර ඇත. මෙම ණය මුදල වාරිමාර්ග අමාත්‍යාංශය විසින් රටපුරා ඇති වැව් අමුණු ප්‍රතිසංස්කරණය කිරීම සඳහා යොදාගන්නා බව ආණ්ඩුව ප්‍රකාශ කර තිබේ. ලෝක බැංකුව මේ වන විට ශ්‍රී ලංකාව තුළ ඩොලර් කෝටි 230ක් වටිනා ව්‍යාපෘති 19ක් සඳහා ණය මුදල් ලබාදී ක්‍රියාත්මක වෙමින් පවතින බව ආණ්ඩුවේ ජනමාධ්‍ය හෙළිකර ඇත.", "URL": "https://lankatruth.com/si/?p=115580", "Category": "ආර්ථික පුවත්", "Parent URL": null}