{"Source": "Lankatruth", "Timestamp": "June 18, 2019", "Headline": "ජවිපෙ මන්ත්‍රී වැටුප් අරමුදලින් කටුවස්ගොඩ රඹුටන් වෙළඳ සංගමයට ප්‍රතිලාභ", "News Content": "ජනතා විමුක්ති පෙරමුණේ ගම්පහ දිස්ත්‍රික් මන්ත්‍රී වැටුප් අරමුදල් මගින් කළගෙඩිහේන, කරුදුවත්ත රඹුටන් වෙළඳුන්ගේ සංගමයේ සාමාජිකයක් වෙත ආවරණ කුඩ, රාක්ක සහ සංගමය සඳහා ජෙනරේටරයක් ලබාදීමේ උත්සවයක් ඊයේ(17) දින පැවැත්විණි. මෙම අවස්ථාව සඳහා ජනතා විමුක්ති පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා සහ අත්තනගල්ල ප්‍රාදේශීය සභාවේ ජනතා විමුක්ති පෙරමුණේ මන්ත්‍රීවරුන් වන හේමාල් මෙන්ඩිස්, නිමල් ආනන්ද සහ ධර්මා මැදගෙදර මහත්ම මහත්මීන් ද සහභාගී වූහ. වෙළඳ සංගමයට දැඩි අවශ්‍යතාවයක්ව පැවති විදුලි ජනක යන්ත්‍රයක් ලබාදීම සහ සාමාජික සාමාජිකාවන්ගේ ජීවන වෘත්තිය සවිමත් කිරීමට අවශ්‍ය උපකරණ ලබාදීම සම්බන්ධව වෙළඳ සංගමය මෙහිදී ස්තුතිය පලකළේය.", "URL": "https://lankatruth.com/si/?p=75939", "Category": "පුවත්", "Parent URL": null}