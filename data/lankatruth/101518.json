{"Source": "Lankatruth", "Timestamp": "November 26, 2020", "Headline": "සරසවි ප්‍රවේශ අවුල විසඳන්න – අධ්‍යාපන අමාත්‍යංශය ඉදිරිපිට විරෝධතාවයක්…", "News Content": "විශ්වවිද්‍යාල සඳහා සිසුන් බඳවා ගැනීමේදී අසාධාරණයට පත් සිසුන්ට සාධාරණය ඉටුකරන ලෙස ඉල්ල අද (26) පෙරවරුවේ අධ්‍යාපන අමාත්‍යංශය ඉදිරිපිට විරෝධතාවයක් තිබිණි. පාසල් සුරැකීමේ ජනතා ව්‍යාපාරය විසින් මෙම විරෝධතවය කැඳවා තිබූ මෙම විරෝධතාවය සඳහා සරසවි ප්‍රවේශයේදී අසාධාරණයට පත් සිසුන් සහ දෙමාපියන් ඇතුළු පිරිසක් එක්ව සිටියහ. විරෝධතාවට එක්වූ පාසල් සුරැකීමේ ජනතා ව්‍යාපාරයේ ලේකම් නාගස්තැන්නේ අරුණ හිමි පවසා සිටියේ 2019 වසරේ උසස් පෙළ විභාගයෙන් සරසවි ප්‍රවේශයට සුදුසුකම් ලැබූ සිසුන් විශාල ප්‍රමාණයකට විශ්වවිද්‍යාල වරම් අහිමි කරමින් බලවත් අසාධාරණයක් සිදු කර ඇති බවයි. ඒ පිළිබඳව අධ්‍යාපන බලධාරීන් ඇතුළු වගකිව යුතු පිරිස් දැනුවත් කරනු ලැබුවත් ඔවුන් ඊට සාධාරණ විසඳුමක් මේ දක්වා නොලැබුණු බවයි. සරසවි සඳහා සිසුන් බඳවා ගැනීම කප්පාදු කරන ක්‍රමවේද වෙනුවට සිසුන්ට සාධාරණයක් ඉටුවන ක්‍රමවේදයක් කඩිනමින් සකස්කර අසාධාරණයට පත් සිසුන්ට ඉතා ඉක්මනින් සාධාරණය ඉටුකරන්නැයි ආණ්ඩුවෙන් හා අධ්‍යාපන බලධාරීන්ගෙන් ඉල්ලා සිටින බවයි.", "URL": "https://lankatruth.com/si/?p=101518", "Category": "පුවත්", "Parent URL": null}