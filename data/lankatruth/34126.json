{"Source": "Lankatruth", "Timestamp": "May 11, 2017", "Headline": "කුරුණෑගල රෝහලම ඩෙංගු රෝගයට ගොදුරුවෙයි", "News Content": "ඩේංගු උණ රෝගය වසංගතයක් ලෙස කුරුණෑගල ශික්ෂණ රෝහල තුළ පැතිර යාම නිසා රෝහලේ කාර්ය මණ්ඩලයේ විශාල පිරිසක් ඊට ගොදුරු වෙමින් සිටින බව වාර්තා වේ. ඒ හේතුවෙන් රෝගී ප්‍රතිකාර කටයුතු පවත්වාගෙන යාමේ බරපතල ගැටළුවකට රෝහල් බලධාරීන් මුහුණ පා සිටින බවද වාර්තා වේ. ඩෙංගු උණ රෝගයට ගොදුරුව සිටින පිරිස අතරේ රෝහල් මණ්ඩලයේ වෛද්‍යවරුන්, හෙද හෙදියන්, සාත්තු සේවා සහයකයන් ඇතුළු රෝහල කාර්ය මණ්ඩලයේ 60%ක් පමණ ලෙඩ නිවාඩු වාර්තා කර ඇති බවද වැඩිදුරටත් වාර්තා වේ.", "URL": "https://lankatruth.com/si/?p=34126", "Category": "පුවත්", "Parent URL": null}