{"Source": "Lankatruth", "Timestamp": "February 1, 2021", "Headline": "කොරෝනා ; මස්කෙළියේ පාසලකුත් වසා දමයි", "News Content": "කොවිඩ් – 19 වසංගතය හේතුවෙන් සාමිමලේ විද්‍යාලයක් අද (01) සිට තාවකාලිකව වසා දැමු බව මස්කෙළිය සෞඛ්‍ය වෛද්‍ය නිලධාරි ඩි. චන්ද්‍රරාජන් පවසයි. මස්කෙළිය සෞඛ්‍ය වෛද්‍ය නිලධාරි කාර්යාල බල ප්‍රදේශයට අයත් මස්කෙලිය ස්තැස්පි වතු යායේ එකම පවුලේ පියා, මව සහ පුතා කොවිඩ් – 19 වයිරසය ආසාදනය වී ඇති අතර මෙසේ වසාදමා ඇත්තේ එම පුතා අධ්‍යාපනය ලැබූ පාසලය. එම සිසුවා එම විද්‍යාලයේ 09 වසරේ අධ්‍යාපනය ලබමින් සිට ඇති අතර එම පාසලේ අනෙකුත් පන්තිවල ළමුන් සහ ගුරුවරුන් ඔහුගේ පළමුපෙළ ආශ්‍රිතයන් වී තිබේ. මව නොර්වුඩ් ප්‍රදේශයේ පෞද්ගලික ඇගළුම්හලක සේවය කරන බවත් එම ඇගළුම් කර්මාන්ත ශාලාවේදි සේවක සේවිකාවන් 35 දෙනෙකුද ස්වයං නිරෝධානයට යොමු කළ බ‍වත් කොවිඩ් – 19 වයිරසය ආසාදනය වු එකම පවුලේ තිදෙනාගේ නිවසට පසුගිය දිනක කොළඹ ප්‍රදේශයෙන් පුද්ගලයෙකු පැමිණ ඇති බවට තොරතුරු ලැබී ඇති බවත් සෞඛ්‍ය වෛද්‍ය නිලධාරිවරයා කියා සිටියි.", "URL": "https://lankatruth.com/si/?p=109702", "Category": "කොවිඩ් -19 (කොරෝනා ) පුවත්", "Parent URL": null}