{"Source": "Lankatruth", "Timestamp": "March 24, 2018", "Headline": "එජාපයෙන් ජනතාවට සුපිරි තොණ්ඩුවක්!", "News Content": "හවුල් ආණ්ඩුවේ ආර්ථික කටයුතු පිළිබඳව තවමත් වගකීම් දරන එක්සත් ජාතික පක්ෂය හඳුන්වා දෙන ලද නව දේශීය ආදායම් බදු පනත යටතේ අප්‍රේල් මස 01 වැනිදා සිට ජනතාව මත අති විශාල සෘජු බද්දක් පැනවිමට සියල්ල සූදානම් කර තිබේ. රජයේ මුළු බදු අදායම තුළ සෘජු බදු ප්‍රමාණය 18% සිට 40%ක් දක්වා ඉහළ දැමීමේ ක්‍රියාමාර්ග බව පවසමින්, විශේෂ බදු ගණනාවක් හඳුන්වා දීමට සූදානමින් සිටී. මේ වනවිට හෙළි වී තිබෙන තොරතුරු අනුව ළමා ඉතිරි කිරීමේ ගිණුම්වල සිට විශ්‍රාමිකයන්ගේ ඉතිරි කිරීමේ ගිණුම් දක්වා වූ සියලුම ඉතිරිකිරීම් ගිණුම්වලට ලැබෙන පොලිය මත 05%ක් වූ බදු ගැසීමක් කර තිබේ. මෙයට පෙර ජ්‍යෙෂ්ඨ පුරවැසියන්ගේ මුදල් සහ විදේශ රැකියාවල නියුතු වූවන් මෙරටට එවන මුදල් තැන්පත් කිරිම්වල පොලියට මෙම බදු පනවා නොතිබිණි. බැංකු සහ සුයලුම මූල්‍ය සමාගම්වල තිබෙන ඉතිරි කිරීම් ගිණුම්වලට ලැබෙන පොලිය මත මෙම බදු පනවා තිබේ. මෙය තනිකරම පොදු ජනතාව මත පනවන ලද සෘජු බද්දක් වන අතර උපයන විට ගෙවීම් බද්ද සඳහා පනවා තිබූ වාර්ෂික ආදායම රුපියල් ලක්ෂ හතක සීමාව ලක්ෂ 12ක් දක්වා ඉහළ දමා තිබීමද විශේෂිත වේ. නව දේශීය අදායම් බදු පනත යටතේ ඉදිරියේ තවත් බදු වර්ග 06ක් අලුතෙන් හඳුන්වා දීමට නියමිත බවට තොරතුරු අනාවරණය වේ.", "URL": "https://lankatruth.com/si/?p=49591", "Category": "පුවත්", "Parent URL": null}