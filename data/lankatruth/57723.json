{"Source": "Lankatruth", "Timestamp": "August 14, 2018", "Headline": "පාර්ලිමේන්තුවට කඩා වැදීම ත්‍රස්ත ක්‍රියාවක්", "News Content": "බ්‍රිතාන්‍ය පාර්ලිමේන්තුවට පිටතින් පිහිටි ආරක්ෂක බාධක වෙත අද(14) පෙරවරුවේ මෝටර් රථයක් කඩා වැදුනු අතර එය ත්‍රස්ත ක්‍රියාවක් ලෙස සළකන බව එරට ආරක්ෂක අංශ නිවේදනය කර සිටියි. ඇසින් දුටුවන් ප්‍රකාශ කර සිටියේ මෝටර් රථය හිතා මතාම බ්‍රිතාන්‍ය පාර්ලිමේන්තුව වෙත ධාවනය කළ බවත් ආරක්ෂක බාධකයේ ගැටීමට සැළැස්සවූ බවත්ය. මාර්ගයේ ගමන්ගත් පාපැදිකරුවන් සහ පදිකයින් කිහිපදෙනෙකු මෙමඟින් අනතුරට ලක්ව ඇත. මෝටර් රථය පැදවූ සැකකරු පොලිස් අත්අඩංගුවට ගෙන ඇති අතර ඒ පිළිබඳව වැඩිදුර තොරතුරු මෙතෙක් ප්‍රකාශයට පත් කොට නැත.", "URL": "https://lankatruth.com/si/?p=57723", "Category": "විදෙස් පුවත්", "Parent URL": null}