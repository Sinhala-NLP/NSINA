{"Source": "Lankatruth", "Timestamp": "September 18, 2013", "Headline": "බැලට් එක ආණ්ඩුවට එරෙහිව බුලට් එකක් කරගන්න", "News Content": "ඔබට ලැබෙන බැලට් එක ආණ්ඩුවට එරෙහිව බුලට් එකක් කරගන්නා ලෙස ජනතා විමුක්ති පෙරමුණ පවසයි. ආණ්ඩුව පිළිබඳව තිබෙන කණස්සල්ල ,  විරෝධය ගෙදර ඉඳලා ප‍්‍රකාශ කරන්න බැරි බවත් එය කළ හැක්කේ ආණ්ඩුවට එරෙහිව ඡන්දය පාවිච්චි කිරීමෙන් පමණක් බවත් ජවිපෙ ප්‍රචාරක ලේකම් විජිත හේරත් වැඩිදුරටත් පවසයි. ඔබට ලැබෙන බැලට් එක ආණ්ඩුවට එරෙහිව බුලට් එකක් කරගන්නා ලෙස ජනතා විමුක්ති පෙරමුණ පවසයි. ආණ්ඩුව පිළිබඳව තිබෙන කණස්සල්ල, විරෝධය ගෙදර ඉඳලා ප‍්‍රකාශ කරන්න බැරි බවත් එය කළ හැක්කේ ආණ්ඩුවට එරෙහිව ඡන්දය පාවිච්චි කිරීමෙන් පමණක් බවත් ජවිපෙ ප්‍රචාරක ලේකම් විජිත හේරත් වැඩිදුරටත් පවසයි. ,  ,  මේ ආණ්ඩුවට දැන් ජනතාවට කියන්න දෙයක් නැහැ. ආර්ථික සංවර්ධනය ගැන පම්පෝරි ගහන්න දෙයක් නැහැ. බඩු මිල, බස් ගාස්තු, විදුලි ගාස්තු වැඩි වුණා. සෞඛ්‍ය සේවය කඩාකප්පල් වෙලා. මේ වන විටත් රෝහල්වල බෙහෙතේ වර්ග 122ක් බාල බෙහෙත් බවට තහවුරු වෙලා තිබෙනවා. එලෙස සෞඛ්‍ය සේවය කඩාවැටෙමින් තිබියදී ඇමතිවරයා ඡුන්ද ව්‍යාපාරයේ යෙදිලා ඉන්නවා.  ,  ,  ,  ,  ඒ වගේම පැසැල්වල සම්පත් නැතිව අධ්‍යාපනය කඩා වැටිලා. විදුහල්පතිවරු ලිංගික අල්ලස් ගන්න තත්වයට අධ්‍යාපනය කඩා වැටිලා. රටේ ස්තී‍්‍ර දූෂණ, කුඩු ජාවාරම්, කප්පම් ගැනීම්, මිනී මැරුම්, අපරාධ වැඩිවෙලා. ඒවා පිටුපස ආණ්ඩුවේ ප‍්‍රබල දේශපාලනඥයින් සිටින බවට තොරතුරු ලැබී තිබෙනවා. පහුගියදා අත්අඩංගුවට ගත් කුඩු තොගයත් එතනෝල් ස්පී‍්‍රතු තොගය පිටුපසත් සෘජුවම ආණ්ඩුවේ දේශපාලකයින් ඉන්නවා. එතනෝල් කන්ටේනර් දෙකක් අත්අඩංගුවට ගත්තත් වැරදිකරුවන්ට තවමත් දඬුවම් දීලා නැහැ.  ,  ,  ,  ,  ,  ,  ,  රටේ නීතිය සාධාරණත්වය, යුක්තිය බිඳවැටිලා. ඇත්තටම නීතිය බල්ලට ගිහින්. රටේ දූෂණ, වංචා ඉහවහා ගිහින්. ආණ්ඩුව දූෂිතයින් ආරක්‍ෂා කරනවා. පහුගියදා ගාල්ල නගරාධිපති දූෂණ වංචා චෝදනා නිසා තනතුරෙන් ඉවත් කළා. මන්තී‍්‍රකමෙනුත් ඉවත් කළා. නමුත් පසුගිය අගෝස්තු 23වැනිදා ජනාධිපතිවරයා සම්බන්ධීකරණ ලේකම් තනතුරක් ඔහුට ලබාදුන්නා. රුපියල් 60,000ක වැටුපක් නිල වාහනයක් දුන්නා. එවැනි අපරාධකාරයින්ට උසස්වීම් තනතුරු ලබාදෙන රටක් මේක. ඒ වගේම පහුගිය කාලයේ විවිධ චෝදනා ලබපු ඇමතිවරු මේ ආණ්ඩුවේ ඉන්නවා. සමෘද්ධි මුදල් හොරා කාපු, වැට් බදු වංචාවලට චෝදනා ලබපු අය ආණ්ඩුවට අරගෙන තනතුරු ලබාදුන්නා. එක්සත් ජාතික පක්‍ෂ සමයේ හොරකම් කරපු දේශපාලනඥයින් ආණ්ඩුවට අරගෙන ඒ හොරකම් වහලා දැම්මා. ආණ්ඩුක‍්‍රම ව්‍යවස්ථාව හරි විදියට අර්ථ කථනය කරපු ශිරාණි බණ්ඩාරනායක අගවිනිසුරුවරිය තනතුරින් ඉවත් කරලා මේ වනවිට අධිකරණයට කැඳවමින් දිගින් දිගටම පළිගැනීමට ලක්කරනවා. ඇයට විවිධ හිරිහැර කරමින් ඉන්නවා. මාධ්‍යවේදන්ට පහර දීලා, ආණ්ඩුවේ ප‍්‍රබලයින්ගේ හොරකම් පිළිබඳ ලිපිගොණු මාධ්‍යවේදීන්ගේ ගෙවල්වලට පැනලා හොරකම් කරමින් ඉන්නවා. අවිනීතිය රජ කරලා තිබෙනවා. එනිසා මේ ආණ්ඩුවට ආර්ථිකය සංවර්ධනය කළා කියලා ප‍්‍රජාතන්ත‍්‍රවාදය, නීතිය, රටේ සදාචාරය ගොඩනැගුවා කියලා කියන්න පුළුවන්කමක් නැහැ. ආණ්ඩුව ඒ නිසා දැන් ජාතිවාදය, ආගම්වාදය පතුරුවමින් ඉන්නවා. අපි ජනතාවගෙන් ඉල්ලා සිටින්නේ ආණ්ඩුවේ මේ පටු වුවමනාවන්වලට අහුවෙන්න එපා කියලා. ඒ වගේම පොඩි පොඩි බඩු බෙදාදීම්වලට රැවටෙන්න එපා. මේ මැතිවරණය එවැනි බාල තැනකට දාන්න එපා. මේ මැතිවරණය ඒකාධිපති පවුල් පාලනයට එරෙහිව, කුණු වෙලා ගඳ ගහන මේ සමාජ ක‍්‍රමය පරාජය කරන්න යොදාගන්න ඕනෑ.  ,  ඔබට ලැබෙන බැලට් එක ආණ්ඩුවට එරෙහිව බුලට් එකක් කරගන්න. ආණ්ඩුව පිළිබඳව තිබෙන කණස්සල්ල, විරෝධය ගෙදර ඉඳලා ප‍්‍රකාශ කරන්න බැහැ. ඒක කළ හැක්කේ ඡන්දය පාවිච්චි කිරීමෙන් පමණයි. ආණ්ඩුවට විරෝධය පළකරන්න ඡන්දය ප‍්‍රකාශ කරන්න. එහෙම නොවුණොත් ඒකත් ආණ්ඩුවට වාසියක් වෙන්න පුළුවන්. ,  ,  ,  ,  ,  ,  ,  ,  එක්සත් ජනතා නිදහස් සන්ධානයට ඡන්දය දෙනවා කියන්නේ බඩු මිල වැඩිකිරීමට වංචාවට, දුෂණයට, ප‍්‍රජාතන්ත‍්‍රවාදය නැතිකිරීමට, නිදහස් අධ්‍යාපනය කප්පාදු කිරීමට මාධ්‍යවේදීන්ට ප‍්‍රහාර එල්ල කිරීමට සහාය පළ කරනවා යන්නයි. ඔබ ආණ්ඩුවට ඡුන්දය ප‍්‍රකාශ කිරීමෙන් මේ සියල්ල අනුමත කළා වෙනවා. විදුලි බිල වැඩිකිරීම, ගොවි විශ‍්‍රාම වැටුප් කප්පා කිරීම, අධ්‍යාපන කප්පාදුව, ඔබ අනුමත කළා වෙනවා. ඒ අනුමත කිරීම කරන්න එපා. ආණ්ඩුව ගමන් කරන මේ වැරදි පාර වෙනස් කරන්න විකල්ප බලයක් ගොඩනගන්න ජනතා විමුක්ති පෙරමුණට ඡන්දය පාවිච්චි කරන්න කියලා අපි ඉල්ලනවා. ඇත්තටම පළාත් සභාවල විපක්‍ෂයේ විකල්ප බලයක් තිබුණොත් පමණයි ඔබ වෙනුවෙන් හඬ නඟන්න, ඔබගේ ඉල්ලීම් වෙනුවෙන් පෙනී ඉන්න, ජනතා විමුක්ති පෙරමුණට හැකියාව ලැබෙන්නේ.", "URL": "https://lankatruth.com/si/?p=8241", "Category": "පුවත්", "Parent URL": null}