{"Source": "Lankatruth", "Timestamp": "August 2, 2018", "Headline": "ඇලෝසියස් – පලිසේන යලි රිමාන්ඩ්", "News Content": "මහබැංකු බැදුම්කර වංචාවට සම්බන්ධ පර්පෙචුවල් ට්‍රෙෂරීස් සමාගමේ හිමිකරුවන අර්ජුන් ඇලෝසියස් සහ එම සමාඟමේ ප්‍රධාන විධායක නිලධාරී කසුන් පලිසේන අගෝස්තු 09 වනදා දක්වා යලිත් රක්ෂිත බණ්ධනාගාර ගත කිරීමට කොටුව මහේස්ත්‍රාත් අධිකරණය අද(02) නියෝග කර සිටියේය. පර්ලෙචුවල් ට්‍රෙෂරීස් සමාඟමේ ප්‍රධාන අලෙවි නිලධාරී නුවන් තිලිණ සහ තොරතුරු තාක්ෂණ ජ්‍යෙෂ්ඨ විධායක සචිත්‍ර මධුශංක දේවතන්ත්‍රි යන අය අද අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන අධිකරණයට ඉදිරිපත් කළ අතර එහිදී මෙම නියෝගය ලබා දී තිබේ. අත්අඩංගුවට ගත් ප්‍රධාන අලෙවි නිලධාරී නුවන් තිලිණ සහ තොරතුරු තාක්ෂණ ජ්‍යෙෂ්ඨ විධායක සචිත්‍ර මධුශංක දේවතන්ත්‍රි ඇප මතා මුදා හැර ඇති අතර ඔවුන්ගේ විදෙස් ගමන් තහනම් කිරීමට අධිකරණය නියෝග කළේය.", "URL": "https://lankatruth.com/si/?p=57046", "Category": "පුවත්", "Parent URL": null}