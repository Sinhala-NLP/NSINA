{"Source": "Lankatruth", "Timestamp": "October 20, 2019", "Headline": "ජනාධිපති අපේක්ෂකයන්ට නිදහස් ගුවන් කාලයක්", "News Content": "ජනාධිපතිවරණ අපේක්ෂකයන් වෙනුවෙන් ලබාදෙන නිදහස් ගුවන් කාලය මේ වනවිට ක්‍රියාත්මක බව මැතිවරණ කොමිසමේ සඳහන් කරයි. ඒ අනුව සෑම ජනාධිපති ධුර අපේක්ෂකයෙකුටම රාජ්‍ය රූපවාහිනිය සහ රාජ්‍ය ගුවන් විදුලිය ඔස්සේ විනාඩි 45ක ගුවන් කාලයක් ජනතාව ඇමතීමේ නිදහස හිමිව ඇත. පෙර පටිගත කරන ලද අපේක්ෂකයාගේ කතාවක් පරීක්ෂාකිරීම්වලින් පසු ප්‍රචාරය කිරීම සිදුවන බව මැතිවරණ කොමිසම වැඩිදුරටත් පවසයි. එහිදී අපේක්ෂකයෙකු විසින් වෙනත් අපේක්ෂකයෙකු ප්‍රවර්ධනය කිරීමක් සිදුවන්නේ නම් එම කතාව විකාශනය කිරීම සිදු නොකරන බව මැතිවරණ කොමිසම වැඩිදුරටත් අවධාරණය කරයි. මේ අනුව ජනාධිපතිවරණය සඳහා ඉදිරිපත්ව සිටින අපේක්ෂකයන් 35 දෙනෙකුට සමානව මෙම ගුවන් කාලය හිමිව තිබේ.", "URL": "https://lankatruth.com/si/?p=83409", "Category": "පුවත්", "Parent URL": null}