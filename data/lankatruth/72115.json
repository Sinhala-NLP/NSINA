{"Source": "Lankatruth", "Timestamp": "April 13, 2019", "Headline": "ජනපති අතේ තිබූ මුද්‍රණ දෙපාර්තමේන්තුව ගයන්ත යටතට", "News Content": "ජනාධිපති මෛත්‍රීපාල සිරිසේන මහතා අමාත්‍ය ධුරය හොබවන ආරක්ෂක අමාත්‍යංශය යටතේ පැවති රජයේ මුද්‍රණ දෙපාර්තමේන්තුව සහ රජයේ මුද්‍රණ හා ප්‍රකාශන කටයුතු යන විෂයන් ඉඩම් හා පාර්ලිමේන්තු ප්‍රතිසංස්කරණ අමාත්‍යංශය යටතට පවරා තිබේ. ජනාධිපති මෛත්‍රීපාල සිරිසේන මහතා විසින් ඊයේ (12) නිකුත් කරන ලද අති විශේෂ ගැසට් නිවේදනයක් මගින් එම පවරාදීම කර ඇත. රජයේ මුද්‍රණ දෙපාර්තමේන්තුව සහ රජයේ මුද්‍රණ හා ප්‍රකාශන කටයුතු මීට පෙර ජනමාධ්‍ය අමාත්‍යංශය යටතේ ක්‍රියාත්මක වූ අතර ඉකුත් දෙසැම්බර් 28 වැනි දා ජනාධිපතිවරයා අති විශේෂ ගැසට් නිවේදනයක් මගින් එය රාජ්‍ය ආරක්ෂක අමාත්‍යංශය යටතට පවරා ගනු ලැබීය.", "URL": "https://lankatruth.com/si/?p=72115", "Category": "පුවත්", "Parent URL": null}