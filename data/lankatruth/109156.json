{"Source": "Lankatruth", "Timestamp": "January 23, 2021", "Headline": "පොලීසිය රත්කළ දේශපාලන පළිගැනීම් ප්‍රෝඩාවේ තවත් තොරතුරු එළියට", "News Content": "පොලිසිය තුළ දේශපාලන පළිගැනීම් සිදුවූබවට කරුණු දක්වමින් අයථා උසස්වීම් ලබා දීමේ නිර්දේශ අතර අගමැතිවරයාගේ ආරක්ෂක නිලධාරියෙකු, පොලිස් මාධ්‍ය ප්‍රකාශක ඇතුළු දේශපාලන සමීපතමයන් සම්බන්ධයෙන් තොරතුරු අනාවරණය වී තිබේ. ජ්‍යෙෂ්ඨ පොලිස් අධිකාරී, පී.පී.එස්. ගුණතිලක අගමැතිවරයාගේ ආරක්ෂක නිලධාරියෙකු ලෙස 2004 වර්ෂයේ සිට මේ දක්වාම කිසිදු දේශපාලන පළිගැනීමකට ලක් නොවීසිටින නිලධාරියෙකි. එමෙන්ම ජ්‍යෙෂ්ඨ නියෝජ්‍ය පොලිස්පති නීතිඥ අජිත් රෝහණ මීලඟ පොලිස්පති ධූරය අපේක්ෂාවෙන් උසස්වීම් ලබා ගැනීමට නිර්දේශ වීඇත. ඊට අමතරව ජ්‍යෙෂ්ඨ පොලිස් අධිකාරී, පී.එම්. රවීන්ද්‍ර අබේසිංහ සහ ජ්‍යෙෂ්ඨ පොලිස් අධිකාරී, සී.කේ. රත්නායක යන නිලධාරීන් ඇතුළු 72නෙකු මෙම උසස්වීම් සඳහා නිර්දේශ කෙරී ඇත. මෙම පිරිසට අයථා උසස්වීම් ලබා දීම සම්බන්ධයෙන් පොලිස් දෙපාර්තමේන්තුවේ අසාධාරණයට ලක් වූඉහළ පොලිස් නිලධාරීන් අතර විශාල විරෝධයක් පවතින අතර යෝජිත උසස්වීම් සිදුකළ හොත් පොලිස් නිලධාරීන් 150කගේ පමණ නියමිත උසස්වීම් නොලැබී යනු ඇති බව අනාවරණය වේ.", "URL": "https://lankatruth.com/si/?p=109156", "Category": "පුවත්", "Parent URL": null}