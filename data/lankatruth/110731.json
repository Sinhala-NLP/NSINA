{"Source": "Lankatruth", "Timestamp": "February 17, 2021", "Headline": "ලොව පැරණිම බියර් ෆැක්ටරිය ඊජිප්තුවෙන් සොයාගැනේ", "News Content": "වසර 5000කට වඩා පැරණි බියර් කර්මාන්ත ශාලාවක නටබුන් ඊජිප්තුවේ කයිරෝ නගරය ආසන්නයෙන් සොයාගෙන ඇත. නිව්යෝර්ක් විශ්වවිද්‍යාලයේ සහ ප්‍රින්ස්ටන් විශ්ව විද්‍යාලයේ පුරාවිද්‍යාඥ කණ්ඩායමක් විසින් ඊජිප්තුවේ කයිරෝ නගරයට දකුණු දෙසින් සැතපුම් 280ක් දුරින් පිහිටිAbydos නම් කාන්තාර ප්‍රදේශයේදී මෙම ගවේෂණය සිදු කර ඇත. එහිදී Narmer රජුගේ (ක්‍රි.පූ. 3273-2987) කාලයට අයත් යැයි සැලකෙන විශාල මැටි භාජන හතළිහක් පේළි දෙකක් ලෙස තැන්පත් කර තිබී පුරාවිද්‍යාඥයන් විසින් සොයා ගෙන ඇත. එම මැටි භාජන ධාන්‍ය සහ ජලය උණුකර බියර් නිෂ්පාදනයට යොදා ගන්නා ලදැයි විශ්වාස කෙරේ. එම කර්මාන්ත ශාලාව එකවර බියර් ගැලුම් 5,900ක පමණ නිෂ්පාදන ධාරිතාවක් සහිත බව පුරාවිද්‍යාඥයෝ පවසති.", "URL": "https://lankatruth.com/si/?p=110731", "Category": "පුවත්", "Parent URL": null}