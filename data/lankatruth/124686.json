{"Source": "Lankatruth", "Timestamp": "October 16, 2021", "Headline": "ඉක්මන් මහ මැතිවරණයකට අධිකරණ අවසර දීලා", "News Content": "මහ මැතිවරණයක් පැවැත්වූ දින සිට වසර දෙක හමාරක් ඉක්ම ගිය පසු ජනාධිපතිවරයාගේ අභිමතය පරිදි පාර්ලිමේන්තුව විසිරුවා හැරීමේ බලය 20 වෙනි ආණ්ඩුක්‍රම ව්‍යවස්ථා සංශෝධනය මගින් ජනාධිපතිවරයාට ලබාදී තිබේ.  එම ව්‍යවස්ථා සංශෝධනය සම්බන්ධයෙන් 2020 ඔක්තෝබර් 21 වෙනි දින පාර්ලිමේන්තුවේ පැවැත්වූ විවාදයේදී අධිකරණ ඇමති මොහොමඩ් අලි සබ්‍රි මේ බව පෙන්වාදී තිබේ. එදින හැන්සාඩ් වාර්තාවේ මේ සම්බන්ධයෙන් පළ කර තිබෙන්නේ පහත සඳහන් ආකාරයෙනි.  “19 වන ආණ්ඩුක්‍රම ව්‍යවස්ථා සංශෝධනය මගින් එම කාලය අවුරුදු  හතර හමාරක් තිබුණා. නමුත් ශ්‍රේෂ්ඨාධිකරණය යෝජනා කරලා තිබෙනවා “එම කාලය අවුරුදු දෙක හමාරක්” ලෙස තබන්න කියලා. අපි එම යෝජනාව ශ්‍රේෂ්ඨාධිකරණයට ඊටත් පෙර ලබාදී තිබුණා.” යනුවෙන් මොහොමඩ් අලි සබ්‍රි පවසා ඇත.  මේ අනුව 2023 පෙබරවාරි 05 වෙනිදායින් පසුව ඕනෑම අවස්ථාවක ජනාධිපතිවරයාට පාර්ලිමේන්තුව විසිරුවාහැරිය හැකිය.", "URL": "https://lankatruth.com/si/?p=124686", "Category": "පුවත්", "Parent URL": null}