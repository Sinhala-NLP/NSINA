{"Source": "Lankatruth", "Timestamp": "December 6, 2018", "Headline": "ලෝක කාලගුණික අනතුරු අවධානම් වැඩිම රටවල් ලැයිස්තුවේ ලංකාවට දෙවැනි තැන", "News Content": "ලෝක කාලගුණික අනතුරු වැඩිම රටවල් අතුරින් දෙවැනි ස්ථානයට ශ්‍රී ලංකාව පත්ව තිබේ. 2019 වසර සඳහා නිකුත් කරන ලද ලෝක කාලගුණික අවධානම් දර්ශකයේ මේ පිළිබඳව සටහන්ව ඇත. එම දර්ශකයේ පළමු ස්ථානය දකුණු ඇමරිකානු රාජ්‍යයක් වන පොට්‍රෝ රිකෝ රාජ්‍යට හිමිව ඇත. මෙම දර්ශකය පෝලන්තයේ කැටෝවිස් නගරයේ තිබූ වාර්ෂික දේශගුණික සමුළුවේදී ඉදිරිපත් කොට තිබේ. German watch ආයතනය මගින් 1998 වර්ශයේ සිට 2017 වසර දක්වා කාලය තුළ කාලගුණික අනතුරු හේතුවෙන් සිදුව ඇති ජීවිත හා දේපල හානිවීම් දත්ත අනුව මෙම දර්ශකය සකසා ඇත. 2017 මැයි මාසයේ ශ්‍රී ලංකාවට බලපෑ අධික නායයෑම සහ ගංවතුර තත්ත්වය හේතුවෙන් 200 පමණ මිනිස්සු මිය ගොස් ඇත. 2003 සිට ඉන්දියන් සාගර දිවයිනෙහි ඇතිවූ දරුණුතම වර්ෂාව හේතුවෙන් 200 ක් පමණ මිය ගියහ. එහිදී දිස්ත්‍රික්ක 12ක 600,000 පමණ පිරිසකට නිවාස අහිමිව අවතැන් වූහ. රත්නපුර දිස්ත්‍රික්කයට ගංවතුරෙන් වැඩි හානියක් සිදු වූ අතර 20,000 කට වැඩි පිරිසක් අවතැන් විය. 2016 වර්ෂයේ තොරතුරු අනුව එම වර්ෂයේ ස්වභාවික විපත්වලින් අධි අවදානම් රටවල් අතරින් සිව්වැනි ස්ථානය ශ්‍රී ලංකාවට හිමිව ඇත.", "URL": "https://lankatruth.com/si/?p=64806", "Category": "පුවත්", "Parent URL": null}