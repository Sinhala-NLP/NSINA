{"Source": "Lankatruth", "Timestamp": "May 7, 2022", "Headline": "ගෝඨාභය නිවුන්හැල්ලව බිලී කොක්කට අමුණයි", "News Content": "ජනාධිපති ගෝඨාභය රාජපක්ෂගේ ආරක්ෂාව බාරව සිටි මේජර් ජෙනරාල් සෙනරත් නිවුන්හැල්ල හදිසියේ එම තනතුරින් ඉවත් කර විශේෂ මෙහෙයුමක් සඳහා සූදානම් කෙරෙමින් පවතින බවට තොරතුරු ආනාවරණය වේ. ශ්‍රී ලංකා යුද හමුදාවේ විශේෂ අණුකණ්ඩ කීපයකට ගෝටාභය රාජපක්ෂ සේනාධි නායක වශයෙන් යෙදවීමට සූදානමක් පවතින බවත් එය යුද හමුදාපති ජෙනරාල් ශවේන්ද්‍ර සිල්වාගේ අධිකාරිත්වයෙන් තොර බවත් මේ වනවිට තොරතුරු හෙලි වේ. අදාල මෙහෙයුම සූදානම් කිරීම සඳහා මේ වනවිට පැලවත්ත යුද හමුදා මූලස්තානය අවට යුද හමුදා ගමනා ගමන කටයුතු සඳහා යොදා ගන්නා බස් රථ විශාල සංඛ්‍යාවක් සූදානම් කර ඇති බවටද තොරතුරු වාර්ථා වේ. ඊයේ (06) මධ්‍යම රාත්‍රියේ සිට රට පුරා හදිසි නීතිය ක්‍රියාත්මක කරනු ලැබීය. එසේම ලබන 17 වෙනිදා දක්වා පාර්ලිමේන්තුව කල් තබා තිබේ. මේ වන විට ගෝඨාභය රාජපක්ෂ ඇතුලු ආණ්ඩුව බලයෙන් ඉවත් විය යුතු බවට රට පුරා උද්ඝෝෂණ සංඛේත වැඩ වර්ජන මෙන්ම එක් දින හර්තාල් පැවැත්වීම දක්වා මහජනතාව පෙළඹී සිටින අතරතුර ජනාධිපති මේ ලෙස මේජර් ජෙනරාල් නිවුන්හැල්ල යොදවා ගැනීමට සැලසම් කර තිබේ. ත්‍රිවිධ හමුදාවේ නිවාඩු ලබා ගොස් සිටි සියලුම සේබලුන් සහ සෙසු නිලයන්ගේ නිවාඩු අවලංගු කර වහාම කොළඹට වාර්තා කරන ලෙසද කෙටි පණිවිඩ යවා ඇත.", "URL": "https://lankatruth.com/si/?p=133877", "Category": "පුවත්", "Parent URL": null}