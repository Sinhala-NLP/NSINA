{"Source": "Lankatruth", "Timestamp": "May 13, 2022", "Headline": "රනිල් මහින්දගේ කල්‍යාණ මිත්‍රයෙක් – ගම්මන්පිල", "News Content": "වත්මන් අගමැති රනිල් වික්‍රමසිංහ හිටපු අගමැති මහින්ද රාජපක්ෂගේ කල්‍යාණ මිත්‍රයකු බව පාර්ලිමේන්තු මන්ත්‍රී උදය ගම්මන්පිල පවසයි. ඔහු මේ බව පැවසූවේ හවුල්කාර පක්‍ෂ 10 කණ්ඩායම බොරැල්ල, ඇන්. ඇම් පෙරේරා මධ්‍යස්ථානයේදී පැවැත්වූ මාධ්‍ය හමුවදී පැවසීය. හිටපු අගමැතිවරයාගේ කල්‍යාණ මිත්‍රයකු වන රනිල් වික්‍රමසිංහ සාටකයෙන් ටයි පටිය හදාගෙන අගමැති පුටුවේ වාඩිවී ඇති බවත්, ආණ්ඩුව ගෙදර යවන්න විශ්වාසභංග ගෙනා බලවේග අදිමදි කිරීම නිසා ඔහුට එම ලොතරැයි වාසනාව ලැබුණු බවත් ඔහු එහිදී පැවසීය. රනිල් වික්‍රමසිංහ මෙතෙක් ක්‍රියාත්මක කළ න්‍යාය පත්‍රයෙන් මිදී රට ගොඩගැනීමට කටයුතු කළහොත් එම ආණ්ඩුවට සහය දිය හැකි බවත් මෙම ආණ්ඩුව ප්‍රශ්නයට විසඳුම් ගෙනේවියැයි විශ්වාස නොකරන බවත් ඔහු පැවසීය.", "URL": "https://lankatruth.com/si/?p=134288", "Category": "පුවත්", "Parent URL": null}