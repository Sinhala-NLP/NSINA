{"Source": "Lankatruth", "Timestamp": "October 24, 2011", "Headline": "මතට තිතේ හෙළුව මෙන්න!", "News Content": "ශ්‍රී රෝහණ ජනරංජන පර්සි මහේන්ද්‍ර රාජපක්ෂ ආණ්ඩුව මතට තිත බොරු සංකල්පය ඉදිරිපත් කරමින් සිගරට් හා මත්පැන් රටපුරා ව්‍යාප්තකර ලබා ගන්නා බදු ආදායම 2011 ජනවාරි සිට මැයි දක්වා මාස පහ තුල රුපියල් මිලියන 12650 කින් වැඩි කරගෙන ඇත. 2010 වසරේ ජනවාරි-මැයි අතර කාලයේ මත්පැන් බදු ආදායම රුපියල් මිලියන 14257 ක් වී තිබේ. එය 2011 එම කාලසීමාව තුලදී රුපියල් මිලියන 22725 දක්වාද 2010 එම කාලසීමාව තුල සිගරට් සහ දුම්කොළ බදු ආදායම රුපියල් මිලියන 15663 සිට 19845 දක්වාද ඉහළ දමාගෙන ඇත. මෙම ආදායම් වැඩිවීම සිදුවී ඇත්තේ මත්පැන් වලට 59.4% ක් සහ සිගරට් සහ දුම්කොළ බද්ද 26.7% දක්වා ප්‍රමාණයන් ගෙන්ය. මේ අනුව පසුගිය වසරේ අදාල මාස 5ට වඩා 2011 දී එම බදු මුදල්වල වැඩිකර ගැනීම 86.1% කි. මෙයින් පැහැදිලි වන්නේ රාජපක්ෂ ආණ්ඩුව මතට තිත බොරු විරෝධයක් ඉදිරිපත් කරමින් මත්පැන් සහ සිගරට් වැඩි වශයෙන් ව්‍යාප්ත වීමට හැර ඉහළ බදු ආදායමක් ලබා ගනිමින් සිටින බවය.", "URL": "https://lankatruth.com/si/?p=84", "Category": "පුවත්", "Parent URL": null}