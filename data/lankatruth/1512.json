{"Source": "Lankatruth", "Timestamp": "February 23, 2012", "Headline": "කතරගම මැණික්කොල්ලයේ අලුත්ම විස්තර", "News Content": "හෙට (24) දින වෙන්දේසිකිරීමට නියමිත කතරගම තම්මැන්නාව ප්‍රදේශයේ මැණික් ඉඩම් බිම්කට්ටිවලට ප්‍රධාන මැණික් නිධි තුනක් අයත් නොවන බව අනාවරණය වේ. මැණික් හා ස්වර්ණාභරණ අධිකාරියේ විද්‍යාඥයන් විසින් භූමියේ පිහිටීම අනුව මෙම මැණික් නිධි 3න හදුනාගෙන ඇත. ජනසවිලාභීන්ගේ ව්‍යාපෘති සදහා වෙන්කරන ඇතැයි බොරුවක් මවාපාමින් මෙම මැණික් නිධි3න රාජපක්ෂ ප්‍රබලයන් දෙදෙනෙකු විසින් තමන් සතුකරගැනීමේ තරගයක යෙදී සිටී. මැණික් නිධි 3න ප්‍රදේශවාසීන් විසින් හදුන්වන්නේ VIP ඉල්ලම් කියාය. හෙට දිනයේ ඉඩම්කට්ටි 51ක් වෙන්දේසිකිරීමට නියමිත අතර එම කට්ටි වෙන්කිරීමේදී VIP ඉල්ලම් අත්හැර දමා ඇත. ප්‍රදේශයේ ආරංචිමාර්ග සදහන් කරන ආකාරයට වෙන්දේසිය සදහා රටේ ප්‍රසිද්ධ මැණික් ව්‍යාපාරිකයන්ට හෝ සම්බන්ධවීමට ඇති අවස්ථා අහුරා ඇත. ඉම් වෙන්දේසියේ වංචනික බව ප්‍රදේශවාසී ජනතාවට අනාවරණය නොවන සේ ඔවුන්ගේ අවධානය වෙනතක යොමුකිරීමට ලුණුගම්වෙහෙර, කතරගම මාර්ගයට මැණික් ගැරීමෙන් අනතුරුව ඉතිරිවන ඛණිජ වර්ග සහ පස් ගෙනත් දමන ඇත. මේ අතර ඊයේ හදිසියේම යෝෂිත රාජපක්ෂ මහතා ටෙලිසිනමා ගම්මානයට පැමිණගොස් තිබේ. මෙම පැමිණීම පිළිබදව ප්‍රදේශවාසීන් පවසන්නේ ඉදිරියේදී VIP ඉල්ලම් හෑරීමට නාවික හමුදාවද සම්බන්ධවිය හැකි බවය. වෙන්කර ඇති VIP ඉල්ලමක් ශෂීන්ද්‍ර රාජපක්ෂ මහතා ලබාගෙන ඇති බවටද ආරංචි පැතිර යයි. මෙම මැණික් ඉල්ලම හමුවූ දින සිටම රාජපක්ෂ ප්‍රබලයන් අතර එය බෙදාගැනීම සදහා සීතල යුද්ධයක් දියත්වී තිබේ. විදේශගතව සිටින රාජපක්ෂ තරුණයන්ද මෙම මැණික්නිදි බෙදාගැනීමේ තරගය විදේශවල සිට දැඩි සුපරීක්ෂණයට ලක්කරමින් මෙහෙයවමින් සිටියි. තමන්ට අයත්විය යුතු වටිනා මැණික් නිධි රාජපක්ෂවරුන් කොල්ලකෑම නිසා ප්‍රදේශවාසී ජනතාව දැඩි නොසන්සුන්තාවකට පත්ව ඇත. ආශ්‍රිත පුවත් රාජපක්ෂලාට එරෙහිව ජනතාවගෙන් රාත්‍රී මෙහෙයුමක් ! ලංකාවේ විශාලම මැණික් ඉල්ලම රාජපක්ෂවරු කොල්ලකති විජේමුනි යුද්ධ ප්‍රකාශකර මැණික් පතලක් කොල්ල කයි", "URL": "https://lankatruth.com/si/?p=1512", "Category": "පුවත්", "Parent URL": null}