{"Source": "Lankatruth", "Timestamp": "February 7, 2012", "Headline": "රාජිත බෑ කියද්දී සෝමාලියාව එකගවෙයි", "News Content": "සෝමාලියානු මුහුදු කොල්ලකරුවන් භාරයේ පසුවන ලාංකේය ධීවරයින් නිදහස් කර ගැනීම සම්බන්ධයෙන් සෝමාලියාව රාජ්‍ය තාන්ත්‍රික මට්ටමින් සහය ලබා දීමට තීරණය කරඇතැයි මාධ්‍ය වාර්තා පළ කරයි. පසුගිය දින කිහිපයේ මෙන්ම ඊයේ (06) දින ද ධීවර අමාත්‍ය රාජිත සේනාරත්න මහතා පවසා සිටියේ මෙම ධීවරයන් 6 දෙනා කෙල්ලකරුවන්ගෙන් නිදහස් කරගැනීම සදහා රාජ්‍ය තාන්ත්‍රික මට්ටමින් කිසිවක් කළ නොහැකි බවයි.  මෙම නිලධාරීන් තෙවැනි පාර්ශ්වයක් ලෙස මුහුදු කොල්ලකරුවන් සමග එක් සාකච්ඡා වටයක් පවත්වා ඇතැයි ද වාර්තා වේ. කප්පම් මුදල පිළිබඳ අවසන් තීරණයකට එළඹෙන තෙක් ධීවරයින්ට කිසිදු හානියක් නොකිරීමට කොල්ලකරුවන් පොරොන්දු වී ඇත.", "URL": "https://lankatruth.com/si/?p=1280", "Category": "පුවත්", "Parent URL": null}