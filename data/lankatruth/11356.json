{"Source": "Lankatruth", "Timestamp": "September 3, 2014", "Headline": "video: ගොවි විරෝධව හමුවේ ඇමති පලායයි", "News Content": "මෙම කන්නයේ අර්තාපල් අස්වැන්නට සාධාරණ මිලක් ලබා දෙන ලෙස ආණ්ඩුවට බලකරමින් ඊයේ (02) පෙරවරුවේ වැලිමඩ නගරයේදී   අල ගොවින් උද්ඝෝෂණයක නිරත වූහ. අස්වැන්න නෙලන සමය ආසන්නයේ විදේශීය අර්තාපල් අල ආනයනය කර ගබඩා කිරීම නිසා ගොවීන්ගේ අස්වනු සාධාරණ මිලකට විකුණාගත නොහැකි වී ඇත. තම අස්වැන්නට සාධාරණ මිලක් ලබා දෙන ලෙස ඉල්ලමින් මෙම විරෝධතාවය පැවැත්වූහ. මෙම කන්නයේ අර්තාපල් අස්වැන්නට සාධාරණ මිලක් ලබා දෙන ලෙස ආණ්ඩුවට බලකරමින් ඊයේ (02) පෙරවරුවේ වැලිමඩ නගරයේදී අල ගොවින් උද්ඝෝෂණයක නිරත වූහ. අස්වැන්න නෙලන සමය ආසන්නයේ විදේශීය අර්තාපල් අල ආනයනය කර ගබඩා කිරීම නිසා ගොවීන්ගේ අස්වනු සාධාරණ මිලකට විකුණාගත නොහැකි වී ඇත. තම අස්වැන්නට සාධාරණ මිලක් ලබා දෙන ලෙස ඉල්ලමින් මෙම විරෝධතාවය පැවැත්වූහ. විරෝධතාවය සඳහා ගොවීන් වැලිමඩ නගරයට පැමිණෙමින් සිටියදී   නිවාස හා ඉදිකිරීම් නියෝජ්‍ය ඇමති ලසන්ත අලගියවන්න සහ බදුල්ල දිස්ත්‍රික් පාර්ලිමේන්තු මන්ත්‍රී චාමික බුද්ධදාස ගොවීන් හමුවී පොරොන්දු දී උද්ඝෝෂණය නැවැත්වීමට උත්සාහ දැරීය.එහෙත් ගොවීන් එම දේශපාලනඥයින්ට විරෝධය පා වැලිමඩ නගරයට එකරාශී   වී   දැවැන්ත උද්ඝෝෂණයක් පැවැත්වීය. විරෝධතාවය සඳහා ගොවීන් වැලිමඩ නගරයට පැමිණෙමින් සිටියදී නිවාස හා ඉදිකිරීම් නියෝජ්‍ය ඇමති ලසන්ත අලගියවන්න සහ බදුල්ල දිස්ත්‍රික් පාර්ලිමේන්තු මන්ත්‍රී චාමික බුද්ධදාස ගොවීන් හමුවී පොරොන්දු දී උද්ඝෝෂණය නැවැත්වීමට උත්සාහ දැරීය.එහෙත් ගොවීන් එම දේශපාලනඥයින්ට විරෝධය පා වැලිමඩ නගරයට එකරාශී වී දැවැන්ත උද්ඝෝෂණයක් පැවැත්වීය. වත්මන් ආණ්ඩුව බලයට පත්වන විට අර්තාපල් අල මෙට්‍රික් ටොන් හතලිස් දහස් අටසියයක් විදේශයන්ගෙන් ආනයනය කර තිබිණ. එය 2013 අවසන් වනවිට මෙට්‍රික්ටොන් එක්ලක්ෂ විසිහතර දහස් හත්සියය දක්වා ඉහළ නැග තිබිණ. මෙම තත්වය හමුවේ මෙරට අර්තාපල් අල ගොවින්ට සාධාරණ මිලක් ලබා ගැනීමේ අවස්ථාව අහිමි වී තිබේ. වත්මන් ආණ්ඩුව බලයට පත්වන විට අර්තාපල් අල මෙට්‍රික් ටොන් හතලිස් දහස් අටසියයක් විදේශයන්ගෙන් ආනයනය කර තිබිණ. එය 2013 අවසන් වනවිට මෙට්‍රික්ටොන් එක්ලක්ෂ විසිහතර දහස් හත්සියය දක්වා ඉහළ නැග තිබිණ. මෙම තත්වය හමුවේ මෙරට අර්තාපල් අල ගොවින්ට සාධාරණ මිලක් ලබා ගැනීමේ අවස්ථාව අහිමි වී තිබේ.", "URL": "https://lankatruth.com/si/?p=11356", "Category": "පුවත්", "Parent URL": null}