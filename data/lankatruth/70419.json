{"Source": "Lankatruth", "Timestamp": "March 15, 2019", "Headline": "රිය අනතුරකින් පොදුජන පෙරමුණු මන්ත්‍රීවරයෙකු මරුට", "News Content": "රිය අනතුරකින් හලාවත ප්‍රාදේශීය සභාවේ පොදුජන පෙරමුණේ මන්ත්‍රීවරයෙකු ජීවිතක්ෂයට පත්ව ඇතැයි මාදම්පෙ පොලීසිය පවසයි. මිය ගොස් ඇත්තේ මාදම්පේ-හැලබණ්ඩාරගම පදිංචිව සිටි නුවන් සංජීව මෙන්ඩිස් නම් 45 වැනි වියේ පසුවූ පුද්ගලයෙකි. ඊයේ(14) රාත්‍රියේ මාදම්පෙ – කුලියාපිටිය මාර්ගයේ සුදුවැල්ල ප්‍රදේශයේදී යතුරුපැදියකින් ගමන් කරමින් සිටි මන්ත්‍රීවරයා ටිපර් රථයක ගැටීමෙන් මෙම අනතුර සිදුව ඇත. අනතුරින් තුවාල ලැබූ මන්ත්‍රීවරයා හලාවත රෝහලට ඇතුළත් කර ඇති අතර ඒ වන විටත් ඔහු මියගොස් සිටි බව රෝහල් ආරංචිමාර්ග පවසයි. ටිපර් රථයේ රියදුරු අත්අඩංගුවට ගෙන ඇති අතර වැඩිදුර පොලිස් විමර්ශන ක්‍රියාත්මකවේ.", "URL": "https://lankatruth.com/si/?p=70419", "Category": "පුවත්", "Parent URL": null}