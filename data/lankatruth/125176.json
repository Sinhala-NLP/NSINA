{"Source": "Lankatruth", "Timestamp": "October 28, 2021", "Headline": "ලිංගික අල්ලස් ගන්න ගිය පොලිස් ස්ථානාධිපති අත්අඩංගුවට", "News Content": "පොලිසිය වෙත පැමිණිල්ල ඉදිරිපත් කළ කාන්තාවකගෙන් ලිංගික අල්ලස් ඉල්ලූ වනාතවිල්ලුව පොලිසියේ ස්ථානාධිපතිවරයා අත්අඩංගුවට ගෙන තිබේ. අල්ලස් හෝ දූෂණ වංචා විමර්ශන කොමිෂන් සභාවේ නිලධාරීන් විසින් මෙම පොලිස් ස්ථානාධිපතිවරයා අද (28) දින අත්අඩංගුවට ගෙන ඇත්තේ පුත්තලම හෝටල් කාමරයක දීය. පොලීසියට ඉදිරිපත් කළ පැමිණීල්ලට සාධාරණයක් ඉෂ්ට කර දීම සදහා කාන්තාවකගෙන් මෙලෙස පොලිස් ස්ථානාධිපතිවරයා ලිංගික අල්ලස් ඉල්ලා ඇත. අත්අඩංගුවට පත් පොලිස් ස්ථානාධිපතිවරයා 50 හැවිරිදි වියේ පසුවන ප්‍රධාන පොලිස් පරීක්ෂකවරයෙකු බව අල්ලස් හෝ දූෂණ වංචා විමර්ශන කොමිෂන් සභාවේ (විමර්ශන) අධ්‍යක්ෂ ජ්‍යෙෂ්ඨ පොලිස් අධිකාරී නුවන් අසංක විතානගේ පවසයි.", "URL": "https://lankatruth.com/si/?p=125176", "Category": "පුවත්", "Parent URL": null}