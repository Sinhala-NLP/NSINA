{"Source": "Lankatruth", "Timestamp": "October 25, 2021", "Headline": "ජනපති නැවතත් ඥාණක්කා වන්දනාවේ", "News Content": "ජනාධිපති ගෝටාබය රාජපක්ෂ නැවතත් ඥාණක්කා නැමැත්තියගේ උපදෙස් අනුව කටයුතු කිරීමට පටන්ගෙන ඇතැයි ඔහුට සමීප දේශපාලන ක්ශේත්‍රය තුළ කසුකුසුවක් ඇතිව තිබේ. එය සනාථ කරමින් ඥාණක්කා නැමැත්තියගේ දේවාලයෙන් ලබා දෙන රතු නූල නැවතත් ජනාධිපතිවරයා විසින් සිය දකුණු අතේ පළඳින්නට පටන්ගෙන තිබෙනු අයුරු පසුගියදා උඩුබද්දාව ගොවි බිම් නිරික්ෂණය කිරීමට ගිය ජායාරූප සහ වීඩියෝවල දක්නට ලැබුණි. ජනාධිපති ගෝටාබය රාජපක්ෂ සහ ඔහුගේ සමීපතමයන් රාශියක් අනුරාධපුර ප්‍රදේශයේ දේවාලයක් පවත්වාගෙන යන ඥාණක්කා නැමැත්තියගේ ආනුගාමිකයන් බවත් රට පාලනය කරන්නේ ඇයගේ උපදෙස් අනුව බවත් පසුගිය කාලයේදී සමාජ මාධ්‍ය හරහා විශාල කතාබහක් ඇතිවීමෙන් පසුව ජනාධිපතිවරයා විසින් සිය දකුණු අතේ ගැටගසාගෙන සිටි රතු නූල ඉවත් කරන ලදි.", "URL": "https://lankatruth.com/si/?p=125011", "Category": "පුවත්", "Parent URL": null}