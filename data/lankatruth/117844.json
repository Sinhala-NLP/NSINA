{"Source": "Lankatruth", "Timestamp": "June 8, 2021", "Headline": "කෙරවලපිටිය බලාගාරය ඇමරිකාවට පුදයි", "News Content": "කෙරවලපිටිය ඩීසල් බලාගාරය ටෙන්ඩර් කැඳවීමකින් පවා තොරව මුළුමනින්ම ඇමරිකානු සමාගමකට පවරාදීමේ සූදානමක් පවතින බව අනාවරණයවේ. ජාතික ආරක්ෂාවට පවා ඍජුව බලපාන විදුලි බල සහ බලශක්තිය මේ අනුව පැති කිහිපයකින් විදේශීය සමාගම්වලට විකුණා දැමීම සඳහා වූ ක්‍රියාමාර්ග ගණනාවක ආණ්ඩුව මේ වනවිට නිරතවී සිටී. ඛනිජ තෙල් නීතිගත සංස්ථා පනත සංශෝධනය කිරීම මගින් මෙරට ඛනිජ තෙල් වෙළඳපොළ විදේශීය සමාගමකට පවරාදීමට අවශ්‍ය මූලික කටයුතු මේවන විට සිදුකෙරෙමින් පවතී. ඒ අතර කෙරවලපිටිය බලාගාරය ඇමරිකානු සමාගමට පවරා දීමට කටයුතු සිදුකෙරේ. එම බලාගාරයේ කොටස් අයිතියෙන් 50%ක් මහා භාණ්ඩාගාරය සතුවේ. එමෙන්ම 27%ක් සේවක අර්ථසාධක අරමුදලට අයත්ය. 18%ක් විදුලිබල මණ්ඩලයේ ලෙකෝ සමාගමටද ඉතිර 5% ලක්දනවි සමාගමටද අයත්වේ. මේ අනුව මෙම බලාගාරය විකුණා දැමීමේන් සේවක අර්ථසාධක අරමුදල් ආයෝජනයට පවා බරපතල ගැටළු මතුවන බව පැහැදිලිවී තිබේ.", "URL": "https://lankatruth.com/si/?p=117844", "Category": "ආර්ථික පුවත්", "Parent URL": null}