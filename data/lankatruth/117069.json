{"Source": "Lankatruth", "Timestamp": "May 26, 2021", "Headline": "කොත්මලේ ජලාශය පරිශ්‍රයේ කොටසක් ගිලා බසියි", "News Content": "කොත්මලේ ජලාශයේ පිවිසුම් මාර්ගයක් අසළ අඩි 06ක පමණ කොටසක් අද (26) අලුයම 05ට පමණ ගිලා බැස ඇති බව නුවරඑලිය දිස්ත්‍රික් ආපදා කලමණාකරණ ඒකකයේ සහකාර අධ්‍යක්ෂක රංජිත් අලහකොන් පවසයි. මෙම ගිලා බැසීම සිදුව ඇත්තේ කොත්මලේ ජලාශ වේල්ලේ නැරඹුම් මැදිරය ආසන්නයේ බවද වාර්තා වේ. පසුගිය දිනවල කොත්මලේ ජල පෝෂක ප්‍රදේශවලට ඇද හැලුණු අධික වර්ෂාවත් සමග මෙම ගිලා බැසිම සිදුව ඇති බවත් ජලාශ වේල්ලට මිටර් කිහිපයක් නුදුරින් කොත්මලේ හරංගල හරහා නාවලපිටියට පිවිසෙන මාර්ගයේ ස්වාභාවික ඇලක් හරහා ඉදි කර තිබෙන බොක්කුවක් මෙලෙස ගිලා බැස ඇති බවත් කාර්ය භාර ඉංජිනේරුවරයා කියා සිටී. ගිලා බැසිම හේතුවෙන් කොත්මලේ ජලාශ වේල්ලට කිසිදු හානියක් හෝ අවධානමක් නොමැති බවත් ගිලා බැස ඇති ස්ථානය පිලිසකර කිරිමට කටයුතු කරන බවත් එතෙක් ජලාශ වේල්ල හරහා රථ වාහන ධාවනයට අවසර ලබා නොදෙන බවයි කාර්ය භාර ඉංජිනේරුවරයා වැඩිදුරටත් කියා සිටී.", "URL": "https://lankatruth.com/si/?p=117069", "Category": "පුවත්", "Parent URL": null}