{"Source": "Lankatruth", "Timestamp": "May 25, 2022", "Headline": "සභාපතිගේ අත්තනෝමතික බදවාගැනීම් ගැන වරාය ඉංජිනේරුවන්ගේ විරෝධය", "News Content": "වරාය අධිකාරියේ සභාපති ඇතුළු අධ්‍යක්‍ෂ මණ්ඩලය ආයතන ව්‍යූහය සහ බදවාගැනීමේ පටිපාටිය අත්තනෝමතිකව වෙනස් කරමින් ක්‍රියාකිරීම පිළිබඳව වරාය අධිකාරියේ ඉංජිනේරු සංගමය ලිපියක් මගින් වරාය හා නාවික අමාත්‍යවරයාට දැනුම් දී තිබේ. වෘත්තීය සමිති සමඟ සාකච්ඡා කිරීමෙන් තොරව නව බඳවාගැනීමේ පටිපාටිය ක්‍රියාත්මක නොකරන බව හිටපු ඇමතිවරයා පොරොන්දු වී තිබියදී වරාය අධිකාරියේ පාලනය අත්තනෝමතික ලෙස නව බඳවාගැනීම් පටිපාටිය ක්‍රියාත්මක කරමින් සිටින බව එම සංගමය සිය ලිපිය මගින් සඳහන් කරයි. එම අධ්‍යක්‍ෂ මණ්ඩල තීරණය අහෝසි කර පැරණි ආයතනින ව්‍යූහය ක්‍රියාත්මක කරන ලෙසට ලිඛිත මාර්ගෝපදේශයක් දෙන ලෙස වරාය අධිකාරියේ ඉංජිනේරු සංගමය සිය ලිපිය මගින් ඇමතිවරයා ගෙන් ඉල්ලා ඇත. වරාය අධිකාරියේ සභාපතිගේ කාර්යාලය ඉදිරිපිට ඉංජිනේරු සංගමය පසුගිය 24 වනදා විරෝධතාවකද නිතර වී ඇති අතර වරාය ඉංජිනේරුවන් සභාපතිවරයෙක්ට එරෙහිව උද්ඝෝෂණයක් පැවත්වූ ඉතිහාසයේ පළමු අවස්ථාව එය බවද වරාය ඉංජිනේරුවරු කියති.", "URL": "https://lankatruth.com/si/?p=134795", "Category": "පුවත්", "Parent URL": null}