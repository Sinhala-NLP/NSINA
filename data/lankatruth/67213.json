{"Source": "Lankatruth", "Timestamp": "January 30, 2019", "Headline": "ප්‍රභූ ඝාතන කුමන්ත්‍රණයේ සැකකාර ඉන්දීය ජාතිකයා යලි රිමාන්ඩ්", "News Content": "ප්‍රභූ ඝාතන කුමන්ත්‍රණ සිද්ධියේ සැකපිට අත්අඩංගුවට ගෙන රක්ෂිත බන්ධනාගාර ගතකර සිටින ඉන්දීය ජාතික මර්සලීන් තෝමස් නැමැත්තා ලබන මස 13 වැනිදා දක්වා යලි රක්ෂිත බන්ධනාගාර ගතකරන ලෙස කොළඹ කොටුව මහේස්ත්‍රාත් ප්‍රියන්ත ලියනගේ මහතා අද(30) නියෝග කළේය. ජනාධිපති මෛත්‍රිපාල සිරිසේන මහතා, හිටපු ආරක්ෂක ලේකම් ගෝඨාභය රාජපක්ෂ මහතා ඇතුලු ප්‍රභූන් කිහිපදෙනෙකු ඝාතනය කිරීමට කුමන්ත්‍රණය කළ බවට අදාල ඉන්දීය ජාතිකයා අත්අඩංගුවේ පසුවන අතර සිද්ධියට අදාලව තවත් සැකකරුවන් කිහිපදෙනෙකුගේ ප්‍රකාශ සටහන් කරගත් බව අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නේය. සිද්ධිය සම්බන්ධව මේ වනවිට එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ, ජාතික නිදහස් පෙරමුණු පාර්ලිමේන්තු මන්ත්‍රී විමල් වීරවංශ සහ ඔහුගේ බිරිඳ ශෂී වීරවංශ මහත්මිය සහ ජාතික නිදහස් පෙරමුණේ ප්‍රචාරක ලේකම් මොහොමඩ් මුසම්මිල් යන අය අපරාධ පරීක්ෂණ දෙපාර්තමේන්තුවට කැඳවා ප්‍රකාශ සටහන් කරගෙන තිබේ.", "URL": "https://lankatruth.com/si/?p=67213", "Category": "පුවත්", "Parent URL": null}