{"Source": "Lankatruth", "Timestamp": "March 2, 2020", "Headline": "කෝටි 10ක හෙරොයින් අත්අඩංගුවට", "News Content": "වනවාසල ප්‍රදේශයේ සුවිසල් නිවසක තිබිදී හෙරොයින් කිලෝ 10යි ග්‍රෑම් 300කට අධික ප්‍රමාණයක් සමඟ පුද්ගලයින් දෙදෙනකු විශේෂ කාර්ය බළකායේ බුද්ධි අංශ විසින් අද (02) පෙරවරුවේ අත්අඩංගුවට ගෙන තිබේ. අත්අඩංගුවට ගත් හෙරොයින්වල වටිනාකම කෝටි 10 ඉක්මවන බව විශේෂ කාර්ය බළකාය පවසයි. මෙම හෙරොයින් තොගය ඇෆ්ගනිස්ථානයේ සිට මෙරටට ගෙන්වා ඇති බව සිදුකළ පරීක්ෂණවලදී අනාවරණය වී තිබේ. මෙම හෙරොයින් තොගය තිබූ නිවස වෙලේසුදා නම් මත්කුඩු ජාවාරම්කරුට අයත් බවද තොරතුරු හෙළිව ඇත.", "URL": "https://lankatruth.com/si/?p=90476", "Category": "පුවත්", "Parent URL": null}