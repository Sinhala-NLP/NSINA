{"Source": "Lankatruth", "Timestamp": "October 7, 2023", "Headline": "නිල්වලා ගඟ ආශ්‍රිතව ගංවතුර තත්වයක් ඇතිවීමේ අවදානමක් – වාරිමාර්ග දෙපාර්තමේන්තුව අනතුරු අඟවයි", "News Content": "නිල්වලා ගඟ ආශ්‍රිත පහත් බිම්වල විශාල ගංවතුර තත්වයක් ඇතිවීමේ අවදානමක් පවතින බව වාරිමාර්ග දෙපාර්තමේන්තුව පවසයි. එම දෙපාර්තමේන්තුව ජල විද්‍යා ඒකකයේ අධ්‍යක්ෂ එස්.පී.සී සුගීෂ්වර සඳහන් කරන්නේ ඒ අවට පදිංචි ජනතාව ඒ පිළිබඳ විශේෂ අවධානයක් යොමු කළ යුතු බවය. නිල්වලා ගඟ පිටාර ගැලීමෙන් අකුරැස්ස නගරය තවදුරටත් ජලයෙන් යට වී පවතී. ඒ අවට පහත්බිම් හා නිවාස ජලයෙන් යටවී තිබෙන අතර මේ වනවිට දෛනික ජන ජීවිතය මුළුමනින්ම අඩාල වී තිබේ. අකුරැස්ස බටගොඩ, අතුරලිය, පරදූව වැනි ප්‍රදේශවලත් තවමත් ජලය රැඳී පවති. ජනතාව චෝදනා කරන්නේ දින ගණනාවක් තිස්සේ ජලය බැස නොයන්නේ නිල්වලා ගඟ හරහා ඉදි කර ඇති ලවණ බාධකය හේතුවෙන් බවය. කෙසේ වෙතත් ගංවතුර බැස යාමේ තීව්‍රතාවට ලවණ බාධකයෙන් බලපෑම් සිදුව ඇත්දැයි සෙවීමට අධ්‍යයනය්ක ආරම්භ කර ඇතැයි වාරිමාර්ග දෙපාර්තමේන්තුව ප්‍රකාශ කරයි. මේ අතර කාලගුණ විද්‍යා දෙපාර්තමේන්තුව සඳහන් කරන්නේ දිවයිනේ නිරිත දිග කොටසට මිලිමීටර් 100 ට වැඩි තද වැසි ඇති විය හැකි බවය.", "URL": "https://lankatruth.com/si/?p=152891", "Category": "පුවත්", "Parent URL": null}