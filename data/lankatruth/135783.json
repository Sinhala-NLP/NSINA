{"Source": "Lankatruth", "Timestamp": "June 20, 2022", "Headline": "සනත් නිශාන්තගේ සොහොයුරා ඇතුළු තිදෙනෙක් රක්ෂික බන්ධනාගාරයට", "News Content": "ආරච්චිකට්ටුව ප්‍රදේශයේ ඉන්ධන හලකදි පුද්ගලයකුට පහර දී පොලිස් නිළධාරීන්ගේ රාජකාරියට බාධා කරමින් කලහකාරි හා අශෝභන ලෙස හැසිරුණු, පාර්ලිමේන්තු මන්ත්‍රී සනත් නිශාන්තගේ සොහොයුරා, ආරච්චිකට්ටුව ප්‍රාදේශීය සභාවේ මන්ත්‍රී ජගත් සමන්ත ඇතුළු තිදෙනකු ලබන 23 දක්වා රක්ෂිත බන්ධනාගාර ගත කිරීමට හලාවත දිසා විනිසුරු හා මහෙස්ත්‍රාත් අනුර ඉන්ද්‍රජිත් බුද්ධදාස නියෝග කර ඇත. මෙසේ බන්ධනාගාර ගත කළ පිරිස අතර ආරච්චිකට්ටුව ප්‍රාදේශීය සභාවේ වත්මන් පොහොට්ටු මන්ත්‍රි ජගත් සමන්තට අමතරව සමිර මධුෂංක සහ ඒ.ඒ ධම්මික නැමති සැකකරුවන් දෙදෙනාද වෙති. සැකකාර මන්ත්‍රිවරයා 18 දින ආරච්චිකට්ටුව නගරයේ ඉන්ධනහල අසළදී ඉන්ධන ලබා ගැනිමට බැරලයක් රැගෙන විත් සිටි පුද්ගයකුට පහර දි එම ස්ථානයෙ රාජකාරි කළ පොලිස් සැරයන් වරයාගේ නිළ කබායට හානි වන ලෙස කටයුතු කර තිබිණි. මෙහිදී සැකකරුවන්ට දැඩිලෙස අවවාද කර ඇති දිසා විනිසුරුවරයා වැඩිදුරටත් ප්‍රකාශ කර ඇත්තේ මේ වනවිටත් ඔවුන් සිටින්නේ අධිකරණයේ ඇප මත බවට අමතක නොකළ යුතු බවය.", "URL": "https://lankatruth.com/si/?p=135783", "Category": "පුවත්", "Parent URL": null}