{"Source": "Lankatruth", "Timestamp": "July 16, 2019", "Headline": "හෙරොයින් සමඟ සැකකටයුතු පුද්ගලයන් 5ක් කළුතර දී අත්අඩංගුවට", "News Content": "කළුතර -කෝන්ගස්හන්දිය ප්‍රදේශයේ සැකකටයුතු මෝටර් රථයක් පරීක්ෂා කිරීමේ දී සොයාගත් හෙරොයින් ග්‍රෑම් 2යි මිලිග්‍රෑම් 600ක්, වෝකි ටෝකි යන්ත්‍රයක්, මුදල් රුපියල් අසූ දහස් පන්සිය පනහක් සමඟ පුද්ගලයන් පස්දෙනෙකු පොලිස් අත්අංගුවට පත්ව තිබේ. අත්අඩංගුවට පත්ව ඇති පුද්ගලයන් වයස අවුරුදු 24ත් 33ත් අතර පසුවන බොරැල්ල ප්‍රදේශයේ පදිංචිකරුවන් ය. සිදුකළ ප්‍රශ්න කිරීම්වලදී හෙලිව ඇත්තේ ඔවුන් බන්ධනාගාර ගතකර ඇති සිරකරුවෙකු බැලීමට පැමිණ ඇති බවය. සැකකරුවන් සම්බන්ධව සිදුකළ මූලික පරීක්ෂණවලින් අනාවරණය වී ඇත්තේ ඔවුන් මීට ඉහත විවිධ අපරාධ චෝදනා සම්බන්ධව බන්ධනාගාරගතව සිට ඇප මත නිදහස්ව ඇති පුද්ගලයන් බවය. සිද්ධිය සම්බන්ධව වැඩිදුර විමර්ශන ක්‍රියාත්මක බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://lankatruth.com/si/?p=77751", "Category": "පුවත්", "Parent URL": null}