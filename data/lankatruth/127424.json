{"Source": "Lankatruth", "Timestamp": "December 30, 2021", "Headline": "අලුත් අවුරුද්දේ රාජ්‍ය සේවකයින් සියල්ලෝම සේවයට කැඳවයි", "News Content": "2022 වසර ආරම්භයේ සිට රාජ්‍ය ආයතනවල සේවකයින් කැඳවීමේදීමේ දක්වා පනවා තිබූසීමාවන් ඉවත් කර ඇති බව වාර්තා වේ. ඒ අනුව 2022 ජනවාරි 03 සඳුදා සිට සියලුම රාජ්‍ය අංශයේ සේවකයින් සේවයට කැඳවා ඇති අතර රාජ්‍ය සේවා, පළාත් සභා සහ පළාත් පාලන අමාත්‍යාංශවල සියලුම රාජ්‍ය අංශයේ සේවකයින් රාජකාරි සඳහා කැඳවීමට තීරණය කර තිබේ. මේ පිළිබ﻿ඳව අදහස් දක්වමින් අමාත්‍යාංශ ලේකම් ජේ. රත්නසිරි කියා සිටියේ රාජ්‍ය අංශයේ සේවකයින් සේවයට කැඳවීමට අදාළ චක්‍රලේඛය අද (30) නිකුත් කරන බවයි. කොවිඩ් වසංගතය පැතිරීමත් සමඟ මීට පෙර දෙපාර්තමේන්තු ප්‍රධානීන්ට යම් ප්‍රතිශතයකින් තම සේවකයන් කැඳවීමට බලය ලබාදී තිබූ අතර එම රෙගුලාසිය සංශෝධනය කර සඳුදා සිට සාමාන්‍ය රාජකාරි කටයුතු සියලුම රාජ්‍ය ආයතනවල ආරම්භ කිරීමට නියමිතය.", "URL": "https://lankatruth.com/si/?p=127424", "Category": "පුවත්", "Parent URL": null}