{"Source": "Lankatruth", "Timestamp": "December 24, 2020", "Headline": "අද තවත් ආසාදිතයන් 182ක්… දිනයේ සමස්ත ආසාදිතයින් ගණන 592ක්…", "News Content": "අද (24) දිනයට මේ වනවිට තවත් කොවිඩ් – 19 ආසාදිතයින් 592දෙනෙකු මෙරටින් වාර්තාවී ති⁣බේ. ඒ රජයේ ප්‍රවෘත්ති දෙපාර්තමේන්තුව අද (24) රාත්‍රී 08.20 නිකුත් කළ වාර්තාවේ සඳහන් ආසාදිතයන් 182ද සමගය. එම ආසාදිතයින් අතරින් 470 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 18 දෙනා වාර්තා වන්නේ බන්ධනාගාර ආශ්‍රිතවය. එක්සත් රාජධානියේ සිට පැමිණි තිදෙනෙක්, ඉරානයේ සිට පැමිණි එක් අයෙක් ලෙස විදේශයන්හි සිට පැමිණි සිව්දෙනෙකුද ඒ අතර වෙති. මේ වනවිට වාර්තා වී ඇති සමස්ත නව කොවිඩ් – 19 පොකුර 35,548ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,478 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 39,231කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 185කි.", "URL": "https://lankatruth.com/si/?p=104443", "Category": "කොවිඩ් -19 (කොරෝනා ) පුවත්", "Parent URL": null}