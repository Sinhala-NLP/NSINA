{"Source": "Lankatruth", "Timestamp": "January 7, 2013", "Headline": "ඉක්වදෝර් ජනපති ඝාතනය කිරිමේ CIA කුමන්ත‍්‍රණයක්", "News Content": "එළඹෙන මැතිවරණයට පෙර තමාව ඝාතනය කිරීමට ඇමරිකාවේ CIA සංවිධානය කුමන්ත‍්‍රණය කරන බවට පලවන වාර්තාවල සත්‍යතාවයක් ඇතැයි ඉක්වදොර් ජනපති රෆායල් කොරේරා පවසයි. ලතින් ඇමරිකානු කලාපය අස්ථාවර කර තමන්ට අවනත අන්ත දක්ෂිණාංශික පාලන කල්ලි නිර්මාණය කිරිමේ ඇමරිකානු උපාය මාර්ගයේ ඉතිහාසය අනුව තමාව ඝාතනය කිරීමට CIA සංවිධානය කුමන්ත‍්‍රණය කිරීම සත්‍යයක් යැයි පිළිගැනීමට සිදුවන බව ජනපතිවරයා වැඩිදුරටත් පවසයි. චිලියානු මාධ්‍යවේදි පැටි‍්‍රෂියෝ බෙල් විසින් ඉක්වදොර් ආන්ඩුවට ලබාදුන් රහස්‍ය තොරතුරකට අනුව ජනාධිපති රෆායල් කොරේරා ගේ ජීවිතය බිළිගැනීමට ඇමරිකානු CIA සංවිධානය කුමන්ත‍්‍රණය කරන බවට සැලවිය.", "URL": "https://lankatruth.com/si/?p=5846", "Category": "විදෙස් පුවත්", "Parent URL": null}