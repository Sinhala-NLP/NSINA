{"Source": "Lankatruth", "Timestamp": "July 6, 2019", "Headline": "HIV තුරන් කිරීමට නව බලාපොරොත්තුවක්", "News Content": "HIV රෝගයට ප්‍රතිකාරයක් පිළිබඳව නව බලාපොරෝතුවක් ලබාදීමට ඇමරිකානු වෛද්‍ය කණ්ඩායමක් සමත්ව ඇත. HIV ආසාදිත මීයන් යොදාගනිමින් සිදුකළ පරීක්ෂණවලදී සම්පූර්ණයෙන්ම HIV ආසාදනය තුරන් කිරීමට හැකි ක්‍රමවේදයක් ඇමරිකානු වෛද්‍ය කණ්ඩායමක් සොයාගෙන ඇත. ඇමරිකානු නෙබ්බ්‍රස්කා වෛද්‍ය විද්‍යාලයේ සහ ටෙම්පල් විශ්ව විද්‍යාලයේ වෛද්‍ය විශේෂඥයන් 30ට අධික පරීක්ෂණ කණ්ඩායමක් මෙම පරීක්ෂණ කටයුතු සඳහා දායක වී තිබේ. HIV වෛරස නාශක ඖෂධයක් ජාන සංස්කරණය කිරීමේ උපාංගයක් සමඟ මීයන්ගේ සිරුරුවලට ඇතුළත් කිරීමෙන් පසු සාර්ථක ලෙස HIV වෛරස විනාශ කිරීමට හැකිව ඇතැයි පරීක්ෂකයෝ පවසා ඇත. කෙසේ වෙතත් මෙය මිනිසාට යොදාගත හැකිය යන්න සම්බන්ධව පරීක්ෂණ ක්‍රියාත්මක වේ.", "URL": "https://lankatruth.com/si/?p=77207", "Category": "විදෙස් පුවත්", "Parent URL": null}