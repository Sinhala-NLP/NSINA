{"Source": "Lankatruth", "Timestamp": "December 4, 2018", "Headline": "හෙට පාර්ලිමේන්තු සැසියට පෙර පක්ෂ නායක රැස්වීමක් – අසුන් පැනවීමේ වෙනසක් නැහැ", "News Content": "හෙට(05) පැවැත්වීමට නියමිත පාර්ලිමේන්තු සභා වාරයට පෙර කතානායක කරූ ජයසූරිය මහතාගේ ප්‍රධානත්වයෙන් පක්ෂ නායක රැස්වීමක් පැවැත්වීමට නියමිත බව කතානායක කාර්යාලය නිවේදනය කරයි. ඒ අනුව හෙට පෙරවරු 9.30ට මෙම විශේෂ පක්ෂ නායක රැස්වීම පැවැත්වීමට නියමිතව ඇත. එසේම හෙට පාර්ලිමේන්තු සභා වාරයේ අසුන් පැනවීමේ දී කිසිඳු වෙනසක් සිදු නොකරන බවත් අවසාන සභාවාරයේ පැවති පරිදිම අසුන් පැනවීම සිදුකරන බවත් වේත්‍රධාරී කාර්යාලය පවසා තිබේ.", "URL": "https://lankatruth.com/si/?p=64700", "Category": "පුවත්", "Parent URL": null}