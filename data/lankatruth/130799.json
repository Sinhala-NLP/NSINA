{"Source": "Lankatruth", "Timestamp": "March 28, 2022", "Headline": "අපි 20ට ඡන්දෙ දුන්නේ ඇල්ලේ, මුරුත්තෙට්ටුවේ හිමිවරු කියපු නිසා – විමල්", "News Content": "තමන් ඇතුළු පිරිස 20වන ආණ්ඩුක්‍රම ව්‍යවස්ථා සංශෝධනයට ඡන්දය ලබා දුන්නේ ඇල්ලේ ගුණවංශ හිමි සහ මුරුත්තෙට්ටුවේ ආනන්ද හිමි විසින් කරන ලද බලවත් ඉල්ලීම නිසා යැයි හිටපු ඇමති මන්ත්‍රී විමල් වීරංවස සඳහන් කරයි. ඔහු මේ බව පවසන්නේ ශ්‍රී ලංකා රාමඤ්ඤ මහා නිකායේ මහනායක අතිපූජ්‍ය මකුලෑවේ විමල මහනාහිමියන් බැහැදැකීමට ගිය අවස්ථාවේ මාධ්‍ය වෙත ප්‍රකාශයක් ලබා දෙමිණි. එහිදී මාධ්‍ය විසින් නැගූ ප්‍රශ්නවලට පිළිතුරුදෙමින් ඔහු වැඩිදුරටත් පවසන්නේ, ප්‍රශ්නය – “මුරුත්තෙට්ටුවේ හාමුදුරුවෝ ප්‍රකාශ කළා බැසිල් රාජපක්ෂ මහතාගේ මුදල් ඇමතිකම වෙනස් කළොත් මේ අර්බුදය විසඳගන්න පුළුවන් කියලා ?” පිළිතුර – “බැසිල් රාජපක්ෂ ඔය ඇමතිකමින් ඉවත් කරන එක ආණ්ඩුව කරන අයගේ හිතසුව පිණිස හොඳයි. හැබැයි දැන් ප්‍රමාද වැඩියි. ඒ කළ පමණින් අර්බුදය විසඳෙයි කියලා හිතන්න අමාරුයි. දැන් ගොඩක් ප්‍රමාද වැඩියි.” ප්‍රශ්නය – “මුරුත්තෙට්ටුවේ ආනන්ද හාමුදුරුවෝ කියනවා කට්ටිය එපා කියද්දි ඔබතුමන්ලා 20ට අත ඉස්සුවා ඒ වෙලාවේ නිහඬව හිටියා කියලා ?” පිළිතුර – “නැහැ. ජනාධිපතිවරයාවත්, උන්වහන්සේව, පුජ්‍ය ඇල්ලේ ගුණවංශ ස්වාමින්වහන්සේව ගෙනල්ලා කරුණු පැහැදිලි කරලා. ඊට පස්සේ සංඝරත්නයෙන් යම් ඉල්ලීමක් ආවා එක කාරණයයිනේ අපිට ඉතුරුවෙලා තියෙන්නේ අපි ඕක වෙනම බේරගමු කිලා ආපු අදහසකුත් සමග තමයි ඒ එකඟතාවයට යන්න වුණේ. නමුත් අපි ඒක කාගෙවත් පිට පටවන්නේ නැහැ. ඒක අපි වගකිවයුතු තීරණයක්.” යනුවෙනි", "URL": "https://lankatruth.com/si/?p=130799", "Category": "පුවත්", "Parent URL": null}