{"Source": "Lankatruth", "Timestamp": "March 29, 2021", "Headline": "යටියන්තොට යක්දිස්ස රක්ෂිතය විනාශකර කබාන 300ක් ඉදිකරයි – ජනතාව විරෝධයේ", "News Content": "යටියන්තොට, යක්දිස්ස රක්ෂිතයේ දෝතුළුව කන්දේ සිදුවන පරිසර විනාශය නතර කරන ලෙස ඉල්ලා ඊයේ (28) දින ප්‍රදේශයේ ජනතාව කිතුල්ගල නගර මධ්‍යයේදී විරෝධාතායක් පැවැත්වීය. කැළණි ගඟේ පොෂක ගංගාවක් වන දඬුගම් ඔයේ ආරම්භක ස්ථානය වන යක්දිස්ස රක්ෂිතයේ දෝතුළුව කන්දේ කබානා 300ක් සහිත හෝටල් ඉදිකිරීමේ ව්‍යාපෘතියක් ආරම්භ කිරීම සඳහා අක්කර 14ක පමණ භූමි ප්‍රදේශයක් මේ වනවිට හෙළිකර ඇති බව පැවසේ. එසේම දඬුගම් ඔය ආරම්භක ස්ථානයෙන්ම හරස් කර පිහිනුම් තටාකයක් ද ඉදිකෙරෙමින් පවතින බව විරෝධතාවයට එක්වූ ප්‍රදේශවාසීන් පවසනවා. ඉඩම් ප්‍රතිසංස්කරණ කොමිසම මෙම ඉඩම ඇතුළුව දෝතුළු කන්දේ ඉඩම් හෙක්ටයාර 517ක් වන සංරක්ෂන දෙපාර්තමේන්තුවට පවරා දී ඇතත් කබාන ඉදිකරමින් පවතින භූමයි සහිත ඉඩම් කොටස ගැසට් නොකරමින් සහ එම ඉඩම මඟහැර මායිම් සලකුණු කරමින් වංචනික ක්‍රියාවක් සිදු කර ඇති බව ප්‍රදේශවාසීන් පවසයි.", "URL": "https://lankatruth.com/si/?p=113883", "Category": "පරිසර", "Parent URL": null}