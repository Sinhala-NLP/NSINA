{"Source": "Lankatruth", "Timestamp": "March 7, 2021", "Headline": "බඩු මිල ඉහළ යෑමට එරෙහිව ජනතව පාරට බසී", "News Content": "කොවිඩ් වසංගතයෙන් පීඩාවට පත්ව සිටින ජනතාවට දරා ගත නොහැකි ලෙස බඩු මිල ඉහළ යමින් තිබීම පිළිබඳව ආණ්ඩුවට විරෝධය පළ කරමින් ජනතා විමුක්ති පෙරමුණ ගම්පහ යක්කල නගරයේදී පසුගියදාවිරෝධතාවයක නිරත විය. මෙම විරෝධතාවය සඳහා එම පක්ෂයේ පාර්ලිමේන්තු මන්ත්‍රීවිජිත හේරත් මහතා ඇතුළු මහජන නියෝජිතයින් රැසක් එක්ව සිටි අතර විරෝධතාවයේ නිරත පිරිස් හාල්, පොල්, පාන්, ගෑස් සිලින්ඩර්හි අනුරූ සකස්කර එවා ප්‍රදර්ශනය කරමින් “ජනතාව පීඩාවට පත් කරන බඩු මිල වහා අඩු කරනු” යන තේමාව යටතේ විරෝධතාවයට එක්ව සිටියහ. විරෝධතාවය අතරතුරදී මාධ්‍ය වෙත අදහස් දැක්වූජවිපෙ ප්‍රචාරක ලේකම් විජිත හේරත්…. “මේ ආණ්ඩුව බලයට පත් වුණාට පස්සේ වේගයෙන් බඩු මිල ඉහළ යනවා. සමහර භාණ්ඩ 300%කින් විතර ඉහළ ගිහිල්ලා. බන්දුල ගුණවර්ධන මහත්තයා කොච්චර කයිවාරු ගැහුවත් හාල්, සීනි, පරිප්පු මිල වේගයෙන් ඉහළ ගිහිල්ල. සමූපකාරයේ,සතොසේ ඔය කියන මිලට සීනි,පරිප්පු, හාල් ගන්න නෑ. රුපියල් 280 ට තිබුණ මුං ඇට කිලෝවක් අද රුපියල් 1200යි. රුපියල් 45ට තිබුණු පපඩම් පැකට් එක අද රුපියල් 75යි. මොන කයිවාරු ගැහුවත් මේ ආණ්ඩුව බලයට පත් වුණාට පස්සේ ජනතාවට දරාගන්න බැරි තරමට බඩු මිල වැඩි වෙලා තියෙනවා. මේක කොරෝනා හින්දා ඇති වෙච්ච තත්වයක් නෙවෙයි. මේක ආණ්ඩුවේ ගජ මිතුරන්ගේ මාෆියාවක්.” යැයි පැවසීය. කෙසේ වෙතත් බඩු මිල වැඩි වීමට එරෙහිව රට පුරා ජනතාවගේ විරෝධයට ආණ්ඩුව එල්ල වෙමින් තිබියදීඉදිරි කැබිනට් මණ්ඩල රැස්වීමෙන් අනතුරුව ගෘහස්ථගෑස් සිලින්ඩරයක මිල ඉහළ දමමින් තව තවත් පීඩනය ජනතාව වෙත මුදා හැරීමේ සූදානමක් පවතින බවට වෙළඳ ඇමතිවරයා සිදුකරනු ලබන ප්‍රකාශයන්ගෙන් තහවුරු වෙමින් තිබේ.", "URL": "https://lankatruth.com/si/?p=112117", "Category": "පුවත්", "Parent URL": null}