{"Source": "Lankatruth", "Timestamp": "October 28, 2020", "Headline": "කොරෝනා පෙන්නා ලෝකෙට ණය වෙයි", "News Content": "කොවිඩ් – 19 මර්ධනය ඇතුළු සෞඛ්‍ය කටයුතු සඳහා ආසියානු සංවර්ධන බැංකුවෙන් ඩොලර් මිලියන 165ක ණය මුදලක් ලබා ගැනීමට ආණ්ඩුව ක්‍රියාකරමින් සිටියි. මේ සම්බන්ධයෙන් මුල් වටයේ සාකච්ඡා මේ වනවිටත් පවත්වා අවසන් බව මාධ්‍ය වාර්තාවලින් අනාවරණය වේ. මුල් අධියරයේදී ඩොල්ර් මිලියන 100ක්ද ඉන් පසු ඩොලර් මිලියන 65ක්ද වශයෙන් එම ණය මුදල ලබාදීමට ආසියානු සංවර්ධන බැංකුව එකඟතාවය පලකර ඇත. ආණ්ඩුව මේ වනවිට කොවිඩ් – 19 රෝගය සීග්‍රයෙන් රට තුළ ව්‍යාප්තවන තත්වය පාවිච්චි කරමින් පවා විදේශීය ණය ලබා ගැනීමට ක්‍රියාකරන බව මේ අනුව පැහැදිලි වේ. කොවිඩ් – 19 ආරම්භක අවස්ථාවේදී ලෝකයේ විවිධ සංවිධාන 06කින් රුපියල් කෝටි 8,200ක විදේශ විනිමය ලැබී තිබෙන බව මේ වනවිට අනාවරණය වී ඇත.", "URL": "https://lankatruth.com/si/?p=98723", "Category": "පුවත්", "Parent URL": null}