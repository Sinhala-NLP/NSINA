{"Source": "Lankatruth", "Timestamp": "June 3, 2012", "Headline": "ගී‍්‍රක වාමවාදීන්ගේ ආර්ථික ප‍්‍රතිපත්තිය එළිදකි", "News Content": "ජූනි 17 දා පැවැත්වීමට නියමිත ගි‍්‍රක මහා මැතිවරණය වෙනුවෙන් තම ආර්ථික ප‍්‍රතිපත්තිය රට හමුවේ තැබීමට ගී‍්‍රක වාම රැඩිකල් සයිරීසා බ්ලොක් පක්ෂය පසුගියදා පියවර ගන්නා ලදි.සිය ආර්ථික ප‍්‍රතිපත්තිය ඉදිරිපත් කිරීමේ අවස්ථාවේදී අදහස් දැක්වූ සයිරිසා පක්ෂයේ නායක ඇලෙක්සිස් ටිසිපරාස් ශපත කර පැවසූයේ එලැඹෙන මැතිවරණයෙන් තම පක්ෂය ජයග‍්‍රහණය කලහොත් ජාත්‍යන්තර මූල්‍ය අරමුදල, යුරෝපා සංගමය සහ යුරෝපා මධ්‍යම බැංකුව සමග ඇතිකරගෙන ඇති සියළුම ණය ගිවිසුම් අහෝසි කරන බවත් පසුගිය වසර කිහිපය තුල ගී‍්‍රසිය පුරා කි‍්‍රයාත්මක වූ සහනාධාර කප්පාදු කිරීමේ කි‍්‍රයාවලියට නැවතීමේ තිත තබන බවත්ය.පසුගිය වසර කිහිපය තුල ගී‍්‍රක ශ‍්‍රමිකයන්ගේ වැටුප 60 ගුණයකින් කප්පාදු කල අතර අධික බදුබර සහ රැකියා වියුක්තිය සීග‍්‍ර ලෙස ඉහළ ගොස් ඇත.තම රජයක් යටතේ රාජ්‍ය ආයතන පෞද්ගලිකකරණය නවතා දමන අතර පෞද්ගලිකකරණය කල යම් යම් ආයතන නැවත රජයට පවරා ගන්නා බවද ඇලෙක්සිස් ටිසිපරාස් පවසයි.අප විදේශ ආයෝජන ප‍්‍රතික්ෂේප කරන්නේ නෑ – ඇලෙක්සිස් ටිසිපරාස් වැඩිදුරටත් පවසයි.ගී‍්‍රසියේ පසුගිය මැයි මාසයේ පැවති මැතිවරණයෙන් බලයේ සිටි නව ප‍්‍රජාතාන්ත‍්‍රවාදී පක්ෂයට බලය අහිමි වූ අතර කිසිදු පක්ෂයකට රජයක් පිහිටුවීමේ බහුතර බලයක් නොමැති වීමෙන් නව මැතිවරණයක් සදහා දින නියම කෙරිණ.", "URL": "https://lankatruth.com/si/?p=2562", "Category": "විදෙස් පුවත්", "Parent URL": null}