{"Source": "Lankatruth", "Timestamp": "November 5, 2019", "Headline": "එජාප මන්ත්‍රී ශාන්ත සිසිර කුමාර යලි රක්ෂිත බන්ධනාගාරයට", "News Content": "ඇප කොන්දේසි කඩ කිරීමේ චෝදනාවක් මත රක්ෂිත බන්ධනාගාර ගතකර සිටින පුත්තලම දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී ශාන්ත සිසිර කුමාර මහතා ලබන 15 වැනිදා දක්වා යලි රක්ෂිත බන්ධනාගාර ගත කිරීමට හලාවත මහාධිකරණය අද(05) නියෝග කර තිබේ. 2004 වසරේ හලාවතදී සංවිධානය කර තිබූ නීති විරෝධී රැස්වීමක සාමාජිකයෙකුවීම සහ එම අවස්ථාවේ ගිනි අවියක් ළඟ තබා ගැනීම සම්බන්ධව හලාවත මහාධිකරණයේ අංක 16/07 දරණ නඩුවට අදාලව මන්ත්‍රීවරයාට චෝදනා එල්ලවී තිබිණි. එම චෝදනාවලට අදාලව මන්ත්‍රීවරයා ඇප මත නිදහස් කර ඇති අතර ඇප නියෝග කඩ කිරීම හේතුවෙන් පසුගිය ඔක්තොම්බර් මස 10 වැනිදා අත්අඩංගුවට ගත්තේ ය.", "URL": "https://lankatruth.com/si/?p=84771", "Category": "පුවත්", "Parent URL": null}