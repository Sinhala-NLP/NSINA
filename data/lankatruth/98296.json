{"Source": "Lankatruth", "Timestamp": "October 22, 2020", "Headline": "කොටහේනටත් ඇඳිරිනීතිය", "News Content": "අද (22) පස්වරු 06.00 සිට කොටහේන පොලිස් බලප්‍රදේශයටද ඇඳිරිනීතිය පනවා ඇති බව වාර්තා වේ. රටතුළ පවතින කොවිඩ් – 19 වසංගතය ව්‍යාප්තිය හේතුවෙන් මෙලෙස ඇඳිරිනීතිය පනවා ඇති අතර අද පෙරවරුවේ සිට වහාම ක්‍රියාත්මක වන පරිදි මෝදර, මට්ටක්කුලිය, බ්ලූ මැන්ඩල්, ග්‍රෑන්ඩ්පාස් සහ වැල්ලම්පිටිය යන පොලිස් බල ප්‍රදේශවලටද ඇඳිරිනීතිය පනවන ලදී. ඊට අමතරව මීට පෙර ගම්පහ දිස්ත්‍රික්කයටත් කුරුණෑගල දිස්ත්‍රික්කයේ පොලිස් බලප්‍රදේශ පහකටත් ඇඳිරිනීතිය පැනවූ අතර එය මේ වනවිටත් බලපැවැත්වේ.", "URL": "https://lankatruth.com/si/?p=98296", "Category": "පුවත්", "Parent URL": null}