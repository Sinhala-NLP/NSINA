{"Source": "Lankatruth", "Timestamp": "October 5, 2020", "Headline": "කුරුණෑගලින් සහ මොණරාගලිනුත් කොරෝනා රෝගීන්…", "News Content": "මේ වනවිට කුරුණෑගලින් සහ මොණරාගලිනුත් කොරෝනා හෙවත් කොවිඩ් – 19න් ආසාදිතයින් තිදෙකෙතු හමුවී ඇති බව වාර්තා වේ. එම ආසාදිතයින් වාර්තා වන්නේ කුරුණෑගලින් දෙදෙනෙකු සහ මොණරාගලින් එක් අයෙකු ලෙස ය. ඔවුන් තිදෙනාම දිවුලපිටිය කොවිඩ් ආසාදිත කාන්තාවගේ තවත් ආශ්‍රිතයින් බවත් ඇඟලුම් ආයතනයේ සේවිකාවන් බවත් කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ලුතිනන් ජෙනරාල් ශවේන්ද්‍ර සිල්වා මහතා පවසයි. කුරුණෑගලින් හමු වූ දෙදෙනා ප්‍රතිකාර ලබමින් කුරුණෑගල රෝහලේ කොවිඩ් වාට්ටුවේ ප්‍රතිකාර ලබමින් සිට ඇති අතර මේ වනවිට ඔවුන් කොළඹ IDH රෝහල වෙත මාරු කර යවා තිබේ. කොවිඩ් ආසාදිත බවට මොණරාගලින් වාර්තා වූ කාන්තාවද මේ වනවිට කොළඹ IDH රෝහල වෙත මාරු කර යවා ඇත.", "URL": "https://lankatruth.com/si/?p=97034", "Category": "පුවත්", "Parent URL": null}