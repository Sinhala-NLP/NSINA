{"Source": "Lankatruth", "Timestamp": "April 29, 2021", "Headline": "ලෝක බැංකුවෙන් මෙරටට හදිසි ආධාර විශාල ප්‍රමාණයක් …", "News Content": "කොරෝනා වසංගතයත් සමග හදිසි ප්‍රතිචාරයක් ලෙස ලෝක බැංකුවෙන් මෙරටට ලබාදෙනු ලබන ඩොලර් මිලියන 217.56ක් වූ ආධාරයට අමතරව තවත් ඩොලර් මිලියන 80.5ක ආධාරයක් මෙරටට ලබාදීමට සූදානම් බව අනාවරණය වේ. මෙම ආධාරය ලබාදීම සඳහා අනුමැතිය 27 වැනිදා ලබාදී තිබේ. මෙම මුදල් මෙරට ජනතාව ලක්ෂ 40ක් පමණ පිරිසක් වෙත එන්නත් ලබාදීම සඳහා යෙදවෙන බවද, හෙළිවී ඇත. ලෝක බැංකුවෙන් මෙරටට ලබාදෙන නවතම ආධාරයත් සමග මුළු කෝවිඩ් හදිසි ආධාර ප්‍රමාණය ඩොලර් මිලියන 298ක් ඉක්මවා තිබේ. එහෙත් මේ වන විට මෙරට එන්නත් කරනයේ ප්‍රබල පසුබෑමක් පවතින බවට චෝදනා එල්ලවී ඇත.", "URL": "https://lankatruth.com/si/?p=115631", "Category": "ආර්ථික පුවත්", "Parent URL": null}