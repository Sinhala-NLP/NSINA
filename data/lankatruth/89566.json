{"Source": "Lankatruth", "Timestamp": "February 7, 2020", "Headline": "දේශපාලකයන්ට සහ විවිධ පුද්ගලයන්ට කෝටි 8,000ක් ණයට දුන් ලංකා බැංකුව අසරණ වෙලා", "News Content": "පැවති එජාප + ශ්‍රීලනිප ආණ්ඩුව සමයේ දේශපාලනඥයින් ඇතුළු විවිධ ප්‍රද්ගලයින් සඳහා ලංකා බැංකුව රුපියල් කෝටි 8,000ක ණය මුදලක් නිකුත් කර ඇතැයිද මේ වනවිට එම ණය මුදල් අය කර ගැනීමට නොහැකිව කල් ඉකුත් වූ අංශයට මාරු කර ඇතැයිද වාර්තා වේ. එක්සත් ජාතික පක්ෂයේ ප්‍රභලයින් සිව් දෙනකුද මේ අතර වන බවත් වාර්තා වේ. මෙම කාලය තුළ ලංකා බැංකුව විසින් කපා හැර ඇති බොල් ණය ප්‍රමාණය රුපියල් කෝටි 500ක් ඉක්මවන බවද පැවසේ. ලංකා බැංකුවේ හිටපු කළමනාකරුට ලබා දුන් රුපියල් ලක්ෂ 250ක ප්‍රාඩෝ නිල රථය ඔහු විශ්‍රාම යනවිට රුපියල් ලක්ෂ 06ක් ගෙවා නිවසට රැගෙන ගොස් ඇතැයිද වාර්තා වේ. හිටපු මහ බැංකු කලමණාකාරවරයා මේ වනවිට ETI ආයතනයේ පවතින ගැටලු සොයා බැලීමට පත් කළ ජනපති කොමිසමේ සාමාජිකයකු ලෙසද කටයුතු කරයි.", "URL": "https://lankatruth.com/si/?p=89566", "Category": "පුවත්", "Parent URL": null}