{"Source": "Lankatruth", "Timestamp": "September 6, 2012", "Headline": "අම්පාරේ විකිරණ ශිල්පීන් වර්ජනයක", "News Content": "අම්පාර මහරෝහලේ විකිරණ විද්‍යා තාක්ෂණවේදී නිලධාරීන් වර්ජනයක් ආරම්භ කර තිබේ. ස්ථානමාරු ලබාගෙන ඇති නිලධාරීන්ට රෝහල් වෛද්‍ය අධිකාරීවරයා විසින් නව සේවා ස්ථානවලට යාමට අවසර ලබා නොදීම නිසා මෙම වර්ජනය ආරම්භ කළ බව විකිරණ විද්‍යා තාක්ෂණවේදීන්ගේ සංගමය පවසයි. අද (06) පෙරවරු 8.00 සිට හෙට දින පෙරවරු 8.00 දක්වා මෙම වර්ජනය ක්‍රියාත්මක කරන බවද එම සංගමය වැඩිදුරටත් සඳහන් කරයි.", "URL": "https://lankatruth.com/si/?p=3971", "Category": "පුවත්", "Parent URL": null}