{"Source": "Lankatruth", "Timestamp": "October 21, 2022", "Headline": "කොළඹ ප්‍රදේශ කිහිපයකට පැය 14ක ජල කප්පාදුවක්", "News Content": "හෙට (22) රාත්‍රී 10.00 සිට 23 වන ඉරිදා මධ්‍යහන 12.00 දක්වා පැය 14ක කාලයක් කොළඹ 02, 03, 04, 05, 07, 08, 09 සහ 10 යන ප්‍රදේශවලට සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. එම මණ්ඩලය වැඩිදුරටත් පවසන්නේ මහ කොළඹ ජල හා අපජල කළමනාකරණයේ අත්‍යවශ්‍ය වැඩිදියුණු කිරීමේ කටයුත්තක් හේතුවෙන් මෙලෙස ජල සැපයුම අත්හිටුවීමට සිදුවන බවය. මේ හේතුවෙන් අදාළ කාලසීමාව තුළ ජලය කල්තබා එක්රැස් කරගැනීමට අවශ්‍ය පියවර ගන්නා ලෙස ජාතික ජල සම්පාදන හා ජලාපවහන මණ්ඩලය මහජනතාවගෙන් ඉල්ලා සිටී.", "URL": "https://lankatruth.com/si/?p=140887", "Category": "පුවත්", "Parent URL": null}