{"Source": "Lankatruth", "Timestamp": "January 8, 2021", "Headline": "ගම්මන්පිල නම් වැලක් හෙළිකරයි – වීඩියෝ", "News Content": "ජනාධිපතිවරයා සහ හමුදාපතිවරයා ප්‍රමුඛ දේශපාලන නායකයින් සහ ඉහළම නිලධාරීන් අනුරාධපුරයේ “ඥානා මෑණියන් ” යනුවෙන් හැදින්වෙන කාන්තාවගෙන් ආශිර්වාද ලබා ගැනීමට නිතර නිතර යාම සම්බන්ධයෙන් මේ වනවිට පාර්ලිමේන්තුවේදීපවා තොරතුරු හෙළිකෙරෙමින් පවතී. හරීන් ප්‍රනාන්දු මන්ත්‍රීවරයා පසුගියදා පාර්ලිමේන්තුවේදීජනාධිපතිවරයා සම්බන්ධයෙන් මෙම තොරතුරු හෙළිකිරීමට පිළිතුරු වශයෙන් බලශක්ති ඇමති උදය ගම්මන්පිල එම කාන්තාව හමුවීමට යන විපක්ෂයේ හරීන් ප්‍රනාන්දු මන්ත්‍රීවරයා ඇතුළු විශාල පිරිසක් පිළිබඳව අද (08) පාර්ලිමේන්තුවේදීහෙළිකළේය. අදෘෂමාන බලවේගවල ආශිර්වාද ලබා ගැනීමට මෙරට දේශපාලඥයින් ඉන්දියාවේ පවා බොහෝ විට යන එන බව හෙළිවී තිබිණි. ඒ අතර ප්‍රමුඛතම ස්ථානයක් වූයේ චෙන්නායි නගරය ආසන්නයේ පිහිටා තිබෙන තිරුපති කෝවිලේ ප්‍රධාන පූජකවරයාද කොවිඩ් ආසාදනයෙන් මිය ගියේය. ධම්මික බණ්ඩාර කොරෝනා පැණිය සොයාගනු ලැබූවේ කාලි මෑණියන්ගේ වරමින් බවද කියනු ලැබීය. මෙසේ තිබියදීවර්තමාන ආණ්ඩුවේ ප්‍රධානම නායකයින් සහ නිලධාරීන් මේ වනවිට අනුරාධපුරය ඥානා මෑණියන් හමුවීමට යාම විශේෂත්වයකි. කොවිඩ් වසංගතයෙන් රට වෙළාගෙන ඇති අවස්ථාවක පවා ඒ සඳහා විසඳුම් සෙවීමට නූතන විද්‍යාත්මක ක්‍රියාමාර්ග අනුගමනය කරනවා වෙනුවට මේ ආකාරයෙන් රාජ්‍ය අනුග්‍රහය ඇතිව ජනතාව මිත්‍යා කටයුතුවලට පෙළඹවීම් කරමින් සිටී.", "URL": "https://lankatruth.com/si/?p=107489", "Category": "පුවත්", "Parent URL": null}