{"Source": "Lankatruth", "Timestamp": "November 20, 2019", "Headline": "වැසි තත්වයේ වැඩිවීමක්", "News Content": "ඉදිරි දින කිහිපය තුළ උතුර සහ නැගෙනහිර පළාත්වල වැසි තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව නිවේදනය කරයි. දිවයිනේ සෙසු ප්‍රදේශවල සවස් කාලයේ වැසි හෝ ගිගුරුම් සහිත වැසි ඇතිවිය හැක. මේ අතර සබරගමුව සහ බස්නාහිර පළාත්වලත් මහනුවර, නුවරඑළිය , යාපනය, ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 50 – 75 අතර ප්‍රමාණයේ තද වැසි ඇතිවිය හැක. ගිගුරුම් සහිත වැසි ඇතිවන අවස්ථාවල තරමක තද සුළං ද ඇතිවිය හැකි අතර අකුණු හා සුළං අනතුරුවලින් සිදුවිය හැකි අනතුරු වලක්වා ගැනීමට අවශ්‍ය පියවර අනුගමනය කරන්නැයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://lankatruth.com/si/?p=85893", "Category": "පුවත්", "Parent URL": null}