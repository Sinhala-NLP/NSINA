{"Source": "Lankatruth", "Timestamp": "March 24, 2020", "Headline": "ඉන්දියාව  බිලියන 1.3ක ජනතාවක් පූර්ණ හුදෙකලා කිරීමකට පියවර", "News Content": "කොරෝනා වසන්ගතය මර්ධනය කිරීම සඳහා ඉන්දියාවේ බිලියන 1.3ක ජනතාව පූර්ණ හුදෙකලා කිරීමකට පියවර ගනිමින් සිටී. එ් බව අගමැති නරේන්ද්‍ර මෝඩි විසින් අද (24) නිවේදනය කළේය. මෙම තහනම දින 21ක් දක්වා පවත්වාගෙන යාමට අපේක්ෂා කරන අතර නිවෙස්වලින් පිටතට යාම පූර්ණ ලෙස තහනම් කරනු ඇත. ඉන්දියාවේ කොරෝනා රෝග ව්‍යාප්තිය සීග්‍ර වර්ධනයක් පෙන්වීම මෙම නියෝග පැනවීමට හේතු වී ඇත. එරට තහවුරු වූ කොරෝනා ආසාධිත පුද්ගලයින් සංඛ්‍යාව 519 දක්වාද වාර්තා වූ මරණ සංඛ්‍යාවද 10 දක්වා වර්ධනය වී ඇත.", "URL": "https://lankatruth.com/si/?p=91576", "Category": "පුවත්", "Parent URL": null}