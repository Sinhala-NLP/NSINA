{"Source": "Lankatruth", "Timestamp": "October 28, 2019", "Headline": "සේනා යළි හිස ඔසවයි", "News Content": "පහුගිය කාලයේ ගොවි ජනතාවට මහත් පීඩාවක් ගෙන දුන් සේනා දළඹුවාගේ වසන්ගතය නැවතත් හිස ඔසවමින් තිබෙන බව වාර්තා වේ. විශේෂයෙන් අනුරාධපුර සහ මොණරාගල දිස්ත්‍රික්කවල ඇතැම් ප්‍රදේශයන් හි බඩ ඉරිඟු වගාව ආශ්‍රිතව සේනා දළඹු ව්‍යාප්තියක් යළි දක්නට ලැබෙන බව කෘෂිකර්ම දෙපාර්තමේන්තුව පවසයි. එම දෙපාර්තමේන්තුවේ අධ්‍යක්ෂ ජනරාල් ඩබ්ලිව්.එම්.ඩබ්ලිව් වීරකෝන් මහතා සඳහන් කරන්නේ එය වසංගත තත්ත්වයක් දක්වා වර්ධනයවීම වැළැක්වීම අවශ්‍ය ක්‍රියාමාර්ග ගෙන ඇති බවයි. මෙවර මහ කන්නයේදී හෙක්ටයාර 8000 – 9000 ත් අතර බිම් ප්‍රමාණයක බඩ ඉරිඟු වගා කිරීමට අපේක්ෂා කෙරෙන බවත් ලබන දෙසැම්බර් 31 වැනි දායින් පසු බඩ ඉරිඟු ආනයනය කිරීම අත්හිටුවීමට තීරණය කර ඇති බවත් වාර්තා වේ.", "URL": "https://lankatruth.com/si/?p=84165", "Category": "පුවත්", "Parent URL": null}