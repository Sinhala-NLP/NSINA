{"Source": "Lankatruth", "Timestamp": "August 18, 2017", "Headline": "වසර 70ක් ප්‍රධාන පක්ෂ දෙක රට පලනය කරල අසාර්ථකයි කියල ඔප්පුකරල තියෙනව", "News Content": "වසර 70ක් මාරුවෙන් මාරුවට මේ ප්‍රධාන පක්ෂ දෙක රට පලනය කරල අසාර්ථකයි කියල ඔප්පුකරල තියෙනව. දැන් එජාපය හා ශ්‍රිලනිපය එකට එකතුවෙලා වසර දෙකක් පාලනය කරලත් අසාර්ථකයි කියල පෙන්නුම් කරමින් සිටිනවා. වර්තමාන රනිල්-මෛත්‍රී ආණ්ඩුවත් තව තවත් තමන්ගෙ නොහැකියාවතහවුරුකරමින් සිටිනවා යැයි ජවිපෙ නායක අනුර දිසානායක මහතා ජවිපෙ අනුරාධපුර දිරිය පුරවැසි සමුළුව අමතමින් ඊයේ(17) පැවසීහ. ‘ගමට දිරියක් රටට සවියක්’ යන තේමාව යටතේඅනුරාධපුර දිස්ත්‍රික්කයේ ජවිපෙ දිරිය පුරවැසි සමිති සමුළුව ඊයේ(අගෝ.17) අනුරාධපුර නගරයේ නව බස්නැවතුම්පොල භූමියේදී පවත්වන ලදි. මෙම සමුළුවට ජවිපෙ නායක අනුර දිසානායක මහතා ප්‍රධාන ආරාධිතයා ලෙස සහභාගී විය. මෙම අවස්ථාවට දිස්ත්‍රික්කයේ දිරිය පුරවැසි සමිති නියෝජනය කරමින් සාමාජික සාමාජිකාවන් විශාල පිරිසක් සහභාගි වු අතර දිස්ක්‍රික් විධායක සභාවක්ද සමුළුව විසින් තෝරාපත්කරගන්නා ලදි. මෙම අනුරාධපුර දිස්ත්‍රික් දිරිය පුරවැසි සමුළුව අමතා ජ.වි.පෙ දේශපාලන මණ්ඩල සභික k.D ලාල් කාන්ත මහතා ,අනුරාධපුර දිස්ත්‍රික් ජවිපෙ නායක වසන්ත සමරසිංහ මහතාසහ සමස්සථ ලංකා ගොවිජන සම්මේලනයේ උපසභාපති සුසන්ත කුමාර නවරත්න මහතාදඅදහස් දැක්විය.", "URL": "https://lankatruth.com/si/?p=39518", "Category": "පුවත්", "Parent URL": null}