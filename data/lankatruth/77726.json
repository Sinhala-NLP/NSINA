{"Source": "Lankatruth", "Timestamp": "July 16, 2019", "Headline": "යුරෝපා සංගමය සහ ශ්‍රී ලංකාව අතර ත්‍රස්තවාදයට එරෙහි යාන්ත්‍රණයක්", "News Content": "ශ්‍රී ලංකාව සහ යුරෝපා සංගමය අතර ත්‍රස්තවාදයට එරෙහි සහයෝගීතාව සඳහා වූ යාන්ත්‍රණයක් පිහිටුවාගෙන තිබේ. යුරෝපා සංගමයේ ප්‍රතිත්‍රස්ත සම්බන්ධීකාරක ගිල් ද කෙර්චෝව් මහතා පසුගිය 11 වැනිදා මෙරට සිදුකළ සංචාරයක් අතරතුර මෙම යාන්ත්‍රණය සැකසීම සම්බන්ධව සාකච්ඡා පවත්වා ඇති අතර එම සාකච්ඡා සඳහා වැඩබලන විදේශ කටයුතු ලේකම් අහමඩ් ඒ. ජවාඩ් මහතා ද එක්ව ඇත. මෑත දී ගනු ලැබු ප්‍රතිත්‍රස්ත පියවර, රැඩිකල්කරණයට සහ ප්‍රචණ්ඩ අන්තවාදයට එරෙහිව කටයුතු කිරීම, ආරක්ෂක සහයෝගීතාව ආදී කරුණු පිළිබදව මෙහිදි සාකච්ඡාවට බදුන් කර ඇතැයි විදේශ කටයුතු අමාත්‍යාංශය සඳහන් කරයි. තොරතුරු අත්දැකීම් හා තාක්ෂණික සහය හුවමාරු කරගැනීම මෙන්ම ශ්‍රී ලංකාවේ සහ යුරෝපා සංගමයේ ආරක්ෂාව සහ නීතිය ක්‍රියාත්මක කරන ආයතන අතර අන්‍යේන්‍ය වශයෙන් ප්‍රතිලාභ ලැබෙන සහයෝගීතාව වර්ධනය කරගැනීම පිළිබඳව මෙහිදි සාකච්ඡා පවත්වා ඇත.", "URL": "https://lankatruth.com/si/?p=77726", "Category": "පුවත්", "Parent URL": null}