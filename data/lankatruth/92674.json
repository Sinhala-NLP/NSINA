{"Source": "Lankatruth", "Timestamp": "April 21, 2020", "Headline": "බොරතෙල් මිල තවත් පහළට", "News Content": "වසර 20කට පසු ලෝක වෙළෙඳපොළේ තෙල් බැරලයක මිල 40% කින් පහළ බැස තිබේ. ඒ අනුව මේ වනවිට බොරතෙල් බැරලයක මිල ඇමෙරිකානු ඩොලර් 11ට ලඟාවී තිබේ. එය ආසන්න වශයෙන් ශ්‍රී ලංකා රුපියල් 2,117ක් පමණ වේ. අවසන් වරට තෙල් බැරලයක මිල මෙතරම් පහත වැටුණේ 1998 වසරේදීය. තෙල් අපනයනය කිරීමේ ප්‍රධාන රටවල් තෙල් අපනයනය සීමා කිරීමත් කොරෝනා වසංගතයේ බලපෑමත් නිසා මේ අයුරින් තෙල් මිල ගණන් පහත වැටී ඇත. ඇමෙරිකා එක්සත් ජනපදයේ ‘වෙස්ට් ටෙක්සාස් ඉන්ටර්මීඩියට්’ මිල ගණන්වලට අනුව අද (20) දහවල් වනවිට බොර තෙල් බැරලයක මිල ඇමෙරිකානු ඩොලර් 11.31ක් ලෙස දැක්විණි.", "URL": "https://lankatruth.com/si/?p=92674", "Category": "ආර්ථික පුවත්", "Parent URL": null}