{"Source": "Lankatruth", "Timestamp": "March 14, 2021", "Headline": "මහානාමගේ අමතක නොවන ඊඩ්න් ගාඩන් මතකය", "News Content": "වසර 25කට පෙර අද වගේ දිනක අපගේ සිහිනය වූ ලෝක ශූරයන් වීමේ දුෂ්කර මාවතේ තවත් එක් වැදගත් පියවරක් ඉදිරියට තැබුවා. ඒ ප්‍රබල ඉන්දියානු කන්ඩායම අවසාන පූර්ව තරඟයේදී ලක්ෂයකට අධික ඉන්දීය ප්‍රේක්ෂකයන් ඉදිරියේදී පරාජය කරමින්. තරඟය පැවැත්වුනේ ඉන්දියාවේ කල්කටා නගරයේ ඊඩ්න් ගාඩන් ක්‍රිඩාංගනයේ.ඒ ක්‍රීඩාංගනය එවකට ලොව විශාලතම ක්‍රිකට් ක්‍රිඩාංගනය ලෙස වාර්තා පොතට එක්වී තිබුණා. එවකට ඊඩ්න් ගාඩන් ක්‍රිඩාංගනයේ ලක්ෂයකට අධික ප්‍රේක්ෂකයන් පිරිසකට තරඟය නැරඹිමේ පහසුකම් සලසා තිබුණා. මෙම තරඟය ප්‍රභල ප්‍රතිවාදි කන්ඩායම, තරඟ උණුසුම, ප්‍රෙක්ෂකයන් පිරුණු ක්‍රීඩාංගනය වැනි කරුණු කිහිපයක් නිසා විශේෂ අවස්ථාවක් වුනා. මා පන්දුවට පහර දිම සඳහා පිටියට පිවිසෙන විට අප කන්ඩායමේ ලකුණු 35කට කඩුලු 3ක් දැවී ගොස් තිබූ අතර විශිෂ්ට ඉනිමක් ක්‍රිඩා කළ අරවින්ද සහ අර්ජුන සමඟ එක්ව තරඟයක් දිය හැකි ලකුණු ප්‍රමාණයක් රැස් කර ගැනීමට අවසානයේදි අප කන්ඩායමට හැකි වුනා. කකුලේ මස්පිඬු ආබාධයක් ඇති විම නිසා පිටියෙන් ඉවත් වන විට මා නොදැවි ලකුණු 58ක් රැස් කර ගෙන සිටියා. ලකුණු හඹායැම සඳහා පිටියට පිවිසි ඉන්දිය පිතිකරු බළඇණිය සුනුවිසුනු කර දැමිමට අපේ පන්දු යවන්නන් සමත් වුනා. ලක්ෂයකට අධික නරඹන්නන්ගේ බාදාකරිම් මධ්‍යයේ අප කන්ඩායම ප්‍රබල ඉන්දියානුවන් පරදා ලෝක ශූරතාවය දිනාගැනීමේ සිහිනයට එක් පියවරක් පසුපසින් සිටියා. මම ක්‍රිඩා කරන සමයේ මොන තත්වයන් යටතේ ක්‍රීඩා කලත් ශ්‍රී ලංකා කන්ඩායමේ ජයග්‍රහණය වෙනුවෙන් උපරිමය ලබාදිමට හැම විටම උත්සාහ කලා. ඉතින් මේ ඊඩ්න් ගාඩන් තරඟය මගේ ක්‍රිඩා ජීවිතයේ අමතන නොවන අවස්ථාවක්. රොෂාන් මහානාමගේ ෆේස්බුක් පිටුවෙන්", "URL": "https://lankatruth.com/si/?p=112722", "Category": "ක්‍රීඩා පුවත්", "Parent URL": null}