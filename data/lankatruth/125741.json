{"Source": "Lankatruth", "Timestamp": "November 12, 2021", "Headline": "Boi නව පත්වීම්; කැබිනෙට්ටුවේ ඇස්වලා… 07කට සුපිරි වැටුපකුත් ගෙවලා…", "News Content": "ශ්‍රී ලංකා ආයෝජන මණ්ඩලයට නිලධාරීන් 29 දෙනකු බදවා ගැනීමට කැබිනට් මණ්ඩලයේ ඇස් වසා අනුමැතිය ලබාගෙන ඉන් හත් දෙනකු අධික වැටුප්වලට දැනටමත් බඳවා ගෙන ඇතැයි පොදු ව්‍යාපාර පිළිබඳ පාර්ලිමේන්තු කාරක සභාව (කෝප් කමිටුව) පවසයි. නියෝජ්‍ය අධ්‍යක්ෂ ජෙනරාල්වරුන් ලෙස දෙදෙනකු බඳවා ගෙන ඇති අතර මේ දෙදෙනාට රුපියල් දාහත් ලක්ෂ අනූදහසක් (රු. 1,790,000) මාසිකව ගෙවන බවද එම කමිටුව සඳහන් කරයි. මෙයට අමතරව විධායක අධ්‍යක්ෂකවරුන් සිවු දෙනකු සඳහා රුපියල් තිස් එක් ලක්ෂ අසූදහසක් (රු. 3,180,000) ගෙවා ඇති අතර ජ්‍යේෂ්ඨ නියෝජ්‍ය අධ්‍යක්ෂවරයෙකු රුපියල් අට ලක්ෂ විසිදහසක (රු. 820,000) මාසික වැටුපකට බඳවා ගෙන ඇතැයිද සඳහන් වේ. මේ අතර ශ්‍රී ලංකා ආයෝජන මණ්ඩලයට හිටපු අධ්‍යක්ෂ ජනරාල්වරියක උපදේශකවරියක ලෙස බඳවා ගෙන 2020-2021කාලයේදී රුපියල් කෝටියකට වැඩි මුදලක් ඇයට ගෙවා ඇතැයි කියන සිද්ධියක් පිළිබඳවද කෝප් කමිටුවේදී ඊයේ (11) දීර්ඝ ලෙස සාකච්ඡා කර ඇත. ඇයට එක් මාසයකදී ගෙවා ඇති වැටුප රුපියල් ලක්ෂ 10ක් බවද වැඩිදුරටත් හෙළි වී තිබේ.", "URL": "https://lankatruth.com/si/?p=125741", "Category": "පුවත්", "Parent URL": null}