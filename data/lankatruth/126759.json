{"Source": "Lankatruth", "Timestamp": "December 8, 2021", "Headline": "උඩරට මැණිකේ දුම්රියේ ගැටි පියා මව පුතා ජිවිතක්ෂයට", "News Content": "හැටන් වටවල ආසන්න රොසැල්ල දුම්රිය ස්ථානය අසලදි එකම පවුලක මවක පියකු සහ පුතෙකු දුම්රියේ ගැටී මියයාමේ අවාසනාවන්ත සිදුවීමක් අද (08) දහවල් වාර්තාවිය. කොළඹ – කොටුවේ සිට බදුල්ල බලා ධාවනය වූ උඩරට දුම්රියේ ගැටී මෙසේ ජිවිතක්ෂයට පත් වි ඇත්තේ දිඹුල පතන පොලිස් වසමට අයත් බෝගහවත්ත නව නිවාස සංකිර්ණයක පදිංචිව සිටි එස්.ෆැන්සිස් (70) (පියා) , පි.කමලාවති (65) (මව) , ෆැන්සිස් කුමාර්රාජ් (40)(පුතා) යන අයයි. අද (08) දහවල් 11.55ට පමණ රොසැල්ල දුම්රිය ස්ථානයේ දී එම අනතුර සිදුව ඇති අතර මොවුන් දුම්රියට හසුවූයේද නැතිනම් පැන්නේ දැයි සැකයක් ඇතැයි පොලිසිය කියයි.අනතුරින් ජීවිතක්ෂයට පත්වූ මව, පියා සහ පුතාගේ මෘත දේහයන් එම දුම්රියෙන්ම නාවලපිටිය දුම්රිය ස්ථානය වෙත රැගෙන ගොස් නාවලපිටිය රෝහල වෙත නාවලපිටිය දිස්ත්‍රික් මහ රෝහල වෙත භාරදිමට එම දුම්රියේ ආරක්ෂක අංශ නිලධාරින් පියවර ගෙන ඇත.", "URL": "https://lankatruth.com/si/?p=126759", "Category": "පුවත්", "Parent URL": null}