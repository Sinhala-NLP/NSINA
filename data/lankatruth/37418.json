{"Source": "Lankatruth", "Timestamp": "July 13, 2017", "Headline": "බ්‍රසීල හිටපු ජනපති ලූලා ද සිල්වාට සිර ඳඩුවම්!", "News Content": "බ්‍රසිලයේ හිටපු ජනාධිපතිවරයකු වන ලූලා දි සිල්වාට වසර නවය හමාරක සිර ඳඩුවම් නියම කිරීමට එරට අධිකරණය නියෝග කර තිබේ. ඒ ඔහුට එරෙහිව එල්ල කර තිබූවංචා හා දූෂණ චෝදනාවලට අධිකරණය හමුවේ වැරදිකරුවකු බවට නම් කිරීමත් සමගය. කෙසේ වෙතත් ඔහු මෙම චෝදනාවලට තමන් වැරදිකරුවකු නොවන බව පවසමින් අභියාචනයක් ගොනු කර ඇති බවද පැවසේ. වාමාංශික කම්කරු පක්ෂයෙන් දෙවරක් බ්‍රසීල ජනාධිපතිවරයා ලෙස පත්වූලූලා ද සිල්වා වසර 8ක් එරට ජනාධිපතිවරයා ලෙස කටයුතු කරනු ලැබූ අතර වාමාංශක නායකයකු වූලූලා ද සිල්වා මෑත ඉතිහාසයේ බ්‍රසීලයේ වඩාත්ම ජනප්‍රිය ජනාධිපතිවරයා බව පැවසේ. ලූලා ද සිල්වාගෙන් අනතුරුව බ්‍රසීලය ජනාධිපති ධූරයට එම පක්ෂයෙන්ම පත් වූ ඩිල්මා රුසෙෆ්ද පාර්ලිමේන්තුවේ දෝෂාභියෝගයක් මගින් බලයෙන් පහ කරනු ලැබීය. වසර නවය හමාරක සිර ඳඩුවම් නියම කරනු ලැබුවත් ලූලා ද සිල්වා රක්ෂිත බන්ධනාගාර ගත නොකරන බව පැවසේ.", "URL": "https://lankatruth.com/si/?p=37418", "Category": "විදෙස් පුවත්", "Parent URL": null}