{"Source": "Lankatruth", "Timestamp": "March 19, 2021", "Headline": "ලංකාවේ දූෂිතම ගංගාව කැලණි ගඟ", "News Content": "මෙරට සමස්ත ගංගා පද්ධතිය ආශ්‍රිතව ගංගා ජලය අපිරිසුදු වීමට බලපාන මූලාශ්‍ර 10,300කට වැඩි ප්‍රමාණයක් පවතින බව පරිසර අමාත්‍ය මහින්ද අමරවීර පවසයි. මෙරට පවතින ගංගා 103 ආශ්‍රිතව ගංගා ජලයේ ගුණාත්මකභාවය පරීක්ෂා කිරීම සඳහා පරිසර අමාත්‍යාංශය හා මධ්‍යම පරිසර අධිකාරිය එක්ව කළ පුළුල් සමීක්ෂණයේසී හෙළි වී ඇත්තේ පරිසර සහතික නොමැතිව ඉදිකර තිබෙන කර්මාන්තශාලා හා නිවාසවල අපජලය ගංගාවලට මුදාහාරීම ඇතුළු අනීතික කටයුතු හේතුවෙන් ගංගා ජලය අපවිත්‍ර වන බවයි. එම සමීක්ෂණයේදී මෙරය දූෂිතම ජලය පවතින ගංගාව ලෙස කැලණි ගඟ හඳුනාගෙන ඇත. කැලණි ගඟේ ස්ථාන 17කින් ලබාගත් ජල සාම්පල පරීක්ෂා කිරීමේදී හෙළිවී ඇත්තේ එම ජලයේ අඩංගු රසායනික සංඝටක වරින් වර වෙනස් වන බවයි. එම ගංගාව අවට කර්මාන්තශාලා විශාල වශයෙන් ස්ථානගතව තිබීමත්, අධික ජනගහනය, ජනතාව කැළිකසළ හා අපද්‍රව්‍ය ගඟට මුසු කිරීමත් මෙයට ප්‍රධාන වශයෙන් බලපා ඇතැයි අමාත්‍යවරයා පවසයි.", "URL": "https://lankatruth.com/si/?p=113233", "Category": "පරිසර", "Parent URL": null}