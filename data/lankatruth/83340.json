{"Source": "Lankatruth", "Timestamp": "October 19, 2019", "Headline": "රජයේ ආයතනවල මැතිවරණ ප්‍රචාරක කටයුතු සිදු නොකරන්නැයි මැතිවරණ කොමිසම ඉල්ලයි", "News Content": "ඔක්තොම්බර් මස 8 වැනිදා සිට ඊයේ(18) පස්වරුව වනවිට ජනාධිපතිවරණය සම්බන්ධ පැමිණිලි 814ක් ලැබී ඇතැයි මැතිවරණ කොමිසම සඳහන් කරයි. ඒ අතර ප්‍රචණ්ඩ ක්‍රියා 8ක් ද මැතිවරණ නීතිය උල්ලංඝනය කිරීම සම්බන්ධ පැමිණිලි ද තිබෙන බව මැතිවරණ කොමිසම සඳහන් කරයි. එසේම රජයේ කාර්යාල තුළ හෝ ආයතන තුළ ජනාධිපතිවරණ අපේක්ෂකයන්ගේ අත්පත්‍රිකා බෙදීම සිදු නොකරන ලෙස මැතිවරණ කොමිසම, දේශපාලන ක්‍රියාකාරිකයන්ගෙන් සහ වෘත්තීය සමිතිවලින් ඉල්ලීමක් කර තිබේ. එවැනි ක්‍රියාකාරකම් සිදුවේනම් ඊට එරෙහිවීමට එම ආයතන ප්‍රධානීන්ට හැකියාව පවතින බව ද මැතිවරණ කොමිසමේ සභාපති මහින්ද දේශප්‍රිය මහතා නිවේදනයක් නිකුත් කරමින් ප්‍රකාශ කර තිබේ.", "URL": "https://lankatruth.com/si/?p=83340", "Category": "පුවත්", "Parent URL": null}