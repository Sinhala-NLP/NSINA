{"Source": "Lankatruth", "Timestamp": "August 28, 2017", "Headline": "ඇවන්ගාඩ් ලොක්කන්ට එරෙහි එක නඩුවක් වසා තබයි", "News Content": "ඇවන්ගාඩ් සමාගමේ සභාපති නිශ්ශංක සේනාධිපති මහතාට සහ මේජර් ජෙනරාල් පාලිත ප්‍රනාන්දු මහතාට එරෙහිව කොළඹ මහාධිකරණයේ අධි චෝදනා ගොනු කර ඇති බැවින් කොළඹ මහේස්ත්‍රාත් අධිකරණයේ පවත්වාගෙන යනු ලබන නඩුව වසා තබන ලෙස අල්ලස් කොමිසම අද (28) කොළඹ මහේස්ත්‍රාත් අධිකරණය හමුවේ ඉල්ලා ඇත. ඒ අනුව ලබන 19 වනදා කොළඹ මහාධිකරණයේ පෙනී සිටින ලෙස සැකකරුවන්ට නියෝග කළ මහේස්ත්‍රාත්වරයා නඩුව තාවකාලිකව වසා තැබීමට තීරණය කර තිබේ. අල්ලස් කොමිසම මඟින් එම සැකකරුවන් දෙදෙනාට එරෙහිව කොළඹ ප්‍රධාන මහේස්ත්‍රාත් අධිකරණයේ ගොනු කර ඇති නඩුවද අද (28) කැඳවූ අවස්තාවේදී මෙසේ තීරණය කර ඇත.", "URL": "https://lankatruth.com/si/?p=40046", "Category": "පුවත්", "Parent URL": null}