{"Source": "Lankatruth", "Timestamp": "March 14, 2021", "Headline": "මොරවක නගරයේ කොවිඩ් පොකුරක් – වෙළඳසැල් වසා දමයි", "News Content": "මොරවක නගරයේ සිදුකරනු ලැබූඅහඹු PCR පරීක්ෂණවලදී කොවිඩ් -19 ආසාදිතයින් 51 දෙනෙකු ඊයේ (13) දිනයේ හඳුනා ගැනීමත් සමග එම නගරයේ සියලුම වෙළඳ සැල් දින 03ක කාලයක් තාවකාලිකව වසා දැමීමට පියවර ගෙන තිබේ. මොරවක නගරයේ කොවිඩ් ආසාදිතයින් හමු වීමත් සමග ඔවුන්ගේ ආශ්‍රිතයින් 293 දෙනෙකුට පසුගියදා PCR පරීක්ෂණ සිදු කර තිබේ. එම වාර්තා ඊයේ දිනයේ නිකුත් වී ඇති අතර ඉන් 51 දෙනෙකු කොවිඩ් ආසාදිතයින් බවට හඳුනාගැනීමත් සමග සෞඛ්‍ය අංශ මෙම පියවර ගෙන තිබේ. මොරවක නගරයේ වෙළෙඳසැල්වල සහ තේ කර්මාන්ත ශාලාවක පිරිසක් මෙම ආසාදිතයින් වන බවත් ඔවුනගේ ආශ්‍රිතයින් සොයා නිරෝධානයනයට යොමු කිරීමේ කටයුතු මේ වනවිට සිදු කරන බවද මොරවක සෞඛ්‍ය වෛද්‍ය නිලධාරී කාර්යාලය සඳහන් කරයි. සෞඛ්‍ය අංශ ගනු ලැබූමෙම තීරණයත් සමග ප්‍රදේශයේ ජනතාව ඒකරාශී වන මොරවක සතිපොළ යළි දැනුම්දෙන තුරු නොපැවැත්වීමට පිටබැද්දර ප්‍රාදේශීය සභාව තීරණය කර තිබෙනවා.", "URL": "https://lankatruth.com/si/?p=112728", "Category": "කොවිඩ් -19 (කොරෝනා ) පුවත්", "Parent URL": null}