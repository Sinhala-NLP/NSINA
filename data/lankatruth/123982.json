{"Source": "Lankatruth", "Timestamp": "October 2, 2021", "Headline": "ජාතික සම්පත් විකිණීමට එරෙහි වෘත්තීය සමිති සහ ජවිපෙ අතර හමුවක්…", "News Content": "ජාතික සම්පත් විකිණීමට එරෙහි තෙල්, වරාය, විදුලි ඒකාබද්ධ සන්ධානය අද පස්වරුවේ ජනතා විමුක්ති පෙරමුණේ නායක අනුර දිසානායක හමුවී සාකච්ඡාවක් සිදු කර තිබේ. පසුගිය සැප්තැම්බර් මස 17 වන දින මධ්‍යම රාත්‍රියේ විදුලිබල ක්ෂේත්‍රයට බලපෑ කෙරවලපිටිය බලාගාරය ඇමරිකාවට විකිණීම, වරාය සතු අක්කර 13ක ඉඩම හා සේවාවන් විකිණීමට අදාළ තීරණ, ඒ වගේම බලශක්ති ක්ෂේත්‍රයේ අනෙක් පාර්ශවය වන ඛනිජ තෙල් සම්පත පිළිබඳව ගිනිමින් සිටින අදූරදර්ශී රටට අහිතකර තිරණයන් සම්බන්ධයෙන් මෙහිදී සාකච්ඡාවට බඳුන් වී තිබේ. එම සාකච්ඡාව සඳහා තෙල්, වරාය, විදුලි සේවක වෘත්තීය සමිති නායකයින් එක්වී ඇති අතර ජනතා විමුක්ති පෙරමුණේ නායක අනුර දිසානායකට අමතරව දේශපාලන මණ්ඩල සභික සුනිල් හඳුන්නෙත්තිද එක්වී ඇත.", "URL": "https://lankatruth.com/si/?p=123982", "Category": "පුවත්", "Parent URL": null}