{"Source": "Lankatruth", "Timestamp": "August 2, 2019", "Headline": "ඉන්දුනීසියාවට සුනාමි අනතුරු ඇඟවීමක්", "News Content": "ඉන්දුනීසියාවේ ජාවා දූපත් ආසන්නයේ රිච්ටර් පරිමාණ ඒකක 6.9ක භූ චලනයක් සිදුව ඇතැයි විදෙස් මාධ්‍ය වාර්තා කරයි. මේ හේතුවෙන් ඉන්දුනීසියාවට සුනාමි අනතුරු ඇඟවීමක් ද නිකුත් කර ඇති අතර වෙරළාසන්න ප්‍රදේශවල ජීවත්වන ජනතාවට උස් බිම් කරා පැමිණෙන්නැයි බලධාරීන් දැනුම් දී ඇත. භූගෝලීය පිහිටීම අතින් ඉන්දුනීසියාව පැසිෆික් ගිනි වලල්ලට ආසන්නයේ පිහිටීම හේතුවෙන් නිරන්තර භූ කම්පනයන්ට සහ සුනාමි අවධානමට ගොදුරු වන රටක් ලෙස සැලකේ. අද පස්වරුවේ සිදුව ඇති මෙම කම්පනයෙන් සිදුවූ හානි පිළිබඳව මෙතෙක් වාර්තා වී නොමැත.", "URL": "https://lankatruth.com/si/?p=78585", "Category": "විදෙස් පුවත්", "Parent URL": null}