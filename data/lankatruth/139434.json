{"Source": "Lankatruth", "Timestamp": "September 20, 2022", "Headline": "ඉන්ධන ආනයනකරුවන්ට බලශක්ති අමාත්‍යංශයෙන් හදිසි කොන්දේසි", "News Content": "මෙරටට ඉන්ධන ආනයනය කර අළෙවි කිරීමේ හිමිකම් විදේශ සමාගම්වලට ලබාදීමේ ව්‍යාපෘතියට අදාලව බලශක්ති අමාත්‍යංශය විසින් එකවරම හදිසි කොන්දේසි දෙකක් ඉදිරිපත් කර ඇතැයි වාර්තා වේ. මේ හේතුවෙන් අදාල ව්‍යාපෘතිය අතරමග නතර වී ඇතැයිද වාර්තා වේ. එම ව්‍යාපෘතිය සඳහා ආයෝජකයන්ට ආරාධනා කිරීමින් පළ කළ පුවත්පත් දැන්වීම්වල ඇතුළත් නොවූ කොන්දේසි දෙකක් ඇතුළත් කිරීම නිසා ඒ සඳහා මිල ගණන් ඉදිරිපත් කළ විදේශ සමාගම් 24 ඉන් ඉවත්වීමේ තත්වයක් උද්ගත වී ඇති බවත් ඒ හේතුවෙන් මේ වනවිට එම ව්‍යාපෘතිය අතරමඟ නතර වී ඇති බවත් දැනගන්නට තිබේ. මෙලස පනවා ඇති කොන්දේසි දෙක වන්නේ පළමු වසර තුළ එම සමාගම් ණය පදනම මත ඉන්ධන සැපයීම සහ එම සමාගම් ශ්‍රී ලංකා තුළට ගෙන එන මුදල් වසර කාලයක් ගතවන තෙක් රටින් පිටකළ නොහැකි යන්නයි. මූලාශ්‍ර ලංකාදීප", "URL": "https://lankatruth.com/si/?p=139434", "Category": "පුවත්", "Parent URL": null}