{"Source": "Lankatruth", "Timestamp": "January 21, 2022", "Headline": "රේණුකට තනතුරක් දෙන්න සභාපති ධුර බිල්ලට දෙන හැටි වෘත්තිකයන්ගේ ජාතික පෙරමුණ කියයි", "News Content": "නිවාස සංවර්ධන අධිකාරියේ සභාපතිව සිට පසුව ඉන් ඉවත් කළ හිටපු පාර්ලිමේන්තු මන්ත්‍රී රේණුක පෙරේරාට නව තනතුරක් ලබා දීම සඳහා රජයේ සමාගම්වල තනතුරු බිල්ලට දෙමින් සිටින බව වෘත්තිකයන්ගේ ජාතික පෙරමුණ නිවේදනයක් නිකුත් කරමින් සඳහන් කරයි. පොහොට්ටු පක්ෂයේ පරිපාලන ලේකම්වරයා වන ‍රේණුක පෙරේරා මේ වනවිට මිල්කෝ සමාගමේ නව සභාපතිවරයා ලෙස පත් කර ඇත. මීට පෙර ලිට්‍රෝ සමාගමේ සභාපතිවරයා ලෙස පත් කළ අතර ඒ එතෙක් සිටි සභාපතිවරයා ඉවත් කරමිණි. කෙසේ වෙතත් පැය කිහිපයක් ඇතුළත ජනාධිපතිවරයා විසින් රේණුක පෙරේරා ලිට්‍රෝ සභාපති ධුරයෙන් ඉවත් කර හිටපු සභාපති තෙෂාර ජයසිංහ යළිත් ජනාධිපතිවරයා විසින් පත් කරන ලද. මේ වනවිට ඔහු මිල්කෝ සමාගමේ සභාපතිවරයා ලෙස පත් කර ඇත. ඒ එහි සභාපතිවරයා ලෙස කටයුතු කළ ලසන්ත වික්‍රමසිංහ ඉන් ඉවත් කරමිණි. වෘත්තිකයන්ගේ ජාතික පෙරමුණ ලේකම් ඉංජිනේරු කපිල රේණුක පෙරේරාගේ අත්සනිස් නිකුත් කර ඇති එම නිවේදනයේ වැඩිදුරටත් සඳහන් කරන්නේ එදා බිත්ති පින්තාරු කළ තරුණයාට අද ආණ්ඩුවෙන් ලැබී ඇත්තේ තද කනේ පහරක් බවයි. එහි ඔහු වැඩිදුරටත් සඳහන් කරන්නේ “එදා බිත්ති පින්තාරු කළ තරුණයාට අද ආණ්ඩුවෙන් ලැබී ඇත්තේ තද කනේ පහරකි. ඒ තරුණයා නැවත හැරී කණේ පහර දීමට මත්තෙන්, වත්මන් ජනාධිපතිවරයා සතුව යම් අල්පවූ අවංක භාවයක් හෝ පෞරුෂයක් වේ නම් සමාජය ඉදිරියේ තමා රූකඩයක්ව ඇත්ද නැද්ද යන්න සිතා බැලීමටත් , ඔහුට ඡන්දය දුන් නොදුන් ජනතාවට, අවස්ථාවාදීන්ගෙන් රට බේරාගැනීමට එක්වන ලෙස ඉල්ලා සිටීමටත් නිහතමානී වන ලෙස අවසාන වශයෙන් ඉල්ලා සිටින්නෙමු.” යනුවෙනි.", "URL": "https://lankatruth.com/si/?p=127889", "Category": "පුවත්", "Parent URL": null}