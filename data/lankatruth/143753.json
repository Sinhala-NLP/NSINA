{"Source": "Lankatruth", "Timestamp": "January 16, 2023", "Headline": "රනිල්ගේ පාලනය පොලී අනුපාතික හතර ගුණයකින් උස්සයි", "News Content": "රජය ණය ලබා ගන්නා භාණ්ඩාගාර බිල්පත් වෙන්දේසියේ පොලී අනුපාත පසුගිය වසරේ ජනවාරි අවසන් වනවිට 8.59%ක සිට ජනවාරි 4 වෙනිදා බිල්පත් වෙන්දේසියේදී 32.02%ක දක්වා සිව් ගුණයකට ආසන්න ප්‍රමාණයකින් දැවැන්ත ලෙස ඉහල ගොස් තිබේ.  මහින්ද රාජපක්ෂ අගමැති ධුරයෙන් පලවා හරින ලද අවස්ථාව වනවිට භාණ්ඩාගාර බිල්පත් සඳහා පොලී අනුපාත 23.92%ක් වී තිබිණි. අගමැති ධුරයට රනිල් වික්‍රමසිංහ පත් කිරීමෙන් පසුව එම අනුපාත මාසිකව ඉහල ගිය ආකාරය පහත දැක්වේ. වර්ෂ 2022 ජූනි 01 / 23.75%,එම ජූලි 06 /  28.74%, එම අගෝස්තු 03 / 29.19%, සැප්තැම්බර් 07 / 32.89%, ඔක්තෝබර්  05 / 32.34%, නොවැම්බර් 02 / 33.01% සහ දෙසැම්බර් 06 / 32.91% ආදී වශයෙන් ඉතා ඉහල අනුපාතිකයක් දක්වා ඉහල පැවතිනි.  මෙම වසර ආරම්භයත් සමඟ ජනවාරි 04 වෙනි දින පවත්වන ලද වෙන්දේසියේදී තීරණය වූ පොලී අනුපාතිකය 32.02%ක් ය. රටේ ආර්ථිකය ගොඩ ගන්නා බව පවසමින් පොහොට්ටු මන්ත්‍රීවරුන්ගේ ඡන්ද 134කින් බලයට පත්කර ගත් රනිල් වික්‍රමසිංහ යටතේ රජය ණය ලබා ගැනීමේදී භාණ්ඩාගාර බිල්පත් සහ බැඳුම්කර සඳහා ගිනි පොලියක් තීරණය වීමට ඉඩ හැරීම නිසා සාමාන්‍ය ජනතාව සහ ව්‍යවසායකයන් හටද මෙවැනි ඉතා අධික ගිනි පොලියක් යටතේ ණය ලබා ගැනීමට සිදුවී තිබේ.  රනිල් යටතේ මහ බැංකුව තබා ගෙන භාණ්ඩාගාර බැඳුම්කර වෙන්දේසි කිරීමේදී 2015 පෙබරවාරි 27 වෙනි දින ද එතෙක් පැවති පොලී අනුපාතික ඉක්මවා වෙන්දේසියේදී අධික පොලියක් තීරණයට වීමට ඉඩ හැර භාණ්ඩාගාර බැඳුම්කර කොල්ලය සිදුකරනු ලැබීය. එම බැඳුම්කර කොල්ලයේ ප්‍රධාන චූදිතයන් ලෙස අර්ජුන් මහේන්ද්‍රන් සහ රනිල් වික්‍රමසිංහ නම් කර ඇත.", "URL": "https://lankatruth.com/si/?p=143753", "Category": "ආර්ථික පුවත්", "Parent URL": null}