{"Source": "Lankatruth", "Timestamp": "August 14, 2019", "Headline": "මැතිවරණ අපේක්ෂකයන්ගේ ප්‍රචාරණ වියදම් සීමා කිරීමට නීති අවශ්‍යයි", "News Content": "මැතිවරණ සඳහා ඉදිරිපත්වන අපේක්ෂකයෙකුට ප්‍රචාරක කටයුතු වෙනුවෙන් වියදම් කළ හැකි උපරිම මුදල් සීමාවක් පනවමින් නීති සංශෝධනය කළ යුතු බව පැෆරල් සංවිධානය පවසයි. පැෆරල් සංවිධානය විසින් අද(14) කොළඹදී පැවැත්වූ මාධ්‍ය හමුවක් අමතමින් එහි විධායක අධ්‍යක්ෂ රෝහණ හෙට්ටිආරච්චි මහතා මේ බව පවසා තිබේ. ඒ මහතා වැඩිදුරටත් පවසා ඇත්තේ පසුගිය පළාත් පාලන මැතිවරණය ජයග්‍රහණය කළ අපේක්ෂකයෙකු තම කොට්ඨාශය ජයග්‍රහණය කිරීම වෙනුවෙන් රුපියල් කෝටි 40ක් පමණ වැයකර ඇතිබවට හෙළිව ඇති බවය.", "URL": "https://lankatruth.com/si/?p=79096", "Category": "පුවත්", "Parent URL": null}