{"Source": "Lankatruth", "Timestamp": "June 11, 2023", "Headline": "බඩගින්න ගැන සඟවන තොරතුරු මෙන්න", "News Content": "රටතුළ ඉන්ධන පෝලිම් හෝ වෙනත් එවැනි පෝලිම් නැති තරමට ආර්ථිකය යහපත් කර ඇති බව රනිල් වික්‍රමසිංහ රාජපක්ෂ හවුල් ආණ්ඩුව ප්‍රකාශ කළ ද, ජනතාව ලබා ගන්නා ආහාර ප්‍රමාණය කපා හැරීම පිළිබඳ සංඛ්‍යා දත්ත ඉදිරිපත් වී තිබේ.  ශ්‍රී ලංකා මහ බැංකුවේ වාර්ෂික වාර්තාව – 2022 මගින් අදාළ දත්ත අනාවරණය වේ. 2021 ඒක පුද්ගල සහල් පරිභෝජනය කි. ගෑ. 151ක් වී තිබී 2022 දී එම අගය කි. ගෑ. 129 දක්වා කිලෝග්‍රෑම් 22කින් පහත වැටී ඇත. එසේම 2021දී තිරිඟු පිටි පරිභෝජනය කි. ගෑ. 60 ක් වී තිබියදී 2022දී කි. ගෑ. 37 දක්වා කි. ගෑ. 23 කින් පහත වැටී ඇත. ඉරිඟු පරිභෝජනය ද 2021 කි. ගෑ. 22 වී තිබී 2022දී 20 දක්වා පහත වැටී ඇත.  මේ අනුව මෙරට ජනතාවගේ මූලික ආහාරය සකස් කර ගැනීමේ මෙම මාර්ග 3 සම්බන්ධයෙන් ඒක පුද්ගල වාර්ෂික පරිභෝජනය පහත වැටීම 2021 කි. ගෑ. 233 සිට 2022දී කි. ගෑ. 186 දක්වා කි. ග්‍රෑ. 47කින් පහත වැටී තිබේ.", "URL": "https://lankatruth.com/si/?p=147770", "Category": "ආර්ථික පුවත්", "Parent URL": null}