{"Source": "Lankatruth", "Timestamp": "December 20, 2022", "Headline": "යළිත් පැය 10කට අධික විදුලි කප්පාදුවක් ගැන කියයි", "News Content": "මේ වනවිට රට සතු ගල්අඟුරු තොගය මේ මස 31 වැනිදා අවසන් වීමට නියමිත බවත් ඒ අනුව නොරොච්චෝලේ ‘ලක්විජය’ විදුලි බලගාරයේ විදුලි ජනන යන්ත‍්‍ර තුනක් ක‍්‍රියාවිරහිත වන බවත් එසේ ක්‍රියාවිරත වීමෙන් පසු නිරායාසයෙන්සම පැය 10කට අධික විදුලි කප්පාදුවකට යාමට සිදුවන බවත් ලංකා විදුලිබල මණ්ඩලයේ ඉංජිනේරු සංගමයේ සභාපති නිහාල් වීරරත්න පවසයි. නොරොච්චෝලේ බලාගාරයෙන් රටේ විදුලි සැපයුමෙන් 45%ක පමණ ප‍්‍රමාණයක් සපයන බැවින් එම යන්ත‍්‍ර තුනම අක‍්‍රිය වුවහොත් පැය 10කට අධික විදුලි කප්පාදුවකට යෑමට සිදුවන බව කියන ඔහු එසේ වුවහොත් එය බරපතල තත්වයක් බවද සඳහන් කරයි. ජල විදුලි බලාගාරවල ජල මට්ටම 75%ක් දක්වා අඩුවී ඇති බැවින් ඉදිරි මාස කීපයේදී ජල විදුලියද උපරිම ධාරිතාවට ළගාවීම අවිනිශ්චිත බවත් ඒ හේතුවෙන් රටම අකර්මණ්‍ය වීමට ඉඩ ඇති බවත් ඔහු පවසයි.", "URL": "https://lankatruth.com/si/?p=143011", "Category": "පුවත්", "Parent URL": null}