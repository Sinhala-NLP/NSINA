{"Source": "Lankatruth", "Timestamp": "November 15, 2019", "Headline": "අ.පො.ස. සාමාන්‍ය පෙළ 2වැනිදා ඇරඹේ", "News Content": "අ.පො.ස. සාමාන්‍ය පෙළ විභාගය දෙසැම්බර් මස 2 වැනිදා සිට 12 වැනිදා දක්වා විභාග මධ්‍යස්ථාන 4987කදී පැවැත්වීමට නියමිත ය. මෙවර සාමාන්‍ය පෙළ විභාගය සඳහා අපේක්ෂකයන් 7,17,008 දෙනෙකු පෙනී සිටීමට නියමිතව ඇත. විභාග අපේක්ෂකයන් විභාගය සඳහා පෙනී සිටීමේදී සිය අනන්‍යතාව තහවුරුකිරීම සඳහා විභාග ප්‍රවේශ පත්‍රය සමඟ විභාග දෙපාර්තමේන්තුව අනුමත කළ අනන්‍යතා සහතිකයක් තිබිය යුතුය. විධිමත් අනන්‍යතා පත්‍රයක් නොමැති අපේක්ෂකයන් පුද්ගලයින් ලියාපදිංචිකිරීමේ කොමසාරිස් ජනරාල්වරයා විසින් නිකුත් කරන ලද ඡායාරූපයක් සහ පෞද්ගලික තොරතුරු ඇතුළත් සහතික කළ ලිපියක් ද පිළිගන්නා බව විභාග දෙපාර්තමේන්තුව සඳහන් කරයි.", "URL": "https://lankatruth.com/si/?p=85726", "Category": "පුවත්", "Parent URL": null}