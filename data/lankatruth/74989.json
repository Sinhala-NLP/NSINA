{"Source": "Lankatruth", "Timestamp": "June 2, 2019", "Headline": "ගොතටුව මුල්ලවත්තේ වෙඩි තැබිමකින් අයෙක් මරුට", "News Content": "ගොතටුව මුල්ලවත්ත ප්‍රදේශයේ දී යතුරු පැදියකින් පැමිණි නාදුනන තුවක්කුකරුවෙකු විසින් එල්ලකළ වෙඩි පහරකින් පුද්ගලයෙකු මියගොස් තිබේ. අද(02) පස්වරු 5.45ට පමණ මෙම වෙඩි තැබීම සිදුව ඇති අතර සිද්ධියෙන් මියගොස් ඇත්තේ වයස අවුරුදු 40ක් වූ මුල්ලවත්ත ප්‍රදේශයේ පදිංචි තුෂාර වෛශාන්ත දයාප්‍රිය නැමැත්තෙකි. වෙඩි තැබීමෙන් බරපතල තුවාල ලැබූ අදාල පුද්ගලයා කොළඹ ජාතික රෝහලට ඇතුළත් කිරීමෙන් පසු මියගොස් ඇති බව රෝහල් ආරංචිමාර්ග පවසයි. සිද්ධිය සම්බන්ධව ගොතටුව පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=74989", "Category": "පුවත්", "Parent URL": null}