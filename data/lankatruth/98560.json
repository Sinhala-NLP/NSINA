{"Source": "Lankatruth", "Timestamp": "October 26, 2020", "Headline": "වෙළඳ කලාප සේවක සේවිකාවෝ දැඩි ආහාර අර්බුදයක…", "News Content": "වෙළඳ කලාප කර්මාන්ත ශාලාවල සේවය කරන සේව සේවිකාවන් දැඩි ආහාර අර්බුදයකට මුහුණ දී සිටින බව වාර්තා වේ. ඒ සම්බන්ධයෙන් අදහස් දක්වමින් ඩා බිඳු සාමූහිකයේ සහ ප්‍රගතිශීලී ස්ත්‍රී එකමුතුවේ චමිලා තුෂාරි මහත්මිය සහ ජාතික වෘත්තීය සමිති මධ්‍යස්ථානයේ ලේකම් මහින්ද ජයසිංහ මහතා සමාජ මාධ්‍ය වෙත වීඩියෝ පට නිකුත් කර තිබේ. ඔවුන් පවසන්නේ මේ වනවිට ස්වයං නිරෝධායනයේ යෙදෙන සේවක සේවිකාවන්ට මෙන්ම මේ වනවිට ඔවුන් සේවයේ නියුතු කර්මාන්ත ශාලාවලට පැමිණීම නතර කර තිබෙන සේවක සේවිකාවන්ට දැඩි ආහාර අර්බුදයකට මුහුණදීමට සිදුව ඇති බවයි. විශේෂයේන ඔවුන් දෛනිකව ආහාර ද්‍රව්‍ය මිලදී ගත් වෙළඳ ආයතනවලින් පවා මේ වනවිට ණයට බඩු නොදෙන තත්වයක් උද්ගතව ඇති බවත් මෙම සේවක සේවිකාවන් පිළිබඳව ඔවුන්ගේ රැකියා ස්ථාවලින් සහ ආයෝජනය මණ්ඩලය මගින් සොයා බැලිය යුතු බවයි.", "URL": "https://lankatruth.com/si/?p=98560", "Category": "පුවත්", "Parent URL": null}