{"Source": "Lankatruth", "Timestamp": "March 18, 2019", "Headline": "2019 අයවැය යෝජනාවලියේ 5 වැනි දින විවාදය අද", "News Content": "2019 වසර සඳහා නියමිත අයවැය කාරක සභා අවස්ථා විවාදයේ 5 වැනි දිනය අද(18) පාර්ලිමේන්තුවේ පැවැත්වේ. විදුලි සන්දේශ, විදේශ රැකියා සහ ක්‍රීඩා, ඉඩම් හා පාර්ලිමේන්තු ප්‍රතිසංස්කරණ සහ ප්‍රාථමික කර්මාන්ත හා සමාජ සවිබලගැන්වීමේ අමාත්‍යාංශවල වැය ශිර්ෂ විවාදයට ගැනීම අදට නියමිතව ඇත. මුදල් අමාත්‍ය මංගල සමරවීර මහතා විසින් පසුගිය 5 වැනිදා 2019 වසර සඳහා නියමිත අයවැය යෝජනාවලිය පාර්ලිමේන්තුවට ඉදිරිපත් කළ අතර පසුගිය 12 වැනිදා එහි දෙවැනිවර කියවීමේ ඡන්ද විමසීමෙන් සංශෝධන රහිතව සම්මත විය. අයවැය යෝජනාවලියේ තෙවැනිවර කියවීමේ ඡන්ද විමසීම ලබන අප්‍රේල් මස 5 වැනිදා පැවැත්වීමට නියමිතය.", "URL": "https://lankatruth.com/si/?p=70569", "Category": "පුවත්", "Parent URL": null}