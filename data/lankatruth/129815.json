{"Source": "Lankatruth", "Timestamp": "March 8, 2022", "Headline": "විදුලි කප්පාදුව දිගටම ගෙනියන්න පවිත්‍රාගෙන් සැලැස්මක්", "News Content": "විදුලි කප්පාදුව සිදුවන කාලය අඩුකරමින් වැසිකාලය දක්වා ක්‍රමයෙන් ඉදිරියට ගෙනයාමේ සැලැස්මක් විදුලිබල අමාත්‍ය පවිත්‍රා වන්නිආරච්චි අමාත්‍ය මණ්ඩලයට ඉදිරිපත් කළ බව කැබිනට් ප්‍රකාශක, ජනමාධ්‍ය අමාත්‍ය ඩලස් අලහප්පෙරුම පවසයි. දැනට අක්‍රීයව ඇති ඇඹිලිපිටිය, සපුගස්කන්ද, මාතර බලාගාරවලට අවශ්‍ය ඉන්ධන කඩිනමින් ලබාදීමට ද එහිදී තීන්දුවක් ගත් බවත් කැබිනට් ප්‍රකාශකවරයා සඳහන් කරයි. ඔහු මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (08) පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ පැනයකට පිළිතුරු දෙමිනි.", "URL": "https://lankatruth.com/si/?p=129815", "Category": "පුවත්", "Parent URL": null}