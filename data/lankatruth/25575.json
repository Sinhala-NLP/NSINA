{"Source": "Lankatruth", "Timestamp": "December 28, 2016", "Headline": "විමල් වීරවංසව FCIDයට කැඳවයි", "News Content": "දිගින් දිගටම පොලිස් මූල්‍ය අපරාධ විමර්ශන කොට්ඨාසය මගහරිමින් සිටින විමල් වීරවංස අද (28) පොලිස් පොලිස් මූල්‍ය අපරාධ විමර්ශන කොට්ඨාසය වෙත පැමිණ සිටින බව වාර්තා වේ. දිගින් දිගටම පොලිස් මූල්‍ය අපරාධ විමර්ශන කොට්ඨාසය මගහරිමින් සිටින විමල් වීරවංසට එරෙහිව එම පොලිස් කොට්ඨාසය විසින් අධිකරණය සිදු කළ කරුණු වාර්තා කිරීම්වලට අනුව විමල් වීරවංසට අද සහ හෙට (29) පොලිස් මූල්‍ය අපරාධ විමර්ශන කොට්ඨාසය වෙත පැමිණ අදාළ ප්‍රකාශ ලබා දෙන ලෙස අධිකරණය පසුගිය 16වනදා නියෝග කර තිබිණි. පොලිස් මූල්‍ය අපරාධ විමර්ශන කොට්ඨාසය මගින් සිදු කරන විමර්ශන කිහිපයකට අදාළව ප්‍රකාශ ලබා ගැනීම සඳහා පසුගිය 4වනදා එම පොලිස් කොට්ඨාසයට පැමිණෙන ලෙස විමල් වීරවංසට දැනුම් දී ඇතත් තමන්ට එදින දළදා මාලිගාවේ විශේෂ දානමය පිංකමක් ඇතැයි පවසා එදිනද ඔහු පැමිණීම මග හැර තිබිණි. කෙසේ නමුත් මෙලෙස අවස්ථා කිහිපයකදීම පොලිස් මූල්‍ය අපරාධ විමර්ශන කොට්ඨාසය මගහැරීම නිසා පසුගිය 4වනදා පිළිබඳ පොලිස් මූල්‍ය අපරාධ විමර්ශන කොට්ඨාසය විසින් සිදු කළ සොයාබැලීමේදී ඔහු එැවැනි දානමය කටයුත්තක් සඳහා දළදාමාලිගාවට ගොස් නැති බවත් එදින එවැනි දායමය පිංකමක් ඔහු විසින් සිදු කිරීමට නියමිතව තිබී හෝ නැති බවත් අනාවරණය කරගෙන ඇත. ඒ අනුව පොලිස් මූල්‍ය අපරාධ විමර්ශන කොට්ඨාසය මේ සම්බන්ධයෙන් අධිකරණයට කරුණු වාර්තා කර ඇති අතර එය සලකා බැලූ අධිකරණය ඔහුට මේ මස 28 සහ 29 යන දින දෙකේදීම පොලිස් මූල්‍ය අපරාධ විමර්ශන කොට්ඨාසයට පැමිණ අදාළ ප්‍රකාශ ලබා දෙන ලෙස නියෝග කර තිබේ.", "URL": "https://lankatruth.com/si/?p=25575", "Category": "පුවත්", "Parent URL": null}