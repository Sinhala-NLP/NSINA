{"Source": "Lankatruth", "Timestamp": "July 16, 2018", "Headline": "විගණන පනතට කතානායකවරයාගේ අත්සන හෙට", "News Content": "ජාතික විගණන පනත් කෙටුම්පතට හෙට(17) කතානායකවරයා අත්සන් තැබීමට නියමිත බව වාර්තා වේ. ජාතික විගණන පනත නව සංශෝධන සහිතව ඉකුත් 5 වැනිදා පාර්ලිමේන්තුවේ සම්මත වීමෙන් අනතුරුව නීති කෙටුම්පත් දෙපාර්තමේන්තුවේ විශේෂ පරීක්ෂාවකින් පසුව මුද්‍රණය කිරීම සඳහා අද(16) රජයේ මුද්‍රණාලය වෙත යවා තිබේ. ජාතික විගණන පනත් කෙටුම්පත සම්මත කෙරුණු අවස්ථාවේ එයට ජනතා විමුක්ති පෙරමුණ සංශෝධන 16ක් ඉදිරිපත් කර තිබුණි. ඊට අමතරව ඒකාබද්ධ විපක්ෂය ද සංශෝධන ඉදිරිපත් කොට තිබිණි.", "URL": "https://lankatruth.com/si/?p=56212", "Category": "පුවත්", "Parent URL": null}