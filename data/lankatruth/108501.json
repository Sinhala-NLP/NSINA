{"Source": "Lankatruth", "Timestamp": "January 16, 2021", "Headline": "අදත් ආසාදිතයන් 719ක්", "News Content": "අද (16) දිනයට මේ වනවිට කොවිඩ් – 19 සාදිතයින් 719දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 697ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් ආසාදිතයින් 08 දෙනා වාර්තා වන්නේ බන්ධනාගාර ආශ්‍රිතවය. එමෙන්ම කුවේට්, රුසියා, එක්සත් අරාබි එමිර් රාජ්‍යය, ඉතියෝපියාව යන රටවල සිට පැමිණි එක්අයෙකු බැගින් සිවුදෙනෙකුද අද වාර්තා වී ඇත. මේ වනවිට වාර්තා වී ඇති සමස්ත නව කොවිඩ් – 19 පොකුර 48,525ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 7,211 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 52,313කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 256කි.", "URL": "https://lankatruth.com/si/?p=108501", "Category": "කොවිඩ් -19 (කොරෝනා ) පුවත්", "Parent URL": null}