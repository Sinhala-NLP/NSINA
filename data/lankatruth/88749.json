{"Source": "Lankatruth", "Timestamp": "January 15, 2020", "Headline": "අඩුමිලට ආහාර ගන්න අඩු ආදායම්ලාභීන්ට තුන්ඩුවක්", "News Content": "අඩු ආදායම්ලාභී ජනතාවට අඩු මිලට අත්‍යවශ්‍ය ආහාර මිලදී ගැනීම සඳහා විශේෂ ඉලෙක්ට්‍රොනික කාඩ්පතක් නිකුත් කිරීමට තීරණය කර ඇති බව ජනාධිපති මාධ්‍ය අංශය සඳහන් කරයි. සමෘද්ධිලාභීන්, සමෘද්ධි හිමිකම් නොලබන පුද්ගලයින්, ස්ථීර රැකියාවක් නොමැති සහ වැවිලි ක්ෂේත්‍රයේ කම්කරුවන්, රැකියා නොමැති පවුල්වල ආබාධිතයින්, වැන්දඹු පවුල්, ස්ථීර ආදායමක් නොමැති වැඩිහිටියන් සහ බරපතළ රෝගාබාධයන්ගෙන් පෙලෙන්නන් සිටින පවුල්වලට මෙම හිමිකම ලැබෙන බව සඳහන් වේ. කෙසේ වෙතත් පසුගිය ජනාධිපතිවරණයේදී ගෝඨාභය රාජපක්ෂ මහතාගේ මැතිවරණ වේදීකාවේ සිට එවකට විපක්ෂනායක මහින්ද රාජපක්ෂ මහතා සඳහන්කර සිටියේ සෑම පවුලකටම නොමිලේ ආහාරමල්ලක් ලබාදීමට ගෝඨාභය රාජපක්ෂ මහතා ජනාතිපති වූ විගස කටයුතු කරන බවයි. කෙසේ වෙතත් දැන් පවසන්නේ අත්‍යාවශ්‍ය ආහාර අඩු මිලට ලබා ගැනීම සඳහා විශේෂිති කාඩ්පත් ක්‍රමයක් සකස් කරන බවය.", "URL": "https://lankatruth.com/si/?p=88749", "Category": "පුවත්", "Parent URL": null}