{"Source": "Lankatruth", "Timestamp": "March 12, 2021", "Headline": "අද මෙරටින් හමු වූ ආසාදිතයින් ගණන 297ක්", "News Content": "අද (12) දිනය අවසන් වනවිට කොවිඩ් – 19 සාදිතයින් 297 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් අතරින් 236 දෙනෙකුම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. තවත් 55 දෙනෙකු බන්ධනාගාර ආශ්‍රිතවද අනෙක් 06දෙනා විදේශයන්හි සිට පැමිණි අයගෙන්ද වාර්තා වී ඇත. මේ වනවිට වාර්තා වී ඇති සමස්ත නව කොවිඩ් – 19 පොකුර 82,935ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 2,803 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 87,286කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 525කි. ශ්‍රී ලංකාව මේ වනවිට පසුවන්නේ කොවිඩ් – 19 ආසාදිතයන් වැඩිම රටවල් අතර 87වන ස්ථානයේය.", "URL": "https://lankatruth.com/si/?p=112605", "Category": "කොවිඩ් -19 (කොරෝනා ) පුවත්", "Parent URL": null}