{"Source": "Lankatruth", "Timestamp": "June 23, 2018", "Headline": "හාලිඇල රක්ෂිතයේ ගින්නකින් අක්කර තිහක් විනාශයි", "News Content": "හාලිඇල උඩුවර හයේ කණුව ජල පෝෂිත රක්ෂිතයේ අද (23) අලුයම ඇතිවූ ගින්නකින් රක්ෂිතයේ අක්කර තිහක පමණ ප්‍රදේශයක් ගිනිගෙන විනාශ වී ඇතැයි වාර්තා වේ. රක්ෂිතයේ වටිනා ශාකවර්ග රැසක් ගින්නෙන් විනාශ වී ඇති බව ප්‍රදේශ වාසීහු පවසති. රාත්‍රී කාලයේ ගින්න හටගෙන ඇති බැවින් විශාල ප්‍රදේශයකට ගින්න පැතිරී ඇත. කිසියම් පුද්ගලයෙකු විසින් සිතා මතා විනෝදය උදෙසා වනයට ගිනි තැබුවේද නැතහොත් සතුන් දඩයම් කිරීම පිනිස ඇතිකරන ලද ගින්නක් දැයි පරීක්ෂණ පවත්වන බව හාලිඇල පොලීසිය පවසයි.", "URL": "https://lankatruth.com/si/?p=55009", "Category": "පරිසර", "Parent URL": null}