{"Source": "Lankatruth", "Timestamp": "August 21, 2019", "Headline": "යුනියන් පෙදෙස සිට කොළඹ කොටුවට මගී ප්‍රවාහන යාත්‍රා සේවයක්", "News Content": "කොළඹ යුනියන් පෙදෙස සිට කොළඹ කොටුව දක්වා බේරේ වැව ඔස්සේ මගී ප්‍රවාහන යාත්‍රා සේවයක් හෙට(22) දින සිට ආරම්භ කිරීමට නියමිතව ඇත. මහානගර අමාත්‍යාංශය මගින් පාලනය වන ශ්‍රී ලංකා ඉඩම් සංවර්ධනය කිරීමේ සංස්ථාව මගින් මෙම සේවාව පවත්වාගෙන යාමට නියමිතව ඇත. කොළඹ නගරය තුළ පවතින අධික රථවාහන තදබදයට විසඳුමක් ලෙස අභ්‍යන්තර ජල මාර්ග සම්බන්ධව සිදුකළ අධ්‍යනයකින් පසු මෙම සේවය ආරම්භ කිරීමට තීරණය වූ බවත් හෙට සිට ආරම්භ වන මගී ප්‍රවාහන යාත්‍රා සේවය මගින් යුනියන් පෙදෙස සිට කොළඹ කොටුව දක්වා මිනිත්තු 10කට අඩු කාලයකදී ගමන් කළ හැකි වනු ඇති බවත් ඉඩම් සංවර්ධනය කිරීමේ සංස්ථාව පවසයි.", "URL": "https://lankatruth.com/si/?p=79465", "Category": "පුවත්", "Parent URL": null}