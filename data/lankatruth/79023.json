{"Source": "Lankatruth", "Timestamp": "August 12, 2019", "Headline": "අධික වැසි සමඟ මධ්‍යම කඳුකරයේ පස් කඳු කඩා වැටීමේ අවධානමක්", "News Content": "මධ්‍යම කඳුකරයට ඇද හැලෙන අධික වර්ශාව හේතුවෙන් පස්කඳු කඩා වැටීමේ අවධානමක් මතුව තිබේ. හැටන් – දික්ඔය – ඔටරි වතුයායේ නිවාස පෙළක් මතට පස් කන්දක් කඩා වැටීමෙන් නිවාස 4කට හානි සිදුව තිබේ. පස් කන්ද කඩා වැටෙන අවස්ථාවේ නිවාස තුළ කිසිවෙකුත් සිට නොමැති අතර අනතුරින් නිවාසවලට හානි සිදුව තිබේ. මේ අතර කොටගල – මේරිෆීල්ඩ් වතුයායේ නිවාස දෙකක් මතට ද පස් කන්දක් කඩා වැටීමෙන් එම නිවාස තුළ සිටි කාන්තාවන් දෙදෙනෙකුට තුවාල සිදුව තිබේ. ඔවුන් දික්ඔය රෝහලට ඇතුළත් කර ප්‍රතිකාර ලබාදී ඇත. එසේම අද(12) මධ්‍යහ්නයේ මස්කෙලිය ශ්‍රී පාද නල්ලතන්නිය මාර්ගයට පස් කන්දක් කඩා වැටීමෙන් පැය කිහිපයක් එම මාර්ගය සම්පූර්ණයෙන්ම අවහිරවී තිබුණ බව නල්ලතන්නිය පොලීසිය පවසයි.", "URL": "https://lankatruth.com/si/?p=79023", "Category": "පුවත්", "Parent URL": null}