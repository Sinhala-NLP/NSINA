{"Source": "Lankatruth", "Timestamp": "December 3, 2018", "Headline": "මහින්දට හා කැබිනෙට්ටුවට ධුර දැරීම වළක්වාලමින් අතුරු තහනම් නියෝගයක්", "News Content": "අග්‍රාමාත්‍ය මහින්ද රාජපක්ෂ මහතාට සහ වත්මන් අමාත්‍ය මණ්ඩලයට එම ධූර දැරීමට නීත්‍යනුකූල හිමිකමක් නොමැති බවට අභියාචනාධිකරණය විසින් අතුරු නියෝගයක් නිකුත් කළේය. එක්සත් ජාතික පක්ෂය, දෙමළ ජාතික සන්ධානය, ජනතා විමුක්ති පෙරමුණ, ශ්‍රී ලංකා මුස්ලිම් කොංග්‍රසය , සමස්ත ලංකා මහජන කොංග්‍රසය යන පක්ෂවලට අයත් පාර්ලිමේන්තු මන්ත්‍රීවරු 122 දෙනෙකු පෙත්සම ඉදිරිපත් කර තිබුණි. පසුගිය නොවැම්බර් 30 වනදා එය පළමුව්‍රට විභාගයට ගනු ලැබූ අතර වැඩිදුර සලකා බැලීම දෙසැම්බර් 03 වනදාට කල් තබන ලදී. මහින්ද රාජපක්ෂ මහතාට සහ වත්මන් අමාත්‍ය මණ්ඩලයට අභියාචනාධිකරණය හමුවේ පෙනී සිටින්නැයි අභියාචනාධිකරණයෙන් අද (03) නොතීසි නිකුත් කළේය. එමෙන්ම ඔවුන් එම තනතුරු දරනුයේ කුමන බලයක් යටතේද යන්න ලබන 12 වනදා අභියාචනාධිකරණයට දැනුම් දෙන ලෙස ඔවුන්ට නොතීසි නිකුත් කර තිබේ. දෙසැම්බර් 12 වනදා පෙත්සම් විභාගය යළි පැවැත්වීමය නියමිතය.", "URL": "https://lankatruth.com/si/?p=64604", "Category": "පුවත්", "Parent URL": null}