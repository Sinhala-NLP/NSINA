{"Source": "Lankatruth", "Timestamp": "October 23, 2018", "Headline": "පළාත් සභා ඡන්දය කල් දැමීමෙන් නිලධාරීවාදයක් ගොඩනැගිය හැකියි", "News Content": "පළාත් සභා මැතිවරණය කල් දැමීම ප්‍රජාතන්ත්‍ර විරෝධී ක්‍රියාවක් බව මැතිවරණ කොමිෂන් සභාව දන්වා සිටියි. පළාත් සභා වැඩි ප්‍රමාණයක නිල කාලය මේ වන විට අවසන්ව තිබීම හේතුවෙන් ඒවායේ කටයුතු මහජන නියෝජිතයන්ගෙන් ගිලිහී නිලධාරීවාදයට යටත්ව ඇතැයි ද එය පිළිගත නොහැකි ප්‍රජාතන්ත්‍ර විරෝධී ක්‍රියාවක් බවද මැතිවරණ කොමිෂන් සභාව විශේෂ ලිපියක් මගින් ආණ්ඩුවට හා පිළිගත් දේශපාලන පක්ෂවලට දන්වා යවා ඇත. පළාත් සභා ඡන්දය කල් දැමීම හේතුවෙන් එම ආයතනවල ඒකාධිපති පාලන තන්ත්‍රයකට සමාන තත්වයක් ගොඩනැගිය හැකි බව එම ලිපියේ වැඩිදුරටත් සඳහන් වේ.", "URL": "https://lankatruth.com/si/?p=61641", "Category": "පුවත්", "Parent URL": null}