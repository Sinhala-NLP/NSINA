{"Source": "Lankatruth", "Timestamp": "December 8, 2011", "Headline": "ලංගමයේ වාර්ථාගත ආදායම බොරුවක්", "News Content": "ලංකා ගමනාගමන මණ්ඩලය රුපියල් කෝටි 2000ක වාර්තාගත ආදායම් උපයා ඇති බව ආණ්ඩුවේ දිනමිණ පුවත්පත පලකරතිබූ ප්‍රවෘත්තිය මහජනතාව නොමග යවන්නක් බව ලංගම සේවකයෝ පවසති. ඉදිරියේදී සිදුවේයැයි අපේක්ෂා කරන රාජ්‍යසංස්ථා, මණ්ඩල සහ අධිකාරී වල සභාපතිවරුන් මාරුකිරීමේ අවධානමට මහුණ දීම සදහා ලංගම සභාපතිවරයා විසින් මෙවැනිප්‍රවෘත්තියක් ඵලකරවාගෙන ඇති බවටද සේවකයන් චෝදනාකරයි. වාර්තාගත ආදායමක් මවාපාමින් එහි වාර්තාගත වියදම්පිළි බදව සත්‍ය ‍තොරතුරු හෙලිකර නැති බවත් ප්‍රවාහන අමාත්‍යංශයෙන් සේවක අර්තසාදක අරමුදලට ගෙවීම වෙනුවෙන් ලබාදෙන රුපියල් 131ක් යොදවාගෙන වියදම් පියවා ඇති බවද සේවක ‍චෝදනාවකි. මේ තත්වය තුල ලංගම සේවකයන්ගේ සේවක අර්තසාදක අරමුදල් වාරික ගෙවීම අත්හිටුවා තිබෙන බවත් ලංගමයේ සිට විශ්‍රාමගිය සේවකයන්ගේ පාරිතෝෂික දීමනා ලබානොදීමට එරෙහිව මේ වන විට අධිකරණය ඉදිරියේ නඩු 3000ක් පමණවිභාගවෙමින් පවතින බවද අනාවරණය වෙයි.", "URL": "https://lankatruth.com/si/?p=456", "Category": "පුවත්", "Parent URL": null}