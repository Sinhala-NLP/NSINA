{"Source": "Lankatruth", "Timestamp": "December 1, 2022", "Headline": "රනිල් පාර්ලිමේන්තුවේ කියන කතා එළිට ඇවිත් කියන ලෙස අභියෝග කරනවා – ආචාර්ය හරිනී අමරසූරිය", "News Content": "රනිල් වික්‍රමසිංහ පාර්ලිමේන්තුව තුළට දිනපතාම මෙන් පැමිණ පොහොට්ටුවේ 134 දෙනාගේ ආරක්ෂාව යටතේ කියන කතා එළිමහනට ඇවිත් ජනතාව ඉදිරියේ ප්‍රකාශ කරන ලෙස ජාතික ජන බලවේගයේ ජාතික විධායක සභික, පාර්ලිමේන්තු මන්ත්‍රී, ආචාර්ය හරිනී අමරසූරිය අභියෝග කළාය. ඇය මේ බව පැවසූවේ මේ වනවිට පැවැත්වෙමින් තිබෙන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අමතමිණි. අද (01) පාර්ලිමේන්තුවට පැමිණ අධ්‍යාපනය සම්බන්ධයෙන් කතා කරමින් රනිල් වික්‍රමසිංහ අවුරුදු 21 වනවිට උපාධිය සම්පූර්ණ කර විශ්වවිද්‍යාලයෙන් පිට වූ බවත් අද පරක්කු වන්නේ කුමක් නිසාදැයි පරික්ෂා කළ බැලිය යුතු බවත් ප්‍රකාශ කළා. ඒ වගකීම දැරිය යුත්තේ රනිල් වික්‍රමසිංහලාගේ පාලනයම බව අවධාරණය කළ මන්ත්‍රීවරිය ඔහුගේ පෞද්ගලික ප්‍රශ්න ජාතික ප්‍රශ්න බවට පත් කරගෙන වසන් මුදලිගේ සහ සිරිධම්ම හිමියන් අත්අඩංගුවේ තබාගෙන සිටින බව පැවසීය.", "URL": "https://lankatruth.com/si/?p=142560", "Category": "පුවත්", "Parent URL": null}