{"Source": "Lankatruth", "Timestamp": "May 28, 2021", "Headline": "මොරටුව නගරාධිපති රක්ෂිත බන්ධනාගාරයට", "News Content": "මොරටුව සෞඛ්‍ය වෛද්‍ය නිලධාරී වරියගේ රාජකාරිවලට බාධා කිරීම සම්බන්ධයෙන් අත්අඩංගුවට ගත් මොරටුව නගරාධිපති සමන්ලාල් ප්‍රනාන්දු ජුනි 11 වනදා දක්වා දින 14කට රක්ෂිත බන්ධනාගාර ගත කර තිබේ. මොරටුව මෝල්පෙ කොට්ඨාසයේ ඊයේ (27) පැවති එන්නත්කරන වැඩපිලිවෙල අවස්ථාවේ ඊට මැදිහත්වෙමින් සෞඛ්‍ය වෛද්‍ය නිලධාරී කාර්යාලයේ වැඩපිලිවෙල කඩාකප්පල් කරමින් ඔහු එහි දැඩි කලබලකාරී ඇති කළේය. ඒ සම්බන්ධයෙන් මොරටුව සෞඛ්‍ය වෛද්‍ය නිලධාරී වරිය සිදු කළ පැමිණිල්ලක් මත නගරාධිපතිවරයාව අද (28) දින ගල්කිස්ස පොලීසිය මගින් අත්අඩංගුවටගෙන මොරටුව මහෙස්ත්‍රාත් අධිකරණයට ඉදිරිපත් කිරීමෙන් පසු එලෙස රක්ෂිත බන්ධනාගාරගත කර ඇත.", "URL": "https://lankatruth.com/si/?p=117228", "Category": "පුවත්", "Parent URL": null}