{"Source": "Lankatruth", "Timestamp": "September 18, 2019", "Headline": "“ඇල්ලට හුස්ම ගන්න ඉඩදෙන්න”", "News Content": "සමාජවාදී තරුණ සංගමය හා ප්‍රගතිශීලි සංවිධාන රැසක් සමඟ අත්වැල් බැඳ ගනිමින් “ඇල්ලට හුස්මගන්න ඉඩ ‌දෙන්න” නමින් පරිසරය සුරැකීමේ වැඩසටහනක් දියත් කර තිබිණි. පසුගිය 16 හා 17 දෙදින තුල ඇල්ල ප්‍රදේශයේ මෙම පරිසර වැඩසටහන් දියත් කර ඇත. එහිදී ඇල්ල, ස්වභාවික පරිසර කලාපයේ වැදගත්කම සම්බන්ධව නගරයේ අත්පත්‍රිකා ‌‌බෙදාහරිමින් ජනතාව දැනුවත් කිරීම, ඇල්ල නගරය පිරිසිදු කිරීම, පුංචි සිරිපාදය අවට පිරිසිදු කිරීම හා වීදි නාට්‍ය දර්ශනයක් මගින් ප්‍රදේශයේ ජනතාව දැනුවත් කිරීම ඇතුළු වැඩසටහන් සිදුකර තිබේ. මේ සඳහා සමාජවාදී තරුණ සංගමය, ඇල්ල වෙළඳ සංගමය, ඇල්ල සංචාරක හා වාණිජ්‍ය සංගමය, ජීවයේ අයිතිය සංවිධාන, යුතුකම නොනැවති ඉදිරියට සංවිධාන, දුංහිද සහෘදයෝ සංවිධානය, ඉහළ ඌවේ පරිසර මිතුරෝ සංවිධානය හා ඇල්ල පොලීසිය ඇතුළු සංවිධාන හා ආයතන සම්බන්ධ වී ඇත. ඊට අමතරව විශ්වවිද්‍යාල ආචාර්යවරු හා දිවයිනේ නන්දෙසින් පැමිණි තරුණ තරුණියන් රැසක් සහභාගීව සිටිය හ.", "URL": "https://lankatruth.com/si/?p=81059", "Category": "පරිසර", "Parent URL": null}