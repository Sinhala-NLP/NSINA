{"Source": "Lankatruth", "Timestamp": "January 20, 2019", "Headline": "සේනා මර්දනයට සමස්ත ලංකා ගොවිජන සම්මේලනයෙන් යෝජනා 07ක්", "News Content": "ඉකුත් සැප්තැම්බර් මාසයේ සිට මෙරට වගා බිම් අක්කර දහස ගණනක් ආක්‍රමණය කරමින් ව්‍යපත්වන ආගන්තුක සේනා දළඹු වසංගතයේ ඇති භයානක තත්වය මාධ්‍ය ආයතන හා සමස්ත ලංකා ගොවි ජන සම්මේලනය විසින් පෙන්වා දී ඇතත් සම්පුර්ණයෙන් එය මර්ධනයකර වගාවන් ආරක්ෂා කරගැනීමට ආණ්ඩුව තවමත් විධිමත් යාන්ත්‍රණයක් ආරම්භකර නොමැති බවත් හදිසි ජාතික ව්‍යසනයක් ලෙස ප්‍රකාශයට පත්කර විධිමත් වැඩ පිළිවෙලක් ආරම්භ කරන ලෙසත් ඒ සඳහා වූ විශේෂ යෝජනතා 07ක් ඉදිරිපත් කරමින් සමස්ත ලංකා ගොවිජන සම්මේලනය විසින් පසුගිය 18 වනදා දඹුල්ල-අතුපාරයය ප්‍රදේශයේ පැවති මාධ්‍ය හමුවකදී අවධාරණය කළේය. ආණ්ඩුව විසින් සේනා දළඹු ව්‍යාප්තිය පාලනය කිරීම සදහා සති දෙකක වැඩ පිළිවෙලක් ආරම්භ කර ඇතත් ඒ සදහා ආණ්ඩුව වෙන්කර ඇත්තේ මිලියන 50ක වැනි සොච්චම් මුදලක් බවත් එම වැඩ පිළිවෙල සාධනීය හා විධිමත් වැඩ පිළිවෙලක් නොවන බවත් නාමල් කරුණාරත්න මහතා කියා සිටියේය. මෙම දළඹු ව්‍යාප්තිය රටට ඉතාමත් භයානක හා රටේ ආහාර නිෂ්පාදනයට බරපතල බලපෑම් එල්ල විය හැකි ජාතික ව්‍යසනයක් ලෙස සලකා කටයුතු කරන ලෙස තම සම්මේලනය රජයට යෝජනා කරන බවත් ඒ සදහා සමස්ත ගොවි ජනතාවගේ පුර්ණ සහාය ලබාදෙන බවත් පහත සදහන් යෝජනා කඩිනමින් ක්‍රියාවට නගන වැඩ පිළිවෙලක් සකස් කරන ලෙසද ඉල්ලා සිටියේය. එසේම මෙහි ඇති භයානක තත්වය රටේ පැවති යුධමය තත්වයමෙන්ම මැලේරියා, ඩෙංගු වැනි රෝග තත්වයනටද වඩා බරපතල ව්‍යසනකාරී තත්වයක් බවට ආණ්ඩුව අවබෝධ කරගතයුතු බවත් බඩඉරිඟු වගාව කා දමා විනාශ කළ සැනින් අනෙකුත් බෝග වගාවන් විනාශ කිරීම නොවැලක්විය හැකි කරුණක් බවත් එහි ඇති භයානක තත්වය එහි ගැඹුරින් අවබෝධ කරගතයුතු බවද අවධාරණය කලේය. 1). පවතින් තත්වය විශේෂ අපදා තත්වයක් ලෙස ප්‍රකාශයට පත් කිරීම, 2). රටේ පවතින චක්‍රලේඛ අභිබවා සියලු පාර්ශ්වයන්ගේ මැදිහත්වීමෙන් වූ ඒකාබද්ධ වැඩ සටහනක් ආරම්භ කිරීම, 3). සියලු විද්‍යුත් හා මුද්‍රිත මාධ්‍ය ආයතන ඒකාබද්ධ කරගත් හා ජාතික ප්‍රශ්නයක්‌ ලෙස සලකා මුළු රටම ඒ සදහා පෙළ ගැස්සවීම, 4). මිට අදාලව විශේස කැබිනට් මණ්ඩලයක් රැස්කර තීරණ ගැනීම හා මෙම ජාතික ව්‍යසනයක් ලෙස සලකා පාර්ලිමේන්තු විවාදයක් පැවැත්වීම, 5). සියලුම දළඹු ආක්‍රමණයට ලක්වූ සියලු ගොවිබිම් සඳහා සාධාරණ හා පුර්ණ හානි පුරන වන්දි මුදලක් තක්සේරු කර ඒම වගා බිම් සියල්ල ගිනි තබා විනශ කිරීම හෝ භූගත කිරීම, 6). ජාතික ව්‍යසනයක් ලෙස සලකා සේනා දළඹුවාගේ ජිවන චක්‍රයේ පිලවා අවස්ථාව මර්ධනය කිරීම හා එම පිලවුන් අල්ලා දෙන ජනතාවට කිසියම් මුදලක් ලබාදීම, 7). විධිමත් කාල රාමුවක් තුළ විධිමත් නියාමනයකින් සියලු පාර්ශවයන්ගේ සහාය ලබාගෙන කටයුතු කිරීම, මෙම මාධ්‍ය හමුව අමතා ත්‍රිකුණාමලය දිස්ත්‍රික් ගොවිජන සංවිධානයේ සභාපති ඉන්දික පරණවිතාන, රිටිගල ගොවිජන එකමුතුවේ සභාපතිනි මාලා වේගොල්ල, දඹුල්ල ඒකාබද්ධ ගොවිජන පදනමේ ලේකම් තිලකරත්න යන මහත්ම මහත්මීන් ඇතුළු මඩාටුගම, ගලේවෙල, කැකිරාව, අනුරාධපුරය ආදී ගොවින සංවිධානවල නියෝජිතායන් අදහස දැක්වුහ.", "URL": "https://lankatruth.com/si/?p=66707", "Category": "පුවත්", "Parent URL": null}