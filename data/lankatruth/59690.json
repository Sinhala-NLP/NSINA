{"Source": "Lankatruth", "Timestamp": "September 21, 2018", "Headline": "අනුර යාපා, සුසිල්, ටී.බී, ජෝන් ඇතුළු 06කගේ ශ්‍රීලනිප සංවිධායක ධුර ඉවතට", "News Content": "ශ්‍රී ලංකා නිදහස් පක්ෂයේ මෛත්‍රී පිලේ සිට මහින්ද පිලට ගිය හිටපු ඇමතිවරු 06 දෙනෙකු ශ්‍රී ලංකා නිදහස් පක්ෂයේ ආසන සංවිධායක ධුරවලින් ඉවත් කිරීමට එම පක්ෂය කටයුතු කර තිබේ. එම පක්ෂයේ මහ ලේකම් මහාචාර්ය රෝහණ ලක්ෂ්මන් පියදාස මහතා පවසන්නේ ආසන බල මණ්ඩල පිහිටුවිමට පියවර නොගත් සංවිධායකරු එම ධුරරවරින් ඉවත් කිරිමට ඊයේ පැවති (20) පක්ෂ මධ්‍යමකාරක සභාවේදී තීරණය වූ බවයි. ඒ අනුව ජෝන් සෙනෙවිරත්න, සුසිල් ප්‍රේමජයන්ත්, අනුර ප්‍රියදර්ශන යාපා, චන්දිම වීරක්කොඩි, ටී.බී ඒකනායක, ලක්ෂ්මන් යාපා අබේවර්ධන යන මන්ත්‍රීවරුද නිදහස් පක්ෂ ආසන සංවිධායක ධුරවලින් ඉවත් කර ඇත. නව සංවිධායකවරුන් හෙට (21) දිනයේදී පත් කිරීමට තීරණය කර ඇතැයි වාර්තා වේ.", "URL": "https://lankatruth.com/si/?p=59690", "Category": "පුවත්", "Parent URL": null}