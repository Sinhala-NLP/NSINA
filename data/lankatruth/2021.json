{"Source": "Lankatruth", "Timestamp": "April 10, 2012", "Headline": "ප්‍රවේසම්වන්න ආර්ථික ඝාතකයන් දැන් රටපුරා", "News Content": "ලොවපුරා විසිරී සිටින ආර්ථික ඝාතකයන්ගේ උපක්‍රම ලංකාවේ දැන් සාර්ථකව ක්‍රියාත්මකවෙමින් තිබෙන බව ආර්ථික විශ්ලේශකයෝ පවසති. ජාත්‍යන්තර මුල්‍ය අරමුදල, ලෝක බැංකුව වැනි අධිරාජ්‍යවාදී ආයතනවල අවශ්‍යතාවය අනුව තුන්වෙනි ලෝකය සූරාකෑම සදහා මුලදී විශාල ණය ප්‍රමාණයක් මුදා හැර ණය උගුලකට හසුකරන බවද එහෙත් රටේ ආර්ථික සංවර්ධනයක් ඇති බව සහ දුගී බව අඩුවී ඇති බව හුවා දැක්වීමට ව්‍යාජ සංඛ්‍යලේඛණ සකසන බවද එම විශ්ලේශකයෝ පෙන්වාදෙති. සංඛ්‍යාලේඛණවලින් විස්තර කරන පරිදි ජනතාවගේ විරැකියාව අඩුවීම, දුගිභාවය අඩුවීම, ඇති නැති පරතරය අඩුවීම, ඇතුළු කිසිවක් සිදුනොවන බව පැවසේ. ශ්‍රී ලංකා මහබැංකුව මේවන විට එම ආර්ථික ඝාතකයන්ගේ උපක්‍රම අනුව යමින් ශ්‍රී ලංකාවේ විශාල සංවර්ධනයක් සිදුවෙමින් තිබෙන බවට පුණ පුණා ප්‍රකාශකිරීමේ දැවැන්ත ප්‍රචාරණ ව්‍යාපාරයක් දියත්කර තිබේ. අප්‍රේල් 8 සිළුමිණ පුවත්පතේ පිටු 4ක් පුරාද අප්‍රේල් 9 දිනපතා ලංකාදීප පුවත්පතේ පිටු 20ක දැන්වීම් අතිරේකයක්ද පළකරමින් එම සංඛ්‍යාලේඛණ ඉදිරිපත්කර තිබේ. මීට අමතරව රූපවාහිණී නාළිකා කිහිපයකම මෙම දැන්වීම් ප්‍රචාරය කරයි. වත්මන් අධ්‍යාපන ඇමති බන්දුල ගුණවර්ධණ මහතා 1992 ප්‍රකාශයට පත්කරන ලද “ලෝකබැංකුව – මුල්‍යඅරමුදල හා ශ්‍රී ලංකාව” නම් කෘතියේ ලෝක බැංකුව සහ මුල්‍ය අරමුදලේ ක්‍රියාකාරිත්වය ගැන හෙලිකර තිබේ. මූල්‍ය අරමුදලේ ප්‍රධානියෙකුව සිටි ඩේව්ඩ්සන් එල් බුඩු කළ ප්‍රකාශයක් එම කෘතියේ සදහන්කර ඇත. “කිසිම රටක් දියුනුවේ මගට යොමු කිරීමට ජාත්‍යන්තර මුල්‍ය අරමුදල සමත්වූ බවට ශාක්ෂි නොමැත” මෙවැනි තත්වයක් යටතේ ශ්‍රී ලංකාවේ සංවර්ධනය ගැන මහ බැංකුව ඉදිරිපත්කරන සංඛ්‍යාලේඛණ කිසිසේත් පිළිගත නොහැකි බව ඔවුහු අනාවරණය කරති. එමෙන්ම මෑතකා‍ලයේ ලොව පුරා ප්‍රසිද්ධියට පත්වූ ජෝන් පර්කින්ස් නම් මූල්‍ය අරමුදලේ සිටි ප්‍රධානියෙකු හෙලිකර තිබෙන්නේ “මෙබදු අවස්ථාවලදී දලදේශීය නිශ්පාදනය පිළිබද අනාවැකි සංකීර්ණ විද්‍යාත්මක ක්‍රමවේදයන් මත පදනම් නොවූවා‍ පමණක් නොව ආර්ථික පිළීබද හොදින් දන්නා අයගේ ඇතැම් ඇස්ථමේන්තුවලට හෝ අනුකූළ නොවීය. ඒවා IMF වැඩසටහනේම කොටසක් වශයෙන් කතාබහකරගන්නා පොදු ඉලක්කම් පමණක් විය” යනුවෙනි.", "URL": "https://lankatruth.com/si/?p=2021", "Category": "පුවත්", "Parent URL": null}