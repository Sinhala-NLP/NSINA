{"Source": "Lankatruth", "Timestamp": "December 13, 2022", "Headline": "විදේශ රැකියා නියුක්තිකයන්ට අයිති කෝටි 700ක් කොල්ලකාලා", "News Content": "රටට විශාලම විදේශ විනිමය ප්‍රමාණය ලබා දෙන විදේශ රැකියා නියුක්තිකයන්ගේ කුවේට් රක්ෂණ ආවාරණයෙන් රුපියල් කෝටි 700කට අධික මුදලක් කොල්ලකා ඇති බව අනාවරණය වේ.  මේ බව අනාවරණය වූයේ පාර්ලිමේන්තු පොදු ව්‍යාපාර පිළිබඳ (COPE) කාරක සභාවේදී ය. කුවේට්හි රැකියා නියුක්තික ශ්‍රී ලාංකිකයන්ගේ රක්ෂණ ආවරණය සඳහා රක්ෂණ සමාගමක් තෝරා ගැනීමේදී මෙම මූල්‍ය අපරාධය සිදුකර ඇත.  ශ්‍රී ලංකා රක්ෂණ සංස්ථාව එම රක්ෂණ ආවරණය ලබාගැනීම සඳහා සුදුසුකම් සම්පූර්ණ කර තිබියදී වෙනත් රක්ෂණ ආයතනයකට ඒ අවස්ථාව ලබාදීමෙන් මෙම මූල්‍ය අපරාධය සිදුකර ඇත.", "URL": "https://lankatruth.com/si/?p=142825", "Category": "පුවත්", "Parent URL": null}