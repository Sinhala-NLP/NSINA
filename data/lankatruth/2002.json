{"Source": "Lankatruth", "Timestamp": "April 7, 2012", "Headline": "වී මිල අර්බූදයේ සුලමුල සෙවීමට විද්වතුන් එක්වේ", "News Content": "අස්වනු නෙලාගත් පසු හැම කන්නයකම ගොවියාගෙන් වී මිලදීගනු ලබන්නේ ඉතා අඩු මිලකටය. ඊට සාපේක්ෂව හැමදාමත් හාල් මිල ඉතා ඉහළ මට්ටමක පවතී. ගොවියාට නිෂ්පාදන වියදමවත් නොලැබෙන තත්වයක් දැන් නිර්මාණය වී ඇත. එසේ උවද අතලොස්සක් වූ මහා පරිමාණ වී මෝල් හිමියන් කන්නයකදී කෝටි ප‍්‍රකෝටි ගණනින් ලාබ ලබයි. මෙයට හේතුව කුමක්දැයි පැහැදිලි කෙරෙන විද්වත් සම්මන්ත්‍රනයක් පසුගියදා අනුරාධපුර වාණිජ මණ්ඩල ශ‍්‍රවණාගාරයේදී පවත්වන ලදි.", "URL": "https://lankatruth.com/si/?p=2002", "Category": "පුවත්", "Parent URL": null}