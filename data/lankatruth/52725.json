{"Source": "Lankatruth", "Timestamp": "May 22, 2018", "Headline": "කන්තලේ සීනි සමාගම පැවරීමට අදාල ලේඛන අමාත්‍යාංශයෙත් නෑ", "News Content": "ශ්‍රි ලංකා ආයෝජන මණ්ඩලයේ ව්‍යාපෘතියක් වශයෙන් කන්තලේ සීනි සමාඟම, එම්.ජී. ෂුගර් පෞද්ගලික සමාගමට පැවරීමේ කැබිනට් පත්‍රිකා වලට අදාල ලේඛන කිසිවක් ඉඩම් අමාත්‍යාංශය සතුව නොමැති බව කොළඹ ප්‍රධාන මහේස්ත්‍රාත් රංග දිසානායක මහතා හමුවේ අල්ලස් කොමිසම පවසා සිටියහ. කන්තලේ සීනි සමාගමට අයත් යන්ත්‍ර සූත්‍ර සහ ගොඩනැගිලි ද්‍රව්‍ය එම්.ජී. ෂුගර් සමාගමට පැවරීමේදී ජනාධිපති කාර්ය මණ්ඩලයේ හිටපු ප්‍රධානියා සහ රාජ්‍ය දැව සංස්ථාවේ හිටපු සභාපතිවරයා විසින් රුපියල් මිලියන 540ක් අල්ලස් වශයෙන් ඉල්ලා ඉන් රුපියල් මිලියන 20ක් ලබාගැනීමේදී අත්අඩංගුවට ගැනීමේ සිද්ධියට අදාලව රජයේ කාර්යාලවල ඇති ලිපි ලේඛන ඉල්ලූ අවස්ථාවේ දී ඉඩම් අමාත්‍යාංශය මේ බව පවසා තිබේ. මේ සම්බන්ධව සොයා බලා අදාළ ලේඛන ලබාදීමට කටයුතු කරන බව ඉඩම් අමාත්‍යාංශය දැනුම් දුන් බව අල්ලස් කොමිසම අධිකරණය හමුවේ වැඩි දුරටත් පවසා සිටියහ.", "URL": "https://lankatruth.com/si/?p=52725", "Category": "පුවත්", "Parent URL": null}