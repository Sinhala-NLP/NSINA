{"Source": "Lankatruth", "Timestamp": "December 1, 2018", "Headline": "වව්නතිව් පොලිස් ඝාතනයට කිලිනොච්චියෙන් අයෙක් අත්අඩංගුවට", "News Content": "වව්නතිවුහිදී පොලිස් නිලධාරීන් දෙදෙකු ඝාතනය කිරීමේ සිද්ධියට අදාලව එක් සැකකරුවකු කිලිනොච්චි පොලිසියේදී අත්අඩංගුවට ගෙන තිබේ. එම පුද්ගලයා 48 හැවිරිදි අයෙකි. මෙම සැකකරු ඊට දිනකට පෙර වව්නතිවු ප්‍රදේශයට ගොස් ඇති බවත්, ඒ හේතුවෙන් ඔහු අත්අඩංගුවට ගත්තත් නිශ්චිතවම ඔහු මේ අපරාධයට සම්බන්ධදැයි මෙතෙක් ප්‍රකාශ කළ නොහැකි බවත් පොලිසිය පවසයි. ඊයේ දින සිට මෙම පුද්ගලයා අත්අඩංගුවට ගැනීම සඳහා කිලිනොච්චියේ ඔහුගේ නිවස අවට පොලිස් රැකවල්ලා තිබී ඇත. පොලිසියෙන් ඔහුගේ නිවසට යන විට ඔහු සිට නැති අතර ඔහු නිවසට පැමිණි පසු පොලිසිය තම නිවසට ආවේ ඇයිදැයි විමසීම සඳහා පොලිස් ස්ථානයට පැමිණි අවස්ථාවේ පොලිසිය විසින් ඔහුව අත්අඩංගුවට ගෙන තිබේ.", "URL": "https://lankatruth.com/si/?p=64541", "Category": "පුවත්", "Parent URL": null}