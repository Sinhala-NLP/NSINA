{"Source": "Lankatruth", "Timestamp": "November 11, 2021", "Headline": "මාවනැල්ල මැර උප සභාපතිට පළාතේ පාසල්වලට ඇතුළුවීම තහනම් කරයි…", "News Content": "මාවනැල්ල මේඩෙරිගම විද්‍යාලයේ පසුගියදා පැවැති උද්ඝෝෂණය අතරවාරයේදි ඊට බධා කරන ලද මාවනැල්ල ප්‍රාදේශිය සභාවේ උපසභාපති කේ.ජී පියතිස්ස සහ එම සභාවේ පොහොට්ටු මන්ත්‍රීවරු දෙදෙනාට පළාතේ විද්‍යාලවලට ආරාධනාවක් ඇතුව හෝ නොමැතිව ඇතුලු විම තහනම් කරමින් මාවනැල්ල මහෙස්ත්‍රාත් ධම්මික හේමපාල නියෝග කර තිබේ. මාවනැල්ල පොලිසිය විසින් අත්අඩංගුවට ගත් මාවනැල්ල ප්‍රාදේශීය සභාවේ උප සභාපති කේ.ජී පියතිස්ස, මන්ත්‍රී පාලිත විමලසේන සහ ඒ.පී.එස් අල්කේගම යන තිදෙනා අධිකරණයට ඉදිරිපත් කිරීමෙන් පසු දැඩි ඇප කොන්දේසි මත මුදාහැර ඇත. මෙලෙස ඇප ලබාදී ඇත්තේ සාක්ෂිකරුවන්ට බලපෑම් කිරිම, පළාතේ විද්‍යාලවලට ආරාධනාවක් ඇතුව හෝ නොමැතිව ඇතුළු විම තහනම් කර ඇති අතර එක් අයෙකුට ලක්ෂය බැගින් ශරිර ඇප තුනක් සහිත ඇප කොන්දේසි මතය. මෙලෙස ඇප ලබා දෙන ලද්දේ මාවනැල්ල ප්‍රාදේශිය සභාවේ උප සභාපති කේ.ජී. පියතිස්ස මහතාට සහ එම ප්‍රාදේශීය සභාවේ මන්ත්‍රීවරුන් ලෙස කටයුතු කරන සහ කේ පාලිත විමලෙසේන අය අයටයි.", "URL": "https://lankatruth.com/si/?p=125687", "Category": "පුවත්", "Parent URL": null}