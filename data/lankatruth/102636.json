{"Source": "Lankatruth", "Timestamp": "December 6, 2020", "Headline": "ගාල්ලේ පාසැල් හෙට සිට වසා දමයි", "News Content": "ගාල්ල අධ්‍යාපන කොට්ඨාශයේ සියලුම පාසැල් හෙට (07) සිට නැවත දැනුම් දනෙ තුරු වසා දමන බව දකුණු පලාත් අධ්‍යාපන අමාත්‍යංශ ලේකම් රන්ජිත් යාපා පවසයි. ප්‍රදේශයේ සෞඛ්‍ය බළධාරීන් සමඟ සාකච්ඡා කර පාසල් නැවත විවෘත කරන දිනය තීරණය කරන බව අමාත්‍යංශ ලේකම්වරයා වැඩිදුරටත් පවසයි. ගාල්ල අධ්‍යාපන කොට්ඨාසයට පාසල් 26ක් අයිතිය. මේ අතර රුහුණු විශ්වවිද්‍යාලයේ ගාල්ල කරාපිටිය වෛද්‍ය පිඨයේ තවත් සිසුන් හතර දෙනෙකුට කොරෝනා වෛරසය ආසාධනය වී ඇති බව වාර්තා වේ. විශේෂයෙන්ම ගාල්ල ප්‍රදේශයෙන් කොරෝනා ආසාදිතයන් හමු වීමත් සමග ගාල්ල සෞඛ්‍ය වෛද්‍ය නිලධාරී කොට්ඨාසයේ ඇත්තිලිගොඩ දකුණ, මකුළුව, දෙද්දුගොඩ, උතුර තලාපිටිය හා මිලිද්දුව යන ග්‍රාම නිලධාරී වසම් පහකට සංචරණ සීමා ද පනවා තිබිණි.", "URL": "https://lankatruth.com/si/?p=102636", "Category": "කොවිඩ් -19 (කොරෝනා ) පුවත්", "Parent URL": null}