{"Source": "Lankatruth", "Timestamp": "October 29, 2018", "Headline": "ඇමති මණ්ඩල දිවුරුම්දීමට දුමින්ද දිසානායක නැහැ", "News Content": "ශ්‍රී ලංකා නිදහස් පක්ෂයේ ලේකම්වරයෙකු ලෙසද කටයතු කළ පාර්ලිමේන්තු මන්ත්‍රී දුමින්ද දිසානායක මහතා, අද පැවති ඇමති මණ්ඩල දිවුරුම්දීමේ අවස්ථාවට සහභාගී වී නැත. පැවති රනිල් – මෛත්‍රී ආණ්ඩුවේ ප්‍රබල ඇමති තනතුරු කිහිපයක්ම දැරූ ඇමතිවරයෙකු වන දුමින්ද දිසානායක මහතා, මෛත්‍රීපාල සිරිසේන මහතා පොදු අපේක්ෂකයා ලෙස එවකට ජනාධිපති මහින්ද රාජපක්ෂ මහතාගේ ප්‍රතිවාදියා වශයෙන් එක්සත් ජනතා නිදහස් සන්ධානයෙන් එළියට බසින විට ඔහු සමග පැමිණි මන්ත්‍රීවරු කිහිපදෙනාගේ කණ්ඩායමේ මන්ත්‍රීවරයෙකුද වේ. මේ වනවිට පිහුටුවාගෙන ඇති මෛත්‍රී – මහින්ද ආණ්ඩුවේ ඇමති ධුර ලබාදීමේ අවස්ථාවට දුමින්ද දිසානායක මහතා නොපැමිණීම විශේෂ සිද්ධියක් වන අතර ඔහු ඇතුළු මන්ත්‍රී කණ්ඩායමක් ඉදිරියේදී පාර්ලිමේන්තුවේ ස්වාධීන මන්ත්‍රීවරයෙකු ලෙස කටයුතු කරන බවට මෛත්‍රීපාල සිරිසේන ජනාධිපතිවරයා වෙත දැනුම්දී ඇතැයිද සමාජජාල මාධ්‍ය වාර්තා කරයි.", "URL": "https://lankatruth.com/si/?p=62230", "Category": "පුවත්", "Parent URL": null}