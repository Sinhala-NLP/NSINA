{"Source": "Lankatruth", "Timestamp": "September 18, 2017", "Headline": "දෙන්නෙක් නැතුව නාමල්ගේ නඩුව විභාගයට", "News Content": "ගවර්ස් කෝපරේෂන් සර්විස් පුද්ගලික සමාගම සමග කළ ගනුදෙනුවකදී රුපියල් මිලියන 30ක මුදලක් විශුද්ධීකරනයට ලක් කිරීමේ සිද්ධිය සම්බන්ධයෙන් ඇප මත මුදා හැර සිටින හම්බන්තොට දිස්ත්‍රික් පාර්ලිමේන්තු මන්ත්‍රී නාමල් රාජපක්ෂ මහතා ඇතුළු පස්දෙනා සම්බන්ධ නඩුවේ අධ්‍යක්ෂවරුන් දෙදෙනෙකු වන ඉන්දික ප්‍රභාත් කරුණාජීව සහ ඔරනෙල්ලා ඉරේෂා සිල්වා නොමැතිව එම සමාගමට එරෙහි නඩුව විභාග කිරීමට කොළඹ මහාධිකරණ විනිසුරු පියසේන රණසිංහ මහතා අද තීරණය කර තිබේ. පාර්ලිමේන්තු මන්ත්‍රී නාමල් රාජපක්ෂ, සුජානි බොගොල්ලාගම, නිත්‍යා සේනානි, ඉරේෂා සිල්වා සහ ඉන්දික කරුණාජීව යන අය මෙහි සැකකරුවෝ වන අතර ඉන්දික කරුණාජීව සහ ඉරේෂා සිල්වා යන අය අධිකරණ මගහැර විදේශගතව සැඟවී සිටිති. අධිකරණයට ඉදිරිපත් වු සාක්කි සැළකිල්ලට ගත් විනිසුරුවරයා මොවුන් දෙදෙනා නොමැතිව නඩුව විභාග කිරීමට නියෝග කර ඇත. ඔවුන් අත්අඩංගුවට ගැනීම සඳහා අධිකරණය විසින් ජාත්‍යාන්තර වරෙන්තුවක්ද නිකුත් කර තිබේ. කෙසේ නමුත් ඔවුන් මෙතෙක් අත්අඩංගුවට ගෙන හෝ අධිකරණයට භාරවී නොමැත. මෙම පිරිසට එරෙහිව නීතිපතිවරයා විසින් මුදල් විශුද්ධීකරනය වැළක්වීමේ පනත යටතේ චෝදනා 11කින් යුත් අධි චෝදනා පත්‍ර කොළඹ මහාධිකරනය වෙත ලබා දී තිබිණි.", "URL": "https://lankatruth.com/si/?p=41085", "Category": "පුවත්", "Parent URL": null}