{"Source": "Lankatruth", "Timestamp": "November 22, 2020", "Headline": "ඇමති අලි සබ්‍රි කොවිඩ් නීතී නැමුවාද?", "News Content": "නිවසේදි මියගිය අලි සබ්‍රි අමාත්‍යවරයාගේ ඥාතිවරියක සම්බන්ධයෙන් කළුබෝවිල ශීක්ෂන රෝහලේදී සිදුකරණලද PCR පරීක්ෂණයෙන් ඇය කොවිඩ් – 19 ආසාදිතයෙකු බව තහවුරු වී තිබියදී භුමදාන කර ඇතැයි අනිද්දා පුවත්පත වාර්තා කර තිබේ. දේහය සම්බන්ධයෙන් දෙවන PCR පරීක්ෂණයක් ඉහළ බලපෑමකින් සිදුකර ඇති අතර එහිදී එම කාන්තාවට කොවිඩ් වැළඳී නැතැයි වාර්තා වී ඇත. රත්මලාන බොරුපන වළගම්බා මාවතේ පදිංචි අහමඩ් ජුනයිදීන් ෆාතිමා නලීෆා නැමති මෙම තැනැත්තිය මියගොස් ඇත්තේ පසුගිය 15 වැනිදාය. මරණය වාර්තා වීමෙන් පසු එහි ගිය මහජන සෞඛ්‍ය පරීක්ෂකවරුන්ගේ උපදෙස් මත දේහය කළුබෝවිල ශික්ෂණ රෝහලෙදී PCR පරීක්ෂණය සිදුකර ඇත. ඇය කොවිඩ් වැලඳී ඇති බව පළමුව තහවුරු වී තිබියදී නොවැම්බර් 17 වනදා සවස රත්මලාන මුස්ලිම් සුසාන භූමියේදී මිහිදන් කර තිබේ. මියගිය තැනැත්තියගේ ආශ්‍රිත පවුල් තුනක් මේ වනවිට නිරෝධායනයට ලක්කර ඇති බව රත්මලාන ප්‍රදේශයේ සෞඛ්‍ය වෛද්‍ය නිලධාරී කාර්යාලයේ ප්‍රකාශකයෙකු පුවත්පතට හෙළිකර ඇත. මේ සම්බන්ධයෙන් පුවත්පත අමාත්‍යවරයාගෙන් දුරකථන ඔස්සේ විමසීමට උත්සාහ කළද සම්බන්ධ කරගැනීමට නොහැකිවූ බවද වාර්තා කර තිබේ.", "URL": "https://lankatruth.com/si/?p=101007", "Category": "පුවත්", "Parent URL": null}