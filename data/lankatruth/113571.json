{"Source": "Lankatruth", "Timestamp": "March 23, 2021", "Headline": "ලංකාවට සහාය පළකරමින් රටවල් 11ක්", "News Content": "බ්‍රිතාන්‍ය ඇතුළු රටවල් හයක් ඒකාබද්ධව ජිනීවා මානව හිමිකම් කවුන්සිලයට ඉදිරිපත් කළ යෝජනාවට විරුද්ධව රටවල් 11ක්ද පක්ෂව රටවල් 22ද ඡන්දය භාවිතා කර තිබේ. එම යෝජනාව සම්බන්ධව රටවල් 14ක් සිය ඡන්දය භාවිතා කිරීමෙන් වැළකී සිට ඇත. මෙහිදී ජපානය සහ ඉන්දියාවද ඡන්දය භාවිත කිරීමෙන් වැළකී සිට ඇත. ඊට අමතරව බහරේන්, බුර්කිනාෆාසෝ, කැමරූන්, ගැබෝන්, ඉන්දුනීසියාව, ලිබියාව, මුරිතාන්‍යා, නැමීබියාව, නේපාලය, සෙනගාලය, සුඩානය සහ ටෝගෝ රාජ්‍යයන්ද ඡන්දය ලබාදීමෙන් වැලකී සිට තිබේ. එමෙන්ම එම යෝජනාවට විරුද්ධව ලංකාවට පක්ෂව ඡන්දය දුන් රටවල් වන්නේ බංග්ලාදේශය, බොලිවියාව, චීනය, කියුබාව, එරිත්‍රියාව, පාකිස්තානය, පිලිපීනය, රුසියාව, සෝමාලියාව සහ උස්බෙකිස්තානයයි. මීට පෙර 2012 වසරේ පැවති ඡන්ද විමසීමේදී ලංකාවට පක්ෂව රටවල් 15ක් සිටි අතර 2014 වසරේදී ලංකාවට පක්ෂව රටවල් 12ක් සිටියේය. 2021 වනවිට ලංකාවට පක්ෂ රටවල් ගණන 11ක් දක්වා අඩුවී තිබේ.", "URL": "https://lankatruth.com/si/?p=113571", "Category": "පුවත්", "Parent URL": null}