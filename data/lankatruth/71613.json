{"Source": "Lankatruth", "Timestamp": "April 5, 2019", "Headline": "රයන් වැන්රූයන් වැඩිදුර විමර්ශන සඳහා වැලිගම පොලීසියට භාර කරයි", "News Content": "ඩුබායි අත්අඩංගුවේ පසුවී මෙරටට පිටුවහල් කිරීමෙන් පසු අත්අඩංගුවට ගත් රංගන ශිල්පී රයන් වැන්රූයන් වැඩිදුර විමර්ශන සඳහා වැලිගම පොලීසියට භාරදි ඇත. වැලිගම – මිරිස්ස ප්‍රදේශයේ දී රයන් වැන්රූයටන් භාවිත කළ බවට තොරතුරු අනාවරණය වී ඇති මෝටර් රථය සම්බන්ධව පරීක්ෂණ පැවැත්වීම සඳහා ඔහු වැලිගම පොලීසිය වෙත භාරදුන් බව පොලීසිය පවසයි. විමර්ශන අවසන් කිරීමෙන් පසු ඔහු මාතර මහේස්ත්‍රාත් අධිකරණයට ඉදිරිපත් කිරීමට නියමිතය. රයන් වැන්රූයන් මෙරටට පිටුවහල් කිරීමෙන් පසු අපරාධ පරීක්ෂණ දෙපාර්තමේන්තුව මගින් අත්අඩංගුවට ගත් අතර පැය 18ක කාලයක් ප්‍රශ්න කිරීමකින් අනතුරුව වැලිගම පොලීසිය වෙත භාරදී ඇත. ඩුබායි අත්අඩංගුවේ සිට මෙරටට පිටුවහල් කිරීමෙන් පසු අත්අඩංගුවට ගත් සිව් දෙනෙකු තවදුරටත් අපරාධ පරීක්ෂණ දෙපාර්තමේන්තුව භාරයේ රඳවා සිටින අතර ඔවුන් සම්බන්ධව විමර්ශන සිදුවන බව පොලීසිය පවසයි.", "URL": "https://lankatruth.com/si/?p=71613", "Category": "පුවත්", "Parent URL": null}