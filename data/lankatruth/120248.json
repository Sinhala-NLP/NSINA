{"Source": "Lankatruth", "Timestamp": "July 26, 2021", "Headline": "උපේක්ෂා ස්වර්ණමාලි අත්අඩංගුවට", "News Content": "රිය අනතුරක් සම්බන්ධයෙන් රංගන ශිල්පිනී උපේක්ෂා ස්වර්ණමාලි කටුගස්තොට පොලිසිය මගින් අත්අඩංගුවට ගෙන තිබේ. අදාළ අනතුර ඊයේ (25) රාත්‍රියේ සිදුව ඇති අතර එය සිදුව ඇත්තේ ඇය තම මෝටර් රථයෙන් මහනුවර සිට කුරුණෑගල දෙසට ගමන් කරමින් සිටියදී නුගවෙල ප්‍රාදේශීය ලේකම් කාර්යාලය අසලදී විරුද්ධ දිශාවෙන් පැමිණි යතුරු පැදියක ගැටීමෙනි. අනතුරින් යතුරු පැදියේ ගමන් ගත් 18 හැවිරිදි තරුණයෙකු තුවාල ලබා ඇති අතර ඔහු මේ වනවිට පේරාදෙණිය රෝහලේ නේවාසිකව ප්‍රතිකාර ලබමින් සිටී. අදාළ තරුණයාගේ උරහිස් ප්‍රදේශය තුවාල සිදුවී ඇති බවද වාර්තා වේ. පොලිස් අත්අඩංගුවේ පසුවන රංගන ශිල්පිනී උපේක්ෂා ස්වර්ණමාලි අද (26) අධිකරණයට ඉදිරිපත් කිරීමට නියමිත බව වාර්තා වේ.", "URL": "https://lankatruth.com/si/?p=120248", "Category": "කලා පුවත්", "Parent URL": null}