{"Source": "Lankatruth", "Timestamp": "March 29, 2022", "Headline": "‍ලෝක වෙළෙඳපොළේ බොරතෙල් මිල යළි පහළට", "News Content": "‍ලෝක වෙළෙඳපොළේ බොරතෙල් මිල යළිත් වරක් සැළකිය යුතු ලෙස පහළ බැස තිබේ. ඒ අනුව අද දිනයේ බ්‍රෙන්ට් බොරතෙල් බැරලයක මිල අමෙරිකානු ඩොලර් 111.92ක අගයක් ගත් අතර අමෙරිකාවේ WTI බොරතෙල් බැරලයක මිල අමෙරිකානු ඩොලර් 105.38ක අගයක් ගනු ලැබීය. කෙසේවෙතත් විදෙස් වාර්තා පෙන්වාදෙන්නේ වසර දෙකක කාලයකට පසු චීනයේ ෂැංහයි නුවර සම්පූර්ණයෙන්ම වසා දැමීම හේතුවෙන් මෙම තත්ත්වය උද්ගතව ඇති බවත් තවදුරටත් ඉන්ධන මිල ගණන් සැළකිය යුතු ආකාරයකින් පහළ බසිනු ඇති බවත්ය. එමෙන්ම මෙම මිල ගණන් අඩුවීම හේතුවෙන් බොරතෙල් වෙළඳපොළෙහි යම් පාඩුවක් සිදුවනු ඇති බවද විදෙස් වාර්තා සදහන් කරයි. වෙළෙඳපොළ දෙකේම කොන්ත්‍රාත්කරුවන්ට සහ වෙළදපොළ දෙකට ඊයේ දිනයේදී පමණක් සිදුවූ පාඩුව 7%කට ආසන්න බව විදෙස් වාර්තා පෙන්වාදෙයි.", "URL": "https://lankatruth.com/si/?p=130882", "Category": "ආර්ථික පුවත්", "Parent URL": null}