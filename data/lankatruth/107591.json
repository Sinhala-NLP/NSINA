{"Source": "Lankatruth", "Timestamp": "January 8, 2021", "Headline": "ගිරිඋල්ලේ 16%කට කොරෝනා… වසම් දෙකක් ලොක්ඩවුන්", "News Content": "ගිරිඋල්ල පොලිස් බල ප්‍රදේශයේ මුම්මාන සහ වෑත්තෑව යන ග්‍රාමනිලධාරී වසම් දෙකෙහි පසුගිය 04 වනදා 162 නෙකුගේ සිදු කළ අහඹු PCR පරීක්ෂාවකින් 26 දෙනෙකුටම කොවිඩ් – 19 ආසාදනය වී ඇතැයි අනාවරනය වේ. එම ප්‍රමාණය පරීක්ෂාවට භාජනය කළ පිරිසෙන් 16%ක ආසාදිතයින් වාර්තා වීමේ ප්‍රතිශතයකි. ඒ අනුව මුම්මාන සහ වෑත්තෑව ග්‍රාම නිලධාරී වසම්වල මුම්මාන පාසල් හන්දිය, මුම්මාන මංසන්දිය, කඩේවත්ත, වල්පොලමුල්ල, කවුඩුමුන්න යන ප්‍රදේශ හුදකලා කර තිබේ. කුලියාපිටිය මහජන සෞඛ්‍ය පරීක්ෂක කාර්යාලයේ ප්‍රධාන වෛද්‍ය උත්පල සංකල්ප සිය ෆේස්බුක් ගිණුමෙහි සටහනක් යොදමින් සදහන් කර තිබුණේ මුම්මාන සහ වෑත්තෑව වසම්වලින් ආසාදිතයන් වාර්තාවීම කුලියාපිටිය ප්‍රදේශයටද යම් අවදානමක් පවතින බවයි.", "URL": "https://lankatruth.com/si/?p=107591", "Category": "කොවිඩ් -19 (කොරෝනා ) පුවත්", "Parent URL": null}