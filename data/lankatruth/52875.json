{"Source": "Lankatruth", "Timestamp": "May 24, 2018", "Headline": "ජාලියගේ බිරිඳට, ඥාති සහෝදරියට වරෙන්තු", "News Content": "රජයේ මුදල් අවභාවිතය සම්බන්ධයෙන් අත්අඩංගුවට ගෙන ඇප මත සිටින එක්සත් ජනපදයේ හිටපු ශ්‍රී ලංකා තානාපති ජාලිය වික්‍රමසුරිය මහතාගේ ඥාති සහෝදරියක අත්අඩංගුවට ගැනීම සඳහා කොටුව මහේස්ත්‍රාත් ලංකා ජයරත්න මෙනවිය අද (24) වරෙන්තු නිකුත් කර තිබේ. ජාලිය වික්‍රමසුරිය මහතාට ඇප ලබාදීමේදී එක් කොන්දේසියක් වූ විදේශගත වීමේ තහනම තාවකාලිකව ඉවත් කිරීම සඳහා ඇප කරුවන් වූ ඔහුගේ බිරිඳ වන ප්‍රියංගි දිලිනි වික්‍රමසුරිය සහ ඥාතී සහෝදරියක වන දීපිකා කුමුදු වික්‍රමසුරිය නැමැත්තන්ට මෙලෙස වරෙන්තු නිකුත් කර තිබේ. එම ඇපකොන්දේසි ලිහිල් කරගනිමින් විදේශගත වී සිටින ජාලිය වික්‍රමසූරිය මහතා මෙතෙක් නැවත ලංකාවට පැමිණ නැත.", "URL": "https://lankatruth.com/si/?p=52875", "Category": "පුවත්", "Parent URL": null}