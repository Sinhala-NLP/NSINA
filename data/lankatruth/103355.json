{"Source": "Lankatruth", "Timestamp": "December 14, 2020", "Headline": "IPL වගේ LPL ගහන්න – නාමල්ගෙන් උපදෙසක්", "News Content": "ලබන වසරේ සිට අවසාන වටයේ තරඟ සඳහා play-off ක්‍රමය හඳුන්වා දීමට LPL තරඟ සංවිධායකයන්ට තමන් යෝජනා කරන බව ක්‍රිඩා ඇමති නාමල් රාජපක්ෂ පවසයි. ඊයේ (13) පැවති අවසන් පූර්ව වටයේ තරඟයකදී ගෝල් ග්ලැඩියේටර්ස් කන්ඩායම විසින් කළම්බු කිංග්ස් කන්ඩායම පරාජය කිරීමෙන් පසු සිය ෆේස්බුක් ගිණුමේ සටහනක් තබමින් ඇමතිවරයා මේ බව සඳහන් කරන ලදි. IPL ඇතුළු ලොව ප්‍රමුඛ T20 තරඟාවාලි රැසක් අවසන් තරඟ සඳහා play-off ක්‍රමය භාවිතා කරද්දි LPL තරඟ සංවීධායකයන් පිලිමලුන් පිටුදැකීමේ (Knockout) ක්‍රමය අවසන් තරඟ සඳහා භාවිතා කිරීමට තිරණය කිරීම තරමක් ප්‍රශ්නකාරි බව ක්‍රිකට් ක්‍රිඩා ප්‍රවීණයෝ LPL තරඟාවලිය ආරම්භයේදීම මතුකරන ලදි. පිලිමලුන් පිටුදැකීමේ ක්‍රමයේදී අවසන් පූර්ව වටයට තරඟ කරන කන්ඩායම්වලින් පරාජයට පත් වන කන්ඩායමට අවසන් තරඟය සහභාගී වීමේ අවස්ථාව අහිමි වන අතර play-off ක්‍රමයේදී තරඟාවලියේ පෙරමුණේ සිට අවසන් පුර්ව වටයේදී පරාජයට පත්වන කන්ඩායමට අවසන් තරඟයට සහභාගී විමට තවත් එක් අවස්ථාවක් හිමිවේ.", "URL": "https://lankatruth.com/si/?p=103355", "Category": "ක්‍රීඩා පුවත්", "Parent URL": null}