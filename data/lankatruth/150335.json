{"Source": "Lankatruth", "Timestamp": "August 16, 2023", "Headline": "රනිල් මඩු පල්ලිය දේශපාලනයට යොදාගැනීම ගැන විරෝධය – එය වසාගැනීමට දැඩි ප්‍රයත්නයක්", "News Content": "ජනාධිපති රනිල් වික්‍රමසිංහ ඊයේ (15) මඩු පල්ලියේ වාර්ෂික මංගල්ල්‍යය සහ භාගී වෙමින් කළ දේශපාලන කතාව පිලිබඳව කතෝලික ජනතාව තුළ දැඩි විරෝධයක් එල්ල වී ඇති අතර එය වසාගැනීම සඳහා විවිධ උපක්‍රම යොදාගනිමින් දැඩි වෙහෙසකර තත්වයක් දැරීමට සිදු වී ඇති බව අනාවරණය වේ. ජාතික සංහිඳියාව ඇති කිරීම සඳහා ජනාධිපති ගෙනයන වැඩපිළිවෙල කතෝලික පියතුමන්ලා අගය කරන බව ප්‍රචාරය කරමින් විරෝධය වසා ගැනීමට උත්සාහ කර ඇත. විශේෂයෙන්ම පසුගිය 09 වෙනි දින ජනාධිපති රනිල් වික්‍රමසිංහ පාර්ලිමේන්තුවේදී කළ කතාව වතිකානු අපෝස්තලික තානාපති ලෙස කටයුතුකරන පියතුමන්ගේ අගයට ලක්වී ඇති බවය හුවා දක්වමින් දැඩි ප්‍රචාරයක් ගෙනයමින් පවතී. ඒ හැර ජනාධිපති රනිල් වික්‍රමසිංහ මඩු පල්ලියේ සිදු කළ කතාව සම්බන්ධයෙන් ඉතා අවම ප්‍රචාරයක් ලබාදීමට රාජ්‍ය මාධ්‍ය සහ ජනාධිපති මාධ්‍ය ඒකකය කටයුතු කර තිබිණි. තලෙයි මන්නාරමේ සිට කොළඹ දක්වා නගරාන්තර දුම්රිය සේවයක් ආරම්භ කිරීම සහ මන්නාරම බලශක්ති කේන්ද්‍රස්ථානයක් ලෙස සංවර්ධනය කිරීම ඇතුළු පොරොන්දු ගණනාවක් ජනාධිපති රනිල් වික්‍රමසිංහගේ කතාවේදී ලබා දී තිබිණ. මේ අතර ජනාධිපති සමග එම වාර්ෂික මංගල්‍ය උත්සවයට සහභාගී වූ කතෝලික සහ කිතුණු ඇමතිවරුන් සෘජුවම පාස්කු ප්‍රහාරය සම්බන්ධයෙන් ජනතාවගේ ප්‍රශ්න කිරීම් ස්වරූපයෙන් මතු වූ විරෝධයන්ටද මුහුණදුන් බව වාර්තා වේ.", "URL": "https://lankatruth.com/si/?p=150335", "Category": "පුවත්", "Parent URL": null}