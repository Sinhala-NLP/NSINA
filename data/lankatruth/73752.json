{"Source": "Lankatruth", "Timestamp": "May 14, 2019", "Headline": "මුහුණු ආවරණ සහිත ඇඳුම් පිළිබඳ මාර්ගෝපදේශනයක් දෙන්න – මානව හිමිකම් කොමිසම ඉල්ලයි", "News Content": "රටතුල උද්ගතව ඇති වාතාවරණය තුල ජාතික ආරක්ෂාවට මුල්තැනදී කටයුතු කිරීමේදී සංස්කෘතිමය සංවේදීතාවයකින් යුතු ආයතන සඳහා විශේෂ මාර්ගෝපදේශනයක් නිකුත් කරන ලෙස ශ්‍රී ලංකා මානව හිමිකම් කොමිෂන් සභාව අධ්‍යාපන අමාත්‍යාංශයෙන් ඉල්ලා තිබේ. බදුල්ල දෙමළ බාලිකා විද්‍යාලයේ හා අවිස්සාවේල්ල පුවක්පිටිය මාධ්‍ය මහා විද්‍යාලයේ පසුගියදා ඇතිවූ සිදුවීම්වලට මුල්වූ හේතුව ඒ සම්බන්ධයෙන් ජනතාව නිසිලෙස දැනුවත්ව නොතිබීම බව නිරීක්ෂණය වූ බවත් ඒ අනුව අදාල ඉල්ලීම කරන බවත් ශ්‍රී ලංකා මානව හිමිකම් කොමිෂන් සභාවේ සභාපතිනි ආචාර්ය එන්.ඩි. උඩගම මහත්මිය නිකුත් කළ ලිපියක් දැක්වේ. ඉතා සුළු කාරණයක් වුවත් මෙවැනි සිදුවීම් විශාල විනාශයන් කරා ගෙනයාමේ හා රටතුල සාමය කඩවීමේ අවස්ථාවන් නිර්මාණය කිරීමේ මුල බීජය විය හැකි බැවින් දැනට අධ්‍යාපන අමාත්‍යාංශය විසින් පාසැල් වල ආරක්ෂක කටයුතු සාර්ථක කරගැනීම ඉදිරිපත් කරඇති චක්‍රලේඛයට වැඩිමනත් වශයෙන් මුහුනු ආවරණය සහිත ඇඳුම් පිලිබදව මාර්ගෝපදේශනයන් නිකුත් කිරීමට පියවර ගන්නා ලෙස එම ලිපියෙන් ඉල්ලා ඇත.", "URL": "https://lankatruth.com/si/?p=73752", "Category": "පුවත්", "Parent URL": null}