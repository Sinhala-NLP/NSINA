{"Source": "Lankatruth", "Timestamp": "November 18, 2020", "Headline": "බ්‍රැන්ඩික්ස් පොකුරට අලුත් CID කණ්ඩායමක්", "News Content": "කොවිඩ් – 19 දෙවන රැල්ල බ්‍රැන්ඩික් ඇඟලුම්ල ආශ්‍රිතව ඇතිවූ අතර එම කම්හල කොවිඩ් සඳහා නිරාවරණය වූ ආකාරය සොයා පරීක්ෂණ පැවැත්වීම සඳහා අපරාධ පරීක්ෂණ දෙපාර්තමේන්තුවේ නව කණ්ඩායමක් පත් කිරීමට කටයුතු කළ බව වැඩබලන පොලිස්පති චන්දන වික්‍රමරත්න මහතා නීතිපතිවරයාට දන්වා තිබේ. ඒ අනුව අපරාධ පරීක්ෂණ දෙපාර්තමේන්තුවේ ජ්‍යෙෂ්ඨ නිලධාරීන් කණ්ඩායමක් මේ සඳහා පත් කර තිබේ. එම කණ්ඩායම අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයාගේ අධීක්ෂණය යටතේ අදාළ පරීක්ෂණ සිදුකරනු ඇති බවද වැඩබලන පොලිස්පතිවරයා පවසයි. කෙසේ වෙත්ත මේ සම්බන්ධයෙන් පුළුල් පරීක්ෂණයක් සිදු කළ බවත් තවත් අනාවරණය කර ගැනීමට ඇත්තේ සුළු කාරණා කිහිපයක් පමණක් බවත් කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා පසුගියදා පවසා සිටියේය. එහෙත් වැඩබලන පොලිස්පතිවරයා මේ සම්බන්ධයෙන් මේ වනවිට අවස්ථා කිහිපයකදී නීතිපති දෙපාර්තමේන්තුවට කරුණු දක්වා ඇති ආකාරයට මෙම විමර්ශන සිදු කළ පොසිල් කණ්ඩායම් පවා කොවිඩ් – 19 සඳහා ගොදුරුවී තිබේ. එමෙන්ම එම විමර්ශන තවමත් නිසි පරිදි සිදු කර නැති බවද වැඩ බලන පොලිස්පතිවරයාගේ ක්‍රියාමාර්ග අනුව තහවුරු වේ.", "URL": "https://lankatruth.com/si/?p=100578", "Category": "පුවත්", "Parent URL": null}