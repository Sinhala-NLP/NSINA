{"Source": "Lankatruth", "Timestamp": "October 16, 2019", "Headline": "වනජීවී භාරය වසා දැමීමට කැබිනට් අනුමැතිය", "News Content": "ශ්‍රී ලංකාවේ වනජීවී භාරය වසා දැමීමට කැබිනට් මණ්ඩල අනුමැතිය ලැබී තිබේ. පරිසර සංරක්ෂණය කිරීම හා වනජීවී සංරක්ෂණයට අදාළව දැනට සිදුකෙරෙන කිසිඳු ක්‍රියාමාර්ගයකට වනජීවී සංරක්ෂණ භාරය යොදා නොගැනීම හේතුවෙන් මෙම තීරණය ගෙන තිබේ. එම ආයතනය වසා දැමීමෙන් අනතුරුව එය සතු වත්කම් හා වගකීම් වනජීවී සංරක්ෂණ දෙපාර්තමේන්තුව වෙත පවරා ගැනීම සිදුවේ. මීට අමතරව සේවයෙන් ඉවත්වීමට කැමැත්ත ප්‍රකාශ කර ඇති එහි කාර්ය මණ්ඩලයට වන්දි හා පාරිතෝෂික මුදල් ගෙවීමටත්, සෙසු කාර්ය මණ්ඩල සාමාජිකයින් වනජීවී සංරක්ෂණ දෙපාර්තමේන්තුවට අනියුක්ත කිරීමටත් කැබිනට් මණ්ඩලය තීරණය කර ඇත. වනජීවී භාරය සතු රන්දෙණිගල පුහුණු මධ්‍යස්ථානය වනජීවී සංරක්ෂණ දෙපාර්තමේන්තුව යටතේ පුහුණු මධ්‍යස්ථානයක් ලෙස තවදුරටත් පවත්වාගෙන යෑම සිදුවේ.", "URL": "https://lankatruth.com/si/?p=83152", "Category": "පුවත්", "Parent URL": null}