{"Source": "Lankatruth", "Timestamp": "January 12, 2020", "Headline": "තරුණයන් 08කට මොරොන්තොට දී ඇසිඩ් ප්‍රහාරයක්", "News Content": "දෙපිරිසක් අතර වූ ආරවුලක් හේතුවෙන් කෑගල්ල-මොරොන්තොට ප්‍රදේශයේ තරුණයින් 08 දෙනෙකුට ඊයේ (11) රාත්‍රී 8.45ට පමණ ඇසිඩ් ප්‍රහාරයක් එල්ල වී තිබේ. ඉන් තුවාල ලැබූ තරුණයින් 08 දෙනා කෑගල්ල මහා රෝහලේ ප්‍රතිකාර ලබන අතර දෙදෙනෙකුගේ තත්ත්වය බරපතළ බව රෝහල් ආරංචිමාර්ග සඳහන් කරයි. ඇසිඩ් ප්‍රහාරය එල්ල කළ පිරිස සොයා පොලිස් පරීක්ෂණ ක්‍රියාත්මක කොට ඇත.", "URL": "https://lankatruth.com/si/?p=88640", "Category": "පුවත්", "Parent URL": null}