{"Source": "Lankatruth", "Timestamp": "August 25, 2018", "Headline": "බදුල්ලේ විදුහල්පතිනිය දනගැස්සවීමේ සිද්ධියේ කමිටු වාර්තාව පිළිගන්න බැහැ", "News Content": "බදුල්ල දෙමළ බාලිකා විද්‍යාලයේ විදුල්පතිනිය ආර්. භවානි මහත්මිය දනගැස්සවිමේ සිද්ධිය සම්බන්ධයෙන් ඌව පළාත් ආණ්ඩුකාරවරයාගේ නියෝග මත පත් කළ කමිටුව විසින් සිදු කළ විමර්ශන වාර්තාව පිළිගත නොහැකි බව ලංකා ගුරු සේවා සංගමය පවසයි. එම සංගමයේ ප්‍රධාන ලේකම් මහින්ද ජයසිංහ මහතා පවසන්නේ එම වාර්තාවේ මගින් එවැනි සිදුවිමක් සිදුව නොමැති බවට සඳහන්ව ඇති බවයි. මේ අතර බදුල්ල දෙමළ බාලිකා විද්‍යාලයේ විදුල්පතිනිය ආර්. භවානි මහත්මිය දනගැස්සවිමේ සිද්ධිය සම්බන්ධයෙන් ශ්‍රී ලංකා මානව හිමිකම් කොමිසම විසින් සකස් කරනු ලබන වාර්තාවේ කටයුතු අවසන් අදියරේ පවතින බව එම කොමිසම පවසයි. එම වාර්තාව සකස් කිරිමෙන් පසු සිද්ධිය සම්බන්ධයෙන් විමර්ශන කටයුතු සිදු කරන නියාමන අංශ වෙත යොමු කිරිමට කටයුතු කරන බවයි ශ්‍රී ලංකා මානව හිමිකම් කොමිසම සඳහන් කරයි.", "URL": "https://lankatruth.com/si/?p=58313", "Category": "පුවත්", "Parent URL": null}