{"Source": "Lankatruth", "Timestamp": "August 18, 2017", "Headline": "වෙනිසියුලාවට සත්‍ය සෙවීමේ කොමිසමක්!", "News Content": "පසුගිය ජූලි 30 වැනිදා පැවැත්වූමැතිවරණයෙන් තේරී පත්වූ වෙනිසියුලානුජාතික ව්‍යවස්ථා සභාව සත්‍ය සෙවීමේ කොමිසමක් පත් කිරීමට අවශ්‍ය නීති සම්පාදනය කර ඇති බව වාර්තා වේ. ජාතික ව්‍යවස්ථා සභාවේ සභාපති ඩෙස්ලි රොඩ්රිගුයේස් මෙම සත්‍ය සෙවීමේ කොමිසමේද සභාපතිවරයා ලෙස කටයුතු කරන බවත් ප්‍රචණ්ඩත්වයට,වෛරය වැපිරවීමට එරෙහිව මෙම සත්‍යසෙවීමේ කොමිසම ඉදිරියේදී යොදා ගැනීමට සැලසුම් කර ඇති බවත් පැවසේ. පසුගිය මැතිවරණය පැවැත්වීම කඩාකප්පල් කිරීම සඳහා විරුද්ධපක්ෂය අප්‍රේල් මස ආරම්භයේ සිට සිදුකරනු ලැබූප්‍රචණ්ඩ ක්‍රියා, කඩාකප්පල් ක්‍රියා හේතුවෙන් ජීවිත හානි 120 ක් පමණ සිදුව ඇති අතර කඩාකප්පල් ක්‍රියාවන්හි ගොදුරු බවට ආහාර ගබඩා, පොදු ස්ථාන පමණක් නොව ළඳරු පාසල් පවා ලක්ව ඇතැයි සඳහන් වේ. මේ වනවිට අනාවරණය වන තොරතුරු අනුව ඡන්දයෙන් පත්වූජාතික ව්‍යවස්ථා සභාව ව්‍යවස්ථා සම්පාදනයට පමණක් නොව ජාතික වශයෙන් වැදගත්වන තීන්දු තීරණගැනීම සඳහා අවශ්‍යයාන්ත්‍රණයක් ලෙස ක්‍රියාත්මක කිරීමට මධුරෝ පාලනය සැලසුම් කර ඇති බව වාර්තා වේ.", "URL": "https://lankatruth.com/si/?p=39540", "Category": "විදෙස් පුවත්", "Parent URL": null}