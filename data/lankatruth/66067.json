{"Source": "Lankatruth", "Timestamp": "January 4, 2019", "Headline": "සයිබර් ප්‍රහාරයකින් ජර්මන් චාන්සලර්වරිය ඇතුළු සිය ‌දෙනෙකුගේ  දත්ත අන්තර්ජාලයට", "News Content": "ජර්මන් චාන්සලර්වරිය ඇතුළු එරට දේශපාලනඥයින් 100 දෙනෙකුගේ පමණ පෞද්ගලික තොරතුරු සයිබර් ප්‍රහාරයක් මගින් අන්තර්ජාලයට මුදාහැර ඇතැයි විදෙස් මාධ්‍ය වාර්තා කරයි. සයිබර් ප්‍රහාරකයන් පිරිසක් විසින් ජර්මන් චාන්සලර් ඇන්ජලා මර්කල් ඇතුළු දේශපාලනඥයින්ගේ පෞද්ගලික සංවාද, අනෙකුත් සබඳතා සහ බැංකු ගිණුම් විස්තර ද මෙසේ අනාවරණය කර ඇතැයි වාර්තා වේ. “god” ලෙස හඳුන්වාගත් ට්විටර් ගිණුමක් ඔස්සේ පසුගිය සති කිහිපය පුරා මෙම දත්ත මුදාහැර ඇති අතර අදාල දේශපාලනඥයින්ගේ ට්විටර් සහ ෆේස්බුක් ගිණුම්වල මුරපද ලබාගැනීම මගින් පෞද්ගලික දත්ත ලබාගෙන ඇතිබව මූලික විමර්ශනවලදී හෙලිව තිබේ. මෙය බැරෑරුම් සහගත ප්‍රහාරයක් බව ජර්මන් ආණ්ඩුව මාධ්‍ය අමතා ප්‍රකාශකර තිබේ.", "URL": "https://lankatruth.com/si/?p=66067", "Category": "විදෙස් පුවත්", "Parent URL": null}