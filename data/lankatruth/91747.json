{"Source": "Lankatruth", "Timestamp": "March 27, 2020", "Headline": "ඇමෙරිකාව ලොව වැඩිම කොරෝනා ආසාදිතයින් සංඛ්‍යාව වාර්තා කරයි", "News Content": "චීනය ඇතුළු ලෝකයේ සියලුම රටවල් අභිබවා යමින් අද (27) වනවිට වැඩිම කොරෝනා වයිරස ආසාදිතයන් සංඛ්‍යාව ඇමෙරිකාවෙන් වාර්තා වෙයි. නවතම සංඛ්‍යාලේඛනවලට අනුව ඇමරිකාවෙන් කොරෝනා වයිරස ආසාදිතයින් 83,500ක් තහවුරු වී ඇති අතර චීනය රෝගීන් 81,782ක් සහ ඉතාලිය රෝගීන් 80,589ක් වාර්තා කළේය. ඒ අනුව ඇමරිකාව චීනය සහ ඉතාලියද අභිබවා ගොස් තිබේ. ඇමරිකාවේ කොරෝනා මරණ සංඛ්‍යාව 1,200ක් ලෙස සඳහන් වෙයි. ඇමෙරිකාවේ ප්‍රාන්ත 50ක් පුරාම මේවනවිට කොරෝනා සම්බන්ධයෙන් පරීක්ෂණ කිරීමට පහසුකම් ලබාදී ඇති බවද, 552,000ක පමණ පිරිසක් වෛද්‍ය පරීක්ෂණවලට යොමුකර ඇති බවද වාර්තා වේ.", "URL": "https://lankatruth.com/si/?p=91747", "Category": "පුවත්", "Parent URL": null}