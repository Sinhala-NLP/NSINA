{"Source": "Lankatruth", "Timestamp": "August 19, 2022", "Headline": "බන්දුලගේ බයිලාවලට මහ බැංකු අධිපතිගෙන් ප්‍රහාරයක්", "News Content": "වෙළඳපොලේ භාණ්ඩ වර්ග කීපයක මිල සුළු වශයෙන් අඩුවීම ආණ්ඩුවේ ආර්ථික උපාය මාර්ගයක් ලෙස විවෘත ගිණුම් ක්‍රමය ක්‍රියාත්මක කිරීමේ ප්‍රතිඵලයක් බව වෙළඳ ඇමති බන්දුල ගුණවර්ධන ප්‍රකාශ කර තිබුණ ද එය එසේ නොවන බවත් ඉදිරියේදී විවෘත ගිණුම් ක්‍රමය තහනම් කරන බවත් මහ බැංකු අධිපතිවරයා අවධාරණය කර තිබේ. ඊයේ (18) මාධ්‍ය හමුවක් පවත්වමින් රටේ ආර්ථික තත්වය පිළිබඳව මහ බැංකුවේ ඉහල නිලධාරීන් කරුණු පැහැදිලි කළහ. ඉන් අනතුරුව, මාධ්‍යවේදීන් නැගූ ප්‍රශ්න ගණනාවකට මහ බැංකු අධිපති ආචාර්ය නන්දලාල් වීරසිංහ පිළිතුරු ලබා දුන්නේය. එහිදී මාධ්‍යවේදියෙකු බන්දුල ගුණවර්ධන වෙළඳ ඇමතිවරයා සඳහන් කර තිබුූ විවෘත ගිණුම් ක්‍රමය ක්‍රියාත්මක කිරීමෙන් භාණ්ඩ මිල අඩුවීම පිළිබඳ ප්‍රශ්න කළේය.  එයට පිළිතුරු දුන් මහ බැංකු අධිපතිවරයා අවධාරණය කර තිබුණේ මෑත කාලයේ අනුගමනය කරන ලද ප්‍රතිපත්තිමය ක්‍රියාමාර්ග රැසක ප්‍රතිඵලයක් ලෙස භාණ්ඩ මිල අඩුවී ඇති බවය. එසේම භාණ්ඩ ආනයනයේදී අනුගමනය කරන විවෘත ගිණුම් ක්‍රමය ඉදිරියේදී තහනම් කරන බව ඔහු අනාවරණය කරනු ලැබීය.", "URL": "https://lankatruth.com/si/?p=138201", "Category": "ආර්ථික පුවත්", "Parent URL": null}