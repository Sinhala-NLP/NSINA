{"Source": "Lankatruth", "Timestamp": "September 13, 2017", "Headline": "SAITM විරෝධී රථ පෙළපාළියේ දෙවන දිනය ඇරඹේ", "News Content": "මුදලට වෛද්‍යඋපාධිය විකුණන මාලඹේ සයිටම් ආයතනය අහෝසි නරන ලෙස ආණ්ඩුවට බලකරමින් සයිටම් විරෝධී ජන පවුර සංවිධානය විසින් පවත්වන විරෝධතා රථ පෙළපාළිය දෙවන දිනටත් අද (13) මේ වනවිට ආරම්භ වී තිබේ. ඒ අනුව අද දින වව්නියාවෙන්, දඹුල්ලෙන්, අම්පාරෙන්, බදුල්ලෙන්, මාතරින් රථ පෙළපාළියේ දෙවන දිනය ආරම්භ වේ. කොළඹටත් පැමිණීමට නියමිත මෙම රථ පෙළපාළිය ලබන 15වන දින සවස 2.00ට ලිප්ටන් වටරව්මේදී ප්‍රධාන ජන රැලිය පැවැත්වීමටද කටයුතු සූදානම් කර තිබේ. මෙම රථ පෙළපාළිය නිසා එදිනෙදා කටයුතු සඳහා කොළඹට පැමිණෙන ජනතාව දැඩි අපහසුතාවයකට පත්වීමට සිදුවනු ඇති බැවින් 15වදාට කොළඹට පැමිණෙන විට ඒ පිළිබඳව අවබෝධයෙන් කටයුතු කරන්නැයි සයිටම් විරෝධී ජනපවුර සංවිධානය එම ජනතාවට දැනුම්දී සිටියි.", "URL": "https://lankatruth.com/si/?p=40807", "Category": "පුවත්", "Parent URL": null}