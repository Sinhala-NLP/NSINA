{"Source": "Lankatruth", "Timestamp": "June 6, 2019", "Headline": "ජෙෆ්රි ඇලොසියස්ට රට යන්න අවසර", "News Content": "මහ බැංකු බැදුම්කර වංචාවට සම්බන්ධ පර්පෙචුවල් ට්‍රෙෂරීස් සමාගමේ සභාපති ජෙෆ්රි ඇලෝසියස්ට පනවා තිබූ විදෙස් ගමන් තහනම තාවකාලිකව ඉවත් කර තබේ. විත්තිකාර ජෙෆ්රි ඇලෝසියස් වෙනුවෙන් පෙනී සිටි නීතීඥවරුන් සිදුකළ ඉල්ලීමකට අනුව කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(06) මෙම නියෝගය නිකුත් කළාය. තම සේවාදායකයාට ජූලි මස 01 වැනිදා සිට අගෝස්තු මස අගෝස්තු මස 07 වැනිදා දක්වා ඉන්දියාවේ සහ කැනඩාවේ සංචාරය කිරීමේ අවශ්‍යතාවයක් ඇති බවත් එම කාලසීමාව තුළ අධිකරණය මගින් පනවා ඇති විදෙස් ගමන් තහනම ඉවත් කරන ලෙසත් නීතීඥවරු ඉල්ලා ඇත. එම ඉල්ලීම පිළිගත් මහේස්ත්‍රාත්වරිය සැකකාර ජෙෆ්රි ඇලෝසියස් මහතාට අදාල කාලසීමාව තුළ විදෙස් ගතවීම සඳහා පවතින තහනම ලිහිල්කරන මෙන් ආගමන හා විගමන පාලකවරයාට නියෝග කර තිබේ.", "URL": "https://lankatruth.com/si/?p=75234", "Category": "පුවත්", "Parent URL": null}