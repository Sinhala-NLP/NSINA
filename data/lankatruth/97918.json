{"Source": "Lankatruth", "Timestamp": "October 17, 2020", "Headline": "ලෝක සෞඛ්‍ය සංවිධානයෙන් යුරෝපයට අනතුරු ඇඟවීමක්", "News Content": "කොරෝනා වසංගතය හමුවේ ජීවිත රැක ගැනීමට නම්, තවදුරටත් දැඩි සීමා පැනවිය යුතු බව ලෝක සෞඛ්‍ය සංවිධානය යුරෝපා කලාපයට අනතුරු අඟවා තිබේ. යුරෝපයේ දෛනික කොරෝනා ආසාධිතයින් සංඛ්‍යාව වාර්තාගත ලෙස ඉහළ යෑමත් සමඟ ලෝක සෞඛ්‍ය සංවිධානයේ යුරෝපා කලාප ප්‍රධානී හෑන්ස් ක්ලුග් මහතා මෙම අනතුරු ඇඟවීම සිදුකර ඇත. පසුගිය අප්‍රේල් මාසයට සාපේක්ෂව වාර්තාවන රෝගීන් සංඛ්‍යාව පහළ මට්ටමක පැවතිය ද වෛරස ව්‍යාප්තිය පාලනයට පනවා ඇති රෙගුලාසි ලිහිල් කිරීමෙන් 2021 වසර වනවිට කොරෝනා ආසාදනයෙන් සිදුවන මරණ සංඛ්‍යාව, අප්‍රේල් මාසය මෙන් හතර පස් ගුණයකින් ඉහළ යනු ඇතැයි ඒ මහතා වැඩිදුරටත් අනතුරු ඇගවීය. ප්‍රංශයේ ද දෙවන කොරෝනා රැල්ලක් මතුව තිබෙන අතර පසුගිය 16 වැනිදායින් අවසන් වූ පැය 24 තුළ එරටින් නව කොරෝනා ආසාදිතයින් 30 621ක් වාර්තා වී තිබිණි. ඊට අමතරව බ්‍රිතාන්‍ය, ඉතාලිය, පෝලන්තය සහ ජර්මනිය ඇතුළු යුරෝපා රටවල් ගණනාවක වාර්තාවන දෛනික කොරෝනා ආසාධිතයින් සංඛ්‍යාව වාර්තා ගතලෙස ඉහළ ගොස් තිබේ.", "URL": "https://lankatruth.com/si/?p=97918", "Category": "විදෙස් පුවත්", "Parent URL": null}