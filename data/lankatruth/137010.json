{"Source": "Lankatruth", "Timestamp": "July 17, 2022", "Headline": "ඖෂධ හිඟයෙන් මියයන පිරිස ගැන දත්ත හෙළි නොවේ", "News Content": "රෝහල්වලට අත්‍යාවශ්‍ය ඖෂධ, වෛද්‍ය උපකරණ සහ ඉන්ධන නොලැබීම නිසාම මියයන රෝගීන් පිළිබඳව නිසි දත්ත එකතු කිරීමක් සිදු නොකරන බව අනාවරණය වේ. පසුගිය 15 වෙනි දින අවසන් වනවිට තෙල් පෝලිම්වල රැඳී සිටි අය 19 දෙනෙකු මියගොස් තිබූ බවට දත්ත වාර්තා කර තිබිණි. මේ ආකාරයෙන් ඖෂධ නොමැතිවීමෙන් මියයාම, වෛද්‍ය උපකරණ නොමැතිවීමෙන් මියයාම් සහ ඉන්ධන නොමැතිවීමෙන් රෝගීන් නිසි ප්‍රතිකාර සඳහා යොමු කිරීමට නොහැකිවීමෙන් සිදුවන මියයාම් සහ ඉන්ධය හිඟය නිසාම රෝහල් කටයුතු අඩපනවීමෙන් රෝගීන් මියයාම පිළිබඳව නිසි පරිදි දත්ත වාර්තා නොවේ.  මේ වනවිට සියලුම දෙනාගේ අවධානය දේශපාලන අරාජිකත්වය වෙත යොමුවී ඇති අතර රෝහල් පද්ධතිය සම්පූර්ණයෙන් බිඳ වැටී රෝගී ජීවිත අනතුරට පත්වී ඇත.", "URL": "https://lankatruth.com/si/?p=137010", "Category": "පුවත්", "Parent URL": null}