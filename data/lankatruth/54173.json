{"Source": "Lankatruth", "Timestamp": "June 12, 2018", "Headline": "සෞඛ්‍ය ඇමතිගේ බඳවා ගැනීමේ ක්‍රියාවලියට ජාතික රෝහල් හෙද කාර්යමණ්ඩලයේ විරෝධය", "News Content": "සෞඛ්‍ය ඇමති රාජිත සේනාරත්න මහතාගේ අත්තනෝමතික උවමනාවන් මත හෙද සේවයට කලා හා වාණිජ විශය ධාරාවෙන් උසස් පෙළ හැදෑරූ පිරිස් බදවා ගැනීමට ගෙන ඇති තීරණය වහා ඉවත් කර ගන්නා ලෙස බල කරමින් අද (12) දහවල් 12.00ට ශ්‍රී ලංකා ජාතික රෝහලේ හෙද කාර්ය මණ්ඩලය විසින් විරෝධතාවක් පැවැත්වීමට නියමිතව තිබේ. මෙරට සෞඛ්‍ය සේවාවේ ප‍්‍රතිකාර අංශයට මෙන්ම සමස්ත හෙද සේවාවේ ගුණාත්මක බවට ඉතා දැඩි තර්ජනයක් මේ හරහා ඇති වන බවත්, එමඟින් ජනතාවගේ ජිවත් වීමේ අයිතිය මෙන්ම විශ්වාසයෙන් ප‍්‍රතිකාර ලබා ගැනීමේ රෝගීයාගේ අයිතිය අවධානමට ලක් වනු ඇති බවත් සමස්ත ලංකා හෙද සංගමය පවසයි.", "URL": "https://lankatruth.com/si/?p=54173", "Category": "පුවත්", "Parent URL": null}