{"Source": "Lankatruth", "Timestamp": "November 18, 2020", "Headline": "ආණ්ඩුව දණ ගසයි – ජාසිංහ කැඳවයි", "News Content": "ශ්‍රී ලංකාව තුළ කොවිඩ් – 19 වසංගතයේ පළමු රැල්ල ඇති වූ අවස්ථාවේ සෞඛ්‍ය සේවා අධ්‍යක්ෂ ජනරාල් ලෙස කටයුතු කළ විශේෂඥ වෛද්‍ය අනිල් ජාසිංහ මහතා යළිත් කොවිඩ් මර්දන කටයුතු සඳහා සහභාගි කරවා ගැනීමට සෞඛ්‍ය අමාත්‍යාංශය තීරණය කර තිබේ. මෙරට දෙවෙනි කොවිඩ් රැල්ල ඇති වන අවස්ථාව වනවිට අනිල් ජාසිංහ මහතා සෞඛ්‍ය සේවා අධ්‍යක්ෂ ජනරාල් ධුරයෙන් ඉවත් කර පරිසර අමාත්‍යාංශයේ ලේකම්වරයා ලෙස පත් කිරීමට ආණ්ඩුව කටයුතු කර තිබිණි. හිටපු සෞඛ්‍ය සේවා අධ්‍යක්ෂ ජනරාල් අනිල් ජාසිංහ මහතාගේ සේවය කොවිඩි දෙවන රැල්ල පාලනය කිරීමට යොදා නොගැනීම සම්බන්ධයෙන් විවේචන මතුව තිබූ අතර වසංගතය රට තුළ දරුණු ලෙස පැතිර යමින් තිබෙන අවස්ථාවේ එම තත්වය ෆේස්බුක් ඇතුළු සමාජ මාධ්‍යවල දැඩි ප්‍රශ්න කිරීමට ලක්විය. වෛද්‍ය අනිල් ජාසිංහ, වෛද්‍ය පබා පලිහවඩන ආදී කොවිඩ් පළමු රැල්ල පාලනය ක්‍රියාවලියේ කටයුතු කළ බොහෝ පිරිසක්, ජනතා විරෝධය නොතකා කොවිඩ් දෙවන රැල්ල පාලනය කිරීමේ කටයුතුවලින් ඈත් කර තැබූ ආණ්ඩුවට ජනතා විරෝධය හේතුවෙන්ම මේ වනවිට නැවතත් ඔවුන්ගේ සේවය ලබාගැනීමට සිදුව තිබීම සරදමකි.", "URL": "https://lankatruth.com/si/?p=100608", "Category": "පුවත්", "Parent URL": null}