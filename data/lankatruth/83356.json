{"Source": "Lankatruth", "Timestamp": "October 19, 2019", "Headline": "ධීවර ප්‍රජාවගේ ඡන්දය දිය යුත්තේ අපේක්ෂාවේ අපේක්ෂකයාටයි", "News Content": "ධීවර ප්‍රජාවගේ ඡන්දය දිය යුත්තේ අපේක්ෂාවේ අපේක්ෂකයාට යැයි සමස්ත ලංකා පොදු ධීවර සම්මේලනයේ ජාතික සංවිධායක රත්න ගමගේ මහතා අවධාරණය කරයි. ඒ මහතා මේ බව සඳහන් කර සිටියේ පසුගිය 17 වනදා තංගල්ල, කුඩාවැල්ලේදී ‘රළ පරදා රට දිනවන’ යනුවෙන් පැවති සමස්ත ලංකා පොදු ධීවර සම්මේලනයේ ධීවර සමුළුවට එක්වෙමිනි. එහිදී වැඩිදුරටත් අදහස් දැක්වූ සමස්ත ලංකා පොදු ධීවර සම්මේලනයේ ජාතික සංවිධායක රත්න ගමගේ මහතා… “ජනාධිපතිවරණයට තව තියෙන්නේ පැය 720යි. මේ රටේ අනාගත ජනාධිපතිවරයා තීරණය කරන ප්‍රබල බලවේගයක් තමයි ධීවර ප්‍රජාව කියන්නේ. මේ රටේ ධීවර ප්‍රජාව ලක්ෂ 10කට වැඩිය ඉන්නවා. ඍජුව හා වක්‍රව ධීවර කර්මාන්තයෙන් යැපෙන ලක්ෂ 15ක් ඉන්නවා. කරදිය, මිරිදිය මේ හැම ක්ෂේත්‍රයකම ධීවර ප්‍රජාවගේ ඡන්දය මෙවර ලබාදෙන්න ඕනැ කාටද? රටේ අපේක්ෂාවේ අපේක්ෂක අනුර කුමාර සහෝදරයාටයි. වර්ග කිලෝ මීටර් පන්ලක්ෂ දාහත් දාහක සාගර කලාපයක් අපේ රටට තිබෙනවා. ඒ වගේම අභ්‍යන්තර ජලාශ වර්ග කිලෝමීටර් පන්දාස් දෙසීයක් තිබෙනවා. නමුත් අපේ පාලකයෝ මේ සම්පතින් ප්‍රයෝජන ගන්නවාද? ජනතාවට ඉන් උපරිම ප්‍රයෝජන අරන් දෙන්න සැලසුම් හදනවාද? අනුර සහෝදරයා මේ රටේ කම්කරු ගොවි ශිෂ්‍ය තරුණ කාන්තා ප්‍රජාවන්ගේ පමණක් නොවෙයි ධීවර ප්‍රජාවගේද අපේක්ෂාවේ අපේක්ෂකයාය. රටට නිවැරැදි දිශාව පෙන්වන මාලිමාවට ඡන්දය දී අනුර සහෝදරයා ඉහළින්ම ජයග්‍රහණය කරන්න කියලා අපි සියලුම ධීවර ප්‍රජාවගෙන් ඉල්ලා සිටින්නේ ඒ නිසයි.”", "URL": "https://lankatruth.com/si/?p=83356", "Category": "පුවත්", "Parent URL": null}