{"Source": "Lankatruth", "Timestamp": "May 7, 2021", "Headline": "ඩයනා නීති විරෝධී පුරවැසියෙක් – මන්ත්‍රීකම අනතුරේ", "News Content": "සමගි ජන බලවේගයේ සිට ආණ්ඩුවට එක්වූ පාර්ලිමේන්තු මන්ත්‍රීඩයනා ගමගේ නීති විරෝධීව මෙරට රැඳී සිටින බ්‍රිතාන්‍යපුරවැසිභාවය හිමි කාන්තාවක් බව තහවුරු වන තොරතුරු හෙළිවීඇති අතර මේ නිසා ඇයගේ මන්ත්‍රීධූරය අහෝසි වීමේ අනතුරක් නිර්මාණය වී ඇති බවට තොරතුරු හෙළිවේ. කොළඹප්‍රධාන මහේස්ත්‍රාත් අධිකරණයට අපරාධ පරීක්ෂණ දෙපාර්තමේන්තුව විසින් ඉදිරිපත් කරන ලද බී වාර්තාවකින් මේ බවට තොරතුරු දන්වා ඇත. ඔෂල ලක්මාල් හේරත් විසින් අපරාධ පරීක්ෂණ දෙපාර්තමේන්තුවට 2020 නොවැම්බර් 02 වැනි දින කර තිබූපැමිණිල්ලක් විභාග කිරීමෙන් අනතුරුව මෙම තොරතුරු අනාවරණය වීතිබේ. ඩයනා ගමගේ විසින් කූඨ ලේඛන සකස් කිරීම පිළිබඳවද තොරතුරු අනාවරණය වී ඇති අතර ඇයට එරෙහිව අපරාධ නඩු විධිවිධාන යටතේ නඩු පවරා දඬුවම් නියම කළ හැකි බවද හෙළිවීඇත. මෙම කරුණු නිසා ඇයගේ මන්ත්‍රී ධූරය අහෝසි කිරීමේ හැකියාවද පවතින බවට මත පළව තිබේ. අනිද්දා පුවත්පත මේ සම්බන්ධයෙන් තොරතුරු හෙළි කර ඇත.", "URL": "https://lankatruth.com/si/?p=116108", "Category": "පුවත්", "Parent URL": null}