{"Source": "Lankatruth", "Timestamp": "March 24, 2019", "Headline": "බිලියනයකට අධික හෙරොයින් රැගත් නෞකාවක් දකුණු මුහුදෙන් අල්ලයි", "News Content": "රුපියල් බිලියනයක හෙරොයින් මත් ද්‍රව්‍ය රැගෙන ගිය ඉරාන යාත්‍රාවක් දකුණු මුහුුදේදී ශ්‍රී ලංකා ආරක්ෂක අංශ මගින් අත්අඩංගුවට ගෙන තිබේ. නාවික හමුදාව සහ පොලීසිය ඒකාබද්ධව සිදුකළ මෙම මෙහෙයුමින් කෝටි 100කට අධික වටිනාකමකින් යුත් මෙම හෙරොයින් තොගය සොයා ගැනීමට හැකිවූ අතර අත්අඩංගුවට ගත් නෞකාව මේ වනවිට කොළඹ වරායට රැගෙන එමින් පවතී. ආරක්ෂක අංශ පවසන පරිදි මෙම නෞකාව පාකිස්තානයේ සිට ගෙන්වා ඇති අතර අත්අඩංගුවට ගත් හෙරොයින් තොගයට අමතරව රුපියල් බිලියන 5කට අධික වටිනාකමකින් යුත් හෙරොයින් මුහුදට දමා තිබේ. පොලිස් විශේෂ කාර්ය බලකාය, පොලිස් මත්ද්‍රව්‍ය නාශක කාර්යාංශය සහ නාවික හමුදාව ඒකාබද්ධව ඊයේ රාත්‍රියේ සිදුකළ වැටලීමකදී මෙම මත්ද්‍රව්‍ය තොගය අත්අඩංගුවට ගෙන අති අතර එහි සිටි ඉරාන ජාතිකයන් 9 දෙනෙකුද අත්අඩංගුවට ගෙන ඇත.", "URL": "https://lankatruth.com/si/?p=70967", "Category": "පුවත්", "Parent URL": null}