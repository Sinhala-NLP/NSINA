{"Source": "Lankatruth", "Timestamp": "March 8, 2021", "Headline": "මුතුරාජවෙල නාගරික සංවර්ධන අධිකාරියට දෙන්න එපා – තිස්ස විතාරණ", "News Content": "මුතුරාජවෙල තෙත්බිම් අභයභූමිය කිසිසේත් නාගරික සංවර්ධන අධිකාරියට පවරා නෙදෙන්නැයි තමන් අගමැති මහින්ද රාජපක්ෂ හමුවී ඉල්ලා සිටි බව පාර්ලිමෙන්තු මන්ත්‍රී මහාචාර්ය තිස්ස විතාරණ පවසයි.“මුතුරාජවෙල සංරක්ෂණය කල යුතු බිමක්.එහි කිසිදු සංවර්ධන කටයුත්තක් සිදු නොකල යුතුයි. කොළඹ නගරයට අවශ්‍ය කරන පිරිසිදු ඔක්සිජන් ලබා දෙන්නේ මුතුරාජවෙල තෙත්බිම් අභය භුමියෙන්. ගංවතුර පාලනය වෙන්නේ මුතුරාජවෙල නිසා. මුතුරාජවෙල තෙත්බිමේ සිදුවන සියලු කටයුතු තහනම් කරල එය සිංහරාජය වගේ රැකගත යුතුයි කියලා මම අපේ පක්ෂය වෙනුවෙනුත් පෞද්ගලිකවත් අගමැතිවරයා හමුවී ඉල්ලිමක් කලා.” මහාචාර්ය තිස්ස විතාරණ මන්ත්‍රීවරයා වැඩිදුරටත් පවසයි.", "URL": "https://lankatruth.com/si/?p=112159", "Category": "පරිසර", "Parent URL": null}