{"Source": "Lankatruth", "Timestamp": "May 29, 2017", "Headline": "ආපදා තත්වයෙන් අහිමිවූ ජීවිත ගණන 164 දක්වා ඉහළට", "News Content": "ගංවතුර සහ නායයෑම් නිසා සිදුවූ ආපදාවලින් මිය ගිය ගණන 164 දක්වා ඉහළ ගොස් ඇතැයි ආපදා කළමනාකරණ මධ්‍යස්ථානය කියයි. පුද්ගලයන් 104 දෙනකු තවමත් අතුරුදන්ව සිටින අතර 88 දෙනෙක් තුවාල ලබා සිටිති. නිවාස 412කට පූර්ණ හානි සහ නිවාස 4266කට අර්ධ හානි සිදුවී ඇතැයිද පවුල් එක්ලක්ෂ විසිඅටදහස් පන්සිය අසූහයක (128,586) පුද්ගලයන් හාරලක්ෂ හැත්තෑ එක්දහදස් පන්සිය හතලිස් දෙකක් (471,542) අවතැන් වී ඇතැයිද අපදා කලමනාකරණ මධ්‍යස්ථානය පවසයි. පුද්ගලයෝ 75,236 දෙනෙක් ආරක්ෂිත ස්ථාන 336ක සිටිති. වැඩිම පිරිසක් බලපෑමට ලක්වී සිටින්නේ මාතර දිස්ත්‍රික්කයේ වන අතර එම සංඛ්‍යාව එක්ලක්ෂ තිස්එක්දහස් හත්සිය හැත්තෑ පහකි 131,775කි. වැඩිම ජීවිත හානි ප්‍රමාණයක් වාර්තා වී ඇත්තේ රත්නපුර දිස්ත්‍රික්කයෙනි. එම සංඛ්‍යාව 71කි.", "URL": "https://lankatruth.com/si/?p=35009", "Category": "පුවත්", "Parent URL": null}