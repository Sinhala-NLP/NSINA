{"Source": "Lankatruth", "Timestamp": "March 29, 2012", "Headline": "විභාග අසම්ත්වීමේ අශ්චර්ය", "News Content": "අධ්‍යාපණයට වෙන් කරන මුදල් වසරින් වසර කප්පාදු කරීම නිසා ඒ සම්බන්ධයෙන් ජාතික ප්‍රතිපත්තියක් නොමැතිවීමේ ප්‍රථිඵලයක් ලෙස පසුගිය අපොස/සා පෙළ විභාගයට පෙනීසිටි සිසුන් 12,795 ක් සියලුම විෂයයන් අසමත්ව ඇත. නමුත් අසමත්වූ සිසුන් පිළිබද ජාතික සංවාදයක් ගොනැගීමට වඩා සමත්වූ සිසුන් පිළීබදව අතිශෝක්තියෙන් කරුනු ගෙන හැර දක්වමින් සිටීමේ තත්වයක් දැකිය හැකිය. උසස් අධ්‍යාපන කටයුතුවලට මෙන්ම එදිනෙදා ජීවන අවශ්‍යතාවලට අදාල ගණිත විශය අසමත්වීම 45%ක් තරම් ඉහළ අගයක පවතී. 2010 වසරේදී මෙම අසමත්වීම 40%ක ආසන්නයේ තිබී ඇත. එමෙන්ම උසස්පෙළ විශයන් හැදෑරීමට අනිකුත් සුදුසුකම් තිබියදී ගණිතය අසමත්වීම 4.47%ක් බවද හෙලිවේ. මීට අමතරව ඉංග්‍රීසි විෂයය සමත්වීම 44.57% කි. විද්‍යාව විෂයය සමත්වීම 62.40% කි. සියලුම විෂයයන්ට “ඒ” සාමර්ථයන් ලැබීමේ වැඩිම ප්‍රතිශතය වන 2.87% බස්‌නාහිර පළාතේ වන අතර සියලුම විෂයයන් අසමත් වීමේ වැඩිම ප්‍රතිශතය වන 7.13% ඌව පළාතේය. මේ අතර විභාග ප්‍රතිඵල අන්තර් ජාලයෙන් ලබාගැනීමේදී විකෘත්තිවීම් සිදුවී ඇතිබව වාර්තාවේ. මෙයට පිළිතුරුසපයමින් විභාග කොමසාරිස්වරයා සදහන් කරන්නේ නිවැරදි විභාග අංකය නොයෙදීම නිසා එවැනි තත්වයක් ඇතිවන බවය. එහෙත් වැරදි අංකයක් පරිඝණකයට යෙදවුවහොත් කිසිදු ප්‍රතිඵලයක් ලබා නොදීම සාමාන්‍යයෙන් සිදුවේ.", "URL": "https://lankatruth.com/si/?p=1932", "Category": "පුවත්", "Parent URL": null}