{"Source": "Lankatruth", "Timestamp": "April 26, 2012", "Headline": "වෛද්‍ය පීඨ ශිෂ්‍ය සංගම් විරෝධතා පාගමනක", "News Content": "මාලඹේ පෞද්ගලික වෛද්‍ය විද්‍යාලයට එරෙහි වෛද්‍ය පීඨ ශිෂ්‍ය සංගම් විසින් විරෝධතා පා ගමනක් ආරම්භ කර ඇත. කොළඹ සේරම් පෙදෙසින් ආරම්භ වු විරෝධතා පා ගමන මේ වනවිට කොළඹ ලිප්ටන් වටරවුම පසුකර ගමන් කරමින් සිටින බව වාර්තා වේ. මෙම පාගමන අරලියගහමන්දිරය දක්වා ගමන් කරීම තම අරමුණබව එහි ක්‍රියාකාරිකයෙකු පැවසීය. වෛද්‍ය පීඨ ශිෂ්‍ය සංගම් විසින් මෙම විරෝධතා පා ගමන සංවිධාන කරනු ලැබ ඇත්තේ, මාලඹේ පෞද්ගලික වෛද්‍ය උපාධි ආයතනයට මෙන්ම පෞද්ගලික වෛද්‍ය උපාධි ආයතනවලට එරෙහිවය. මෙම විරෝධතාවය හේතුවෙන් මේ වන විට කොළඹ මහනගර සභාව අසල ප්‍රදේශයේ දැඩි රථවාහන තදබදයක්ද පවතන බව වාර්තා වේ.", "URL": "https://lankatruth.com/si/?p=2153", "Category": "පුවත්", "Parent URL": null}