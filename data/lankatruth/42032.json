{"Source": "Lankatruth", "Timestamp": "October 5, 2017", "Headline": "ලංකාව වේගයෙන් මහළුවෙයි", "News Content": "තවත් වසර 20කදී පමණ ශ්‍රී ලංකාවේ සමස්ත ජනගහනයෙන් අවුරුදු 60ට වැඩි ජ්‍යෙෂ්ඨ පුරවැසියන්ගේ ජනගහනය 8%කින් ඉහළ යනු ඇති බව එක්සත් ජාතීන්ගේ නවතම වාර්තාවක් සඳහන් කරයි. එම වාර්තා අනුව මේ වනවිටත් අවුරුදු 60ට වැඩි ජනගහනය සමස්ත ජනගහනයෙන් 14%ක් සිටින අතර එය 2037වනවිට 22%ක දක්වා වැඩිවෙනු ඇත. 2012 වසරේදී කරන ලද ජනගහන හා නිවාස සංගණනය පදනම් කර ගනිමින් මෙම වාර්තාව සකස් කර තිබේ. රටේ වැඩිහිටි ජනගහනය ශීඝ්‍රයෙන් වැඩි වන බව පෙන්වා දෙන එක්සත් ජාතීන්ගේ ජනගහන අරමුදල වැඩිහිටි ජනගහනය වැඩිවීමත් සමඟ ඉදිරියේදී ඇතිවන අභියෝගවලට මුහුණ දීම සඳහා සමාජ හා ආර්ථික ආයතන සුරක්ෂිත කිරීම ප්‍රතිපත්ති සම්පාදකයන් අත්‍යාවශයෙන්ම කටයුතු කළ යුතු බවද අවධාරණය කරයි.", "URL": "https://lankatruth.com/si/?p=42032", "Category": "පුවත්", "Parent URL": null}