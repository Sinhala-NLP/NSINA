{"Source": "Lankatruth", "Timestamp": "September 19, 2017", "Headline": "සමෘද්ධි නිලධාරීහු යටිනුවර ප්‍රා.ලේ. කාර්යාලය ඉදිරිපිටි විරෝධතාවයේ", "News Content": "මුල් සේවකයින්ට ලබා දුන් EPF මුදල් ආපසු ගැනීම, නව සේවක වැටුප් අඩු කිරීම, EPF/FTF සේවක අයිතීන් ලබා නොදීම, විශ්‍රාම වැටුප් ප්‍රතිලාභ ගෙවීම් නොකරීම, සමෘද්ධි සහනාධාරලාභීන්ගේ සමාජ ආරක්ෂණ හිමිකම් කප්පාදුව සහ සමෘද්ධිලාභීන් හට ලබා දුන් “ඉසුරුමත් නිවහනක්” නිවාස ආධාරය රුපියල් 2,500 නැවත අය කිරීමට විරෝධය දැක්වීම ඇතුළු කරුණු මුල් කරගනිමින් සමෘද්ධි නිලධාරීන් සහ සමෘද්ධි ලාභීන් මේ වනවිට ආරම්භ කර ඇති විරෝධතා මාලාවේ තවත් විරෝධතාවයක් අද (19) යටිනුවර ප්‍රාදේශීය ලේකම් කාර්යාලය ඉදිරිපිටදී පැවැත් විණි. මේ වනවිට 300කට ආසන්න පිරිසක් විශ්‍රාම ගොස් ඇති බැවින් ඔවුන්ට විශ්‍රාම ප්‍රථිලාභ හිමි නොවන බවත් වාහම එම හිමිකම ඔවුන්ට ලබා දිය යුතු බවත් සමෘද්ධි සංවර්ධන නිලධාරීන්ගේ සංගමයේ ප්‍රධාන ලේකම් චාමර මද්ධුමකළුගේ මහතා සඳහන් කරයි.", "URL": "https://lankatruth.com/si/?p=41162", "Category": "පුවත්", "Parent URL": null}