{"Source": "Lankatruth", "Timestamp": "June 4, 2019", "Headline": "බස්නාහිර පළාත් නව ආණ්ඩුකාරවරයා ලෙස මුසම්මිල් දිවුරුම් දෙයි", "News Content": "බස්නාහිර පළාත් ආණ්ඩුකාරවරයා ලෙස කටයුතු කළ අසාද් සාලි මහතා ඊයේ (03) සිය ධුරයෙන් ඉල්ලා අස්වීමෙන් පසු එම තනතුර සඳහා ඒ.ජේ.එම් මුසම්මිල් මහතා පත් කිරීමට ජනාධිපති මෛත්‍රිපාල සිරිසේන මහතා කටයුතු කර ඇත. ඒ අනුව මුසම්මිල් මහතා මීට සුළු මොහොතකට පෙර ජනාධිපති කාර්යාලයේ දී ජනාධිපතිවරයා ඉදිරියේ බස්නාහිර පළාත් නව ආණ්ඩුකාරවරයා ලෙස දිවුරුම් දීම සිදුකර තිබේ. නව ආණ්ඩුකාරවරයා ලෙස පත්කරන විට මුසම්මිල් මහතා මධ්‍යම පරිසර අධිකාරියේ සභාපතිවරයා ලෙස කටයුතු කරමින් සිටියේ ය. ඔහු කලක් කොළඹ මහ නගර සභාට එක්සත් ජාතික පක්ෂයෙන් තරඟ කර නගරාධිපතිවරයා ලෙසද කටයුතු කළේ ය.", "URL": "https://lankatruth.com/si/?p=75078", "Category": "පුවත්", "Parent URL": null}