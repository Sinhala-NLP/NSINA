{"Source": "Lankatruth", "Timestamp": "November 28, 2021", "Headline": "බැසිල්ටත් බැරිබව ගෝටාබයට තේරිලා…", "News Content": "මේ දිනවල පැවැත්වෙන අයවැය විවාදය සම්බන්ධයෙන් ජනාධිපතිගේ දැඩි අවදානය යොමු වී ඇති බව සිළුමිණ පුවත්පතේ විශේෂාංගයකින් හෙලි කර තිබේ. අද (28) එම පුවත්පතේ රාජ්‍ය කීය හෑල්ල නම් විශේෂාංගයේ මේ බව සනාථ කෙරෙන කරුණු දක්වා ඇත. “ඒ අතර හැකි සෑම විටම මුදල් ඇමති බැසිල් රාජපක්ෂට කතාකරමින් අයවැය හමුවේ ඇති ගැටළු හා අභියෝග සාකච්ඡා කිරීමටද අමතක නොකළේය.” යනුවෙන් ජනාධිපතිවරයාගේ ක්‍රියාකලාපය දක්වා ඇත. වැඩිදුරටත් සඳහන් කර තිබෙන්නේ “ඔහු නිතරම අයවැය විවාදවලට සවන්දෙමින් පාර්ලිමේන්තුවේ ඇතිවන තර්ක විතර්කවලට අවධානය යොමුකරමින් සිටියා පමණක් නොව, එම විවාදවලට සහභාගී වන ආණ්ඩුපක්ෂයේ මැති ඇමතිවරුන්ගේ අදහස් උදහස්ද විමසමින් අවශ්‍ය උපදෙස් ලබාදෙමින් සිටියේය.” යනුවෙනි. නමුත් බැසිල් රාජපක්ෂ මුදල් ඇමති ධුරයට පත්කිරීමට පෙර ආණ්ඩු පක්ෂයේ මන්ත්‍රීවරු සහ ඇමතිවරු ඔහු වෙනුවෙන් කරුණු දක්වා සිටිමින් අවධාරණය කළේ මොළ 07ක් තිබෙන බවය.", "URL": "https://lankatruth.com/si/?p=126328", "Category": "පුවත්", "Parent URL": null}