{"Source": "Lankatruth", "Timestamp": "August 19, 2014", "Headline": "කළු ජාතිකයාට වෙඩි තැබූ ඇමරිකානු පොලිසිය උද්ඝෝෂකයන්ටද පහර දෙයි", "News Content": "පසුගියදා ඇමරිකාවේ මිසෝරි ප්‍රාන්තයේ සුදු ජාතික පොලිස් නිලධාරියෙකු විසින් වෙඩි නොතබන ලෙස ආයාචනය කරද්දීත් වෙඩි තබා කළු ජාතික තරුණයෙකු ඝාතනය කිරීම නිසා ෆර්ගසන් නගරයේ ඇතිවූ උද්ඝෝෂණ මේ වන විටත් අවසන් වී නැත. වෙඩි පහරවල් හයක් එල්ල කර මරා දැමූ තරුණයා අපරාධ ඉතිහාසයක් සහිත හෝ බරපතල අපරාධයකට සම්බන්ධ පුද්ගලයෙකු නොවේ. එය හුදෙක් වර්ගවාදී ඝාතනයක් බව මරා දැමූ කළු ජාතික තරුණයාගේ ඥාතීන් සහ අසල්වැසියන් පවසති. පසුගියදා ඇමරිකාවේ මිසෝරි ප්‍රාන්තයේ සුදු ජාතික පොලිස් නිලධාරියෙකු විසින් වෙඩි නොතබන ලෙස ආයාචනය කරද්දීත් වෙඩි තබා කළු ජාතික තරුණයෙකු ඝාතනය කිරීම නිසා ෆර්ගසන් නගරයේ ඇතිවූ උද්ඝෝෂණ මේ වන විටත් අවසන් වී නැත. වෙඩි පහරවල් හයක් එල්ල කර මරා දැමූ තරුණයා අපරාධ ඉතිහාසයක් සහිත හෝ බරපතල අපරාධයකට සම්බන්ධ පුද්ගලයෙකු නොවේ. එය හුදෙක් වර්ගවාදී ඝාතනයක් බව මරා දැමූ කළු ජාතික තරුණයාගේ ඥාතීන් සහ අසල්වැසියන් පවසති. සිද්ධියෙන් පසුව එය යට ගැසීමට සහ සාධාරණීකරණය කිරීමට බලධාරීන් උත්සහ කිරීම නිසා ප්‍රදේශයේ ජනතාව උද්ඝෝෂණය කරමින් පොලීසිටය සිය විරෝධය ප්‍රකාශ කර සිටියහ. එහෙත් පොලීසිය එම සාමකාමී උද්ඝෝෂණයට පවා පහරදීමෙන් පසු කුපිත වූ ජනතාව වීදි බැස කලහකාරී ලෙස හැසිරෙන්නට විය. ඊටද පහරදුන් පොලීසිය විරෝධතාකරුවන් අත්අඩංගුවට ගනිමින් ප්‍රදේශයේ ඇඳිරි නීතිය පනවා තිබේ. එහෙත් එයද නොතකා ජනතාව වීදි බැසීම නිසා ෆර්ගසන් නගරයේ දැඩි අර්බූදකාරී තත්වයක් ඇති වී තිබේ. සිද්ධියෙන් පසුව එය යට ගැසීමට සහ සාධාරණීකරණය කිරීමට බලධාරීන් උත්සහ කිරීම නිසා ප්‍රදේශයේ ජනතාව උද්ඝෝෂණය කරමින් පොලීසිටය සිය විරෝධය ප්‍රකාශ කර සිටියහ. එහෙත් පොලීසිය එම සාමකාමී උද්ඝෝෂණයට පවා පහරදීමෙන් පසු කුපිත වූ ජනතාව වීදි බැස කලහකාරී ලෙස හැසිරෙන්නට විය. ඊටද පහරදුන් පොලීසිය විරෝධතාකරුවන් අත්අඩංගුවට ගනිමින් ප්‍රදේශයේ ඇඳිරි නීතිය පනවා තිබේ. එහෙත් එයද නොතකා ජනතාව වීදි බැසීම නිසා ෆර්ගසන් නගරයේ දැඩි අර්බූදකාරී තත්වයක් ඇති වී තිබේ.", "URL": "https://lankatruth.com/si/?p=11164", "Category": "විදෙස් පුවත්", "Parent URL": null}