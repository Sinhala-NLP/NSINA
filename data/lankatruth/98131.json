{"Source": "Lankatruth", "Timestamp": "October 20, 2020", "Headline": "20ට වංගු ගහපු හැටි හෙළිවෙයි…", "News Content": "හෙට (21) දින පාර්ලිමේන්තුවේ විවාද කිරීමට නියමිත ආණ්ඩුක්‍රම ව්‍යවස්ථාවේ 20 වන සංශෝධනය සම්බන්ධයෙන් ශ්‍රේෂ්ඨාධිකරණය ලබා දුන් නිර්දේශ අනුව නීතිපතිවරයා විසින් එයට එක්කරන ලද සංශෝධනවලට පිටින් කැබිනට් මණ්ඩලය විසින් ඊයේ (19) නව සංශෝධන 04ක් අනුමතකරගෙන ඇත. අධිකරණ ඇමති අලි සබ්‍රි මහතා මෙයට පෙර සඳහන් කර තිබුණේ ශ්‍රේෂ්ඨාධිකරණ තීරණය මත නීතිපතිවරයා විසින් සිදු කරණු ලබන සංශෝධන හැර වෙනත් කිසිඳු සංශෝධනයක් සිදු නොකරන බවය. එහෙත් කැබිනට් නිර්දේශ අනුව අධිකරණවල නඩු ප්‍රමාදය විසඳීම සම්බන්ධයෙන් පවා මෙම ව්‍යවස්ථා සංශෝධන කෙටුම්පතට අලුතින් එකතු කර තිබේ. මේ වනවිට ඉදිරිපත් කර තිබෙන සංශෝධන කෙටුම්පතට එරෙහිය ආණ්ඩුව බලයට ගෙනඒම සඳහා ක්‍රියා කළ මහා සංඝරත්නය ඇතුළු සර්වාගමික නායකයින් බලවත් විරෝධයක් පලකරමින් තිබෙන තත්වයක් තුළ මෙම සංශෝධන අලුතින් එක්ක ඇත. කැබිනට් මණ්ඩලය මෙම උපක්‍රමය අනුග්‍රමණය කර තිබෙන්නේ ඊයේ නාරාහේන්පිට අභයාරාමයේදී පූජ්‍ය මුරුත්තෙට්ටුවේ ආනන්ද හිමියන් ප්‍රමුඛ භික්ෂූන් වහන්සේලා විශාල පිරිසක් 20වන සංශෝධනය නොගෙනෙන ලෙස පෙත්සමක් අත්සන් කිරීම ආරම්භ කළ පසුබිමකය. මේ සම්බන්ධයෙන් කැබිනට් තීරණ දැනුම්දෙමින් රජයේ ප්‍රවෘත්ති දෙපාර්තමෙන්තුව නිකුත් කළ නිවේදනයේ මෙයට අදාළ කරුණු පහත පල වෙයි.", "URL": "https://lankatruth.com/si/?p=98131", "Category": "පුවත්", "Parent URL": null}