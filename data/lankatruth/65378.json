{"Source": "Lankatruth", "Timestamp": "December 16, 2018", "Headline": "සජිත්, රවී ගැටෙති – රනිල්ටත් කොන්දේසි", "News Content": "එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා සහ එජාප කෘත්‍යාධිකාරී මණ්ඩල සාමාජික රවී කරුණානායක මහතා අතර කාලාන්තරයක් තිස්සේ පවතින ගැටුම යළි උත්සන්න වෙමින් පවතින බව වාර්තා වේ. රවී කරුණානායක මහතා මුදල් ඇමතිවරයා ලෙස කටයුතු කළ පසුගිය කාලයේ එල්ල වූ ප්‍රබල විවේචනද පාදක කරගෙන සජිත් ප්‍රේමදාස මහතා මෙවර එම ගැටුම ඉතාමත් තදබල ලෙස මතු කර ඇති ඇති බවත් වාර්තා වේ. සජිත් ප්‍රේමදාස මහතා එජාප නායක රනිල් වික්‍රමසිංහ මහතා හමුවී සඳහන් කර ඇත්තේ රවී කරුණානායක මහතාට මුදල් ඇමති ධුරයට ලබා දුනහොත් තමන් කිසිදු ඇමති ධුරයක් ලබා නොගන්නා බවය. තමන් සමග තවත් මන්ත්‍රීවරු පිරිසක්ද මෙම ස්ථාවරයේ සිටින බවත් සජිත් ප්‍රේමදාස මහතා රනිල් වික්‍රමසිංහ මහතාට ප්‍රකාශ කර ඇතැයිද වාර්තා වේ.", "URL": "https://lankatruth.com/si/?p=65378", "Category": "පුවත්", "Parent URL": null}