{"Source": "Lankatruth", "Timestamp": "May 29, 2021", "Headline": "හෙද හෙදියන්ගෙන් ආණ්ඩුවට රතු එළියක්…", "News Content": "රට පුරා සියලුම රෝහල්වල සේවය කරනු ලබන හෙද හෙදියන් මැයි මස 31 වැනි දින සේවයට වාර්තා නොකර අසනීප නිවාඩු ගැනීමේ සූදානමක් පවතින බව වාර්තා වේ. කොවිඩ් වසංගතය මෙරට ව්‍යාප්ත වීමට පටන් ගෙන මේ වනවිට වසරකට වැඩ කාලයක් ගතවීඇතත් ආසාදිතයින්ට ප්‍රතිකාර කරනු ලබන සියලුම රෝහල්වල සේවය කරන හෙද හෙදියන්ට බලපා ඇති ගැටලු ඉදිරිපත් කරනු ලැබුවත් මේ දක්වා එම ගැටලු විසඳීමට ආණ්ඩුව ක්‍රියාමාර්ග නොගැනීම නිසා මෙලෙස අසනීප නිවාඩු ගැනීමට සැරසෙන බව සමස්ත ලංකා හෙද සංගමයේ ලේකම් එස්.බී. මැදිවත්ත මහතා පවසයි. පසුගියදා මේ පිළිබඳව නිවේදනයක් නිකුත් කරමින් ඔහු පවසන්නේ ” මේ මොහොත වනවිට කොරෝනා ව්‍යාප්තිය ඉතාමත්ම බරපතල ලෙස වැඩිවෙමින් තිබෙන අතර, කොරෝනා රෝගීන්ට අදාළ ප‍්‍රතිකාර කටයුතුවල නියුතු හෙද හෙදියන් ඉතා විශාල පිරිසක් කොරෝනා ආසාදනයට ගොදුරු වී ඇති බවද තවත් විශාල පිරිසක් නිරෝධානයට ලක්කර ඇත. මේ සියළු තත්වයන් හමුවේ වුවද විවිධ දුෂ්කරතා හා ගැටළු ගණනාවක් දරා ගනිමින් අති බහුතරයක් රාජකාරියට පැමිණෙමින් සිටිනවා. එසේ සේවයට පැමිණෙන හෙද කාර්ය මණ්ඩලයට බලපා තිබෙන ගැටළු විසඳා ගැනීමට හා ආරක්ෂිතව ප‍්‍රතිකාර කටයුතුවල නිරත වීම සඳහාත් සෞඛ්‍ය ඇමතිතුමිය ඇතුළු සෞඛ්‍ය බලධාරින්ගෙන් අවස්ථා ගණනාවකදී ඉල්ලීම් කර ඇති අතර 2021.05.19 දින සෞඛ්‍ය ඇමතිතුමියගේ උපදෙස් මත හෙද වෘත්තීය සමිති සෞඛ්‍ය අමාත්‍යාශංයට කැඳවා හෙද හෙදියන්ට මේ මොහොතේ බලපා තිබෙන ගැටළු පිළිබඳ සිදු කළ සාකච්ඡාවේදීසෞඛ්‍ය බලධාරීන්ට ගැටළු 8 ක් ඉදිරිපත් කර ඉතා කඩිනමින් එවාට විසඳුම් ලබාදෙන ලෙස ඉල්ලා සිටී බවයි.” සෞඛ්‍ය බලධාරීන් ඇතුළු ආණ්ඩුවෙන් ඉල්ලා සිටින ඔවුන්ගේ ඉල්ලීම් මෙසේය. එම ගැටලූ සම්බන්ධයෙන් 2021.05.31 දිනට පෙර විසඳුම් ලබාදීමට සෞඛ්‍ය අමාත්‍යාංශය කටයුතු නොකරන්නේ නම් මේ වනවිට හෙද කාර්ය මණ්ඩලය මත පටවා තිබෙන ඔවුන්ට අදාළ නොවන සියළු රාජකාරිවලින් ඉවත් වීමට තම සංගමය තීරණය කර ඇති බවද එස්.බී. මැදිවත්ත මහතා පවසයි.", "URL": "https://lankatruth.com/si/?p=117274", "Category": "පුවත්", "Parent URL": null}