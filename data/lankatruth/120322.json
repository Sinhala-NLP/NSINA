{"Source": "Lankatruth", "Timestamp": "July 27, 2021", "Headline": "ජපානයෙන් ඇස්ට්‍රාසොනිකා එන දවස “දෙවියෝ තමයි දන්නේ” – ඇමති ජයසුමන", "News Content": "ඇස්ට්‍රාසොනිකා පලමු එන්නත ලබාගෙන දෙවන එන්නත නැතිව බලා සිටින ලක්ෂ 6 කට ආසන්න පිරිසට ලබා දිමට ජපානයෙන් ගෙන්වනවා යැයි කියු ඇස්ට්‍රාසොනිකා එන්නත් තොගය ශ්‍රී ලංකාවට ලැබෙන දිනයක් ගැන නිශ්චිතව ප්‍රකාශ කල නොහැකි බව රාජ්‍ය අමාත්‍ය චන්න ජයසුමන පවසයි.රජය විසින් මීට පෙර ප්‍රකාශ කර තිබුනේ ජුලි මස 21 දා වන විට කොවැක්ස් පහසුකම යටතේ ජපානයෙන් ශ්‍රී ලංකාවට ඇස්ට්‍රාසොනිකා මිලියන 1.4 ක් ලැබෙන බවයි.ඇස්ට්‍රාසොනිකා දෙවන මාත්‍රාව නොමැතිව දැඩි ජීවිත අවධානමකට පත්ව සිටින ජනතාවට දෙවන මාත්‍රාව ලෙස ෆයිසර් එන්නත ලබාදීමට කටයුතු කලද ජපානයෙන් ඇස්ට්‍රාසොනිකා එන්නත් තොගයක් මේ මස ලැබෙන බව පවසා රාජ්‍ය ඇමති චන්න ජයසුමන විසින් ෆයිසර් දෙවන එන්නත ලබා දීම නවතා දමන ලදි.", "URL": "https://lankatruth.com/si/?p=120322", "Category": "කොවිඩ් -19 (කොරෝනා ) පුවත්", "Parent URL": null}