{"Source": "Lankatruth", "Timestamp": "May 17, 2017", "Headline": "වයෝවෘද්ධ නව දරු මව රැක බලාගැනීමට නොහැකියැයි පොලීසියට බාරදීලා", "News Content": "ඇල්ල දොඩම්ගොල්ල උඩවැඩිය ප්‍රදේශයේ 82 හැවිරිදි නවදරු මව රැකබලා ගැනීමට නොහැකි හෙයින් අනාථ නිවාසයකට බාරදෙන ලෙස ඉල්ලා ඇගේ පුතකු විසින් ඇයව ඇල්ල පොලිසියට ගෙනවිත් බාරදෙනු ලැබ ඇතැයි පොලිසිය කියයි. රෝගී තත්ත්වයෙන් සිටින බවද පැවසේ. ඇගේ සැමියා මීට වසර 30කට පමණ පෙරදී මියගොස් ඇති බවත් ඇය ගරා වැටුන නිවසක තනිව ජීවත් වී ඇතැයි ද එසේ තනිව ජීවත් වන අතරේ ඇගේ දරුවන්ගේ නිවෙස්වලද විටින් විට වාසය කර ඇතැයිද පොලිසිය කියයි. මීට පෙරද ඇගේ දියණියක විසින් ඇයව රැකබලාගැනීමට නොහැකි බව කියමින් ඇය පොලිසියට ගෙනවිත් බාරදුන් බවද කියැවේ. මෛ මවගේ දරුවන් නව දෙනාම පොලීසියට කැඳවා අධිකරණයට ඉදිරිපත් කර කරුණු වාර්තා කර සුදුසු ක්‍රියාමාර්ගයක් ගැනීමට කටයුතු කරන බව පොලීසිය පවසයි.", "URL": "https://lankatruth.com/si/?p=34489", "Category": "පුවත්", "Parent URL": null}