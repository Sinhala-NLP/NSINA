{"Source": "Lankatruth", "Timestamp": "May 6, 2021", "Headline": "ADB මුල් පුටුව අගමැති මහින්දට", "News Content": "ආසියානු සංවර්ධන බැංකුවේ අධිපතිවරුන්ගේ මුලසුනට අග්‍රාමාත්‍ය මහින්ද රාජපක්‍ෂ අද (05) පත්වී තිබේ. ආසියානු සංවර්ධන බැංකුවේ 54 වැනි වාර්ෂික මහ සභා රැස්වීම අද පැවැති අතර එහිදී අග්‍රාමාත්‍ය මහින්ද රාජපක්‍ෂ 2021/2022 වර්ෂය සඳහා එහි අධිපතිවරුන්ගේ මුලසුනට පත්වී ඇත. අග්‍රාමාත්‍ය මහින්ද රාජපක්‍ෂ ශ්‍රී ලංකා ආණ්ඩුවේ මුදල් අමාත්‍යවරයා ලෙස ආසියානු සංවර්ධන බැංකුවේ අධිපතිධූරය දරමින් අන්තර්ජාලය ඔස්සේ පැවැති වාර්ෂික මහ සභාවට සහභාගී වී තිබේ. ආසියානු සංවර්ධන බැංකුවේ 55 වන වාර්ෂික මහා සභා රැස්වීම ලබන වසරේ කොළඹදී පැවැත්වීමට නියමිතය.", "URL": "https://lankatruth.com/si/?p=116044", "Category": "ආර්ථික පුවත්", "Parent URL": null}