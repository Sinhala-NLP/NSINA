{"Source": "Lankatruth", "Timestamp": "October 1, 2022", "Headline": "හමුදාව බුර්කිනා ෆාසෝ ජනපති බලයෙන් පහ කරයි", "News Content": "ඊයේ (30) බුර්කිනා ෆාසෝ හි ජනාධිපතිවරයාව එරට හමුදාව විසින් බලයෙන් පහකර ඇති බව විදෙස් මාධ්‍ය වාර්තා කරයි. එරට වේලාවෙන් සිකුරාදා රාත්‍රි 8ට පමන බුර්කිනා ෆාසෝහි හමුදා කපිතාන්වරයෙකු ජාතික රූපවාහිනිය ඔස්සේ ප්‍රකාශ කර ඇත්තේ හමුදා නායක ලුතිනන් කර්නල් පෝල්-හෙන්රි දමිබා බලයෙන් පහ කළ බවයි. ඔහු මෙහිදී වැඩි දුරටත් ප්‍රකාශ කර ඇත්තේ බුර්කිනා ෆාසෝ පාලනය කිරීමට හිටපු ජනාදිපති ලුතිනන් කර්නල් දමිබාට ඇති නොහැකියාව හේතුවෙන් ඔහුව බලයෙන් පහකල බවයි. මේ අතර වැඩි දුරත් අදහස් දැක්වූ හමුදා කපිතාන්වරයා ප්‍රකාශ කර ඇත්තේ බුර්කිනා ෆාසෝහි දේශසීමා දින නියමයක් නොමැතිව වසා දමා සියලු දේශපාලන කටයුතු අත්හිටුවන බවයි.", "URL": "https://lankatruth.com/si/?p=140041", "Category": "පුවත්", "Parent URL": null}