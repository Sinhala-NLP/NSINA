{"Source": "Lankatruth", "Timestamp": "September 22, 2022", "Headline": "කොරෝනා උවදුර නිසා ආහාර උද්දමනය හට ගත් බවට ආණ්ඩුව කරන ප්‍රකාශ බොරු", "News Content": "ආහාර උද්දමනය පවතින රටවල් අතර දෙවන ස්ථානය ශ්‍රී ලංකාවට හිමිව තිබෙන්නේ කොරෝනා වසංගතය නිසා බව ආණ්ඩුව කරන ප්‍රකාශ සම්පූර්ණයෙන්ම ජනතාව නොමග යැවීම සඳහාම සිදු කරන බව ලෝකයේ සංඛ්‍යා දත්ත සමඟ සැසඳීමේදී සනාථ වේ. කොරෝනා වසංගතයෙන් අති විශාල පිරිසක් මිය ගිය ඉතාලියේ ආහාර උද්දමනය 10.6%ක් වී තිබේ. එසේම, බ්‍රසීලයේ එම අගය 13.71%ක් ද මහා බ්‍රිතාන්‍යයේ 13.01%ක් ද වශයෙන් පවතී. ප්‍රංශයේ ආහර උද්දමනය 7.07%ක් වී ඇත.  අසල්වැසි බංගලාදේශයේ ආහාර උද්දමනය 8.17%ක් සහ චීනයේ 6.01%ක් වශයෙන් වාර්තා වී ඇත. මේ අනුව මෙරට ආහාර උද්දමනය 93% ඉක්මවා තිබෙන්නේ පැවති ගෝඨාභය රාජපක්ෂ ආණ්ඩුව මෙන් ම වර්තමාන රනිල් වික්‍රමසිංහ ආණ්ඩුව අනුගමනය කරන සමාජ ආර්ථික ප්‍රතිපත්ති නිසා බව පැහැදිලි වීතිබේ.", "URL": "https://lankatruth.com/si/?p=139518", "Category": "ආර්ථික පුවත්", "Parent URL": null}