{"Source": "Lankatruth", "Timestamp": "May 4, 2017", "Headline": "හෙට වර්ජනයට එරෙහිව ආණ්ඩුවේ කඩාකප්පල් කාරී ක්‍රියාමාර්ගවලට රැවටෙන්න එපා…", "News Content": "මුදලට වෛද්‍ය උපධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරමින් හෙට (05) දියත් කර ඇති වැඩවර්ජනය කඩාකප්පල් කිරීමට ආණ්ඩු ගැති විදුහල්පතිවරු විවිධ බියවැද්දීම් සිදුකරමින් සිටින බවත් පොලිසීයද යොදාගමින් වර්ජනය කඩකප්පල් කිරීමට ආණ්ඩුව මැදිහත්වෙමින් සිටින බවත් ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා සඳහන් කරයි. එම ක්‍රියාමාර්ගවලට බිය නොවී වැඩවර්ඩජනය සඳහා එක්වන ලෙසත් වැඩවර්ජනයට එක්වන සියළුම ගුරුවරුන්ගේ සහ විදුහල්පතිවරුන්ගේ අයිතිවාසිකම් වෙනුවෙන් ලංකා ගුරුසේවා සංගමය පෙනී සිටින බවත් මහින්ද ජයසිංහ මහතා පැවසීය. ගුරුවරු ලෙඩනිවාඩු වාර්තා කරමින් හෙට දින ක්‍රියාත්මක සයිටම් විරෝධී සටනට එක්වන බවත් ඒ මහතා වැඩිදුරටත් පැවසීය.", "URL": "https://lankatruth.com/si/?p=33847", "Category": "පුවත්", "Parent URL": null}