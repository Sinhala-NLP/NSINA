{"Source": "Lankatruth", "Timestamp": "October 25, 2019", "Headline": "කොළඹ – මඩකලපුව දුම්රිය මාර්ගය යථා තත්වයට", "News Content": "මීනගයා දුම්රිය පීලි පැනීම හේතුවෙන් අවහිරවී තිබූ කොළඹ – මඩකලපුව දුම්රිය මාර්ගය මේ වනවිට යථා තත්වයට පත්කර ඇතැයි දුම්රිය දෙපාර්තමේන්තුව සඳහන් කරයි. පසුගිය 21 වැනිදා අවුකන උප දුම්රිය ස්ථානය ආසන්නයේදී මීනගයා දුම්රිය පීලි පැනීමකට ලක්වූ අතර එම අවහිරය හේතුවෙන් දුම්රිය ධාවනය කෙරුනේ මහව දුම්රිය ස්ථානය දක්වා පමණි. දුම්රිය එන්ජිම පාලමක් මතදී පීලි පැනීමට ලක්ව ඇති බැවින් නැවත යථා තත්වයට පත් කිරීමට කල් ගතවූ බවත් මේ වනවිට දුම්රිය නැවත පීලිගතකර ඇති බවත් දුම්රිය ගමනාගමන අධිකාරීවරයා පවසා තිබේ.", "URL": "https://lankatruth.com/si/?p=83890", "Category": "පුවත්", "Parent URL": null}