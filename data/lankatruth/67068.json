{"Source": "Lankatruth", "Timestamp": "January 27, 2019", "Headline": "අපරාධකරුවන් හඳුනා ගැනීමට පොලීසියට නව ක්‍රමයක්", "News Content": "මිලියන 1.9ක් පමණ වූ අපරාධකරුවන්ගේ ඇඟිලි සළකුණු පරිගණක ගත කිරීමට පොලිස් දෙපාර්තමේන්තුව සැළසුම් කර ඇත. නමගිය අපරාධකරුවන් ක්ෂණිකව හඳුනාගැනීමට ඔවුන්ට අදාල ඇඟිලි සළකුණු පරිගණක පද්ධතියකට ඇතුළත් කිරීමට නියමිත බව පොලිස් අපරාධ වාර්තා කොට්ඨාශයේ අධ්‍යක්ෂ පොලිස් අධිකාරී ජගත් සේරම් මහතා පැවසීය. නව පද්ධතිය මගින් විනාඩියකටත් අඩු කාලයකදී අපරාධකරුවන් හඳුනා ගැනීමට පොලීසියට හැකිවනු ඇතැයි ඒ මහතා වැඩිදුරටත් පැවසීය. අපරාධකරුවන් හඳුනා ගැනීමට මෙම ක්‍රමය ලොව පුරා බොහෝ රටවල් අනුගමනය කරන අතර ලබන මස 6 වැනිදා සිට මෙම පද්ධතිය ක්‍රියාත්මක කිරීමට සැළසුම් කර ඇත.", "URL": "https://lankatruth.com/si/?p=67068", "Category": "පුවත්", "Parent URL": null}