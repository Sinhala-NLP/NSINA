{"Source": "Lankatruth", "Timestamp": "November 1, 2022", "Headline": "ජවිපෙ නියෝජිතයෝ වෙනිසියුලාවේ සමුළුවකට එක්වෙති", "News Content": "වෙනිසියුලාවේ කරාකස් අගනගරයේ නොවැම්බර් 1දා (අද) ආරම්භ වන එරට කොමියුනිස්ට් පක්ෂයේ 16 සමුළුව හා අන්තර්ජාතික වැඩකරන ජනතා සමාජවාදී පක්ෂ නියෝජිත සමුළුවට ජනතා විමුක්ති පෙරමුණ නියෝජනය කරමින් නියෝජිතයන් දෙදෙනෙකු එක්වීසිටිති. එක්සත් රාජධානියේ ශ්‍රී ලංකා කමිටුවේ ලේකම් දර්ශන හෙට්ටිආරච්චි සහ එහි කමිටු සාමාජිකා වෛද්‍ය ජනිතා ගමනායක ඊට සහභාගී වී සිටින අතර එම සමුළුව ලබන 06 වෙනිදා දක්වා පැවැත්වේ. එයට සහභාගී වන ජවිපෙ නියෝජිතයන් දෙදෙනා වෙනිසියුලාවේ කොමියුනිස්ට් පක්ෂයේ (PCV) ප්‍රධාන කාර්යාලයට ගොස් එහි දේශපාලන මණ්ඩලයේ නියෝජිතයින් හමුවිය. එහිදී දෙරට අතර දේශපාලන හා ආර්ථික අර්බුදය පිළිබඳව සාකච්ඡාවක් පැවැත්වීය. එරට කොමියුනිස්ට් පක්ෂ සභාපති Perfocto Absev සහ ප්‍රධාන ලේකම් – Oscar Figueroa මෙන්ම කාන්තා ව්‍යාපාරය වන (Clara Zetkin Women Movement) සභාපති – Elena Linares ඇතුළු අනෙකුත් කමිටු සාමාජිකයින් මෙම සාකච්ඡාවට එක්වී සිටියහ. ජනතා විමුක්ති පෙමුණ නියෝජනය කරමින් වෙනිසියුලාවේ මෙම සමුළුවට සහභාගී වී සිටින වෛද්‍ය ජනිතා ගමනායක එම පක්ෂයේ හිටපු ලේකම් උපතිස්ස ගමනායකගේ දියණියයි.", "URL": "https://lankatruth.com/si/?p=141521", "Category": "පුවත්", "Parent URL": null}