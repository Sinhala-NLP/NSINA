{"Source": "Lankatruth", "Timestamp": "September 7, 2022", "Headline": "දිගු කාලීන විදේශ ණය තවත් කඳු ගොඩ ගසයි", "News Content": "ශ්‍රී ලංකාව විදේශ ණය ගෙවා ගැනීමට නොහැකිව සිටින තත්වයක පවා, මෙම වසරේ ජනවාරි මාසයේ සිට ජූලි මාසය අවසන් වන විට දිගුකාලීන විදේශ ණය වශයෙන් පමනක් ඩොලර් මිලියන 1,437 ලබාගෙන ඇත. පසුගිය වසරේ දී එම කාලය තුළ ලබාගෙන ඇති විදේශ දිගුකාලීන ණය ප්‍රමාණය ‌ඩොලර් මිලියන 782 ක් වී ඇති අතර මෙම වසරේදී එය දෙගුණයකට ආසන්න ප්‍රමාණයකින් ඉහළ ගොස් තිබේ. පසුගිය වසර අවසන් වන විට මුලු විදේශ ණය ප්‍රමාණය ඩොලර් මිලියන 5,072 ක් වී තිබිණ. එය තව දුරටත් අසීමිත ලෙස මේ මගින් ඉහල නංවා ඇත. මෙම වසරේ ලබා ගෙන ඇති විදේශ ණය ප්‍රමාණය රුපියල් විනිමය අනුපාතිකය සමඟ ගැලපූවිට රුපියල් කෝටි 52,000කට ආසන්න මුදලක් වී තිබේ.  විදේශ ආයෝජන ලබාගැනීම වෙනුවට පැවති සහ පවතින ආන්ඩුව දිගින් දිගටම කෙටි කාලීන සහ දිගු කාලීන විදේශ ණය ලබා ගැනීමට ක්‍රියා කරමින් සිටී. විශේෂයෙන්ම ඉන්දියාව බංගලිදේශය සහ චීනයෙන් කෙටි කාලීන පොලී අධික වෙළඳ ණය ලබා ගැනීමේ නියුතුව සිටින අතර දිගුකාලීන විදේශ ණ්‍යද මේ ලෙස ඉහළ මට්ටමක පවතී. මූලාශ්‍රය – ආර්ථික පර්යේෂණ දෙපාර්තමේන්තුව (2022 සැප්තැම්බර් 06)", "URL": "https://lankatruth.com/si/?p=139039", "Category": "ආර්ථික පුවත්", "Parent URL": null}