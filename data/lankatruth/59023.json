{"Source": "Lankatruth", "Timestamp": "September 9, 2018", "Headline": "කොළඹ කුණු අරුවක්කාඩුවට එපා", "News Content": "කොළඹින් ප්‍රවාහනය කෙරෙන කසළ වනාතවිල්ලුව අරුවක්කාඩු ප්‍රදේශයේ සිමෙන්ති කර්මාන්ත ශාලාවට අයත් වැඩබිමේ වලවල්වලට බැහැරකිරීමට විරෝධය පල කරමින් අද(9) පෙරවරුවේ ප්‍රදේශවාසීන් විසින් විරෝධතාවක නිරත විය. අවිධිමත් ලෙස කසළ බැහැරකිරීමට විරෝධය පල කරන ප්‍රදේශවාසීන් අරුවක්කාඩු කසල කළමනාකරණ ආයතනය වටලා විරෝධතාවයේ නිරත විය. ප්‍රදේශවාසීන් පවසන්නේ මෙලස අවිධිමත් ලෙස කොළඹ සිට ප්‍රවාහනය කෙරෙන කසල බැහැර කිරීමෙන් තමන්ට සෞඛ්‍ය තර්ජන එල්ලවන බවයි.", "URL": "https://lankatruth.com/si/?p=59023", "Category": "පුවත්", "Parent URL": null}