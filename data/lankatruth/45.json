{"Source": "Lankatruth", "Timestamp": "October 19, 2011", "Headline": "භාරත ඝාතනයෙන් හෙළිවන්නේ ආණ්ඩුවේ පාදඩ දේශපාලනයයි! – ජවිපෙ ප‍්‍රධාන ලේකම් ටිල්වින් සිල්වා මහතා", "News Content": "භාරත ලක්‍ෂ්මන් පේ‍්‍රමචන්ද්‍ර මහතා ඝාතනය කිරීමෙන් සනාථ වන්නේ, ආණ්ඩුවේ දේශපාලනය පාදඩකරණය වී ඇති තරම බව ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මහතා පවසයි. භාරත ලක්‍ෂ්මන් පේ‍්‍රමචන්ද්‍ර මහතා ජනාධිපතිවරයාගේ වෘත්තීය සමිති පිළිබඳ අධ්‍යක්‍ෂක ජෙනරාල්වරයා ලෙස කටයුතු කළ බවත් ඔහුගේ ඝාතනයට සම්බන්ධ ආර්. දුමින්ද සිල්වා මන්ත‍්‍රීවරයා ආරක්‍ෂක අමාත්‍යාංශයේ අධීක්‍ෂණ මන්ත‍්‍රීවරයා ලෙස පත්කර සිටි බවද ඔහු භාවිතා කර ඇත්තේ, නීතිවිරෝධී ගිනි අවි බව ආණ්ඩුව පිළිගන්නා බවද පෙන්වා දුන්නේය. ‘‘මෙයින් පැහැදිලි වන්නේ ආණ්ඩුව තුළම එකිනෙකාට එරෙහිව අවි අමෝරා ගන්නා තරමට දේශපාලනය පාදඩකරණය වී ඇති තරමයි’’ පැලවත්ත පක්‍ෂ කාර්යාලයේ අද (18) පැවති ප‍්‍රවෘත්ති සාකච්ඡාවේදී ටිල්වින් සිල්වා මහතා කියා සිටියේය.", "URL": "https://lankatruth.com/si/?p=45", "Category": "පුවත්", "Parent URL": null}