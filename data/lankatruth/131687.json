{"Source": "Lankatruth", "Timestamp": "April 8, 2022", "Headline": "දඹුල්ලේ එළවළු තොගපිටින් ගොඩ ගැසෙයි", "News Content": "විවිධ ප්‍රදේශවලින දඹුල්ල ආර්ථික මධ්‍යස්ථානයට රැගෙන ආ එළවළු තොග මිලදී ගැනීමට වෙළඳුන් නොපැමිණීම හේතුවෙන් ගොවීන්ගේ එළවළු තොග පිටින් ගොඩගැසෙමින් තිබෙන බව වාර්තා වේ. ඒ හේතුවෙන් ගොවි ජනතාව දැඩි අසීරුතාවයකට පත්ව සිටිති. ගොවියෝ අලුත් අවුරුද්ද ඉලක්ක කර වගා කළ එළවලු තොට මේ වනවිට දඹුල්ල ආර්ථික මධ්‍යස්ථානයට රැගෙන විත් සිටිති. ගෙවීහු තම එළවළු තොග ඒ 9 මාර්ගයේ තබාගෙන තිබෙන අයුරු දැකගැනීමට හැකි අතර ඒ ආර්ථික මධ්‍යස්ථානයට ඇතුළු කර ගැනීමට නොහැකි වීම හේතුවෙනි. එම එළවලු මිලදී ගැනීම සඳහා දිවයිනේ පිට පළාත්වලින් වෙළෙදුන් නොපැමිණීම නිසා ඉතා අඩු මිල ගණන් යටතේ එළවළු ඉතා සීමිත ප්‍රමාණයක් අලෙවි කර ගැනීමට හැකි වුවද එළවළු විශාල වශයෙන් අලෙවි නොවන බවද ගොවීහු පවසති. ඉන්ධන හිඟ වීම නිසා පිට පලාත්වල වෙළෙන්දන්ට පැමිණීමට නොහැකිවීම නිසා මෙම තත්වය උදාවී තිබෙන බවත් වගාවේ නෙලාගත් අස්වැන්න කුඹුරේ වෙලේ හේනේ ගොවිපළේ තබා ගැනීම්ට නොහැකි නිසා මෙම අස්වැන්න වෙළෙඳ පොළට රැගෙන ආ යුතු බව ගොවීහු පෙන්වා දෙති.", "URL": "https://lankatruth.com/si/?p=131687", "Category": "ආර්ථික පුවත්", "Parent URL": null}