{"Source": "Lankatruth", "Timestamp": "May 20, 2020", "Headline": "Covid-19 එන්නත, ගෝලීය පොදු භාණ්ඩයක්    ", "News Content": "COVID-19 එන්නතක් නිපදවා චීනයේ එය භාවිතා කළ කලකදී එය ගෝලීය වශයෙන් පොදු භාණ්ඩයක් බවට පත් කෙරෙනු ඇති බව චීන ජනාධිපති ෂී ජින් පිං මහතා පවසයි. ඔහු මේ බව පවසා සිටියේ පසුගිය 18 වනදාට යෙදුනු ලෝක සෞඛ්‍ය සමුළුවේ 73 වැනි සැසිවාරයට වීඩියෝ තාක්ෂණය ඔස්සේ බීජිං අගනුවර සිට සහභාගී වෙමිනි. මෙය, සංවර්ධනය වෙමින් පවතින රටවල මෙවැනි එන්නතක් ලබාගැනීමේ හැකියාව සහතික කිරීම සඳහා චීනයේ දායකත්වය බව හෙතෙම පැවසී ය. Covid-19 වෛරසය පාලනය කර අවසන් කිරීමෙන් පසුව, වෛරසයට දැක්වූ ගෝලීය ප්‍රතිචාරය සම්බන්ධයෙන් පුළුල් ඇගයීමක් සිදුකිරීමට සහයෝගය ලබාදීමට චීනය එකඟ බවද ෂී ජින් පිං මහතා පැවසී ය. එම කාර්යයට විද්‍යාත්මක හා වෘත්තීය ආකල්පයක් අවශ්‍ය වන බවත් ලෝක සෞඛ්‍ය සංවිධානයට එහි මූලිකත්වය ගත යුතු බවත් එය ඒකපාර්ශවීය නොවී සාධාරණ විය යුතු බවත් චීන ජනාධිපතිවරයා වැඩිදුරටත් පැවසී ය. ඉදිරි වසර දෙකක කාලයේදී ‘කොවිඩ්-19’ වසංගතයට එරෙහිව ගන්නා ගෝලීය ක්‍රියාමාර්ග සඳහා ඇමෙරිකානු ඩොලර් බිලියන 2ක මුදලක් ලබාදෙන බවද චීන ජනාධිපතිවරයා එහිදී කී ය.", "URL": "https://lankatruth.com/si/?p=93314", "Category": "පුවත්", "Parent URL": null}