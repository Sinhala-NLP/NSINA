{"Source": "Lankatruth", "Timestamp": "November 24, 2017", "Headline": "හෘදසාක්ෂියට එකඟව කටයුතු කිරීමට නොහැකි නිසා ඉල්ලා අස්වුනා", "News Content": "තමන් ජාතික නිදහස් පෙරමුණෙන් ඉල්ලා අස්වුනේ හෘදසාක්ෂියට එකඟව කටයුතු කළ නොහැකි නිසා යැයි එම පක්ෂයේ ප්‍රධාන ලේකම් ප්‍රියන්ජිත් විතාරණ මහතා ප්‍රකාශ කරයි. පෙරේදා (21) පැවැති එම පෙරමුණේ දේශපාලන මණ්ඩල රැස්වීමේදී සිය ඉල්ලා අස්වීමේ ලිපිය විමල් වීරවංස මහතා වෙත භාරදුන් බවද හෙතෙම සඳහන් කරයි. පෞද්ගලික හෘද සාක්ෂියට එකඟව උපරිම කැප කිරීමකින් කටයුතු කිරීමට බාධා පවතින බැවින් තමා ප්‍රධාන ලේකම් ධුරයෙන් ඉල්ලා අස්වූ බවද පවසයි. වසර 30කට අධික කාලයක් පූර්ණකාලීන ලෙස දේශපාලන කටයුතුවල තමන් නිරතව සිටි බවත් මින් ඉදිරියට දේශපාලන කටයුතුවලින් ඉවත්වන බවත් ඉදිරියේදී නිවසේ පූර්ණ කාලීන හිමිකරු බවට පත්වීම සඳහා මෙම තීරණය ගත් බවත් හෙතෙම වැඩිදුරටත් සඳහන් කර ඇත.", "URL": "https://lankatruth.com/si/?p=44341", "Category": "පුවත්", "Parent URL": null}