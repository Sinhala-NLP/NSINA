{"Source": "Lankatruth", "Timestamp": "May 20, 2021", "Headline": "පෝට් සිටි භූමියෙන් ලංකාවට අයත් වන්නේ 24%යි… ඉතිරි ටික චීනයට… ගම්මන්පිලගේ කතාවෙන් හෙළිවේ…", "News Content": "අද පාර්ලිමේන්තුවේ පැවැති පෝට් සිටි විවාදයට එක්වෙමින් අමාත්‍ය උදය ගම්මන්පිල පැවසුවේ පෝට් සිටි හරහා ශ්‍රී ලංකාවේ භූමියට එකතු වන්නේ අක්කර 273ක් බවයි. ඔහු ඒ බව සිය කතාවේදී අවධාරණය කළේ මෙසේය. “ඉතිහාසය පුරාම ශ්‍රී ලංකාවේ භූමි ප්‍රමාණය මුහුදට සේදි සේදි ගියා මිස ලංකාවේ භූමි ප්‍රමාණය වැඩි වුණේ නෑ. නමුත් මේ ව්‍යාපෘතිය නිසා ශ්‍රී ලංකාවේ භූමි ප්‍රමාණය අක්කර 273න්, ගරු කතානායකතුමනි අක්කර 273න් ඉතිහාසයේ ප්‍රථම වතාවට වැඩි වෙනවා” පෝට් සිටියේ මුළු භූමි ප්‍රමාණය හෙක්ටයාර 446.61කි. එනම් අක්කර 1103කි. ගම්මන්පිල අමාත්‍යවරයා කියන්නේ පෝට් සිටි භූමියෙන් ශ්‍රී ලංකාවට අයිති වන්නේ 24%ක් පමණක් බවයි. එසේ නම් ඉතිරි 76% හෙවත් අක්කර 830 අයිතිවන්නේ චීනයට බව පැහැදිලිය.", "URL": "https://lankatruth.com/si/?p=116624", "Category": "පුවත්", "Parent URL": null}