{"Source": "Lankatruth", "Timestamp": "May 30, 2021", "Headline": "දඹුල්ලට එළවළු කිලෝ ලක්ෂ 100ක් – මිල ඉහළට – කිලෝව 150ත් 200ත් අතර", "News Content": "දඹුල්ල ආර්ථික මධ්‍යස්ථානයේ මේ වනවිට කැරට් බෝංචි මාළු මිරිස් ආදී කිලෝවක තොග මිල රුපියල් 200 ඉක්මවා පවතින අතර පහතරට එළවළු වර්ගද රැසක මිල රුපියල් සියය 150 ඉක්මවා ඇත. අද (30) අලුයම දඹුල්ල ආර්ථික මධ්‍යස්ථානය විවෘත කිරීමත් සමඟ එළවළු කිලෝ ලක්ෂ 100කට වැඩි ප්‍රමාණයක් ලැබී ඇතැයි ව්‍යාපාරිකයෝ කියති. දින ගණනාවක් තිස්සේ වසා දමා තිබීම නිසා තම නිෂ්පාදන විශාල වශයෙන් ගොවීන් රැගෙන ඒම සිදු කළද එළවළු මිල ඉතා ඉහළ අගයක් ගෙන තිබෙව බව වෙළෙන්දෝ මෙන්ම ගොවීන් ද පවසති. දඹුල්ල ආර්ථික මධ්‍යස්ථානයට 29 දින මධ්‍යම රාත්‍රියේ සිට දිවයිනේ සෑම ප්‍රදේශයකින්ම එළවළු අලෙවි කිරීම සඳහා ගොවීන් මෙන්ම දිවයිනේ බොහෝ ප්‍රදේශවලින් වෙළෙන්දන් පැමිණ සිටිති. මහනුවර යාපනය ඒ නමය ප්‍රධාන මාර්ගය දෙපස කිලෝමීටර් ගණනාවක් යනතුරු දැඩි වාහන තදබදයක් ඇති වී තිබේ.", "URL": "https://lankatruth.com/si/?p=117309", "Category": "පුවත්", "Parent URL": null}