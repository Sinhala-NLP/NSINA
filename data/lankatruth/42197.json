{"Source": "Lankatruth", "Timestamp": "October 9, 2017", "Headline": "නාවික හමුදාවේ හිටපු මාධ්‍ය ප්‍රකාශක රක්ෂිත බන්ධනාගාරයට", "News Content": "හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී දසනායක මහතා යළි රක්ෂිත බන්ධනාගාර ගත කර තිබේ. අදාළ නඩුව අද (09) කැඳවූ අවස්ථාවේදී ඔහු 20 වන දින දක්වා යළි රක්ෂිත බන්ධනාගාර ගත කරන ලෙස කොටුව මහේස්ත්‍රාත් ලංකා ජයරත්න මෙනවිය නියෝග කර ඇත. 2008 වසරේදී කොළඹදී සුදු වෑන් භාවිත කරමින් තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධිය සම්බන්ධයෙන් හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී දසනායක මහතා ඇතුළු නිලධාරීන් 06 දෙනෙකු අපරාධ පරීක්ෂ දෙපාර්තමේන්තුව විසින් අත්අඩංගුවට ගෙන තිබිණි.", "URL": "https://lankatruth.com/si/?p=42197", "Category": "පුවත්", "Parent URL": null}