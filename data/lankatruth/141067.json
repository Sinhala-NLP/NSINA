{"Source": "Lankatruth", "Timestamp": "October 25, 2022", "Headline": "ද්විත්ව පුරවැසියන්ට පාර්ලිමේන්තුවෙන් ඉන්න බැහැ – මැතිවරණ කොමිසම", "News Content": "ද්විත්ව පුරවැසිකම සහිත මන්ත්‍රීවරුට පාර්ලිමේන්තුවේ සිටිය නොහැකි බව මැතිවරණ කොමිෂන් සභාව පවසයි. අධිකරණ තීන්දුවක් මගින් හැර වෙනත් ක්‍රමයකින් ද්විත්ව පුරවැසිභාවය සම්බන්ධයෙන් ප්‍රකාශයක් කළ නොහැකි බව පවසන කොමිෂන් සභාව ද්විත්ව පුරවැසිභාවය සහිත පුද්ගලයන්ට 21වෙනි ආණ්ඩුකම ව්‍යවස්ථා සංශෝධනය සම්මතවීමත් සමඟ පාර්ලිමේන්තු මන්ත්‍රී මන්ත්‍රීධුරය දෑරීමේ හැකියාවක් නොමැති බවද ප්‍රකාශ කරයි. මැතිවරණයක් අවස්ථාවේ නාමයෝජනා බාර ගැනීමේදී ද්විත්ව පුරවැසිභාවය සම්බන්ධයෙන් සොයා බැලීමක් කරන අතර එහිදී යම් පාර්ශවයක් ඒ සම්බන්ධයෙන් කරුණු දැක්වීමක් හෝ ප්‍රකාශයක් හෝ කළහොත් අවශ්‍ය ක්‍රියාමාර්ග ගන්නා බව කොමිසමේ ප්‍රකාශකයෙක් පැවසීය. කෙසේ වෙතත් කිසියම් අයකු ද්විත්ව පුරවැසිභාවය සහිත මන්ත්‍රීවරයකුද යන්න සම්බන්ධයෙන් එකවරම ප්‍රකාශ කිරීමේ හැකියාවක් නොමැති බව කොමිසම පවසයි.", "URL": "https://lankatruth.com/si/?p=141067", "Category": "පුවත්", "Parent URL": null}