{"Source": "Lankatruth", "Timestamp": "July 18, 2017", "Headline": "වෛද්‍ය සභාවේ මුල් පුටුවට වෛද්‍ය පාලිත අබේකෝන් පත් වන හැඩ", "News Content": "ශ්‍රී ලංකා වෛද්‍ය සභාවේ සභාපතිවරයා ලෙස වෛද්‍ය පාලිත අබේකෝන් මහතා පත් කිරීමට ආණ්ඩුව තීරණය කර ඇතැයි මාධ්‍ය වාර්තා සඳහන් කරයි. පසුගියදා රජයේ වෛද්‍ය නිලධාරීන්ගේ සංගමයේ නිලධාරීන් සහ අග්‍රාමාත්‍යවරයා අතර ඇති වූ සාකච්චාවේදී රජයේ වෛද්‍ය නිලධාරීන්ගේ සංගමය විසින් වෛද්‍ය සභාවේ සභාපති ධුරයට මහාචාර්ය කාලෝ ෆොන්සේකා, මහාචාර්ය ලලිතා මෙන්ඩිස් හා වෛද්‍ය පාලිත අබේකෝන් යන මහත්වරුන් තිදෙනාගේ නම් යෝජනා කර ඇති අතර ඒ අනුව වෛද්‍ය පාලිත අබේකෝන් මහතාව පත්කිරීමට නියමිත බවත් වාර්තා වේ. ප්‍රජා වෛද්‍ය විශේෂඥයකු වන පාලිත අබේකෝන් මහතා සෞඛ්‍ය අමාත්‍යංශයයේ පරිපාලන නිලධාරියකු ලෙසත් ලෝක සෞඛ්‍ය සංවිධානයෙත් කලක් සේවය කළ අයෙකි. කෙසේ නමුත් කාලෝ ෆොන්සේකා මහතා ඉවත් කර වෙනත් පුද්ගලයෙකු වෛද්‍ය සභාවට පත් කිරීම නීති විරෝධී බවත් ඒ සඳහා සභාපතිවරයෙකු පත් කළ පසු ඔහු වසර පහක් සිටිය යුතු බවත් එම තනතුරෙන් ඔහුව ඉවත්කිරීමේ බලයක් සෞඛ්‍ය අමාත්‍යවරයාට නැති බවත් සමස්ත ලංකා වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතා සඳහන් කරයි.", "URL": "https://lankatruth.com/si/?p=37719", "Category": "පුවත්", "Parent URL": null}