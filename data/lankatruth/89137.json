{"Source": "Lankatruth", "Timestamp": "January 29, 2020", "Headline": "ගුරු – විදුහල්පතිවරු 14 වෙනිදා විරෝධතාවකට සැරසෙති", "News Content": "සිය ඉල්ලීම්වලට පෙබරවාරි 03 වැනි දිනට පෙර ප්‍රතිචාර නොලැබුණහොත් පෙබරවාරි 14 වැනිදා කොටුව දුම්රිය ස්ථානය ඉදිරිපිට උද්ඝෝෂණ ව්‍යාපාරයක් පැවැත්වීමට ගුරු විදුහල්පති එකතුව තීරණය කර ඇත. වැටුප් විෂමතා ඉවත් කිරීම, දේශපාලන පළිගැනීම් නතර කිරීම ඇතුළු ප්‍රධාන ඉල්ලීම් 07ක් සම්බන්ධයෙන් මෙම ක්‍රියාමාර්ගය ගන්නා බව ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පැවසී ය. මෙම ඉල්ලීම් ලබාදෙන ලෙස මේ වනවිට කරන ලද ඉල්ලීම්වලට ප්‍රතිචාර නොමැති බව කී ඒ මහතා, පෙබරවාරි 24 වැනිදා පැවැත්වෙන උද්ඝෝෂණයෙන් පසුවත් පැහැදිලි ප්‍රතිචාරයක් නොලැබුණහොත් පෙබරවාරි 26 වැනිදා සියලු ගුරු විදුහල්පතිවරුන් වැඩ වර්ජනයක නිරතවන බවද සඳහන් කළේ ය. වත්මන් රාජපක්ෂ ආණ්ඩුව බලයට පැමණි පසු 2019 දෙසැම්බර් 17 වනදා ගුරු විදුහල්පති සංගම් 30ක පමණ නියෝජිතයින් වත්ම්න අධ්‍යාපන අමාත්‍ය ඩලස් අලහප්පෙරුම මහතා හමුවී සාකච්ඡා කළ පරිදි පැමිණි එකඟතා මෙතෙක් ක්‍රියාත්මක කර නැති බවද මහින්ද ජයසිංහ මහතා පැවසී ය.", "URL": "https://lankatruth.com/si/?p=89137", "Category": "පුවත්", "Parent URL": null}