{"Source": "Lankatruth", "Timestamp": "May 25, 2021", "Headline": "කොරෝනා හැදුණු මන්ත්‍රී බිරිඳ නිසා ආසාදිතයන් සහිත ගිලන්රථයක් හරවා එවයි…", "News Content": "වයඹ පළාතේ හිටපු පොහොට්ටු පක්ෂ පළාත් සභා මන්ත්‍රීවරයෙකුගේ බිරිඳට කොවිඩ් – 19 වෛරසය ආසාදනය වී ඇති බව පොල්පිතිගම රෝහලේ හඳුනාගැනීමෙන් පසුව එම ආසාදිතයන් සඳහා වෙනු කර තිබෙන මාවතම රෝහල කරා ගිලන් රථයක් මගින් ගෙනයමින් සිටියදී බලහත්කාරයෙන් ආපසු හරවා යවා තිබේ. අදාළ ගිලන්රථය තුළ කොවිඩ් ආසිදිත තවත් කාන්තාවක්ද සිට ඇති අතර හිටපු පළාත් සභා මන්ත්‍රීවරයා ඒ කිසිත් නොතකලා බලහත්කාරයෙන් ගිලන්රථය හරවා පොල්පිතිගම රෝහල කරා නැවත යවා තිබේ. මාවතගම රෝහලේ පහසුකම් රෝහලේ පහසුකම් මදි බව පවසමින් නැවත පොල්පිතිගම රෝහලට ගෙන ආ මෙම කාන්තාව මේ වනවිට වෛද්‍යවරුන්ට වෙන්කර තිබෙන කාමරයක් රඳවා සිටී. එම කාමරයේද පහසුකම් නැති බව කියමින් තම නිවෙසට ආපසු රැගෙනයාම සඳහා හිටපු පළාත් සභා මන්ත්‍රීවරයා රෝහල් වෛද්‍යවරුන් සමග ගැටුමකට ගොස් ඇතැයිද වාර්තා වේ. එම මන්ත්‍රීවරයා ප්‍රදේශයේ ජනමාධ්‍ය වාර්තාකරුවන්ට තර්ජනය කරමින් ආදළ ප්‍රවෘත්තිය වාර්තා නොකරණ ලෙස දන්වා ඇත.", "URL": "https://lankatruth.com/si/?p=117003", "Category": "කොවිඩ් -19 (කොරෝනා ) පුවත්", "Parent URL": null}