{"Source": "Lankatruth", "Timestamp": "February 5, 2019", "Headline": "හෙරොයින් කි‌ලෝ 110ක් සමඟ තිදෙනෙක් අත්අඩංගුවට", "News Content": "හෙරොයින් කිලෝග්‍රෑම් 110ක් සමඟ පුද්ගලයන් තිදෙනෙකු අද(05) පෙරවරුවේ අත්අඩංගුවට ගෙන තිබේ. බ්‍රවුන් ශුගර් වර්ගයේ හෙරොයින් තොගය කිලෝග්‍රෑම් 1 බැගින් වූ මළුවල අසුරා තිබී ඇත. සුරාබදු දෙපාර්තමේන්තුව සිදුකළ වැටලීමකට අනුව පිළියන්දල සහ වැල්ලවත්ත ප්‍රදේශවලින් මෙම හෙරොයින් තොගය සොයාගැනීමට සමත්ව තිබේ. වැල්ලවත්ත ප්‍රදේශයේ හෙරොයින් ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන ප්‍රශ්න කිරීමේදී පිලියන්දල ප්‍රදේශයේ නිවසක සඟවා තිබූ හෙරොයින් තොගය සොයාගෙන ඇත.", "URL": "https://lankatruth.com/si/?p=67543", "Category": "පුවත්", "Parent URL": null}