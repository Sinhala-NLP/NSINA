{"Source": "Lankatruth", "Timestamp": "October 7, 2021", "Headline": "කොවිඩ් පහළට ඩෙංගු ඉහලට", "News Content": "මේ වසරේ ගතවූ කාලය තුළදී රට පුරා ඩෙංගු රෝගීන් 13, 306 වාර්තා වී ඇති බව වසංගත රෝග විද්‍යා අංශය පවසයි. මේ වසරේ වැඩිම ඩෙංගු රෝගීන් ප්‍රමාණයක් හඳුනාගෙන ඇත්තේ පසුගිය ජූලි මාසයේදීවන අතර එම සංඛ්‍යාව 2,349ක් බව පැවසේ. එසේම මේ දක්වා කාලය තුළදීවැඩිම ඩෙංගු රෝගීන් ප්‍රමාණයක් හඳුනාගෙන ඇත්තේ කොළඹදිස්ත්‍රීක්කයෙනි. එම සංඛ්‍යාව 3,224කි. කොළඹ නාගරික බල ප්‍රදේශයෙන් පමණක් ඩෙංගු රෝගින් 904 දෙනෙකු වාර්තා වි ඇති බව වසංගත රෝග විද්‍යා අංශය පවසයි. එසේම තවත් දිස්ත්‍රීක්ක තුනකින් වසරේ මේ දක්වා කාලය තුළදී ඩෙංගු රෝගීන් දහසේ සීමාව ඉක්මවා හඳුනාගෙන ඇති අතර මඩකලපුව දිස්ත්‍රීක්කයෙන් 2,999ක් ගම්පහ දිස්ත්‍රික්කයෙන් 1,329ක්, කලුතර දිස්ත්‍රික්කයෙන් 1,046 ක් ලෙස එම වාර්තාවල දැක්වේ. විශේෂයෙන්ම මෝසම් වැසි ආරම්භයත් සමග රට පුරා ඩෙංගු රෝගීන් වාර්තා වීම තවදුරටත් ඉහළ යා හැකි බවත් ඒ පිළිබඳව සැළකිලිමත් වන ලෙසත් වසංගත රෝග විද්‍යා අංශය වැඩිදුරටත් පවසයි.", "URL": "https://lankatruth.com/si/?p=124251", "Category": "පුවත්", "Parent URL": null}