{"Source": "Lankatruth", "Timestamp": "January 3, 2021", "Headline": "මූලාශ්‍රයක් නැති ආසාදිතයෙකු අඟුණකොළපැලැස්සෙන්", "News Content": "මූලාශ්‍රය හඳුනාගත නොහැකියි කොරෝනා ආසාදිතයකු අඟුණකොළපැලැස්සෙන් වාර්තාවු බව සෞඛ්‍ය අංශ සඳහන් කරනවා. ඊයෙ (02) දා ලැබුණු PCR පරීක්ෂණ වාර්තා මගින් ආසාදිතයන් 04 දෙනකු වාර්තා වී ඇති අතර ඉන් එක් අයකුගේ මූලාශ්‍රය හඳුනාගත නොහැකි වී තිබෙනවා. එම පුද්ගලයා වෙළෙඳ ආයතනයක අලෙවි නියෝජිතයකු ලෙස සේවය කරන්නෙකු වන අතර ප්‍රදේශ ගණනාවක සංචාරය කොට අලෙවි කටයුතු හි යෙදී තිබෙනවා. ඔහුට කොරෝනා ආසාදනය වූ ආකාරය සොයාගැනීම අපහසු වී තිබෙන අතර ඔහුගේ ආශ්‍රිතයන් සොයා ගැනීමද සංකීර්ණ කාර්යයක් බවයි සෞඛ්‍ය අංශය පවසන්නේ.", "URL": "https://lankatruth.com/si/?p=106406", "Category": "කොවිඩ් -19 (කොරෝනා ) පුවත්", "Parent URL": null}