{"Source": "Lankatruth", "Timestamp": "February 7, 2021", "Headline": "රාජ්‍ය නිලධාරියෙකුට පහරදුන් ප්‍රාදේශීය සභා මන්ත්‍රී අත්අඩංගුවට", "News Content": "වඳුරඹ, ලංකා විදුලබල මණ්ඩලයේ විදුලි අධිකාරීවරයාට පහර දී රාජකාරියට බාධා කිරීම හා තවත් පුද්ගලයින් දෙදෙනෙකුට පහරදීම සම්බන්ධයෙන් බද්දේගම ප්‍රාදේශීය සභා මන්ත්‍රීවරයෙකු වඳුරඹ පොලීසිය විසින් ඊයේ (06) අත්අඩංගුවට ගෙන තිබේ. අත්අඩංගුවට ගත් ප්‍රාදේශීය සභා මන්ත්‍රීවරයාගේ නිවස අසළින් විදුලි රැහැන් ඇදීමේ දී මෙලෙස බාධා කිරීමක් සිදුකර ඇති අතර ඒ සම්බන්ධයෙන් වඳුරඹ පොලීසිය වැඩිදුර විමර්ශන සිදුකරයි. අත්අඩංගුවට ගත් සැකකරු අද (07) ගාල්ල මහෙස්ත්‍රාත් අධිකරණයට ඉදිරිපත් කිරීමට නියමිතය. පහරකෑමට ලක්වු පුද්ගලයින් දෙදෙනෙක් මේ වනවිට රෝහල්ගත කර සිටිති.", "URL": "https://lankatruth.com/si/?p=110090", "Category": "පුවත්", "Parent URL": null}