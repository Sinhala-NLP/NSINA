{"Source": "Lankatruth", "Timestamp": "August 3, 2022", "Headline": "කොස්වත්තේ මහානාම හිමි අත්අඩංගුවට", "News Content": "ගෝල්ෆේස් අරගලය ආරම්භයේ සිටම එහි සක්‍රීයව දායකත්වය ලබාදෙමින් සිටි භික්ෂූන් වහන්සේ නමක් වන, ජාතික භික්ෂු පෙරමුණේ විධායක සභික කොස්වත්තේ මහානාම හිමි අත්අඩංගුවට ගෙන තිබේ. මෙම අත්අඩංගුවට ගැනීම සිදුකර ඇත්තේ වෘත්තීය සමිති සහ බහුජන සංවිධාන එක්ව අද (03) පෙරවරුවේ පැවති සාකච්ඡාවක් අවසන් කර නැවත ගෝල්ෆේස් අරගල භූමිය දක්වා යමින් සිටයදී කිරුලපන පොලීසියට අයත් ජීප්රථයකින් පසුපසින් ලුහුබැඳ පැමිණි සිවිල් ඇඳුමින් සිටි පොලිස් නිලධාරීන් පිරිසක් විසිනි. අත්අඩංගුවට ගැනීමට අදාල කිසිදු වරෙන්තුවක් හෝ හෙතුවක් ප්‍රකාශ කර නොමැති අතර එම හිමියෝ ගමන් කරමින් සිටි රථයෙන් බස්සවා පොලිස් ජීප් රථයකට නන්වගෙන ඇත.", "URL": "https://lankatruth.com/si/?p=137778", "Category": "පුවත්", "Parent URL": null}