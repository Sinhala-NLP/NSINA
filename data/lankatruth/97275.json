{"Source": "Lankatruth", "Timestamp": "October 9, 2020", "Headline": "කටුනායක වෙළඳ කලාපයේ ඇඟලුම් කම්හල් තුනක් වසාදමයි", "News Content": "අද පෙරවරුවේ කොරෝනා ආසාදිත සේවිකාවක හමුවීමත් සමග කටුනායක නිදහස් වෙළඳ කලාපයේ ඇඟලුම් කම්හල් තුනක් තාවකාලිකව වසා දමා ඇතැයි වාර්තා වේ. එම ඇඟලුම් කමහල් වසා දමා මෙහි සේවකයන්ට නේවාසිකාගාරවලට යන ලෙස දන්වා ඇති නමුත් ඔවුන් විධිමත් සෞඛ්‍ය පරීක්ෂණ ක්‍රියාවලියකට තවමත් යොමු කර නැතැයිද වාර්තා වේ. මෙම ආයතනවල සේවය කරන සේවකයන් සමග එකට නේවාසිකව සිටින වෙනත් ආයතනවල සේවක පිරිස් අදත් සේවයට වාර්තා කර ඇති අතර එය අවදානම් සහගත තත්වයකි. මෙම සේවක සේවිකාවන්ගේ සෞඛ්‍ය තත්වය සම්බන්ධයෙන් පූර්ණ වගකීම අදාළ ආයතන ගත යුතු නමුත් ඔවුන් වගකීම් විරහිතව ක්‍රියා කරමින් සිටින බව නිදහස් වෙළඳ කලාප සහ පොදු සේවා සේවක සංගමයේ සම ලේකම් ඇන්ටන් මාකස් මහතා පවසයි.", "URL": "https://lankatruth.com/si/?p=97275", "Category": "පුවත්", "Parent URL": null}