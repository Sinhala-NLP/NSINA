{"Source": "Lankatruth", "Timestamp": "May 21, 2018", "Headline": "පස්කඳු කඩා වැටී උඩරට දුම්රිය මාර්ගය අවහිර වේ", "News Content": "උඩරට දුම්රිය මාර්ගයේ ඔහිය – ඉදල්ගස්හින්න අතර ප්‍රදේශය පස් කඳු කඩා වැටීම නිසා අවහිර වී ඇත. අද(21) උදෑසන මෙසේ පස් කඳු කඩා වැටී ඇති අතරඋඩරට දුම්රිය ධාවනයට බාධා එල්ලවී ඇතැයි වාර්තා වේ. බදුල්ල බලා ධාවනයවන තැපැල් දුම්රිය මේ වන විට ඔහිය දුම්රිය ස්ථානයේ නවත්වා ඇත. වැසි සහිත කාලගුණික තත්වය හමුවේ දුම්රිය මාර්ගය පිලිසකර කිරීමේ කටයුතු සිදුකිරීම දැඩි අසීරු වී ඇතැයි ආපදා කලමනාකරණ මධ්‍යස්ථානය පවසයි.", "URL": "https://lankatruth.com/si/?p=52632", "Category": "පුවත්", "Parent URL": null}