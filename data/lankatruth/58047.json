{"Source": "Lankatruth", "Timestamp": "August 20, 2018", "Headline": "මගීන් සියයකට වැඩි පිරිසක් තලෙයිබාන් සටන්කාමීන්ගේ ග්‍රහණයට", "News Content": "උතුරු ඇෆ්ගනිස්ථානයේ කුන්ඩුස් ප්‍රදේශයේදී තලෙයිබාන් සන්නද්ධ කණ්ඩායම් විසින් මගීන් 150ක් පමණ රැගත් මගී බස්රථ තුනක් සිය භාරයට ගෙන ඇතැයි වාර්තා වේ. තලෙයිබාන් ත්‍රස්ථ කණ්ඩායම් විසින් සැඟව කළ ප්‍රහාරයකින් අනතුරුව මෙම මගීන් සහිත බස්රථ සිය ග්‍රහණයට ගෙන ඇති අතර විදෙස් මාධ්‍ය වාර්තා කරන අන්දමට ආරක්ෂක හමුදා බස්රථවල ගමන්ගත් සිවිල් ජනයා මුදා ගැනීමට කටයුතු කරමින් සිටින බව වාර්තා කරයි. ඇෆ්ගනිස්ථානය විසින් සටන් විරාමයක් ප්‍රකාශකර දිනක් ගතවන්නටත් පෙර මෙම ත්‍රස්ථ ප්‍රහාරය සිදුව ඇති අතර රජයේ ඉදිරි ක්‍රියාමාර්ග පිළිබඳ මෙතෙක් ප්‍රකාශයක් නිකුත් කර නැත.", "URL": "https://lankatruth.com/si/?p=58047", "Category": "විදෙස් පුවත්", "Parent URL": null}