{"Source": "Lankatruth", "Timestamp": "June 19, 2013", "Headline": "අරුන්දිකගේ වැමෑරිල්ලට අධිකරණයට කැඳවයි", "News Content": "අතුරුදහන් වූ බව කියන මාධ්‍යවේදී ප‍්‍රදීප් එක්නැලිගොඩ ප‍්‍රංශයේදී හමු වූ බවට මන්ත‍්‍රීවරයා විසින් කර ඇති ප‍්‍රකාශයක් සම්බන්ධයෙන් කරුණු විමසීම සඳහා පුත්තලම දිස්ත‍්‍රික් පාර්ලිමේන්තු මන්ත‍්‍රී අරුන්දික ප‍්‍රනාන්දු මහතාට ලබන ජූලි මස 15වන දින හෝමාගම මහේස්ත‍්‍රාත් අධිකරණයේ පෙනී සිටින ලෙස නොතීසි නිකුත් කරණ්නැයි එහි මහේස්ත‍්‍රාත් වයි. ආර්. බී. නෙළුම්දෙනිය මහත්මිය අද (19) නියෝගයක් නිකුත් කර තිබේ. අතුරුදහන් වූ බව කියන මාධ්‍යවේදී ප‍්‍රදීප් එක්නැලිගොඩ ප‍්‍රංශයේදී හමු වූ බවට මන්ත‍්‍රීවරයා විසින් කර ඇති ප‍්‍රකාශයක් සම්බන්ධයෙන් කරුණු විමසීම සඳහා පුත්තලම දිස්ත‍්‍රික් පාර්ලිමේන්තු මන්ත‍්‍රී අරුන්දික ප‍්‍රනාන්දු මහතාට ලබන ජූලි මස 15වන දින හෝමාගම මහේස්ත‍්‍රාත් අධිකරණයේ පෙනී සිටින ලෙස නොතීසි නිකුත් කරණ්නැයි එහි මහේස්ත‍්‍රාත් වයි. ආර්. බී. නෙළුම්දෙනිය මහත්මිය අද (19) නියෝගයක් නිකුත් කර තිබේ. එක්නැලිගෝඩ මහතා අතුරුදහන්වීම සම්බන්ධයෙනුවූ නඩුවේ සාක්‍ෂිකරුවෙන් ලෙස කරුණු දැක්වීම සඳහා මෙම කැඳවීම සිදු කර ඇති බවත් පැවසේ. එකැනිළිගොඩ මහතාගේ බිරිධ සන්ධ්‍යාගේ එක්නැලිගොඩ මහත්මියගේ ඉල්ලීමක් අනුව ඇගේ නීතීඥ උපුල් කුමාරපෙරුම අධිකරණයෙන් මෙම ඉල්ලීම කළේය. වැඩිදුර විභාගය ජූලි 16ට කල් තැබිණි. ප්‍රගීත් එක්නැලිගොඩ මහතා ප්‍රංශයේ ජීවත්වන බවත්, තමා මුණගැසී කතා බහ කළ බවත් මන්ත්‍රීවරයා පසුගිය දිනෙක පාර්ලිමේන්තුවේදී කියා සිටියේය. ආන්දෝලනයට තුඩුදුන් එකී ප්‍රකාශයත් සමග පසු දිනෙක මාධ්‍ය හමුවක් කැඳවමින් අරුන්දික ප්‍රනාන්දු මන්ත්‍රීවරයා කියා සිටියේ තමාට එක්නැලිගොඩ මාධ්‍යවේදියා පෙන්වා සිටියේ පිටුවහල්ව ප්‍රංශයේ ජීවත්වන මාධ්‍යවේදී මංජුල වෙඩිවර්ධන විසින් බවයි.  එහෙත් මාධ්‍යවේදි මංජුල වෙඩිවර්ධන මහතා ප්‍රසිද්ධ ප්‍රකාශයක් කරමින් කියා සිටියේ අරුන්දික ප්‍රනාන්දු මන්ත්‍රීවරයා කියා සිටින්නේ අමූලික බොරුවක් බවත් තමාට කිසි විටෙකත් මන්ත්‍රීවරයා ප්‍රංශයේදී මුණගැසී නැති බවත් ය.", "URL": "https://lankatruth.com/si/?p=7531", "Category": "පුවත්", "Parent URL": null}