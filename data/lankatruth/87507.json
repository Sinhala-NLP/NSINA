{"Source": "Lankatruth", "Timestamp": "December 18, 2019", "Headline": "චම්පික රණවක දිනකට රක්ෂිත බන්ධනාගාර ගතකරයි", "News Content": "කොළඹ අපරාධ කොට්ඨාසය විසින් අද (18) පස්වරුවේ අත්අඩංගුවට ගෙන කොළඹ මහේස්ත්‍රාත් අධිකරණයට ඉදිරිපත් කළ හිටපු අමාත්‍ය පාඨලී චම්පික රණවක මහතා හෙට (19) දිනය දක්වා දක්වා රක්ෂිත බන්ධනාගාර ගත කර තිබේ. අත්අඩංගුවට ගත් හිටපු අමාත්‍යවරයා අද පස්වරුවේ කොළඹ අපරාධ කොට්ඨාසය වෙත රැගෙනවිත් ප්‍රකාශයක් සටහක් කරගැනීමෙන් පසු අධිකරණයට ඉදිරිපත් කර ඇත. 2016 පෙබරවාරි මස 28 වන දින රාත්‍රීයේ රාජගිරිය ජානාධිපති විද්‍යාලය ආසන්නයේදී මෙම රිය අනතුර සිදුව තිබූ අතර එන්ජින් ධාරිතාව 1000ක් වූ යතුරුපැදියක් එම රථයේ ගැටීමෙන් යතුරුපැදියේ ගමන්ගත් සංදීප් සම්පත් තරුණයා බරපතළ තුවාල ලබා රෝහල් ගත කෙරුණු අතර එහි ගමන් ගත් අනෙක් තරුණයාද තුවල ලබා තිබිණි. එම අවස්ථාවේ ජීප් රථය පදවාගෙන ගොස් ඇත්තේ අමාත්‍ය චම්පික රණවක විසින් යැයි අනතුරට පත් තරුණයාගේ පාර්ශවය පවසා සිටින ලදී. මෙම සිද්ධියට අදාළව හිටපු අමාත්‍ය පාඨලි චම්පික රණවක මහතාව අත්අඩංගුවට ගන්නා ලෙස නීතිපතිවරයා විසින් කොළඹ ජ්‍යෙෂ්ඨ නියෝජ්‍ය පොලිස්පතිවරයාට ලබාදී ඇති උපදෙස් දීතිබිණි. හිටපු අමාත්‍යවරයාට එරෙහි චෝදනා වන්නේ නොසැලකිළිමත්ව රිය ධාවනය කර පුද්ගලයෙකුට බරපතළ තුවාල සිදුකිරීම සහ මාර්ග අනතුරකදී රියදුරා ලෙස වෙනත් පුද්ගලයෙකු ඉදිරිපත් කිරීම බව නීතිපතිවරයාගේ සම්බන්ධිකරණ නිලධාරීනි රජයේ අධිනීතිඥ නිෂාරා ජයරත්න මෙනවිය පවසයි. ආශ්‍රිත පුවත් ඇමති චම්පිකගේ වාහනයට යටවූ තරුණයාට අසාධ්‍යයි ඇමති චම්පිකගේ පරීක්ෂණය CIDයට ඇමති චම්පිකගේ දුරකථන වාර්තා පරික්ෂාවට ඇමති චම්පිකගෙන් ප්‍රශ්න කරන්න සූදානම්! චම්පික ගැන තීරණය CCTV පරීක්ෂාවෙන් පසු චම්පිකගේ නඩුව නැවතත් කල් යයි හිටපු ඇමති චම්පිකට විදෙස් ගමන් තහනමක් හිටපු ඇමති පාඨලී චම්පික රණවක අත්අඩංගුවට ගන්නැයි නීතිපති උපදෙස් දෙයි පාඨලි චම්පික අත්අඩංගුවට", "URL": "https://lankatruth.com/si/?p=87507", "Category": "පුවත්", "Parent URL": null}