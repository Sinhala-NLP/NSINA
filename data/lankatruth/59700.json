{"Source": "Lankatruth", "Timestamp": "September 21, 2018", "Headline": "ආචාරධර්ම කඩකළ වීරවංසටත් පාර්ලිමේන්තුව තහනම්", "News Content": "පාර්ලිමේන්තුවේ ආචාර්ධර්ම කඩකරමින් කටයුතු කිරීම හේතුවෙන් මහින්ද පිලේ පාර්ලිමේන්තු මන්ත්‍රී විමල් වීරවංස මහතාට සති 02ක කාලයක් පාර්ලිමේන්තුව තහනම් කිරීමට පාර්ලිමේන්තුව අද (21) තීරණය කළේ ය. පාර්ලිමේන්තුවේ ආචාරධර්ම පිළිබඳ කමිටුව විසින් මෙම තීරණය ගෙන ඇති අතර එම යෝජනාව අද පාර්ලිමේන්තුවට ඉදිරිපත් කිරිමෙන් පසු ඡන්ද විමසීමක් අවශ්‍ය බව මහින්ද පිලේ මන්ත්‍රීවරු ඉල්ලා සිටින ලදී. ඒ අනුව පැවති ඡන්ද විමසීමේදී එම යෝජනාවට පක්ෂව ඡන්ද 39ක්ද විරුද්ධව ඡන්ද 21ක්ද ලැබී තිබිණි. එ් අනුව විමල් වීරවංස මහතාගේ මන්ත්‍රී ධුරය සති දෙකකට අත්හිටුවීමේ යෝජනාව වැඩි ඡන්දයෙන් සම්මත වූ අතර මේ මොහොතේ සිට ඉදිරි සති 02ක කාලයක් ඔහුට පාර්ලිමේන්තුය තහනම් වනු ඇත. මෙම තීරණය ගැනීමට පාදකවූ සිදුවීම ඇතුළත් වීඩියෝව පහතින් දැක්වේ…", "URL": "https://lankatruth.com/si/?p=59700", "Category": "පුවත්", "Parent URL": null}