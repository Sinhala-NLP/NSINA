{"Source": "Lankatruth", "Timestamp": "November 27, 2019", "Headline": "පොලිස් මාධ්‍ය ඒකකය හදිසියේ නිහඬවෙයි", "News Content": "පසුගිය වසර කිහිපය පුරා මාධ්‍ය වෙත තොරතුරු නිකුත් කළ පොලිස් මාධ්‍ය කොට්ඨාසයේ සියලු සේවා කටයුතු අද(27) දින ක්‍රියාත්මක නොවිණි. මේ සම්බන්ධව විමසීමේදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර මහතාගේ දුරකතන අංකය මෙන්ම පොලිස් මාධ්‍ය ඒකකයේ සියලු දුරකතන අංක ද ක්‍රියා විරහිතව තිබිණි. එසේම හදිසියේ මෙම ප්‍රතිචාර නොදැක්වීම සම්බන්ධව මාධ්‍ය දැනුවත් කිරීමක් ද සිදුකර නොතිබිණි. පොලිස් මාධ්‍ය කොට්ඨාසය හරහා සිදුකළ කටයුතු ඉදිරියේදී ආරක්ෂක අමාත්‍යාංශය යටතේ එහි මාධ්‍ය කේන්ද්‍රය හරහා සිදුකරන්නට නියමිත බව ද වාර්තාවන අතර මේ සම්බන්ධව නව ආරක්ෂක ලේකම්, විශ්‍රාමික මේජර් ජනරාල් කමල් ගුණරත්න මහතා ද දැනුම්දීමක් සිදුකර නොමැත.", "URL": "https://lankatruth.com/si/?p=86253", "Category": "පුවත්", "Parent URL": null}