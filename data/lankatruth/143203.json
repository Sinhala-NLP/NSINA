{"Source": "Lankatruth", "Timestamp": "December 25, 2022", "Headline": "මහනුවර දුම්රිය ස්ථානයත් ජලයෙන් යට වෙයි", "News Content": "මේ වනවිට පවතින අධික වාර්ශාව හේතුවෙන් මහනුවර දුම්රිය අංගනය සහ ඒ අවට නගරය ජලයෙන් යටවී තිබේ. එමෙන්ම පිළිමතලාව සහ පේරාදෙණිය දුම්රිය ස්ථාන අතර පිහිටි නානුඔය දුම්රිය හරස් මාර්ගය ආසන්නයේ පස් කන්දක් කඩාවැටී ඇත. මේ හේතුවෙන් උඩරට දුම්රිය මාර්ගයේ ධාවනයටද බාධා මතු වී තිබේ. ඒ අනුව කොළඹ සිට මහනුවර දක්වා දුම්රිය ධාවනය පිළිමතලාව දක්වා පමණක් සීමා කර ඇත.", "URL": "https://lankatruth.com/si/?p=143203", "Category": "පුවත්", "Parent URL": null}