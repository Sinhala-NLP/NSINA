{"Source": "Lankatruth", "Timestamp": "September 17, 2012", "Headline": "අපචාර අඩුයි කිව්වට අඩුමත් නැහැ – පොලිස්‌ මාධ්‍ය ප්‍රහකාශක", "News Content": "ශ්‍රී ලංකාව තුළ ස්ත්‍රී දූෂණ සහ ළමා අපචාර 6%කින් පමණ ඉහළ ගොස් ඇතැයි පොලිස්‌ මාධ්‍ය ප්‍රකාශක ජ්‍යෙෂ්ඨ පොලිස්‌ අධිකාරි අජිත් රෝහණ මහතා පවසයි. ශ්‍රී ලංකාවේ සාමාන්‍යයෙන් වසරකට සිදුවන ස්ත්‍රීදූෂණ සහ ළමා අපචාරවල යම් වර්ධනයක් ඇති බවත් මිනීමැරුම් 750ක් පමණ වසරකට සිදුවන බවත් පොලිස්‌ මාධ්‍ය ප්‍රකාශක වරයා දිනපතා පුවත්පතකට පවසා ඇත. මීට වසර තුනකට පෙර පැවැති ත්‍රස්‌තවාදී කලබල සමයේදී රට තුළ වසරකට මිනීමැරුම් 1,500ක් පමණ වාර්තා වූ අතර රටේ අපරාධවල විශේෂ වර්ධනයක්‌ නැතැයි ඔහු පවසා ඇත. කෙසේ නමුත් පසුගිය දිනවල ආරක්ෂක ලේකම්වරයා, ජනාධිපතිවරයා, ආණ්ඩුවේ මැති ඇමතිවරුන් පුන පුනා පැවසූවේ සිත්‍රී දූෂණ සහ ළමා අපචාර වැඩිවී නැති බවයි. එම අපරාධ වැඩිවී ඇතැයි දැනෙන්නේ මාධ්‍යවල ඒ සම්බන්ධයෙන් වැඩිපුර වාර්තාවන නිසා බවද ඔහූහු පැවසූහ. පොලිස් මාධ්‍ය ප්‍රකාශකවරයාද පවසන ආකාරයට ස්ත්‍රී දූෂණ සහ ළමා අපචාර 6%කින් වැඩිවී ඇති අතර අපරාධ වැඩිවී නැත.", "URL": "https://lankatruth.com/si/?p=4181", "Category": "පුවත්", "Parent URL": null}