{"Source": "Lankatruth", "Timestamp": "July 4, 2012", "Headline": "පාරේ බැහැල යන්න බැරිනම් සංවර්ධනය මොකටද?- ජනපති", "News Content": "කාන්තාවකට තරුණියකට කුඩා දැරියකට පාරේ බැහැල යන්න බැරිනම් සංවර්ධනයෙන් වැඩක් නැති බව ජනාධිපති මහින්ද රාජපක්ෂ මහතා පවසයි. ඔහු මේ බව පවසා සිටියේ තංගල්ලදී පැවැති වනවාස කුඩා විහාරයේ ධර්මශාලාවක් විවෘත කිරීමේ උත්සවයකට සහභාගී වෙමිනි. කාන්තාවකට තරුණියකට කුඩා දැරියකට පාරේ බැහැල යන්න බැරිනම් සංවර්ධනයෙන් වැඩක් නැති බව ජනාධිපති මහින්ද රාජපක්ෂ මහතා පවසයි. ඔහු මේ බව පවසා සිටියේ තංගල්ලදී පැවැති වනවාස කුඩා විහාරයේ ධර්මශාලාවක් විවෘත කිරීමේ උත්සවයකට සහභාගී වෙමිනි. ජනාධිපතිවරයා වැඩිදුරටත් පවසා සිටියේ අහන දකින සිද්ධි දිහා කල්පනාකාරීව බැලුවාම සමාජය ඒ තරමටම දෙදරලා ගොස් ඇති බවයි. පාරවල් හදලා,විහාර හදලා සංවර්ධන වැඩකටයුතු කළත් සමාජය හදාගන්න බැරිනම් ඒ සංවර්ධනෙන් වැඩක් නැති බවද ජනාධිපතිවරයා වැඩදුරටත් පවසා සිටියේය.   මම අද තංගල්ලට ආවාම අහන්න ලැබුණේ තංගල්ලේ නින්දිත තත්වයක් ඇති වී තිබෙන බවයි. ජනතාවගේ සිතුම් පැතුම් වෙනස් කරන්න නම් මෙවැනි ධර්ම ශාලා ඉදිකළයුතුයි. තරුණ පිරිස් දැන් විශාල වශයෙන් පන්සල්වලට යාමට පුරුදු වී සිටිනවා. ඒ ගිහින් පිරිත් නූල් ගැටගහගන්නද ඔවුන් පුරුදුව සිටිනවා. ඒ තුළින් සමාජය විශාල පෙරළියකට පත්ව තිබෙනවා. යනුවෙන්ද ජනාධිපතිවරයා කියා සිටියේය.", "URL": "https://lankatruth.com/si/?p=3017", "Category": "පුවත්", "Parent URL": null}