{"Source": "Lankatruth", "Timestamp": "April 1, 2022", "Headline": "මෙරට අධිකරණ ඉතිහාසයේ වාර්තාවක් පිහිටුවමින් විරෝධතාකරුවන් සියලු දෙනා නිදහස්!", "News Content": "ජනාධිපතිවරයා‌ගේ පෞද්ගලික නිවස ආසන්නයේදී විරෝධතා දැක්වූ මහජනතාව අතරින් පිරිසකට ප්‍රහාර එල්ල කර අත්තඩංගුවට ගැනීමත් සමඟ අද (01) එම පිරිස වෙනුවෙන් නීතිඥවරුන් 300කට අධික පිරිසක් ස්වේච්ඡාවන් ඉදිරිපත් වී සිටි අතර අධිකරණය විසින් එම විරෝධතාකරුවන් සියලු දෙනා නිදහස් කිරීමට නියෝග කර ඇත. මෙම නීතිඥවරුන් මිරිහාන පොලිසියට ගොස් විරෝධතාකරුවන් වෙනුවෙන් පෙනීසිට එම පිරිස අධිකරණය වෙත ගෙන යන අවස්ථාවේදීත් අත්පොලොසන් දී ප්‍රීතිය පළ කිරීම සිදුකර තිබේ.   නීතිඥවරුන් විසින් තම සේවාදායකයින් වෙනුවෙන් අත්පොලොසන් හඬ දී සුබ පැතීමත් එක නඩු නිමිත්තක් වෙනුවෙන් මෙතරම් විශාල නීතිඥවරුන් පිරිසක් ස්වේච්ඡාවන් ඉදිරිපත්වීමත් මෙරට අධිකරණ ඉතිහාසයේ සිදුවූ පළමු අවස්ථාව මෙය බව වාර්තා වේ.", "URL": "https://lankatruth.com/si/?p=131118", "Category": "පුවත්", "Parent URL": null}