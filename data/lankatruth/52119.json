{"Source": "Lankatruth", "Timestamp": "May 14, 2018", "Headline": "රූපවාහිනී, ITN සහ සැලසිනේ සභාපති ධුරයන්ට අලුත් මුහුණු", "News Content": "ජාතික රූපවාහිනිය, ස්වාධීන රූපවාහිනිය සහ සැලසිනේ ආයතනයේ නව සභාපති වරු ලෙස කාන්තාවන් තිදෙනෙකු පත් කර ඇත. ඒ අනුව ජාතික රූපවාහිනියේ නව සභාපතිනිය ලෙස ප්‍රවීණ චිත්‍රපට සහ ටෙලි නාට්‍ය අධ්‍යක්ෂිකා ඉනෝකා සත්‍යාංගනී මහත්මියත් ස්වාධීන රූපවාහිනියේ සභාපතිනිය ලෙස ජේ.එම්. තිලකා ජයසුන්දර මහත්මියත් සැලසිනේ ආයතනයේ සභාපතිනිය ලෙස උමා රාජමන්ත්‍රී මහත්මියත් පත්කර ඇත. ගුවන් විදුලි සංස්ථාවේ සභාපතිවරයා ලෙස සිද්ධික් මොහොමඩ් ෆාරුක් මහතා තවදුරටත් ක්‍රියාකරනු ඇත. මුදල් හා ජනමාධ්‍ය අමාත්‍යාංශය විසින් මාධ්‍ය වෙත නිවේදනයක් නිකුත් කරමින් මේ බව සඳහන් කරයි.", "URL": "https://lankatruth.com/si/?p=52119", "Category": "පුවත්", "Parent URL": null}