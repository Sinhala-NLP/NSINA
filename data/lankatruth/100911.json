{"Source": "Lankatruth", "Timestamp": "November 21, 2020", "Headline": "දෙවන රැල්ලෙත් අටුළුගම ලොක්ඩවුන්", "News Content": "මෙරට කොවිඩ් – 19 වෛරසයේ පළමු රැල්ලේ වසංත තත්වය අපැවති පසුගිය කාලයේ ආසාදිතයන් හමුවීම මත හුදකලා කර තිබූ බණ්ඩාරගම අටුළුගම ප්‍රදේශයෙන් යළි ආසාදිතයින් වැඩි වශෙයෙන් හමුවීම මත මීට සුළු මොහොතකට පෙර නැවතත් හුදකලා කර තිබේ. බණ්ඩාරගම පොලිස් ස්ථානය සදහන් කරන්නේ අටුළුගම ප්‍රදේශයෙන් එකවරම කොරෝනා ආසාදිතයින් පිරිසක් හමුවීමත් සමග මෙම පියවර ගත් බවයි. එම ප්‍රදේශයේ අහඹු ලෙස සිදු කළ PCR පරීක්ෂණවලින් ඊයේ (20) දිනයේ ආසාදිතයින් 11 දෙනෙකුත් අද (21) දිනයේ ආසාදිතයින් 06 දෙනෙකුත් ලෙස ආසාදිතයින් 17 දෙනෙකු හඳුනාගෙන ඇත.", "URL": "https://lankatruth.com/si/?p=100911", "Category": "කොවිඩ් -19 (කොරෝනා ) පුවත්", "Parent URL": null}