{"Source": "Lankatruth", "Timestamp": "April 20, 2021", "Headline": "පමුණුව රෙදි කඩයක 17ට කොරෝනා", "News Content": "මහරගම, පමුණුව ප්‍රදේශයේ රෙදිපිළි තොග කඩයක සිටි 17 දෙනෙකුට කොවිඩ් – 19 ආසාදනය වී ඇති බවට තහවුරු වී ඇතැයි ප්‍රදේශයේ සෞඛ්‍ය බලධාරීහු සඳහන් කරති. එම වෙළෙඳ සැලේ සිටි 46 දෙනකුට PCR පරීක්ෂණ සිදුකර ඇති අතර ඉන් 17 දෙනෙකු මෙලෙස ආසාදිතයන් බව හඳුනාගෙන ඇත. මෙහි එක් සේවකයෙකු කොවිඩ් ආසාදිතයෙකු බව පළමුව හඳුනාගෙන ඇති අතර ඉන් පසු ඔහුගේ පළමුපෙළ ආශ්‍රිතයන් ස්වයං නිරෝධායනයට යොමු කර PCR පරීක්ෂණ සඳහා මෙලෙස යොමු කර තිබේ. අනෙක් 16 දෙනා හඳුනාගෙන ඇත්තේ ඒ අනුවය. මෙම වෙළදසැලේ සේවකයෙකු කොරෝනා ආසාදිතයෙකු බවට හඳුනා ගැනීමෙන් අනතුරුව ඔහුගේ පළමු පෙළ ආශ්‍රිතයින් පිරිසක් ස්වයං නිරෝධායනයට ලක් කිරීමෙන් පසුව සිදුකළ PCR පරීක්ෂණ මගින් සෙසු ආසාදිතයින් 16 දෙනා හඳුනා ගෙන ඇති බවයි ප්‍රදේශයේ සෞඛ්‍ය බලධාරීන් සඳහන් කලේ. පසුගිය අවුරුදු සමයේ මහරගම පමුණුව රෙදිපිළි මිලදී ගැනීම සඳහා අධික ජනතාවක් රැස්වන සිටින ලදී.", "URL": "https://lankatruth.com/si/?p=115139", "Category": "කොවිඩ් -19 (කොරෝනා ) පුවත්", "Parent URL": null}