{"Source": "Lankatruth", "Timestamp": "December 6, 2012", "Headline": "දයාසිරි ජයසේකරට සමාව", "News Content": "එක්සත් ජාතික පක්ෂ කුරුණෑගල දිස්ත්‍රික් පාර්ලිමේන්තු මන්ත්‍රී දයාසිරි ජයසේකර මහතා පසුගිය කාලය තුළ මාධ්‍ය තුළත් එම පක්ෂය තුළත් වැඩි වශයෙන් කතාබහට ලක්වූ මන්ත්‍රීවරයෙකි.   එක්සත් ජාතික පක්ෂ කුරුණෑගල දිස්ත්‍රික් පාර්ලිමේන්තු මන්ත්‍රී දයාසිරි ජයසේකර මහතා පසුගිය කාලය තුළ මාධ්‍ය තුළත් එම පක්ෂය තුළත් වැඩි වශයෙන් කතාබහට ලක්වූ මන්ත්‍රීවරයෙකි.එයට හේතුව වූයේ මන්ත්‍රීවරයා විසින් එක්සත් ජාතික පක්ෂ නායකත්වය හා පක්ෂ සමුළුව පිළිබඳව මාධ්‍ය ඉදිරියේ සිදුකළ ප්‍රකාශ හේතුවෙනි. මේ හේතුවෙන් මන්ත්‍රීවරයාට එරෙහිව එම පක්ෂයේ විනය කමිටුව විසින් විනය පරීක්ෂණයක් කැඳවා තිබුණි. එහිදී මන්ත්‍රීවරයාට එරෙහිව එජාප භාණ්ඩාගාරික සෙනරත් කපුකොටුව මහතා විසින් චෝදනා ගොනුකර තිබුණි.එම විනය කමිටුව ඊයේ (05) දිනයේදී නැවත රැස්වූ අතර එහිදී දයාසිරි ජයසේකර මන්ත්‍රීවරයා විසින් විනය කමිටුව හමුවේ කරුණු දක්වා ඇත. එහිදී ඔහු පවසා ඇත්තේ, පක්ෂ නිලවරණය පැවැති දිනයේ තමන් ආවේගයෙන් ඇතැම් අදහස් පළකළද පක්ෂයට හානියක් සිදුකිරීමේ අදහසක් නොතිබූ බවයි. එසේම ඇතැම් ප්‍රකාශ මාධ්‍ය විසින් අනවශ්‍ය ලෙස ඉස්මතු කළ ඒවා බවත්ය.කෙසේ වෙතත් ඊයේ දිනයේ රැස්වූ විනය කමිටුව විසින් මන්ත්‍රීවරයාට එරෙහිව පැවැති විනය පරීක්ෂණය සමථයකට පත්කර ඇත.මේ පිළිබඳව දේශපාලන විචාරකයින් පවසනුයේ, පසුගිය කාලයේ සිදුවූ සිදුවීම් සියල්ල අවබෝධයෙන්ම සිදුකළ මාධ්‍ය සන්දර්ශන බවය. එවැනි දෑ එපාජය විසින් ඉදිරියටද සිදුකරනු ඇති බවද ඔවුහු පවසති. එජාපය විසින් මෙවැනි මාධ්‍ය සන්දර්ශන පවත්වනුයේ ආණ්ඩුවට එරෙහිව සැබෑ ක්‍රියාමාර්ග ගැනීමට එජාපයට අවශ්‍යතාවයක් නොමැති බැවිනි. එයට හේතුව වනුයේ වත්මන් රාපපක්ෂ ආණ්ඩුව එජාපයේම දේශපාලන හා ආර්ථික ප්‍රතිපත්තිය එජාපයටත් වඩා හොඳින් ඉදිරියට ගෙනයන බැවින් සැබෑ ආණ්ඩු විරෝධයක් ජනතාව තුළ මතුකිරීමේ අවශ්‍යතාවක් නොමැති බව යැයි ඔවුහු වැඩිදුරටත් පවසති.    එක්සත් ජාතික පක්ෂ කුරුණෑගල දිස්ත්‍රික් පාර්ලිමේන්තු මන්ත්‍රී දයාසිරි ජයසේකර මහතා පසුගිය කාලය තුළ මාධ්‍ය තුළත් එම පක්ෂය තුළත් වැඩි වශයෙන් කතාබහට ලක්වූ මන්ත්‍රීවරයෙකි. එක්සත් ජාතික පක්ෂ කුරුණෑගල දිස්ත්‍රික් පාර්ලිමේන්තු මන්ත්‍රී දයාසිරි ජයසේකර මහතා පසුගිය කාලය තුළ මාධ්‍ය තුළත් එම පක්ෂය තුළත් වැඩි වශයෙන් කතාබහට ලක්වූ මන්ත්‍රීවරයෙකි. එයට හේතුව වූයේ මන්ත්‍රීවරයා විසින් එක්සත් ජාතික පක්ෂ නායකත්වය හා පක්ෂ සමුළුව පිළිබඳව මාධ්‍ය ඉදිරියේ සිදුකළ ප්‍රකාශ හේතුවෙනි. මේ හේතුවෙන් මන්ත්‍රීවරයාට එරෙහිව එම පක්ෂයේ විනය කමිටුව විසින් විනය පරීක්ෂණයක් කැඳවා තිබුණි. එහිදී මන්ත්‍රීවරයාට එරෙහිව එජාප භාණ්ඩාගාරික සෙනරත් කපුකොටුව මහතා විසින් චෝදනා ගොනුකර තිබුණි. එම විනය කමිටුව ඊයේ (05) දිනයේදී නැවත රැස්වූ අතර එහිදී දයාසිරි ජයසේකර මන්ත්‍රීවරයා විසින් විනය කමිටුව හමුවේ කරුණු දක්වා ඇත. එහිදී ඔහු පවසා ඇත්තේ, පක්ෂ නිලවරණය පැවැති දිනයේ තමන් ආවේගයෙන් ඇතැම් අදහස් පළකළද පක්ෂයට හානියක් සිදුකිරීමේ අදහසක් නොතිබූ බවයි. එසේම ඇතැම් ප්‍රකාශ මාධ්‍ය විසින් අනවශ්‍ය ලෙස ඉස්මතු කළ ඒවා බවත්ය. කෙසේ වෙතත් ඊයේ දිනයේ රැස්වූ විනය කමිටුව විසින් මන්ත්‍රීවරයාට එරෙහිව පැවැති විනය පරීක්ෂණය සමථයකට පත්කර ඇත. මේ පිළිබඳව දේශපාලන විචාරකයින් පවසනුයේ, පසුගිය කාලයේ සිදුවූ සිදුවීම් සියල්ල අවබෝධයෙන්ම සිදුකළ මාධ්‍ය සන්දර්ශන බවය. එවැනි දෑ එපාජය විසින් ඉදිරියටද සිදුකරනු ඇති බවද ඔවුහු පවසති.    එජාපය විසින් මෙවැනි මාධ්‍ය සන්දර්ශන පවත්වනුයේ ආණ්ඩුවට එරෙහිව සැබෑ ක්‍රියාමාර්ග ගැනීමට එජාපයට අවශ්‍යතාවයක් නොමැති බැවිනි. එයට හේතුව වනුයේ වත්මන් රාපපක්ෂ ආණ්ඩුව එජාපයේම දේශපාලන හා ආර්ථික ප්‍රතිපත්තිය එජාපයටත් වඩා හොඳින් ඉදිරියට ගෙනයන බැවින් සැබෑ ආණ්ඩු විරෝධයක් ජනතාව තුළ මතුකිරීමේ අවශ්‍යතාවක් නොමැති බව යැයි ඔවුහු වැඩිදුරටත් පවසති.", "URL": "https://lankatruth.com/si/?p=5406", "Category": "පුවත්", "Parent URL": null}