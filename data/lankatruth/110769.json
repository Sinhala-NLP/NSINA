{"Source": "Lankatruth", "Timestamp": "February 17, 2021", "Headline": "ඉඩම් කොල්ලයට විද්‍යාත්මක ගැසට් නිවේදනයක්", "News Content": "විද්‍යාත්මක ක්‍රමවේදයක් අනුව අමාත්‍යාංශ බෙදා එම අමාත්‍යාංශවලට විශය පථයන් ඇතුළත් කර ඇති බව සඳහන් කළ වර්තමාන ආණ්ඩුවේ අමාත්‍යාංශ විශයයන් තවත් වරක් වෙනස් කරමින් ඉඩම් කොල්ලය සඳහා විශාල අනුග්‍රහයක් ලබාදෙන ගැසට් නිවේදනයක් ඊයේ (16) නිකුත්කර තිබේ. මෙම ගැසට් නිවේදනයට අනුව ඉඩම් ඇමති එස්.එම් චන්ද්‍රසේනගේ බලතල විශාල වශයෙන් ඉහළ දමා ඇත. මෙයට පෙර එම අමාත්‍යාංශයට රාජ්‍ය ආයතන 05ක් පමණක් ඇතුළත්ව තිබූ අතර ඊයේ ගැසට් නිවේදනය මගින් තවත් ආයතන දෙකක් ලබා දී ඇත. ඉඩම් පරිහරණ ප්‍රතිපත්ති සැලසුම් දෙපාර්තමේන්තුව සහ ඉඩම් හිමිකම් නිරවුල්කිරීමේ දෙපාර්තමේන්තුව එම ආයතන දෙක වේ. මෙයින් ඉඩම් නිරවුල්කිරීමේ දෙපාර්තමේන්තුව යටතේ විශාල කාර්යභාර්යයක් මෙරට ඉඩම් බහුජාතික සමාගම්වලට විකිණීම සඳහා ක්‍රියාත්මක කිරීමට නියමිතය. මේ අතර එම අමාත්‍යාංශයේ සුවිශේෂී ප්‍රමුඛතා 12ක් මෙරයට පෙර සකස් කර තිබූ අතර එය මේ වනවිට 18 දක්වා ඉහළදමා ඇත. මේ අනුව විශේෂයෙන්ම MCC ගවිසුම මෙරට තුළ ක්‍රියාත්මක කිරීමෙන් මහා පරිමාණයෙන් ඉඩම් විදේශීය සමාගම්වලට ලබාදීමට තිබූ සැලැස්ම වෙනත් ආකාර ගණනාවකින් ආණ්ඩුව විසින් ක්‍රියාත්මක කිරීමට සූදානම් වන බව තහවුරු වේ.", "URL": "https://lankatruth.com/si/?p=110769", "Category": "පරිසර", "Parent URL": null}