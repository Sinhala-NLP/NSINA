{"Source": "Lankatruth", "Timestamp": "November 12, 2019", "Headline": "බොලීවියාවේ සිදු වූ එක්සත් ජනපද කුමන්ත්‍රණය ජනතා විමුක්ති පෙරමුණ හෙළාදකියි", "News Content": "ප්‍රජාතන්ත්‍රවාදී ලෙස බලය හුවමාරු කිරීමකින් ඔබ්බට ගොස් ප්‍රජාතන්ත්‍රවාදී ලෙස මැතිවරණයකින් බලයට පැමිණි මොරාලේස්ගේ පාලනය අත්පත් කර ගැනීම සඳහා ඇමරිකා එක්සත් ජනපදය විසින් දියත් කර ඇති කුමන්ත්‍රණයේ ප්‍රතිඵලයක් ලෙස ප්‍රජාතන්ත්‍රවිරෝධී ලෙස මෙලෙස සිදුවෙමින් තිබෙ. ඒ සම්බන්ධයෙන් නිකුත් කළ සම්පූර්ණ නිවේදනය පහතින් පළ වේ. බොලීවියාවේ සිදු වූ එක්සත් ජනපද කුමන්ත්‍රණය ජනතා විමුක්ති පෙරමුණ හෙළාදකියි එක්සත් ජනපද අධිරාජ්‍යවාදයේ සහයෝගය ලබන විපක්ෂය විසින් උසිගන්වන ලද කොටස් රට තුළ අවුල් සහගත තත්ත්වයක් ඇති කිරීමත් සමඟ මොරාලෙස්ගේ ආධාරකරුවන්ට පහර දී ඔවුන්ගේ නිවෙස්වලට ගිනි තැබීම නිසා බොලිවියානු ජනාධිපති ඊවෝ මොරාලෙස් ඉල්ලා අස්වී තිබේ. මැතිවරණයේදී ජයග්‍රාහකයා ලෙස ප්‍රකාශයට පත් කිරීමට මොරාලෙස්ට තම ප්‍රතිවාදියාට වඩා 10%ක චන්ද ප්‍රතිශතයක් ලැබුණද, එක්සත් ජනපද අධිරාජ්‍යවාදයේ සහය ලැබූ විපක්ෂය, මොරාලෙස්ගේ පක්ෂිකයන්හට පහර දී ආණ්ඩු විරෝධී විරෝධතා පැවැත්වීය. කලාපයේ දීර්ඝ තම ජනාධිපති සහ පළමු ආදිවාසී නායකයා වන මොරාලෙස්, කලාපයේ දුප්පත්ම රටේ මිලියන සංඛ්‍යාත දුප්පතුන්ට හඬක් ලබා දුන්නේය. රටට ගෞරවනීය ආර්ථික වර්ධනයක් ලබා දීමට මහන්සි විය. ඔහු කලාපයේ වාමාංශික ව්‍යාපාරවල කැපී පෙනෙන චරිතයක් ද විය. සති ගනනාවක් තිස්සේ පැවති ප්‍රචණ්ඩ ගැටුම්, ත්‍රිවිධ හමුදාවේ මැදිහත්වීම, ඇතැම් පොලිස් නිලධාරීන් ඉල්ලා අස්වීම, විශේෂයෙන් ම මොරාලෙස්ගේ නිවසේ ආරක්ෂාව සැපයූ අංශ තුළ අක්‍රමිකතා සිදුවී ඇති බව කියැවේ. මෙම අක්‍රමිකතා කුමන්ත්‍රණයක කොටසක් ලෙස පෙනේ. ලතින්-ඇමරිකානු කලාපයෙන් වාම හා ප්‍රගතිශීලී දේශපාලනය තුරන් කිරීමේ ඇමරිකා එක්සත් ජනපදයේ දැවැන්ත න්‍යාය පත්‍රයක කොටසකි. මැතිවරණය අධීක්ෂණය කිරීම සඳහා ඇමරිකානු රාජ්‍ය සංවිධානයේ (OAS) මැදිහත්වීම, පසුව අක්‍රමිකතා ඇති බව ප්‍රකාශ කිරීම සහ මොරාලෙස් ඉල්ලා අස්වන ලෙස බලකිරීම නියත වශයෙන්ම කුමන්ත්‍රණයක් සැලසුම් කිරීමේ කොටසකි. මේ අතර, ලතින් ඇමරිකාවේ කොලොම්බියාව, පේරු සහ බ්‍රසීලය වැනි දක්ෂිනාංශික ආණ්ඩු බොලිවියානු රාජ්‍යයට නව මැතිවරණයක් සහතික කරන ලෙස ඉල්ලා සිටීමත්, මොරාලෙස්ගේ වැටීම පිළිගැනීමත් පෙන්නුම් කරන්නේ නීත්‍යානුකූලව තේරී පත් වූ වාමාංශික ආන්ඩු අඩපණ කිරීම සඳහා ගෙන ඇති දුෂ්ට ක්‍රියාවලියයි. කලාපයේ මෙන්ම ලෝකයේ ද ප්‍රගතිශීලී හා වාම බලවේග එක්සත් ජනපදයේ සහයෝගය ලබන කඩාකප්පල් කාරී කුමන්ත්‍රණය හෙළා දැක බොලිවියාවේ ප්‍රගතිශීලී ජනතාව සමඟ සහයෝගයෙන් කටයුතු කළ යුතුය. බොලිවියාවේ සහ ලතින් ඇමරිකාවේ වීරෝදාර ප්‍රගතිශීලී බලවේගයන් ලතින් ඇමරිකානු වම ශක්තිමත් කරන අතර ස්වාධීනත්වය, ස්වෛරීභාවය සහ සමාජ සාධාරණත්වය වෙනුවෙන් ප්‍රගතිශීලී බලවේග අතර සහජීවනය වර්ධනය කරනු ඇති බව අපි නිශ්චිත ය. ලතින් ඇමරිකාවේ එක්සත් ජනපද අධිරාජ්‍යවාදයේ සහ එහි ද්‍රෝහීන්ගේ දුෂ්ඨ පියවර හෙළා දකින අතරම, ජනතා විමුක්ති පෙරමුණේහි අපි ශ්‍රී ලංකාවේ විශාලතම හා වඩාත් ක්‍රියාකාරී වාමාංශික දේශපාලන පක්ෂය ලෙස බොලිවියාවේ වීරෝදාර ප්‍රගතිශීලී හා වාමාංශික බලවේගයට අපගේ සහයෝගය පල කරමු. දේශපාලන මණ්ඩලය,ජනතා විමුක්ති පෙරමුණ.", "URL": "https://lankatruth.com/si/?p=85497", "Category": "පුවත්", "Parent URL": null}