{"Source": "Lankatruth", "Timestamp": "January 21, 2021", "Headline": "ගාල්ල චීන කොරටුවෙන් කුඩා කොරෝනා පොකුරක්", "News Content": "ගාල්ල නගරයේ චීන කොරටුව ප්‍රදේශයෙන් ඊයේ (20) දිනයේ කොවිඩ් – 19 ආසාදිතයන් 07 දෙනෙකු වාර්තා වී ඇති අතර මෙය කුඩා පොකුරක් දක්වා වර්ධනය වීමේ අවදානමක් ඇතැයි සෞඛ්‍ය අංශ සඳහන් කරයි. මෙම අසාදිතයින් 07 දෙනා අතර මීට පෙර බිරිඳ සහ සැමියා ආසාදිතයන් ලෙස හඳුනාගත් පුවගේ දරුවෙකු සිටින බවත් ඔහු දෙමාපියන් ආසාදිතයන් බව හඳුනාගන්නා විය තවත් මිතුරන් පිරිසක් සමග චාරිකාවකට ගොස් සිට ඇති බවත් වාර්තා වේ. කෙසේ වෙතත් එම චාරිකාවට එක්වූ පිරිස එකම නිවසක නිරෝධායනය කර සිටියදී ඔවුන්ට රෝග ලක්ෂණ මතුවී ඇත. මව සහ පියා ආසාදිත වූ පවුගේ දරුවා පළමුව ආසාදිතයෙකු බහ හඳුනාගෙන ඇති අතර පසුව අනෙකුත් මිතුරන්ද කරාපිටිය රෝහලට යොමු කර තිබේ. ඒ අනුව ඔවුන්ද ආසාදිතයන් ලෙස වාර්තා වී ඇති අතර ඔවුන් ප්‍රදේශයේම පාසලක රගර් කණ්ඩායමක් නියෝජනය කරන බවද වාර්තා වේ.", "URL": "https://lankatruth.com/si/?p=108960", "Category": "කොවිඩ් -19 (කොරෝනා ) පුවත්", "Parent URL": null}