{"Source": "Lankatruth", "Timestamp": "December 1, 2022", "Headline": "දූෂිත පාලනය වෙනස් කිරිමේ සටන ගාල්ලෙන් පටන් ගත්තා – නලීන් හේවගේ", "News Content": "දෙගොඩතලා යන ජන ගංගාවක් පෙළපාලියකින් ගාල්ල සමනළ පිටියට පැමිණ 74 වසරක් වංචනික දූෂිත පාලනය වෙනස් කිරීමේ සටන ගාල්ලෙන් ආරම්භ කල බව ජාතික ජන බලවේගයේ ජාතික විධායක සභික නලීන් හේවගේ පැවසීය. මේ වනවිට පැවැත්වෙමින් තිබෙන රට විකුණන, ජනතාව මර්දනය කරන, ජනපීඩක ආණ්ඩුවට එරෙහි ජන බල විරෝධතා රැලිය අරඹමින් ඔහු මේ බව පැවසීය. සිංහල, දෙමළ, මුස්ලිම් සියලු දෙනාම සංගමන් කණ්ද තුඩුවේ සිට කොළඹ දක්වා කිසිදු භේදයකින් තොරව රට ගොඩනගන පාලනයක් වෙනුවෙන් පෙළගැසී සිටින බවත් ඒ අතර රනිල් වික්‍රමසිංහ පොහොට්ටුවේ මුක්කුවලට සලකමින් රට තවදුරටත් විනාශයට ඇද දමා තිබෙන බවත් මේ ක්‍රමය වෙනස් කිරීමේ මහා මැතිවරණයක් වහාම දිනාගත යුතු බවත් ඔහු අවධාරණය කළේය.", "URL": "https://lankatruth.com/si/?p=142551", "Category": "පුවත්", "Parent URL": null}