{"Source": "Lankatruth", "Timestamp": "August 28, 2018", "Headline": "කතානායකගේ පංච පුද්ගල කමිටුව පත්කෙරේ", "News Content": "පළාත් සභා මැතිවරණය පැවැත්වීම සඳහා නිර්දේශ ලබාදීමට කතානායකවරයා විසින් පංච පුද්ගල කමිටුවක් අද(28) පත් කර තිබේ. මෙම කමිටුවේ සභාපතිවරයා ලෙස අගමැති රනිල් වික්‍රමසිංහ මහතා කටයුතු කරයි. සෙසු සාමාජිකයින් වනුයේ ආර්.එම්.ඒ එල්. රත්නායක, පෙරියසාමි මුත්තුලිංගම්, මහාචාර්ය බාල සුන්දරම් පිල්ලේ හා ආචාර්ය ඒ.එස්.එම් නවුෆාල් යන මහත්වරුය. 2017 අංක 17 දරණ පළාත් සබා මැතිවරණ (සංශෝධන) පනතේ 4 (12) කොමිසමට අනුකූලව පත්කර ඇති මෙම පංච පුද්ගල කමිටුව අද(28) සිට බල පැවැත්වෙනු ලබයි. පසුගිය 24 වැනිදා නව මැතිවරණ ක්‍රමය යටතේ පළාත් සභා මැතිවරණය පැවැත්වීමට අදාල සීමා නිර්ණ වාර්තාව වැඩි ඡන්දයෙන් පාර්ලිමේන්තුවේදී පරාජයට පත් වූ අතර ඉන්පසු පළත් සභා මැතිවරණය පැවැත්වීමට අදාල පංච පුද්ගල කමිටුවක් පත්කිරීමට කතානායකවරයා තීරණය කළේය. අද සිට මාස දෙකක් ඇතුළත මෙම කමිටුවේ නිර්දේශය ජනාධිපතිවරයා වෙත භාර දිය යුතු වේ.", "URL": "https://lankatruth.com/si/?p=58449", "Category": "පුවත්", "Parent URL": null}