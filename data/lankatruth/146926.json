{"Source": "Lankatruth", "Timestamp": "May 10, 2023", "Headline": "කඩුවෙල හිටපු උප නගරාධිපති අත්අඩංගුවට", "News Content": "පොහොට්ටු පක්ෂයට බල හිමිව තිබූ කඩුවෙල මහ නගරසභාවේ හිටපු උප නගරාධිපති චන්දික අබේරත්න පොලීසිය විසින් අත්අඩංගුවට ගෙන තිබේ. ඒ සමාජ මාධ්‍ය ක්‍රියාකාරිකයෙකු වන පියත් නිකේෂල නැමැත්තාට පහරදීමේ චෝදනාවට අදාළවය. ඔහු මෙලෙස පොලීසිය විසින් අත්අඩංගුවට ගෙන ඇත්තේ මුල්ලේරියාව රෝහලේ ප්‍රතිකාර ලබමින් සිටියදීය. තමන්ට පහරදීම සඳහා කඩුවෙල මහ නගරසභාවේ හිටපු උප නගරාධිපති චන්දික අබේරත්න ඇතුළු පිරිසක් පැමිණි බවත් ඔවුන් මෙම ප්‍රහාරයට මන්නයක් ඇතුළු තියුණු ආයුධ භාවිතා කළ බවත් මේ වනවිට කොළඹ ජාතික රෝහලෙහි නේවාසිකව ප්‍රතිකාර ලබමින් සිටින සමාජ මාධ්‍ය ක්‍රියාකාරී පියත් නිකේෂල පවසා ඇත.", "URL": "https://lankatruth.com/si/?p=146926", "Category": "පුවත්", "Parent URL": null}