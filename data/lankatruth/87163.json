{"Source": "Lankatruth", "Timestamp": "December 12, 2019", "Headline": "ජවිපෙන් මහ ඡන්දයට දින 50ක වැඩක්", "News Content": "මැතිවරණය ඉලක්ක කර ජවිපෙ දින 50ක් තුළ මුළු රටම ආවරණය කෙරෙන දැවැන්ත ප්‍රතිසංවිධාන වැඩපිළිවෙලක් ආරම්භ කළ බව එහි නායක පාර්ලිමේන්තු මන්ත්‍රී අනුර කුමාර දිසානායක පවසයි. දෙසැම්බර් 10 දැ සිට ජනවාරි 30 දා දක්වා ක්‍රියාත්මක වන මෙම වැඩපිළිවෙළ සඳහා පක්ෂය ජාතික මට්ටමේ සියලු නායකයන් හා ග්‍රාමීය මට්ටමේ නායකයන් සම්බන්ධ වන බව ද ජවිපෙ නායකයා කීය. ඒ මහතා පෙන්වා දුන්නේ පක්ෂයේ ක්ෂේත්‍ර බලමුළු ශක්තිමත්කිරීම වෙනුවෙන් ක්‍රියාත්මකවන මෙහි ප්‍රධාන අරමුණ වී ඇත්තේ ශක්තිමත් නව විකල්ප බලවේගයක් ගම් මට්ටමින් ගොඩනැගීමයි. එහිදී විශේෂයෙන් වත්මන් ආණ්ඩුව ජනතාවට දෙන ලද්දේ බොරු පොරොන්දු බවත් ඇතිව තිබෙන මේ තත්වයට එජාපය මුහුණ දීමට අසමත් බවත් ජනතාව දැනුවත් කිරීම සිදුකරන බවත් වැඩිදුරටත් සඳහන් කළේය. අනුරාධා හේරත් – මව්බිම", "URL": "https://lankatruth.com/si/?p=87163", "Category": "පුවත්", "Parent URL": null}