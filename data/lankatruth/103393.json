{"Source": "Lankatruth", "Timestamp": "December 14, 2020", "Headline": "අධ්‍යාපනය දශක ගණනාවකින් නවීකරණය වී නැහැ – G.L", "News Content": "පසුගිය දශක ගණනාව තුළ මෙරට අධ්‍යාපනය කිසිදු නවීකරණයකට භාජනය වී නැතැයි අධ්‍යාපන අමාත්‍ය මහාචාර්ය ජී.එල් පීරිස් පවසයි. අධ්‍යාපනයට සම්බන්ධ පාර්ශව සමග සාකච්ඡා කිරීමෙන් අනතුරුව අධ්‍යාපනයේ නවීකරණයන් කිරීමට බලාපොරොත්තුවන බවද ඔහු වැඩිදුරටත් සඳහන් කර සිටියි. පසුගිය කාලයේ විශ්වවිද්‍යාල ආචාර්ය සමිති සම්මේලනය ඇතුළු වෘත්තීය සමිති ගණනාවක් මෙම ගැටලුව සම්බන්ධව විවිධ අමාත්‍යවරුන්ට පෙන්වා දුන්නද කිසිදු ආණ්ඩුවක් ඒ ගැන අවධානය යොමු කළේ නැත. පසුගිය දශක කිහිපයේම මෙරට අධ්‍යාපනයේ නවී කරණයක් නී නැතැයි චෝදනා කරන වර්තමාන අධ්‍යාපන අමාත්‍යවරයා 1994 සිට 2015 දක්වා පැවති සියලුම ආණ්ඩු නියෝජනය කළ අතර ඒවායේ අධිකරණ, ජාත්‍යන්තර වෙළඳ සහ විදේශ අමාත්‍ය වැනි බලවත් ඇමති ධුර හෙබවූවෙකි.", "URL": "https://lankatruth.com/si/?p=103393", "Category": "පුවත්", "Parent URL": null}