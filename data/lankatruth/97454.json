{"Source": "Lankatruth", "Timestamp": "October 11, 2020", "Headline": "කොරෝනා තවමත් සමාජ ගත වී නැහැ…", "News Content": "කොවිඩ් – 19 වෛරසය තවමත් ශ්‍රී ලංකාව තුළ සමාජ ගත වී නැතැයි යුධ හමුදාපති ලුතිනන් ජෙනරාල් ශවේන්ද්‍ර සිල්වා මහතා අද (11) පෙරවරුවේ මාධ්‍ය වෙත අදහස් දක්මින් පවසා තිබේ. එහෙත් ඉදිරි දින කිහිපයේදී ජනතාව හැසිරෙන ආකාරය අනුව රෝගය සමාජ ගත කර ගැනීමට ජනතාවට හැකියාවක් ඇති බවත් ඔහු පවසයි. එහිදී වැඩිදුරටත් අදහස් දක්වන යුධ හමුදාපතිවරයා… “මේක තවම සමාජගත වී නැහැ. හරියටම කියන් බැහැ සමාජ ගත වුණාද කියලා. නමුත් සමාජගත වෙන්න පුළුවන් අපි හරියට හැසුරුණේ නැත්නම්. අපිට තවමත් කියන්න බැහැ මේ පුද්ගලයාගෙන් මෙයාට බෝ වුණා කියලා. මේ පුද්ගලයාට (දිවුලපිටියේ කාන්තාව) කොවිඩ් ආසාදනය වීමට ප්‍රථම කම්හලේ වෛද්‍ය අංශයට රෝගීන් වාර්තා වී තිබෙනවා. අපි මේක කාගෙන්ද ආවේ කියන එක හොයනවා. ඉදිරියේදී මේක කාටද එන්නේ කියන එක අපි හොයන්න ඕන”", "URL": "https://lankatruth.com/si/?p=97454", "Category": "පුවත්", "Parent URL": null}