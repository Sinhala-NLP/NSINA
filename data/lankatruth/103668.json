{"Source": "Lankatruth", "Timestamp": "December 16, 2020", "Headline": "අද තවත් ආසාදිතයන් 285ක්", "News Content": "අද (14) දිනයට මේ වනවිට තවත් කොවිඩ් – 19 සාදිතයින් 285දෙනෙකු මෙරටින් වාර්තාවී ති⁣බේ. ඒ අනුව අද (13) මෙරටින් වාර්තා වී ඇති සමස්ත ආසාදිතයින් ගණන 616කි. එම ආසාදිතයින් අතරින් 560 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 51දෙනා වාර්තා වන්නේ බන්ධනාගාර ආශ්‍රිතවය. අනෙක් පස්දෙනා විදේස්තව සිට පැමිණ නිරෝධායනය වෙමින් සිටි පිරිසකි. ඉන්දියාවේ සිට දෙදෙනෙක්, යුක්රේනයේ සිට දෙදෙනෙක් සහ කුවේට් සිට එක් අයෙක් ලෙස වාර්තා වී තිබේ. මේ වනවිට වාර්තා වී ඇති සමස්ත නව කොවිඩ් – 19 පොකුර 31,070ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,925 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 34,734කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 160කි.", "URL": "https://lankatruth.com/si/?p=103668", "Category": "කොවිඩ් -19 (කොරෝනා ) පුවත්", "Parent URL": null}