{"Source": "Lankatruth", "Timestamp": "July 25, 2022", "Headline": "කබ්රාල්ගේ විදෙස් තහනම යළි දීර්ඝ කරයි", "News Content": "හිටපු මහ බැංකු අධිපති අජිත් නිවාඩ් කබ්රාල්ට එරෙහිව කොළඹ අතිරේක මහේස්ත්‍රාත් අධිකරණය මගින් පනවා ඇති විදෙස් ගමන් තහනම තවදුරටත් ධීර්ග කිරීමට මහේස්ත්‍රාත් හර්ෂණ කැකුණවෙල අද (25) නියෝග කර තිබේ. ඒ අනුව ඔහුට පනවා ඇති විදෙස් ගමන් තහනම ඔක්තෝම්බර් මස 26 වැනිදා තෙක් බලපැවැත්වේ. හිටපු මහ බැංකු අධිපති වන අජිත් නිවාඩ් කබ්රාල් බැංකු කරුවෙකු විසින් සිදු කරණු ලබන සාපරාධි විස්වාසය කඩ කිරීම, මුදල් වංක ලෙස හා සාවද්‍ය ලෙස පරිහරණය කිරීම සහ 1937 අංක 07 දරණ (සංශෝධිත) ආඥා පනතේ අංක 56 (අ) (1) (අ) යටතේ වරදක් සිදු කර ඇති බවට ඔහුට එරෙහි පැමිනිල්ලේ සඳහන් වේ.", "URL": "https://lankatruth.com/si/?p=137350", "Category": "පුවත්", "Parent URL": null}