{"Source": "Lankatruth", "Timestamp": "January 8, 2020", "Headline": "යුක්රේන ගුවන් අනතුරින් මගීන් 180 දෙනාම මරුට", "News Content": "යුක්රේන ගුවන් සේවයට අයත් ගුවන් යානයක් අද(08) ඉරානයේ ටෙහෙරාන් නුවර දී අනතුරට ලක්වීමෙන් එහි ගමන් ගත් මගීන් 180 දෙනාම මිය ගොස් තිබේ. එම ගුවන් යානය බෝයිං 737 වර්ගයේ යානයක් බවත්, ටෙහෙරානයේ පිහිටි ඉමාම් කොමෙයිනි ගුවන් තොටුපළ ආසන්නයේදී මෙම අනතුර සිදුව ඇති බවත් වාර්තා වේ. විනාශ වූ ගුවන් යානයේ සුන්බුන් එම ප්‍රදේශය පුරා විසිර ඇත. යුක්රේනයේ කිවී නුවර පිහිටි බොරිස්පිල් ගුවන් තොටුපළ බලා ගමන් ගනිමින් තිබූ එම ගුවන්යානය ගුවන්ගතවී සුළු වේලාවකින් අනතුර සිදුව ඇත. සිදු වූ අනතුරින් දිවි බේරාගත් කිසිවකු සිටීදැයි සොයා තවදුරටත් පරීක්ෂණ ක්‍රියාත්මක වන බව බලධාරීහු පවසති.", "URL": "https://lankatruth.com/si/?p=88488", "Category": "පුවත්", "Parent URL": null}