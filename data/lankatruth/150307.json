{"Source": "Lankatruth", "Timestamp": "August 14, 2023", "Headline": "රනිල් පොහොට්ටු හවුල් ආණ්ඩුවේ රාජ්‍ය ඇමතිවරයෙකු රේගුව අල්ලේ නටවයි", "News Content": "වර්තමාන රනිල් පොහොට්ටු ආණ්ඩුවේ රාජ්‍ය ඇමතිවරයෙකු වන සිරිපාල ගම්ලත්ට අයත් නිපුන සහල් ව්‍යාපාරය සඳහා ආනයනය කළ යන්ත්‍රෝපකරණ තොගයක් වෙනුවෙන් ගෙවිය යුතු නියමිත රේගු ගාස්තුව වෙනුවට සොච්චමක් ගෙවා ඇති බව වාර්තා වේ. නිපුන සහල් ව්‍යාපාරයේ නිෂ්පාදන කටයුතු සඳහා යොදවා තිබෙන මහා පාරිමාණ සහල් සකස් කිරීමේ මෝල සහ අදාළ වෙනත් යන්ත්‍ර වෙනුවෙන් අවශ්‍ය උපකරණ විදේශයෙන් ආනයනය කර තිබේ. ඒ වෙනුවෙන් ගෙවිය යුතු රේගු බදු ප්‍රමාණය රුපියල් ලක්ෂ 25ක් පමණ වන අතර ඇමතිවරයාගේ බලපෑම පිට අදාළ යන්ත්‍ර නිදහස් කර තිබෙන්නේ රුපියල් ලක්ෂ 3කට අඩු ගාස්තුවක් ගෙවීමෙන් බව අදාළ ආරංචි මාර්ග විසින් මාධ්‍යයට හෙළි කර ඇත.  මේ වනවිට රජයේ ආදායම් ඉලක්ක සපුරා ගැනීමට නොහැකිවී තිබෙන පසුබිමක ආණ්ඩුවේ මැති ඇමතිවරුන් සහ හිතවතුන් මේ ලෙස රජයේ බදු ගෙවීම් පැහැර හරිමින් සිටිති.", "URL": "https://lankatruth.com/si/?p=150307", "Category": "පුවත්", "Parent URL": null}