{"Source": "Lankatruth", "Timestamp": "September 19, 2017", "Headline": "අර්ජුන් මහේන්ද්‍රන් බැඳුම්කර කොමිසමට පැමිණෙයි", "News Content": "වංචාසහගත බැඳුකර වෙන්දේසිය සිදු වූ සමයේ මහ බැංකු අධිපතිව සිටි අර්ජුන් මහේන්ද්‍රන් මහතා මීට ස්වල්ප මොහොතකට පෙර බැඳුම්කර කොමිසම වෙත පැමින තිබේ.‍ එ් ඔහුගෙන් සාක්ෂි විමසීම සඳහා අද (19) කොමිස හමුවේ පෙනී සිටින ලෙස දන්වා පසුගිය 13වනදා නිකුත් කළ සිතාසියට අනුවය. අර්ජුන් මහේන්ද්‍රන් මහතාගේ සාක්ෂිය අත්‍යාවශ්‍ය සාක්ෂියක් වන හෙයින් ඔහුගෙන් සාක්ෂි ලබා ගත යුතු බව බැඳුම්කර කොමිසම තීරණය කරනු ලැබීය. කෙසේ වෙතත් හිටපු මහ බැංකු අධිපති අර්ජුන් මහේන්ද්‍රන් මහතා කොමිසම හමුවේ සාක්ෂි ලබා දෙන්නේ ද නැද්ද යන්න පිළිබඳ අවිනිශ්චිත තත්ත්වයකට පත්ව ඇත. ප්‍රශ්නගත බැඳුම්කර ගනුදෙනුවේ ප්‍රධාන හවුල් කරුවෙකු වන පර්පෙචුවල් ට්‍රෙෂරීස් සමාගමේ හිමිකරු මෙන්ම මහෙන්ද්‍රන් මහතාගේ බෑණනුවන් වන අර්ජුන් ඇලෝසියස් මහතා කොමිසම හමුවේ සාක්ෂි ලබා නොදීමට ගත් තීරණයත් සමඟ අර්ජුන් මහේන්ද්‍රන් මහතා සාක්ෂි ලබාදීම පිළිබඳවද මෙම අවිනිශ්චිත තත්ත්වයක් මතුව තිබේ.", "URL": "https://lankatruth.com/si/?p=41127", "Category": "පුවත්", "Parent URL": null}