{"Source": "Lankatruth", "Timestamp": "July 5, 2018", "Headline": "ඇලොසියස් සිටින බන්ධනාගාර වාට්ටුවෙන් ජංගම දුරකතන හා සිම්කාඩ් හමුවෙයි.", "News Content": "පර්පෙචුවෙල් ටෙ‍්‍රෂරීස් සමාගම් සමූහයේ අධ්‍යක්ෂක අර්ජුන් අලෝසියස් සහ එහි ප‍්‍රධාන විධායක නිලධාරී කසුන්පලිසේන යන අය බන්ධනාගාරයේ රඳවා තබා ඇති එච් වාට්ටුව තුළ තිබී ජංගම දුරකතන තුනක් සහ සිම් කාඞ් පත් පහක් බන්ධනාගාර විශේෂ පරීක්ෂණ කණ්ඩායමක් විසින් අත්අඩංගුවට ගෙන ඇතැයි නියෝජ්‍ය සොලිසටර් ජනරාල් ජනාධිපති නිතිඥ යසන්ත කෝදාගොඩ මහතා අද(05) අධිකරණයට සදහන් කළේය.අදාළ සිම් කාඞ්පත්වලට අදාළව දුරකතන වාර්තා කැදවා සහ විශේෂ විමර්ශනයක් පවත්වනු ලබන බවද මෙහිදී ජනාධිපති නිතීඥවරයා වැඩිදුරටත් සදහන් කළේය. බන්ධනාගාර නිලධාරින් විසින් 2018 ජූනි මස 29 වන දා පස්වරු 2 ට පමණ බන්ධනාගාරයේ ඉහත නම් සඳහන් සැකකරුවන් රඳවා තිබෙන වාට්ටුව පරීක්ෂා කිරීමේ දී එහි සඟවා තිබු ජංගම දුරකථන 3 ක් සිම් කාඩ් පත් 5 ක් හමුවි ඇති බවයි. එම දුරකථන අතරින් එක් දුරකථනයක් අර්ජුන් ඇලෝෂියස් මහතා නිදා ගන්නා කොට්ටය හා මෙට්ටය අතර සඟවා තිබු බව ද අතිරේක සොලිසිටර් ජෙනරාල්වරයා මෙහිදී අධිකරණයට පවසයා තිබේ. ජනාධිපති නිතීඥවරයා එලෙස සදහන් කරනු ලැබුවේ ශී‍්‍ර ලංකා මහ බැංකුව විසින් බැදුම්කර නිකුතුවේදී අක‍්‍රමිකතාවක් සිදුවීම සහ රජයට පාඩු සිදුකළැයි කියන සිද්ධියට අදාළව කොටුව මහෙස්ත‍්‍රාත් ලංකා ජයරත්න මෙනෙවිය හමුවේ මෙම නඩුව යළි කැදවූ අවස්ථාවේදීය. මෙමසැකකරුවන් දෙදෙනා ලබන 19 වැනිදා තෙක් තවදුරටත් රක්ෂිත බන්ධනාගාර ගත කළ අධිකරණය සිද්ධියට අදාළ නඩුව එතෙක් කල් තැබීය.", "URL": "https://lankatruth.com/si/?p=55652", "Category": "පුවත්", "Parent URL": null}