{"Source": "Lankatruth", "Timestamp": "June 9, 2023", "Headline": "රනිල්ගේ අධිකරණ බලහත්කාරයට එරෙහිව රටම ඇවිස්සේ", "News Content": "රනිල් වික්‍රමසිංහ විසින් විධායක ජනාධිපති බලතල යොදවමින් මහාධිකරණයට නුසුදුස්සන් පත් කිරීමට එරෙහිව ශ්‍රී ලංකා නීතිඥ සංගමයේ දැඩි අවධානය යොමුවී තිබෙන අතර වෘත්තීය සමිති ඇතුළු වෙනත් සිවිල් සංවිධාන රැසක් ද විරෝධතා සඳහා පෙළ ගැසෙමින් තිබෙන බව වාර්තා වේ. මෙම විරෝධතාවලට විශේෂයෙන්ම හේතු වී තිබෙන්නේ දිසා විනිසුරුවන් සහ මහේස්ත්‍රාත්වරුන් නියෝජනය කරන අධිකරණ සේවා සංගමය රනිල් වික්‍රමසිංහට ලිඛිතව විරෝධය පළ කිරීම ය. නුසුදුස්සන් මහාධිකරණ විනිසුරුවරුන් ලෙස පත් කිරීම පිළිබඳව ඉදිරි සති දෙක තුළදී ඒකාබද්ධ විරෝධතා රැසක් පැවැත්වීමට සැලසුම් කර තිබෙන බව විවිධ සංවිධානවලින් වාර්තා වේ.", "URL": "https://lankatruth.com/si/?p=147727", "Category": "පුවත්", "Parent URL": null}