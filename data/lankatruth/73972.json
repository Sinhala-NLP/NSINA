{"Source": "Lankatruth", "Timestamp": "May 16, 2019", "Headline": "සහරාන්ගේ ඩී.එන්.ඒ. වාර්තාව ඉදිරි දින දෙක තුළ අධිකරණයට", "News Content": "සහරාන් හෂීම්ගේ සහ ඉල්හාම් අහමඩ් ඊබ්‍රහිම්ගේ ඩී.එන්.ඒ. වාර්තා ඉදිරි දින දෙක ඇතුළත අධිකරණයට ඉදිරිපත් කරන බව රස පරීක්ෂක දෙපාර්තමේන්තුව පවසයි. කොළඹ ෂැංග්‍රිලා හෝටලයේ මරාගෙන මැරෙන පිපිරීම් සිදුකළ සහරාන් හෂීම්ගේ සහ ඉල්හාම් අහමඩ් ඊබ්‍රහිම්ගේ අනන්‍යතාව තහවුරු කිරීමට ඩී.එන්.ඒ. වාර්තාවක් අධිකරණයට ඉදිරිපත් කරන ලෙස පසුගිය 9 වැනිදා අපරාධ පරීක්ෂණ දෙපාර්තමේන්තුව වෙත නියෝග නිකුත් කළේය. ඒ අනුව සහරාම් හෂීම්ගේ බිරිඳගේ සහ දියණියගේ රුධිර සාම්පල රස පරීක්ෂක දෙපාර්තමේන්තුව වෙත ලැබී ඇතැයි එම දෙපාර්තමේන්තුව පවසයි. එසේම කොච්චිකඩේ – ශාන්ත අන්තෝනි දේවස්ථානයට ප්‍රහාර එල්ල කිරීමට පැමිණ ඇත්තේ අලව්ඩීන් අහමඩ් මුවත් නැමැත්තා බවට ඩී.එන්.ඒ. පරීක්ෂණයේදී හෙලිව තිබේ. කටුවාපිටිය දේවස්ථානයේ මරාගෙන මැරෙන ප්‍රහාරය සිදුකර ඇත්තේ අචිච් හොහොමදු හස්තුන් විසින් බවද ඩී.එන්.ඒ. පරීක්ෂණ දත්ත සනාථ කර ඇත.", "URL": "https://lankatruth.com/si/?p=73972", "Category": "පුවත්", "Parent URL": null}