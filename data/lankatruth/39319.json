{"Source": "Lankatruth", "Timestamp": "August 12, 2017", "Headline": "වෙනිසියුලාවේ නව ව්‍යවස්ථා සභාවට පක්ෂව ප්‍රබල ජනමතයක්!", "News Content": "පසුගිය ජූලි මස 30 වෙනිදා වෙනිසියුලාවේ පැවති මැතිවරණයෙන් විරුද්ධ පක්ෂ සන්ධානයේ බලපෑම් තිබියදීත් ඡන්දය ලබාදී ඇති මිලියන 08කට අධික ජනතාවක් විසින් තෝරා පත්කර ගත් ව්‍යවස්ථා සභාවේ ක්‍රියාකාරීත්වය පිළිබඳව පවත්වන ලද මත විමසුමකදී 54%ක ප්‍රතිශතයක් තම විශ්වාසය පලකර ඇති බව මාධ්‍ය වාර්තා පල කර ඇත. ඉන් 61%ක ප්‍රතිශතයක් නව නියෝජිතයින් විසින් සම්පාදනය කිරීමට නියමිත ව්‍යවස්ථාව කියුබානු පන්නයේ කොමියුනිස්ට් ව්‍යවස්ථාවක් විය හැකි බවට ප්‍රචාරය කරමින් ඇති කරුණ ප්‍රතික්ෂෙප කර ඇති බවද සඳහන් වී තිබේ. මෙම මැතිවරණ ජයග්‍රහනය වෙනිසියුලාවේ මධුරෝ පාලනයට එරෙහිව මාස 04කු තුළ ජීවිත 100ක් පමණ බිලිගත් විරුද්ධ පාක්ෂික සන්නද්ධ උද්ඝෝෂණ ක්‍රියාවලියට එරෙහිව ලැබුණු පැහැදිලි ජනවරමක් ලෙසද සනිටුහන් වී ඇති බවද ප්‍රකාශ වීඇත. මේ අතර අත්අඩංගුවේ පසුවන තම ක්‍රියාකාරීන් බේරාගැනීම සඳහා විරුද්ධ පක්ෂ සන්නද්ධකරුවන් විසින් එල්ලකරන ලද ප්‍රහාර ආණ්ඩුවේ හමුදාව මගින් මැඩපවත්වා කිහිපදෙනෙකු අත්අඩංගුවට ගෙන ඇති අතර දෙදෙනෙකු මිය ගොස් ඇති බවද පුවත්පත් වාර්තා පල කර ඇත.", "URL": "https://lankatruth.com/si/?p=39319", "Category": "විදෙස් පුවත්", "Parent URL": null}