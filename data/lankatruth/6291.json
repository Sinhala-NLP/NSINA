{"Source": "Lankatruth", "Timestamp": "February 14, 2013", "Headline": "එජාපයේ නියෝජ්‍ය නායකයාට බාලගිරිදෝෂය", "News Content": "අද ( 14)  පැවැත්වෙන එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමේදී පක්ෂය සඳහා නියෝජ්‍ය නායකයකු පත් කිරීම තව දුරටත් කල් තැබීමට ඊයේ ( 13)  පැවැති එම පක්ෂයේ විධායක සභාව විසින් තීරණය කොට ඇතැයි දැන ගන්නට ඇත. අද (14) පැවැත්වෙන එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමේදී පක්ෂය සඳහා නියෝජ්‍ය නායකයකු පත් කිරීම තව දුරටත් කල් තැබීමට ඊයේ (13) පැවැති එම පක්ෂයේ විධායක සභාව විසින් තීරණය කොට ඇතැයි දැන ගන්නට ඇත.එක්සත් ජාතික පක්ෂ නායක සහ විපක්ෂ නායක රනිල් වික‍්‍රමසිංහ, මහ ලේකම් තිස්ස අත්තනායක, උප නායක ජෝශප් මයිකල් පෙරේරා, සභාපති ගාමිණී ජයවික‍්‍රම පෙරේරා යන මහත්වරුන් විසින් ඊයේ දහවල් සිදු කරන ලද දීර්ඝ සාකච්ඡාවකිදී එම තීරණයට එළඹ තිබේ.එක්සත් ජාතික පක්ෂයට 2013 වසර සඳහා පක්ෂ නායක රනිල් වික‍්‍රමසිංහ මහතා විසින් නියෝජ්‍ය නායකයකු නම් කළ යුතුව ඇත. එහෙත් මීට පෙර නියෝජ්‍ය නායක ධුරයේ කටයුතු කළ සජිත් පේ‍්‍රමදාස මහතා යළි එම තනතුරට පත් කිරීමට පසුගිය ජනවාරි 21 වැනාදා පැවැති කෘත්‍යාධිකාරී මණ්ඩල රැස්වීමේදී කටයුතු නොකෙරිණි.එ සඳහා සජිත් පේ‍්‍රමදාස මහතා සමග කතාකර විසඳා ගත යුතු ප‍්‍රශ්න කිහිපයක් තිබෙන බව පවසමින් රනිල් වික‍්‍රමසිංහ මහතා විසින් කල් ලබා ගනු ලැබීය.එහෙත් එක්සත් ජාතික පක්ෂයේ නියෝජ්‍ය නායක ධුරය පිළිබඳ අවසන් තීරණයකට එළඹීමට නොහැකි වීම නිසා එය තවදුරටත් පුරප්පාඩුවක් ලෙස තැබීමට නියමිත බවද දැන ගන්නට ඇත.එමෙන්ම තවත් හේතුවක් වී තිබෙන්නේ පක්ෂ ව්‍යවස්ථාව සංශෝධනය කර දකුණට, බස්නාහිරට සහ කන්ද උඩරටට නියෝජ්‍ය නායකයකු පත් කිරීම සඳහාද මන්තී‍්‍රවරු පිරිසක් රනිල් වික‍්‍රමසිංහ මහතාට යෝජනා කොට තිබුණි. ඒ දකුණට සජිත් පේ‍්‍රමදාස මහතා ද, බස්නාහිරට රවි කරුණානායක මහතාද, කන්ද උඩරට නියෝජනය කිරීම සඳහා ලක්ෂමන් කිරිඇල්ල මහතාද පත් කිරීමටය. එහෙත් පක්ෂය තුළ ඒ පිළිබඳ සිදු වූ සාකච්ඡාවන්හිදී මුස්ලිම් සහ දෙමළ ජනතාව නියෝජනය කිරීම සඳහා ද නියෝජිතයින් දෙදෙනකු පත් කිරීමට අදහස් යෝජනා වී ඇත. ඒ අනුව මුස්ලිම් නියෝජනය සඳහා කබීර් හසීම් මහතාද, දමිළ නියෝජනය සඳහා ඩී.එම්.ස්වාමිනාදන් මහතාද පත් කිරීම පිළිබඳ ද අදහස් පළ වී ඇත. නමුත් ඒ පිළිබඳ නිශ්චිත තීන්දුවකට එළඹීමට එක්සත් ජාතික පක්ෂයට නොහැකි වී තිබේ.එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම අද ප.ව. 04ට පිටකෝට්ටේ පිහිටි සිරිකොත එම පක්ෂ මූලස්ථානයේදී පැවැත්වීමට නියමිතය. අද ( 14)  පැවැත්වෙන එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමේදී පක්ෂය සඳහා නියෝජ්‍ය නායකයකු පත් කිරීම තව දුරටත් කල් තැබීමට ඊයේ ( 13)  පැවැති එම පක්ෂයේ විධායක සභාව විසින් තීරණය කොට ඇතැයි දැන ගන්නට ඇත. අද (14) පැවැත්වෙන එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමේදී පක්ෂය සඳහා නියෝජ්‍ය නායකයකු පත් කිරීම තව දුරටත් කල් තැබීමට ඊයේ (13) පැවැති එම පක්ෂයේ විධායක සභාව විසින් තීරණය කොට ඇතැයි දැන ගන්නට ඇත. එක්සත් ජාතික පක්ෂ නායක සහ විපක්ෂ නායක රනිල් වික‍්‍රමසිංහ, මහ ලේකම් තිස්ස අත්තනායක, උප නායක ජෝශප් මයිකල් පෙරේරා, සභාපති ගාමිණී ජයවික‍්‍රම පෙරේරා යන මහත්වරුන් විසින් ඊයේ දහවල් සිදු කරන ලද දීර්ඝ සාකච්ඡාවකිදී එම තීරණයට එළඹ තිබේ. එක්සත් ජාතික පක්ෂයට 2013 වසර සඳහා පක්ෂ නායක රනිල් වික‍්‍රමසිංහ මහතා විසින් නියෝජ්‍ය නායකයකු නම් කළ යුතුව ඇත. එහෙත් මීට පෙර නියෝජ්‍ය නායක ධුරයේ කටයුතු කළ සජිත් පේ‍්‍රමදාස මහතා යළි එම තනතුරට පත් කිරීමට පසුගිය ජනවාරි 21 වැනාදා පැවැති කෘත්‍යාධිකාරී මණ්ඩල රැස්වීමේදී කටයුතු නොකෙරිණි. එ සඳහා සජිත් පේ‍්‍රමදාස මහතා සමග කතාකර විසඳා ගත යුතු ප‍්‍රශ්න කිහිපයක් තිබෙන බව පවසමින් රනිල් වික‍්‍රමසිංහ මහතා විසින් කල් ලබා ගනු ලැබීය. එහෙත් එක්සත් ජාතික පක්ෂයේ නියෝජ්‍ය නායක ධුරය පිළිබඳ අවසන් තීරණයකට එළඹීමට නොහැකි වීම නිසා එය තවදුරටත් පුරප්පාඩුවක් ලෙස තැබීමට නියමිත බවද දැන ගන්නට ඇත. එමෙන්ම තවත් හේතුවක් වී තිබෙන්නේ පක්ෂ ව්‍යවස්ථාව සංශෝධනය කර දකුණට, බස්නාහිරට සහ කන්ද උඩරටට නියෝජ්‍ය නායකයකු පත් කිරීම සඳහාද මන්තී‍්‍රවරු පිරිසක් රනිල් වික‍්‍රමසිංහ මහතාට යෝජනා කොට තිබුණි. ඒ දකුණට සජිත් පේ‍්‍රමදාස මහතා ද, බස්නාහිරට රවි කරුණානායක මහතාද, කන්ද උඩරට නියෝජනය කිරීම සඳහා ලක්ෂමන් කිරිඇල්ල මහතාද පත් කිරීමටය. එහෙත් පක්ෂය තුළ ඒ පිළිබඳ සිදු වූ සාකච්ඡාවන්හිදී මුස්ලිම් සහ දෙමළ ජනතාව නියෝජනය කිරීම සඳහා ද නියෝජිතයින් දෙදෙනකු පත් කිරීමට අදහස් යෝජනා වී ඇත. ඒ අනුව මුස්ලිම් නියෝජනය සඳහා කබීර් හසීම් මහතාද, දමිළ නියෝජනය සඳහා ඩී.එම්.ස්වාමිනාදන් මහතාද පත් කිරීම පිළිබඳ ද අදහස් පළ වී ඇත. නමුත් ඒ පිළිබඳ නිශ්චිත තීන්දුවකට එළඹීමට එක්සත් ජාතික පක්ෂයට නොහැකි වී තිබේ. එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම අද ප.ව. 04ට පිටකෝට්ටේ පිහිටි සිරිකොත එම පක්ෂ මූලස්ථානයේදී පැවැත්වීමට නියමිතය.", "URL": "https://lankatruth.com/si/?p=6291", "Category": "පුවත්", "Parent URL": null}