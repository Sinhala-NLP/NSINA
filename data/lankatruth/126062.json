{"Source": "Lankatruth", "Timestamp": "November 22, 2021", "Headline": "අයවැයේ ඡන්ද විමසීම අද", "News Content": "ලබන වසර සඳහා වන අයවැය දෙවැනිවර කියැවීමේ ඡන්ද විමසීම අද (22) පැවැත්වීමට නියමිතය. එහි විවාදය අද (22) අවසන් වීමට නියමිත අතර අද සවස 5.00ට ඒ පිළිබඳ ඡන්දය විමසීම පැවැත්වීමට නියමිතය. පසුගිය නොවැම්බර් 12 වැනිදා මුදල් ඇමැති බැසිල් රාජපක්ෂ විසින් 2022 වසර සඳහා සිය මංගල අයවැය ඉදිරිපත් කළේය. අයවැය දෙවැනිවර කියැවීමේ විවාදය නොවැම්බර් 15දා ආරම්භ වූ අතර පුරා දින හතක් විවාද පැවැත්විණි. අද ඡන්ද විමසිමෙන් අනතුරුව අයවැය කාරක සභා අවස්ථාවේ විවාදය හෙට (23) ආරම්භ කෙරේ.", "URL": "https://lankatruth.com/si/?p=126062", "Category": "ආර්ථික පුවත්", "Parent URL": null}