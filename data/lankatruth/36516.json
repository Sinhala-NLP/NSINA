{"Source": "Lankatruth", "Timestamp": "June 25, 2017", "Headline": "විවෘත කර මාස 06ක් නැහැ – ජැටියේ වහලයක් සුළඟට යයි", "News Content": "හලාවත අලුත්වත්ත කලපු ඉවුරෙහි ඉදි කර තිබු ධීවර ජැටියක වහලයක් සුළඟකට හසුව අද (25) අලුයම මුළුමණින්ම ගැලවී ගොස් තිබේ. එය පාවී ගොස් ඒ ආසන්නයේ අතුරු මාර්ගයක් හා නිවසක් මතට වැටි හානි සිදුව ඇති බව හලාවත පොලිසිය කියයි. එම ජැටිය විවෘත කර මාස 06ක් ගතවී නැතැයි ද ධීවරයෝ කියති. කාර්මෙල් මාතා ධීවර සමිතියේ ඉල්ලිම මත ධීවර හා ජලජ සමිපත් සංවර්ධන අමාත්‍යාජශය විසින් රුපියල් ලක්ෂ 34ක මුදලක් වැය කර කුඩා ප‍්‍රමාණයේ ධීවර ජැටි තුනක් ඉදි කරනු ලැබු අතර එම ජැටි පසුගිය දෙසැම්බර් මස30 වැනිදා ඇමති මහින්ද අමරවීර මහතා අතින් විවෘත කරණු ලැබීය. එම වහලය වැටීම නිසා දුරකතන කණුවක් හා විදුලි පහන් කණුවක්ද කඩා වැටී ඇති අතර එම නිසා ප‍්‍රදේශයේ විදුලිය හා ගෘහස්ථ දුරකතන සම්බන්ධතා ද විසන්ධි වි තිබේ.", "URL": "https://lankatruth.com/si/?p=36516", "Category": "පුවත්", "Parent URL": null}