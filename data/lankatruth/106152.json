{"Source": "Lankatruth", "Timestamp": "December 30, 2020", "Headline": "මහර බන්ධනාගාර ගැටුම; විමල්ගෙන් කටඋත්තරයක් ගන්න මහේස්ත්‍රාත් නියෝග කරයි", "News Content": "මහ බන්ධනාගාරයේ ගැටුම සම්බන්ධයෙන් විවිධ ප්‍රකාශ සිදුකර තිබීම හේතුවෙන් අමාත්‍ය විමල් විරවංසගෙන් කටඋත්තර ලබාගන්නා ලෙස වත්තල මහේස්ත්‍රාත් වරයා අද (30) අපරාධ පරීක්ෂණ දෙපාර්තමේන්තුවට නියෝග කර තිබේ. ඒ මහ ඝාතන සම්බන්ධ නඩුව අද කැඳවූ අවස්ථාවේ අගතියට පත් පාර්ශවයේ නීතීඥයින් අධිකරණයෙන් සිදු කල ඉල්ලීමකට අනුවය. රැඳවියන් පෙත් වර්ගයක් පානය කිරීම හේතුවෙන් මෙලෙස හැසිරී තිබුණු බවත් ඔවුන් පානය කර තිබුනේ රිවස් නැමති පෙත්තක් බවත් විමල් වීරවංස අමාත්‍යවරයා ප්‍රකාශ කර තිබිණි. ඒ අනුව විමල් වීරවංස සහ ජයන්ත සමරවීගෙන් අදාල කටඋත්තර සටහන්කරගෙන ලබන 08 වනදා අධිකරණයට ඉදිරිපත්කරන ලෙස වැඩිදුරටත් මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට නියෝග කර ඇත.", "URL": "https://lankatruth.com/si/?p=106152", "Category": "පුවත්", "Parent URL": null}