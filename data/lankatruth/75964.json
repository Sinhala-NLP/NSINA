{"Source": "Lankatruth", "Timestamp": "June 18, 2019", "Headline": "තව්හිද් ජමාත් සාමාජිකයෙකු නිදහස් කිරීමට අල්ලස් දුන් පුද්ගලයාට ඇප", "News Content": "අත්අඩංගුවට ගනු ලැබූ ජාතික තව්හිද් ජමාත් සංවිධානයේ සාමාජිකයෙකු ලෙස සැළකෙන පුද්ගලයෙකු නිදහස් කර ගැනීමට පොලිස් නිළධාරීන්ට අල්ලස් ලබාදීමට තැත්කිරීමේදී අත්අඩංගුවට ගෙන රක්ෂිත බන්ධනාගාර ගතකර සිටි පුද්ගලයා ඇප මත මුදා හැරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිට අද(18) නියම කළාය. රුපියල් 15000ක මුදල් ඇප සහ රුපියල් ලක්ෂ හතර බැගින් වූ ශරීර ඇප දෙකක් මත සැකකරු මුදාහැර තිබේ. සැකකරු වෙනුවෙන් පෙනීසිටි නීතීඥවරයා පසුගිය නඩු දිනයේ සිය සේවාදායකයා ඇප මත මුදාහරින ලෙස ඉල්ලා ඇති අතර එම ඇප ඉල්ලීම පිළිගනිමින් සැකකරු මුදා හැරීමට මහේස්ත්‍රාත් අධිකරණය තීරණය කර තිබේ. පැමිණිල්ල සැප්තැම්බර් මස 10 වැනිදා නැවත කැඳවන අතර එදිනට සැකකරු අධිකරණය හමුවේ පෙනීසිටිය යුතු බවද නියෝග කළාය.", "URL": "https://lankatruth.com/si/?p=75964", "Category": "පුවත්", "Parent URL": null}