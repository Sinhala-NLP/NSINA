{"Source": "Lankatruth", "Timestamp": "September 27, 2021", "Headline": "ජයවර්ධනපුර රෝහලේ සේවකයින් විරෝධතාවයක", "News Content": "සෞඛ්‍ය සේවකයන් වෙනුවෙන් ලබාදුන් රුපියල් 7500ක කොරෝනා දීමනාව ඇතුළු ඉල්ලීම් ගණනාවක් ලබා දෙන ලෙස බලකරමින් අද (27) දහවල් ශ්‍රීජයවර්ධනපුර රෝහලේ කාර්යමණ්ඩලය එම රෝහල ඉදිරිපිට විරෝධතාවයක නිරත විය. ජයවර්ධනපුර රෝහලේ දූෂිත නිලධාරීන්ට එරෙහිව නීතිය ක්‍රියාත්මක කරන ලෙසත්, 2006 වර්ෂයෙන් පසුව සේවයට එක් වූකාර්ය මණ්ඩල සමාජිකයින්ගේ දෙමාපියන් සඳහා නිදහස් වෛද්‍ය ප්‍රතිකාර ලබා දෙන ලෙසත් දූෂණ චෝදනා සම්බන්ධයෙන් සිදුකරන පරීක්ෂණ කඩිනම් කරන ලෙසත් එලෙස සිය ඉල්ලීම් වෙනුවෙන් සාධාරණයක් ඉටු නොවන්නේ නම් ඉදිරියේදීතවදුරටත් දැඩි ක්‍රියාමාර්ග ගැනීමට සූදානම් බව විරෝධතාවයට එක්වූවන් පාලනාධිකාරියට පවසයි. මෙම විරෝධතාව අතුරු වෛද්‍යනිලධාරීන්ගේ සංගමය, සමස්ත ලංකා සුවසේවා සංගමය, ශ්‍රී ලංකා නිදහස් සේවක සංගමය, පරිපූරක හා අතුරු වෛද්‍යනිලධාරීන්ගේ සංගමය, ජාතික සේවක සංගමය ඇතුළු වෘත්තීය සමිත ගණනාවක් එක්ව සංවිධානය කර තිබිණි.", "URL": "https://lankatruth.com/si/?p=123739", "Category": "පුවත්", "Parent URL": null}