{"Source": "Lankatruth", "Timestamp": "February 3, 2012", "Headline": "අලුත්ක‍ඩේ අධිකරණය කොටස්කිරීමට එරෙහිව නීතිඥ විරෝධය", "News Content": "අලුත්ක‍ඩේ මහේස්ත්‍රාත් අධිකරණය කොටස් කර වෙනත් ස්ථානවල පිහිටුවීමේ සූදානමක් ඇතැයි පවසමින් නීතිඥවරුන් පිරිසක් අද විරෝධතාවක නිරත විය.  අලුත්කඩේ ප්‍රධාන මහේස්ත්‍රාත් අධිකරණය අසළ විරෝධතාවයේ නිරත වූ පිරිස පසුව නීතිඥ සංගම් කාර්යාලය දක්වා ගමන් කළේය. ඔවුන් පෙන්වා දෙන්නේ අලුත්කඩේ ප්‍රධාන මහේස්ත්‍රාත් අධිකරණයට වසර 100කට වඩා පැරණි ඉතිහාසයක් ඇති බවය. එහි කොළඹ හා තදාසන්න ප්‍රදේශන්හි පොලිස් වසම්වල නඩු විභාගයට ගැනේ. එහෙත් මෙය ඉවත් කිරිමට ගෙන ඇතැයි කියන තීරණයත් සමග පොලිස් වසම් සදහා වෙන වෙනම අධිකරණ පිහිටුවීමේ සූදානමක් ඇතැයි ද නීතිඥවරුන් ප්‍රකාශ කළේය. ඔවුන් අවධාරණය කරන්නේ ඉන් සේවා ලාභීන්ට මෙන්ම නීතිඥයින්ට ද ගැටලු රැසකට මුහුණදීමට සිදුවිය හැකි බවය.", "URL": "https://lankatruth.com/si/?p=1208", "Category": "පුවත්", "Parent URL": null}