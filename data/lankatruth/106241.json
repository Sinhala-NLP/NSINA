{"Source": "Lankatruth", "Timestamp": "January 1, 2021", "Headline": "ජෙප්පන්ට හිටං හුටංලට සරදමක් – උදයංග", "News Content": "මෙරට සංචාරක කර්මාන්තය අල්ලා ගැනීමේ මෙහෙයුමක් දියත් කර තිබෙන උදයංග වීරතුංග යුක්රේනයෙන් දින දෙකකදීකැඳවාගනු ලැබූ සංචාරකයන් 394 දෙනාගෙන් පස් දෙනෙකු මූලික වීකෝවිඩ් පොකුරක් නිර්මාණය කිරීම සම්බන්ධයෙන් එල්ල වන චෝදනාවලින් මිදීමට සිය මුහුණු පොත හරහා ප්‍රචාරයක් දියත් කර ඇත. එම සටහනක සඳහන් කර ඇත්තේ යුක්රේනයෙන් පැමිණි සංචාරකයන් 394 දෙනෙක් අතුරින් පස් දෙනෙකු කොරෝනා වෛරසය ආසාදිතයන් ලෙස හඳුනාගැනීම ප්‍රතිශතයක් ලෙස 1%ක් බවත් අපේ රටේ දිනකට ආසාදිතයන් 500ක් පමණ සොයා ගන්නා බවත්ය. මෙම සටහනෙන් ජනතා විමුක්ති පෙරමුණට ප්‍රහාරයක්ද එල්ල කර ඇත්තේ මෙසේය. ” අද අප රටේ දිනකට 500ක් ආසාදිතයන් සොයා ගන්නා කාලයක යුක්රේනුවන් පස් දෙනෙක් යනු ජෙප්පන්ට මෙන්ම හිටං හුටංට කරන සරදමකි.” යනුවෙනි. ඔහුගේ ගණන් බැලීම අනුව යුක්රේනුවන් 394ක් අතරින් පස් දෙනෙකු ආසාදිතයන් වීම 1.27%ක ප්‍රතිශතයක් ගන්නා අතර රට තුළින් ආසාදිතයන් 500ක් දිනකට සොයා ගැනීම මෙරට ජනගහනයෙන් 0.002%ක් වූ අගයක් ගනී. මේ වනවිට යුරෝපය පුරා නව කොරෝනා වෛරසයක් භයානක අන්දමින් පැතිර යමින් තිබියදී මෙරටට සංචාරකයන් ගෙන්වා ගැනීම සම්බන්ධයෙන් රටතුළ විශාල විරෝධයක් මතුවීතිබේ. එයට පිළිතුරු වශයෙන් මෙවැනි සංඛ්‍යා ලේඛණ ඉදිරිපත් කරන අතර සංචාරකයන් ගෙන්වා ගැනීමේ සැළසුමට අනුව ඔවුන්ගෙන් 5%ක් පමණ ආසාදිතයන් වනු ඇති බවට ගනන් බලා තිබුණේ යැයිද සඳහන් කර තිබේ. එහෙත් ආණ්ඩුවේ සෘජු අනුග්‍රහය ලබමින් සංචාරක ව්‍යාපාරය ඩැහැ ගැනීමට උත්සාහ කරන උදයංග වීරතුංග ඇතුළු ජාවාරම් කල්ලිය විවිධ අසත්‍ය ප්‍රචාර ගෙන ගියද මෙරටට පැමිණිමට නොහැකිව විදේශීය රටවල අතරමංවීසිටින සියලු ශ්‍රී ලාංකිකයන් සහ ඔවුන්ගේ පවුල්වල සාමාජිකයන් ආණ්ඩුවට බලවත් විරෝධය එල්ල කරමින් තිබේ. විශේෂයෙන්ම විදේශ රැකියාවල නියුක්තව සිට මේ වනවිට රැකියාද අහිමිව සිටින ලක්ෂ ගණනක පිරිස මෙරටට ගෙන්වා නොගැනීම හා ගෙන්වා ගන්නා අයගෙන් නිරෝධායන කටයුතු සම්බන්ධයෙන් විවිධ කොන්දේසි පැනවීම පිළිබඳව මේ වනවිට සමාජ මාධ්‍ය ඔස්සේ බලවත් විරෝධයක් එල්ල කෙරෙමින් තිබේ.", "URL": "https://lankatruth.com/si/?p=106241", "Category": "පුවත්", "Parent URL": null}