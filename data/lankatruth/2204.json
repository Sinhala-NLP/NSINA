{"Source": "Lankatruth", "Timestamp": "May 1, 2012", "Headline": "ජවිපෙ මැයි දින පෙළපාළිය සහ රැලිය අති උත්කර්ෂවත්ව – සිව්දෙසින් මහා සෙනඟක්", "News Content": "ජනතා විමුක්ති පෙරමුණේ මෙවර මැයි දිනයද අති උත්කර්ෂවත් අන්දමින් පැවති බව එම පක්ෂයේ මාධ්‍යඒකකය විවේදනයක් නිකුත් කරමින් පවසා සිටී. දෙහිවල සරණංකර ක්‍රීඩාපිටියෙන් අද (01) දහවල් 12.00ට ආරම්භ කළ එම මැයි පෙලපාලිය පාමංකඩ, හයිලෙවල් පාර ඔස්සේ හැව්ලොක්ටවුන් බී.ආර්.සී ක්‍රීඩාංගනයට පැමිණී අතර ඊට පක්ෂයේ සියලුම නායකයින් එක්වී සිටි ඇත. සමාජවාදී කම්කරු සංගමය, සමාජවාදී ගොවි සංගමය, සමාජවාදී කාන්තා සංගමය, සමාජවාදී ශිෂ්‍ය සංගමය, සමාජවාදී තරුණ සංගමය, ඇතුළු ජනතා විමුක්ති පෙරමුණට අනුබද්ධ සංවිධාන එයට විචිත්‍රවත් අන්දමින් එක්වී සිටි අතර උතුරේ සහ නැගෙනහිර ඇතුළු රටේ සියළුම දිස්ත්‍රික් නියෝජනයන් එහි දක්නට ලැබුනු බවත් පෙලපාලිය සඳහාඅලංකාරවත්ප්‍රදර්ෂණ අංග විශාල පුමාණයක්ද එක්කර තිබූ බවත්එම නිවේදනයේ සඳහන්ව ඇත. මෙහිදී අදහස් දැක්වූ එම පක්ෂයේ ප්‍රධාන ලේකම් ටිල්වින් සිල්වා මහතා පවසා ඇත්තේ ජවිපෙට මෑත ඉතිහාසයේ අවසථා දෙකකදී පැමිණි කුමන්ත්‍රණකාරී. අවස්ථාවාදී ප්‍රවණතාවයන් පරාජය කිරීමට හැකිවූ බවත් ලොව කුමණ රටක හෝ වමේ බලවේගයන් අධිරාජ්‍යවිරෝධී සටන්පාඨ ඉදිරයට ගන්නා සෑම විටම එම ව්‍යාපාර විනාශකිරීමට අධිරාජ්‍ය ගැති ඉත්තන් යොදා ගන්නා බවත්ය. කුමන බලවේග ක්‍රියාත්මක වූවත් අධිරාජ්‍ය විරෝදී පුළුල් බලවේගය නිර්මාණය කරන බවත් එහි අවසන් ප්‍රථිඵලය ලෙස සමාජවාදය මේ මහපොලව මත නිර්මාණය කරනබවට සපථ කරන බවත් පවාසා ඇත. ‍එම පක්සයේ නායක සේමවංශ අමර සිංහ මහතා, දේශපාලන මණ්ඩල සභික අනුර කුමාර දිසානායක මහාතා ,සමාජවාදී කම්කරු සංගමයේ ජාතික සංවිධායක කේ.ඩී. ලාල් කාන්ත මහතා, සමාජවාදී කාන්තා සංගමයේ ජාතක සංවිධායිකා සමන්මලී ගුණසිංහ මහත්මිය, සමාජවාදී ශිෂ්‍ය සංගමයේ ජාතික සංවිධායක වෛද්‍ය නලින්ද ජයතිස්ස මහතා, සමාජවාදී තරුණ සංගමයේ ජාතික සංවිධායක බිමල් රත්නායක මහතා, සමාජවාදී ගොවි සංගමයේ ජාතික සංවිධායක නාමල් කරුණාරත්න මහතා ඇතුළු එම පක්ෂයේ නායකයින් මැයි රැලිය ඇමතූ බවත් ඊට විදෙස් නියෝජීතයන් ද සහභාගීවී රැලිය ඇමතූ බවත් එම නීවේදන‍යේ වැඩිදුරටත් පැවසේ. ජනතා විමුක්ති පෙරමුණේ විදෙස් කමිටු විසින් සුභපැතුම්ද එකර තිබී ඇත.", "URL": "https://lankatruth.com/si/?p=2204", "Category": "පුවත්", "Parent URL": null}