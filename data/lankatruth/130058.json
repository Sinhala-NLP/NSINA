{"Source": "Lankatruth", "Timestamp": "March 16, 2022", "Headline": "බවුසර් රථ ඉන්ධන ප්‍රවාහනයෙන් ඉවත්වෙයි", "News Content": "ඉන්ධන ප්‍රවාහනයේ යෙදෙන සියලුම බවුසර් රථ ඉන්ධන ප්‍රවාහන කටයුතුවලින් ඉවත්වන බව දන්වා තිබේ. ඒ ඉන්ධන ප්‍රවාහනය කිරීම වෙනුවෙන් බවුසර් රථවලට ලබාදෙන ගාස්තුව, ඉහළ දැමීම සම්බන්ධයෙන් ඊයේ (15) තෙල් සංස්ථා බලධාරීන් සමග පැවති සාකච්ඡා අසාර්ථක වූ බවත්, මේ නිසා ඉන්ධන ප්‍රවාහන කටයුතුවලින් ඊයේ (15) මධ්‍යම රාත්‍රී 12.00 සිට ඉවත් වන බවත් ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය සඳහන් කරයි. ඩීසල් මිල, අමතර කොටස් මිල හා ලිහිසි තෙල් මිල ඉහළ යාම හේතුවෙන් 60%කින් ප්‍රවාහන ගාස්තු ඉහළ දමන ලෙස ඔවුන් ඛනිජතෙල් නීතිගත සංස්ථාවෙන් ඉල්ලා තිබේ. මේ අනුව 60%ක ගාස්තු වැඩිවීමක් ලබා දෙන තෙක් ඉන්ධන ප්‍රවාහනය නොකරන බවද ඔවූහු සඳහන් කරති.", "URL": "https://lankatruth.com/si/?p=130058", "Category": "පුවත්", "Parent URL": null}