{"Source": "Lankatruth", "Timestamp": "December 28, 2020", "Headline": "කොරෝනා හේතුවෙන් කඩවත්සතර ප්‍රා.ලේ කාර්යාලයත් වසාදමයි…", "News Content": "ගාල්ල කඩවත් සතර ප්‍රාදේශිය ලේකම් කාර්යාලයේ නිලධාරියෙකුට කොවිඩ් – 19 වෛරසය ආසාදනය වී ඇති බවට තහවුරුවිම නිසා අද (28) පෙරවරුවේ සිටසියලුම රාජකාරි කටයුතු නැවත දැනුම් දෙනතුරු තාවකාලිව නතර කර ඇති බව ගාල්ල දිස්ත්‍රක් ලේකම් කාර්යාලය පවසයි. මෙම නිලධාරියා ඉකුත් 11 වනදින ගිංතොට උක්වත්ත ප්‍රදේශයේ මළ ගෙදරකට ගොස් ඇති අතර එහිදි කොළඹ සිට පැමිණි අයෙකු සමග මත්පැන් පානය කර ඇති බවත් පසුව කොළඹ පුද්ගලයාට කොරෝනා ආසාදනයවිම නිසා මෙම නිලධාරියා ඇතුලු පිරිසකට PCR පරික්ෂණ සිදුකර ඇති බවත් ඊයේ (27) ලැබුන එම වාර්තාව අනුව මෙම නිලධාරියාට කොරෝනා ආසාදනයවි ඇති බවට තහවුරුවි ඇති බවත් ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලය පවසයි. ආසාදිත නිලධාරියා ප්‍රතිකාර සඳහා හම්බන්තොට රෝහල වෙත යවා ඇති අතර කාර්යාලයේ සියලු දෙනා ලබන 30වනදා PCR පරික්ෂණ සඳහා යොමු කිරීමට නියමිතය.", "URL": "https://lankatruth.com/si/?p=105420", "Category": "කොවිඩ් -19 (කොරෝනා ) පුවත්", "Parent URL": null}