{"Source": "Lankatruth", "Timestamp": "June 20, 2018", "Headline": "දක්ෂිණ අධිවේගයේ පෞද්ගලික බස් රථ රියදුරන් වර්ජනයේ", "News Content": "දක්ෂිණ අධිවේගී මාර්ගයේ ධාවනයවන සියලුම පෞද්ගලික බස්රථ අද (20) උදෑසන සිට වර්ජනයක නිරතව සිටින බව වාර්තා වේ. ඊයේ (19) අම්බලන්ගොඩ ප්‍රදේශයේදී පෞද්ගලික බස් රථ රියදුරෙකුට සිදුකල පහරදීමකට විරෝධය දැක්වීමට සහ ගමනාගමන කොමිෂන් සභාවේ සභාපතිවරයාගේ අත්තනෝමතික ක්‍රියා හේතුවෙන් මෙම විරෝධතාවේ නිරතව සිටින බව වර්ජකයෝ පවසති. ගමනාගමන කොමිෂන් සභාවේ සභාපතිවරයා සිදුකරන ටෙන්ඩර් පටිපාටියෙන් තොර ක්‍රියා නවත්වන ලෙසත් පහර දීමට සම්බන්ධ පුද්ගලයින් අත්අඩංගුවට ගන්නා ලෙසත් වර්ජනයේ නිරත බස්රථ රියදුරන් හා කොන්දොස්තරවරුන් පවසා සිටියි. මෙම ඉල්ලීම් සඳහා හෙට දිනය වන විට යහපත් පිළිතුරක් නොලැබෙන්නේ නම් අඛණ්ඩ වර්ජනයක නිරතවීමට තමන් සූදානම් බව වර්ජකයෝ දැඩිව පවසා සිටියි.", "URL": "https://lankatruth.com/si/?p=54789", "Category": "පුවත්", "Parent URL": null}