{"Source": "Lankatruth", "Timestamp": "January 10, 2022", "Headline": "කතානායකවරයා පක්ෂ නායකයින් පාර්ලිමේන්තුවට කැඳවයි", "News Content": "පාර්ලිමේන්තු සැසිවාරය අවසන් කිරීමෙන් පසුව මතුව ඇති තත්වය හමුවේ කතානායකවරයා විසින් සියලු පක්ෂ නායකයින් හෙට (11) දින දහවල් පාර්ලිමේන්තු සංකීර්ණයට කැඳවා තිබේ. පාර්ලිමේන්තු සැසිවාරය එළඹෙන 18 වැනි දින ජනාධිපති ගෝටාබය රාජපක්ෂගේ ප්‍රධානත්වයෙන් ආරම්භ කිරීමට නියමිත අතර එදිනට ජනාධිපතිවරයා පාර්ලිමේන්තුවේදී පැවැත්වීමට නියමිත රාජාසන කතාව සම්බන්ධයෙන් දින දෙකක විවාදයක් ලබාදෙන ලෙස විපක්ෂය කතානායකවරයාගෙන් පසුගියදා ඉල්ලීමක් කර තිබිණි. හෙට කැඳවා ඇති පක්ෂ නායක රැස්වීමේදී මේ සම්බන්ධයෙන් සාකච්ඡා කෙරෙනු ඇතැයි පැවසේ. ගෝටාබය රාජපක්ෂ ජනාධිපතිවරයා විසින් පාර්ලිමේන්තුව වාර අවසාන කිරීමත් සමඟ පසුගිය කාලයේ සිදුවූවංචා දූෂණ ඇතුළු බොහෝ දේවල් පිළිබඳව විමර්ශනයන් සිදුකරනු ලැබූකෝප් කමිටුව ඇතුළු කමිටු රැසක් අක්‍රීය වූ අතර නැවතත් එම කමිටු පාර්ලිමේන්තු සභා වාරය ආරම්භ කිරීමත් සමග පිහිටු වීමට නියමිතය.", "URL": "https://lankatruth.com/si/?p=127678", "Category": "පුවත්", "Parent URL": null}