{"Source": "Lankatruth", "Timestamp": "April 29, 2018", "Headline": "පෝට් සිටිය රට කයි!", "News Content": "මේ වනවිට ක්‍රියාත්මක වෙමින් පවතින වරාය නගර ව්‍යාපෘතියට අවශ්‍ය ගොඩ කිරීම් කටයුතු සඳහා වසර දෙකක පමණ කාලයක සිට මීගමුව අවට මුහුදෙන් වැලි පොම්ප කිරිම හේතුවෙන් අවට ධීවර ගම්මාන රාශියක් දැවැන්ත මුහුදු ඛාදනයකට ලක්ව ඇති බවට තොරතුරු වාර්තා වේ. වරාය නගරය ඉදි කිරීම සඳහා මුහුද ගොඩ කිරීම හේතුවෙන් දියවැල් රටාව වෙනස් විමද වෙරළ තීරය මුහුදුකෑමට උග්‍ර වීමට දැඩි බලපෑමක් ඇති කර තිබේ. මෙම ව්‍යාපෘතිය හේතුවෙන් මීගමුව අවට වෙරළ තීරය මෙන්ම ධීවර ගම්මාන රැසක් අනතුරට ලක්වී තිබේ. එමෙන්ම හලාවත, පුත්තලම ඇතුළු වයඹ හා බටහිර මුහුදු තීරය උග්‍ර මුහුදුකෑමකට ගොදුරු වෙමින් තිබෙන අතර අවස්ථා ගණනාවකදීම රට තුළට වේගවත් මුහුදු රල කඩාවැදීමේ අත්දැක්කීමට හලාවත අවට ගම්මාන රැසක ජනතාවට මුහුණදීමට සිදුව තිබේ. එමෙන්ම රට අභ්‍යන්තරයේ දැවැන්ත පරිසර හානියක් සිදු කරමින්, සීඝ්‍රයෙන් සහ මහා පරිමාණයෙන් සිදු කරන කළු ගල් කැඩීමේ ව්‍යාපෘති ක්‍රියාත්මක වනුයේද, පෝට් සිටියඉදිකිරීමේ පිරවීම් කටයුතු සඳහා කළු ගල් සැපයීමට බවත්, ඒ අනුව මෙම ව්‍යාපෘතිය හේතුවෙන් මුහුදු තීරය මෙන්ම රට අභ්‍යන්තරයද දැවැන්ත විනාශයකට ගොදුරු වෙමින් තිබෙව බවද පරිසර සංවිධාන නියෝජිතයෝ පෙන්වා දෙති. ලංකා ඉරිදා සංග්‍රහය", "URL": "https://lankatruth.com/si/?p=51300", "Category": "පුවත්", "Parent URL": null}