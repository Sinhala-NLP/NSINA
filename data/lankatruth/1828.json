{"Source": "Lankatruth", "Timestamp": "March 21, 2012", "Headline": "හැටකගේ ඇඟිලි සලකුණු පරීක්ෂාවට", "News Content": "ජාතික කෞතුකාගාර සොරකම සම්බන්ධයෙන් පරීක්ෂණ පවත්වන අපරාධ පරීක්ෂණ දෙපාර්තමේන්තුව එහි ආරක්ෂක නිලධාරීන් ඇතුළු 60 දෙනෙකුගෙන් පමණ ඇඟිලි සලකුණු ලබාගෙන ඒවා සොරකම වූ ස්ථානයෙන් සොයා ගත් ඇඟිලි සලකුණු සමග සන්සන්දනය කිරීමට ඇඟිලි සලකුණු පරීක්ෂණ අංශවලට යොමුකර තිබේ. ඊට අමතරව පිටස්තරව එහි පැමිණි සේවකයන්ගේ ද ඇඟිලි සලකුණු ලබාගැනීමට අපරාධ පරීක්ෂණ දෙපාර්තමේන්තුව තීරණය කර ඇති බවද වාර්තා වේ. ඉදිරියේදී අවශ්‍ය වුවහොත් සේවකයන් ඩී.එන්. ඒ. පරීක්ෂණයකට භාජනය කිරීමට නියමිතව තිබෙන බවද ‍පොලිස් තොරතුරු අනාවරණය කරයි. ජාතික කෞතුකාගාර සොරකම සම්බන්ධයෙන් පරීක්ෂණ පවත්වන අපරාධ පරීක්ෂණ දෙපාර්තමේන්තුව එහි ආරක්ෂක නිලධාරීන් ඇතුළු 60 දෙනෙකුගෙන් පමණ ඇඟිලි සලකුණු ලබාගෙන ඒවා සොරකම වූ ස්ථානයෙන් සොයා ගත් ඇඟිලි සලකුණු සමග සන්සන්දනය කිරීමට ඇඟිලි සලකුණු පරීක්ෂණ අංශවලට යොමුකර තිබේ. ඊට අමතරව පිටස්තරව එහි පැමිණි සේවකයන්ගේ ද ඇඟිලි සලකුණු ලබාගැනීමට අපරාධ පරීක්ෂණ දෙපාර්තමේන්තුව තීරණය කර ඇති බවද වාර්තා වේ. ඉදිරියේදී අවශ්‍ය වුවහොත් සේවකයන් ඩී.එන්. ඒ. පරීක්ෂණයකට භාජනය කිරීමට නියමිතව තිබෙන බවද ‍පොලිස් තොරතුරු අනාවරණය කරයි. ඊට අමතරව දුරකථන ජාල පරීක්ෂණයක්ද සිදුවෙමින් පවතින අතර කෞතුකාගාරය අවට කොළඹ නගරයේ සවිකර ඇති ආරක්ෂිත කැමරා පද්ධතියේ දර්ශන ද විමර්ශනවලට යොදා ගැනීමට අපරාධ පරීක්ෂණ දෙපාර්තමේන්තුව කටයුතු කරමින් සිටියි.සොරකම කළ පුද්ගලයා පැනයාමට භාවිත කළ ඇතිරිල්ල කෞතුකාගාරයේ මේසයට දැමීමට යොදා ගත් ඇතිරිල්ලක් බවද මේ වන විට අනාවරණය වී තිබේ.", "URL": "https://lankatruth.com/si/?p=1828", "Category": "පුවත්", "Parent URL": null}