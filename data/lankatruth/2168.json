{"Source": "Lankatruth", "Timestamp": "April 28, 2012", "Headline": "එලියන්තගේ ආරක්ෂාව ඉවත් කරයි", "News Content": "පසුගිය කාළයේ මහත් ආන්දෝලනයකට ලක්වූ ජනාධිපතිවරයාගේ පෞද්ගලික වෛද්‍යවරයා වන එලියන්ත වයට් මහතාට සපයා තිබූ ආරක්ෂාව ඉවත්කර ඇති බව අනාවරණය වේ. එලියන්ත වයිට් මහතා හෝමියෝපති වෛද්‍යවරයෙකු වශයෙන් හදුන්වන නමුත් හෝමියෝපති වෛද්‍ය සභාවේ ඔහු ලියාපදිංචිවී නොමැත. එයින් අදහස් කෙරෙන්නේ එම වෛද්‍ය වෘත්තියේ නියැලීමට ඔහු සුදුසුකම් ලබා නොමැති බවය. රටට මහත් ආඩම්බරයක් වෙමින් විවිධ ක්ෂේත්‍රයන්වල ඉදිරියට පැමිනෙමින් සිටි ක්‍රීඩක ක්‍රීඩිකාවන් විශාල පිරිසකයට “තහනම් උත්තේජක භාවිතය” යන චෝදනාව ඔප්පුවීම නිසා ඔවුන්ගේ ක්‍රීඩා දිවිය සම්පූර්ණයෙන්ම බිදවැටින. මේ අතර එලියන්ත වයිට් මහතා ආන්දෝලනයකට ලක්වූයේ ශ්‍රී ලංකා ක්‍රිකට් කණ්ඩායමේ වෛද්‍යවරයා වශයෙන් නිල නොවන ලෙස පත්කර තිබීමෙනි. මොහුගෙන් ප්‍රතිකාර ගෙන ආණ්ඩුපක්ෂයේ සහ විපක්ෂයේ දේශපාලන බලවතුන් විශාල පිරිසක් සහ ප්‍රකට ව්‍යාපාරිකයන් කලාකරුවන් ඇතුළු අය නිරෝගී වූ බව ප්‍රචාරය කර තිබින. එහෙත් ජනප්‍රිය ප්‍රහසන ශිල්පියෙකු මෙම වෛද්‍යවරයා ගැන පවසා තිබුනේ “අපෝ මල්ලි එයා ලගටනම් යන්න එපා. මගේ කකුලෙ අගිලි කපන්න වුනෙත් එයා නිසා.” යනුවෙනි. එවැනි පුද්ගලයෙකු හට ජනාධිපති ආරක්ෂක ඒකකයේ ආරක්ෂාව මේ දක්වා සපයා තිබිනි. ඔහු විසින් අනාවරණය කර තිබුනේ පසුගිය කාළයේදී ඔහුට එල්ලවූ අභියෝග හමුවේ ජනාධිපතිවරයාගේ මැදිහත්වීම නිසා එම අභියෝග සියල්ල ජයගතහැකිවූ බවය.", "URL": "https://lankatruth.com/si/?p=2168", "Category": "පුවත්", "Parent URL": null}