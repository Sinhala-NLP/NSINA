{"Source": "Lankatruth", "Timestamp": "February 25, 2019", "Headline": "බොරැල්ල රථවාහන OIC අනතුරට ලක්කිරීමට අදාළව තවත් 04ක් අත්අඩංගුවට", "News Content": "බොරැල්ල රථවාහන අංශයේ ස්ථානාධිපතිවරයා අනතුරට ලක් කර පළා ගිය සිද්ධිය සම්බන්ධයෙන් තවත් සැකකරුවන් සිව් දෙනෙකු අත්අඩංගුවට ගෙන ඇති අතර ඒ අනුව මේ වනවිට වාහන දෙකක් සහ සැකකරුවන් 08 දෙනෙකු අත්අඩංගුවට ගෙන ඇතැයි පොලීසිය පවසයි. අත්අඩංගුවට ගත් වාහන අතර පොලිස් ස්ථානාධිපතිගේ යතුරු පැදියේ ගැටී ඇති ඩිෆෙන්ඩරය ද වේ. අනිත් වාහනය ඩිෆෙන්ඩරය සමඟ පිටුපසින් ආ වාහනය බවත් පොලිසිය සඳහන් කරයි. අපරික්ෂාරී ලෙස රිය ධාවනය, අනතුරක් සිදු වූ බව නොදැන්වීම, අනතුර වළක්වා නොගැනීම ඇතුළු චෝදනා කිහිපයක් යටතේ ඩිෆෙන්ඩරයේ රියදුරු අත්අඩංගුවට ගත් බවත් ඔහුට මනුෂ්‍ය ඝාතනයට තැත් කිරීමේ චෝදනාවද ගොනු කරනු ඇති බවත් පොලිස් ආරංචි සඳහන් කරයි. මහින්ද පිලේ පාර්ලිමේන්තු මන්ත්‍රී මහින්දානන්ද අලුත්ගමගේ මහතාගේ පුත්‍රයා ඇතුළු සෙසු 07දෙනා අත්අඩංගුවට ගෙන ඇත්තේ අනතුර දැනුම් නොදීම සම්බන්ධයෙනි.", "URL": "https://lankatruth.com/si/?p=68974", "Category": "පුවත්", "Parent URL": null}