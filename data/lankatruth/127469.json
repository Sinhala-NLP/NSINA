{"Source": "Lankatruth", "Timestamp": "December 31, 2021", "Headline": "ත්‍රීකුණාමල තෙල් ටැංකි සංකීර්ණය වසර 50කට ඉන්දියාවට බදු දෙයි", "News Content": "ත්‍රීකුණාමල වරාය ආසන්නයේ පවතින තෙල් ටැංකි සංකීර්ණය තවත් වසර 50ක කාලයක් සඳහා ඉන්දියාවට බදු දෙන බව බලශක්ති අමාත්‍ය උදය ගම්මන්පිල පවසයි. මෙම තෙල් ටැංකි සංකීර්ණයේ පාලනය සම්බන්ධයෙන් ගැටලුකාරීතත්වයක් පසුගිය කාලයේ පැනනැගීඅතර ඒ සම්බන්ධයෙන් අධිකරණයේ නඩු පැවරීමක්ද සිදුකර තිබේ. මේ වනවිටත් එම තෙල් ටැංකි සංකීර්ණයේ පාලන කටයුතු ඉන්දියන් ඔයිල් සමාගම විසින් සිදු කරනු ලබයි. එවන් මතභේදකාරී තත්වයක් තුළ ඉන්දියන් ඔයිල් සමාගම බාරයේ තිබෙන තෙල් ටැංකිවල බදු කාලය තවත් වසර 50 කින් දීර්ඝ කරන බව බලශක්ති අමාත්‍ය උදය ගම්මන්පිල පවසයි. ත්‍රිකුණාමලය තෙල් ටැංකි සංකීර්ණයේ තෙල් ටැංකි 99 න් ලංකා ඛනිජ තෙල් සංස්ථාව සතුව ටැංකි 24 ක් සහ ට්‍රින්කෝ පෙට්‍රෝලියම් ටර්මිනල්ස් සමාගමට ටැංකි 61 ක් ලැබුණු පසුව ලංකා කනිජ තෙල් සංස්ථාව සතුව ටැංකි 85 ක්ම පවතින බවත් ට්‍රින්කෝ පෙට්‍රෝලියම් ටර්මිනල්ස් සමාගම, ලංකා ඛනිජ තෙල් සංස්ථාවට සියයට 51 ක් කොටස් හිමි තෙල් සංස්ථාවේ පාලිත සමාගමක් බවත් ගම්මන්පිල ඇමතිවරයා අද (31) කැඳවා තිබූමාධ්‍ය හමුවේදී පවසා තිබේ.", "URL": "https://lankatruth.com/si/?p=127469", "Category": "පුවත්", "Parent URL": null}