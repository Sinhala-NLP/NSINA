{"Source": "Lankatruth", "Timestamp": "December 27, 2016", "Headline": "ශෂී වෙල්ගම යලි රක්ෂිත බන්ධනාගාරයට", "News Content": "ශ්‍රී ලංකා ගමනාගමන මණ්ඩලයට දුනුකොළ සැපයීමේදී රුපියල් කෝටි 12කට අධික මුදලක් වංචා කර සාපරාධී විශ්වාසය කඩ කිරීම සම්බන්ධයෙන් පසුගියදා රක්ෂිත බන්ධනාගාරයට පත් කර සිටින ශ්‍රී ලංගම හිටපු සභාපති ශෂී වෙල්ගම සහ දුනුකොළ සැපයුම්කරු වන නන්දන ප්‍රියන්ත පෙරේරා යන මහත්වරු 2017 ජනවාරි 5 වැනි දින තෙක් තවදුරටත් රක්ෂිත බන්ධනාගාර ගත කරන ලෙස කොළඹ අතිරේක මහෙස්ත්‍රාත් නිශාන්ත පීරිස් මහතා ඊයේ (26) නියෝග කළේය. අපරාධ පරීක්ෂණ දෙපාර්තමේන්තුව විසින් අදාළ සැකකරුවන් දෙදෙනා මේ මස 20 වැනිදා අත්අඩංගුවට ගෙන තිබිණි. මෙම වංචාවට අදාළව තව දුරටත් දීර්ඝ ලෙස විමර්ශන ක්‍රියාත්මක බව අපරාධ පරීක්ෂණ දෙපාර්තමේන්තුව අධිකරණයට දන්වා ඇත.", "URL": "https://lankatruth.com/si/?p=25567", "Category": "පුවත්", "Parent URL": null}