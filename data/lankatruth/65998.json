{"Source": "Lankatruth", "Timestamp": "January 3, 2019", "Headline": "අයවැය මාර්තු 05 වැනිදා පාර්ලිමේන්තුවට", "News Content": "මේ වසර (2019) සඳහා වන අයවැය විසර්ජන පනත ලබන මාර්තු 05 වැනිදා පාර්ලිමේන්තුවට ඉදිරිපත් කිරීමට කැබිනට් මණ්ඩලය තීරණය කර ඇතැයි වාර්තා වේ. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති කාර්යාලයේදී ඊයේ (02) පැවැති කැබිනට් රැස්වීමේදී මෙම තීරණය ගෙන තිබේ. මීට අදාළ කැබිනට් සංදේශය මුදල් හා ජනමාධ්‍ය ඇමැති මංගල සමරවීර මහතා විසින් ඉදිරිපත් කර ඇත. ඒ අනුව අයවැය විසර්ජන පනත ලබන අගහරුවාදා (08) කැබිනට් මණ්ඩලයට ඉදිරිපත් කිරීමට එහිදී තීරණය කර තිබෙන අතර එය මාර්තු 05වනදා පාර්ලිමේන්තුවට ඉදිරිපත් කිරීමටද නියමිතය.", "URL": "https://lankatruth.com/si/?p=65998", "Category": "පුවත්", "Parent URL": null}