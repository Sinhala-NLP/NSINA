{"Source": "Lankatruth", "Timestamp": "September 16, 2019", "Headline": "පොලීසියට පාට් දැමූ වෙන්නප්පුව එජාප මන්ත්‍රීවරිය යලි රිමාන්ඩ් – සහෝදරියට ඇප", "News Content": "රක්ෂිත බන්ධනාගාර ගතකර සිටි වෙන්නප්පුව ප්‍රාදේශීය සභාවේ එක්සත් ජාතික පක්ෂ මන්ත්‍රී වර්ණකුලසුරිය දුලක්ෂි ප්‍රනාන්දු, ලබන 23 වැනිදා දක්වා යලි රක්ෂිත බන්ධනාගාර ගත කිරීමටත් ඇගේ සහෝදරිය වන වර්ණකුලසුරිය සුපුනි දුලාංජලි ප්‍රනාන්දු ඇප මත මුදාහැරීමටත් මාරවිල මහේස්ත්‍රාත් අධිකරණය අද(16) නියෝග කළේය. පසුගිය මස 19 වැනිදා සුපුනි දුලාංජලී ප්‍රනාන්දු නැමැත්තිය රියදුරු බලපත්‍රයක් රහිතව යතුරුපැදියක් ධාවනය කිරීමේදී වෙන්නප්පුව, සීනෝර් හන්දිය ප්‍රදේශයේදී පොලිස් නිලධාරීන් විසින් ඇය නතර කොට රාජකාරි කටයුතු සිදුකරමින් සිට ඇති අතර පසුව එම ස්ථානයට පැමිණි ඇගේ සහෝදරිය වන වෙන්නප්පුව ප්‍රාදේශීය සභාවේ එජාප මන්ත්‍රීවරිය කළහකාරීව හැසිරෙමින් පොලිස් රාජකාරිවලට බාධාකර තිබේ. එහිදී යතුරු පැදි දෙකක් අත්අඩංගුවට ගත් පොලීසිය මාරවිල අධිකරණය දැනුවත් කිරීමෙන් පසු සැකකාර මන්ත්‍රීවරිය සහ ඇගේ සහෝදරියන් දෙදෙනෙකු සහ පියා අත්අඩංගුවට ගත්තේ ය. පසුව අවස්ථා දෙකකදී සැකකාරියන් තවදුරටත් රක්ෂිත බන්ධනාගාර ගත කිරීමට අධිකරණය නියෝග කර තිබිණි.", "URL": "https://lankatruth.com/si/?p=80949", "Category": "පුවත්", "Parent URL": null}