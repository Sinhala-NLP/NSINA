{"Source": "Lankatruth", "Timestamp": "July 3, 2022", "Headline": "මුහුදේ රළ ගැන කාලගුණයෙන් රතු නිවේදනයක්", "News Content": "නිරිත දිග යමෝසම් තත්වය සක්‍රීයවීම නිසා, පුත්තලම සිට කොළඹ, ගාල්ල සහ හම්බන්තොට දක්වාද පොතුවිල් දක්වා වෙරළට ඔබ්බෙන් මුහුදු ප්‍රදේශවල සුළගේ වේගය විටින් විට පැයට කිලෝ මීටර් 60 – 70 දක්වා වැඩි විය හැකි බව කාලගුණ විද්‍යා දෙපාර්තමේන්තුව අනතුරු අඟවයි. එම මුහුදු ප්‍රදේශ ඉතා රළුවිය හැකි බවත් එම ප්‍රදේශවල මුහුදු රළ මීටර් 2.5ක් හෝ 3.5ක් පමණ ඉහළ යාමේ හැකියාවක් ඇතැයිද එම නිවේදනයෙන් අනතුරු අඟවා ඇත. පුත්තලම සිට කොළඹ, ගාල්ල හරහා මාතර දක්වා ප්‍රදේශවල මුහුදු රළ තවදුරටත් ගොඩබිමට පැමිණීමේ හැකියාවක් පවතින බවද එම නිවේදනයේ සඳහන් වේ. එ බැවින් කොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල ඉදිරි පැය 24ක කාලය තුළ ධීවර සහ නාවික කටයුතුවල නොයෙදෙන ලෙසද කාලගුණ විද්‍යා දෙපාර්තමේන්තුව ධීවර කාර්මිකයන්ට දැනුම් දෙයි.", "URL": "https://lankatruth.com/si/?p=136289", "Category": "පරිසර", "Parent URL": null}