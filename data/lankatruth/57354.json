{"Source": "Lankatruth", "Timestamp": "August 8, 2018", "Headline": "සමෘද්ධි පවුල්වල දරුවන්ගේ සරසවි අධ්‍යාපනය පිළිබඳ කල් තැබීමේ විවාදය 23වනදා", "News Content": "අද (08) දින කල් තැබීමේ විවාදයක් පැවැත්වීමට කලින් තීරණය කර තිබුණද එය ලබන 23වනදා ගැනීමට තීරණය කළ බව ජනතා විමුක්ති පෙරමුණේ පාර්ලිමේන්තු මන්ත්‍රී නිහාල් ගලප්පත්ති මහතා සඳහන් කරයි. සමෘද්ධි නිලධාරීන්ගේ පවුල්වල විශ්වවිද්‍යාල ප්‍රවේශයට තේරීපත්වූ දූ දරුවන්ට ජපානයේ ශිෂ්‍යත්වයක් ලබා දෙන පවසා එම දරු දැරියන් 25 දෙනෙකුගේ අධ්‍යාපනය කඩා කප්පල් කිරීම සම්බන්ධයෙන් මෙම කල් තැබීමේ විවාදය ගැනීමට නියමිත බවත් නිහාල් ගලප්පත්ති මහතා සඳහන් කළේ ය. මෙම විවාදය අද දින නොගන්නා බවටත් එය ලබන 23 වනදා විවාදයට ගන්නා බවටත් ඊයේ (07) සභානායක කාර්යාලය වෙත දැනුම්දී තිබුනද එය න්‍යාය පත්‍රයෙන් ඉවත් කර නොතිබීම නිසා අද පාර්ලිමේන්තුව අවසානය කල් තැබීමේ විවාදය සඳහා නම් කියවුනද එය විවාදයට ගනු ලබන්නේ ලබන 23වනදා යැයි නිහාල් ගලප්පත්ති මහතා වැඩිදුරටත් සඳහන් කරයි.", "URL": "https://lankatruth.com/si/?p=57354", "Category": "පුවත්", "Parent URL": null}