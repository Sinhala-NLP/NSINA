{"Source": "Lankatruth", "Timestamp": "August 7, 2023", "Headline": "ගොවි අරගලය හමුවේ ආණ්ඩුව දණ නැමුවා – නාමල් කරුණාරත්න", "News Content": "ගොවි අරගලය හමුවේ ආණ්ඩුව දණ නැමීමට සිදු වූ බවත් සත්‍යග්‍රහය නතර කරන ආකාරය සම්බන්ධයෙන් ගොවීන් සමග සාකච්ඡා කර පොදු එකඟතා එකඟතාවයකට පැමිණෙන තුරු සත්‍යග්‍රහය අඛණ්ඩව ක්‍රියාත්මක කරන බවත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න අවධාරණය කරයි. ඔහු මේ බව අවධාරණය කළේ අද (07) මානව හිමිනම් කොමිසමේ පැමිණිලි කිරීම සහ ජලය ලබාදීමට කැබිනට් මණ්ඩලය ගෙන ඇති තීරණය සම්බන්ධයෙන් “ලංකාටෘත්” වෙත අදහස් දක්වමිනි. සමනළ වැවෙන් ජලය නිකුත් කිරීමට තීරණය කළද මේ වනවිට එම ජලයෙන් බේරාගැනීමට හැකිව ඇත්තේ වාග කර ඇති ප්‍රමාණයෙන් 40%ක පමණ වාගවක් පමණක් බවත් නිසි කළය ජලය නොදීම හේතුවෙන් හානී වූ වගාවන් සඳහා කෘෂිකර්ම ඇමති, විදුලිබල ඇමති ඇතුළු ඇමතිවරුන්ගේ පෞද්ගළික ධයෙන් වන්දි ගෙවිය යුතු බවත් ඊට අදාල වන්දි මුදල සම්බන්ධයෙන් ගොවියන් සමග සාකච්චා කර ඔවුන්ට වගාව සඳහා වැය වූ මුදලත් වගාව හානි වීමෙන් ඇති වූ පඩුවත් සසඳාබැලිය යුතු බවත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න අවධාරණය කරයි. එමෙන්ම තම ගොවි සටන් ක්‍රියාමාර්ග නතර නොකරණ බවත් ගොවීන්ට නිසි ලෙස වන්දි ලැබෙන තුරු සටන අඛණ්ඩය ඉදිරියට ගෙන යනබවත් ඉදිරියේදී මේ සම්බන්ධයෙන් නීතිමය කටයුතු සඳහා අශ්‍රේෂ්ඨාධිකරණයට යන බවත් මෙහිදී ඔහු වැඩිදුරටත් අවධාරණය කළේය.", "URL": "https://lankatruth.com/si/?p=150139", "Category": "පුවත්", "Parent URL": null}