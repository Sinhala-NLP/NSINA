{"Source": "Lankatruth", "Timestamp": "March 28, 2020", "Headline": "ශ්‍රී ලංකා‍වේ පළමුවරට කොරෝනා රෝගියෙකු ජීවිතක්ෂයට", "News Content": "කොරෝනා වෛරසය ආසාදනය වීම හේතුවෙන් ශ්‍රී ලංකාව තුළ පළමුවරට අද (28) පුද්ගලයෙකු ජීවිතක්ෂයට පත්වී තිබේ. හලාවත මාරවිල ප්‍රෙද්ශයේ පදිංචි 60 හැවිරිදි පුද්ගලයෙකු අංගොඩ ජාතික බෝවන රෝග විද්‍යාතනයේ (IDH රෝහලේ) ප්‍රතිකාර ලබමින් සිටියදී අද පස්වරුවේ ජීවිතක්ෂයට පත්වී ඇත. මිය ගිය පුද්ගලයා වකුගඩු බද්ධ කිරීමකට ලක්ව සිටි අතර ඔහු දියවැඩියා රෝගයෙන්ද පෙළුණු පුද්ගලයෙකු බව සෞඛ්‍ය අමාත්‍යංශය සඳහන් කරයි.", "URL": "https://lankatruth.com/si/?p=91803", "Category": "පුවත්", "Parent URL": null}