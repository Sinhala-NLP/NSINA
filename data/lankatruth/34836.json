{"Source": "Lankatruth", "Timestamp": "May 25, 2017", "Headline": "ශෂීගේ විදේශ ගමන් බලපත්‍රය සහ හැඳුනුම්පත අධිකරණයේදී අස්ථානගතවේ.", "News Content": "පාර්ලිමේන්තු මන්ත්‍රී විමල් වීරවංසගේ බිරිඳ වන ශෂී වීරවංස මහත්මියගේ විදේශ ගමන් බලපත්‍රය සහ ජාතික හැඳුනුම්පත අධිකරණ බාරයේ තිබියදී අස්ථානගතවීම සම්බන්ධයෙන් වහාම පරීක්ෂණයක් පවත්වන ලෙස නීතිපතිවරයා අධිකරණයෙන් ඉල්ලීමක් කර තිබේ. සිය විදෙස් ගමන් බලපත්‍රයේ හා ජාතික හැඳුනුම්පතේ සඳහන් උපන් දින වෙනස් වීම හේතුවෙන් ගොනු කෙරුණු නඩුවකට අදාළව ඇය එම ලේඛන අධිකරණයට බාරදී තිබිණි. ඇගේ විදෙස් ගමන් බලපත්‍රය වහාම අධිකරණයට ඉදිරිපත් කරන ලෙස කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා අධිකරණ ප්‍රධාන රෙජිස්ටාර්වරියට නියෝග කළේය.", "URL": "https://lankatruth.com/si/?p=34836", "Category": "පුවත්", "Parent URL": null}