{"Source": "Lankatruth", "Timestamp": "November 25, 2020", "Headline": "බැසිල්ට එන්න කියා යළිත් ලිපියක් අත්සන් කෙරේ… සමහර මැති – ඇමතිවරු බැහැ කියති…", "News Content": "බැසිල් රාජපක්ෂ මහතා පාර්ලිමේන්තුවේ නොමැතිව රට සංවර්ධනය සිදුකළ නොහැකි බව පවසමින් ඔහුට පාර්ලිමේන්තුවට පැමිණෙන ලෙස ඉල්ලා යළිත් ලිපියකට අත්සන් ලබාගැනීමක් මේ වනවිට පාර්ලිමේන්තුව තුළ සිදුවෙමින් තිබේ. මෙම ලිපියට අත්සන් කිරීම සමහර කැබිනට් ඇමතිවරුන් ප්‍රතික්ෂේප කර ඇති අතර එය ආණ්ඩු පක්ෂයේ මැති ඇමතිවරුන් අතර නොසන්සුන්තාවයක් ඇතිකිරීම දක්වා දුරදිග ගොස් ඇත. මීට කලින් ආණ්ඩු පක්ෂයේ මන්ත්‍රීවරුන් 19 දෙනෙක් බැසිල් රාජපක්ෂ මහතාට පාර්ලිමේන්තුවට පැමිණෙන ලෙස ඉල්ලා ලිපියක් අත්සන් කර තිබුණි. ඉදිරි සතියේදී පොදුජන පෙරමුණේ පළාත් පාලන සභාපතිවරුන්ගේ සහ මන්ත්‍රීවරුන්ගේ ලිපියකින් ද මේ ආකාරයටම ඉල්ලීමක් බැසිල් රාජපක්ෂ මහතා වෙත පැමිණීමට නියමිතය.", "URL": "https://lankatruth.com/si/?p=101360", "Category": "පුවත්", "Parent URL": null}