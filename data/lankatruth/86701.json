{"Source": "Lankatruth", "Timestamp": "December 4, 2019", "Headline": "අධිකරණයට අපහාස කළ බවට රංජන්ට එරෙහි නඩුව පෙබරවාරියට කල් යයි", "News Content": "අධිකරණයට අපහාස කළ බවට චෝදනාකරමින් හිටපු රාජ්‍ය අමාත්‍ය රංජන් රාමනායක මහතාට එරෙහිව ගොනුකර ඇති නඩුවේ වාචික දේශන ඉදිරිපත්කිරීම පෙබරවාරි මස 26 වැනිදා තෙක් කල් තැබීමට ත්‍රිපුද්ගල ශ්‍රේෂ්ඨාධිකරණය අද(04) නියෝග කළේය. සිසිර ද ආබෲ, ප්‍රසන්න ජවර්ධන, විජිත් මළල්ගොඩ යන ත්‍රිපුද්ගල විනිසුරු මඬුල්ල හමුවේ, සිද්ධියට අදාල වාචික දේශන අද ඉදිරිපත්කිරීමට නියමිතව තිබුණ ද විනිසුරු ප්‍රසන්න ජයවර්ධන මහතා නිවාඩු ලබාසිටීම හේතුවෙන් වාචික දේශන ඉදිරිපත්කිරීම කල් තබා ඇත. පාර්ලිමේන්තු මන්ත්‍රීවරයෙකුව සිටිමින් සමාජ සවිබල ගැන්වීමේ සහ සුබසාධන නියෝජ්‍ය අමාත්‍ය ධුරය දරමින් රංජන් රාමනායක මහතා 2017 අගෝස්තු 21 වැනි දින අග‍්‍රමාත්‍ය නිල නිවස වන අරලියගහ මන්දිරයේදී පාර්ලිමේන්තු කණ්ඩායම් රැස්වීමකදී මාධ්‍ය වෙත ලබා දුන් ප‍්‍රකාශයක් මඟින් ආණ්ඩුක‍්‍රම ව්‍යවස්ථාවේ 105.3 වගන්තිය අනුව ශ්‍රේෂ්ඨාධිකරණයට අපහාසයක් සිදු කර ඇති බවට නුගේගොඩ , ගංගොඩවිල ,වලව්වත්ත පාර් ,අංක 43 /11 දරණ ස්ථානයේ පදිංචි රණවක සුනිල් පෙරේරා නැමැත්තා සහ මාගල්කන්දේ සුදන්ත හිමි විසින් ශ්‍රේෂ්ඨාධිකරණයට මෙම පැමිණිලි ඉදිරිපත් කර තිබේ.", "URL": "https://lankatruth.com/si/?p=86701", "Category": "පුවත්", "Parent URL": null}