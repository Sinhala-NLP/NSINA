{"Source": "Lankatruth", "Timestamp": "May 8, 2018", "Headline": "රටේ අර්බුදයට විසඳුම් ඇත්තේ ආර්ථිකය විප්ලවීය ලෙස පරිවර්තනයකට ලක් කිරීමෙන් පමණයි", "News Content": "“අපේ රටේ ධනය බෙදී යාමේ විශාල පරතරයක් තිබෙනවා. උඩම 20% මුළු රටේ ධනයෙන් 50.8%ක් අත්පත් කරගෙන තිබෙනවා. පහළම ඉන්න 20% ජනතාවට ලැබෙන්නේ 4.1%යි. අතිශය විශාල ආදායම් බෙදී යාමේ පරතරයක් නිර්මාණය වෙලා තියෙනවා. හරිහමන් ආහාර වේලක් නැත් නම්, ඉන්න නැත් නම්, ජීවත් වෙන්න ආදායමක් නැත් නම් ඒ ජීවිතය මොකක් ද? ආණ්ඩුවේ වාර්තාවලින්ම කියන්නේ අපේ රටේ ජනගහනයෙන් 42%කගේ දෛනික ආදායම ඩොලර් දෙකකට වඩා අඩු බවයි. අපේ රටේ පවුල් ලක්‍ෂ පනහෙන් පවුල් ලක්‍ෂ දාහතරක් සමෘද්ධිය ගන්නවා. සමහර පවුල්වලට මාසයකට රුපියල් දෙසිය පනහයි ලැබෙන්නේ. සමහර පවුල්වලට රුපියල් හයසීයයි. තවත් සමහර පවුල්වලට රුපියල් නවසීයයි. ජනගහනයෙන් ලක්‍ෂ අසූහයක දවසක ආදායම ඩොලර් දෙකකට වඩා අඩුයි. ඒ කියන්නේ, රුපියල් තුන්සිය විස්සට වඩා අඩුයි. ආර්ථිකයේ නිර්මාණය කර තිබෙන මහා ඛේදවාචකය ජනතාවට ආහාර වේලක් නැතිකම දක්වා බලපා තිබෙනවා. අවුරුදු 70කින් පස්සේ අපේ රටට උරුම කර දී තිබෙන ප‍්‍රතිඵලය මේක නම්, මේ පාලකයන්ට ආර්ථිකය අලුත් දිශාවකට ගෙන යාමේ හැකියාව තියෙයි කියලා විශ්වාස කරන්න එපා. මේ කඩාවැටුණු ආර්ථිකය තුළ ඔහේ ඉපදී, ඔහේ මිය යන මිනිස් ජීවිත වෙනුවට සැබෑ ජීවිතයක් ගොඩනැඟීමේ අභියෝගය අප වෙත තිබෙනවා. ඒ වෙනුවෙන් වැඩ කරන කණ්ඩායම් ගොඩක් නැහැ. මේ අර්බුදයට විසැඳුම් සොයා ගත හැකි වන්නේ, අපේ රටේ ආර්ථිකය විප්ලවීය ලෙස පරිවර්තනයකට ලක් කිරීමෙන් පමණක් මයි. එය කළ හැකි වන්නේ ජනතා විමුක්ති පෙරමුණ පෙරටුකොට ගත් ප‍්‍රජාතන්ත‍්‍රවාදී බහුජන ව්‍යාපාරයක් ගොඩනඟා බලය අත්පත් කර ගැනීමෙන් පමණයි. ඒ නිසා ඒ වෙනුවෙන් රට හදන ජනතා බලවේගයක්, ජනතා පාලනයක් බිහි කිරීම වෙනුවෙන් රටේ දේශපාලන ගමන් මඟ පරිවර්තනය කරන්න ඕනෑ.” යැයි ජනතා විමුක්ති පෙරමුණේ නායක අනුර දිසානායක මහතා ඊයේ (07) කොළඹ බී.අර්.සී. පිටියේ පැවති ජවිපෙ මැයි රැලියේදී ජනතාව අමතමින් ප්‍රකාශ කර සිටියේය. එහිදී වැඩිදුරටත් ජනතාව ඇමතූ ජනතා විමුක්ති පෙරමුණේ නායක අනුර දිසානායක මහතා… “මේ දක්වා රට පාලනය කළ එක්සත් ජාතික පක්‍ෂයත්, ශ්‍රී ලංකා නිදහස් පක්‍ෂයත් වෙන් වෙන්වත්, දැන් දෙපිරිස එක්වත් රට පාලනය කරමින්, අසාර්ථකත්වය ම ඔප්පු කොට තිබෙනවා. එක කාලයක ශ්‍රී ලංකා නිදහස් පක්‍ෂයේ අය එක්සත් ජාතික පක්‍ෂයට අර ගනිමින්, තව කාලයක එක්සත් ජාතික පක්‍ෂයේ අය ශ්‍රී ලංකා නිදහස් පක්‍ෂයට අර ගනිමින් අවුරුදු හැත්තෑවක් රට පාලනය කළා. අවුරුදු හැත්තෑවක් කියන්නේ ඉතාමත් දිගු කාලයක්. දශක හතක් මේ රට පාලනය කළ පාලකයන් අපේ රටත්, ජනතාවත් ගෙනැත් තිබෙන්නේ කවර තැනකට ද? අවුරුදු හැත්තෑවක් අසාර්ථක වුණු මෙම පාලකයෝ තව අවුරුදු පනහක් රට පාලනය කළත්, මීට වඩා කිසි වෙනසක් වෙන්නේ නැති බව දැන් ඉතාම හොඳින් පැහැදිලි කර තිබෙනවා. ඕනෑම රටක ආර්ථිකයේ අත් කර ගන්නා ජයග‍්‍රහණ ජනතාවගේ ප‍්‍රතිලාභ ලෙස ගලාගෙන එනවා. ආර්ථික වශයෙන් කිසිදු ජයග‍්‍රහණයක් නැති තැන ජනතාවට ජීවත් වීමේ හැකියාවත් අහිමි කෙරෙනවා. ආර්ථිකයේ කුමන ක්ෂේත‍්‍රයක් හෝ අපට සතුටු විය හැකි මට්ටමට ගෙනැවිත් නැහැ. මෑත කාලයේ ඉතා වේගයෙන් ඩොලරයට සාපේක්‍ෂව රුපියල කඩාවැටෙනවා. අද වෙන කොට ඩොලරයක් ගැනීමට රුපියල් එකසියහැටකට ආසන්න මුදලක් ගෙවීමට සිදු වී තිබෙනවා. ජනතාව තමන්ගේ අයිතිවාසිකම් ඉල්ලන විරෝධතා පෙළපාළිවලට කඳුළු ගෑස් ගහනවා වාගේ මැර හමුදාවන්, මැර කණ්ඩායම් යොදවලා, මේ කඩාවැටීම වළක්වන්න බැහැ. එය පාලනය කළ හැකි වන්නේ, අපේ රටේ ආර්ථිකය වැදගත් ඉලක්ක සහිතව ගොඩනැඟීමෙන් පමණයි. අපේ රටට පිටරටින් භාණ්ඩ ගෙන ඒම වෙනුවෙන් ආසන්න වශයෙන් ඩොලර් කෝටි දෙදහසක් වැය වෙනවා. හැබැයි, වසරකට අපි පිටරටට විකුණන භාණ්ඩවලින් ලැබෙන්නේ ඩොලර් කෝටි දාහයි. අපනයන ආදායම වාගේ දෙගුණයක ආනයන වියදමක්. අපිට පාලකයන් ඕනෑ වෙන්නේ ආනයන වියදමට සාපේක්‍ෂව අපනයන ආදායම ඉහළ දමා ගනිමින්, රුපියල කඩාවැටීම පාලනය කිරීමටයි. හැබැයි මේ පාලකයෝ ඒ දේ කරන්නේ නැහැ. අවුරුදු හැත්තෑවක් පුරා තට්ටුමාරු ක‍්‍රමයට කර තිබෙන්නේ මේ දේ. අනික් පැත්තෙන් ජනතාවට බදු ගහලා, දඩ ගහලා එක්රැස් කර ගන්න ආදායම ඒ වසරේ ණය වාරික සහ පොලිය ගෙවන්නත් මදි. මේ පාලකයන් අවුරුදු හැත්තෑවක් පුරා අපේ රට හිඟන රටක් බවට පත් කර තිබෙනවා. මේ ආර්ථිකයේ ඇති වී තිබෙන මහා කඩාවැටීම අලුත්ම මහ බැංකු වාර්තාවෙන් පැහැදිලි වෙනවා. දෙදහස් දහහත වසරේ අපේ රටේ නිෂ්පාදනය කළේ සහල් මෙට්‍රික් ටොන් පහළොස් ලක්‍ෂ විසිතුන් දාහයි. මෙට්‍රික් ටොන් හත්ලක්‍ෂ හතළිස් අට දාහක් අපි ආනයනය කළා. රටේ අවශ්‍යතාවයෙන් 32%ක් ආනයනය කරන තත්වයට පත් වී තිබෙනවා. ලොකු ළුෑණු මෙට්‍රික් ටොන් පනස්හතර දාහක් නිෂ්පාදනය කර මෙට්‍රික් ටොන් දෙලක්‍ෂ තිස්දෙදහක් පිටරටින් ගෙනාවා. මේ මහ පොළොවත්, ස්වභාව ධර්මයත් යොදා ගනිමින්, රට සාරවත් කරන්න පුළුවන් මහා ගොවි ජනතාවක් රටේ ඉන්නවා. කෘෂිකර්මාන්තය පිළිබඳ අලුත් ඥානයත් ඒකාබද්ධ කරලා රටට අවශ්‍ය නිෂ්පාදන කරන්න මේ පාලකයන් අසමත් වී සිටිනවා. අපේ සීනි අවශ්‍යතාවයෙන් දෙදහස් දහහතේ නිෂ්පාදනය කරලා තියෙන්නේ, මෙට්‍රික් ටොන් පනස්හය දාහයි. පිටරටින් ආනයනය කර තිබෙනවා, මෙට්‍රිරක් ටොන් හාරලක්‍ෂ අනූඅට දාහක්. අවශ්‍යතාවයෙන් 90%ක් පිටරටින් ආනයනය කරමින් සිටිනවා. අවුරුදු විසිපහකට අධික කාලයක් කන්තලේ සීනි කර්මාන්තය වහලා අක්කර විසිතුන් දාහක් පාළුවට දමා තිබෙනවා. කර්මාන්ත ශාලාවේ මැෂින් පරණ යකඩවලට විකුණන්න හදනවා. අපේ රටේ තිබුණු කර්මාන්ත පද්ධතියවත් ආරක්‍ෂා කර ගන්න බැරි පාලකයන් ඉන්නේ. නුවරඑළිය, වැලිමඩ ප‍්‍රදේශවල අල නිෂ්පාදනයට සුදුසු ම සාරවත් පසක් තිබෙනවා. අලුත් පර්යේෂණ සිදු කෙරෙනවා. මහා ධෛර්යයක් තියෙන ගොවි ජනතාවක් ඉන්නවා. හැබැයි, අපේ රටේ අල අවශ්‍යතාවයෙන් මෙට්‍රික් ටොන් හැත්තෑතුන් දාහක් නිෂ්පාදනය කර මෙට්‍රික් ටොන් එක්ලක්‍ෂ පනස්එක් දාහක් පිටරටින් ගෙනැවිත් තිබෙනවා. අඩු ම තරමේ තමන්ගේ ආහාර වේල නිෂ්පාදනය කර ගන්න බැරි රාජ්‍යයක් බවට පත් කර තිබෙනවා. ඒක එතැනින් නතර වෙනවා ද? මේ කලාපයේ වැඩි ම දරිද්‍රතාවයෙන් ජීවත් වෙන ජනතාවක් ඉන්න රට බවට පත් වී තිබෙනවා. අවුරුදු පහට වඩා දරුවන්ගෙන් මිටි භාවයෙන් පෙළෙන සංඛ්‍යාව 17%යි. වයසට අනුව බර නැති දරුවන්ගේ සංඛ්‍යාව 21%යි. කෘෂ භාවයෙන් පෙළෙන දරුවන්ගේ සංඛ්‍යාව 15%යි. ඒ වාගේ ම ඉපදෙන කොට තියෙන්න ඕනෑ අවම බර කිලෝ ග‍්‍රෑම් දෙකහමාරක් නැති දරුවන්ගේ සංඛ්‍යාව 16%යි. ළදරු මන්දපෝෂණය දරුණු ලෙස වර්ධනය වෙලා. ගැබිණි මව්වරුන්ගේ රක්තහීනතාවයත් වර්ධනය වෙලා. තමන්ගේ ජීවිත පවත්වාගෙන යාමට අවශ්‍ය ආහාර හීනතාවයෙන් විශාල ජනතාවක් පෙළෙනවා. මොනවා හරි කනවා තමයි, නමුත් පෝෂණය පවත්වාගෙන යාමට අවශ්‍ය ආහාර වේල නොලැබී තිබෙනවා. අපේ රටේ පවුල්වලින් ලක්‍ෂ හතරකට වැසිකිළියක් නැහැ. මේ විසිඑක් වැනි සියවස කියලා අපිට හිතන්න පුළුවන් ද? අපේ රටේ නිවාස ලක්‍ෂ පහක් වර්ග අඩි දෙසියපනහට අඩු ගෙවල්. අඩි දහයයි දහයේ කාමර දෙකක ප‍්‍රමාණය. ඒකෙ තමයි, කුස්සිය තියෙන්නේ. ඒකෙ තමයි, නිඳන කාමරය, සාලය හැම දේ ම තියෙන්නේ. අපේ රටේ පවුල් දෙලක්‍ෂ පනස්දහසකට මාතෘ භූමියේ බිම් අඟලක්වත් නැහැ. ගෙයක් නොවෙයි, ඉඩමක්වත් නැහැ. පවුල් ලක්‍ෂ හතරකට මීටර් සීයට ආසන්න දුරකින් බොන්න වතුර ගන්න පහසුකම් නැහැ. අපේ ජීවිතය මොකක් ද? අපේ රටේ ධනය බෙදී යාමේ විශාල පරතරයක් තිබෙනවා. උඩම 20% මුළු රටේ ධනයෙන් 50.8%ක් අත්පත් කරගෙන තිබෙනවා. පහළම ඉන්න 20% ජනතාවට ලැබෙන්නේ 4.1%යි. අතිශය විශාල ආදායම් බෙදී යාමේ පරතරයක් නිර්මාණය වෙලා තියෙනවා. හරිහමන් ආහාර වේලක් නැත් නම්, ඉන්න නැත් නම්, ජීවත් වෙන්න ආදායමක් නැත් නම් ඒ ජීවිතය මොකක් ද? ආණ්ඩුවේ වාර්තාවලින්ම කියන්නේ අපේ රටේ ජනගහනයෙන් 42%කගේ දෛනික ආදායම ඩොලර් දෙකකට වඩා අඩු බවයි. අපේ රටේ පවුල් ලක්‍ෂ පනහෙන් පවුල් ලක්‍ෂ දාහතරක් සමෘද්ධිය ගන්නවා. සමහර පවුල්වලට මාසයකට රුපියල් දෙසිය පනහයි ලැබෙන්නේ. සමහර පවුල්වලට රුපියල් හයසීයයි. තවත් සමහර පවුල්වලට රුපියල් නවසීයයි. ජනගහනයෙන් ලක්‍ෂ අසූහයක දවසක ආදායම ඩොලර් දෙකකට වඩා අඩුයි. ඒ කියන්නේ, රුපියල් තුන්සිය විස්සට වඩා අඩුයි. ආර්ථිකයේ නිර්මාණය කර තිබෙන මහා ඛේදවාචකය ජනතාවට ආහාර වේලක් නැතිකම දක්වා බලපා තිබෙනවා. අවුරුදු 70කින් පස්සේ අපේ රටට උරුම කර දී තිබෙන ප‍්‍රතිඵලය මේක නම්, මේ පාලකයන්ට ආර්ථිකය අලුත් දිශාවකට ගෙන යාමේ හැකියාව තියෙයි කියලා විශ්වාස කරන්න එපා. මේ කඩාවැටුණු ආර්ථිකය තුළ ඔහේ ඉපදී, ඔහේ මිය යන මිනිස් ජීවිත වෙනුවට සැබෑ ජීවිතයක් ගොඩනැඟීමේ අභියෝගය අප වෙත තිබෙනවා. ඒ වෙනුවෙන් වැඩ කරන කණ්ඩායම් ගොඩක් නැහැ. මේ අර්බුදයට විසැඳුම් සොයා ගත හැකි වන්නේ, අපේ රටේ ආර්ථිකය විප්ලවීය ලෙස පරිවර්තනයකට ලක් කිරීමෙන් පමණක් මයි. එය කළ හැකි වන්නේ ජනතා විමුක්ති පෙරමුණ පෙරටුකොට ගත් ප‍්‍රජාතන්ත‍්‍රවාදී බහුජන ව්‍යාපාරයක් ගොඩනඟා බලය අත්පත් කර ගැනීමෙන් පමණයි. ඒ නිසා ඒ වෙනුවෙන් රට හදන ජනතා බලවේගයක්, ජනතා පාලනයක් බිහි කිරීම වෙනුවෙන් රටේ දේශපාලන ගමන් මඟ පරිවර්තනය කරන්න ඕනෑ. මේ ආර්ථික අර්බුදයත් එක්ක වෙළී තිබෙන මහ ජනතාවගේ දේපළ කෝටි ප‍්‍රකෝටි ගණන් වංචා කරන, කොල්ලකන පාලකයන් පිරිසක් රජගෙදර ඉන්නවා. මෛත‍්‍රීපාල සිරිසේන ජනාධිපතිවරයාගේ කාර්ය මණ්ඩල ප‍්‍රධානියාත්, හිටපු ජනාධිපති චන්ද්‍රිකාගේ හිටපු කාර්ය මණ්ඩල ප‍්‍රධානියාත් අල්ලස් ගනිද්දී අහු වුණා. හිටපු ජනාධිපති, මහින්ද රාජපක්‍ෂ මහත්තයාගේ කාර්ය මණ්ඩල ප‍්‍රධානී. ගාමිණි සෙනරත් දැනට ඇප පිට ඉන්නවා. ගාමිණී සෙනරත් පොලිසියෙන් හොයන කොට හැංගිලා හිටියේ දෙනියායේ්, අගමැති කාර්ය මණ්ඩල ප‍්‍රධානී, සාගල රත්නායකගේ ගෙදර. මහානාම මෛතී‍්‍රපාල ජනාධිපතිවරයාගේ කාර්ය මණ්ඩල ප‍්‍රධානී. පී.බී. දිසානායක චන්ද්‍රිකාගේ කාර්ය මණ්ඩල ප‍්‍රධානී. මේ ඔක්කෝම කාර්ය මණ්ඩල ප‍්‍රධානීන්ට හොරකම් කරන්න අවස්ථාව ලැබෙන්නේ කොහොම ද? අපේ රටේ වංචාව, දූෂණය වටලාගෙන තිබෙන්නේ රජගෙවල්වල. ඔවුන්ගේ කාර්ය මණ්ඩල ප‍්‍රධානීන් බ්‍රෝකර්ලා විදියට කි‍්‍රයා කරනවා. මේ වංචාව, දූෂණය ආණ්ඩුවේ ඉහළම තැන්වල ආශීර්වාදයෙන් හා මැදිහත් වීම්වලින් දියත් වී තිබෙන්නේ. ආර්ථිකයෙන් විශාල ම පංගුවක්, ජනතාවගේ අතට ලැබිය යුතු පංගුවක් කුඩා කල්ලියක් විසින් කොල්ලකමින් තිබෙනවා. ජනතාවට අයිති ධනය මේ හොර කල්ලියක් විසින් අත්පත් කර ගනිමින් ඉන්නවා. ආණ්ඩු පෙරළනවා කියලා අපි කර තිබෙන්නේ මොකක් ද? එක හොර කල්ලියක් වෙනුවට තව හොර කල්ලියකට පාලනය භාර දීමයි. හිටපු පාලනය කියන්නේ, රාජපක්‍ෂ මහත්මයා ප‍්‍රමුඛ සොරමුලයි. දැන් පාලනය කියන්නේ, රනිල්, මෛතී‍්‍ර ප‍්‍රමුඛ සොරමුලයි. ඔවුන් කොල්ලකන්නේ මහජනයාගේ ධනයයි. මෙය වෙනස් කිරීමේ අරගලයක් අපට නැද්ද? ජනතාවගේ වුවමනාවන් වෙනුවෙන් ඕනෑ ම කැපකිරීමක් කරන්න පුළුවන් දේශපාලනයකට විතරයි, මෙය වෙනස් කළ හැකි වන්නේ. අනික් සෑම පක්‍ෂයකට ම දේශපාලනය බිස්නස් එකක්. අතිශය ලාභදායක ව්‍යාපාරයක් කරගෙන. මාවරමණ්ඩියේ පොටෝ කොපි ගගහ හිටපු කෙනා මහා මන්දිර හදා ගන්නේ ඒක නිසයි. කෝච්චිවල චේන් කඩපු අය මහා ඉඩම් හිමිකරුවන් බවට පත් වන්නේ දේශපාලන බිස්නස් එක නිසයි. රක්‍ෂණ සංස්ථාවේ රක්‍ෂණ නියෝජිතයා අද එංගලන්තයේ ගෙවල් අයිතිකාරයෙක් වන්නේ ඒ නිසයි. ගාමිණි දිසානායකගේ මහජන සම්බන්ධතා නිලධාරී හැටියට වැඩ කරපු බැසිල් රාජපක්‍ෂලාට ඇමෙරිකාවේ මහා ගෙවල්, ගම්පහ ඔරුතොට පාරේ ගෙවල්, මල්වානේ ගෙවල්, මාතර, බ‍්‍රවුන්ස් හිල්වල ඉඩම් ලැබී තිබෙන්නේ දේශපාලන බිස්නස් එක නිසයි. නාමල් රාජපක්‍ෂලා ‘හෙලොකෝප්’ සමාගමේ කොටස්, හෝටල්වල කොටස් ගන්න දාන්නේ ඒ නිසයි. යෝෂිත රාජපක්‍ෂලාට දෙහිවලින් ගෙවල් ගන්න ආච්චිලා සල්ලි දුන්නා කියන්නේ ඒ නිසයි. රේඩියෝ නාලිකා දාන්න, ටී.වී නාලිකා දාන්න සල්ලි ලැබෙන්නේ දේශපාලනය බිස්නස් එකක් නිසයි. රවී කරුණානායකලා ලක්‍ෂ පන්සිය පනහක් දීලා ගෙවල් අලූත්වැඩියා කරන්නේ ඒ නිසයි. රවී කරුණානායකලා මාසයකට ලක්‍ෂ දාහතර ගාණේ ගෙවල් කුලී ගෙවන්නෙත් ඒ නිසයි. ව්‍යාපාරයක් බවට පත් කරගෙන තිබෙන දේශපාලනය, වංචාවෙන්, දූෂණයෙන් කෙළපැමිණි දේශපාලනය වෙනස් කරන්න ඕනෑ නැද්ද? පොදු ජනතාව හැටියට මහජනයාගේ දේපළ සොරමුලක් විසින් අත්පත් කර ගැනීම අපි ඉවසිය යුතු ද? වංචාවෙන්, දූෂණයෙන් තොර ජනතා විමුක්ති පෙරමුණ ප‍්‍රමුඛ බලවේගවල පාලනයක් බිහි කිරීමේ අරගලයක් අපි දියත් කරමු. අපි දේශපාලනය ව්‍යාපාරයක් බවට පත් කර ගත් මිනිස්සු නොවෙයි. පසුගිය පළාත් පාලන මැතිවරණයෙන් පස්සේ අපේ මන්තී‍්‍රවරු හාරසිය තිස්හතරක් තේරී පත් වුණා. සමහර සහෝදර, සහෝදරියන් පළමුවැනි වතාවට තේරී පත් වුණේ. එක්සත් ජාතික පක්‍ෂයෙන් ගාල්ලෙ දී තේරී පත් වුණු අයව මහින්ද මහත්තයාගේ අය සල්ලිවලට අර ගත්තා. මෛතී‍්‍රපාල මහත්තයාගේ අයව දෙපැත්තෙන් ම සල්ලි දිලා ගන්නවා. හැබැයි, ජනතා විමුක්ති පෙරමුණේ හාරසිය තිස්හතර මිල දී ගන්න බැරි මන්තී‍්‍රවරුන් හැටියට බිහි කර තිබෙන බව මතක තබා ගන්න. එහෙ ම දේශපාලනයක් අපේ රටට ඕනෑ. දෙදහස් එකේ දී චන්ද්‍රිකා ආණ්ඩුවේ හත් දෙනෙක් එක්සත් ජාතික පක්‍ෂයට පැන්නා සල්ලිවලට. දෙදහස් හතේ දී දාහත් දෙනෙක් මහින්දගේ ආණ්ඩුවෙන් මිල දී ගත්තා. පසුගියදා විශ්වාස භංගයේ දී රනිල්ට විරුද්ධව ඡන්දය දෙන්නත්, රනිල්ට පක්‍ෂව දෙන්නත් සල්ලි අරන් තිබෙන බව සාකච්ඡුා වෙමින් තිබෙනවා. වංචාව, දූෂණය පිරිවරාගත් දේශපාලනය වෙනුවට කැප කිරීම, පරිත්‍යාගය උරුම කර ගත්ත දේශපාලන ව්‍යාපාරයක් අපේ රටේ බලයට එන්න ඕනෑ. මේ මහ පොළොව තුළ වේගයෙන් ජාතිවාදය වපුරමින් යනවා. මේ මහා පොළොව පුරා ජාතිවාදී පෙට‍්‍රල් වක් කරලා තිබෙනවා. කොතැනකින් මතු වන ගිනි පුපුරකින් මහා ගිනි ජාලාවක් ඇති වෙයි ද කියන සැකය මතු වී තිබෙනවා. මේ පාලකයන් තමන්ගේ බලය වෙනුවෙන් ජාතිවාදය වපුරලා තිබෙන නිසයි, මේ තත්ත්වය ඇති වී තිබෙන්නේ. ජාතික සමඟිය වෙනුවෙන් සියලු ජනතාවගේ සාධාරණ අයිතිවාසිකම් වෙනුවෙන් දේශපාලනයක් ඔවුන්ට නැහැ. සිංහල ජනතාව තුළ සිංහල ජාතිවාදී දේශපාලනය ජනපි‍්‍රයයි. දෙමළ ජනතාව තුළ දෙමළ ජාතිවාදී දේශපාලනය ජනපි‍්‍රයයි. මුස්ලිම් ජනතාව තුළ මුස්ලිම් ජාතිවාදී දේශපාලනය ජනපි‍්‍රයයි. එක ජාතිවාදයක් වර්ධනය වුණොත්, ඊට ප‍්‍රතිපක්‍ෂව අනික් ජාතිවාදය වර්ධනය වෙනවා. හුදෙකලා ලෙස එක් ජාතිවාදයක් වර්ධනය වෙන්නේ නැහැ. එක් ජාතිවාදයක් විසින් තවත් ජාතිවාදයක් පෝෂණය කරනවා. දකුණේ සිංහල ජාතිවාදය උත්සන්න වෙන කොට ඒ හා සමානව ම අනෙක් ජාතිවාදයන් උත්සන්න වෙනවා. අද දකුණේ ජනපි‍්‍රය දේශපාලනය සිංහල ජාතිවාදය. දෙමළ, මුස්ලිම් ජනයාගේ ජනපි‍්‍රය දේශපාලනය මේ ලෙස වර්ධනය වී තිබෙනවා. හැබැයි, ජනතා විමුක්ති පෙරමුණ මේ රටේ ජාතිවාදයට එරෙහි සියලූ බලවේගයන් එක්රැුස් කරමින්, ජාතිවාදය පරාජයට පත් කර ජාතික සමඟිය සඳහා වූ පියවරකට අපි අවතීර්ණය වී සිටිනවා. ප‍්‍රජාතන්ත‍්‍රවාදය අහිමි වීමෙන් විශාල ලෙස බැට කාපු ජනතාවක් මේ රටේ ඉන්නේ. මේ අකුළමින් යන ප‍්‍රජාතන්ත‍්‍රවාදය වෙනුවට එය යළි දිනා ගැනීමේ සටනකට අවතීර්ණ විය යුතුයි. විශේෂයෙන් ම විධායක ජනාධිපති ධුරය ප‍්‍රජාතන්ත‍්‍රවාදය අහිමි කිරීමට ප‍්‍රබල වැඩකොටසක් කර තිබෙනවා. විධායක ජනාධිපති ධුරයෙන් බැට කෑවේ විපක්‍ෂයේ මන්තී‍්‍රවරු පමණක් නොවෙයි. වැඩියෙන් ම බැට කෑවේ ආණ්ඩුවේ අයයි. ජේ. ආර්. ජයවර්ධන හැත්තෑඅටේ දී මන්තී‍්‍රවරුන්ගේ ඉල්ලා අස් වීමේ ලිපි සාක්කුවේ දා ගත්තා. තමන් කියන විදියට වැඬේ කරන්නේ නැත් නම්, දිනය දාලා ඉල්ලා අස්වීම කි‍්‍රයාත්මක කළා. ඒ තමයි, විධායක බලය. මේ බලය විසින් කැබිනට් මණ්ඩලය නිකම් පඹයන් බවට පත් කළා. මහින්ද රාජපක්‍ෂ මහත්තයාගේ ආණ්ඩු කාලයේ රටේ සමස්ත ආර්ථිකයෙන් සියයට පනස් දෙකක් මෙහෙයැවූයේ බැසිල් රාජපක්‍ෂයි, මහින්ද රාජපක්‍ෂයි දෙන්නා. පොලිසිය වැඩක් නැහැ. ආරක්‍ෂක ලේකම්, ගෝඨාභය ඊට ඉහළින් ඉඳලා මෙහෙයැවූවා. අයියාගේ විධායක බලතල මල්ලී පවරා ගත්තා. ප‍්‍රජාතන්ත‍්‍රවාදයට අහිතකර විසකුරු බලයක් විධායක ජනාධිපති ක‍්‍රමයට තිබෙන බව ඕනෑවටත් වඩා පැහැදිලියි. ඒ නිසා ජනතා විමුක්ති පෙරමුණ මැයි මාසයේ තුන්වැනි සතියේ විධායක ජනාධිපති ධුරය අහෝසි කිරීමේ විසිවැනි සංශෝධනය පාර්ලිමේන්තුවට ඉදිරිපත් කිරීමට අපි බලාපොරොත්තු වෙනවා. ඒ ගැන දැන් ගොඩක් අය කලබල වෙලා. අපි ඒ හැම කෙනාගේ ම අදහස්වලට ඇහුම්කන් දෙන්න ලෑස්තියි. මොකද? මේ හදන්නේ, ජනතා විමුක්ති පෙරමුණේ ව්‍යවස්ථාවක් නොවන නිසා. තිබෙන ව්‍යවස්ථාව සංශෝධනය කරන්නයි. අපි මේ උත්සාහ කරන්නේ. ඒ නිසා හැම පුරවැසියකුට ම අදහස් ඉදිරිපත් කරන්න තියෙන අයිතිය අපි පිළිගන්නවා. අපි දන්නවා, සමහර බලවේග කරුණු පැහැදිලි කරලා දීලා, අවබෝධ කර දෙන්න බැරි දේශපාලන බිල්ලෝ බව අපි දන්නවා. ඒ බිල්ලන්ට බයේ අකුළා ගන්න නොවෙයි, මේ පියවර තැබුවේ කියන එක අපි සහතික කරලා කියනවා. අපි රටේ ශිෂ්ටසම්පන්න දේශපාලනයක් වෙනුවෙන් පෙනී සිටිනවා. ඒ නිසා අශිෂ්ටත්වය වෙනුවෙන් ගෝත‍්‍රවාදය වෙනුවෙන් පෙනී සිටින අයට අවශ්‍ය විදියට ජනතාවගේ ප‍්‍රජාතන්ත‍්‍රවාදී අයිතීන් පාවලා දෙන්න ඉඩ නොදෙන බව සහතික කරනවා. විසිවැනි සංශෝධනය ජයග‍්‍රහණය කිරීම සඳහා අවශ්‍ය බලවේග උපරිම ලෙස පෙළගස්වනවා. ජනතාව උපරිම ලෙස පෙළගස්වන මතවාදී අරගලයකට අපි යනවා. පුරවැසියන්ගේ ජීවිත පිළිබදච ජාතික සමඟිය පිළිබඳව ප‍්‍රජාතන්ත‍්‍රවාදය පිළිබඳව රටේ ආර්ථිකය පිළිබඳව කිසිදු ඉදිරි දැක්මක් නැති මේ පාලකයන් වෙනුවට විවිධ පුද්ගලයන් ආදේශ කරන්න සමහර අය හිතනවා. තවත් ඉදිරියට සජිත්, ගෝඨාභය ගෙනාවත්, ඔය ටික ම තමයි. පුද්ගලයන්ට වෙනස් කරන්න පුළුවන් දෙයක් නොවෙයි තිබෙන්නේ. ගෝඨාභය ළඟ කල්ලියක් ඉන්නවා. එයාගේ කල්ලිය යොදවලා, මාෆියා පාලනයක් කරන බව මතක තියා ගන්න. රාජ්‍යතාන්ත්‍රික උපදේශකවරු, වීරවංස, ගම්මන්පිල, සරත් වීරසේකර වගේ මාෆියා කල්ලියක් ඉන්නවා. සජිත් ප්‍රේමදාස කියන්නේ, සෑම ග‍්‍රාමසේවා වසමකටම පක්‍ෂයෙන් කෙනෙක් දාන එක ගැනයි. රට හදන එක ගැන නොවෙයි. මේ ගොල්ලෝ එන්නේ රට හදන්න නොවෙයි. රට හදන්න නම්, මීට වඩා වෙනස් ආර්ථික ප‍්‍රතිපත්තියක්, වංචා, දූෂණ නතර කිරීමක්, ජාතික සමඟිය ගොඩනැඟීමක්, ප‍්‍රජාතන්ත‍්‍රවාදය තහවුරු කිරීමක් කියන දේශපාලන වුවමනාවන් මූලික විය යුතුයි. ජනතාවත් එක්ක සංවාදය කරමින්, ඔවුන්ගේ අදහස්, උදහස්වලට ඇහුම්කන් දෙන පාලනයක් වුවමනායි. අපි එහෙම පාලනයක් ගොඩනඟමු. රාජපක්‍ෂ කණ්ඩායම පරාජය වී ඉතාමත් කෙටි කාලයක් ඇතුළත රනිල් වික‍්‍රමසිංහ කණ්ඩායම අසමත් බව ඔප්පු කොට තිබෙනවා. නව පාලනයක් සඳහා අවශ්‍ය ඉඩකඩ අන් කවරදාටත් වඩා වැඩියෙන් නිර්මාණය වී තිබෙනවා. ගොවි බිමේ ගොවි ජනතාව, ධීවර ජනතාව, වෘත්තීය සමිති ව්‍යාපාරය සංවිධානය කරන්න, පොදු ජනයා සංවිධානය කරන්න අසමත් වීම මතයි මේ පාලකයන් තවදුරටත් සිටින්නේ. ඒ නිසා මේ සියලු බලවේග ශක්තිමත්ව සංවිධානය කරන්න මෙම මැයි දිනයේ දී අපි සියලු දෙනා එක්ව පියවර තබමු කියන පණිවිඩය ලබා දෙනවා. මේ එළැඹී තිබෙන අවස්ථාව මේ රටේ වමේ ව්‍යාපාරයත්, ජනතාවත් ඉතාමත් හොඳ දිශාවකට යොමු කළ හැකි තත්වයක් තිබෙන්නේ. අපි ඔක්කොම එකතු වෙලා අධිෂ්ඨානයෙන්, ධෛර්යයෙන් පියවර තබමු කියලා ආරාධනා කරනවා.”", "URL": "https://lankatruth.com/si/?p=51758", "Category": "පුවත්", "Parent URL": null}