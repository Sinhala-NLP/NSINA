{"Source": "Lankatruth", "Timestamp": "October 24, 2020", "Headline": "ගොතටුවට සහ මුල්ලේරියාවට ඇඳිරිනීතිය", "News Content": "ගොතටුව සහ මුල්ලේරියාව පොලිස් බලප්‍රදේශවලට අද (24) රාත්‍රී 7.00 සිට ඇඳිරිනීතිය පනවා තිබේ. මෙලෙස ඇඳිරිනීතිය පැනවීමට කටයුතු කර ඇත්තේ රට තුළ පවතින කොවිඩ් – 19 වසංගත තත්වය හේතුවෙනි. ඒ අනුව කොළඹ දිස්ත්‍රික්කයේ පොලිස් බලප්‍රදේශ 10කට මේ වනවිට ඇඳිරිනීතිය පනවා තිබේ. මේ වනවිට ගම්පහ, කුරුණෑගල කොළඹ, කළුතර යන දිස්ත්‍රික්කවල පොලිස් බලප්‍රදේශ 50කට ආසන්න ප්‍රමාණයකට මෙලෙස ඇඳිරිනීතිය පනවා ඇත.", "URL": "https://lankatruth.com/si/?p=98420", "Category": "පුවත්", "Parent URL": null}