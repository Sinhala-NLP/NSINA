{"Source": "Lankatruth", "Timestamp": "September 8, 2018", "Headline": "ශ්‍රී ලංකාව අවසන් මහා තරඟයට", "News Content": "ආසියානු දැල් පන්දු තරඟාවලියේ අද(8) පැවති තරඟවලින් විශිෂ්ඨ ජයක් ලබාගැනීමට ශ්‍රී ලංකා කණ්ඩායම සමත් විය. ප්‍රභල හොං කොං පිල සමඟ පැවති අර්ධ අවසන් පූර්ව තරඟයේදී ශ්‍රී ලංකා පිල ළකුණු 55ක් වාර්තා කළ අතර හොං කොං පිලට ලබාගත හැකි වූයේ ළකුණු 46ක් පමණි. අවසන් පූර්ව තරඟයට මැලේසියාව සමඟ තරඟ බිමට එක්වූ ශ්‍රී ලංකා පිල ළකුණු 51ට 43ක් ලෙස ජයග්‍රහණය වාර්තා කළේය. ආසියානු දැල් පන්දු තරඟාවලියේ මෙතෙක් අපරාජිත කණ්ඩායම ලෙස ශ්‍රී ලංකා කණ්ඩායම පවතින අතර අද පැවති තරඟ ජයග්‍රහණයෙන් අනතුරුව ආසියානු දැල්පන්දු තරඟාවලියේ අවසන් මහා තරඟයට සුදුසුකම් ලැබීය. එසේම හොං කොං පිල පරාජයට පත් කිරීමත් සමඟ ලබන වසරේ එංගලන්තයේ ලිවර්පූල්හිදී පැවැත්වෙන දැල්පන්දු ලෝක කුසලාන තරගාවලියටද ශ්‍රී ලංකා පිල සුදුසුකම් ලබාගත්තේය.", "URL": "https://lankatruth.com/si/?p=58993", "Category": "ක්‍රීඩා පුවත්", "Parent URL": null}