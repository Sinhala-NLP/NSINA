{"Source": "Lankatruth", "Timestamp": "January 25, 2022", "Headline": "වන්දි ගෙවන කැබිනට් පත්‍රිකා දෙකක්", "News Content": "රජයේ රෝහල්වලින් සිදුකරන සැත්කම්වලදී නොසැලකිලිමත් ලෙස ක්‍රියා කිරීමෙන් අගතියට පත් වූ පාර්ශවයන් දෙකකට වන්දි ගෙවීම සඳහා රුපියල් ලක්ෂ 85ක් වෙන්කර ගැනීම සඳහා කැබිනට් පත්‍රිකා දෙකක් යොමුකර ඇත.  සෞඛ්‍ය ඇමති කෙහෙලිය රඹුක්වැල්ල විසින් පසුගිය 24 වෙනිදා පැවති කැබිනට් රැස්වීමට මෙම පත්‍රිකා දෙක ඉදිරිපත් කර තිබේ. වතුපිවල රෝහලේදී දැරියකගේ ඇසෙහි සුද ඉවත් කිරීමට සිදුකළ සැත්කමකදී ඇය ආබාධිත තත්වයට පත්වීම වෙනුවෙන් සානුකම්පිත දීමනා ලෙස රුපියල් ලක්ෂ 15ක් ලබාදීම එක් අවස්ථාවකි.  දෙවන අවස්ථාව කොළඹ ජාතික රෝහලේදී තරුණියකගේ වම් අතේ කොටසක් ඉවත් කිරීම සම්බන්ධයෙන් රුපියල් ලක්ෂ 70ක වන්දි ගෙවීමට ඉල්ලා තිබේ. මේ අනුව රජයේ රෝහල්වලින් සිදුකළ නොසැලකිලිමත් ක්‍රියා වෙනුවෙන් මහජන මුදලින් රුපියල් ලක්ෂ 85ක වන්දි ගෙවීමට ආණ්ඩුව සූදානම් වේ.", "URL": "https://lankatruth.com/si/?p=128053", "Category": "පුවත්", "Parent URL": null}