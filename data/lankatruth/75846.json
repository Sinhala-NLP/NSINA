{"Source": "Lankatruth", "Timestamp": "June 16, 2019", "Headline": "ඇමරිකානු භාණ්ඩවල ආනයන බද්ද සියයට 70කින් ඉහළට", "News Content": "ඇමරිකානු භාණ්ඩ වර්ග 28ක් ආනයනයේදී පනවා ඇති තීරු බද්ධ ඉහළ දැමීමට ඉන්දියාව පියරව ගෙන ඇත. ඇමරිකාවෙන් ආනයනයෙ කෙරෙන ඇපල්, ආමන්ඩ් ඇතුළු පළතුරුවර්ග ද ඊට අයත් බව මාධ්‍ය වාර්තා දක්වයි. ඉන්දියාවෙන් අපනයනය කෙරෙන වානේ සහ ඇළුමිනියම් නිෂ්පාදනවලට ඇමරිකාවෙන් පනවන බද්ධ ඉහළ දැමීමට ඇමරිකාව පසුගිය දා කටයුතු කළ අතර ඉන්දියානු නිෂ්පාදනවලට එම බද්ධ ඉවත් කරන ලෙස කළ ඉල්ලිම් ඉවත දැමීමට ඇමරිකානු පාර්ශ්වය කටයුතු කළේය. ඊට ප්‍රතිචාර වශයෙන් ඇමරිකානු භාණ්ඩ 28 බද්ධ සියයට 70 දක්වා ඉහළ දැමීමට ඉන්දියාව පියවර ගෙන තිබේ. මීට අමතරව ඇමරිකානු ජනාධිපති ඩොනල්ඩ් ට්‍රම්ප් පවසා සිටියේ ඉන්දියාවට ලබාදෙන ජී.එස්.පී. බදු සහනය ද කපා හැරීමට පියවර ගන්නා බවය. කෙසේ වෙතත් පසුගිය වසර කිහිපය සළකා බලන විට ඉන්දියාව සහ ඇමරිකාව අතර ද්වීපාර්ශ්වික වෙළඳාම අතිශය ලෙස ඉහළ ගොස් ඇති අතර පසුගිය වසරේදී එය ඩොලර් බිලියන 142කි. එම අගය 2001 වසරේ අගය මෙන් හත් ගුණයක් බව ද වාර්තා වේ.", "URL": "https://lankatruth.com/si/?p=75846", "Category": "විදෙස් පුවත්", "Parent URL": null}