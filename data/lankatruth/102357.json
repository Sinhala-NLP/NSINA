{"Source": "Lankatruth", "Timestamp": "December 3, 2020", "Headline": "කොමිෂන් සභා ස්වාධීන කිරීමට ජනාධිපතිගෙන් 37ක්", "News Content": "ආණ්ඩුක්‍රම ව්‍යවස්ථාවේ 20වන සංශෝධනය සම්මත කර ගැනීමෙන් පසු එතෙක් ස්වාධීන කොමිෂන් සභාවලට තිබූඅවකාශය සම්පූර්ණයෙන් අහෝසි වීජනාධිපතිවරයා විසින් ඉදිරිපත් කරන නාමයෝජනා පාර්ලිමේන්තු සභාව විසින් අනුමත කිරීමේ තත්වය මේ වනවිට ක්‍රියාත්මක වෙමින් පවතී. කොමිෂන් සභා හතකට සභාපතිවරුන් ඇතුළු සාමාජිකයන් 37 දෙනෙකු ජනාධිපතිවරයා විසින් නම්කර ඇත. එම 37 දෙනා පිළිබඳව පාර්ලිමේන්තු සභාවේ නිරීක්ෂණ අද (03) දින ලබා දීමට නියමිතව පවතී. මැතිවරණ කොමිෂන් සභාව, රාජ්‍යසේවා කොමිෂන් සභාව, ජාතික පොලිස් කොමිෂන් සභාව, මානව හිමිකම් කොමිෂන් සභාව, අල්ලස් කොමිෂන් සභාව, මුදල් කොමිෂන් සභාව සහ සීමා නීර්ණ කොමිෂන් සභාව එම කොමිෂන් සභා හතය. එහි සභාපතිවරුන් සහ අනෙකුත් සාමාජිකයින් ලෙස ජනාධිපතිවරයා නම්කර ඇති අය මෙසේය… මැතිවරණ කොමිෂන් සභාව – නිමල් ජී. පුංචිහේවා (සභපති), එම්.එම්. මොහොමඩ්, එස්.බී.දිවාරත්න, ජීවන් ත්‍යාගරාජා, කේ.පී.පී. පතිරණ රාජ්‍යසේවා කොමිෂන් සභාව – ජගත් බාලපටබැදි (සභපති), ඉන්ද්‍රාණී සුගතදාස, ලීලසේන ලියනගම, ටී.ආර්.සී. රුබේරු, ඩයන් ගෝමස්,ඩබ්.එච්. පියදාස, දිලිත් ජයවීර, වී. ඥාණසෝති, අහමඩ් ලෙබ්බේ මොහොමඩ් සලීම් ජාතික පොලිස් කොමිෂන් සභාව – චන්ද්‍රා ප්‍රනාන්දු (සභපති), එස්. ලියනගම, ඒ.එස්.පී.එස්. ප්‍රියන්ත සංජීව, එම්.එස්.එම්. සම්සුදීන්, ප්‍රේමසිරි පෙරේරා, ගුණපාල වික්‍රමගේ, ටී.පී. පරමේෂ්වරන් මානව හිමිකම් කොමිෂන් සභාව – ජගත් බාලසූරිය (සභපති), විජිත නානායක්කාර, අනූෂ ෂන්මුගනාදන්, හර්ෂ නවරත්න, නිමල් කරුණාසිරි අල්ලස් කොමිෂන් සභාව – විශ්‍රාමික විනිසුරු ඊවා වනසුන්දර (සභපති), විශ්‍රාමික විනිසුරු දීපාලි විජේසුන්දර, චන්ද්‍රා නිමල් වාකිෂ්ඨ මුදල් කොමිෂන් සභාව – සමිත් අබේසිංහ (සභපති), මහාචාර්ය ඩබ්.ඩී. ලක්ෂ්මන්, එස්.ආර්. ආටිගල, රශීක් ෂාරුක්, සින්නතම්බි සමිතම්බි, සීමා නීර්ණ කොමිෂන් සභාව – මහින්ද දේශප්‍රිය (සභපති), ජයලත් රවී දිසානායක, පී.එච්.ජී. ප්‍රේමසිරි", "URL": "https://lankatruth.com/si/?p=102357", "Category": "පුවත්", "Parent URL": null}