{"Source": "Lankatruth", "Timestamp": "October 17, 2019", "Headline": "අත්අඩංගුවට ගත් ඇවන්ගාඩ් සභාපති අධිකරණයට", "News Content": "අද(17) අලුයම කටුනායක ගුවන් තොටුපළේ දී අත්අඩංගුවට ගත් ඇවන්ගාඩ් මෙරිටයිම් සර්විස් සමාඟමේ සභාපති නිශ්ශංක යාපා සේනාධිපති මහතා වැඩිදුර විමර්ශන සඳහා අපරාධ පරීක්ෂණදෙපාර්තමේන්තුවේ මූලස්ථානය වෙත භාර දී තිබේ. ඊයේ දින මධ්‍යම රාත්‍රී 11.35ට සිංගප්පූරුව් සිට මෙරට බලා ගමන් ඇරඹූ සිංගප්පූරු ගුවන් සේවයේ එස්.කිව්.-468 දරන ගුවන් යානයෙන් ඔහු කටුනායක ගුවන් තොටුපළ වෙත පැමිණ තිබූ අතර එහිදී ගුවන් තොටුපළ අපරාධ පරීක්ෂණ දෙපාර්තමේන්තුවේ නිලධාරීන් විසින් අත්අඩංගුවට ගෙන ඇත. සැකකරු මේ වනවිට කොළඹ මහාධිකරණය වෙත ඉදිරිපත් කර ඇත. මේ සම්බන්ධව අදහස් දක්වමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කර සිටියේ ඇවන්ගාඩ් නඩුවේ ප්‍රධාන චූදිතයෙකු වීම සහ ගාල්ල මහේස්ත්‍රාත් අධිකරණය මගින් ගුවන් ගමන් තහනමක් පනවා තිබීම මත සැකකරු අත්අඩංගුවට ගැනීම සිදුකර ඇති බවය.", "URL": "https://lankatruth.com/si/?p=83212", "Category": "පුවත්", "Parent URL": null}