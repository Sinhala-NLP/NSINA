{"Source": "Lankatruth", "Timestamp": "September 17, 2019", "Headline": "ඇෆ්ගන් ජනපතිගේ රැලියට එල්ලවූ බෝම්බ ප්‍රහාරයෙන් 24ක් මරුට", "News Content": "ඇෆ්ගනිස්ථානයේ කාබුල් අගනුවරට ආසන්න පර්වාන් ප්‍රාන්තයේ, ඇෆ්ගන් ජනාධිපති අෂ්රොෆ් ඝානි සහභාගීව සිටි මැතිවරණ රැලියකට එල්ලවූබෝම්බ ප්‍රහාරයකිව් පුද්ගලයන් 24 දෙනෙකු ජීවිතක්ෂයට පත්ව ඇත. ඇෆ්ගන් ජනාධිපතිවරයා රැලිය ඇමතීමට සුළු මොහොතකට පෙර මෙම බෝම්බ ප්‍රහාරය සිදුව ඇති බව විදෙස් මාධ්‍ය වාර්තා කරයි. මීට අමතරව කාබුල් අගනුවර ඇමරිකානු තානාපති කාර්යාලය අසල ද තවත් මරාගෙන මැරෙන ප්‍රහාරයක් සිදුකර තිබේ. ඉන් පුද්ගලයන් තිදෙනෙකු ජීවිතක්ෂයට පත්ව ඇත. මෙම ප්‍රහාරවල වගකීම තලේබාන් සංවිධානය විසින් භාරගෙන ඇතැයි ද විදෙස් මාධ්‍ය වාර්තා කරයි.", "URL": "https://lankatruth.com/si/?p=81007", "Category": "විදෙස් පුවත්", "Parent URL": null}