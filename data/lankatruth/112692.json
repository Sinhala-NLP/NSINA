{"Source": "Lankatruth", "Timestamp": "March 13, 2021", "Headline": "දර කැඩීමට රක්ෂිත කැලේට ගිය තරුණයා අතුරුදහන්…", "News Content": "දර කැඩීම සඳහා බෝපත්තලාව රජයේ රක්ෂිතයට පිවිසි තුරුණයෙකු අතුරුදහන් ඇතැයි බගවන්තලාව පොලිසිය පවසයි. බගවන්තලාව පොලිස් වසමට අයත් ලින්ස්ටන් තේ වත්තේ ඉහළ කොටසේ පදිංචි තිරුචෙල්වම් ප්‍රභාකරන් නමැති මෙම 26 හැවිරිදි තරුණයා සොයා දින 04ක් තිස්සේ පොලිසිය සහ වතු කම්කරුවන් ඒකාබද්ද හැටන් පොලිස් සුනඛ අංශයේ සුනඛයෙකුගේ සහයෝගයද ඇතිව මෙහෙයුමක් ක්‍රියාත්මක කළත් ඔහු පිළිබඳව මෙතෙක් කිසිඳු හෝඩුවාවක් නැතැයිද වාර්තා වේ. ඔහු නිතර නිතර දර කැඩීම සඳහා රක්ෂිතයේ කැලෑබද ප්‍රදේශයට පිවිසෙන බවත් ඒ අනුව පසුගිය 09 වනදා උදෑසන ඔහු පදිංචි වතු යායට ඉහළින් වූ බෝපත්තලාව රක්ෂිතයට ඔහු දර කැඩීම සඳහා ඇතුළු වී තිබේ. ඔහු යළි නොපැමිණීම හේතුවෙන් දෙමව්පියන් බගවන්තලාව පොලිස්ථානය වෙත ඒ සම්බන්ධයෙන් පැමිණිලි කර ඇත. ඔහු දර කැඩීම සඳහා පිටත්ව යන විට ඔහුගේ ජංගම දුරකථනය රැගෙන යන නමුත් මේ වනවිට එය ක්‍රියා විරතවී ඇතැයිද වාර්තා වේ. මේ වනවිට ඔහුගේ ජංගම දුරකථනයෙන් ලබාගත් ඇමතුම් වෙනම පරීක්ෂණයක් ආරම්භ කර ඇතැයිද බගවන්තලාව පොලිසිය පවසයි.", "URL": "https://lankatruth.com/si/?p=112692", "Category": "පුවත්", "Parent URL": null}