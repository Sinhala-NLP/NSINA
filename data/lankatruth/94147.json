{"Source": "Lankatruth", "Timestamp": "June 19, 2020", "Headline": "බීමතින් රිය පදවා රාජ්‍ය බුද්ධිසේවයේ පොලිස් නිලධාරියා යටකළ රත්වත්තේ පුත්‍රයාට ඇප…", "News Content": "බීමතින් රිය පදවා රාජ්‍ය බුද්ධි සේවයේ රාජකාරි කළ පොලිස් නිලධාරීන් දෙදෙනා අනතුරට ලක් කළ රත්වත්තේ පවුලේ පුත්‍රයා ඇප මත මුදා හැරීමට කොළඹ අතිරේක මහෙස්ත්‍රාත් එස්. ප්‍රභාකරන් මහතා අද (19) නියෝග කර තිබේ. වෛද්‍යවරයකු විසින් කොළඹ ජාතික රෝහලේ රුපියල් ලක්ෂ 79ක් කොල්ලකෑමේ සිද්ධියේදී එම වෛද්‍යවරයා අත්අඩංගුවට ගැනීමට ක්‍රියා කළ රාජ්‍ය බුද්ධි සේවයේ කොස්තාපල්වරා ඇතුළු කොස්තාපල් වරු දෙදෙනා රිය අනතුරකට ලක්කළ රත්වත්තේ පවුලේ පුත්‍රයෙකු වන නිතී ශිෂ්‍යයා රුපියල් ලක්ෂ පහ බැගින් වූ ශරීර ඇප දෙකක් මත මුදා හැර ඇත. මෙලෙස මුදා හරිනු ලැබුවේ බාන්ස් පෙදෙස කොළඹ 07 පදිංචි අශාන් තරින්ද කටුගහ රත්වත්ත නැමැති 24 හැවිරිදි නීති ශිෂ්‍යයෙකි. මෙම අනතුරෙන් පොලොන්නරුව වැලිකන්ද ප්‍රදේශයේ පදිංචි සිතුම් තුලිත යෝමාල් අලහප්පෙරුම නැමති රාජ්‍ය බුද්ධි සේවයේ කොස්තාපල්වරයා ජීවිතක්ෂයට පත්වූ අතර නෙක් නිලධාරීවරයා තව් දුරටත් බරතල තුවාල සහිතව කොළඹ ජාතික රෝහලේ ප්‍රතිකාර ලබමින් සිටී. තුවලා ලබා සිටින එම බුද්ධි නිලධාරියා වෙනුවෙන් අධිකරණ නියෝගය පරිදි රුපියල් ලක්ෂයක වන්දි මුදලක් එම නිලධාරියාගේ පවුලේ සාමාජිකයින් වෙත ලබා දීමද විවෘත අධිකරණය හමුවේ සිදු කර තිබේ. අදාළ සිද්ධිය සම්බන්ධයෙන් බම්බලපිටිය පොලීසිය ඉදිරිපත් කළ පැමිණිල්ල අද කොළඹ අලුත්කඩේ රථ වාහන අධිකරණය හමුවේ කැඳවූ අතර එහීද එම සැකකාර ශිෂ්‍යයා ඇප මත මුදා හරින්නැයි ඔහු වෙනුවෙන් පෙනී සිටි ජනාධිපති නීතීඥ කාලිංග ඉන්දතිස්ස මහතා ඊයේ අධිකරණය වෙත මෝසමක් ඉදිරිපත් කර ඇත. ඒ අනුව එම මෝසම සලකා බලමින් අතිරේක මහේස්ත්‍රාත්වරයා මෙම සැකකාර නීතී සිසුවා ඇප මත මුදා හැරීමට නියෝග කර තිබේ.", "URL": "https://lankatruth.com/si/?p=94147", "Category": "පුවත්", "Parent URL": null}