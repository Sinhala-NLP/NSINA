{"Source": "Lankatruth", "Timestamp": "October 1, 2020", "Headline": "ආණ්ඩුව අපිට සලකනවා මදි… අපි ඉන්නේ ගොඩක් කළකිරීමෙන්…", "News Content": "ආණ්ඩුවෙන් තමන්ට ලැබෙන සැලකිලි ප්‍රමාණවත් නොවන බවත් ඒ සම්බන්ධයෙන් ශ්‍රී ලංකා නිදහස් පක්ෂය මහත් කළකිරීමෙන් පසුවන බවත් එම පක්ෂයේ මහලේකම් දයාසිරි ජයසේකර මහතා පෞද්ගලික රූපවාහිනී නාලිකාවක් සමඟ සංවාදයකට එක්වෙමි පවසා තිබේ. එහිදී ඔහු පවසන්නේ “ශ්‍රී ලංකා නිදහස් පක්ෂය විදියට ගොඩක් කළකිරීමෙන් ඉන්නේ. මොකද හේතුව, අපේ පාක්ෂිකයින්ට ප්‍රාදේශීයසභා මන්ත්‍රීවරුන්ට අපේ සංවිධායකවරුන්ට ලැබිය යුතු ගෞරවය ඒවගේම ලැබිය යුතු ප්‍රතිපාදන ඔවුන් මේ ජයග්‍රහණවලට දායක වුණු අය විදියට ලැබිය යුතු ශක්තිය ලැබෙන්නෙ නැහැ ආණ්ඩුවෙන්. ඒ නිසා ඒක ගැන මට ලොකු කණගාටුවක් තියෙනවා. මොකද මං තමයි මේ ප්‍රශ්නවලදි අවසානයේ වරදකරුවා බවට පත්වෙන්නෙ. බැණුම් අහන්නෙ මම. බනින්නෙ මට. ඒක නිසා ඔය ප්‍රශ්න හොඳින් මම අවබෝධ කරගෙන තියෙනවා. ඉතිං ඔවුන්ට සමහර වෙලාවට අපට දෙන්න උත්තර නැතිව යනවා. ඒක නිසා මේවා ඉක්මනින් විසඳාගත යුතුයි. ඒකට අවශ්‍ය කරන වැඩපිළිවෙල අපි ඉතාම ඉක්මනින් සකස් කරන්න තමයි බලාපොරොත්තු වෙන්නේ” යනුවෙනි.", "URL": "https://lankatruth.com/si/?p=96848", "Category": "පුවත්", "Parent URL": null}