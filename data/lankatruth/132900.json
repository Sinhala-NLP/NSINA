{"Source": "Lankatruth", "Timestamp": "April 26, 2022", "Headline": "ලිට්‍රෝ ගෑස් මිල රු. 2,185කින් ඉහළට", "News Content": "අද (26) මධ්‍යම රාත්‍රීයේ සිට ක්‍රියාත්මක වන පරිදි කිලෝග්‍රෑම් 12.5ක ගෘහස්ත ලිට්‍රෝ ගෑස් සිලින්ඩරයක මිල රුපියල් 2,185කින්, ලෝග්‍රෑම් 5 ගෘහස්ත ගෑස් සිලින්ඩරයක් රුපියල් 874කින් සහ කිලෝග්‍රෑම් 2.3 ගෑස් සිලින්ඩරයක් රුපියල් 407කින් ඉහළ දමා තිබේ. කිලෝග්‍රෑම් 12.5ක ගෘහස්ත ලිට්‍රෝ ගෑස් සිලින්ඩරයක් මීට පෙර පැවැති මිල රුපියල් 2,675ක මිලකට වන අතර නව මිල වනුයේ රුපියල් 4,860කි. මීට අමතරව කිලෝග්‍රෑම් 5 ගෘහස්ත ගෑස් සිලින්ඩරයක නව මිල රුපියල් 1,945ක් වන අතර කිලෝග්‍රෑම් 2.3 ගෑස් සිලින්ඩරයක නව මිල රුපියල් 910කි.", "URL": "https://lankatruth.com/si/?p=132900", "Category": "ආර්ථික පුවත්", "Parent URL": null}