{"Source": "Lankatruth", "Timestamp": "February 2, 2021", "Headline": "ලැබෙන්නේ බටහිරද නැගෙනහිරද කියන එක ඉන්දියාවට වැදගත් නැහැ. ඔවුන්ට අවශ්‍ය කොළඹ වරායේ පර්යන්තයක් – ප්‍රියත් බන්දු", "News Content": "“ඉන්දියාවට වැදගත් වී ඇත්තේ තමන්ට ලැබෙන්නේ බටහිර පර්යන්තයද නැගෙනහිර පර්යන්තයද කියන එක නොවෙයි. ඔවුන්ට වැදගත් කොළඹ වරායේ පර්යන්තයක් ලබා ගැනීමයි. ඉන්දියාව නැගෙනහිර පර්යන්තය ලබාගත්තත් වරාය අධිකාරිය දැනට ඉදිකර ඇති පර්යන්ත කොටසට ගිය වියදම ලබා දෙන්න ඕනෑ. නැගෙනහිර පර්යන්තය ඉන්දියාව ගත්තත් එහි ඉතිරි කොටසේ ඉදිකිරීම් සම්පූර්ණ කරන්න මාස විසි හතරක් ගතවෙනවා. ඉන්දියාව බටහිර පර්යන්තය ගත්තත් යන වියදමයි කාලයයි මේ සමානයි. ඒ නිසා නැගෙනහිර පර්යන්තය වෙනුවට බටහිර පර්යන්තය ගන්න ඉන්දියාව කැමතියි. කොළඹ වරායේ බටහිර පර්යන්තය පෞද්ගලීකරණය කරන බව ‘සෞභාගයේ දැක්ම’ ගෝටාබය රාජපක්ෂ මහතාගේ මැතිවරණ ප්‍රකාශනයේ සඳහන් වනවා. ඒකට ලක්ෂ හැට නමයක් අනුමැතිය දී තිබෙනවා.” පෞද්ගලික රූපවාහිනී නාලිකාවක වැඩසටහනකට එක්වෙමින් වරාය අධිකාරියේ හිටපු සභාපති සහ වර්තමාන නාගරික සංවර්ධන අධිකාරියේ ලේකම් ප්‍රියත් බන්දු වික්‍රම මෙසේ හෙළිදරව් කළේය.", "URL": "https://lankatruth.com/si/?p=109775", "Category": "පුවත්", "Parent URL": null}