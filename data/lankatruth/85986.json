{"Source": "Lankatruth", "Timestamp": "November 21, 2019", "Headline": "ඒ.එච්.එම්.ෆවුසි, ශ්‍රීලනිප පක්ෂ සාමාජිකත්වයෙන් ඉවතට", "News Content": "පාර්ලිමේන්තු මන්ත්‍රී ඒ.එච්.එම්. ෆවුසි මහතා ශ්‍රී ලංකා නිදහස් පක්ෂයේ පක්ෂ සාමාජිකත්වයෙන් නෙරපා හැරීමට එම පක්ෂ මධ්‍යම කාරක සභාව තීරණය කර තිබේ. ශ්‍රී ලංකා නිදහස් පක්ෂ සභාපති මෛත්‍රිපාල සිරිසේන මහතාගේ ප්‍රධානත්වයෙන් අද(21) රැස්වූශ්‍රීලනිප මධ්‍යම කාරක සභාව මෙම තීරණය ගෙන ඇත. ඒ අනුව ඒ.එච්.එම්. ෆවුසි මහතා මන්ත්‍රී ධුරයෙන් ඉවත් කිරීමට ගත් තීරණය හෙට දිනයේ පාර්ලිමේන්තු මහලේකම්වරයාට ලිඛිතව දැනුම්දීමට නියමිත බව වාර්තා වේ. එක්සත් ජාතික පක්ෂයට සහය දැක්වීම සඳහා එක්වීම සම්බන්ධව ශ්‍රීලනිපය විසින් පවත්වන ලද විනය පරීක්ෂණයකින් පසු වරදකරු වූ ෆවුසි මහතා, ඔහුගේ මන්ත්‍රී ධුරයෙන් නෙරපීමට තීරණය වී තිබේ. මීට අමතරව ප්‍රාදේශීය සභා මන්ත්‍රීවරුන් කිහිප දෙනෙකුගේ ද පක්ෂ සාමාජිකත්වය අහෝසි කිරීමට ශ්‍රීලනිපය තීරණය කර තිබේ.", "URL": "https://lankatruth.com/si/?p=85986", "Category": "පුවත්", "Parent URL": null}