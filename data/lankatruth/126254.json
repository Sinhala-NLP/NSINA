{"Source": "Lankatruth", "Timestamp": "November 26, 2021", "Headline": "ආයුධ පෙන්වන්න ගිය ටින්කර් ලසන්ත පොලිස් වෙඩිපහරින් මරුට", "News Content": "පොලිස් අත්අඩංගුවේ පසුවූ සන්ෂයින් සුද්දා ඝාතනයේ ප්‍රධාන සැකකරු වන හේවා ලුණුවිලගේ ලසන්ත නොහොත් ටින්කර් ලසන්ත නැමැත්තා අද (26) අලුයම කළුතරදී පොලිසිය සමඟ සිදුවූ වෙඩි හුවමාරුවකින් ජීවිතක්ෂයට පත්ව තිබේ. ඔහු සතුව තිබු පිස්තෝලයක් සහ අත්බොම්බයක් සොයාගැනීමට යාමේදි සැකකරු එම පිස්තෝලයෙන් පොලිසියට වෙඩිතබා ඇති අතර පොලිසිය එල්ල කළ ප්‍රතිප්‍රහාරවලින් අදාළ සැකකරු මියගොස් තිබේ. කළුතර කොට්ඨාස අපරාධ අංශයේ නිළධාරීන් දෙදෙනෙකුද සිද්ධියෙන් තුවාල ලබා රෝහල්ගත කර ඇති බව පොලිසිය පැවසීය.", "URL": "https://lankatruth.com/si/?p=126254", "Category": "පුවත්", "Parent URL": null}