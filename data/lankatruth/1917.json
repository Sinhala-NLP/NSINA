{"Source": "Lankatruth", "Timestamp": "March 28, 2012", "Headline": "මා‍ලබේ වෛද්‍ය ශිෂ්‍යන් වෙනුවෙන් මානව හිමිකම් කොමිසමට පෙත්සමක්", "News Content": "මාලබේ පෞද්ගලික වෛද්‍ය විද්‍යාලයට ඇතුළත් කරගත් පළමු කණ්‌ඩායම් හතරට අයත් ශිෂ්‍යයන් 205ක්‌ විශ්වවිද්‍යාල ප්‍රතිපාදන කොමිෂන් සභාවේ ලියාපදිංචි නොකිරීමට එරෙහිව දෙමාපිය සංවිධානයක්‌ විසින් ඊයේ (27) පෙරවරු 11.45 ට පමණ ශ්‍රී ලංකා මානව හිමිකම් කොමිසමට පෙත්සමක්‌ ඉදිරිපත් කරන ලදී. උසස්‌ අධ්‍යාපන අමාත්‍යාංශයේ ලේකම් ආචාර්ය සුනිල් ජයන්ත නවරත්න මහතා වගඋත්තරකරු කරමින් මෙම පෙත්සම ඉදිරිපත් කළ බව දෙමාපියෝ පැවසූහ.මේ වන විට මාලබේ පෞද්ගලික වෛද්‍ය විද්‍යාලයට පළමු කණ්‌ඩායම යටතේ ශිෂ්‍යයන් 35 ක්‌ ද, දෙවන කණ්‌ඩායම යටතේ ශිෂ්‍ය ශිෂ්‍යාවන් 48 ක්‌ද, තුන්වන කණ්‌ඩායම යටතේ 52 ක්‌ද, හතරවන කණ්‌ඩායමට 70 ක්‌ ද වශයෙන් 205දෙනෙක් වෙනුවෙන් මෙම පෙත්සම සකස්‌ කර ඇත.පෞද්ගලික වෛද්‍ය විද්‍යාලයට බඳවාගත් 205දෙනා ඉලක්‌ක කරගෙන විශ්වවිද්‍යාලයේ අධ්‍යාපන කටයුතු ආරම්භ කළ ද ඒ පිරිස නොසලකාහැර ඊට පසුව බඳවාගත් 5වන කණ්‌ඩායමේ ශිෂ්‍යයන් 70 ක්‌ සහ 6වැනි කණ්‌ඩායමේ 98 ක්‌ විශ්වවිද්‍යාල ප්‍රතිපාදන කොමිෂන් සභාවේ ලියාපදිංචි කිරීම අසාධාරණ බව ද දෙමාපියෝ පවසති.මාලබේ පෞද්ගලික වෛද්‍ය විද්‍යාලයේ උපාධි පාඨමාලාව වසර පහක්‌ වන අතර ඒ සඳහා මූලික වශයෙන් රුපියල් ලක්‍ෂ හැත්තෑපහක්‌වත් වැයවන බව ද දෙමාපියෝ පැවසූහ. උසස්‌ අධ්‍යාපන අමාත්‍යාංශයේ ලේකම් ආචාර්ය සුනිල් ජයන්ත නවරත්න මහතා වගඋත්තරකරු කරමින් මෙම පෙත්සම ඉදිරිපත් කළ බව දෙමාපියෝ පැවසූහ. මේ වන විට මාලබේ පෞද්ගලික වෛද්‍ය විද්‍යාලයට පළමු කණ්‌ඩායම යටතේ ශිෂ්‍යයන් 35 ක්‌ ද, දෙවන කණ්‌ඩායම යටතේ ශිෂ්‍ය ශිෂ්‍යාවන් 48 ක්‌ද, තුන්වන කණ්‌ඩායම යටතේ 52 ක්‌ද, හතරවන කණ්‌ඩායමට 70 ක්‌ ද වශයෙන් 205දෙනෙක් වෙනුවෙන් මෙම පෙත්සම සකස්‌ කර ඇත. පෞද්ගලික වෛද්‍ය විද්‍යාලයට බඳවාගත් 205දෙනා ඉලක්‌ක කරගෙන විශ්වවිද්‍යාලයේ අධ්‍යාපන කටයුතු ආරම්භ කළ ද ඒ පිරිස නොසලකාහැර ඊට පසුව බඳවාගත් 5වන කණ්‌ඩායමේ ශිෂ්‍යයන් 70 ක්‌ සහ 6වැනි කණ්‌ඩායමේ 98 ක්‌ විශ්වවිද්‍යාල ප්‍රතිපාදන කොමිෂන් සභාවේ ලියාපදිංචි කිරීම අසාධාරණ බව ද දෙමාපියෝ පවසති. මාලබේ පෞද්ගලික වෛද්‍ය විද්‍යාලයේ උපාධි පාඨමාලාව වසර පහක්‌ වන අතර ඒ සඳහා මූලික වශයෙන් රුපියල් ලක්‍ෂ හැත්තෑපහක්‌වත් වැයවන බව ද දෙමාපියෝ පැවසූහ.", "URL": "https://lankatruth.com/si/?p=1917", "Category": "පුවත්", "Parent URL": null}