{"Source": "Lankatruth", "Timestamp": "August 13, 2023", "Headline": "අධිකරණයට වැරෙන් පහරක් එල්ල කරන්න රනිල් සූදානම් වෙයි", "News Content": "ජාත්‍යන්තර මූල්‍ය අරමුදලේ නියෝග පරිදි රටේ සිදුකරමින් තිබෙන සමස්ත ආර්ථික ප්‍රතිසංස්කරවලින් වින්දිතයන් බවට පත්වී අධිකරණයේ පිහිට පතන පුරවැසියන් ඉහල යමින් පවතින අවස්ථාවක තවත් ආකාරයකින් අධිකරණය යට කර ගැනීමේ ක්‍රියාවලියක් ජනාධිපති රනිල් වික්‍රමසිංහ ආරම්භ කිරීමට සූදානම් වන බව අනාවරණය වේ.  රාජ්‍ය මූල්‍ය පාලනයේ පරම අයිතිය ඇත්තේ පාර්ලිමේන්තුවට බව ප්‍රකාශ කරමින් දියත් කර තිබෙන අධිකරණයට බලපෑම් කිරීමේ ක්‍රියාවලිය පසුගිය 09 වෙනිදා ප්‍රකාශයට පත්විය. එදින දහවල් EPF සහETF ඇතුළු විශ්‍රාම අරමුදල්වලට දේශීය ණය කපා හැරීමේ ක්‍රියාවලිය හරහා සිදුවන බලපෑම සම්බන්ධයෙන් මූලික අයිතිවාසිකම් පෙත්සම් විභාගය පිළිබඳ තීන්දුව ශ්‍රේෂ්ඨාධිකරණයෙන් ප්‍රකාශයට පත්වීමට තිබිණි. එම තීන්දු ප්‍රකාශ කිරීමට පෙර ජනාධිපති කතානායක සහ හරීන් ප්‍රනාන්දු ඇමතිවරයා මැදිහත් වීදියත් කළ ක්‍රියාවලියකින් පාර්ලිමේන්තුවට නියෝග දීමේ කිසිදු හැකියාවක් අධිකරණයට නැති බව ප්‍රකාශ කළේය.  එම ප්‍රකාශය අනුව යමින් තව දුරටත් අධිකරණයට දැඩි බලපෑම් සිදුකිරීම සඳහා පාර්ලිමේන්තු තේරීම් කාරක සභාවක් පිහිටුවා “රාජ්‍ය මූල්‍ය පාලනයේ පරම අයිතිය තිබෙන පාර්ලිමේන්තුවට සිදු කෙරෙන අධිකරණමය මැදිහත්වීම්“ විමර්ශනය කිරීමට සැලසුම් කර තිබේ.", "URL": "https://lankatruth.com/si/?p=150277", "Category": "පුවත්", "Parent URL": null}