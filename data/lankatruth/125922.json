{"Source": "Lankatruth", "Timestamp": "November 18, 2021", "Headline": "ආර්ථික විශේෂඥ ඔස්තාර්ලා කෝ ? ගෑස් පෝලිමේ සිට ජනතාව කෑගසයි – වීඩියෝ සහිතයි", "News Content": "ආර්ථික විශේෂඥ ඔස්තාර්ලා සිටින ආණ්ඩුවක, ඇමතිවරයාට විසඳිය හැකි සුළු ප්‍රශ්නයක් වෙනුවෙන් මිනිසුන් පැය ගණන් පෝලිම්වල දුක්විඳවවන්නේ ඇයිදැයි ගෑස් ලබා ගැනීමට පොලිම්වල සිටින ජනතාව ප්‍රශ්න කරති. මේ වනවිට වෙළඳපොළ තුළ නැවතත් ගෘහස්ථ ගෑස් හිඟයක් මතුව ඇති අතර ඉන් නාගරක ජනතාව විශාල වශයෙන් පීඩාවට පත්ව සිටිති. එලෙස ගෑස් ලබා ගැනීමට එක්රොක් වූවිශාල පිරිසක් ඊයේ (17) සවස 3.00 සිට බත්තරමුල්ල පැලවත්ත මංසන්ධිය අසළ පෝලිම් ගැසීසිටි අතර ගෑස් රැගෙන ලොරි රථය එම ස්ථානයට පැමිණියේ රාත්‍රී 10.00ට ආසන්න වේලාවකදීය. මෙම ගෑස් අර්බුදය සම්බන්ධයෙන් එම පොලිමේ සිටි ජනතාව පවසන්නේ ඇමතිවරයාට විසඳිය හැකි ප්‍රශ්නයක් වෙනුවෙන් රට පුරා ජනතාව දින ගණන් පෝලිම්වල රස්තියාදු කරමින් සිටින බවයි. එසේම ආර්ථික විශේෂඥ ඔස්තාර්ලා සිටින ආණ්ඩුවකින් ජනතාව දුක් විඳින තත්වයකට පත් කර ඇති බවත් ඡන්දේ දීලා අපිම හදා ගතිපු ආණ්ඩුව දැන් එපා වී ඇති බවත් ඔවුන් පවසයි.", "URL": "https://lankatruth.com/si/?p=125922", "Category": "පුවත්", "Parent URL": null}