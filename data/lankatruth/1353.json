{"Source": "Lankatruth", "Timestamp": "February 12, 2012", "Headline": "විකෘති කාම ආශාවන් ඇති සැමියා පොලීසියට කොටුවෙයි", "News Content": "නිරුවත් කොට සිය බිරිඳට පහර දී විකෘති කාම ආශාවන් ඉටුකර ගැනීමට තැත් කළ සැමියෙකු කළුතර කොට්ඨාස ළමා හා කාන්තා කාර්යාංශය විසින් අත්අඩංගුවට ගෙන තිබේ.  මෙම සිද්ධියට මුහුණපා ඇත්තේ 24 හැවිරිදි ළදරු පාසල් ගුරුවරියකි. සැකකාර සැමියා 30 හැවිරිදි උපාධිධාරියෙක් බවද පැවසේ. ඔහු පශ්චාත් උපාධිධාරී පාඨමාලාවක් ද හදාරා ඇති අතර ගෞරව උපාධිය සඳහා මේ සතිය තුළ පෙනී සිටීමට නියමිතව සිටි බවද මූලික පොලිස් පරීක්‍ෂණවලින් හෙළිවී තිබේ. හිංසනයට ලක්වූ බිරිය ප‍්‍රතිකාර සඳහා රෝහල්ගත කර ඇත. මෙම අඹුසැමි යුවලගේ නිවස පරීක්ෂා කළ කාන්තා කාර්යාංශයේ නිලධාරීන් නිරුවත් ඡායාරූප සහිත සී. ඞී. තැටි හා නිරුවත් ඡායාරූප සහිත පොත් පත් රැසක් ද අත්අඩංගුවට ගෙන තිබේ. සැකකරු සංචාරක මඟ පෙන්වන්නන් සමඟ අනිසි සම්බන්ධතා පවත්වන බවත් වසර හතක පේ‍්‍රම සම්බන්ධයකින් පසුව අදාළ කාන්තාව විවාහකරගෙන ඇති බවත් හෙළිවී ඇත. අස්වාභාවික ලෙස හැසිරීමට මොහු රුචියක් දක්වන අතර එයට අකමැති වූ විට බිරිඳට අමානුෂික ලෙස පහරදී නිරුවත් කර නිවසින් එළියට දමන බව ද පොලිස් පරීක්ෂණවලදී අනාවරණය වී ඇත.", "URL": "https://lankatruth.com/si/?p=1353", "Category": "පුවත්", "Parent URL": null}