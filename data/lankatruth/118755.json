{"Source": "Lankatruth", "Timestamp": "June 30, 2021", "Headline": "තිරිඟු පිටි මිල ඉහළට… පාන් මිලත් ඉහළට…", "News Content": "තිරිඟු පිටි මිල ඉහළ දැමීම හේතුවෙන් පාන් මිලද ඉහළ දමා ඇති බව වාර්තා වේ. සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන පවසන්නේ තිරිඟු පිටි කිලෝවක මිල රුපියල් 18කින් වැඩි කිරීම හේතුවෙන් ලබන සතියේ සිට පාන් ගෙඩියක මිල රුපියල් 10කින් ඉහළ දමන බවය. සෙරන්ඩිබ් ආයතනය පසුගිය සතියේ සිට පිටි කිලෝවක මිල රුපියල් 18කින් වැඩිකර ඇති බවද සභාපතිවරයා පවසයි. ඩීසල් වැඩි කිරීම නිසා මීට පෙර පාන් හැර සෙසු බේකරි නිෂ්පාදන මිල රුපියල් 5ත් 10ත් අතර මිලකින් ඉහළ දැමූ බවද සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන පවසයි.", "URL": "https://lankatruth.com/si/?p=118755", "Category": "ආර්ථික පුවත්", "Parent URL": null}