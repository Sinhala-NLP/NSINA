{"Source": "Lankatruth", "Timestamp": "May 31, 2021", "Headline": "අද ආසාදිත මරණ 36ක්… 06ක් නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (30) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 36ක් සිදුව තිබේ. එම මරණ 36න් මරණ 11ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ හැටන්, කඳුරුවෙල, ගාල්ල, හොරණ, මතුගම, ගලගෙදර, උතුරු කළුතර, අනුරාධපුර, හෙට්ටිපොළ, බද්දේගම, උඩලන්ද, වේයන්ගොඩ, කොළඹ 06, යාපනය, මතුගම, මහනුවර, දකුණු කළුතර, ගෝනමුල්ල, රාජගිරිය, මග්ගොන, ගිරාඳුරුකෝට්ටේ, බදුල්ල, කට්ටුව, බත්තරමුල්ල, ගලෙන්බිඳුණුවැව, මරදන්කඩවල, බලංගොඩ, රත්නපුර, කහවත්ත, වටපොළ, කුරුවිට යන ප්‍රදේශවල පදිංචිකරුවන්ය. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,441 දක්වා ඉහළ ගොස් ඇත. එමෙන්ම ශ්‍රි ලංකාව දෛනිකව වැඩිම මරණ වාර්තා කළ රටවල් අතර 16 වන ස්ථානයේ පසු වේ.", "URL": "https://lankatruth.com/si/?p=117349", "Category": "කොවිඩ් -19 (කොරෝනා ) පුවත්", "Parent URL": null}