{"Source": "Lankatruth", "Timestamp": "October 20, 2019", "Headline": "දකුණු සහ ගිනිකොණ දිග මුහුද රළු වෙයි – කාලගුණයෙන් අනතුරු ඇඟවීම්", "News Content": "දිවයිනේ දකුණු සහ ගිනිකොණ දිග මුහුදු ප්‍රදේශවලට ඉහළින් පවතින වලාකුළු පද්ධතිය හේතුවෙන් ගාල්ල සිට හම්බන්තොට සහ පොතුවිල් හරහා මඩකලපුව දක්වා වන මුහුදු ප්‍රදේශ ක්ෂනිකව රළු විය හැකි බව කාලගුණ විද්‍යා දෙපාර්තමේන්තුව අනතුරු අඟවයි. එසේම එම ප්‍රදේශ අවට තද වැසි ඇතිවිය හැකි අතර සුළගේ වේගය ක්ෂනිකව පැයට කිලෝමීටර් 70ත් 80ත් අතර අගයක් දක්වා ඉහළයාමේ හැකියාවක් පවතින බව කාලගුණ විද්‍යා දෙපාර්තමේන්තුව සඳහන් කළේය. මේ හේතුවෙන් විශේෂයෙන් ධීවර සහ නාවුක ප්‍රජාව අවධානයෙන් ක්‍රියාකළයුතු බව කාලගුණ අංශ අනතුරු අඟවා ඇත.", "URL": "https://lankatruth.com/si/?p=83426", "Category": "පුවත්", "Parent URL": null}