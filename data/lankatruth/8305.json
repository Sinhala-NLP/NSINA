{"Source": "Lankatruth", "Timestamp": "September 26, 2013", "Headline": "රතුපස්වල කර්මාන්ත ශාලාව අවු.16ක් පරිසර නීති කඩලා", "News Content": "රතුපස්වල කර්මාන්ත ශාලාවේ පාලනාධිකාරිය දිගින් දිගටම පරිසර බලපත්‍රය උල්ලංඝනය කරමින් අවුරුදු 16 ක් තිස්සේ කර්මාන්ත ශාලාව පවත්වාගෙන ගිය බවත් කර්මාන්ත ශාලාවේ ඝන අප ද්‍රව්‍ය ගම පුරාම මුදා හැර තිබෙන බවත් රතුපස්වල සිද්ධියෙන් අගතියට පත් පාර්ශවය වෙනුවෙන් ‍අධිකරණයේ පෙනී සිටි නීතීඥ පාලිත සේනාරත්න මහතා පවසයි. රතුපස්වල කර්මාන්ත ශාලාවේ පාලනාධිකාරිය දිගින් දිගටම පරිසර බලපත්‍රය උල්ලංඝනය කරමින් අවුරුදු 16 ක් තිස්සේ කර්මාන්ත ශාලාව පවත්වාගෙන ගිය බවත් කර්මාන්ත ශාලාවේ ඝන අප ද්‍රව්‍ය ගම පුරාම මුදා හැර තිබෙන බවත් රතුපස්වල සිද්ධියෙන් අගතියට පත් පාර්ශවය වෙනුවෙන් ‍අධිකරණයේ පෙනී සිටි නීතීඥ පාලිත සේනාරත්න මහතා පවසයි. මේ සම්බන්ධයෙන් කිසිම පරීක්ෂණයක් සිදු කර නැති බවත් ඒ පිළිබඳව වාර්ථාවක් හෝ තවම මේ අධිකරණයට ඉදිරිපත් කර නැති බවත් පාලිත සේනාරත්න මහතා වැඩිදුරටත් කියා සිටියේය.  මේ සම්බන්ධයෙන් කිසිම පරීක්ෂණයක් සිදු කර නැති බවත් ඒ පිළිබඳව වාර්ථාවක් හෝ තවම මේ අධිකරණයට ඉදිරිපත් කර නැති බවත් පාලිත සේනාරත්න මහතා වැඩිදුරටත් කියා සිටියේය. රතුපස්වල සිද්ධිය සම්බන්ධයෙන් ජාතික ජල සම්පාදන හා ජලාපවාහන මණ්ඩලය ඇතුළු ආයතන පහකින් වාර්තා කැඳවන්නැයි ඉල්ලීමක් කරමින් පොලිසිය ගොනු කළ නඩුව අද ගම්පහ අධිකරණයේදී කැඳවූ අවස්ථාවේ ඔහු මේ බව කියා සිටියේය.   රතුපස්වල සිද්ධිය සම්බන්ධයෙන් ජාතික ජල සම්පාදන හා ජලාපවාහන මණ්ඩලය ඇතුළු ආයතන පහකින් වාර්තා කැඳවන්නැයි ඉල්ලීමක් කරමින් පොලිසිය ගොනු කළ නඩුව අද ගම්පහ අධිකරණයේදී කැඳවූ අවස්ථාවේ ඔහු මේ බව කියා සිටියේය.  ‘අපද්‍රව්‍ය ඉවතට දැමීමේ කිසි ක්‍රමවේදයක් නැහැ. ඒ නිසා මම ඔබ තුමාගෙන් ඉල්ලා සිටිනවා මේ කර්මාන්ත ශාලාව අවුරුදු 16 ක් තිසේසේ පවත්වාගෙන ගියේ කෙසේද යන්න ගැන සොයා බලන්න.’ සේනාරත්න මහතා අධිකරණයෙන් ඉල්ලා සිටියේය.   ‘අපද්‍රව්‍ය ඉවතට දැමීමේ කිසි ක්‍රමවේදයක් නැහැ. ඒ නිසා මම ඔබ තුමාගෙන් ඉල්ලා සිටිනවා මේ කර්මාන්ත ශාලාව අවුරුදු 16 ක් තිසේසේ පවත්වාගෙන ගියේ කෙසේද යන්න ගැන සොයා බලන්න.’ සේනාරත්න මහතා අධිකරණයෙන් ඉල්ලා සිටියේය.  ගම්පහ දිසාපතිගේ සභාපතිත්වයෙන් යුත් කමිටුව මගින් පරීක්ෂණ වාර්තා කැඳවා අවසන් නිගමන දෙන තෙක් රතුපස්වල වෙනිග්‍රොස් කර්මාන්ත ශාලාව විවෘත නොකරන බවට එහි පරිපාලනය එකඟ වූ පරිදි ඒ බවට නඩු වාර්තාවේ අත්සන් තබන ලෙස ගම්පහ අතිරේක මහේස්ත්‍රාත් හේෂාන්ත ද මැල් මහතා මෙහිදී කර්මාන්තශාලාවේ අධ්‍යක්ෂට නියෝග කළේය.  ගම්පහ දිසාපතිගේ සභාපතිත්වයෙන් යුත් කමිටුව මගින් පරීක්ෂණ වාර්තා කැඳවා අවසන් නිගමන දෙන තෙක් රතුපස්වල වෙනිග්‍රොස් කර්මාන්ත ශාලාව විවෘත නොකරන බවට එහි පරිපාලනය එකඟ වූ පරිදි ඒ බවට නඩු වාර්තාවේ අත්සන් තබන ලෙස ගම්පහ අතිරේක මහේස්ත්‍රාත් හේෂාන්ත ද මැල් මහතා මෙහිදී කර්මාන්තශාලාවේ අධ්‍යක්ෂට නියෝග කළේය. අගතියට පත් පාර්ශ්වය වෙනුවෙන් අදහස් දැක්වූ නීතීඥ පාලිත සේනාරත්න මහතා පැවසුවේ මෙය සාමාන්‍ය නඩුවක් නොවන බවයි. මෙය ඉතා සංවේදී නඩුවක් බවත් ,  අධිකාරණයේ කැරෙන කතා ගම්වාසීන් අසාගෙන සිටින බවත් ,  කර්මාන්ත ශාලාව විවෘත කරන්නේදැයි ගම්වැසියන් නිරන්තර අවධානයෙන් ඉන්නා බවත් සේනාරත්න මහතා පැවසීය.  අගතියට පත් පාර්ශ්වය වෙනුවෙන් අදහස් දැක්වූ නීතීඥ පාලිත සේනාරත්න මහතා පැවසුවේ මෙය සාමාන්‍ය නඩුවක් නොවන බවයි. මෙය ඉතා සංවේදී නඩුවක් බවත්, අධිකාරණයේ කැරෙන කතා ගම්වාසීන් අසාගෙන සිටින බවත්, කර්මාන්ත ශාලාව විවෘත කරන්නේදැයි ගම්වැසියන් නිරන්තර අවධානයෙන් ඉන්නා බවත් සේනාරත්න මහතා පැවසීය. වැඩිදුර විභාගය නොවැම්බර  14  වැනි දිනට කල් තැබිණි. වැඩිදුර විභාගය නොවැම්බර 14 වැනි දිනට කල් තැබිණි.", "URL": "https://lankatruth.com/si/?p=8305", "Category": "පුවත්", "Parent URL": null}