{"Source": "Lankatruth", "Timestamp": "April 8, 2020", "Headline": "රත්නපුරයේ සහ පැල්මඩුල්ලේ ඇඳිරි නීතිය නැවත දැනුම්දෙනතුරු දිගටම", "News Content": "රත්නපුර දිස්ත්‍රික්කයේ රත්නපුර සහ පැල්මඩුල්ල පොලිස් බල ප්‍රදේශවල ඇඳීරි නිතිය හෙට (09) ඉවත් නොකෙරෙන බවත් නැවත දැනුම්දෙන තුරු දිගටම පවත්වාගෙන යාමටත් රජය තීරණය කර ඇති බව වාර්තා වේ. මෙසේ රත්නපුර සහ පැල්මඩුල්ල පොලිස් බල ප්‍රදේශ තුළ තවදුරටත් ඇඳීරි නිතිය ක්‍රියාත්මක කිරීමට තීරණය කර ඇතේ රත්නපුර මුද්දුව මැණික් ව්‍යාපාරිකයාගේ පවුලේ දෙදෙනෙකුටද කොරෝනා වයිරසය ආසාදනය වීම නිසා ය. රත්නපුර මුද්දුව ප්‍රදේශයේ පවුල් 60ක් නිරෝධානයට ලක්කිරීම සඳහා නිරෝධායන මධ්‍යස්ථානයකට යැවීමටද සෞඛ්‍ය අංශ කටයුතු කර ඇත. මීට පෙර තීරණය කර තිබුනේ හෙට උදෑසන 06ට එහි ඇඳිරි නීතිය ඉවත් කර යළි පස්වරු දෙකට ඇඳිරි නීතිය පැනවීමටය.", "URL": "https://lankatruth.com/si/?p=92298", "Category": "පුවත්", "Parent URL": null}