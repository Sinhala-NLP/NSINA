{"Source": "Lankatruth", "Timestamp": "November 20, 2020", "Headline": "දූෂණ චෝදනා තුනකට නුවන් සොයිසා ICC වැරදිකරු කරයි", "News Content": "අන්තර්ජාතික ක්‍රිකට් සභාවේ දූෂණ විරෝධී නීති සංග්‍රහය යටතේ, හිටපු ශ්‍රී ලංකා ක්‍රීඩකයකු මෙන්ම ක්‍රිකට් පුහුණුකරුවකුද වන නුවන් සොයිසා කරුණු 03කට වැරදිකරු කර තිබේ. අන්තර්ජාතික ක්‍රිකට් සභාව ඒ සම්බන්ධයෙන් නිවේදනයක් නිකුත් කරමින් දැනුම්දී ඇත. ශ්‍රී ලංකාව වෙනුවෙන් ටෙස්ට් තරග 30කට ක්‍රීඩා කර ඇති නුවන් සොයිසා ඒවායේදී කඩුලු 64ක් දවාගෙන තිබේ. එක්දින අන්තර්ජාතික තරග 95කදී සොයිසා විසින් දවාගන්නා ලද කඩුලු සංඛ්‍යාව 108කි. නුවන් සොයිසාට එරෙහිව වසර 2018 දී දූෂණ විරෝධී චෝදනා එල්ල විය. තමන්ට එරෙහිව ඉදිරිපත් වූ චෝදනා සම්බන්ධයෙන් පරීක්ෂණයක් කරන ලෙස සොයිසා ඉල්ලා සිටි අතර ඔහුට එල්ල වූ සියලු චෝදනාවලට සොයිසා වැරදිකරු වී තිබේ.", "URL": "https://lankatruth.com/si/?p=100738", "Category": "ක්‍රීඩා පුවත්", "Parent URL": null}