{"Source": "Lankatruth", "Timestamp": "November 22, 2019", "Headline": "නව කැබිනට් මණ්ඩලය දිවුරුම් දෙයි", "News Content": "ජනාධිපති ගෝඨාභය රාජපක්ෂ මහතාගේ නව ආණ්ඩුවේ අමාත්‍ය මණ්ඩලු දිවුරුම් දීම මේ වනවිට ආරම්භ වී තිබේ. ජනාධිපති ලේකම් කාර්යාලයේ දී ජනාධිපතිවරයා ඉදිරියේ මෙම දිවුරුම්දීම සිදුකරයි. එම නව අමාත්‍ය මණ්ඩලය පහත පරිදිය… 01. අග්‍රාමාත්‍ය මහින්ද රාජපක්ෂ මහතා – මුදල් ආර්ථික සහ ප්‍රතිපත්ති, නාගරික සංවර්ධන ජල සම්පාදන සහ නිවාස පහසුකම් සහ බුද්ධ ශාසන අමාත්‍ය 02. නිමල් සිරිපාල ද සිල්වා මහතා – අධිකරණ මානව හිමිකම් සහ නීති ප්‍රතිසංස්කරණ අමාත්‍ය 03. ආරුමුගන් තොණ්ඩමන් මහතා – ප්‍රජා සවිබලගැන්වීම සහ යටිතල පහසුකම් අමාත්‍ය 04. දිනේෂ් ගුණවර්ධන මහතා – විදේශ සබඳතා, රැකී රක්ෂා සහ කම්කරු සබඳතා, නිපුනතා සංවර්ධන අමාත්‍ය 05. පවිත්‍රා වන්නිරාරච්චි මහත්මිය – කාන්තා හා ළමා කටයුතු සමාජ ආරක්ෂණ, සෞඛ්‍ය හා පෝෂණ දේශීය වෛද්‍ය අමාත්‍ය 06. ඩග්ලස් දේවානන්ද මහතා – ධීවර සහ ජලජ සම්පත් අමාත්‍ය 07. බන්ධුල ගුණවර්ධන මහතා – තොරතුරු සන්නිවේදන තාක්ෂණ පිළිබඳ සහ උසස් අධ්‍යාපන සහ නවෝත්පාදන සංවර්ධන අමාත්‍ය 08. ජනක බණ්ඩාර තෙන්නකෝන් මහතා – රාජ්‍ය පරිපාලන ස්වදේශ කටයුතු, පළාත් සභා සහ පළාත් පාලන අමාත්‍ය 09. චමල් රාජපක්ෂ මහතා – කෘෂිකර්ම වාරිමාර්ග සහ මහවැලි ග්‍රාමීය සංවර්ධන, ආහාර සුරක්ෂිත සහ පාරිභෝගික කටයුතු අමාත්‍ය 10. ජොන්ස්ටන් ප්‍රනාන්දු මහතා – මාර්ග සහ මහාමාර්ග, වරාය හා නාවික කටයුතු අමාත්‍ය 11. ඩලස් අලහප්පෙරුම මහතා – අධ්‍යාපන, ක්‍රීඩා හා තරුණ කටයුතු අමාත්‍ය 12. විමල් වීරවංශ මහතා – කුඩා හා මධ්‍ය පරිමාන ව්‍යවසාය සංවර්ධන, කර්මාන්ත සැපයුම් අමාත්‍ය 13. මහින්ද අමරවීම මහතා – මගී ප්‍රවාහන කළමනාකරණ, විදුලිබල සහ බලශක්ති අමාත්‍ය 14. එස්.එම්. චන්ද්‍රසේන මහතා – ඉඩම් හා ඉඩම් ප්‍රතිසංස්කරණ, පරිසර සහ වනජීවී අමාත්‍ය 15. ප්‍රසන්න රණතුංග මහතා – කාර්මික අපනයන සහ සංචාර ගුවන්සේවා අමාත්‍ය 16. රමේෂ් පතිරණ මහතා – වැවිලි කර්මාන්ත හා අපනයන කෘෂිකර්ම අමාත්‍ය", "URL": "https://lankatruth.com/si/?p=85997", "Category": "පුවත්", "Parent URL": null}