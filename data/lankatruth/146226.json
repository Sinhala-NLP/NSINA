{"Source": "Lankatruth", "Timestamp": "April 5, 2023", "Headline": "ජල සම්පාදන සේවකයින් අඛණ්ඩ වැඩ වර්ජනයකට සැරසෙති", "News Content": "සිය ඉල්ලීම් සඳහා නිසි විසඳුම් නොලැබීම හේතුවෙන් ජල සම්පාදන හා ජලාපවාහන සේවකයින් අඛණ්ඩ වැඩ වර්ජනයක නිරතවීමට තීරණය කර තිබේ. ඒ අනුව ජල සම්පාදන වෘත්තීය සමිති එකමුතුවේ සම කැඳවුම්කරු ඉංජිනේරු උපාලි රත්නායක සඳහන් කළේ, සියලු කාර්යාල සේවා හා පාරිභෝගික සේවාවලින් ඉවත්වීමට කටයුතු කරන බවය. කෙසේ නමුත් ජනතාවට සිදුවන අපහසුතාව සලකා ජල සැපයුම පමණක් පවත්වාගෙන යාමට කටයුතු කරන බවත් පොම්පාගාර හා පවිත්‍රාගාර කටයුතු පමණක් සිදුකරන බවත් ඔහු වැඩිදුරටත් සඳහන් කරයි.", "URL": "https://lankatruth.com/si/?p=146226", "Category": "පුවත්", "Parent URL": null}