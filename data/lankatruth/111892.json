{"Source": "Lankatruth", "Timestamp": "March 3, 2021", "Headline": "තවත් එන්නත් තොගයක් නොමිලේ ලැබේ", "News Content": "ලෝක සෞඛ්‍ය සංවිධානයේ කොවැක්ස් පහසුකම යටතේ ලංකාවට නොමිලේ ලැබීමට නියමිත එන්නත් ලක්ෂ 42න් පළමු කොටස මාර්තු 07 වන දා ලැබෙනු ඇතැයි රාජ්‍ය අමාත්‍ය වෛද්‍ය සුදර්ශනී ප්‍රනාන්දු පුල්ලේ පවසයි. ඒ අනුව එන්නත් මාත්‍රා 264,000 ක් එදිනට ලැබෙනු ඇත. මේ වනවිට ඉන්දියාවේ නිෂ්පාදිත කොවිශීල්ඩ් එන්නත් ලක්ෂ 10ක් ශ්‍රී ලංකාවට ලැබී ඇති අතර එයින් 50%ක් පමණ මේ වනවිට භාවිතා කර ඇත. මෙසේ එන්නත් තොග ලැබෙමින් පැවතියද එන්නත බෙදාහැරීමේදී බලවත් අක්‍රමිකතාවයක් හා අවිධිමත් බවක් පවතින බව තැනින් තැනින් වාර්තා වේ.", "URL": "https://lankatruth.com/si/?p=111892", "Category": "කොවිඩ් -19 (කොරෝනා ) පුවත්", "Parent URL": null}