{"Source": "Lankatruth", "Timestamp": "December 10, 2020", "Headline": "සියළු ජනතාවගේ ජීවත්වීමේ අයිතිය සුරකිනු – පාර්ලිමේන්තු වටරවුමේ නිහඬ විරෝධතාවයක්!", "News Content": "”සිරකරුවන් ඇතුළු සියලු ජනතාවගේ ජීවත්වීමේ මානව අයිතිය සුරකිනු” යන තේමාව යටතේ ප්‍රගතිශීලී ස්ත්‍රී සාමුහිකය විසින් සංවිධනය කරන ලද නිහඬ විරෝධතාවයක් අද (10) පෙරවරුවේ පාර්ලිමේන්තු වටරවුමේදී පැවැත් විය. ජාත්‍යන්තර මානව හිමිකම් දිනය අදට යෙදී තිබෙන අතර මෙම නිහිඬ විරෝධතාවයේදීමහර බන්ධනාගාරයේ සිදුවූඝාතන සිදුවීම, ගැබිණි කාන්තාවන්ගේ ප්‍රසූත නිවාඩු අහිමි කිරීම,සිරකරුවන්ගේ අයිතිවාසිකම් අහිමි කිරීම, බලවතුන් නිදහස් වන – සිරකරුවන් ඝාතනය වන දේශපාලන සංස්කෘතිය ඇතුළු කතාබහට ලක්වන මානව හිමිකම් කඩකිරීම් පිළිබඳව සටන් පාඨ ඇතුළත් විරෝධතා පුවරු රැගෙන විරෝධතාවට කාන්තාවන් විශාල පිරිසක් සහභාගී වී සිටියහ. මෙම විරෝධතාව සඳහා ප්‍රගතිශීලී ස්ත්‍රී එකමුතුව, අයිතීන් උදෙසා කාන්තාවෝ, අලුත් පියාපත්, ඩාබිඳු සාමූහිකය, විමුක්ති ව්‍යාපාරය ඇතුළු සංවිධාන රැසක් මෙන්ම ජාතික ජන බලවේගයේ පාර්ලිමේන්තු මන්ත්‍රීනී හරිණි අමරසූරිය, සරෝජා සාවිත්‍රි පෝල්රාජ් ඇතුලු සමාජ ක්‍රියාකාරීන් විශාල පිරිසක් ද සහභාගි විය.", "URL": "https://lankatruth.com/si/?p=102959", "Category": "පුවත්", "Parent URL": null}