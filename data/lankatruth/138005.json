{"Source": "Lankatruth", "Timestamp": "August 11, 2022", "Headline": "දිනේෂ් මහජන මුදලින් බණ ඇසීම ආරම්භ කරයි", "News Content": "අගමැති දිනේෂ් ගුණවර්ධන ද රාජපක්ෂලා අනුකරණය කරමින් මහජන මුදල් යොදවා බණ ඇසීම ආරම්භ කර තිබේ. අද (11) නිකිනි පොහොය වෙනුවෙන් අගමැති කාර්යාලයේ සිට ජාතික රූපවාහිනියේ සජීවි විකාශනයක් ලෙසින් බණ ඇසීම ආරම්භ කරනු ලැබීය. මෙවැනි සජීවි විකාශනයක් වෙනුවෙන් පැයකට රුපියල් ලක්ෂ ගණනක් ජාතික රූපවාහිනියට දැරිය යුතු වේ. මේ වනවිට රූපවාහිනි කාර්ය මණ්ඩලය සඳහා වැටුප් ගෙවීමට පවා නොහැකි වී තිබෙන වටපිටාවක ආගමේ නාමයෙන් තවදුරටත් මහජන මුදල් අවභාවිතා කරමින් සිටී.", "URL": "https://lankatruth.com/si/?p=138005", "Category": "පුවත්", "Parent URL": null}