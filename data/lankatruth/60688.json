{"Source": "Lankatruth", "Timestamp": "October 8, 2018", "Headline": "නකල්ස් රක්‍ෂිතය අනතුරේ", "News Content": "රාජ්‍ය ව්‍යවසාය සංවර්ධන ඇමතිවරයා විසින් නකල්ස් වැසි වනාන්තර පද්ධතියේ පේ‍රරණ කලාපය (buffer zone) 35ස් අවුරුදු බදු ක‍්‍රමයටතේ ව්‍යාපාරිකයන් සඳහා විකිණිමට ගත් උත්සාහය පරිසර පරිසරවේදින්,දේශපාලන පක්ෂ හා සිවිල් සංවිධාන ඇතුළු ජනතා මැදිහත් වීමෙන් තාවකාලිකව පරාජයට පත් කිරිමට හැකියාව ලැබුණුමුත්, නැවත වටයකින් මහවැලි සංවර්ධන හා පරිසර අමාත්‍යංශය විසින් ඉදිරිපත් කරන ලද පරිසර පද්ධති සංරක්ෂණ හා කළමනාකරණ ව්‍යාපෘතිය (ESCAMP) යටතේ සංචාරක ප‍්‍රවර්ධන වැඩසටහනක් ලෙස තෙදිනක වැඩමුළුවක් කඳවන ලද අතර එයට වන සංරක්ෂණ නිළධාරී මහින්ද සෙනවිරත්න, ක‍්‍රිස් ධර්මකිර්ති, සහකාර ලේකම් (පාරසරික ප‍්‍රතිපත්ති හා සැලසුම්) එම්.ජී.ඩබ්.එම්.ඩබ්.ටී.බී දිසානායක ඇතුළු රාජ්‍ය නිළධාරීන්, තෝරාගත් පරිසරවේදීන් කිහිපදෙනෙක් හා ගම් වැසියන් කිහිපදෙනෙක් සමඟ 2018/09/14,15,16 යන තෙදින තුළ නකල්ස් රක්ෂිතයේ ක්ෂේත‍්‍ර චාරිකාවක් සිදුකරමින් කලින් සකස් කර ගන්නා ලද ව්‍යපෘති වාර්ථාවක් සාකච්ඡාකොට නකල්ස් රක්ෂිතය හා ඒ අවට ගම්මාන සංචාරක කලාපයක් බවට පත් කිරිමට පහත සඳහන් යෝජනා පිළිබඳ අදහස් හුවමාරු කර ගැනීමක් හා යෝජනා සාකච්ඡා කිරීමක් සිදුකර ඇත. 01. තෙල්ගමු ඔය අවට කලාපයේ සංචාරක කඳවුරු ඉදි කිරිමට.02. දංකන්ද කටාරන්තැන්න වැව ආශ‍්‍රිතව හෝටල් නිකේතන ඉදිකර නකල්ස් කලාපය පුරා එයට යාවෙන සංචාරක නිකේතන පද්ධතියක් ආරම්භ කිරිම හා මාර්ග පද්ධතියක් ඉදිකිරීම.03. කඳු නැඟිමට ඉඩ සැළසීම.04. නකල්ස් රක්ෂිතය තුළ සංචාරකයන්ට යා හැකි පරිදි පහසුකම් සැපයීම.05. කේබල් කාර් හැන්ඩ් ග්ලයිඩින් හා වොටර් රාෆ්ටින් සේවාවක් ආරම්භ කිරිම.06. සංචාරක වාහන සඳහා රථගාල් ඉදි කිරීම.07. නකල්ස් කලාපය අවට ඇති පෞරාණික ගම්මාන (ඇටන්වල, පොත්තැට, දම්මන්තැන්න, පිටවල ගම) ආර්ථික ප‍්‍රතිලාභ ලැබිය හැකි කලාප ලෙස සංචාරක පහසුකම් ඇති කිරීම.08. දැනට මුදල් අයකර නැරඹීමට ඇති පිටවල පතන හා පුංචි ලෝකාන්තයද ඇතුළුව නැරඹීමට. ඇති සියලුම ස්ථාන හා පරිසර කලාප සඳහා මුදල් අයකිරීමට යෝජනා කිරිම.09. සංචාරකයින්ගේ පැමිණිම සඳහා අමාත්‍යංශය මැදිහත්ව, සෘජු ප‍්‍රවාහන සේවයක් ආරම්භ කිරීම.10. සංචාරක මග පෙන්වන්නන් යොදා ගනිමින් විදේශීය සංචාරකයින් වැඩිකරමින් දේශීය සංචාරකයින් අඩු කිරිමට අවධානය යොමු කිරිම.11. මොරගහකන්ද, ක`ඵ ගඟ ජලාශ අවට දිවීම සහ බයිසිකල් පැදීමට පහසුකම් සැපයීම. නකල්ස් රක්ෂිතය ඉලක්ක කර සංචාරක කලාපයක් බිහිකරමින් ආණ්ඩුව විසින් බංකොලොත් ආර්ථික උපාය මාර්ගයක් රාජ්‍ය යාන්ත‍්‍රණය හරහා ගෙන ඒමට නියමිතය. දැනට ශ‍්‍රි ලංකාවේ ප‍්‍රධාතම වැසි වනාන්තරයක් වන නකල්ස් වැසි වනාන්තරයද වත්මන් ආණ්ඩුවේ සහ ඊට හිතවාදී විවිධ පුද්ගලයන්ගේ ගොදුරක් බවට පත්වෙමින් ඇති අතර, නකල්ස් රැකගැනීමට එහි ස්වාරක්ෂක (පේ‍රරණ) කලාපය නම් කර සීමා නිර්ණ යොදා ගැසට් කළ යුතු බවට පරිසරවේදීන්, විද්වතුන් දිගින් දිගටම ඉල්ලීම් කළත් එය මඟහරින පරිසරඇමතිවරයා හා බලධාරීන් නකල්ස් ලාභ ලබන ව්‍යාපාරයක් බවට පත් කිරිමට යුහුසුළුව පිඹුරුපත් සකස්කරගෙන යනු ලබයි. ජනාධිපතිවරයාගේ ප‍්‍රධාන වාරි සැලසුම් වන මොරගහකන්ද හා කළුගඟ ජලාශද ඉදිරි කාලයේදී දැඩි අර්බුදයකට මුහුණ දෙනු ඇත. අපේ රටට ආවේණික සත්ව හා ශාක විශේෂ ගණනාවක් ඇති ජෛව විවිධත්වයෙන් අනූන නකල්ස් කඳු පන්තිය අද දිනයේ රටටම ආශිර්වාදයක් වී ඇතත් නුදුරු අනාගතයේදී කාන්තාරයක් දක්වා පරිවර්තනය වීම ආණ්ඩුවේ “සියල්ල විකුණන ආර්ථික ප‍්‍රතිපත්තිය” නිසා වැළැක්විය නොහැකි වනු ඇත. තවදුරටත් මෙවැනි අති සංවේදී පරිසර කලාපයන් සංරක්ෂණය කිරිමට ඇති වුවමනාව පැහැර හරිමින්, පරිසරය සුරැකීම වෙනුවෙන් පිහිටුවා ඇති ආයතනත් මුල්කොටගෙන මෙම සුවිශේෂී පරිසර පද්ධතිය අනතුරේ හෙලීමට කැස කවන ආණ්ඩුව ගෙන යනු ලබන මෙවැනි සාපරාධී ක‍්‍රියාමාර්ග පරාජයට පත් කිරීමට පරිසර හිතකාමීන්, පරිසරයට ආදරය කරන පරිසරවේදීන්, සිවිල් සංවිධාන, හා පුරවැසියන් එක්ව එකට අත්වැල් බැඳ ගැනීමට කාලය පැමිණ ඇත. වැඩි විස්තර සඳහා “දුම්බර අපේය” සංවිධානයේ කඳවුම්කරු සිසිර කුමාර – 0711266887", "URL": "https://lankatruth.com/si/?p=60688", "Category": "පරිසර", "Parent URL": null}