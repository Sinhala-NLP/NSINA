{"Source": "Lankatruth", "Timestamp": "May 29, 2017", "Headline": "සති තුනක් ඇතුළත උතුරු කොරියාව තෙවෙනි මිසයිලයත් අත්හදා බලයි", "News Content": "සති තුනක් ඇතුළත උතුරු කොරියාව විසින් තෙවැනි බැලස්ටික් මිසයිලයද අත්හදා බලා ඇතැයි විදෙස් මාධ්‍ය තොරතුරු වාර්තා කරයි. කෙටිදුර මිසයිලයක් වන මෙය සැතපුම් 280ක දුරකට ගමන් කරවිය හැකි බව වාර්තා වේ. ජපානය මේ සඳහා විරෝධය පළ කළද උතුරු කොරියාව විසින් මෙය අත්හදා බලා තිබේ. එක්සත් ජාතීන්ගේ සංවිධානය විසින් උතුරු කොරියාවට මිසයිල අත්හදා බැලීම තහනම් කර ඇති අවස්ථාවක ඔවුන් මෙය අත්හදා බලා තිබීම සුවිශේෂී වෙයි. උතුරු කොරියාවේ වොන්සැන් ප්‍රදේශයේදී මෙට අත්හදා බලා ඇත. ජපානයේ සෝඩෝ හා ඔකී දූපත් අතරට මෙම මිසයිලය පතිත වී තිබේ.", "URL": "https://lankatruth.com/si/?p=35032", "Category": "විදෙස් පුවත්", "Parent URL": null}