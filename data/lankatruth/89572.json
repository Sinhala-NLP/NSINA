{"Source": "Lankatruth", "Timestamp": "February 7, 2020", "Headline": "වෛද්‍ය ෂාෆිගේ CCTV දර්ශන මකලා", "News Content": "වඳ සැත්කම් සිදුකර ඇතැයි චෝදනා එල්ලවී සිටින කුරුණෑගල ශික්ෂණ රෝහලේ මාතෘ හා නාරිවේද වෛද්‍ය ඒකකයේ ජ්‍යෙෂ්ඨ වෛද්‍ය ෂාෆි ෂියාබ්දීන් මහතා අපරාධ පරීක්ෂණ දෙපාර්තමේන්තුවට බාර දී පසුව ඔහු වෙත නැවත බාරදුන් නැවත්ත අධිකරණ නියෝග මත අපරාධ පරීක්ෂණ දෙපාර්තමේන්තුව වෙත බාරදුන් ඔහුගේ නිවසේ සවිකර තිබූ සීසීටීවී කැමරා පද්ධතියේ පටිගත කිරීම් කොටසේ දත්ත මකා දමා ඇති බැවින් එම යන්ත්‍රය රජයේ රස පරීක්ෂණ දෙපාර්තමේන්තුවට යොමු කර වාර්තාවක් ලබාගන්නා ලෙස කුරුණෑගල ප්‍රධාන මහේස්ත්‍රාත් සම්පත් හේවාවසම් මහතා අද (07) අපරාධ පරීක්ෂණ දෙපාර්තමේන්තුවට නියෝග කර ඇත. මහේස්ත්‍රාත්වරයා මෙම නියෝගය කර ඇත්තේ අපරාධ පරීක්ෂණ දෙපාර්තමේන්තුව විසින් අධිකරණයට ඉදිරිපත් කරන ලද මෝසමක් විභාගයට ගත් අවස්ථාවේදි ය. එම පටිගත දත්ත සැකකාර වෛද්‍යවරයා සම්බන්ධයෙන් වන වැඩිදුර පරීක්ෂණ කටයුතු සඳහා ඉතා වැදගත් බව අධිකරණයට පෙන්වා දී ඇති අපරාධ පරීක්ෂණ දෙපාර්තමේන්තුවේ නිලධාරීහු අපරාධ පරීක්ෂණ දෙපාර්තමේන්තුවේ වෝහාරික විද්‍යාගාරයේ ඉල්ලීමකට අනුව එම යන්ත්‍ර කොටස වැඩිදුර පරීක්ෂණයක් සඳහා රජයේ රස පරීක්ෂක දෙපාර්තමේන්තුව වෙත යොමු කිරීමට නියෝගයක් ලබා දෙන ලෙස අධිකරණයෙන් ඉල්ලා ඇත. අධිකරණ නියෝගයට අනුව වෛද්‍ය ෂාෆි ෂියාබ්දීන් මහතා විසින් අපරාධ පරීක්ෂණ දෙපාර්තමේන්තුවට බාරදෙන ලද එම පටිගත කිරීම් සහිත යන්ත්‍රය නඩු භාණ්ඩයක් ලෙස අධිකරණයට ඉදිරිපත් කෙරිණි.", "URL": "https://lankatruth.com/si/?p=89572", "Category": "පුවත්", "Parent URL": null}