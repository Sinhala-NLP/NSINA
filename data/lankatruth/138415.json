{"Source": "Lankatruth", "Timestamp": "August 23, 2022", "Headline": "ශිෂ්‍ය නායක රංගන දේවප්‍රියට ඇප", "News Content": "කොම්පඤඤවීදිය පොලීසිය විසින් ඊයේ (23) අත්අඩංගුවට ගත් සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය ඇප මත නිදහස් කර තිබේ. ඔහුට එරෙහිව නඩු 04ක් වෙන වෙනම ගොනු කර තිබී ඇති අතර ඒ අනුව එක් නඩුවකට ලක්ෂ 05 බැගින් ලක්ෂ 20ක ශරීර ඇප මත ඔහු මෙලෙස නිදහස් කර ඇත. කොම්පඤඤවීදිය පොලීසිය විසින් ඔහු අත්අඩංගුවට ගැනීමෙන් පසු කොටුව පොලිස්ථානය වෙත බාර දී තිබූ අතර අද පෙරවරු 10.00ට පමණ ඔහු අධිකරණය වෙත ඉදිරිපත් කර තිබිණි. ඔහුව අත්අඩංගුවට ගෙන තිබුණේ මර්දනයට එරෙහිව කොම්පඤ්ඤවීදිය පොලිස් ස්ථානය ඉදිරිපිට ඊයේ පෙරවරුවේ පැවැත්වූ සාමකාමී නිහඬ විරෝධය අවසන් වීමෙන් පසුවය. රංගන දේවප්‍රිය පසුගිය දිනවල පැවති ගෝල්ෆේස් අරගලයේ මුල සිටම සක්‍රීයව දායක වූ ශිෂ්‍ය නායකයෙකි.", "URL": "https://lankatruth.com/si/?p=138415", "Category": "පුවත්", "Parent URL": null}