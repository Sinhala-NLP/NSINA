{"Source": "Lankatruth", "Timestamp": "February 24, 2021", "Headline": "ශ්‍රී ලංකාවේ භූමදාන ප්‍රශ්නය ලෝක ඉස්ලාම් සහයෝගිතා ප්‍රධානියා ජිනීවා අරන් යයි", "News Content": "ජිනීවා මානව හිමිකම් කොමිසමේ 46වන සැසිවාරය අමතමින් ලෝක ඉස්ලාමීය සහයෝගීතා සංවිධානයේ මහ ලේකම් යූසුෆ් අල් ඔතයිමීන් ශ්‍රී ලංකාවේ මුස්ලිම් ජනතාව මුහුණ දෙන තත්වය පිළිබඳ විශේෂයෙන් අවධාරණය කර තිබේ. විනාඩි 08කට අඩු කාලයක් පැවති ඔහුගේ කතාව තුළ පලස්තීනය, මියන්මාරයේ රෝහින්ග්‍යා ජනතාව, ජම්මු කාශ්මීරය සහ ශ්‍රී ලංකාව පිළිබඳ සුවිශේෂ අවධානයක් යොමු කර ඇත. ලෝක සෞඛ්‍ය සංවිධානයද එකඟ වී ඇති පරිදි කොරෝනා ආසාදනයෙන් මිය යන මුස්ලිම් ජනතාවගේ මෘතදේහ භූමදානය සඳහා ඉඩකඩ ලබාදෙන ලෙස ඔහු ශ්‍රී ලංකා ආණ්ඩුවෙන් දිගින් දිගටම ඉල්ලා සිටියි. එය මුස්ලිම් ජනතාවගේ ආගමික අයිතියක් බවත් එයට බාධා කිරීම මානව හිමිකම් කඩ කිරීමක් බවත් ඔහු සඳහන් කර සිටී.", "URL": "https://lankatruth.com/si/?p=111294", "Category": "පුවත්", "Parent URL": null}