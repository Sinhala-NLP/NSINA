{"Source": "Lankatruth", "Timestamp": "April 5, 2021", "Headline": "පුත්තලමේ ග්‍රාම නිලධාරීවරයෙකුට කොරෝනා…. ග්‍රාම නිලධාරිවරු 17ක් නිරෝධායනයට…", "News Content": "පුත්තලම ප්‍රාදේශීය ලේකම් කාර්යාලයේ පරිපාලන ග්‍රාම නිළධාරි වරයාට කොවිඩ් – 19 ආසාධනය වී ඇති බවට තහවුරු වීමෙන් පසු ඔහුගේ රෝගී තත්වය බැලිමට ගිය ග්‍රාම නිළධාරීවරු 17 දෙනෙකු නිරෝධායනයට යොමු කළ බව පුත්තලම පරිපාලන මහජන සෞඛ්‍ය පරික්ෂක එන් සුරේෂ් පවසයි. මෙසේ කොවිඩ් ආසාධනය වි ඇත්තේ පුත්තලම ප්‍රාදේශීය ලේකම් කාර්යාලයේ පුත්තලම මන්නාරම මාර්ගයේ පදිංචි ප්‍රධාන පරිපාලන ග්‍රාම නිළධාරි වරයා බවද වාර්තා වේ. මෙම පරිපාලන ග්‍රාම නිළධාරිවරයා කොවිඩ් ආසාධනව වි ඇති බවට සිදුකල ජෛව පටල පරික්ෂණයේදි අද (05) දින තහවුරු වී ඇත. එමෙන්ම මේ වනවිට නිරෝධායනයට යොමු කර සිටින ග්‍රාම නිළධාරින් 17 දෙනා පුත්තලම මුලික රෝහලට යොමු කර PCR පරික්ෂාවකට භාජනය කර තිබේ. ඊට අදාල වාර්තා ඉදිරියේදී ලැබීමට නියමිතය.", "URL": "https://lankatruth.com/si/?p=114416", "Category": "කොවිඩ් -19 (කොරෝනා ) පුවත්", "Parent URL": null}