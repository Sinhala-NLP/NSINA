{"Source": "Lankatruth", "Timestamp": "August 30, 2017", "Headline": "වත්කම් බැරකම් ලබාදී ඇත්තේ ජවිපෙ මන්ත්‍රීවරු 06දෙනා ඇතුළු 96ක් පමණි", "News Content": "පාර්ලිමේන්තුවේ කතානායකවරයා ඇතුළු මන්ත්‍රීවරු 225දෙනාගෙන් මේ වසරේ වත්කම් බැරකම් ප්‍රකාශ ලබාදී ඇත්තේ ජනතා විමුක්ති පෙරමුනේ මන්ත්‍රීවරු 06දෙනා ඇතුළු මන්ත්‍රීවරු 96 දෙනෙකු පමණක් බව වාර්තා වේ. ඒ අනුව පාර්ලිමේන්තු මන්ත්‍රීවරු 129 දෙනෙකු මේ දක්වා සිය වත්කම් බැරකම් ප්‍රකාශ පාර්ලිමේන්තු මහ ලේක්මවරයා වෙත ලබා දී නැතැයිද සිහි කැඳවීම් කිහිපයක්ම සිදු කළද වත්කම් පිළිබඳ විස්තර බාරදි නැති හෙයින් ඉදිරි නීතිමය ක්‍රියාමාර්ග ගැනීම සඳහා ඔවුන්ගේ නාමලේඛනය ලඟදීම මැතිවරණ කොමිසමේ සභාපතිවරයාට බාර දීමට නියමිත බවද වාර්තාවේ. නීතිය අනුව සෑම පාර්ලිමේන්තු මන්ත්‍රීවරුයෙකුම සෑම වසරකදීම සිය වත්කම් බැරකම් ප්‍රකාශ පාර්ලිමේන්තු මහලේකම්වරයාට බාරදීම අනිවාර්ය වෙයි. පාර්ලිමේන්තු මන්ත්‍රීවරු 196දෙනෙකු ගිය අවුරුද්දේ දී සිය වත්කම් බැරකම් ප්‍රකාශ බාර දී තිබූබවත් ඒ අනුව මේ වසරේ වත්කම් බැරකම් ප්‍රකාශ බාරදීමේ සැලකිය යුතු අඩුවක් දක්නය ලැබෙන බවද වාර්තා වේ.", "URL": "https://lankatruth.com/si/?p=40170", "Category": "පුවත්", "Parent URL": null}