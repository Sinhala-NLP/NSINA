{"Source": "Lankatruth", "Timestamp": "May 26, 2017", "Headline": "බුලත්සිංහල නාය යෑම් වලින් පුද්ගලයින් රැසක් මරුට", "News Content": "කළුතර දිස්ත්‍රික්කයේ බුලත්සිංහල බෝගහවත්ත කන්ද නාය යාමෙන් මිය ගිය පුද්ගලයින් නව දෙනෙකුගේ සිරුරු මේ වනවිට පිඹුර රෝහලට ඇතුළත් කළ බව වාර්තා වේ. නාය යෑමට ලක්වූප්‍රදේශය අවට තවත් නිවාස රැසක් නාය යෑමේ තර්ජනයට ලක්වී ඇති බවත් නිවාසවල ඉරි තැලිම් දක්නට ඇති බවත් වාර්තා වේ. පවතින අධික වර්ෂාවත් සමග සහන සේවා කටයුතු සිදු කිරමට අපහසු තත්වයක් මතුව ඇති බව පැවසේ. මුදා ගැනීම් සඳහා මේ වනවිට ගුවන් හමුදාවට අයත් බෙල් 212 හෙලිකොප්ටර් යානාවක් හා එම්.අයි. 17 වර්ගයේ හෙලිකොප්ටර් යානාවක් යොදවා ඇති බව පැවසේ.", "URL": "https://lankatruth.com/si/?p=34872", "Category": "පුවත්", "Parent URL": null}