{"Source": "Lankatruth", "Timestamp": "February 14, 2012", "Headline": "රුපියලත් කොටස් වෙළඳපොළත් කඩාවැටේ", "News Content": "රුපියලේ විදේශීය අගය පාවීමට ඉඩහැරීමත් සමග මේ වනවිට එය බරපතල ලෙස කඩා වැටෙමින් පවතී. ඇමරිකානු ඩොලර් 01ක් සඳහා රුපියල් 120.20 ක් ගෙවීමට සිදුවී ඇත. රුපියල මේතරම් අවප්‍රමාණය වූ ඉතිහාසයේ පළමු අවස්ථාව බව මූල්‍ය විශ්ලේෂකයෝ පෙන්වා දෙති. අයි.එම්.එෆ් උපදෙස් පරිදි ශී්‍ර ලංකා මහ බැංකුව විණිමය අනුපාතික පාලනයෙන් ඉවත් වී වෙළඳපොළ ඉල්ලූම සහ සැපයුම මත තීරණය වීමට ඉඩහැරීමෙන් මෙම තත්වය උදා වී ඇත. මෙසේ ඉවත්වීමෙන් රටට වාසියක් කර ගැනීමට නම් විශාල විදේශ විණිමය සංචිතයක් හෝ රට සතුව තිබිය යුතුය. නමුත් ලංකාවේ විදේශ සංචිත හීන වෙමින් තිබියදී විණිමය පාලනයෙන් ඉවත් විය. මේ අතර කොටස් වෙළඳ පොළ අගය ද 4%කින් බිඳ වැටී ඇත. මෙම සතිය ඇතුළත රුපියලේ විදේශීය අගය 5-10% ප්‍රමාණයකින් අවප්‍රමාණය වන බව ලංකාටෘෘත් මීට පෙර හෙළි කළේය. මේ සතිය කොටස් වෙළදපොළට තීරණාත්මකයි", "URL": "https://lankatruth.com/si/?p=1397", "Category": "පුවත්", "Parent URL": null}