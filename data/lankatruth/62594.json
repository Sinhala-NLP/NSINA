{"Source": "Lankatruth", "Timestamp": "November 4, 2018", "Headline": "ප්‍රකෝටිපතියෙක් සමුගනියි", "News Content": "ෆෝබ්ස් ලෝක ප්‍රකෝටිපති ලැයිස්තුවේ 388 වෙනියාව සිටි තායිලන්තයේ ප්‍රකෝටිපති විචායි ශ්‍රීවද්ධනප්‍රභාගේ අවසන් කටයුතු ඊයේ(03) දින සිදුකර ඇත. ඒ තායිලන්තයේ මහා වජිරලොන්කෝන් රජුගේ ප්‍රධානත්වයෙන් බැංකොක් හි පිහිටි විහාරස්ථානයක දීය. ශ්‍රීවද්ධනප්‍රභා එංගලන්තයේ ලෙස්ටර් – සිටි පාපන්දු සමාජයේ හිමිකරු වන අතර පසුගිය 27වනදා ඔහු ගමන්ගත් පෞද්ගලික හෙලිකොප්ටර් යානය කඩා වැටීම හේතුවෙන් අභාවප්‍රාප්ත විය. මියයනවිට ඔහුගේ ශුද්ධ වත්කම ශ්‍රී ලංකා මුදලින් රුපියල් කෝටි 87,500ක් වූ බව විදෙස් මාධ්‍ය වාර්තා කරයි.", "URL": "https://lankatruth.com/si/?p=62594", "Category": "විදෙස් පුවත්", "Parent URL": null}