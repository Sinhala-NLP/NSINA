{"Source": "Lankatruth", "Timestamp": "February 5, 2012", "Headline": "රෝහල්වල උපකරණ හිගයක්, රෝගීන් අනතුරේ", "News Content": "බොහෝ රෝහල්වල අලුතින් ආරම්භ කළ නව ප්‍රතිකාර ඒකකවල ප්‍රතිකාර කිරීමට අවශ්‍ය උපකරණ ලැබි නොමැති වීම හේතුවෙන් රෝගීන් සහ වෛද්‍යවරුන් දැඩි අපහසුවකට පත්ව ඇතැයි වාර්තාවෙයි. මේ වන විට කරාපිටිය රෝහ‍ලේ ප්‍රංශ ආධාර යටතේ ඉදි කර තිබෙන නව ශල්‍යාගාරය විෂබිජයක් ඇතුළු වීම හේතුවෙන් මාස හතරක පමණ කාලයක සිට වසා තිබිම නිසා හෘද ශල්‍යකර්ම ඇන හිට ඇත. කුඩා ළමුන්ගේ හෘදයේ සිදුරු වසා දැමීමේ සැත්කම් සඳහා භාවිතා කරන කැනීටර්, නිර්වින්දන යන්ත්‍ර හා ශල්‍ය උපකරණ ජීවානුහරණය කරන යන්ත්‍ර ශල්‍යාගාරයට ලබා නොදීම හේතුවෙන් සැත්කම් කිරීමට නොහැකි තත්ත්වයක් උදා වී ඇත.දැනට ළමා හදවත් සැත්කම් ‍පොරොත්තු ‍ලේඛනයේ 50 කට අධික පිරිසක් ලියාපදිංචි වී සිටින අතර ඔවුන් රිජ්වේ ආර්යා ළමා රෝහලට එවීමට කටයුතු කර ඇතැයිද කරාපිටිය රෝහ‍ලේ ‍‍‍ජ්‍යෙෂ්ඨ ප්‍රකාශකයෙක් සඳහන් කළේය.දිවයින පුරා රෝහල් ගණනාවක මෙබඳු ප්‍රශ්නය මතුව ඇති බැවින් විශේෂඥ වෛද්‍යවරුන්ට නිසි පරිදි ප්‍රතිකාර කටයුතු කිරීමට නොහැකි වී ඇත. ඔවුන්ට නිකරුණේ කාලය ගෙවීමට සිදුව ඇති බැවින් විශේෂඥ වෛද්‍යවරුන් පිරිසක් රට හැරයාමේ සූදානමක් පවතින බව රෝහල් ආරංචි මාර්ග සඳහන් කර සිටි. මෙසේ රට හැරයාමට සූදානම් වන පිරිස අතර හෘද, ළමා, වකුගඩු, පිළිකා හා ස්නායු රෝග සම්බන්ධ විශේෂඥ වෛද්‍යවරුන් පිරිසක් සිටින බවද පැවසේ.මේ වන විට ඔවුන්ට විදේශීය රටවල් ගණනාවකින්, ඉහළ වැටුප්වලට සේවය කිරීමට ආරාධනා ලැබි තිබෙන බවටද තොරතුරු අනාවරණය වී ඇත. මේ වන විට කරාපිටිය රෝහ‍ලේ ප්‍රංශ ආධාර යටතේ ඉදි කර තිබෙන නව ශල්‍යාගාරය විෂබිජයක් ඇතුළු වීම හේතුවෙන් මාස හතරක පමණ කාලයක සිට වසා තිබිම නිසා හෘද ශල්‍යකර්ම ඇන හිට ඇත. කුඩා ළමුන්ගේ හෘදයේ සිදුරු වසා දැමීමේ සැත්කම් සඳහා භාවිතා කරන කැනීටර්, නිර්වින්දන යන්ත්‍ර හා ශල්‍ය උපකරණ ජීවානුහරණය කරන යන්ත්‍ර ශල්‍යාගාරයට ලබා නොදීම හේතුවෙන් සැත්කම් කිරීමට නොහැකි තත්ත්වයක් උදා වී ඇත. දැනට ළමා හදවත් සැත්කම් ‍පොරොත්තු ‍ලේඛනයේ 50 කට අධික පිරිසක් ලියාපදිංචි වී සිටින අතර ඔවුන් රිජ්වේ ආර්යා ළමා රෝහලට එවීමට කටයුතු කර ඇතැයිද කරාපිටිය රෝහ‍ලේ ‍‍‍ජ්‍යෙෂ්ඨ ප්‍රකාශකයෙක් සඳහන් කළේය. දිවයින පුරා රෝහල් ගණනාවක මෙබඳු ප්‍රශ්නය මතුව ඇති බැවින් විශේෂඥ වෛද්‍යවරුන්ට නිසි පරිදි ප්‍රතිකාර කටයුතු කිරීමට නොහැකි වී ඇත. ඔවුන්ට නිකරුණේ කාලය ගෙවීමට සිදුව ඇති බැවින් විශේෂඥ වෛද්‍යවරුන් පිරිසක් රට හැරයාමේ සූදානමක් පවතින බව රෝහල් ආරංචි මාර්ග සඳහන් කර සිටි. මෙසේ රට හැරයාමට සූදානම් වන පිරිස අතර හෘද, ළමා, වකුගඩු, පිළිකා හා ස්නායු රෝග සම්බන්ධ විශේෂඥ වෛද්‍යවරුන් පිරිසක් සිටින බවද පැවසේ. මේ වන විට ඔවුන්ට විදේශීය රටවල් ගණනාවකින්, ඉහළ වැටුප්වලට සේවය කිරීමට ආරාධනා ලැබි තිබෙන බවටද තොරතුරු අනාවරණය වී ඇත.", "URL": "https://lankatruth.com/si/?p=1248", "Category": "පුවත්", "Parent URL": null}