{"Source": "Lankatruth", "Timestamp": "January 5, 2021", "Headline": "යුක්‍රේනුවන් හමුවේ ලාංකිකයන් මීයන්, ගෙම්බන් කළ හැටි බැසිල් කියයි", "News Content": "යුක්‍රේන ජාතිකයන් මෙරටට ගෙන්වා ගෙන සංචාරක මාෆියාවක් ආරම්භ කිරීම පිටුපස සිට ක්‍රියාකළ බැසිල් රාජපක්ෂ ඒ වෙනුවෙන් ලාංකිකයන් බිලි දීමට ක්‍රියාකල ආකාරය රූපවාහිනී සංවාදයකදී හෙළිකර තිබේ. එහිදීඔහු විවෘතවම මෙසේ ප්‍රකාශ කර ඇත. ”සමහර විට,ඒවා කියන්නේ නැහැ. අපි කොවිඩ් ටෙස්ට් එක කරනකොට 40ක් අරගන්නවනම් 20කට වතුර ගහනවා තව 20ට බෙහෙත් ගහනවා. හැබැයි කාටවත් කියන්නේ නැහැ. එතකොට තමයි ඒක ටෙස්ට් එකක් වෙන්නේ. මම කියන්නේ නැහැ මේක වුවමනාවෙන් කරනවා කියල. වුවමනා නැති වුනත් මෙවැනි දේවල්වල අඩුපාඩු සොයාගන්න වෙන්නේ මෙහෙම අඩුපාඩු කෙරුණොත් විතරයි.” “සෙබලෙක් පුහුණු කරන කොටත් අපි හතුරෙක් හදනවා. ඒවගේ මෙතනදී අපි අභ්‍යාසයක් කරන්නේ. නියාමනයේදී අපි එකම කොන්දේසියයි පනවල තියෙන්නේ මෙහෙන් කොවිඩ් එක ඔවුන්ට බෝවෙන්නත් බැහැ ඔවුන්ගෙන් මෙහෙට බෝවෙන්නත් බැහැ. ඒවාට අත්හදා බැලීම් හැටියට අපි හිතාමතාම සමහර තැන්වල යම් යම් අත්හදා බැලීම් කරනවා. මොකද ජනාධිපතිතුමා අපට දීලා තියෙන ඉලක්කය අනුව සංචාරක ව්‍යාපාරයෙන් නියම ලාභයක් ගන්න නම් ලක්ෂ 20 ක් එන්න ඕනේ. ඒ ගාන ආවොත් තමා මේ ගන්න රිසක් එකේ ප්‍රයෝජනයක් තියෙන්නේ. ” මෙම සංචාරකයන් යාල වනෝද්‍යානයට ගෙන යාමෙන් පසුව ඔවුන් ප්‍රවාහනය කළජීප් රථ රියදුරන් හමුදාව යොදවා බලහත්කාරයෙන් නිරෝධායනයට යොමු කිරීම පිළිබඳව රටතුළ මහත් ආන්දෝලනයක් ඇතිවීතිබෙන පසුබිමක බැසිල් රාජපක්ෂ මෙම කරුණු හෙළිකර තිබේ. ඒ සම්බන්ධයෙන් රටතුළ ඇති වූබලවත් විරෝධය නිසා එම සංචාරකයන් සීගිරිය සහ පොළොන්නරුව සංචාරක කලාපවලට ගෙනයාමට තිබූසැලසුම සම්පූර්ණයෙන්ම හකුළා ගැනමට සිදුවිය.", "URL": "https://lankatruth.com/si/?p=106526", "Category": "පුවත්", "Parent URL": null}