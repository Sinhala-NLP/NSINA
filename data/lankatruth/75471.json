{"Source": "Lankatruth", "Timestamp": "June 10, 2019", "Headline": "අප්‍රේල් 21 ප්‍රහාරයේ විශේෂ පරීක්ෂණ මණ්ඩලයේ වාර්තාව ජනාධිපති අතට", "News Content": "අප්‍රේල් 21 ප්‍රහාරය සම්බන්ධ විමර්ශනයට ජනාධිපතිවරයා විසින් පත්කළ විශේෂ ත්‍රිපුද්ගල පරීක්ෂණ මණ්ඩලයේ අවසන් වාර්තාව අද(10) පෙරවරුවේ ජනාධිපතිවරයා වෙත භාරදී ඇත. ශ්‍රේෂ්ඨාධිකරණ විනිසුරු විජිත් මලල්ගොඩ, හිටපු අමාත්‍යාංශ ලේකම් පද්මසිරි ජයමාන්න සහ හිටපු පොලිස්පති එන්.කේ. ඉලංගකෝන් යන මහත්වරු පරීක්ෂණ මණ්ඩලය නියෝජනය කළේය. අප්‍රේල් 21 ප්‍රහාරයට හේතු වී ඇති කරුණු සහ එහි පසුබිම හෙන්ම සිදුවීමට අදාල විශේෂ කරුණු සම්බන්ධව සොයා බලා වාර්තා කරන ලෙස පසුගිය අප්‍රේල් මස 22 වනදා ජනාධිපතිවරයා විසින් මෙම පරීක්ෂණ මණ්ඩලය පත් කළේය. පරීක්ෂණ කටයුතු අතරතුර අතුරු වාර්තා දෙකක් මගින් එහි තත්වය වාර්තා කර තිබූ අතර අද එහි අවසන් වාර්තාව භාර දී ඇත.", "URL": "https://lankatruth.com/si/?p=75471", "Category": "පුවත්", "Parent URL": null}