{"Source": "Lankatruth", "Timestamp": "October 12, 2021", "Headline": "කාබනික පොහොර හෙට සිට දෙනවා… මහින්දානන්ද", "News Content": "මෙවර මහ කන්නයේ වී ගොවීන් සඳහා අවශ්‍ය කාබනික පොහොර බෙදා හැරීම හෙට (13) සිට ආරම්භ කරන බව කෘෂිකර්ම අමාත්‍ය මහින්දානන්ද අලුත්ගමගේ පවසයි. මෙම තීරණයට එළඹ තිබෙන්නේ කෘෂිකර්ම රාජ්‍ය ඇමතිවරු, අමාත්‍යංශ ලේකම්වරු සහ ආයතන ප්‍රධානීන් සමග කෘෂිකර්ම අමාත්‍යංශයේ පැවති සාකච්ඡාවක දීය. අම්පාර, අනුරාධපුරය, පොළොන්නරුව, මොණරාගල, ත්‍රිකුණාමලය, මඩකලපුව, කුරුණෑගල, හම්බන්තොට හා පුත්තලම යන වී වගාව බහුලව කෙරෙන දිස්ත්‍රික් සඳහා කාබනික පොහොර බෙදා හැරීමේ දී ප්‍රමුඛතාව ලබා දීමටද මෙහිදී එකඟතාවයකට පැමිණ ඇති බවද වාර්තා වේ.", "URL": "https://lankatruth.com/si/?p=124483", "Category": "පුවත්", "Parent URL": null}