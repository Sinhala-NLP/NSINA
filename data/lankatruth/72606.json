{"Source": "Lankatruth", "Timestamp": "April 22, 2019", "Headline": "බෝම්බ ප්‍රහාරයෙන් අතුරුදන් වූවන්ගේ තොරතුරු ළඟම ඥාතියෙකු පැමිණ ලබාදෙන්න", "News Content": "ඊයේ(21) දින සිදුවූ බෝම්බ පිපිරීමේ සිදුවීම් කිහිපයෙන් පසු තොරතුරක් නොමැති පුද්ගලයින් සම්බන්ධව අධිකරණ වෛද්‍ය කාර්යාලය වෙත පැමිණ අදාල තොරතුරු ලබාදෙන්නැයි කොළඹ ප්‍රධාන අධිකරණ වෛද්‍ය නිලධාරී වෛද්‍ය අජිත් තෙන්නකෝන් මහතා පවසයි. අධිකරණ වෛද්‍ය නිලධාරී කාර්යාලය කොළඹ 10, ප්‍රැන්සිස් පාරේ අංක 111 දරන ස්ථානයේ පිහිටා ඇති අතර එහි පිහිටි අධිකරණ වෛද්‍ය හා විෂ වෛද්‍ය ඒකකය වෙත තොරතුරු ලබාදෙන ලෙස ඒ මහතා ඉල්ලා සිටියි. එසේම තොරතුරු ලබාදීමේදී අතුරුදන්වී ඇති පුද්ගලයන්ගේ ළගම ඥාතියෙකු පැමිණීම පරීක්ෂණ කටයුතු සඳහා වැදගත් වන බව ද ඒ මහතා සිහිපත් කර සිටියි.", "URL": "https://lankatruth.com/si/?p=72606", "Category": "පුවත්", "Parent URL": null}