{"Source": "Lankatruth", "Timestamp": "July 27, 2017", "Headline": "අත්අඩංගුවට ගත් වෘත්තීය සමිති නායකයන්ට ඇප", "News Content": "ඛනිජතෙල් වෘත්තීය සමිති සේවක වර්ජනය අතරතුර ඉතාමත් අත්නෝමතික ලෙස වැලිකඩ පොලීසිය විසින් අත්අඩංගුවට ගත් ලංකා ඛනිජ තෙල් පොදු සේවක සංගමයේ සභාපති අශෝක රන්වල මහතා සහ ඛනිජ තෙල් වෘත්තීය සමිති එකමුතුවේ මාධ්‍ය ප්‍රකාශක බන්දුල සමන් කුමාර මහතා ඇතුළු 16 දෙනාට ඇප ලබා දී තිබේ. ඔවුන්ව අධිකරන වෛද්‍යවරයා හමුවට ඉදිරිපත් කිරීමෙන් අධිකරණය මගින් ඇප ලබා දී ඇත. ඇප ලැබීමෙන් පසු රාත්‍රී 10.00ට පමණ වැලිකඩ පොලස් භූමියෙන් එළියට පැමිණ වෘත්තීය සමිති නායකයන් ඇතුළු පිරිස පිළිගැනීම සඳහා ඛනිජතෙල් සේවකයන් වීශාල පිරිසක් එක්ව සිටි අතර ඔවුන් ඉතාමත් උණුසුමු අයුරින් ජයඝෝෂා නගමින් සිය නායකයන් පිළිගැනීමද වාශේෂයෙන් දක්නට ලැබිනි. අද (27) පෙරවරුවේ ඛනිජ තෙල් වෘත්තීය සමිති එකමුතුව සියළුම වැඩබිම් වෙත ගොස් වැඩවර්ජනය සාර්ථක කරගැනීමට දායකත්වය දැක්වූ සියළුම සේවකයන්ට ප්‍රසන්සා කළ බවත් එය සාර්ථක කැගැනීමට දායකත්වය දැක්වූ සියළු දෙනාට ප්‍රසංසා කිරීමට මෙයද අවස්ථාවක් කරගන්නා බවත් ලංකා ඛනිජ තෙල් පොදු සේවක සංගමයේ සභාපති අශෝක රන්වල මහතාසඳහන් කළේය. එහිදී තම ජීවිත පවා නොතකා හිලේ විලංගුවේ වැටෙමින්, රාජ්‍ය මර්ධනය හා එක්සත් ජාතික පක්ෂ මැර කල්ලිවල ප්‍රහාරයන්ටද මුහුණදෙමින් සටන ජයග්‍රහණයෙන් කෙළවර කර ගැනීමට නායකත්වය දීම සම්බන්ධයෙන් වෘත්තීය සමිති නායකයන්ට සේවක ප්‍රසාදය හිමිවූ බවත් ඉදිරියේදී ඕනෑම මොහොත ක්ෂණික වැඩවර්ජනයකට යාමට වුව තමන් මැලි නොවන බව පක්ෂ බේදයකින් තොරව සේවකයන් එක හඬින් ප්‍රකාශ කළ බවත් අශෝක රන්වල මහතා පැවසී ය. ඛනිජ තෙල් වෘත්තීය සමිති එකමුතුවේ පසුගිය 24 වනදා මධ්‍යම රාත්‍රියේ සිය අඛණ්ඩ වැඩ වර්ජනය ආරම්භ කළේ චීන වරායේ තෙල් ටැංකි සංකීර්ණය ලංකා ඛනිජ තෙල් නීතිගත සංස්ථාවට පැවරීම, හම්බන්තොට වරායේ තෙල්ටැංකි සංකීර්ණයේ තෙල් පහසුකම් අංශය ලංකා ඛනිජ තෙල් නීතිගත සංස්ථාවට පැවරීම මෙන්ම සපුගස්කන්ද පිරිපහදුව නවීකරණය කර යළි පිරිපහදු කටයුතු ආරම්භ කිරීම යන ඉල්ලීම් තුන මුල් කරගනිමිනි.", "URL": "https://lankatruth.com/si/?p=38491", "Category": "පුවත්", "Parent URL": null}