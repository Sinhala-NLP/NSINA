{"Source": "Lankatruth", "Timestamp": "August 2, 2022", "Headline": "එරංගගේ නිවසට අදත් පොලීසිය කඩාපනියි…", "News Content": "සමාජවාදී තරුණ සංගමයේ ජාතික සංවිධායක එරංග ගුණසේකරගේ නිවසට අද (02) පෙරවරු 10.45ට පමණ යළි කොළඹ අපරාධ කොට්ඨාසයේ නිලධාරීන් පිරිසක් පැමිණ තිබේ. එම කොට්ඨාසයේ නිලධාරීන් ඊයේ (01) පස්වරුවේද අවස්ථා දෙකකදී එම නිවසට පැමිණ තිබූ අතර එම අවස්ථාවේ සමාජවාදී තරුණ සංගමයේ ජාතික සංවිධායක එරංග ගුණසේකරගේ නිවසේ නොසිටි බැවින් නිවැසියන්ගෙන් කටඋත්තර ලබාගෙන තිබිණි. සමාජවාදී තරුණ සංගමයේ ජාතික සංවිධායක එරංග ගුණසේකර ගෝල්ෆේස් අරගල භූමියේ ක්‍රියාකාරිකයෙකු වන අතර පසුගිය මාර්තු 18 වනදා තරුණ තරුණියක් දහස් ගණනක් සමග ජනාධිපති ලේකම් කාර්යාලය ඉදිරිපිට දැවැන්ත සාමකාමී විරෝධතාවයක් සංවිධානය කර තිබුනේද ඔහුගේ නායකත්යෙනි.", "URL": "https://lankatruth.com/si/?p=137712", "Category": "පුවත්", "Parent URL": null}