{"Source": "Lankatruth", "Timestamp": "June 14, 2019", "Headline": "දිස්ත්‍රික්ක 7ක ඩෙංගු අවධානම ඉහළට", "News Content": "වැසි සහිත කාලගුණයත් සමඟ ඩෙංගු රෝගීන්ගේ වර්ධනයක් පෙන්නුම් කරන බව සෞඛ්‍ය ප්‍රවර්ධන කාර්යාංශය පවසයි. සක්‍රියව ඇති නිරිතදිග මෝසම් කාලගුණයත් සමඟ දිවයිනේ දිස්ත්‍රික්ක කිහිපයක ඩෙංගු අවධානම ඉහළ ගොස් තිබේ. කොළඹ, ගම්පහ, කළුතර, මහනුවර, ගාල්ල, මාතර හා රත්නපුර යන දිස්ත්‍රික්කවල ඩෙංගු අවධානම ඉහළ ගොස් ඇති අතර අද සහ හෙට දින දෙකෙහි විශේෂ ඩෙංගු මර්ධන වැඩසටහන් ක්‍රියාත්මක කිරීමට නියමිත බව ද සෞඛ්‍ය ප්‍රවර්ධන කාර්යාංශය සඳහන් කළේය. අද(14) දිනය තුළ ද බස්නාහිර, දකුණ, මධ්‍යම, සබරගමුව හා වයඹ පළාත්වල වැසිවාර කිහිපයක් ඇතිවිය හැකි අතර ඒ සමඟ තද සුළං ද ඇතිවිය හැක. මීගමුව හා මන්නාරම දක්වා මුහුදු තීරයේ සුළගේ වේගය ඉහළ යා හැකි වැවින් ධීවර හා නාවුක ප්‍රජාව ඒ සම්බන්ධව අවධානය යොමුකරන්නැයි කාලගුණ විද්‍යා දෙපාර්තමේන්තුව පවසයි.", "URL": "https://lankatruth.com/si/?p=75729", "Category": "පුවත්", "Parent URL": null}