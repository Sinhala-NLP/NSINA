{"Source": "Lankatruth", "Timestamp": "September 16, 2018", "Headline": "රට රකින, රට හදන, ජනතාවාදී පාලනයක, ජාතික පරිසර ප්‍රතිපත්තියේ ජනතා අදහස් විමසීම 17 සහ 18", "News Content": "රට රකින, රට හදන, ජනතාවාදී පාලනයක් වෙනුවෙන් ජාතික විද්වත් සංවිධානය හා විද්වතුන්, වෘත්තිකයන් එක්ව ගොඩනැගීමට බලාපොරොත්තුවන ජාතික වැඩපිළිවෙළෙහි ජාතික පරිසර ප්‍රතිපත්තියක් ගොඩනැගීම සඳහා අදාල ජනතා අදහස් හා යෝජනා ලබාගැනීම සැප්තැම්බර් 17 සහ 18 යන දිනයන්හි සිදුකිරීමට නියමිතව ඇත. එම පළමු පියවර ලෙස සැප්තැම්බර් 17 දින පෙ.ව 10.00ට බදුල්ල, සෙනරත් පරණවිතාන පුස්තකාල ශාලාවේ දී ද සැප්තැම්බර් 18දින පෙ.ව 10.00ට මහනුවර, අඛණ්ඩ අධ්‍යාපන ආයතන ශ‍්‍රවණාගාරයේ දී ද පැවැත්වෙන බව එම සංවිධානය පවසයි. රට රකින, රට හදන, ජනතාවාදී පාලනයක් වෙනුවෙන් ජාතික වැඩපිළිවෙලක් සකස් කිරීම ක්ෂේත්‍ර දහයක් ඔස්සේ මේ වන විට සිදුවෙමින් පවතින අතර ඒ ඒ ක්ෂේත්‍රයන්ට අදාල විද්වතුන් සහ වෘත්තිකයන් වැඩපිළිවෙළ සකස්කිරීමෙහි මූලිකත්වය ගෙන සිටියි. ඊට අදාල ජනතා සහයෝගීතාව ලබාගැනීම සහ අදහස් විමසීම දිවයින පුරා දිස්ත්‍රික්ක ආවරණය වන පරිදි සිදුකිරීමට කටයුතු යොදා ඇතැයි ජාතික විද්වත් කමිටුව සඳහන් කරයි.", "URL": "https://lankatruth.com/si/?p=59462", "Category": "පුවත්", "Parent URL": null}