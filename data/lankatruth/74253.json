{"Source": "Lankatruth", "Timestamp": "May 20, 2019", "Headline": "NTJ ප්‍රභලයෙකු බවට සැකපිට අත්අඩංගුවට ගත් පාර්ලිමේන්තු සේවකයා දින 90ක් රැඳවුම් භාරයට", "News Content": "ජාතික තව්හිද් ජමාත් සංවිධානයට සම්බන්ධ බවට සැකපිට අත්අඩංගුවට ගත් පාර්ලිමේන්තුවේ භාෂා පරිවර්ථක නිලධාරියෙකු ලෙස කටයුතු කළ පුද්ගපලයා දින 90ක කාලයක් රඳවාගෙන ප්‍රශ්න කිරීමට ආරක්ෂක අමාත්‍යාංශය විසින් අවසර ලබාදී ඇතැයි පොලිස් මාධ්‍ය ප්‍රකාශක කාර්යාලය පවසයි. ජමාල් ඩී. ජවුශාඩ් නැමති අත්අඩංගුවට ගත් සැකකරු වසර 12ක් පාර්ලිමේන්තුවේ භාෂා පරිවර්ථක නිලධාරියෙකු ලෙස සේවය කර ඇත. ලද තොරතුරකට අනුව සැකකරු කුරුණෑගල ප්‍රදේශයේදී ඊයේ(19) අත්අඩංගුවට ගැනුණි. සැකකාර භාෂා පරිවර්ථක නිලධාරියා තව්හිද් ජමාත් සංවිධානයේ ප්‍රභල සාමාජිකයෙකු බවත් එම සංවිධානය විසින් දිවයින පුරා පවත්වන ලද දේශනවල දේශකයෙකු ලෙස කටයුතු කර ඇති බවත් අනාවරණය වී ඇතැයි පොලීසිය සඳහන් කරයි.", "URL": "https://lankatruth.com/si/?p=74253", "Category": "පුවත්", "Parent URL": null}