{"Source": "Lankatruth", "Timestamp": "December 13, 2021", "Headline": "හෙද සභා ඡන්දයෙන් සමස්ත ලංකා හෙද සංගමයට විශිෂ්ඨ ජයක්…", "News Content": "ශ්‍රී ලංකා හෙද සේවයේ කටයුතු පිළිබද තීරණ ගනු ලබන හෙද සභා නිළවරණය සඳහා ජනතා විමුක්ති පෙරමුණට සම්බන්ධ ජාතික වෘත්තීය සමිති මධ්‍යස්ථානයේ වෘත්තීය සමිතියක් වන සමස්ත ලංකා හෙද සංගමය ඉදිරිපත් කළ 05 දෙනාගෙන් 04 දෙනෙකුම ඉතා විශ්ෂ්ඨ ලෙස ජයග්‍රහණය කර තිබේ. එහි ඡන්ද විමසීම පසුගිය 11වන දින දිවයින පුරා පිහිටි ඡන්ද මධ්‍යස්ථාන 32කදී පැවතිණි. සමස්ත ලංකා හෙද සංගමයේ ලේකම් එස්.බී. මැදිවත්ත මනාප 4,119ක්, එහි සභාපති ප්‍රභාත් පලිපාන මනාප 3,554ක්, එහි උප සභාපති ඊ.ජේ.කේ.පී අමරණන්ද මනාප 2,415ක් සහ එහි වයඹ පළාත් සංවිධායක අමිල රත්නායක මනාප 2,470ක් ලබාගෙන තිබේ. සමස්ත ලංකා හෙද සංගමය ඉදිරිපත් කළ 05දෙනාගෙන් හෙද සභාව සඳහා තේරී පත් නොවූ සමස්ත ලංකා හෙද සංගමයේ දඹුල්ල රෝහලේ සභාපති උදය සමන් විජේතිලක මනාප 1,890ක් ලබාගෙන ඇත. හෙද සභාව සඳහා සභිකයින් 11 දෙනෙකු ඡන්දයෙන් පත්වන අතර තවත් 08 දෙනෙකු නිල බලයෙන් පත් කරනු ලැබේ. නිල බලයෙන් පත් කරනු ලබන අය අතර සෞඛ්‍ය සේවා අධ්‍යක්ෂ ජනරාල් එක් අයෙක්, හෙද අධ්‍යක්ෂ විසින් තිදෙනෙක්, මුදල් අමාත්‍යාංශයෙන් එක් අයෙක්, උසස් අධ්‍යාපන අමාත්‍යාංශයෙන් එක් අයෙක්, සෞඛ්‍ය ඇමතිවරයා විසින් දෙදෙනෙකු ලෙසය. එමෙන්ම ඡන්දයෙන් පත් කිරීමේදී හෙද සේවාවේ i ශ්‍රේණිය හා විශේෂ ශ්‍රේණිය නියෝජන කරමින් තිදෙනෙක් පත්කර ගනු ලබන අතර එය අධ්‍යාපන අංශයෙන් එක් අයෙකු, රෝහල් සේවා අංශයෙන් එක් අයෙකු සහ මහජන සෞඛ්‍ය අංශයෙන් එක් අයෙකු ලෙස පත් කරගනු ලබයි. එමෙන්ම හෙද සේවාවේ ii B, ii A හා අධිසේවක i ශ්‍රේණි නියෝජනය කරමින් පස් දෙනෙකු තෝරාගන්නා අතර පළාත් රාජ්‍ය සේවාවේ හෙද නිළධාරීන්ගෙන් එක් අයෙකු, ආයුර්වේද අංශයෙන් එක් අයෙකු සහ පෞද්ගලික අංශයෙන් එක් අයෙකු පත්කරගනු ලබයි. ඒ අනුව හෙද සේවාවේ පස් දෙනාගෙන් 04 දෙනෙකුම තේරී පත්ව ඇත්තේ සමස්ත ලංකා හෙද සංගමයෙනි. ඒ සඳහා අනෙකුත් වෘත්තීය සමිති ඉදිරිපත් කළ කණ්ඩායම් අතරින් කිසිවෙකුත් තේරී පත්ව නැති අතර සමස්ත ලංකා හෙද සංගමයට පරිබාහිරව තේරී ඇත්තේ හෙද නිලධාරිනී පුෂ්පා රම්‍යලතා සොයිසා පම‍නි. හෙද කේෂ්ත්‍රෙය් ප්‍රතිපත්ති හා වැඩපිලිවෙල සකස්කිරීම, සේවකයින්ගෙ ස්ථාන මාරුවීම් සහ හෙද සේවයට අදාල විවිධ ගැටළු සදහා තීන්දු තීරණ ගනුලබන්නේ මෙම හෙද සභාව මගිනි. එය පාර්ලිමේන්තු පනතකින් ස්ථාපිත කරන ලද නිල ආයතනයකි. වසර 05ක කාලයක් බල පැවැත්වෙන මෙම හෙද සභාවේ නිලවරණය 2011 වසරේ පැවැත්වීමෙන් පසු 2016දී අවසන් වුවද විවිධ දේශපාලන සහ වෘත්තීය සමිති බලපෑම් මත වසර 05ක් තිස්සේ මෙම නිලවරණය පැවැත්වීම කල් ගොස් තිබේ. කෙසේ නමුත් පසුගිය මැයි 31 සමස්ත ලංකා හෙද සංගමය වෘත්තී සමිති ක්‍රියාමාර්ගයක් ගෙන නිලවරණය දෙසැම්බර් මාසයේ පැවැත්වීමට සෞඛ්‍ය සේවා අද්‍යක්ෂ ජෙනරාල්වරයාගෙන් එකගතාවයක් ලබාගන්නා ලද අතර ඒ අනුව පසුගිය 11වනදා මෙම නිලවරණය පවත්වන ලදි. මේ අනුව මෙතෙක් කලක් විවිධ දේශපාලන බලපෑම මත අකර්මණ්‍යව පැවති හෙද සභාව නැවත පිහිටුවීමට හැකියාව ලැබී තිබෙන අතර මීට පෙර එහි තීරණාත්මක බලය හෙබවූ මුරුත්තෙට්ටුවේ ආනන්යද හිමියන්ගේ රාජ්‍ය සේවා එක්සත් හෙද සංගමයේ සහ සමන් රත්නප්‍රියගේ රජයේ හෙද සංගමයේ එම බලය ගිලිහී ගොස් තිබේ.", "URL": "https://lankatruth.com/si/?p=126911", "Category": "පුවත්", "Parent URL": null}