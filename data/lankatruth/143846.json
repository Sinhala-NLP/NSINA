{"Source": "Lankatruth", "Timestamp": "January 19, 2023", "Headline": "දේශපාලන පක්ෂ වෙන්දේසිය ඉහළට", "News Content": "මෙම පළාත් පාලන මැතිවරණය සඳහා ඉදිරිපත් වී සිටින ලියාපදිංචි දේශපාලන පක්ෂ සංඛ්‍යාව 29 ක් වන අතර ඒ අතරින් බොහෝ පක්ෂ ඉහල ලන්සුවකට වෙන්දේසි වෙමින් පවතින බව වාර්තා වේ. එක්සත් ජාතික පක්ෂය, පොදුජන පෙරමුණ සහ සමගි ජන බලවේගය මෙසේ පක්ෂ මිලදී ගැනීමට ක්‍රියා කරමින් සිටී. නාම යෝජනා බාර ගන්නා අවසන් දිනය වන ජනවාරි 21 වෙනිදායින් පසුව ඉහත සඳහන් පක්ෂවල උපක්‍රමික කණ්ඩායම් ලෙස යොදා ගැනීමේ අරමුණින් මෙම දේශපාලන පක්ෂ මිලදී ගැනීම සිදු කෙරේ.  මේ වනවිට කොළඹ මහ නගර සභාව, කඩුවෙල නගර සභාව, හෝමාගම ප්‍රාදේශීය සභාව, ගාල්ල මහ නගර සභාව, මාතර නගර සභාව සහ අනුරාධපුර නගර සභාව වෙනුවෙන් ඇප මුදල් තැන්පත් කර ඇති ලියාපදිංචි දේශපාලන පක්ෂ ඉහල ලන්සුවකට වෙන්දේසිවීම ආරම්භ කෙරී ඇති බවට මැතිවරණ නිරීක්ෂණ සංවිධාන විසින් හඳුනාගෙන ඇති බවට අනාවරණය වේ.", "URL": "https://lankatruth.com/si/?p=143846", "Category": "පුවත්", "Parent URL": null}