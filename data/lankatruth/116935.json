{"Source": "Lankatruth", "Timestamp": "May 24, 2021", "Headline": "අධි ආරක්ෂක බන්ධනාගාරයෙත් 60කට කොරෝනා", "News Content": "බූස්ස අධි ආරක්ෂක බන්ධනාගාරයේ රැඳවුවන් 60 දෙනකුට කොවිඩ් වයිරසය ආසාදනය වී ඇති බව හඳුනාගෙන ඇතැයි බන්ධනාගාර අධිකාරි කාර්යාලය සඳහන් කරයි. රැඳවුවන් 69 දෙනකු සඳහා සිදුකල PCR පරික්ෂණයෙන් 60 දෙනකු මෙලෙස කෝවිඩ් – 19 ආසාදිතයන් යැයි සනාථ වී ඇත. මෙම පිරිස එම බන්ධනාගාරයේ සිටින සාමාන්‍ය රැඳවියන් බවද සඳහන් වේ. බුස්ස අධි ආරක්ෂක බන්ධනාගාරයේ රැඳවියන් 324 දෙනකුට මේ වනවිට කොවිඩ් වෛරසය ආසාදනය වී ඇති බවට හඳුනා ගෙන ඇත.", "URL": "https://lankatruth.com/si/?p=116935", "Category": "කොවිඩ් -19 (කොරෝනා ) පුවත්", "Parent URL": null}