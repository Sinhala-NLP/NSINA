{"Source": "Lankatruth", "Timestamp": "August 18, 2017", "Headline": "ස්පාඤ්ඤයට ත්‍රස්ත ප්‍රහාර වැලක්!", "News Content": "ස්පාඤ්ඤයේ බාසිලෝනා නගරයේ ජනාකීර්ණ මාර්ගයක් වෙත අධික වේගයෙන් වෑන් රථයක් කඩා වැදීමෙන් සිදු කළ අනතුරින් පුද්ගලයින් 13 දෙනෙකු ජවිතක්ෂයට පත්ව ඇති බව වාර්තා වේ. ස්පාඤ්ඤය වෙත පැමිණි සංචාරයට පැමිණි රටවල් රැසක විදේශිකයින් රැසක්ද තුවාල ලැබූවන් හා ජීවිතක්ෂයට පත්වූවන් අතර ඇතැයි පැවසෙන අතර තුවාල ලැබූවන්ගෙන් 10 දෙනෙකුගේ තත්වය බරපතළ බව පැවසේ. ප්‍රහාරයේ වගකීම අයි.එස්. ත්‍රස්තවාදීන් විසින් භාරගෙන ඇති අතර මෙම සිදුවීමෙන් පැය කිහිපයක් තුළ ස්පාඤ්ඤයේම කැම්බ්‍රිල්ස් නගරයේදීතවත් වාහනයක් සිදු කළ අනතුරකින් පොලිස් නිලධාරියෙකු ඇතුළු පුද්ගලයින් කිහිපදෙනෙකු තුවාල ලබා තිබේ. එම සිද්ධියට අදාළ සැකකරුවන් දෙදෙනෙකු අත්අඩංගුවට ගැනීමට පොලිසියට හැකිව තිබේ. මේ අතර තවත් ත්‍රස්ත ක්‍රියාවක් සඳහා සූදානම් වෙමින් සිටි පුද්ගලයින් පිරිසක් වෙත පොලිසිය එල්ල කළ වෙඩි ප්‍රහාරයකින් සිව් දෙනෙකු ජීවිතක්ෂයට පත්ව ඇති අතර ඔවුන් පුපුරණ ද්‍රව්‍ය සහිති බඳපටි පැළඳ සිට ඇතැයි පැවසේ. මෙම සිදු වීම් වලින් අනතුරුව ස්පාඤ්ඤයේ උමං දුම්රිය සේවා හා උමං මාර්ග වසා දැමීමට කටයුතු කර ඇති අතර අගමැති මාරියානා රංජායි ප්‍රකාශ කර ඇත්තේ මෙම ප්‍රහාරයන් පිටුපස අන්තවාදීජිහාඩ් කල්ලිය සිටින බවයි. බාසිලෝනා ප්‍රහාරයෙන් මියගිය පිරිස වෙනුවෙන් අගමැතිවරයා දින තුනක ශෝක කාලයක් ප්‍රකාශයට පත්කර ඇති අතර සුප්‍රසිද්ධ බාසිලෝනා පාපන්දු කණ්ඩායමද ජීවිතක්ෂයට පත්වූවන් වෙනුවෙන් ශෝකය ප්‍රකාශ කර තිබේ.", "URL": "https://lankatruth.com/si/?p=39533", "Category": "විදෙස් පුවත්", "Parent URL": null}