{"Source": "Lankatruth", "Timestamp": "March 15, 2022", "Headline": "එස්බීගෙන් තුනක් ගලවයි…", "News Content": "අමාත්‍යාංශ විෂය පථය සහ කාර්යයන්වල නව සංශෝධනයක් සිදු කරමින් කර්මාන්ත ඇමති එස්.බී දිසානායක යටතේ පැවති කාර්යයන්, ආයතන සහ සමාගම් තුනක් පරිසර ඇමති මහින්ද අමරවීර යටතය පවරා ඇත. ඒ අනුව මෙතෙක් කර්මාන්ත අමාත්‍යාංශයට අයත්ව තිබූ “දැනට භූගතව සහ සාගර අභ්‍යන්තරයේ ඇතැයි සැලකෙන ඛනිජ සම්පත් නූතන අධිතාක්ෂණ භාවිතා කර ගවේෂණය කර රටේ නිෂ්පාදන ක්‍රියාවලිය ශක්තිමත් කිරීමට යොදාගැනීම” යන කාර්‍යය පරිසර අමාත්‍යාංශය යටතට පවරා ඇත. එමෙන්ම කර්මාන්ත අමාත්‍යාංශය යටතේ පැවති ශ්‍රී ලංකා ක්ලයිමේට් ෆන්ට් (ප්‍රයිවට්) ලිමිටඩ් ආයතනය සහ ලංකා ඛනිජ වැලි සමාගම ද පරිසර අමාත්‍යාංශය යටතට පවරා තිබේ.", "URL": "https://lankatruth.com/si/?p=130028", "Category": "පුවත්", "Parent URL": null}