{"Source": "Lankatruth", "Timestamp": "April 20, 2020", "Headline": "මැතිවරණය කල්දමා පාර්ලිමේන්තුව කැඳවන්න", "News Content": "මැතිවරණය කල්දමා පාර්ලිමේන්තුව කැඳවන ලෙස ජාතික භික්ෂු පෙරමුණ ජනාධිපතිවරයාගෙන් ඉල්ලා සිටින බව මාධ්‍ය සාකච්ඡාවක් කැඳවමින් එම පෙරමුණෙහි සභාපති හඳුගල රතනපාල හිමියෝ අද (20) තංගල්ලේදී පැවසූහ. සම්පූර්ණ මාධ්‍ය හමුව… ආණ්ඩුව කොරෝනා වසන්ගතය මර්ධනය කිරීම සඳහා මෙතුවක් කල් කරපු දේවල් හොදයි. එවා අපි අඟය කරනවා. එහෙත් ආණ්ඩුව මේ වසන්ගනතය අභිමුව මහ මැතිවරණය පවත්වන්න යනවානම් ඒක වැරදියි. ආණ්ඩුවේ මැතිවරණ සූදානමත් වැරදියි. මේ මැතිවරණය කල්දමා කොරෝනා වසංගතය මර්ධනය කිරීමට කටයුතු කරන්න කියා ජාතික භික්ෂු පෙරමුණ මාර්තු මාසේ 16 වනදාත් නිවේදනයක් නිකුත් කරා. එවා පිළිපදින්නේ නැතුව ආණ්ඩුව මැතිවරණයකට යෑම සහමුලින්ම වැරදි ක්‍රියාවක්. ඒ තීරණය අවලංගු කොට කොරෝනා මර්ධනයට ප‍්‍රමුඛතාවය ලබාදී පාර්ලිමේන්තුව වහාම කැදවන ලෙස ජාතික භික්ෂු පෙරමුණ ආණ්ඩුවෙන් ඉල්ලිම්ක් කරනවා යැයි ජාතික භික්ෂු පෙරමුණේ ලේකම් වකමුල්ලේ උදිත හිමියෝ ඊයේ (20) තංගල්ලේදී පැවසුහ. වකමුල්ලේ උදිත හිමියන් එසේ පැවසුවේ කොරෝනා අවදානම හා ආණ්ඩුවේ මැතිවරණ සූදානම පිළිබදව මාධ්‍යවේදීන් දැනුවත් කිරීම සදහා ඊයේ (20) පෙරවරුවේ තංගල්ල ඇන්නපිටිය ජයසුමනාරාම විහාරස්ථානයේ පැවති මාධ්‍ය හමුවක් අමතා කතා කරමිනි. එහිදි වැඩි දුරටත් අදහස් දැක්වූ වකමුල්ලේ උදිත හිමියන් මෙසේද පැවසුහ. මේ රටේ උගත් ඇතම් භික්ෂුන් වහන්සේලා වියත් මගේ උගත් පුද්ගලයන් කරන ප‍්‍රකාශ දිහා බැලූවාම අපි පුදුමයට පත් වුනා.පාර්ලිමේන්තුව නැතිව හරියට රට පාලනය වන බව ඇතැම් හාමුදුරුවරු කියනවා. පාර්ලිමේන්තුවේ කෑමට වියදම් කරන්න මාන්ත්‍රී වරුන්ට වැටුප් ගෙවන්න වියදම් වන මුදල් ඉතිරිවන බව පවසනවා.මැතිවරණ ඔනෑ නැතිලු. පාර්ලිමේන්තු මන්ත්‍රීවරු 225ම ඔනේ නැතිලු. මෙවා ඉතාම අද බාල කතා. ජාතික භික්ෂු පෙරමුණ මේ අදබාල කතා ප‍්‍රතික්‍ෂේප කරනවා. පාර්ලිමේන්තුව නැතිව රටක් ගෙන යන්නේ කොහොමද?පාර්ලිමේන්තුවක් නැතිව මුදල් අනුමත කරගන්නේ කොහොමද ඒ කෙසේ වෙතත් මේ අවස්ථාවේ මහ මැතිවරණයක් පවත්වන්න හැකියාවකුත් නැහැ.මාර්තු 02 වෙනිදා පාර්ලිමේන්තුව විසුරුවන්න එපා කියා රටේ නොයකුත් සංවිධාන රජයෙන් ඉල්ලා සිටියා. ඒ වෙලාවේ ආණ්ඩුවට තිබුනේ අඳබාල දැක්මක්. යුද්ධය දිනපු අපිට කොරෝනා පරද්දන්න බැරි ඇයි දැයි සමහරු පැවසුවා. අද උදෑසන 11 වනවිටත් අලුත් රෝගීන් 24 දෙනෙක් සොයා ගෙන. ඊයේ 17ක් සොයාගෙන. දැන් මැතිවරණ සූදානමකට ආණ්ඩුව රට ගෙනයමින් සිටිනවා.ආණ්ඩුව මේ මැතිවරණ පැවත්විමේ සුදානමේදී රටේ ජනතාව සම්බන්දයෙන් කිසිදු සැලකිල්ලක් දක්වන්නේ නැහැ. රටේ අපි සියලු දෙනා ජාති ආගම් පක්‍ෂ පාට නොබලා එකම ක්‍රියාදාමයක් යටතේ එකතු වුනොත් පමණයි මේ වසන්ගතයෙන් බෙරිය හැක්කේ.සමාන්‍යයෙන් ආණ්ඩු කටයුතු කරන්නේ මෙහෙම තමයි.දීඝ නිකායේ කුඨදත්ත ජාතකයේ එන රජතුමා රට විශාල විපතකට පත්ව තිබියේදී විශාල යාගයක් පැවැත්වීමට සුදානම් වුනා. ඒ වෙලාවේ ඒ රටේ තිබිලා තියෙන්නේ දැන් අපේ රටේ ඇතිවෙලා තිබෙන තත්වයක්. සියලු මැති ඇමතිවරුන් රජතුමාට යාගය පවත්වන්න කියා උපදෙස් දෙද්දි එක් උප ඇමතිවරයෙක් පමණක් රජ තුමාට කරුණු පැහැදිලි කර දී යාගය නැවැත්තුවා. ඒ වගේ ඇමතිවරුන් උපදේශක වරුන් නායක හිමිවරුන් අපේ රටේ නැති නිසා අද අපේ රට විශාල විනාසයක් වෙමින් තිබෙයිදී මැතිවරණයකට ඇදගෙන යන්න සූදානම් වෙනවා.මැතිවරණය කියන්නේ වෙසක් හෝ නත්තල් වගේ එකක් නෙවේ.විශාල මිනිස් ක්‍රියාකාරිත්වයක ක්‍රියාන්විතයක්. අනෙකු පක්‍ෂ මැතිවරණයට සූදානම් වෙන්නේ කොහොමද? ජනතාව ඒකරාශි කර රැස්වීම් පවත්වන්නේ කොහොමද? ඡන්ද පොලේදී ඡන්ද දායකයින් උෂ්ණත්වය පරික්‍ෂා කිරීමේ උපකරණ හැම ඡන්ද පොලකටම සපයන්න පුලූවන්ද. හෑම ඡන්ද දායකයෙකුට පෑනක් හො පැන්සලක් සපයන්න පුලුවන්ද? සෑම ඡන්ද දායකයකුටම මුඛ ආවරණ සපයන්න පුලූවන්ද? මෙවා කිසිසේත්ම ප‍්‍රායෝගිකව කරන්න පුලූවන්ද? මේ අවස්ථාවේ මැතිවරණය පැවැත්තුවොත් අපේ රට කොරෝනා වසන්ගතය ට දැඩි ලෙස විවෘත වෙනවා. එහිදි විශාල ජනතාවකට ජීවිත පවා නැතිවෙන්න ඉඩ තිබෙනවා. ඒ නිසා ආණ්ඩුවට අවධාරණය කර කියා සිටින්නේ මහ මැතිවරණය වහාම කල් දාන්න කියලා. ඒ වෙනුවට පාර්ලිමේන්තුව නැවත කැදවා සියලු දෙනාගේ සහයෝගයෙන් මේ කොරෝනා වසංගතය සහ මුලින්ම පරාජය කොට අවශ්‍ය මුදල් අණපනත් සම්මත කරගෙන සැත්තැම්බර් මාසයේ 02 දායින් පසුව මහ මැතිවරණය පවත්වන ලෙසයි. රජයට උපදෙස් ලබාදෙන නායක හාමුදුරුවරුන්ගෙනුත්, වියත්මගේ උපදේශක වරුන්ගෙනුත් අප ඉල්ලා සිටින්නේ රජයට මෙම උපදෙස් ලබාදෙන ලෙසයි. මෙතන තිබෙන්නේ අභිමානත්වය පිළිබද ප‍්‍රශ්නයක්. මේ වෙලාවේ බලය සදහාම කටයුතු කරන්නේ නැතිව රටේ ජනතාව කොරෝනා වසංගතයට බිලිදෙන්නේ නැතිව කටයුතු කරන ලෙස අප රජයෙන් ඉල්ලා සිටිනවා. මේ වෙලාවේ මැතිවරණයක් තිබිමට රටේ ජනතාව කැමති නැහැ.කොරෝනා මර්ධනය සඳහා දැනට පවතින නිතීරිති ප‍්‍රමාණවත් නැත්නම් අලුතෙන් නීති පනත් සම්මතකරගන්නා ලෙසත් අපි ආණ්ඩුවෙන් ඉල්ලා සිටිනවා.” මෙහිදී අදහස් දැක්වූ ජාතික භික්‍ෂු පෙරමුණේ සභාපති හඳුගල රතනපාල හිමි “මේ රටේ ආගමික සංස්ථා සිවිල් සංවිධාන දේශපාලන පක්‍ෂ අද ඇතිවී තිබෙන කොරෝනා වසංගතය මර්ධනය කිරීමට කටයුතු කිරීම පිළිබදව ප‍්‍රසංසාව පුදකරනවා.මේ රටේ ආරක්‍ෂක අංශ, සෞඛ්‍ය කාර්යමණ්ඩල, මාධ්‍ය අයතන සියලුම ආයතනවලට ස්තුතිය පුද කර සිටිනවා. ඇතැම් අවස්ථාවල කොරෝනා මර්ධන අවස්තාවලදී දේශපාලන මැදිහත්වීම් නිසා එම නිලධාරින් අකර්මරණ වන අවස්ථාවන් අප දැක්කා. අද ආණ්ඩුව කොරෝනා මර්ධන කටයුතු වලින් දේශපාලන උවමනාවන් ඉටුකරගැනීමේ තත්වයකට පත්වෙලා ඉන්නවා. රජයේ වෛද්‍ය නිලධාරීන්ගේ සංගමය පවා ආණ්ඩුවේ සමහර තිරණ වලට බරපතල විවේචන සිදු කරනවා අප දැක්කා. මාසයක් පුරා රට අකර්මරණ්‍ය කර කොරෝනා වසංගතයේ යම් පාලනයක් ඇතිකිරීමට කටයුතු කිරීම පිළිබද සතුටු වෙනවා. එහෙත් අද වනවිට මාතෘකා කිහිපයක් කරලියට පැමිණ තිබෙනවා.මහ මැතිවරණය පැවැත්වීම ඉන් එකක්. පාර්ලිමේන්තුව විසුරුවා හැරිය අවස්ථාවේ රටේ බරපතල කොරෝනා වසංගත අවධානයක් තිබුනේ නැහැ.ඒ නිසා සියලුම දේශපාලන පක්‍ෂ මහ මැතිවරණයට නාම යෝජනා භාර දුන්නා. නමුත් අද වනවිට ඊට හත්පසින්ම තත්වයක් උදවෙලා. ඉදිරි කාලයේදී මොන වගේ තත්වයකට රට පත්වේද කියලා කියන්න බැහැ. ආණ්ඩුව මැතිවරණයකට අවශ්‍ය කරුණු සපයමින් ඉන්නවා. මේ වෙලාවේ මැතිවරණයක් තියන්න හැකියාවක් නැහැ. මැතිවරණයක් තියන්නනම් රට යථාතත්වයට පත්වෙන්න ඕන. මැතිවරණයක් පවත්වන්න කලින් මේ උවදුර අවසන් කරලා ඉන්න ඔන. ආණ්ඩුවේ මේ මැතිවරණ සූදානම නිසා රටට බරපතල ප‍්‍රශ්න ඇතිවෙලා. පාර්ලිමේන්තුව නැති නිසා රට බරපතල ප‍්‍රශ්නවලට මුහුණ දෙමින් තිබෙනවා. රටේ ඉදිරි කටයුතු පවත්වන් යන්න මුදල් නැහැ.පර්ලිමේන්තුවක් අවශ්‍ය නැහැ කියනවා වගේ මතයක් රටේ ඇති කරමින් තිබෙනවා. අපි ආණ්ඩුවෙන් ඉල්ලා සිටිනවා මේ ලොවේ රට ව්‍යවස්ථා අර්බුදයකට ගෙන යන්නේ නැතිව මේ තත්වය විසදන්න කියලා. මහ මැතිවරණය කල් දාන්න. ජනාධිපති අගමැති ව්‍යවස්ථාවට අනුව ක්‍රියා කලයුතුයි. මැතිවරණයක් තියන්න හැකි පරිසරයක් රට තුළ නැහැ. තමන්ගේ බල උවමනාව වෙනුවෙන් කොරෝනා වසංගතය පාවිච්චි කරමින් සිටිනවා. විසුරුවන ලද පාර්ලිමේනතුව නැවත කැදවන්න. පාර්ලිමේනතුවට බහුතරය නැතත් මහජනයාට හිතකර අණපනත් සම්මත කර ගන්න. බහුතරය නැති එක ප‍්‍රශ්නයක් වෙන්නේ නැහැ. මෙම මාධ්‍ය හමුව සඳහා ජාතික භික්‍ෂු පෙරමුණේ විධායක සභික ශාස්ත‍්‍රපති වැලිවැවේ ධම්මපාල හිමියන්ද සහභාගී වුහ.", "URL": "https://lankatruth.com/si/?p=92659", "Category": "පුවත්", "Parent URL": null}