{"Source": "Lankatruth", "Timestamp": "August 8, 2018", "Headline": "ධීවර ගැටළුවලට විසඳුම් ඉල්ලා ත්‍රීකුණාමලයේ ධීවරයෝ වීදි බසිති", "News Content": "සමස්ත ලංකා පොදු ධීවර සම්මේලනයේ මෙහෙයවීමෙන් දැවැන්ත ධීවර විරෝධතාවක් ත්‍රීකුණාමලයේදී අද (08) පැවැත්විණි. ත්‍රීකුණාමලය ප්‍රධාන මාලු වෙළඳ සැල ඇතුළු මාලු වෙළඳ සැල් සියල්ල වසා දමා කලු කොඩි දමා විරෝධතාවයට සහය පලකර තිබීම විශේෂත්වයකි. ප්‍රදේශයේ සිංහල, දෙමළ, මුස්ලිම් ධීවර ජනතාව දහස් ගණනක් සහභාගිත්වයෙන් පැවති මෙම විරෝධතාවය අතර තුර පාගමණෙන් ගිය උද්ඝෝෂකයන් ත්‍රීකුණාමලය ධීවර දිස්ත්‍රික් කාර්යාලය වැටලූහ. එහිදී බලධාරීන් සමග සාකච්ඡාවක ලබාදුන් අතර ගැටලු විසදීමට පොරොන්දු වීමෙන් පසු විරෝධතාවයේ නිරත ධීවර ජනතාව විසිර ගියහ. මෙම අවස්තාවට සමස්ත ලංකා පොදු ධීවර සම්මේලනයේ ජාතික සංවිධායක රත්න ගමගේ මහතා සහ ත්‍රීකුණාමලය දිස්ත්‍රික් සංවිධායක අරුන් හේමචන්ද්‍ර මහතා ඇතුළු පිරිසක් එක්වී සිටියහ.", "URL": "https://lankatruth.com/si/?p=57327", "Category": "පුවත්", "Parent URL": null}