{"Source": "Lankatruth", "Timestamp": "September 21, 2020", "Headline": "බිම්සානිට හරිනිගෙන් සුභපැතුම්…", "News Content": "ශ්‍රී ලංකා පොලිස් ඉතිහාසයේ ප්‍රථම වරට කාන්තා පොලිස් නිලධාරිනියක නියෝජ්‍ය පොලිස්පතිනියක ලෙස උසස් වීමක් ලද පොලිස් දෙපාර්තමේන්තුවේ ළමා හා කාන්තා කාර්යාංශයේ කටයුතු කළ, බිම්සානි ජාසිංආරච්චි මහත්මියට සිය මුහුණ පොත හරහා සුභපැතුම් එක්කිරීමට මාලිමාව පක්ෂයේ පාර්ලිමේන්තු මන්ත්‍රී ආචාර්ය හරිනී අමරසූරිය මෙනවිය කටයුතු කර තිබේ. “ශ්‍රී ලංකා පොලිසියේ වසර 154ක ඉතිහාසය තුල පළමු වරට නියෝජ්‍ය පොලිස්පති දුරයට පත්වූ කාන්තා නිලධාරිනිය වන බිමෂානි ජාසිංහාරච්චි මහත්මියට මාගේ හද පිරි සුභ පැතුම්. ඇය කාන්තාවන් හා ළමයින්ගේ සුබසිද්ධිය වෙනුවෙන් කැපවීමෙන් වැඩ කල අයෙකි. ඇය නියෝජ්‍ය පොලිස්පති ධුරයට ලද උසස් වීම මෙරට සිටින අනෙක් කාන්තා නිලධාරින්ටද ශ්‍රී ලංකා පොලිසියේ උසස් තනතුරුවලට ලඟා වීමට අවස්ථාව උදා කරනු ඇත. කාන්තාවන්ට හිමිවිය යුතු අවස්ථාවන් ලබා දීමේදී දක්වා ඇති පසුගාමිත්වය පිළිබඳ ශ්‍රී ලංකා පොලිසියේ අවධානය යොමු වීම අත්‍යවශ්‍ය වන අතර මෙම උසස් වීම තවත් මෙවැනි අවස්ථාවන් රැසකට මඟ පමුණුවනු ඇතැයි සිතමි.” යනුවෙන් මාලිමාව පක්ෂයේ පාර්ලිමේන්තු මන්ත්‍රී ආචාර්ය හරිනී අමරසූරිය මෙනවිය සිය මුහුණපොතේ සටහනක් එක්කරමින් සඳහන් කර තිබේ.", "URL": "https://lankatruth.com/si/?p=96631", "Category": "පුවත්", "Parent URL": null}