{"Source": "Lankatruth", "Timestamp": "January 6, 2021", "Headline": "කරාපිටියේ ළමා වාට්ටුවක සිටි මවකට කොරෝනා – වාට්ටුවත් වහයි", "News Content": "කරාපිටිය ශික්ෂණ රෝහලේ ළමා ඒකකයේ වාට්ටු අංක 02හි නේවාසිකව සිටින දරුවාගේ සාත්තුවට පැමිණ සිටි මවක කොරෝනා ආසාදිත බව හඳුනාගැනීම හේතුවෙන් වාට්ටුව තාවකාලිකව වසා දමා ඇත. එම මව තමන්ට සෙම් ගෙඩි ඇති බව පැවසීම හේතුවෙන් ඊයේ (04) රෝහල් කාර්ය මණ්ඩලය විසින් ඇයව PCR පරීක්ෂණයකට යොමු කර ඇති අතර මවත් දරුවාත් වාට්ටුවේ වෙනම ස්ථානයක රඳවා තැබීමටද පියවර ගෙන තිබේ. එම මව පිළිබඳ PCR පරීක්ෂණ වාර්තාව අද (05) ලැබී ඇති අතර ඉන් තහවුරු වී ඇත්තේ මවට කොවිඩ් – 19 වයිරසය ආසාදනය වී ඇති බවයි. මෙම කාන්තාව ගාල්ල, ගිංතොට පදිංචි අයෙකි.", "URL": "https://lankatruth.com/si/?p=106585", "Category": "කොවිඩ් -19 (කොරෝනා ) පුවත්", "Parent URL": null}