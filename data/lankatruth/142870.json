{"Source": "Lankatruth", "Timestamp": "December 14, 2022", "Headline": "ඉලොන් මස්ක් පහළට වැටෙයි ඔටුන්න ආර්නොල්ට්ට වැටෙයි", "News Content": "ලොව ධනවත්ම පුද්ගලයා ලෙස පසගියදා ප්‍රකාශයට පත් ඉලොන් මස්ක් එම ස්ථානය අහිමිවී ඇති බව ජාත්‍යන්තර මාධ්‍ය වාර්තා කරයි. ෆෝබ්ස් සහ බ්ලුම්බර්ග් වාර්තාවලට අනුව ඉලොන් මස්ක් අබිභවා යාමට LVMH සමාගමේ ප්‍රධාන විධායකයා වන බර්නාඩ් ආර්නොල්ට් සමත් වී තිබේ. එසේ වී ඇත්තේ ඉලොන් මස්ක් ප්‍රධාන විධායකයා වන ටෙස්ලා මෝටර් රථ නිෂ්පාදන සමාගමෙහි කොටස් මිල පහළ යෑම හේතුවෙනි. එහි කොටස් වලින් 14%ක් ඉලොන් මස්ක්ට හිමිය. ඔහුගේ මේ වනවිට ඉලොන් මස්ක් සතු ධනය ඩොලර් බිලියන 178ක් බවත් බර්නාඩ් ආර්නොල්ට් සතු වත්කම්වල වටිනාකම ඩොලර් බිලියන 188ක් බවත් සඳහන් වෙයි. ඉලොන් මස්ක් පසුගිය ඔක්තෝබර් මාසයේදී ඩොලර් බිලියන 44ක් වැයකොට ට්විටර් සමාගමද මිලට ගත්තේය.", "URL": "https://lankatruth.com/si/?p=142870", "Category": "පුවත්", "Parent URL": null}