{"Source": "Lankatruth", "Timestamp": "October 5, 2018", "Headline": "පශු සම්පත් මණ්ඩලයේ සභාපති අල්ලස් දැලේ", "News Content": "රුපියල් ලක්ෂ 06 අල්ලස් මුදලක් ලබාගත් ජාතික පශු සම්පත් සංවර්ධන මණ්ඩලයේ සභාපති නාදන් මුත්තු විනයාගම් මහතා හා ඔහුගේ පෞද්ගලික සමාගමක ගිණුම් සහකාරවරයකු වන කදිරේසු සිවනේෂාන් මහතා අත්අඩංගුවට ගත් බව අල්ලස් හෝ දුෂණ විමර්ශන කොමිසමේ අධ්‍යක්ෂක ජ්‍යෙෂ්ඨ පොලිස් අධිකාරි ප්‍රියන්ත චන්ද්‍රසිරි මහතා නිවේදනය කරයි. ජාතික පශු සම්පත් සංවර්ධන මණ්ඩලයට අයත් මැල්සිරිපුර ගොවිපොළේ අවන්හළක් වසර දෙකක කුලී පදනම මත ලබාදීම සඳහා රුපියල් ලක්ෂ 12 මුදලක් ඉල්ලා එයින් රුපියල් ලක්ෂ 06 මුදලක් ලබා ගනිද්දී මෙම අත්අඩංගුවට ගැනීම සිදු කර ඇත. ජාතික පශු සම්පත් සංවර්ධන මණ්ඩලයේ සභාපති නාදන් මුත්තු විනයාගම් මහතා මහින්ද රාජපක්ෂ පාලන සමයේ පශු සම්පත් ඇමතිව සිටි ආරම්මුගම් තොන්ඩමන් මහතාගේ මස්සිනා වන අතර ඔහුව මෙහි සභාපති ධුරය සඳහා පත් කර ඇත්තේ වත්මන් පශු සම්පත් ඇමති විජිත් විජිතමුනි සොයිසා මහතා විසිණි.", "URL": "https://lankatruth.com/si/?p=60419", "Category": "පුවත්", "Parent URL": null}