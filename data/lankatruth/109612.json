{"Source": "Lankatruth", "Timestamp": "January 30, 2021", "Headline": "කහතුඩුවේ 13කට කොරෝනා – ගුරුවරියක් ඇතුළු එකම පවුලේ 7ක් ඒ අතර", "News Content": "කහතුඩුව ප්‍රදේශයේ තවත් පුද්ගලයින් 13 දෙනෙකුට කොවිඩ් -19 වෛරසය ආසාදනය වී ඇති බවට අනාවරණය වී තිබෙන අතර ඔවුන් අතරේ ගුරුවරියක ඇතුළු එකම පවුලේ පුද්ගලයින් 07 දෙනෙකු සිටින බව කහතුඩුව සෞඛ්‍ය වෛද්‍ය නිලධාරී කාර්යාලය සඳහන් කරයි. පොල්ගස්ඕවිට, වෑතර ප්‍රදේශයේ පාසල් ගුරුවරියකට පසුගිය 25 වන දින කොවිඩ් නයින්ටීන් ආසාදනය වී ඇති බවට අනාවරණය වී තිබිණි. පසුව ඇයගේ ආශ්‍රිතයින්ට සිදුකළ PCR පරීක්ෂණවලදී තවත් 07 දෙනෙකු කොවිඩ් නයින්ටීන් ආසාදිතයින් ලෙස හඳුනාගෙන ඇත. අදාළ ගුරුවරියගේ මව, පියා, සැමියා, සහෝදරිය, සහෝදරයින් දෙදෙනා සහ අවුරුදු 05ක් වයසැති දියණිය මෙලෙස ආසාදිතයින් ලෙස හඳුනාගෙන ඇති බව වාර්තා වේ. ඊට අමතරව කහතුඩුව නගරයේ සිදුකළ අහඹු PCR පරීක්ෂණවලින් තවත් පුද්ගලයින් පිරිසක් කොවිඩ් -19 ආසාදිතයින් ලෙස හඳුනාගෙන තිබේ.", "URL": "https://lankatruth.com/si/?p=109612", "Category": "කොවිඩ් -19 (කොරෝනා ) පුවත්", "Parent URL": null}