{"Source": "Lankatruth", "Timestamp": "January 18, 2018", "Headline": "උතුරේ අපේක්ෂකයන් පිටුපස යන බුද්ධි අංශට එරෙහිව ජවිපෙ මැදිහත්වීම පල දරයි", "News Content": "උතුරු පළාතේ පළාත් පාලන මැතිවරණයට ඉදිරිපත් වන අපේක්ෂකයන්ගේ නිවෙස්වලට පැමිණ බුද්ධි අංශ නිලධාරීන් විසින් තොරතුරු එකතු කිරීම පිළිබඳ ජනතා විමුක්ති පෙරමුණේ ජාතික සංවිධායක, පාර්ලිමේන්තු මන්ත්‍රී බිමල් රත්නායක මහතා විසින් මැතිවරණ කොමිෂන් සභාවේ සභාපතිවරයාට කරන ලද පැමිණිල්ලෙන් පසු ඒ පිළිබඳව මැතිවරණ කොමිසම තීරනයක් ගෙන තිබේ. එසේ අපේක්ෂකයන්ගේ පෞද්ගලික තොරතුරු එකතුකිරීම වහාම අත්හිටුවන ලෙස දන්වමින් මෙම මස 04වනදා පොලිස්පතිවරයාටත් පරිපාලන හා මැතිවරණ අංශය භාර නියෝජ්‍ය පොලිස්පත්වරයාටත් දන්වා යැවූ බව සඳහන් කරමින් මැතිවරණ කොමිෂන් සභාවේ සභාපතිවරයා බිමල් රත්නායක මහතා අමතමින් ලිපියක් යොමු කරමින් දැනුම් දී ඇත.", "URL": "https://lankatruth.com/si/?p=46443", "Category": "පුවත්", "Parent URL": null}