{"Source": "Lankatruth", "Timestamp": "March 7, 2019", "Headline": "රාජිතට සහ තලතාට චෝදනා", "News Content": "2015 – 2018 කාලය තුළ රාජ්‍ය ආයතනවල සිදුව ඇතැයි පැවසෙන දූෂණ සහ වංචා සම්බන්ධව විමර්ශනයට පත්කළ ජනාධිපති කොමිසමට අමාත්‍ය රාජිත සේනාරත්න මහතාට සහ අමාත්‍ය තලතා අතුකෝරළ මහත්මියට එරෙහිව ඊයේ(06) පැමිණිලි ඉදිරිපත් විය. තලතා අතුකෝරළ මහත්මිය විදේශ රැකියා අමාත්‍යවරිය ලෙස කටයුතු කරමින් සිටි කාල වකවානුවේ, 2015 අගෝස්තු මස 26 වන දින සිට ශ්‍රී ලංකාවෙන් මැදපෙරදිග රටවල් සඳහා පිටත්ව ගිය ශ්‍රමිකයන් සඳහා රක්ෂණාවරණයක් හඳුන්වාදෙමින් රැපියල් මිලියන 1500ක මුදල් වංචා කළ බවට පැමිණිල්ලේ සඳහන් වේ. බස්නාහිර පළාත් සභාවේ නියෝජ්‍ය සභාපති යසපාල කෝරළගේ සහ නීතීඥ තුෂාර දිසානායක යන අය මෙම පැමිණිල්ල ඉදිරිපත් කර ඇත. එසේම රාජිත සේනාරත්න මහතාගේ පූර්ණ අනුග්‍රහයෙන් සිදුකරන ඖෂධ මාෆියාවක් පිළිබඳ කුරුණු ද කොමිසමට ඉදිරිපත් වී ඇත. එම පැමිණිල්ල සිදුකර ඇත්තේ නීතීඥ තුෂාර දිසානායක සහ කෝට්ටේ නාගරික මන්ත්‍රී ඩෙන්සිල් පද්මසිරි යන අයය.", "URL": "https://lankatruth.com/si/?p=69910", "Category": "පුවත්", "Parent URL": null}