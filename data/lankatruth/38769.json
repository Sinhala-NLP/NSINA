{"Source": "Lankatruth", "Timestamp": "August 1, 2017", "Headline": "සාකච්ඡා සාර්ථකයි – තෙල් සේවකයෝ වර්ජනයකට නොයයි", "News Content": "ජනාධිපතිවරයා සමඟ අද (01) දහවල් ජනාධිපති ලේකම් කාර්යාලයේදී පැවති සාකච්ඡා සාර්ථක වීම හේතුවෙන් වර්ජන ක්‍රියාමාර්ගයකට අවතීර්ණ නොවීමට තීරණය කළ බව ඛනිජ තෙල් වෘත්තීය සමිති එකමුතුව පවසයි. එම සාකච්ඡාවේදී ජනාධිපතිවරයා විසින් සිදුකළ ප්‍රකාශයන් සැලකිල්ලට ගනිමින් වර්ජන ක්‍රියාමාර්ගයකට අවතීර්ණ නොවීමට තීරණය කළ බවත් රටේ ජනාධිපතිවරයා ලෙස තමන් කියන දේ විශ්වාස කරන ලෙස ජනාධිපතිවරයා ආයාචනා කළ බවත් ඛනිජ තෙල් වෘත්තීය සමිති එකමුතුවේ කැඳවුම්කරු ඩී.ජේ. රාජකරුණා මහතා සඳහන් කරයි. ත්‍රීකුණාමලය චීන වරායේ තෙල් ටැංකි සංස්ථාවට පැවරීම, හම්බන්තොට තෙල් පහසුකම් අංශය සංස්ථාවට පැවරීම, සපුගස්කන්ද තෙල් පිරිපහදුව නවීකරණය කර යළි පිරිපහදු කටයුතු ආරම්භ කිරීම යන ඉල්ලීම් තුණ මුල් කරගනිමින් ඛනිජ තෙල් වෘත්තීය සමිති එකමුතුව පසුගිය 24 වනදා සිය වැඩ වර්ජනය ආම්භ කළේ ය. පසුව ජනාධිපතිවරයා සමඟ සාකච්ඡාවක් ලබාදීම හේතුවෙන් ආදාළ වර්ජනය නතර කෙරුණු අතර එහිදී එළඹ එකඟතාවය අනුව අද දින යළි සාකච්ඡා සිදු කෙරිණි.", "URL": "https://lankatruth.com/si/?p=38769", "Category": "පුවත්", "Parent URL": null}