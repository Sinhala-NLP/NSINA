{"Source": "Lankatruth", "Timestamp": "October 26, 2020", "Headline": "පොම්පියෝ වෙනුවෙන් ඇමති දිනේෂ් බිලිදෙයි !", "News Content": "ඇමරිකානු රාජ්‍ය ලේකම් මයික් පොම්පියෝ හදිසියේ මෙරට නිල සංචාරයකට පැමිණීම පිළිබඳව රට තුළින් බලවත් විරෝධයක් එල්ලවෙමින් තිබියදී රාජ්‍ය ලේකම්වරයා එම සංචාරය සිදු කරන්නේ විදේශ අමාත්‍ය දිනේෂ් ගුණවර්ධන විසින් කරන ලද ආරාධනයකට අනුව බව ආණ්ඩුව නිල වශයෙන් ප්‍රකාශ කර තිබේ. රජයේ නිල ප්‍රවෘත්ති වෙබ් අඩවිය අද (26) නිකුත් කරන ලද ප්‍රවෘත්තියකින් මේ බව අනාවරණය වේ. නමුත් ඇමරිකානු රාජ්‍ය ලේකම්වරයා ඉන්දියාව, මාලදිවයින, ඉන්දුනීසියාව ඇතුළු රටවල නිල සංචාරයක යෙදීමට මෙයට පෙර සැලසුම් කර තිබිණි. එහෙත් එරට රාජ්‍ය දෙපාර්තමේන්තුව විසින් රාජ්‍ය ලේකම්වරයාගේ මෙරට නිල සංචාරය පිළිබඳව නිල වශයෙන් නිවේදන නිකුත් කර ඇත්තේ පසුගිය 23 වනදාය. ඉතා හදිසියේ මෙම සංචාරයේ යෙදෙන්නේ කුමන අරමුණු මතදැයි වහාම ජනතාවට හෙළි කළ යුතු බව ජනතා විමුක්ති පෙරමුණේ ජාතික සංවිධායක බිමල් රත්නායක මහතා 25වන දින මාධ්‍ය හමුවක් පවත්මින් ආණ්ඩුවට අවධාරණය කර තිබිණි. ඉන් අනතුරුව ආණ්ඩුව නිල වශයෙන් මෙම ප්‍රවෘත්තිය පල කරමින් විදේශ අමාත්‍ය දිනේෂ් ගුණවර්ධන මහතා වෙත අදාල වගකීම පවරා ඇත.", "URL": "https://lankatruth.com/si/?p=98519", "Category": "පුවත්", "Parent URL": null}