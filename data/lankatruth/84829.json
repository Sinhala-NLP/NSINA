{"Source": "Lankatruth", "Timestamp": "November 6, 2019", "Headline": "සාමසාධක මෙහෙයුම් අතරතුර මියගිය මෙරට යුධ හමුදා නිලධාරීන්ට එක්සත් ජාතීන්ගේ සංවිධානයෙන් වන්දි", "News Content": "එක්සත් ජාතීන්ගේ සාම සාධක හමුදා මෙහෙයුම්වල යෙදී සිටියදී ජීවිතක්ෂයට පත් මෙරට හමුදා සාමාජිකයන් දෙදෙනෙකු වෙනුවෙන්, එක්සත් ජාතීන්ගේ සංවිධානය විසින් ප්‍රධානය කරන ලද වන්දි මුදල් ඔවුන්ගේ ඥාතීන් වෙත අද(06) භාර දී තිබේ. පසුගිය ජනවාරි මස 25 වැනිදා, 11 වැනි ශ්‍රී ලංකා පාබල හමුදාවට අනුයුක්තව රාජකාරි කල මේජර් එච්.ඩබ්ලිව්.ඩි. ජයවික්‍රම සහ 1 වන ශ්‍රී ලංකා යාන්ත්‍රික පාබල රෙජිමේන්තුවට අනුයුක්තව රාජකාරි කල සැරයන් එස්.එස්. විජේකුමාර, බටහිර අප්‍රිකාවේ මාලි රාජ්‍යයේ කීරනා ප්‍රදේශයේදී ජිවිතක්‍ෂයට පත්විය. පසුගිය මාස කිහිපය තුළ එක්සත් ජාතීන්ගේ සංවිධානය සහ ශ්‍රී ලංකා යුද්ධ හමුදාවේ විදේශ මෙහෙයුම් අධ්‍යක්ෂ මණ්ඩලය අතර පැවති සාකච්ඡාවලින් අනතුරුව, එක්සත් ජාතීන්ගේ සංවිධානය විසින් මෙම වන්දි මුදල් පිරිණමා ඇත.", "URL": "https://lankatruth.com/si/?p=84829", "Category": "පුවත්", "Parent URL": null}