{"Source": "Lankatruth", "Timestamp": "August 25, 2023", "Headline": "පිරමීඩ් ආයතනවල මහා ජාවාරම් කරුවන් පැන ගිය පසු තහනම් නියෝග නිකුත් කරයි", "News Content": "රට පුරාම වෙලාගෙන සිටින පිරමීඩ් ජාවාරම් සම්බන්ධයෙන් මහ බැංකුව අතිශය දියාරු ක්‍රියාමාර්ග අනුගමණය කරන අතර එවැනි ආයතන තහනම් කිරීමේ නිවේදනය ඊයේ නිකුත් කර තිබිණි. මෙයට පෙර එවැනි ආයතන 08ක් තහනම් කිරීමේ නිවේදන නිකුත් කරනු ලැබූවේ මහාපරිමාණ ජාවාරම් කරුවන් පලාගිය පසුවය. මේ වනවිටත් ලංකාව පුරා පිරමීඩ් ජාවාරම් ආයතන 80කට වැඩි සංඛ්‍යාවක් ක්‍රියාත්මකව පවතින බව හෙළි වී තිබේ. එවැනි ආයතනවලට රටපුරා නිදහසේ ක්‍රියාත්මක වීමට ඉඩහැර ඉඳහිට කිහිපයක් තහනම් කිරීමේ මහ බැංකුව විසින් ක්‍රියාමාර්ග අනුගමණය කරමින් සිටී. මහියංගන රජමහා විහාරයේ රජමහා විහාරයේ ආගමික උත්සවයක් සඳහා ජනාධිපති රනිල් වික්‍රමසිංහද සහභාගී වූ අතර එම උත්සවයට සම්පූර්ණ මූල්‍ය අනුග්‍රහය දරා තිබූනේ පිරමීඩ් ආයතනයක් බව මෙයට පෙර හෙළි වී තිබිණි. මේ අතර පසුගියදා අවස් වූ LPL තරඟාවලිය සඳහාද ජවාරම්කාර පිරමීඩ් ආයතනයක අනුග්‍රහය ලබාගෙන තිබිණි.", "URL": "https://lankatruth.com/si/?p=150660", "Category": "ආර්ථික පුවත්", "Parent URL": null}