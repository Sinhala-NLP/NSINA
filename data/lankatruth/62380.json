{"Source": "Lankatruth", "Timestamp": "November 1, 2018", "Headline": "වර්ෂාව ලැබුනත් කුඹුරට ජලය නැහැ – බාල වී නිසා අස්වැන්නත් අඩු වෙනවා", "News Content": "ඉදිරි වගා කන්නය සදහා වර්ෂාව යහමින් ලැබෙමින් පවතින තත්වය තුල ජල පාලක කමිටුව රැස්කර විධිමත් ජල කළමනාකරණ සැලැස්මක් යටතේ වී වගාව සඳහා ජලය නිකුත් කිරීමට කඩිනම් පියවර ගන්නා ලෙස සමස්ත ලංකා ගොවි ජන සම්මේලනය ආණ්ඩුවෙන් ඉල්ලා සිටියි. එම සම්මේලනය විසින් ඊයේ (31) දඹුල්ල – අතුපරයාය ප්‍රදේශයේ ගොවිබිමක පැවති මාධ්‍ය හමුවකදී එහි ජාතික සංවිධායක නාමල් කරුණාරත්න හා එහි ලේකම් ටි.බී සරත් යන මහත්වරුන් විසින් මේ පිලිබදව අදහස් පළකරමින් කියා සිටියහ. මෙම අවස්ථාවට දඹුල්ල ඒකාබද්ධ ගොවි පදනමේ ලේකම් ඩබ්ලිව්.එම තිලකරත්න මහතාද එක්ව සිටියහ, මෙම වර්ෂයේ නියමිත කාලයට වර්ෂාව ලැබීමෙන් වැව් හා ජලාශ පිටාර මට්ටම ඉක්මවා පිරී ඉතිරී යමින් තිබියදී ආණ්ඩුව මෙතෙක් කන්න රැස්වීම් පවත්වා වී වගාව සදහා ජලය නිකුත් කිරීම ප්‍රමාද කර ඇති බවට මෙහිදී චෝදනා කළේය. පසුගිය වර්ෂයන්හිදී වගා කන්නය ප්‍රමාද කිරිමෙන් වී වගාවට නිසි පරිදි ජලය සපයා ගැනීමට නොහැකිව ගොවින් දැඩි අපහසුතාවයකට පත්වූ බවද මෙහිදී නාමල් කරුණාරත්න මහතා සදහන් කළේය. බොහෝ ගොවි කලාපයන්හි ගොවින් වර්ෂා ජලයෙන් කුඹුරු සි සෑම අවසන් කර ඇතැම් ප්‍රදේශවල වී වගාව ආරම්භ කර ඇති බවද ඔවුන්ට මුලික පොහොර පවා නිකුත් කිරීමට අපොහොසත්වී ඇතැයි අවධාරණය කළ නාමල් කරුණාරත්න මහතා මේ තුලින් වී වගාවේ අපේක්ෂිත අස්වන්න ලබාගැනීමට නොහැකි වනු ඇතැයිද පෙන්වා දුන්නේය. පාලකයින් තමන්ගේ බලය රැක ගැනීමට කුලල් කා ගැනීම නතරකර රට අස්ථාවර නොකර ජනතාවගේ ගැටලුවලට විසදුම ලබාදීමට පියවර ගන්නා ලෙසද ඉල්ලා සිටියේය, මෙහිදී අදහස් දැක්වූ එහි ලේකම් ටි.බී සරත් මහතා කියා සිටියේ ආණ්ඩුව මෙම වගා කන්නයේද ගොවීන්ට බාලවි වගා කිරීමට උපදෙස්දීම තුල අඩු අස්වැන්නක් ලැබීමෙන් ගොවි ජනතාව පිඩාවට පත්විම නොවැලක්විය හැකි බවය. අතීතයේ සිට මෙරට ගොවි ජනතාව යල් සහ මාස් කන්නයන්හි බාලවි හා වැඩිමාල් වී වර්ග වගා කලේ එම කන්නයන්හි සුර්යා ලෝකය පදනම් කරගෙන බවත් වර්තමාන ආණ්ඩුව දිගින් දිගටම ගොවීන්ට වගා කිරීම සදහා බාල වී වර්ග නිර්දේශ කිරීම තුල ඒ මත පදනම්ව ජලය නිකුත් කිරීම සිදුකරන බවත් මේ අඩු අස්වැන්නක් ගොවීන්ට ලබා ගැනීමට ගොවීන්ට සිදුවීමේ වගකීම ආණ්ඩුව විසින් බාරගත යුතු බවද ඒ මහතා කියා සිටියේය. නාමල් කරුණාරත්න මහතා ටී.බී. සරත් මහතා", "URL": "https://lankatruth.com/si/?p=62380", "Category": "පුවත්", "Parent URL": null}