{"Source": "Lankatruth", "Timestamp": "March 23, 2019", "Headline": "අයවැය කාරක සභා අවස්ථාවේ නව වැනි දිනය අදයි – විල්පත්තුව ගැන ඉදිරියේ විවාදයක්", "News Content": "2019 අයවැය යෝජනාවලියේ කාරක සභා අවස්ථාවේ නවවැනි දිනය අද(23) පැවැත්විණි. එහිදීකර්මාන්ත වාණිජ කටයතු, දිගුකාලීන අවතැන් වූ පුද්ගලයින් නැවත පදිංචි කිරීමේ හා සමුපකාර සංවර්ධන සහ ජනමාධ්‍ය පිළිබඳ කැබිනට් නොවන අමාත්‍යාංශයන්හි වැය ශීර්ෂය අද විවාදයට ගත්තේය. එක්සත් ජාතික පක්ෂ පසුපෙළ මන්ත්‍රීවරු විසින් යෝජනා කර සිටියේ විල්පත්තු වන විනාශය සම්බන්ධව පාර්ලිමේන්තුවේ විවාදයක් පැවැත්විය යුතු බවයි. ඊට ප්‍රතිචාර දක්වමින් සභානායක ලක්ෂ්මන් කිරිඇල්ල මහතා පවසා සිටියේ ඉදිරි දිනයකදී ඒ සම්බන්ධ විවාදය පැවැත්වීමට කටයුතු කරන බවය. එසේම ඊයේ දින ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර දිසානායක මහතා ද පාර්ලිමේන්තුවේ ප්‍රශ්නයක් යොමුකරමින් මෙම වන විනාශව සම්පන්ධව පාර්ලිමේන්තුවේ අවධානයට ලක් කළේය.", "URL": "https://lankatruth.com/si/?p=70916", "Category": "පුවත්", "Parent URL": null}