{"Source": "Lankatruth", "Timestamp": "December 25, 2020", "Headline": "ඊයෙත් වැඩිම ආසාදිතයන් කොළඹින්… කළුතරත් වැඩිවීමක්…", "News Content": "ඊයේ (24) දිනයේ මෙරටින් වාර්තා වූ කොවිඩ් – 19 ආසාදිතයන් 592 අතරින් වැඩිම පිරිසක් වාර්තා වන්නේ කොළඹ දිස්ත්‍රික්කයෙනි. එම පිරිස 245කි. කළුතර දිස්ත්‍රික්කයෙන්ද 140 දෙනෙකු වාර්තා වී ඇත. මේ වනවිට කළුතර දිස්ත්‍රික්කය තුළ සාපේක්ෂව දෛනික වැඩිවීමක් දක්නට ලැබෙන බව සෞඛ්‍ය අංශ සඳහන් කරයි. එමෙන්ම ගම්පහ දිස්ත්‍රික්කයෙන් 66 දෙනෙකුද, රත්නපුර දිස්ත්‍රික්කයෙන් 17 දෙනෙකුද හඳුනාගෙන ඇති අතර බන්ධනාගාර රැඳවියන් අතරින් 18 දෙනෙකුද හඳුනාගෙන තිබේ. ඊට අමතරව රත්නපුර දිස්ත්‍රික්කයෙන් 17 දෙනෙකු, මාතලේ දිස්ත්‍රික්කය 16 දෙනෙකු, කුරුණෑගල දිස්ත්‍රික්කයෙන් 14 දෙනෙකු සහ ගාල්ල දිස්ත්‍රික්කයෙන් 13 දෙනෙකු ලෙසද ආසාදිතයන් වාර්තා වී ඇත.", "URL": "https://lankatruth.com/si/?p=104493", "Category": "කොවිඩ් -19 (කොරෝනා ) පුවත්", "Parent URL": null}