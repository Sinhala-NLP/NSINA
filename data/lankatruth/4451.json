{"Source": "Lankatruth", "Timestamp": "October 3, 2012", "Headline": "FUTA සමග සාකච්ඡා කතාව ආණ්ඩුවේ මාධ්‍ය බොරුවක්", "News Content": "විශ්වවිද්‍යාල ආචාර්ය සමිති සම්මේලනයේ ආචාර්යවරුන් හා රජය අතර විශේෂ සාකච්ඡාවක් හෙට (04) දිනයේදී පවත්වන බවට උසස් අධ්‍යාපන අමාත්‍ය එස්. බී. දිසානායක මහතා පැවසූවත් මේ මොහොත වනවිට (රාත්‍රී 10.00) හෝ ආචාර්ය වරුන්ට ඒ බව දන්වා නොමැති බව වාර්තාවේ. අප මේ සම්බන්ධයෙන් ආචාර්ය සමිති සම්මේලනයේ ආචාර්යවරුන්ගෙන් විමසීමේදී ඔවුන් පැවසූවේ උසස් අධ්‍යාපන ඇමතිවරයා එවැනි සාකච්ඡාවක් සම්බන්ධයෙන් අද (03) පැවති මාධ්‍ය හමුවකදී පැවසූවේ යැයි කියමින් එක් මාධ්‍ය ආයතනයක් තමන්ගෙන් ඒ සම්බන්ධයෙන් විමසූ නමුත් තමන්ට එවැනි ආරාධනාවක් ලැබී නොමැති බවයි. එවැනි සාකච්ඡාවක් පවත්වන්නේනම් ඒ කුමන ස්ථානයකදීද, රජයේ පාර්ෂවයෙන් සහභාගී වන්නේ කවුරුන්ද, කුමන ධාරාවන් ඔස්සේ සාකච්ඡා කරන්නේද යන්න සම්බන්ධයෙන් කුඩා හෝ අවබෝධයක් ලැබිය යුතු බැවින් අඩුම තරමේ එවැනි සාකච්ඡාවක් සම්බන්ධයෙන් හෝ තමන්ට දන්වා නැති බවත් විශ්වවිද්‍යාල ආචාර්ය සමිති සම්මේලනයේ නිලධාරීහු වැඩිදුරටත් පවසති.", "URL": "https://lankatruth.com/si/?p=4451", "Category": "පුවත්", "Parent URL": null}