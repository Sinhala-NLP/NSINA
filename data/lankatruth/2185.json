{"Source": "Lankatruth", "Timestamp": "April 29, 2012", "Headline": "මේ වසරේ මේ වන විට ඩෙංගු මරණ 46යි", "News Content": "වසරේ ගත වූ මාස කිහිපය තුළදී, ඩෙංගු මරණ 46 ක් වාර්තා වී ඇති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසයි. එම ඒකකය සදහන් කළේ, අදාළ කාලය තුළ ඩෙංගු රෝගීන් 10,685 ක් වාර්තා වී ඇති බවය. ඒ අතුරින් ආසන්න වශයෙන් ඩෙංගු රෝගීන් 50.56% ක් වාර්තා වී ඇත්තේ බස්නාහිර පළාතෙනි. සෞඛ්‍ය අංශ ජනතාවගෙන් ඉල්ලා සිටින්නේ මදුරුවන් බෝවීමට ඉඩ ඇති ස්ථාන පරිසරයෙන් අඛණ්ඩව ඉවත් කිරීමට පියවර ගන්නා ලෙසය. විශේෂයෙන්ම වැසිසමයත් සමග ඩෙංගු අවධානම වැඩි බව සෞඛ්‍ය අංශ පෙන්වා දෙයි. ඩෙංගු මර්ධනය සදහා පසුගිය කාළයේ කියුබාවෙන් බැකිටීරියා විශේෂයක් ගෙන එනු ලැබූ අතර ඒ හා සමාන බැක්ටීරියාවක් මෙරටෙහි නිපදවූ බවද පුවත් පළවිය. මේ කිසිවකින් ඩෙංගු මරධනය කිරීමේ යුද්ධය ජයගත නොහැකිවී ඇති තත්වයක් අද වන විට උත් ගතව ඇත. මෙම බැක්ටීරියා විශේෂය ලංකාවට ගෙන ඒම සම්බන්ධයෙන් ඒ දිනවල ජනතා විමුක්ති පෙරමුණේ හිටපු පාර්ලිමේන්තු මන්ත්‍රී කේ.ඩී. ලාල් කාන්ත මහතා මාධ්‍යවෙත පවසා තිබුනේ කියුබාවෙන් බැකිටීරියාව පමණක් නොව සමාජවාදයද ගෙනආයුතු බවයි. එවිට මෙම ඩෙංගු උවදුර පමණක් නොව සියළු රෝග නිවාරණය වන බවද පැවසීය.", "URL": "https://lankatruth.com/si/?p=2185", "Category": "පුවත්", "Parent URL": null}