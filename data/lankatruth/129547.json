{"Source": "Lankatruth", "Timestamp": "March 4, 2022", "Headline": "රුසියාවට පැනවූ බටහිර සම්බාධක මගහැරීමට චීනය මැදිහත් වේ !", "News Content": "මාර්තු 03 වැනිදා මාධ්‍ය ඇමතූ චීන විදේශ අමාත්‍යයංශය ප්‍රකාශ කරනු ලැබුවේ රුසියාවට එරෙහිව පැනවූ සම්බාධකවලට එරෙහි වන බවත් තම රට රුසියාව සමග වෙළඳ සම්බන්ධතා දිගටම පවත්වාගෙන යනු ලබන බවයි. බටහිර විසින් පැනවූ ආර්ථික බාධක හේතුවෙන් මේ වනවිට රුසියාව දැඩි අර්බුධයකට පත් වී සිටියද යුරෝපය හා ඇමරිකාව තුලම බහු ජාතික සමාගම් මෙම සම්බාධක වලට එරෙහිව තම විරෝධය පල කරමින් සිටි. තත්වය සමනය කිරීම සඳහා චීනයේ මැදිහත් වීම යුරෝපිය ආර්ථික විශේෂඥයයින් විග්‍රහ කරනුයේ චීනයට යුරෝපා සංගමය ලබා දුන් “චීන නව අවුරුදු ත්‍යාගයක්” බවයි. යුරෝපා සංගමය විසින් මේ දක්වා ලෝක වෙළඳ ගනුදෙනුවලදී මුදල් ගෙවීම සඳහා ජාත්‍යන්තර ලෙස පිළිගන්නා ලබන සම්මුතියක් ලෙස සැලකෙන SWIFT හි සාමාජිකත්වයෙන් රුසියාව නෙරපා දමා ඇත. මෙයට විකල්පයක් ලෙස රුසියාව විසින් චීනය විසින් හඳුන් වාදී ඇති CIPS සම්මුතිය සමග මේ වනවිට එක් වී ඇති බව බටහිර පුවත්පත් වාර්තා කරනු ලබයි. 1973 දී හඳුන්වා දෙනු ලැබූ SWIFT සම්මුතියට විකල්පයක් ලෙස තම සේද මාවත වන Belt and Road ව්‍යාපෘතියේ වෙළඳ ගනුදෙනු සාර්ථක කරගැනීම සඳහා චීනය විසින් 2015 දී CIPS සම්මුතිය ලෝකයට හඳුන්වා දී ඇත. මෙම සම්මුතිය මගින් ලෝක බහු ජාතික ව්‍යාපාරවලට හා බැංකු හා රක්ෂණ සමාගම්වලට තම වෙළඳ ගනුදෙනු සඳහා චීන මුදල් ඒකකය වන යුවාන් භාවිතා කළ හැක. මේ වනවිට මෙම චීන CIPS සම්මුතිය සමග රටවල් 103ක්, ජාත්‍යන්තර පිළිගත් මුල්‍ය ආයතන 1280ක් එක් වී ඇති අතර 2021දී පමණක් ඩොලර් බිලියන 12680ක වෙළඳ ගනුදෙනු සිදු කර ඇති බව JIEFANG DAILY සඟරාව වාර්තා කරයි. රුසියානු බැංකු 23ක්, අප්‍රිකානු බැංකු 31ක්, ජපාන බැංකු 30ක් හා ලෝකයේ ප්‍රකට HSBC (LON:HSBA), Standard Chartered (LON:STAN), Citigroup (NYSE:C) et BNP Paribas (PA:BNPP) මෙම CIPS චීන මුදල් සම්මුතිය සමග ගනුදෙනු සිදු කරනු ලබයි. ඒ අනුව රුසියාව හා චීනය අතර මේ දක්වා 2014දී මෙම සම්මුතිය සමග සිදුකරන ලද මුදල් ගනුදෙනු 3.1ක් වූ අතර එය 2021 අගභාගයේදී 17.5ක් දක්වා ඉහළ ගොස් ඇත. රුසියානු ජාතික මුදල් සම්මුතියක් ලෙස සැලකෙන SPSF හා එහි ජාත්‍යන්තර මුල්‍ය සම්මුතිය ලෙස සැලකෙන SPFS මේ වන විට චීන CIPS සම්මුතිය සමග එක්වීමට සාකච්චා පවත්වන බව වාර්තා වේ. මෙම නව තත්වය අනුව චීන යුවානය ජාත්‍යන්තරකරණය වීම වේගවත් වන අතර එය මේ දක්වා SWIFT මත යැපෙන රටවල් හා මුල්‍ය ආයතන වලට චීන CIPS සම්මුතිය වෙත එක්වීමට බල කරනු ඇත. මේ වනවිට යුරෝපා සංගමය රුසියානු පුද්ගලික බැංකුන් ලෙස සැලකෙන VTB, Bank Otrkitie, Novikombank, Promsvyazbank, Bank Rossiya, Sovcombank සහ VEB තම SWIFT සම්මුතියෙන් නෙරපා දමා ඇත. එහෙත් තවදුරටත් රුසියානු ගෑස් මත යැපෙන යුරෝපා සංගමය තෙල් හා ගෑස් ගනුදෙනු පවත්වා ගැනීම සඳහා රුසියානු රාජ්‍ය බැංකුන් වන Sberbank හා Gazprom වෙත මෙම තහනම පැනවීම අත්හිටුවීම මගින් ඔවුන්ගේ යුධ විරෝධය හා යුක්රේන ජනතාවට භයානක ආයුධ වලින් සන්නද්ධ කර යුධ බිමට යැවීම අතර තම නරුමකම ලොවට පෙන්වූ තවත් අවස්ථාවක් ලෙස දේශපාලන විචාරකයින් මේ අතර පෙන්වා දෙති. මුල්‍ය සමාගම් වෙනුවෙන් තම ජීවිත පරිත්‍යාග කිරීම පිළිබඳව යුක්රේන ජනතාව තවදුරටත් සිතා බැලිය යුතුව ඇත. කෙසේවෙතත් චීනයේ මේ මැදිහත්වීම මගින් සනාථ කරනුයේ ආර්ථික සම්බාධකවලින් තවදුරටත් රටවල් මේච්චල් කිරීමට යුරෝපයේ උපක්‍රමය තවදුරටත් වලංගු නොමැති බවත්ය. 2001 දෙසැම්බර් 11 වැනිදා ලෝක වෙළඳ සංගමයට එක්වන චීනය මේ වනවිට ලෝක ආර්ථිකයේ ප්‍රධාන ගැලවුම් කරුවා බවට පත් වී අවසානය. 2001දී ඩොලර් බිලියන 1300ක් පැවති චීන ප්‍රාග්ධනය 2021 වනවිට ඩොලර් බිලියන 14300ක් දක්වා වර්ධනය කරගෙන ඇත. ලෝක බහු ජාතික සමාගම් වන Apple, Amazon, BMW, Boeing, Facebook, වොක්සගන් වැනි සියළුම පරිගණක හා මෝටර් රථ නිෂ්පාදන සමග සම්බන්ධ බහු ජාතික සමාගම් සමග තරඟ කළහැකි චීන සමාගම් හඳුන්වා දෙමින් ලෝක ආර්ථිකය පාලනය කිරීමේ ප්‍රධාන රියදුරු බවට චීනය පත්වීම රුසියාව යුක්රේන අර්බුධයේ දී තනි නොවීමට ප්‍රධාන හේතුව බව ආර්ථික විශේෂඥයයින් පෙන්වා දෙති. මෙම නව තත්වය පිළිබඳව රුසියාවේ ඇපල් සමාගම ඊයේ මාධ්‍ය අමතමින් ප්‍රකාශ කරනු ලැබුවේ බටහිර හා ඇමරිකානු සම්බාධක හේතුවෙන් තම සමාගම වසා දමා මොස්කව් නගරයෙන් පිටවීමට තීරණය කරන ලද බවත් හෙට සිට රුසියානු වෙළඳපල චීන නව ඩිජිටල් තාක්ෂණික උපකරණ මගින් වැසීයාම නැවැත්වීමට ඇමරිකාව හා යුරෝපය අපෝසත් වනු ඇති බවත්ය.", "URL": "https://lankatruth.com/si/?p=129547", "Category": "පුවත්", "Parent URL": null}