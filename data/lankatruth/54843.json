{"Source": "Lankatruth", "Timestamp": "June 21, 2018", "Headline": "සයිටම් වෛද්‍ය පීඨය අහෝසි වේ – සිසුන් 982ක් කොතලාවලට", "News Content": "ජෝන් කොතලාවල ආරක්ෂක විශ්වවිද්‍යාල (විශේෂ විධිවිධාන) පනත් කෙටුම්පත ඊයේ (20) පාර්ලිමේන්තුවේදී සම්මත විය. පනත් කෙටුම්පත උසස් අධ්‍යාපන හා සංස්කෘතික කටයුතු අමාත්‍ය ආචාර්ය විජයදාස රාජපක්ෂ මහතා විසින් ඉදිරිපත් කළ අතර ඡන්ද විමසීමකින් තොරව සංශෝධන සහිතව පනත් කෙටුම්පත සම්මත විය. පනත සම්මතවීමෙන් අනතුරුව සයිටම් වෛද්‍ය පීඨය සම්පූර්ණයෙන් අහෝසි වන අතර එහි ඉගනුම ලබමින්සිටි සුදුසුකම් ලත් 982ක පිරිසක් කොතලාවල ආරක්ෂක විශ්වවිද්‍යාලයේ වෛද්‍ය පීඨයට ඇතුලත් කිරීමට නියමිතය. මින් ඉදිරියට සයිටම් ආයතනය හරහා වෛද්‍ය උපාධිය නිකුත් කළ නොහැකි ලෙස වගන්ති පනත් කෙටුම්පතට ඇතුළත් කර ඇති බව විජයදාස රාජපක්ෂ මහතා වැඩි දුරටත් පවසා සිටියේය.", "URL": "https://lankatruth.com/si/?p=54843", "Category": "පුවත්", "Parent URL": null}