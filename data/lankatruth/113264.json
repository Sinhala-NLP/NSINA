{"Source": "Lankatruth", "Timestamp": "March 19, 2021", "Headline": "පරිසරය විනාශ කරන්න කාගේ බලයද මේ යොදන්නේ – ඕමල්පේ සෝභිත හිමි ප්‍රශ්න කරයි", "News Content": "ගෝටාබය රාජපක්ෂ වත්මන් පලනය යටතේ තරම් පරිසරය විනාශ කරන යුගයක් තමන් කිසිදිනක දැක නොමැති බව ඕමල්පේ සෝභිත හිමි පවසයි. ඊයේ (19) මාතර ප්‍රදේශයේදීඋන්වහන්සේ මාධ්‍ය වෙත මෙලෙස අදහස් පළකරනු ලැබූඅතර වැඩිදුරටත් අදහස් දක්වමින් “වත්මන් රජය යටතේ තරම් පරිසරය විනාශ කරන, ගහකොළ විනාශ කරන වෙනත් යුගයක් අපි කිසිදිනක දැක්කේ නෑ. අපි මේ කියන්නෙ අතිශයින්ම වේදනා සහගතව. කාගෙ බලයද මේ යෙදෙන්නෙ ? 20 වැනි ව්‍යවස්ථා සංශෝධනයෙන් ජනාධිපතිවරයාට වඩ වඩාත් බලය දුන්නෙ රට රකින්න. ගහකොළ සතා සීපාවා ඇතුළු පරිසරය ආරක්ෂා කිරීම වගකිවයුතු පාලකයාගේ යුතුකමක්. ඔහු නීතියෙන් බැඳී සිටින වගකීමක්. ඒ නිසා මේ සිදුවෙන වනාන්තර විනාශය, පරිසර විනාශය, අක්‍රමිකතා වහාම නැවැත්විය යුතුයි. වහාම ජනාධිපතිවරයා මේ සම්බන්ධයෙන් විශේෂ අවධානය යොමුකරන්න ඕනෙ” යනුවෙන් පවසා තිබේ.", "URL": "https://lankatruth.com/si/?p=113264", "Category": "පරිසර", "Parent URL": null}