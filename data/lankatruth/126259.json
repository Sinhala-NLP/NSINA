{"Source": "Lankatruth", "Timestamp": "November 26, 2021", "Headline": "තවත් ගෑස් ටැංකියක් පුපුරයි", "News Content": "නිකවැරටිය කන්දේගෙදර ප්‍රදේශයේ අද (26) දහවල් ගෑස් ටැංකියක් පුපුරා යාමෙන් එම නිවස ගිණිගෙන දැඩි හානි සිදුව ඇති බව නිකවැරටිය මූලස්ථාන පොලීසිය සඳහන් කරයි. ගෑස් ටැංකිය පිපිරීම සිදුවන අවස්ථාවේ නිවසේ මව සහ පියා කුඹුරට ගොස් සිට ඇති අතර වැඩිමහල් දරුවා පාසලට ගොස් සිට ඇත. පිපිරීම සිදුවන අවස්ථාවේ එම නිවසේ දෙවනි දරුවා ඥාති නිවසක සිට තිබේ. ඒ හේතුවෙන් කිසිඳු ජීවිත හානියක් සිදුව නොමැති බව පොලීසිය සඳහන් කරයි . ගෑස් ටැංකිය පිපිරී යාමෙන් ඇති වූ ගිණි ගැණීමෙන් නිවසට සහ නිවසේ දේපලවලට හානි සිදුව ඇත. මෙම ගෑස් ටැංකිය පිපිරී ගියේ ගෑස් කාන්දුවකින්ද වෙනත් හේතුවකින්ද යන්න පිළිබඳව වැඩිදුරටත් අදාල අංශ සමග පරීක්ෂණ සිදුකරමින් පවතින බව පොලීසිය සඳහන් කරයි.", "URL": "https://lankatruth.com/si/?p=126259", "Category": "පුවත්", "Parent URL": null}