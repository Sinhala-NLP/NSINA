{"Source": "Lankatruth", "Timestamp": "August 9, 2021", "Headline": "සහල් මෙට්‍රික්ටොන් ලක්ෂ පහක් ගෙන්වීමේ සූදානමක් !", "News Content": "ආරක්ෂිත සහල් තොගයක් පවත්වාගෙන යාම සඳහා සහල් මෙට්‍රික්ටොන් ලක්ෂ පහක් ආනයනය කිරීමට ආණ්ඩුව සූදානම් වන බවට මාධ්‍ය මගින් හෙළිකර තිබේ. මේ වනවිට යල කන්නයේ වී අස්වනු නෙලීම සිදුකරන අතර, වී කිලෝවක් සඳහා රුපියල් 65ක් පමණ අවශ්‍ය බව ගොවීන් විවිධ අවස්ථාවල සඳහන් කර තිබේ. එහෙත් ආණ්ඩුව තීරණය කර ඇත්තේ මේ වනවිට ගැසට් කර තිබෙන මිල ගණන්වලට වඩා වැඩිමිලට වී මිලදී ගන්නන් සොයා මෙහෙයුම් කරන බවය. මේ අතර ආරක්ෂිත සහල් තොට පවත්වාගෙන යාමට සහල් මෙට්‍රික්ටොන් ලක්ෂයක් ආනයනය කිරීම සඳහා කැබිනට් මණ්ඩලය මෙයට පෙර අනුමැතිය ලබාදී තිබිණි. එය මෙට්‍රික්ටොන් ලක්ෂ පහක් දක්වා ඉහළ දැමීමට අදාළ තීන්දු ගැනීම සම්බන්ධයෙන් පැහැදිලිතාවයක් නැත.", "URL": "https://lankatruth.com/si/?p=121119", "Category": "ආර්ථික පුවත්", "Parent URL": null}