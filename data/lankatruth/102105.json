{"Source": "Lankatruth", "Timestamp": "December 1, 2020", "Headline": "BOI සභාපති ඉල්ලා අස්වෙයි…", "News Content": "ආයෝජන මණ්ඩලයේ සභාපති සුසන්ත රත්නායක මහතා ඉල්ලා අස්වී ඇතැයි වාර්තා වේ. සුසන්ත රත්නායක මහතා ජෝන් කීල්ස් හෝල්ඩින් පුද්ගලික සමාගමේ හිටපු සභාපතිවරයාය. 61 හැවිරිදි සුසන්ත රත්නායක මහතා ප්‍රකට ව්‍යාපාරිකයකුද වේ. පෞද්ගලික හේතුන් මත මෙම තීරණය ගෙන ඇතැයි පැවසෙන අතර ආයෝජන මණ්ඩලයේ විෂය පථයට ජනාධිපතිවරයා යටතේ පවතී. ඔහු සඳහන් කරන්නේ තමන් ඊයේ (30) සිට ක්‍රියාත්මක වන පිරිදි ආයෝජන මණ්ඩලයේ සභාපති ධුරයෙන් ඉල්ලා අස්වූ බවත් 2019 දෙසැම්බර් මාසයේදී තමන් එම තනතුර භාර ගනු ලැබූවේ එක් වසරක් සඳහා පමණක් බවත්ය. එම නිසා තම කාලය අවසන් බැවින් ජනාධිපති ගෝටාබය රාජපක්ෂ වෙත ඒ බව දැන්වූ බවත් සුසන්ත රත්නායක මහතා සඳහන් කරයි.", "URL": "https://lankatruth.com/si/?p=102105", "Category": "ආර්ථික පුවත්", "Parent URL": null}