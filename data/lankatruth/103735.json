{"Source": "Lankatruth", "Timestamp": "December 17, 2020", "Headline": "ලොහාන් කිව්වේ බොරු – මහර රැඳවියන් මැරුණේ වෙඩි ප්‍රහාරවලින්", "News Content": "මහර රැඳවියන් ජීවිතක්ෂයට පත්වූයේ වෙඩි ප්‍රහාරවලින් නොවේ යැයි පසුගියදා, මැණික් හා ස්වර්ණාභරණ ආශ්‍රිත කර්මාන්ත රාජ්‍ය අමාත්‍යතුමා සහ බන්ධනාගාර කළමනාකරණ හා සිරකරුවන් පුනරුත්ථාපන කටයුතු රාජ්‍ය අමාත්‍ය ලොහාන් රත්වත්තේ පැවසුවද ඊයේ (16) ලබාදුන් අධිකරණ තීන්දුවෙන් තහවුරු වී තිබෙන්නේ එම රැඳවියන්ගෙන් සිව් දෙනෙකු මරණයට පත්ව ඇත්තේ වෙඩි වැදීමෙන් බවයි. මෙම රැඳවියන් වෙඩිතබා ඝාතනය කර ඇති බවට මහර බන්ධනාගාර සිදුවීම සම්බන්ධයෙන් පසුගියදා පාර්ලිමේන්තුවේදී අදහස් දක්වමින් පාර්ලිමේන්තු මන්ත්‍රී විජිත හෙරත් සඳහන් කර සිටි අවස්ථාවේ කිසිම රැඳවියෙකුට වෙඩි තබා නැති බවත් ඔවුන් තුවාල වී ඇත්තේ වෙඩිවැදී නොවන බවත් රාජ්‍ය අමාත්‍ය ලොහාන් රත්වත්තේ පවසන ලදී. එම රැඳවියන්ට වෙඩි තබා ඇති බවත් රැඳවියන්ට වෙඩි වැදි ඇති බවත් එම සිදුවීම සම්බන්ධයෙන් විමර්ශනය කිරීම සඳහා පත් කළ කමිටු වාර්තාවෙන් හෙළි වූ පසු විජිත හේරත් මන්ත්‍රීවරයා නැගූ පැනයකට පිළිතුරු දෙමින් අමාත්‍යවරයා පවසා සිටියේ රැඳවියන්ට වෙඩි වැදී ඇතත් ඔවුන් මරණයට පත්වූවේ වෙඩිවැදීම නිසා නොවන බවය. කෙසේ වෙතත් ඊයේ (16) අධිකරණයෙන් ලබාදුන් නඩු තීන්දුව අනුව රැඳවුවන් සිව් දෙනෙකු ජීවිතක්ෂයට පත්ව ඇත්තේ වෙඩි වැදීම හේතුවෙනි. ඒ අනුව මෙලෙස වෙඩි වැදී මිය ගිය බවට තහුවරු වී ඇති සිව්දෙනාගේ දේහවල ඉදිරි පරීක්ෂණවලට අදාළ ශරීර කොටස් ලබාගෙන ඇති බැවින් ඉදිරි පරීක්ෂණවලට බාධාවක් නොමැති බැවින් එම මෘතදෙහ 04 පමණක් ආදාහනය කරන ලෙසද අධිකරණය නියෝග කර ඇත.", "URL": "https://lankatruth.com/si/?p=103735", "Category": "පුවත්", "Parent URL": null}