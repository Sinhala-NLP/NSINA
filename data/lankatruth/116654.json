{"Source": "Lankatruth", "Timestamp": "May 20, 2021", "Headline": "ඇල්ලෙ හිමිට හෝදගෙන එන්නැයි දිවුලපිටියේ මන්ත්‍රී කියයි", "News Content": "ඇල්ලේ ගුණවංශ හිමියන්ට හෝදාගෙන එන්නැයි දිවුලපිටිය ආසනය නියෝජනය කරන මන්ත්‍රීවරයා අද (20) පාර්ලිමේන්තුයේදී පැවසීය. ඒ අද පාර්ලිමේන්තුවේදී විපක්ෂ නායක සජිත් ප්‍රේමදාස විසින් පෝට් සිටි කොමිෂන් සභා කෙටුම්පත පිළිබඳ විවාදය අවස්ථාවේදී “පෝට්‌සිටිය ගැන ඡන්ද විමසීමේදී දේශප්‍රේමීන් දේශද්‍රෝහීන් හඳුනාගත හැකියි” පූජ්‍ය ඇල්ලේ ගුණවංශ හිමියෝ සිදු කළ ප්‍රකාශයක් උපුටාදැක්වූ අවස්ථාවේදීය. එහිදී ආණ්ඩු පක්ෂ මන්ත්‍රීවරයකෙු නැගී සිට “ඇල්ලේ හාමුදුරුවන්ට හෝදාගෙන එන්න කියන්න” යැයි ප්‍රකාශ කර තිබේ. එහිදී විපක්ෂ මන්ත්‍රීවරු “දිවුලපිටියේ මන්ත්‍රී.. පස්.. පස්…” යැයි කියමින් හඬ නැගීය.", "URL": "https://lankatruth.com/si/?p=116654", "Category": "පුවත්", "Parent URL": null}