{"Source": "Lankatruth", "Timestamp": "July 17, 2013", "Headline": "ස්නෝඩන් රුසියාවේ රැකවරණ පතයි", "News Content": "ඇමරිකානු රහස් ඔත්තු සේවා තොරතුරු හෙලි කිරීම සම්බන්ධව චෝදනා ලැබ සිටින එඩ්වඩ් ස්නොඩන් නිල වශයෙන් රුසියාවෙන් තාවකාලික රැකවරණ ඉල්ලා ඇති බව ඒජන්සි වාර්තා සඳහන් කරයි. ඇමරිකානු රහස් ඔත්තු සේවා තොරතුරු හෙලි කිරීම සම්බන්ධව චෝදනා ලැබ සිටින එඩ්වඩ් ස්නොඩන් නිල වශයෙන් රුසියාවෙන් තාවකාලික රැකවරණ ඉල්ලා ඇති බව ඒජන්සි වාර්තා සඳහන් කරයි.   ස්නොඩන් පසුගිය සති 3ක කාලයක් රුසියාවේ රැඳී සිට ඇති අතර රැකවරණ ඉල්ලා සිටි බොහෝ රටවලින් එම ඉල්ලීම ප්‍රතික්ෂේප කිරීම හා ගමන් බලපත්‍ර ඇමරිකාව විසින් තහනම් කිරීම නිසා ඔහුට මොස්කව් ගුවන් තොටුපලේ රැඳී සිටීමට සිදු වී ඇත.   මේ පිළිබඳ අදහස් දක්වා ඇති රුසියානු ජනාධිපති ව්ලැඩ්මියර් පුටින් ප්‍රකාශ කොට ඇත්තේ තමන්ගේ ස්ථාවරය තවමත් වෙනස් වී නැති බවත් ඇමරිකානු විරෝධී ක්‍රියා නතර කළහොත් ඔහුට රුසියාවේ රැඳී සිටිය හැකි බවත්ය. ඒ සඳහා ස්නොඩන් විසින් එකඟතාවය පල කොට ඇති බව රුසියානු ආගමන විගමන නිළධාරියෙක් පවසා ඇති බවද වාර්තා වේ. මේ පිළිබඳ ධවල මන්දිරය නිවේදනයක් නිකුත් කරමින් ප්‍රකාශ කොට ඇත්තේ ඔහු මානව හිමිකම් ක්‍රියාකාරිකයෙකු නොවන බවත් ඔහු රාජ්‍ය විරෝධියෙකු නිසා පිටුවහල් කළ යුතු බවත්ය.", "URL": "https://lankatruth.com/si/?p=7765", "Category": "විදෙස් පුවත්", "Parent URL": null}