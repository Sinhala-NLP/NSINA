{"Source": "Lankatruth", "Timestamp": "June 20, 2021", "Headline": "හිම වළසෙකුගේ වියරුව", "News Content": "දිනය 2011 වසරේ මාර්තු මස 2 වෙනිදා ය. ක්‍රිකට් ක්‍රීඩාව දේවත්වයෙන් අදහන ලෝකයේ ප්‍රධානම රටක් වූ ඉන්දියාවේ සහ ශ්‍රි ලංකාවේ සත්කාරකත්වය ඇතුව වසර හතරක් පුරා බලා සිටිමින් ලැබෙන ඒ අති උත්කර්ෂවත් ක්‍රිකට් ලෝක කුසලාන මංගල්‍යය ආරම්භ වී තිබුනේ ය. එදා බැංගලෝර් නුවර ක්‍රිකට් උප්පැන්නේ අයිතිකාරිත්වය සහ සටන් වැදීමට කෝඩුකාර අයර්ලන්තය ගැටෙන්නේ තරගය ආරම්භයට පෙර මෙම තරගය නරඹන්නට ජයග්‍රහණය ගැන පහසු ඉගියක් දෙමිනි.එසේ ආරම්භ වූ මෙම තරගයේ පලවෙනි ඉනිම ප්‍රේක්ෂකයන් ද හුගාක් ප්‍රියමනාපයෙන් බැලුවා කිවහොත් නිවැරැදි ය.මන්ද ප්‍රථමයෙන් පන්දුවට පහර දුන් එංගලන්තය තරගයේ ආරම්භයේ සිටම ක්‍රිකට් හී සැබෑ හිමිකාරිත්වයට මනා සාක්ෂි දල්වා ලමින් බැංගලෝර් පිටිය ලකුණු වලින් පිරි පොකුණක් කරන්නට විය. නායක ඇන්ඩෲ ස්ට්‍රවුස් ලකුණු 34කට දැවී ගියත් කෙවින් පීටර්සන් නම් එංගලන්තය බිහිකල අතිවිශිෂ්ඨ පිතිකරුවා තරමක වේගවත් ඉනිමක් ගොඩ වදිමින් අයර්ලන්ත පන්දු යවන්නන්ට රිසිසේ පහර දෙමින් පන්දු 50ක් තුල ලකුණු 59ක් රැස් කරන්නට විය.ඊට ඔහු රමණීය හතරේ පහරවල් 7ක් සහ හයේ පහරවල් ද්විත්වයකින් කලඑළි ගන්වන්නට අමතක කරේ නැත.පීටර්සන්ගේ මෙකී ඉනිමට හොද සහයෝගයක් ලබාදුන් ජොනතන් ට්‍රෝට් පීටර්සන්ගෙන් පසූ ඉයන් බෙල් සමග එකතු වී සිය රාජ්‍යය වෙනුවෙන් සිය මෙහෙය අකුරට ඉටු කරන්නේ ට්‍රෝට් ලකුණු 92කින්ද බෙල් ලකුණු 81කින්ද රැස් කරමින් එංගලන්ත ඉනිම අභිමානවත් ලෙස සරසමින් ය. අවසානයේ එංගලන්තය පලමු ඉනිම වෙනුවෙන් සුපිරි ඉලක්කයක් තනමින් කඩුලු 8ක් දැවී ලකුණු 327ක් ලබා ගනිමින් ක්‍රිකට් හී පරිණත එංගලන්ත පන්දු යවන්නන් හමුවේ ක්‍රිකට් හී මෝරපු නැති අයර්ලන්තයට භයානක ලකුණු 328ක බැරෑරුම් අභියෝගයක් ලබා දෙමිනි. ඒ අනුව ලකුණු 328ක අභියෝගය භාරගත් අයර්ලන්තයට ඇරඹුමම කදුලක් වූයේ නායකයා වූ විලියම් පෝටෆීල්ඩ් ලකුණු නොලබාම පලමු පන්දුවෙන්ම දවා ගන්නට දැවැන්ත එංගලන්තයේ විශිෂ්ඨතමයෙක් වෙන ජෙමී ඇන්ඩර්සන්ගේ පන්දුවකට හැකිවීමත් සමග ය. කෙසේ නමුත් ඉන් පසුව පරාජයේ අවමානයෙන් ගැලවෙන්නට සටන් කර අයර්ලන්තය විටෙක ලකුණු 106කට කඩුලු හතරක් විය. කෙසේ නමුත් මෙම තරගයට රූපවාහිනීය ඔස්සේ නැරඹූ බොහෝ ප්‍රේක්ෂකයන් මෙය ලෝක කුසලාන තරගයක් යැයි නොසිතා නිසැකවම මෙය එංගලන්තය ජය ගන්නා බව මූලිකවම සනාථ වී ඇති බැවින් එංගලන්ත ඉනිම නරඹා අයර්ලන්ත ඉනිමේ මදක් යනවිට සිය රූපවාහිනී නිවා දවමින් තමන්ගේ වැඩවල නියැලෙන්නට විය.මන්ද මෙය එතරම්ම පහසු උණුසුම් බවක් නොගෑවුනු එංගලන්තයට ජයග්‍රහණය හිමිවෙන තරගයක් බැවිනි. කෙසේ නමුත් එවන් අවධියක අයර්ලන්ත ඉනිමේ හය වෙනි පිතිකරුවාද පිටියට පැමිණෙන්නේ ය. ඔහු පිටියට ආ පසු ඔහුගේ සගයා දැවී යන්නේ පස්වෙනි කඩුල්ල ලෙස ලකුණු 111ක් පමණක් ලබා සිටියදී ය. ඉන් පසුව මෙම නොම්බර හය පිතිකරුවා සමග ඇලෙක් කුසෑක් නම් පිතිකරුවා පිටියේ එකතු විය. ඒ වනවිට කෝඩුකාර අයර්ලන්තයට මෙම තරගයේ අමුතුවෙන් කියා නැතිවෙන්නට දෙයක් තිබුනේ නැත.ඒ වනවිටද තරගයේ ජය 90%ක්ම එංගලන්තය දෙසට හිමි වී තිබුනේ ය. කෙසේ නමුත් අංක හය පිතිකරුවෙක් ලෙස පිටියට පිවිසි මේ අපූරු අයර්ලන්ත හිම වලසාගේ වියරුව එන්න එන්නම වැඩි විය.බැංගලෝර් අහස ගිණිබෝල වලින් නහවමින් මේ අපූරු හිම වලසා රැජිණගේ සෙබළුන්ට හිතා ගත නොහැකි ප්‍රහාරයන් මාලාවක් දියත් කලේ ය. තරගයේ ජය පහසුවෙන්ම එංගලන්තය දෙසට හිමි වෙම අයුරු බලා සිටි ප්‍රේක්ෂකයන් හට මෙය ක්‍රිකට් දෙවියන්ගේ හාස්කමක් බවට පත් විය. එදා දවසේ දෙවියා ඔහු ය. ඔහු කෙවින් ඕ බ්‍රැයන් ය. බ්‍රැයන්ලාගෙන් කෙවින් ඕ බ්‍රැයන් නම ලෝකය පුරා බ්‍රෑන්ඩ් එකක් වූවා සේ කතාවට මතු වෙන්නේ එදා ය.බ්‍රැයන් නම ප්‍රේක්ෂක හදවත් තුලට කිදා බස්වන්නට තරම් එම ප්‍රහාරය දරුණු විය. ඔව් මෙය ප්‍රාතිහාර්යයක් ය. කෙවින්ගේ ප්‍රහාරයෙන් ක්‍රිකට් හී උප්පත්තිය දුන් රැජිණගේ රටට අත් වූ විශාල කළු පැල්ලමක් එදා වැදුනේ ය.එංගලන්තය ලෝක කුසලානයක අයර්ලන්තය හමුවේ නින්දාසහත ලෙස පරාජයට පත් විය. කෙවින් ඕ බ්‍රැයන් පන්දු 50කින් අනුකම්පා විරහිතව ප්‍රහාරයන් දියත් කරමින් සිය ශතකයට හාදකම් කියන්නේ එය ලෝක කුසලාන එක්දින ‍තරගයක පිහිටවූ වේගවත්ම ශතකය ලෙසද වාර්තා පොත් අතරට එකතු වෙමිනි. පන්දු 63කින් අයර්ලන්ත ඉරණම විසදූ ගැලවුම්කාරයා ලකුණු 113ක් රැස් කරන්නේ එංගලන්ත පන්දු යවන්නන්වද පුදුම කරමිනි.ඔහුගේ එකී ඉනිමට පිටිය සිසාරා හතරේ සීමාව සිපගත් පන්දු 13කින් එංගලන්ත පන්දු යවන්නන්ට සංග්‍රාහ කල බ්‍රැයන් බැංගලෝර් පිටියට රොක් වී සිටි ප්‍රේක්ෂකයන් හට හයේ පහරවල් හයකින් ගිණිකෙළි සංදර්ශනයක් වගේම තනි මිනිසෙකුගේ විප්ලවයක් හරි අපූරුවට පෙන්වී ය. කුසෑක් මෙන්ම පන්දුවෙන්ද දස්කම් දැක් වූ මුනිගේ සහයෝගය ඇතුව කඩුලු හතකට ලකුණු 329ක් ලබා ගනිමින් අයර්ලන්ත හිම වලසුන්ට ඓතිහාසික ජයක් ගෙන එන්නට කෙවින් ඕ බ්‍රැයන්ගේ පිත්තට එදින හැකි විය. එංගලන්ත කන්ඩායමේ ප්‍රභල වේග පන්දු යවන්නෙක් වෙන ස්ටෘවට් බ්‍රෝඩ් හට අනුකම්පා විරහිතව පහර දුන් බ්‍රැයන් බ්‍රෝඩ් යොමුකල පන්දුවාර 9ට ලකුණු 73ක් ලබා ගන්නට ප්‍රභල සාධකයක් විය. බ්‍රෝඩ් සේම එංගලන්ත පන්දු යවන්නන්ගෙන් සෙස්සන්ටද කෙවින්ගෙන් විසුමක් නොවී ය.ඒ අනුව වියරු වැටුනු හිම වලසෙකුගේ ගිණිකෙළියකින් උණුසුම් වූ බැංගලෝර් පිටියේ ක්‍රිකට් මුල් උප්පැන්නෙහී හිමිකරුවන්ට අමතක නොවන කළු පැල්ලමක් එකතු විය. එහී නියමුවා නමින් කෙවින් ඕ බ්‍රැයන් ය. එසේ ක්‍රිකට් ලොව අමතක නොවන මතකයක් එකතු කල ඔහු අද ඔහුගේ එක්දින ක්‍රිකට් දිවියට ආයූබෝවන් කියා ඇත. ලෝක ක්‍රිකට් අඹරෙහි අමතක නොවන මතක එක් කල අයර්ලන්ත තරග නිම කරන්නා, කෙවින් ඕ බ්‍රැයන් !!! ඔබට සුභ ගමන් !!!! ©️ Rishie Bro", "URL": "https://lankatruth.com/si/?p=118185", "Category": "ක්‍රීඩා පුවත්", "Parent URL": null}