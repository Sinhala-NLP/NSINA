{"Source": "Lankatruth", "Timestamp": "June 19, 2018", "Headline": "රාජපක්ෂ සමයේ සිදු කළ රොෂේන් ඝාතන නඩුවේ සාක්ෂි කැඳවයි", "News Content": "රාජපක්ෂ ආණ්ඩුව විසින් 2011 වසරේදී සම්මත කර ගැනීමට උත්සාහ දැරූ පෞද්ගලික අංශයේ විශ්‍රාම වැටුප් පනතට විරෝධය පාමින් කටුනායක නිදහස් වෙළඳ කලාප සේවක පිරිස් විසින් පැවැත් වූ උද්ඝෝෂණයක් මැඩ පැවැත්වීමට එම වසරේම මැයි 28 වනදා කැරළි මර්දන පොලිස් සේනාංක විසින් එල්ල කළ වෙඩි ප්‍රහාරයට ගොදුරුවීමෙන් රොෂේන් චානක රත්නසේකර තරුණයා මැයි මස 30 වැනිදා ඝාතනයට ලක්වූ අතර එම ඝාතනයට අදාළ නඩුව මේ වනවිට මීගමුව මහ අධිකරණයේදී විභාගයට ගැනෙමින් තිබේ. මෙම නඩුවේ සාක්ෂි කැඳවීම ඊයේ (18) මීගමු⁣ව මහ අධිකරණ විනිසුරු අමාල් රණරාජ් මහතා ඉදිරියේදී ආරම්භ කරන ලදී. මෙම නඩුවට සාක්ෂි දීම සඳහා එදින පොලිස් වෙඩි පහරට ලක්වූ AGT ආයතනයේ සේවකයෙක් සහ ආයෝජන ප්‍රවර්ධන මණ්ඩලයේ හිටපු ක්‍රියාකාරී අධ්‍යක්ෂකවරයෙක් අධිකරණය ඉදිරියේ පෙනී සිටින ලදී. එමෙන්ම එදින මෙම සිදුවීම වාර්තා කිරීමට සහභාගී වූ සිරස ආයතනයේ මාධ්‍යවේදීන් දෙදෙනෙකු ඊයේ සාක්ෂි සඳහා කැඳවා තිබිණි. මෙහිදී විත්තිය පාර්ශවය වෙනුවෙන් නිතිපති දෙපාර්තමේන්තුව නියෝජනය කරමින් අධිනීතිඥ උදාර කරුණාතිලක සහ තිස්ස විජේසූරිය යන නීතිඥවරුන් පෙනී සිට තිබේ. 2011 මැයි 28 සහ 30 යන දිනවල රොෂේන් චානක ගේ සිදුවීමට ඡායාරුප පහතින්…               මූලාශ්‍ර මීපුර", "URL": "https://lankatruth.com/si/?p=54674", "Category": "පුවත්", "Parent URL": null}