{"Source": "Lankatruth", "Timestamp": "July 4, 2017", "Headline": "සයිටම් සටනට මාතර වෘත්තීය සමිති සහාය පලකරයි.", "News Content": "සයිටම් විරෝධී සටන සදහා ලංකාව පුරා සේවය කරන විවිධ වෘත්තීන්ට අයත් වෘත්තීය සමිති ඒකාබද්ධ වෙමින් සිටියි. මෙහි එක් පියවරක් ලෙස මාතර දිස්ත්‍රික්කයේ වෘත්තීය සමිති නායකයින් ඒකරාශී වී මාතර දිස්ත්‍රික් සයිටම් විරෝධී ජනතා බලය නමින් සංවිධානයක් පිහිටුවාගෙන තිබේ. එහි මාධ්‍ය හමුවක් ඊයේ (03) මාතරදී පවත්වමින් ඔවුන් ප්‍රකාශකර සිටියේ සයිටම් විරෝධී අරගලය සදහා මෙතෙක් වෙන් වෙන්ව සටන් ක්‍රියාමාර්ග සංවිධානය කළ තමන් එකම වේදිකාවකට පැමිණ රජයට විරෝධය දැක්වීම සඳහා සියළු වෘත්තීය සමිති ඒකාබද්ධ වී පුළුල් පෙරමුණක් ගොඩනගන බවයි.", "URL": "https://lankatruth.com/si/?p=37021", "Category": "පුවත්", "Parent URL": null}