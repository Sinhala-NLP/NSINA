{"Source": "Lankatruth", "Timestamp": "January 9, 2012", "Headline": "ජපුර සිසුන් පන්නන්න උසාවි නියෝග", "News Content": "ශ්‍රී ජයවර්ධනපුර විශ්ව විද්‍යාල පරිශ්‍රයේ රැඳී සිටින සියලුම සිසුන් එම පරිශ්‍රයෙන් ඉවත්කරන ලෙස දැනුම් දෙමින් ගංගොඩවිල මහේස්ත්‍රාත් අධිකරණය පොලිසියට නියෝගයක් නිකුත් කර තිබේ.එම විශ්ව විද්‍යාලයේ පීඨ 3 ක් නැවත දැනුම්දෙන තුරු වසාතැබීමට ඊයේ(08) විශ්ව විද්‍යාලයීය පාලනාධිකාරිය තීරණය කර තිබිණි.කෙසේවෙතත් විශ්ව විද්‍යාලයේ උප කුලපතිවරයාගේ පරිපාලනයට සහ පසුගියදා විරු සිසු ස්මාරකයට එල්ල වූ ප්‍රහාරයට විරෝධය පළකරමින් විශ්ව විද්‍යාලයීය සිසුන් ආරම්භ කළ විරෝධතා ව්‍යාපාරය අද දිනයේත් පැවැත්විණි.කළමනාකරණ හා වාණිජ විද්‍යා අංශයේ පීඨාධිපති මහාචාර්ය සම්පත් අමරතුංග, සිංහල අධ්‍යයන අංශයේ ප්‍රමුඛාචාර්ය මහාචාර්ය සුනිල් ආරියරත්න, බස්නාහිර පළාත් -දකුණ නියෝජ්‍ය පොලිස්පති එම්. අයි. කරුණාරත්න යන මහත්වරුන් හා විරෝධතාවෙහි නියැලී සිටින සිසුන් අතර අද සාකච්ඡාවක් පැවැත්වී තිබේ.සිසුන්ගේ ආරක්ෂාවට එල්ල වී තිබෙන තර්ජන හේතුවෙන් ආරක්ෂාවක් නොමැතිව විශ්ව විද්‍යාලයෙන් බැහැරට යාම සිසුන් විසින් ප්‍රතික්ෂේප කර තිබුණි. ශ්‍රී ජයවර්ධනපුර විශ්ව විද්‍යාල පරිශ්‍රයේ රැඳී සිටින සියලුම සිසුන් එම පරිශ්‍රයෙන් ඉවත්කරන ලෙස දැනුම් දෙමින් ගංගොඩවිල මහේස්ත්‍රාත් අධිකරණය පොලිසියට නියෝගයක් නිකුත් කර තිබේ. එම විශ්ව විද්‍යාලයේ පීඨ 3 ක් නැවත දැනුම්දෙන තුරු වසාතැබීමට ඊයේ(08) විශ්ව විද්‍යාලයීය පාලනාධිකාරිය තීරණය කර තිබිණි. කෙසේවෙතත් විශ්ව විද්‍යාලයේ උප කුලපතිවරයාගේ පරිපාලනයට සහ පසුගියදා විරු සිසු ස්මාරකයට එල්ල වූ ප්‍රහාරයට විරෝධය පළකරමින් විශ්ව විද්‍යාලයීය සිසුන් ආරම්භ කළ විරෝධතා ව්‍යාපාරය අද දිනයේත් පැවැත්විණි. කළමනාකරණ හා වාණිජ විද්‍යා අංශයේ පීඨාධිපති මහාචාර්ය සම්පත් අමරතුංග, සිංහල අධ්‍යයන අංශයේ ප්‍රමුඛාචාර්ය මහාචාර්ය සුනිල් ආරියරත්න, බස්නාහිර පළාත් -දකුණ නියෝජ්‍ය පොලිස්පති එම්. අයි. කරුණාරත්න යන මහත්වරුන් හා විරෝධතාවෙහි නියැලී සිටින සිසුන් අතර අද සාකච්ඡාවක් පැවැත්වී තිබේ. සිසුන්ගේ ආරක්ෂාවට එල්ල වී තිබෙන තර්ජන හේතුවෙන් ආරක්ෂාවක් නොමැතිව විශ්ව විද්‍යාලයෙන් බැහැරට යාම සිසුන් විසින් ප්‍රතික්ෂේප කර තිබුණි.", "URL": "https://lankatruth.com/si/?p=824", "Category": "පුවත්", "Parent URL": null}