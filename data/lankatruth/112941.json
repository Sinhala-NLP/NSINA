{"Source": "Lankatruth", "Timestamp": "March 16, 2021", "Headline": "මියන්මාරයේ හමුදාවට එරෙහි විරෝධතාකරුවන් ඝාතනය ඉහළ යයි", "News Content": "පෙබරවාරි පළමුවැනිදා සිදුවූ හමුදා කුමන්ත්‍රණයෙන් පසු මියන්මාරයේ පැවති උද්ඝෝෂණ වලින් මේ දක්වා හමුදා පාලනයට එරෙහිව විරෝධතා දැක්වූපුද්ගලයින් 150කට ආසන්න පිරිසක් ඝාතනය වී ඇති බව විදෙස් වාර්තා පෙන්වාදෙයි. පසුගිය දින කිහිපයේ සිට හමුදා ජුන්ටාවට එරෙහිව සිදුවන විරෝධතාවයන් තීව්‍ර හා ප්‍රචණ්ඩ ස්වරූපයක් ගෙන ඇති අතර ඊට හමුදව සහ පොලිසියේ ප්‍රතිචාර දරුණ මර්දනකාරීස්වරූපයක් ගෙන ඇති බව විදෙස් මාධ්‍ය වාර්තා කරයි. හමුදා පාලනයට චීනයේ සහාය දෙන බවට චෝදනා කරමින් විරෝධතාකරුවන් මියන්මාරයේ යැංගොන් නුවර ලයින්තායා පළාතේ පිහිටා ඇති චීන කර්මාන්තශාලා කිහිපයක් ගිනි තබා විනාශ කර තිබේ. චීන ව්‍යාපාරික ආයතනවලට එල්ල කෙරුණු ප්‍රහාරය කාගේ ක්‍රියාවක් ද යන්න මෙතෙක් පැහැදිලි නැත. හමුදා අත්අඩංගුවට පත් මියන්මාර ප්‍රජාතන්ත්‍රවාදී ලීගයේ නායිකා අවුන් සාන් සුකී නිදහස් කර යළි රට තුළ ප්‍රජාතන්ත්‍රවාදය ස්ථාපිත කරන ලෙස බලකරමින් මියන්මාර වැසියන් අඛණ්ඩව මාරාන්තික උද්ඝෝෂණවල නියැලී සිටියි. ගිය වසරේ නොවැම්බරයේ පැවති මැතිවරණය සාධාරණය නොවන බව පවසමින් අවුන් සාන් සුකී සමඟ සිය දෙනෙකු පමණ අත්අඩංගුවට පත් වූයේ නව පාර්ලිමේන්තුවේ වැඩකටයුතු ආරම්භ කිරීමට දිනකට පෙරය.", "URL": "https://lankatruth.com/si/?p=112941", "Category": "විදෙස් පුවත්", "Parent URL": null}