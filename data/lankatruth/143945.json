{"Source": "Lankatruth", "Timestamp": "January 22, 2023", "Headline": "විදුලි බිල වැඩි කිරීම ස්ථීරයි", "News Content": "ආණ්ඩුව ඉතා ඉක්මනින් විදුලි බිල විශාල වශයෙන් වැඩි කිරීමට අවශ්‍ය සියලු කටයුතු අවසන් කර ඇති බවට වාර්තා වේ. ගෘහස්ථ පාරිභෝගිකයන් මෙන් ම කර්මාන්තකරුවන් සියලුම දෙනාද වෙනත් ආයෝජකයන් සහ ව්‍යාපාරිකයන් ද මේ සම්බන්ධයෙන් බලවත් විරෝධය එල්ලකරමින් තිබියදී මෙම වැඩිකිරීම සිදු කෙරේ. මහජන උපයෝගිතා කොමිෂන් සභාව ඒ සඳහා අනුමැතිය ලබාදී නැති අතර එම කොමිසමේ සභාපතිවරයා හැර අනෙකුත් නියෝජිතයන් කුමන්ත්‍රණකාරීව රැස්කරමින් අදාළ අනුමැතිය ලබා ගෙන තිබේ.  රනිල් වික්‍රමසිංහ මැතිවරණ කොමිෂන් සභාව තුළ බෙදීමක් ඇතිකර පළාත් පාලන මැතිවරණය කල් දැමීමට ක්‍රියාකළ සේ ම මහජන උපයෝගීතා කොමිසම ද බෙදීමකට ලක්කර විදුලි බිල ඉහල දැමීමට උත්සාහ දැරීය. මැතිවරණ කොමිෂන් සම්බන්ධයෙන් වූ ක්‍රමන්ත්‍රණය පරාජය කරනු ලැබූව ද මහජන උපයෝගීතා කොමිෂන් සභාව සම්බන්ධවෙන් දියත් කළ කුමන්ත්‍රණය සාර්ථක වී තිබේ. එහිලා ප්‍රමුඛතමක කාර්යභාරයක් මොහාන් සමරනායක සිදුකර ඇති බව අනාවරණය වේ.", "URL": "https://lankatruth.com/si/?p=143945", "Category": "ආර්ථික පුවත්", "Parent URL": null}