{"Source": "Lankatruth", "Timestamp": "November 6, 2019", "Headline": "රිකිල්ලගස්කඩදීත් අනුර දිසානායකට උණුසුම් පිලිගැනීමක්", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ජය තහවුරු කිරීමේ තවත් ජන රැලියක් ඊයේ (05) රිකිල්ලගස්කඩ නගරයේදී පැවැත්විණි. ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් පැවති එම රැලියේදී අනුර දිසානායක මහතාව ඉතා උණුසුම් අන්දමින් පිළිගනු ලැබිණි. එම රැලියේදී ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා, එක්සත් වාමාංශික ‌පෙරමුණේ ‌ලේකම් ලාල් විජයනායක මහතා, ජනතා විමුක්ති ‌පෙරමුණේ නුවරඑළිය දිස්ත්‍රික් නායක මංජුල සුරවීර මහතා, කදුරට සහෝදරත්වයේ කැදවුම්කරු මුනියන්ඩි කාලිදාස් මහතා, ලංකා විදුලි බල මණ්ඩලයේ මාණ්ඩලික සම්බන්ධීකාරක අජිත් සෝමවික්‍රම මහතා, රත්මලාන වෘත්තීය තාක්ෂණ විශ්වවිද්‍යාලයේ ප්‍රමාන සමීක්ෂණ විද්‍යාව පිළිබඳ මහාචාර්ය ඡන්දන ජයලත් මහතා, ප්‍රවීන රංගනශිල්පී ලලිත් රාජපක්ෂ මහතා, කලාභූෂණ සම්මානලාභී ලේඛිකා හිටපු ප්‍රාදේශීය සභා මන්ත්‍රී හිටපු ගුරු උපදේශීකා ශම්ශාඩ් බෙගම් මහත්මිය, නීතීඥ, අයිතීන් උදෙසා කාත්තාවෝ සංවිධානයේ අනුෂ්කා දර්ශණි තිලකරත්න මහත්මිය මෙහිදී අදහස් දැක්වූහ. සමස්ත ලකා වතු කම්කරු සංගමයේ උප ලේකම් කේ. කලෙයිසෙල්වි මෙනවිය, එතෙර අපි සංවිධානයේ සුපුන් ඉන්දික මහතා සහ හඟුරන්කෙත ප්‍රාදේශීය සභාවේ ජනතා විමුක්ති පෙරමුණේ මන්ත්‍රීවරුන් වන හේමන්ත ප්‍රදීප් සහ විමල් ආරියකුමාර යන මහත්වරු ඇතුළු විශාල පිරිසක් මෙම අවස්ථාවට එක්වී සිටියහ.", "URL": "https://lankatruth.com/si/?p=84837", "Category": "පුවත්", "Parent URL": null}