{"Source": "Lankatruth", "Timestamp": "April 20, 2023", "Headline": "ගෝටාගෝගමට පහරදුන් ජොනී ඇතුළු 31ක් සැකකරුවන් ලෙස නම් කරයි… මහින්ද නාමල් බේරයි…", "News Content": "ගාලු මුවදොර අරගලයට මැයි 09 වැනිදා පහරදීම සම්බන්දයෙන් සැකකරුවන් ලෙස ජොන්ස්ටන් ප්‍රනාන්දු ඇතුළු 31 දෙනකු නම් කරන ලෙස නීතිපති සංජය රාජරත්නම් අපරාධ පරීක්ෂණ දෙපාර්තමේන්තුවට දැනුම් දී තිබේ. රටේ අනෙකුත් ප්‍රදේශවලට පැතිර ගිය ප්‍රචණ්ඩත්වයට ඉඩ සැලසීම සම්බන්ධයෙන් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට එරෙහිව නඩු පවරන ලෙසද නීතිපතිවරයාට දැනුම් දී ඇති බව වාර්තා වේ. කෙසේ වෙතත් හිටපු ජනාධිපති මහින්ද රාජපක්ෂ, පවිත්‍රා වන්නිආරච්චි, නාමල් රාජපක්ෂ සහ රෝහිත අබේගුණවර්ධන යන අයට එරෙහිව චෝදනා ගොනු නොකිරීම විශේෂත්වයක්. ඒ අනුව ලියනාරච්චිගේ නිශාන්ත මෙන්ඩිස්, සුදුවදේවගේ සුභාෂ්, ජයශාන්ත ෆේ ඇන්ඩෝ, සිංහාර අමල් පුෂ්පකුමාර ද සිල්වා, පොහොට්ටු පක්ෂ පාර්ලිමේන්තු මන්ත්‍රී විතාන පතිරණගේ මිලාන් සජිත් ජයතිලක, රාජ්‍ය ඇමති කුරුගමගේ සනත් නිශාන්ත පෙරේරා, ලියනගේ අබේරත්න සුරේෂ්, ප්‍රියසාත් නොහොත් ඩෑන් ප්‍රියසාත්, මොරටුව නගරාධිපති වන්නකුවඩුගේ සමන්ලාල් ප්‍රනාන්දු, සමීර චතුරංග ආරියරත්න, ගම්ලත් ජයන්ත රෝහණ, ලියනගේ ගීතක පෙරේරා, ජයමාන්න කංකානම්ලාගේ බන්දුල වීකුමාර, පුෂ්පලාල් කුමාරසිරි, අමිතානන්ද අබේවික්‍රම, කොම්පන්නගේ මිණි ප්‍රශාන්ති, ෆොන්සේකා හෙවත් වැල්ලේ රමණී, අසංක නායක විජේසිංහ හෙවත් අසංක නායක, සතා නාලක නොහොත් අරාබි වසන්ත, කැස්පලගේ දොන් අරුණ ප්‍රියශාන්ත, අයන්ත ලියනගේ, ගෝනියමාලිගේ සුපෙම්සිරි අපොන්සු, සමරක්කොඩි ජයලත් වසන්ත, සරෝජිනී ජයලත් නොහොත් හඳපාන්ගොඩ, තෙල්ගේ ආරියදාස පීරිස්, කීරිගම පමුණුවගේ නරේන්ද්‍ර, දුලිප් ප්‍රනාන්දු, කහදගමගේ මහින්දරත්න (මහින්ද කහදගම), නිශාන්ත චාමින් උපතිස්ස, ජයසිංහ, ජොන්ස්ටන් ප්‍රනාන්දු, කුරුප්පුආරච්චිගේ දොන් සජිත්, සාරංග, රණබාහු මුදියන්සේලාගේ තුසිත, සම්පත් නානායක්කාර, හොරණගේ ප්‍රදීප් ශ්‍රියන්ත ප්‍රනාන්දු, ලියනගේ ශානක ඇන්ටනි ප්‍රනාන්දු, මහවත්තගේ ප්‍රියනාත් මැකෙන්සි ප්‍රනාන්දු, බබීනා හන්නදිගේ ගයාන්, පුෂ්පකුමාර පීරිස්, කපුවත්තගෙදර ප්‍රගීත්, සුජීව බණ්ඩාරකුරුප්පු මුදියන්සේලාගේ ලලිත් සහ උදේශ් මධුභානු යන පිරිස මෙලෙස සැකකරුවන් ලෙස නම් කර ඇත.", "URL": "https://lankatruth.com/si/?p=146438", "Category": "පුවත්", "Parent URL": null}