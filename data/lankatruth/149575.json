{"Source": "Lankatruth", "Timestamp": "July 24, 2023", "Headline": "පළාත්පාලන මන්ත්‍රීවරු යළි කැඳවීමේ සංශෝධනය ආණ්ඩුක්‍රම ව්‍යවස්ථාවට පටහැනියි – මාලිමාවේ පෙත්සම් අතරතුර නීතිපති ශ්‍රේෂ්ඨාධිකරණයට කියයි", "News Content": "පළාත්පාලන මැතිවරණය ප්‍රජාතන්ත්‍රවිරෝධී ලෙස කල් දමා තිබියෙදී හිටපු පළාත් පාලන මන්ත්‍රීවරුන්ට නැවත බලය ලබා දීම වෙනුවෙන් එම මන්ත්‍රීවරු නැවත කැඳවීම සඳහා ගෙනා පළාත්පාලන සංශෝධන කෙටුම්පත මගින් ආණ්ඩුක්‍රම ව්‍යවස්තාව උල්ලංඝණව වන බව අද (24)  නීතිපති අධිකරණයට දැනුම් දී තිබේ. ඒ එම ⁣සංශෝධන පනත් කෙටුම්පතට එරෙහි ජාතික ජන බලවේගය ගොනු කළ පෙත්සම් ඇතුළු තවත් පෙත්සම් 27ක් අද පෙරවරුවේ  විනිසුරු ප්‍රියන්ත ජයවර්ධනගේ සභාපතිත්වයෙන් යුත් ත්‍රිපුද්ගල විනිසුරු ම⁣ඩුල්ල හමුවේ ශ්‍රේෂ්ඨාධිකරණයේදී කැඳවූ අවස්ථාවේදීය. ජාතික ජන බලවේගයේ ජාතික විධායක සභික, කොළඹ නගරාධිපති ධුර අපේක්ෂක ව්‍රායි කැලී බල්තසාර් සහ ජාතික ජන බලවේගයේ කොළඹ දිස්ත්‍රික් විධායක සභික, කඩුවෙල නගරාධිපති ධුර අපේක්ෂක අසිත නිරෝෂන් යන දෙදෙනා විසින් පෙත්සම් ගොනු කර ලැබ තිබිණි. ජාතික ජන බලවේගයේ පෙත්සම් දෙක වෙනුවෙන් ජනාධිපති නීතීඥ නයිජල් හැජ් සහ ජ්‍යෙෂ්ඨ නීතීඥ උපුල් කුමරප්පෙරුම පෙනී සිටි අතර මේ වනවිට ඔවුන්ගේ දේශන අවසන් වී තිබේ. ඔවුන්ගේ ස්ථාවරය වී තිබුනේ මෙම සංශෝධනය ආණ්ඩුක්‍රම ව්‍යවස්ථාවට පටහැනි බවත් මෙය කිසිසේත්ම නීතියක් විය නොහැකි බවත්ය. එමෙන්ම මෙය සම්මතකර ගැනීමටනම් ජනමත විචාරණයකින් සහ පාර්ලිමේන්තුවේ තුනෙන් දෙකක විශේෂ බහුතර බගයකින් සම්මත වියයුතු බවය.", "URL": "https://lankatruth.com/si/?p=149575", "Category": "පුවත්", "Parent URL": null}