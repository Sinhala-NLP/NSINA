{"Source": "Lankatruth", "Timestamp": "November 20, 2020", "Headline": "පාර්ලිමේන්තු සේවකයින් රැගත් බස් රථය දියවන්නාවට පෙරළෙයි", "News Content": "පාර්ලිමේන්තු සේවකයින් රැගෙන යාමට පැමිණි ශ්‍රී ලංකා ගමනා ගමන මණ්ඩලයට අයත් බස් රථයක් දියවන්නාවට පෙරළී තිබේ. පවතින වැසි තත්වය හේතුවෙන් පාර්ලිමේන්තු කාර්ය මණ්ඩලයේ සේවකයින් රැගෙන යාමට බස් රථය අද දිනයේදී පාර්ලිමේන්තු සංකීර්ණය තුළට ඒමට අවසර ලබාදී තිබු බවත් සේවකයින් නංවා ගෙන ආපසු යන අවස්ථාවේදී මෙම සිදුවීම වී ඇති බවත් පාර්ලිමේන්තුවේ මාධ්‍ය එකකයා සඳහන් කරයි. සිද්ධිය වන අවස්ථාවේදී බස් රථය තුළ පාර්ලිමේන්තුවේ සේවය කරනු ලබන නිලධාරින් 30-35ත් අතර ප්‍රමාණයක් සිට ඇති අතර අනතුරෙන් කිසිවෙකුට හානියක් නැති බවත් සියලු දෙනා බේරා ගත බවත් මාධ්‍ය ඒකකය සඳහන් කරයි.", "URL": "https://lankatruth.com/si/?p=100846", "Category": "පුවත්", "Parent URL": null}