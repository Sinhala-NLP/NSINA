{"Source": "Lankatruth", "Timestamp": "April 4, 2023", "Headline": "සමරසිංහලා කුමුදේශ්ලා කොටුවට බසිති… විරෝධතාවයත් පවත්වති…", "News Content": "කොටුව පොලීසිය ඉදිරිපත් කළ බී වාර්තාවකට අනුව කොටුව මහේස්ත්‍රාත් මගින් තහනම් නියෝගයක් ලබාදී තිබුණද වසන්ත සමරසිංහ, රවී කුමුදේශ් ඇතුළු වෘත්තීය සමිති නායකයින් කොටුව දුම්රිය පොළ ඉදිරිපිට විරෝධතාවයේ නිරත වූහ. ජනපීඩක ත්‍රස්ත පනත් අහෝසි කරනු!, ජාතික සම්පත් විකිනීම නවතනු!, උද්ධමනයට සරිලන ජීවන වියදම් දීමනාවක් ලබාදෙනු!, අසාධාරණ ජන පීඩක බදු ක්‍රමය අහෝසි කරනු! රාජ්‍ය මර්දනය වහා නවතනු! ආදී සටන් පාඨ රැසක් ප්‍රධර්ෂනය කරමින් ඔවූහු මෙම විරෝධතාවයේ නිරත වූහ. මේ සඳහා මෙරට රාජ්‍ය හා පෞද්ගලික වෘත්තීය සමිති අතිමහත් බහුතරයකගේ නායකයින් සහ නියෝජිතයින් එක් වී සිටියහ.", "URL": "https://lankatruth.com/si/?p=146200", "Category": "පුවත්", "Parent URL": null}