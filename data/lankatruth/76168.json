{"Source": "Lankatruth", "Timestamp": "June 21, 2019", "Headline": "ත්‍රස්ත බියකින් තමිල්නාඩුවේ ආරක්ෂාව තර කෙරේ", "News Content": "අබු අල්කිටාල් නැමති ත්‍රස්ත කණ්ඩායමක් තමිල්නාඩු ප්‍රාන්තයේ ප්‍රහාරයක් සිදුකිරීමට සූදානමින් ඇති බවට වාර්තාවීමත් සමඟ ඉන්දියාවේ තමිල්නාඩු ප්‍රාන්තය තුළ ආරක්ෂාව දැඩි කිරීමට එරට ආරක්ෂක අංශ පියවර ගෙන ඉන්දීය මාධ්‍ය වාර්තා කරයි. මෙම කණ්ඩායම තිදෙනෙකුගෙන් සමන්විත බවත් ආපනශාලා, ආගමික ස්ථාන, සාප්පු සංකීර්ණ ඇතුළු ජනාකීර්ණ ස්ථානවලට ප්‍රහාර එල්ලකරන බවත් අනාවරණයවී ඇති බවත් මාධ්‍ය වාර්තා කරයි. මෙම කණ්ඩායම අන්තර්ජාලය ඔස්සේ සක්‍රීයව ක්‍රියාකාරකම් සිදුකර ඇති බවත් අයි.එස්. ත්‍රස්ත සංවිධානය සමඟ සබඳතා පවත්වා ඇති බවට හෙලිවී ඇති බවත් ඉන්දීය පොලීසිය තොරතුරු අනාවරණය කරගෙන තිබේ. මෙම තොරතුරු සමඟ ඉන්දියානු ආරක්ෂක අංශ තමිල්නාඩු ප්‍රාන්තය පුරා සහ විශේෂයෙන් වෙරළබඩ කලාපය තුළ ආරක්ෂාව තරකර ඇතැයි වාර්තා වේ.", "URL": "https://lankatruth.com/si/?p=76168", "Category": "විදෙස් පුවත්", "Parent URL": null}