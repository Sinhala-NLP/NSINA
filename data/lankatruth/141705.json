{"Source": "Lankatruth", "Timestamp": "November 6, 2022", "Headline": "රනිල් යළි විදේශගතවෙයි", "News Content": "පත් කළ ජනාධිපති රනිල් වික්‍රමසිංහ යළිත්වරක් විදේශගතවී තිබේ. මෙවර ඔහු ගොස් ඇත්තේ ඊජිප්තුවේ ෂාම් එල් ෂීක් (Sharm El Shiek) නුවර අද (06) සිට 18 තෙක් පැවැත්වෙන දේශගුණික විපර්යාස පිළිබඳ COP 27 ලෝක සමුළුවේ දේශනයක් පැවැත්වීමේ අරමුණෙනි. ශ්‍රී ලංකාවේ පිහිටුවීමට නියමිත දේශගුණ විපර්යාස පිළිබඳ ලේකම් කාර්යාලය සම්බන්ධයෙන් සහ මෙරට මෙන්ම ලෝක දේශගුණික විපර්යාසයන් සම්බන්ධයෙන්ද පත්කළ ජනාධිපති රනිල් වික්‍රමසිංහ සිය දේශනයේදී අදහස් දැක්වීමට බලාපොරොත්තු වන බවද පැවසේ. පත්කළ ජනාධිපති රනිල් වික්‍රමසිංහ සිය සිව්දින සංචාරයේදී ඊජිප්තු ජනාධිපති ආබ්දල් ෆැටා එල් සිසි (Abdel Fattah Sissi) සහ අගමැති මොස්තාෆා මද්බව්ලි (Modtafa Madbouly) හමු වීමට නියමිත බවද පැවසේ. පත්කළ ජනාධිපති රනිල් වික්‍රමසිංහ ඊජිප්තු සංචාරය නිම කර නොවැම්බර් 10 වනදා යළි රෙමටට පැමිණීමට නියමිත බවත් ඔහුගේ ඊජිප්තු සංචාරයට දේශගුණික විපර්යාස පිළිබඳ ජනාධිපති ජ්‍යෙෂ්ඨ උපදේශක, එක්සත් ජාතික පක්ෂයේ නියොජ්‍ය නායක රුවන් විජයවර්ධනද සහභාගී වීමට නියමිත බවත් වාර්තා වේ.", "URL": "https://lankatruth.com/si/?p=141705", "Category": "පුවත්", "Parent URL": null}