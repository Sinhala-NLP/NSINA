{"Source": "Lankatruth", "Timestamp": "March 10, 2021", "Headline": "ආණ්ඩුවේ මෙහෙයවීමෙන් සජිත් බේරාගැනීමේ මෙහෙයුමක්…", "News Content": "වත්මන් විපක්ෂ නායක සජිත් ප්‍රේමදාසට පැවති යහපාලන රජය සමයේ මධ්‍යම සංස්කෘතික අරමුදලේ රුපියල් මිලියන 3,000ක මුදලක් අවභාවිතා කළ බවට පසුගිය මහමැතිවරණ සමයේ චෝදනාවක් එල්ල විය. ඒ පිළිබදව මධ්‍යම සංස්කෘතික අරමුදලේ අධ්‍යක්ෂ ජනරාල් වරයාද එම වංචාව තහවුරු කරමින් මාධ්‍යට ප්‍රකාශයක්ද නිකුත් කළහ. පසුව ඊට අදාළ ජනාධිපති කොමිෂන් වාර්තාවක්ද නිකුත් විය. මේ වනවිට එම චෝදනා පසෙකට දමමින් සජිත් ප්‍රේමදාස ආරක්ෂා කිරීමේ මෙහෙයුමක් දියත් වෙමින් පවතී. එහි එක් පියවරක් ලෙස සංස්කෘතික අමාත්‍යංශයේ ලේකම්වරයාගේ මැදිහත් වීමෙන් සජිත් ප්‍රේමදාසගේ පාර්ශවයට මෙහෙය විය හැකි පුද්ගලයෙකු මධ්‍යම සංස්කෘතික අරමුදලේ අධ්‍යක්ෂ ජනරාල් ධුරයට පත් කිරීමට කටයුතු කරමින් සිටින බවට වාර්තා වේ. ඒ සදහා කැබිනට් පත්‍රිකාවක් අනුමත කරගෙන ඇති අතර මේ වනවිට වර්ථමාන අධ්‍යක්ෂ ජනරාල්වරයාගේ සේවය අවසන් කර ඇති බවද පැවසේ. පසුගිය පාලන සමයේ පුරාවිද්‍යා දෙපාර්තමේන්තුවේ පරිපාලන හෙබවූ නිලධාරියෙකුගේ ගෝලයෙකු මෙසේ පත් කිරීමට යෝජනා වී ඇතැයි අභයන්තර ආරංචි මාර්ගවලින් දැනගැනීමට ලැබේ. පසුගිය පාලන සමයේ දැවැන්ත මුදල් වංචාවක් සම්බන්ධයෙන් මැතිවරණ වේදිකාවේ චෝදනා කලද, එකිනෙකාගේ සොරකම් වසාගැනීමේ බල සූදුව මේ වනවිට ජයටම සිදුවන බව මෙවැනි සිදූවීම්වලින් ජනතාවට සනාතකරමින් ඇත.", "URL": "https://lankatruth.com/si/?p=112291", "Category": "පුවත්", "Parent URL": null}