{"Source": "Lankatruth", "Timestamp": "February 9, 2012", "Headline": "නොරොච්චෝලේ ඇත්තේ සීලරයක ප්‍රශ්නයක් – තාක්ෂනික ශිල්පීන්", "News Content": "නොරොච්චෝල, ගල්අඟුරු බලාගාරය අක්‍රීය වූයේ බලාගාරයේ ලිහිසි තෙල් පොම්පයේ කාන්දු රෝදක මුද්‍රdවට (සීලරයේ) සිදු වූ හානියකින් යෑයි ඉංජිනේරුවරු සොයාගෙන ඇත. ඒ අනුව නොරොච්චෝල ගල්අඟුරු බලාගාරයේ අදාළ කාන්දු රෝදක මුද්‍රdව අලුතින් සවිකර ලබන 12 වනවිට මෙගාවොට්‌ තුන්සියයක්‌ යළි ජනනය කිරීමට බලාපොරොත්තු වන බව ද ඉංජිනේරුවරුන් පවසුහ. ගල්අඟුරු බලාගාර අභ්‍යන්තරයේ ගිනි ගැනීම් සාමාන්‍ය දෙයක්‌ යෑයි ද ඕනෑම බලාගාරයක තාක්‌ෂණික ගැටලු ඇතිවීමද සාමාන්‍ය බව ද ඉංජිනේරුවරු කියති. නොරොච්චෝල ගල්අඟුරු බලාගාරයේ කොටස්‌ ගැලවීමට නම් එය සිසිල් වනතුරු දින පහළොවක්‌ පමණ සිටිය යුතු බැවින් බලාගාරයේ දෝෂය හඳුනා ගැනීමට මෙපමණ කලක්‌ ගතවූ බව ද ඔවුහු පෙන්වා දුන්හ. පසුගිය දිනවල දිගින් දිගටම නොරොච්චෝල, ගල්අඟුරු බලාගාරය ගිනිගැණීම සිදුවන විට බලධාරීන් පසා සිටියේ මෙය ගල්අඟුරු බලාගාරයේ තාක්ෂණික සහය ලබා දෙන විදෙස් සමාගම විසින් සියුම්ලෙස සිදුකරනු ලබන කඩාකප්පල්කාරී ක්‍රියාවක් වියහැකි බවයි. ආශ්‍රිත පුවත් නොරොච්චෝලෙ විදුලිබලාගාරයේ ගින්නක්", "URL": "https://lankatruth.com/si/?p=1315", "Category": "පුවත්", "Parent URL": null}