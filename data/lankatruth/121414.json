{"Source": "Lankatruth", "Timestamp": "August 16, 2021", "Headline": "සහල් මිල ඉහල දැමීමේ කැබිනට් සංදේශයක්", "News Content": "සහල් මිල ඉහල දැමීම සඳහා කැබිනට් අනුමැතිය ලබා ගැනීමට වෙළඳ ඇමති බන්දුල ගුණවර්ධන විසින් පසුගිය 10 වෙනි දින කැබිනට් සංදේශයක් ඉදිරිපත් කර ඇත.  එම සංදේශය අනුව රතු සහ සුදු කැකුළු සහල් සඳහා රුපියල් 95/-ක් ද, වාෂ්පයෙන් තම්බන ලද එම සහල් සඳහා රුපියල් 98/-ක්ද වශයෙන් මිල ඉහල දමා ඇත. එසේම රතු සහ සුදු සම්බා සහල් රුපියල් 105 දක්වා වැඩි කර ඇති අතර කීරි සම්බා රුපියල් 130/-ක් දක්වා වැඩි කර තිබේ. මෙයට පෙර කීරි සම්බා කිලෝ ග්‍රෑම් එකක පාලන මිල වශයෙන් රුපියල් 120/- ලෙසින් තිබිණි.  මේ වන විට සියලුම භාණ්ඩවල මිල ඉහල යාමෙන් ජනතාව ඉතා අසීරු තත්වයකට මුහුණ පා සිටිය දී ආණ්ඩුව සහල් මිල වැඩි කිරීමට ද මේ ආකාරයෙන් කැබිනට් අනුමැතිය ලබාදීමට සූදානම් වේ. ආණ්ඩුව පාලන මිලක් වශයෙන් දක්වන මෙම මිල ගණන්වලට රටේ කිසිම ප්‍රදේශයක පාරිභෝගිකයන්ට ලබා ගැනීමට නොමැති අතර මෙයට වඩා බෙහෙවින් ඉහල මිලකට සහල් අලෙවි කරමින් තිබෙන තත්වයක් තුළ මේ ආකාරයෙන් ආණ්ඩුව නිල වශයෙන් සහල් මිල වැඩ කර ඇත.", "URL": "https://lankatruth.com/si/?p=121414", "Category": "පුවත්", "Parent URL": null}