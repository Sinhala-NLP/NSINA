{"Source": "Lankatruth", "Timestamp": "September 3, 2017", "Headline": "බරපතල වංචා ගැන විමර්ශනය කළ ජනපති කොමිසමේ කාලය අවසන්", "News Content": "බරපතල වංචා දුෂණ පිළිබඳ ජනාධිපති විමර්ශන කොමිසමේ නිල කාලය අදින් (03) අවසන් වන බව එම කොමිසමේ ලේකම් එච්.ඩබ්ලිව්. ගුණදාස මහතා පවසයි. කොමිසම වෙත ලැබී ඇති පැමිණිලි සහ පෙත්සම් කිහිපයක විමර්ශන අවසන් නොමැති හෙයින් එම කටයුතු අවසන්කර ගැනීමට නිල කාලය තවත් මාස 06කින් දීර්ඝ කරන ලෙසට ජනාධිපතිවරයා වෙත දැනුම් දී ඇති බවද ලේකම්වරයා කියයි. 2015 වසරේ පිහිටවනු ලැබු මෙම කොමිසමට පැමිණිලි 2000ක ප‍්‍රමාණයක් ලැබී ඇති බවත් ඉන් බරපතල වංචා විෂය පථයට අදාළ සිද්ධීන් 401ක විමර්ශන ආරම්භ කර ඇති බවත් ලේකම්වරයා කියයි. මීය පෙර ජනාධිපතිවරයා විසින් අවස්ථා දෙකකදී කොමිසමේ ධුර කාලය දීර්ඝ කරනු ලැබ තිබුණි. මින් පැමිණිලි 17ක විමර්ශන අවසන් කර වාර්තා ජනපතිවරයා වෙත බාරදී ඇති බවත් විමර්ශන අවසන් තවත් පැමිණිලි 17ක වාර්තා සකස්කරමින් පවතින බවත් කොමිසම් වාර්තා වේ. මෙම පැමිණිලිවලට අමතරව ජලසම්පාදන මණ්ඩලයේ සහ ශ්‍රී ලංකා එයාර් ලයින් යන ආයතන සම්බන්ධයෙන් ලැබී ඇති විමර්ශන ආරම්භ කිරීමට නියමිත බවද කොමිසම් ආරංචි මාර්ග පවසයි. ජනාධිපතිවරයා වෙත යොමු කර ඇති, විමර්ශන අවසන් කරන ලද වාර්තා සහිත ලිපිගොනු 17ට අදාළව සිදු කර ඇත්තේ කමක්දැයි මෙතෙක් අනාවරණය නොවේ.", "URL": "https://lankatruth.com/si/?p=40356", "Category": "පුවත්", "Parent URL": null}