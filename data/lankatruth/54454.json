{"Source": "Lankatruth", "Timestamp": "June 16, 2018", "Headline": "බැසිල් මේ කියන්නේ කාටද? :- VIDEO", "News Content": "රතුපස්වල ඝාතනය, හලාවත ධීවර ඝාතනය, කටුනායක වෙළඳ කලාපයේ සිදු කළ ඝාතනය, රාජ්‍ය සේවකයන් ගස් බැඳීම, මැතිවරණ වේදිකා ගිනිතැබීම ඇතුළු අපරාධ රැසක් මහින්ද රාජපක්ෂ පාලන සමයේ සිදු වූ බව ඊයේ (15) ගාල්ලේදී පැවති රැස්වීමකදී බැසිල් රාජපක්ෂ මහතා විසින් පිළිගෙන තිබේ. මේ වනවිට පෙළගැසෙමින් තිබෙන සිදුවීම් දෙස බලන විට එදා සිදුවූයේ මහින්ද රාජපක්ෂ පාලනය පෙරළීම සඳහා සිදු කළ කුමන්ත්‍රණයක්දැයි සැකයක් මතුවන බවද බැසිල් රාජපක්ෂ මහතා අවධාරනය කයි. දේශපාලන විචාරකයන් බැසිල් රාජපක්ෂ මහතාගේ ප්‍රකාශය සම්බන්ධයෙන් මත දක්වමින් සඳහන් කරන්නේ බැසිල් රාජපක්ෂ මහතා සිය ප්‍රකාශය මගින් ප්‍රහාරය එල්ල කර සිටියේ ගෝඨාභය රාජපක්ෂ මහතා වෙත බවයි. රාජපක්ෂ පාලන සමයේ සිදු වූ සුදුවෑන් යොදා පැහැරගැනීම්, මාධ්‍යවේදීන් පැහැරගැනීම්, ඝාතන, කප්පම් ගැනීම්, ජනතා උද්ඝෝෂණවලට වෙඩිතැබීම් සම්බන්දයෙන්ද එකළ සෘජුවම ගෝඨාභය රාජපක්ෂ මහතා වෙත චෝදනා එල්ල විය.", "URL": "https://lankatruth.com/si/?p=54454", "Category": "පුවත්", "Parent URL": null}