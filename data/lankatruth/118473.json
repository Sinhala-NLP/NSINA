{"Source": "Lankatruth", "Timestamp": "June 25, 2021", "Headline": "හඳුන්නෙත්තිගෙන් ජනාධිපතිට අභියෝගයක් – “තෙල් මිල අඩු කරන බව ජාතිය අමතා කියන්න”", "News Content": "අද (25) රාත්‍රියේ ජනාධිපතිවරයා විසින් ජාතිය අමතා කරනු ලබන කතාවේදී ජනතාවට තව දුරටත් බොරු පොරොන්දු නොදී මේ වනවිට ඇති වී තිබෙන ඉන්ධන මිල ඉහළ දැමීම ඇතුළු බරපතල ගැටළුවලට විසඳුම් ලබාදෙන බව ප්‍රකාශ කරන්නැයි ජනතා විමුක්ති පෙරමුණේ හිටපු පාර්ලිමේන්තු මන්ත්‍රී සුනිල් හඳුන්නෙත්ති අභියෝග කර තිබේ. හිටපු මන්ත්‍රීවරයා මෙම අභියෝගය කරනු ලැබූවේ අද දහවල් පැවැත්වූ ජනතා විමුක්ති පෙරමුණේ උද්ඝෝෂණයකදී මාධ්‍යයට අදහස් දක්වමිනි. ඔහු වැඩිදුරටත් අවධාරණය කළේ කොවිඩ් වසංගතය අවසන් කිරීමේ දින නියම කිරීම ජනතාවගේ පොහොර ප්‍රශ්නයට විසඳුම් දීම ඇතුළුව මේ මොහොතේ බරපතල පීඩාවකට පත්ව ඇති ජනතාව එයින් මුදවා ගන්නා බව ප්‍රකාශ කරන ලෙසය.", "URL": "https://lankatruth.com/si/?p=118473", "Category": "පුවත්", "Parent URL": null}