{"Source": "Lankatruth", "Timestamp": "January 14, 2022", "Headline": "ගෝටාබයගේ පත්කිරීමට බැසිල් පාර්ශවයෙන් විරෝධය", "News Content": "ලිට්‍රෝ ගෑස් සමාගමේ සභාපතිවරයා ලෙස කටයුතු කළ තෙෂාර ජයසිංහ ධූරයෙන් ඉවත් කර නැවතත් ඔහු එම ධූරයටම පත් කිරීම සම්බන්ධයෙන් බැසිල් පාර්ශවය විසින් ගෝටාබය රාජපක්ෂ ජනාධිපතිවරයා වෙත විරෝධය පළකර කිරීමට පටන්ගෙන තිබේ. තෙෂාර ජයසිංහ මහතා ලිත්‍රො ගෑස් සමාගමේ සභාපති ධුරයෙන් ඉවත් කර එම ධුරය සඳහා ශ්‍රී ලංකා පොදුජන පෙරමුණේ පාලක ලේකම් රේණුක පෙරේරා මහතා පත්කරන ලෙස දන්වමින් මුදල් අමාත්‍යංශයේ ලේකම් එස්.ආර්. ආටිගල විසින් ශ්‍රී ලංකා රක්ෂණ සංස්ථාවට ඊයේ (13) පෙරවරුවේ ලිපියක් යවා තිබිණි. ඒ අනුව ඔහුට තනතුර අහිමි වූබවට මාධ්‍ය වාර්තාද පළවිය. එහෙත් ජනාධිපතිවරයා විසින් එම ඉවත් කිරීම අවලංගු කර නැවතත් ඔහු ලිට්‍රෝ ගෑස් සමාගමේ සභාපතිවරයා ලෙස පත් කෙරිනි. ජනාධිපතිවරයාගේ එම පත්කිරීම සම්බන්ධයෙන් ශ්‍රී ලංකා පොදුජන පෙරමුණේ බැසිල් රාජපක්ෂ පාර්ශවයේ ඉදිරිපෙළ සාමාජික ශ්‍රී ලංකා පුවත්පත් මණ්ඩලයේ සභාපති මහින්ද පතිරණ සිය සමාජ ජාලා ගිණුම හරහා විරෝධය පළකර තිබේ. ඔහු එහි සටහන් කර ඇත්තේ පසුගිය කාලය පුරාම ලිත්‍රො ගෑස් සමාගම ලංකාව අසමත් කළ බවත් එහි දේශපාලන බර අන්කාටවත් නොව ජනාධිපතිවරයා පවා එම ධුරයට පත් කරන ලැබූ පොදුජන පෙරමුණ බවයි. සභාපතිවරයා ආරක්ෂා කරනවාද ආණ්ඩුවට ඡන්දය දුන් ජනතාව ආරක්ෂා කරනවා යනුවෙන් ආණ්ඩුව තීරණය කළයුතු බව ඔහු පවසයි.", "URL": "https://lankatruth.com/si/?p=127783", "Category": "පුවත්", "Parent URL": null}