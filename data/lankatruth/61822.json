{"Source": "Lankatruth", "Timestamp": "October 25, 2018", "Headline": "2018 ඡන්ද හිමි නාමලේඛනය සහතික කිරීම අද", "News Content": "2018 ඡන්ද හිමි නාමලේඛනය අද (25) සහතික කරන බව මැතිවරණ කොමිෂන් සභාව සඳහන් කරයි. මීළඟට පැවැත්වෙන මැතිවරණය 2018 ඡන්දහිමි නාමලේඛනයට අනුව පැවැත්වෙන බව සහකාර මැතිවරණ කොමසාරිස් එච්.එම්. මොහොමඩ් මහතා මාධ්‍ය වෙත පැවසීය. ඉකුත් 2017 වසරේ ඡන්දහිමි නාමලේඛන අනුව එම වසරේදී ලියාපදිංචි ඡන්ද සංඛ්‍යාව එක්කෝටි පනස් හත් ලක්ෂ හැටදහස් අටසිය හැට හතක් (15,760,867) වන අතර මේ වසරේදී එම සංඛ්‍යව ලක්ෂ දෙකකින් පමණ වැඩිවනු ඇතැයි අපේක්ෂා කරන බවද ඒ මහතා කීය. ඡන්දහිමි නාමලේඛනයට නම් ඇතුළත් කර ගැනීම සඳහා පැවැති අභියාචනා කාලයේදී අභියාචනා 8,500ක් ලැබුණු බවද ඒ මහතා පැවැසීය.", "URL": "https://lankatruth.com/si/?p=61822", "Category": "පුවත්", "Parent URL": null}