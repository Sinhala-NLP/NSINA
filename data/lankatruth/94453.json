{"Source": "Lankatruth", "Timestamp": "July 3, 2020", "Headline": "මහේල ගැන මාධ්‍ය බොරු කියයි… පොලිසිය එන්න එපා කිව්වත් මහේල සාක්ෂි දෙන්න යයි…", "News Content": "ක්‍රීඩා වැරදි සම්බන්ධ විමර්ශනය ඒකකයට අද (03) දින තමන්ගේ පැමිණීම අවශ්‍ය නොවන බව දන්වා තිබුනද එක්තරා ප්‍රද්ගලික මාධ්‍ය ආයතනයක් සිය උදෑසන ප්‍රවෘත්ති මගින්, හිටපු ශ්‍රී ලංකා ක්‍රිකට් නායකයකු වන මහේල ජයවර්ධන මහතා පුද්ගලික හේතුවක් නිසා නොපැමිණෙන බවට ප්‍රචාරය කිරීම හේතුවෙන් අද දින එම ඒකකය වෙත පැමිණීමට මහේල ජයවර්ධන මහතා කටයුතු කර තිබිණි. තමන් ප්‍රකාශය ලබාදීමට සුදානමින් සිටි බවත් විශේෂ ඒකකය ඊයේ රාත්‍රී 11.30ට පමණ අද පැමිණීම අවශ්‍ය නොවන බව දැනුම් දුන් බවත් තමන්ට වෙනත් දිනයක් ලබාදෙන බව පැවසූ බවත් මහේල ජයවර්ධන මහතා එහිදි පැවසීය. 2011 ලෝක කුසලාන අවසන් තරගයේ දී පාවාදීමක් සිදුවූ බවට හිටපු ක්‍රීඩා අමාත්‍ය මහින්දානන්ද අලුත්ගමගේ මහතා කළ චෝදනාව සම්බන්ධයෙන් මෙම විමර්ශනය පැවැත් වේ.", "URL": "https://lankatruth.com/si/?p=94453", "Category": "ක්‍රීඩා පුවත්", "Parent URL": null}