{"Source": "Lankatruth", "Timestamp": "December 13, 2022", "Headline": "බස්නාහිර නාගරික නිවෙස්වලටත් වනසතුන් කඩාපිනියි", "News Content": "බස්නාහිර පළාතේ නිවෙස් තුළට වනසතුන් ඇදී ඒමේ වැඩි ප්‍රවණතාවක් මතුව ඇති බව වනජීවි සංරක්ෂණ දෙපාර්තමේන්තුව සඳහන් කරයි. ඇතැම් පුද්ගලයින් විසින් අනවසරයෙන් රක්ෂිත ප්‍රදේශ අත්පත් කරගෙන ඒවා එළිපෙහෙලි කිරීමත් අනෙකුත් පළාත්වලට සාපේක්ෂව බස්නාහිර පළාත තුළ නාගරීකරණය ඉහළ යාමත් මෙයට හේතුව බව දෙපාර්තමේන්තුව පෙන්වා දෙයි. විශේෂයෙන් වඳුරන්, උගුඩුවන්, කලවැද්දන්, නරියන් වැනි සතුන් නාගරීකරණ ප්‍රදේශ වෙත ඇදී එම ඉහළ ගොස් ඇති බවත් එමඟින් මිනිස් ජීවිතවලට තර්ජනයක් ඇති බවත් ඊට සාපේක්ෂව එම සතුන්ට ජීවිත හානි සිදු වීමද ඉහළ යමින් ඇති බවත් වනජීවි සංරක්ෂණ දෙපාර්තමේන්තුව පවසයි. මේ වනවිට මෙලෙස අනතුරට ලක්ව බෙල්ලන්විල අත්තිඩිය වනජීවි පුනරුත්තාපන මධ්‍යස්ථානය වෙත රැගෙන යන සතුන් අතර බොහෝ පිරිසක් යාල වනෝද්‍යානයට මුදාහැරීමට කටයුතු කරමින් සිටින බවත් එම දෙපාර්තමේන්තුව පවසයි.", "URL": "https://lankatruth.com/si/?p=142846", "Category": "පරිසර", "Parent URL": null}