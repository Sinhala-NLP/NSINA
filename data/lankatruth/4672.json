{"Source": "Lankatruth", "Timestamp": "October 17, 2012", "Headline": "බියර් බී – රුසියාව වෙරි වී", "News Content": "රුසියානු ෆෙඩරේෂණය විසින් මෙතෙක් සැහැල්ලූ බීම වර්ගයක් ලෙස සැලකූ බීර , මධ්‍යසාරයක් ලෙස අද දින පිළිගන්නා ලදි. මේ වන තුරු රුසියානු රජය විසින් ඇල්කොහොල් ප‍්‍රතිශතය 10% ට අඩු බීම වර්ග මධ්‍යසාර ලෙස නොසැලකූ අතර ඉතා අධික ඇල්කොහොල් ප‍්‍රතිශතයක් අඩංගු වොඞ්කා වැනි බීම වර්ග පමණක් මධ්‍යසාර ලෙස සලකණු ලැබීය. වොඞ්කා වලට විකල්පයක් හා වඩාත් සෞඛ්‍ය සම්පන්න පානයක් ලෙස රුසියාව තුල වර්ග කර තිබූ බීර භාවිතය පසුගිය කාලය තුල 40% කින් ඉහල ගිය අතර අද පැනවූ නව නීතිය මගින් එය පාලනය කරගත හැකිවනු ඇතැයි රුසියානු සෞඛ්‍ය සේවා ආරංචිමාර්ග පවසයි. මේ අතර රුසියාවේ මධ්‍යසාර භාවිතය එහි අන්තරාදායකසීමාවටවඩා දෙගුණයකටත් වඩා අධික බව ලෝක සෞඛ්‍ය සංවිධානය වාර්තා කර ඇත.", "URL": "https://lankatruth.com/si/?p=4672", "Category": "විදෙස් පුවත්", "Parent URL": null}