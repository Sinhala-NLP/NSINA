{"Source": "Lankatruth", "Timestamp": "November 12, 2021", "Headline": "යූරියා ගෙන්වීමට චන්ද්‍රසේනගෙන් කැබිනට් මණ්ඩලයට යෝජනාවක්", "News Content": "යූරියා ගෙන්වීමට තමා කැබිනට් මණ්ඩලයට යෝජනාවක් කරන බව ඉඩම් ඇමති එස්.එම් චන්ද්‍රසේන ඊයේ (11) පාර්ලිමේන්තුවේදී පැවැසීය. වකුගඩු රෝගීන්ද රසායන පොහොර ඉල්ලා උද්ඝෝෂණයේ යෙදී සිටින්නේ යැයිද ඒ ඇයි දැයි තමාට ප්‍රහේලිකාවක් බවද ඇමති එස්.එම් චන්ද්‍රසේන සඳහන් කරයි. පොස්පරස්, පොටැසියම් රට තුළ තිබුණද නයිට්‍රජන්වල ප්‍රශ්නයක් තිබෙන බව පවසන ඇමති චන්ද්‍රසේන ලබන වසර සඳහා යූරියා 50%ක් ගෙන්වා 2023වර්ෂයේ දී එය 25%ක් දක්වා අඩු කරගෙන ඊට පසු කාබනික පොහොර වැඩපිළිවෙළට යා හැකි බවද පවසයි. ජනාධිපතිවරයා කාබනික පොහොර තීරණය ගත්තේ සද්භාවයෙන් බවද වකුගඩු රෝගීන් ගැන සිතා ඔහු මෙම තීරණය ගෙන සියලු දෙනාගේ සහයෝගය ඉල්ලා සිටි බවද ඔහු පවසයි. ඔහු මෙසේ පැවසුවේ කම්කරුවන්ගේ රක්ෂාව අවසන් කිරීමේ විශේෂ විධාන – සංශෝධන පනත් කෙටුම්පත, සේවකයන් විශ්‍රාම යාමේ අවම වයස පනත් කෙටුම්පත, ස්ත්‍රීන්, තරුණ අය සහ ළමයින් සේවයෙහි යෙදවීමේ පනත යටතේ නියෝගය, ඉඩම් අත්පත් කර ගැනීමේ පනත යටතේ නියෝග පිළිබඳ විවාදයේදීය.", "URL": "https://lankatruth.com/si/?p=125717", "Category": "පුවත්", "Parent URL": null}