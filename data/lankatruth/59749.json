{"Source": "Lankatruth", "Timestamp": "September 21, 2018", "Headline": "පළාත් සභා සීමානීර්ණ වාර්තාව පරීක්ෂා කිරීමට තවත් මාස දෙකක් ඉල්ලයි", "News Content": "පළාත් සභා මැතිවරණයට අදාල සීමා නීර්ණය පිලිබදව වාර්තාව තවදුරටත් පුළුල් ලෙස කරුනු සලකා බලා වාර්තාවක් ඉදිරිපත් කිරීමට තව මාස 02ක පමණ කාලයක් ප්‍රමාද වනු ඇති බවට ඒ සදහා පත්කරන ලද සමාලෝචන කමිටුව කථානායක කරූ ජයසූරිය මහතා වෙත දැනුම් දී ඇතැයි කථානායක මාධ්‍ය අංශය කියයි. මෙම තත්වය පිළිබඳව සලකා බැලීම සඳහා අද (21) පස්වරුවේ කථානායකවරයා විසින් විශේෂ පක්ෂ නායක රැස්වීමක් කැදවා තිබේ. මෙම පක්ෂ නායක රැස්වීමේ දී සමාලෝචන කමිටු වාර්ථාව ඉදිරිපත් කිරීමට තවදුරටත් කාලය ගතවන්නේ නම් ගත යුතු ඉදිරිපියවර පිළිබඳ අවධානය යොමු කරමින් කථානායක කරූ ජයසූරිය මහතා අවධාරණය කර ඇත්තේ කවර තත්ත්වයක් යටතේ වුවද හැකි ඉක්මනින් පළාත් සභා මැතිවරණය පැවැත්වීම අත්‍යවශ්‍ය බවය.මෙම තත්වය සම්බන්ධයෙන් කැබිනට් මණ්ඩලයේ අවධානයට යොමුකර එහි මතයද ඉදිරියේදී පක්ෂ නායකයින් වෙත දැනුම් දීමට මෙහිදී අග්‍රාමාත්‍යවරයා එකඟ වී ඇති බවද මෙම නිවේදනයේ සඳහන් වේ පළාත් සභා මැතිවරණයට අදාල සීමා නීර්ණය කොමිසම විසින් සකස් කළ සීමානීර්ණය පිලිබදවාර්තාව පසුගියදා පාර්ලිමේන්තුවේදී සම්මත නොවීම හේතුවෙන් මෙලෙස කතානායකවරයා විසින් කමිටුවක් පත් කළ අතර එම කමිටුව විසින් මාසයක් ඇතුළත සමාලෝචන වාර්තාවක්ඉදිරිපත් කළ යුතුව තිබිණි. කෙසේ නමුත් එම වාර්තාව එදින සම්මත වූයේනම් මේ වනවිට පළාත් සභා මැතිවරණය පැවැත්වීමට අදාළ කටයුතු මේ වනවිටත් සිදු වී හමාරය. කෙසේ නමුත් මහින්ද පිල, එක්සත් ජාතික පක්ෂ හා මෛත්‍රී පිල එක්ව එම වාර්තාව එදින පරාජය කරන ලදී.", "URL": "https://lankatruth.com/si/?p=59749", "Category": "පුවත්", "Parent URL": null}