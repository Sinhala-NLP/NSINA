{"Source": "Lankatruth", "Timestamp": "November 5, 2021", "Headline": "මුල්ගලක් තියන්න පැමිණි ඇමති සී.බීව ගොවීයෝ හරවා යවති", "News Content": "තම වගාවට පොහොර නොමැතිව පීඩාවට පත්ව සිටින ගොවියෝ, අද (05) පෙරවරුවේ නුවරඑලිය මීපිලිමාන දිමුතුගම ප්‍රදේශයේ පාලමක් ඉදි කිරිම සඳහා මුල්ගල තැබිමේ උත්සවයකට සහභාගී වෙමින් සිටි නුවරඑළිය දිස්ත්‍රික්කය පාර්ලිමේන්තු මන්ත්‍රී, වනජීවී හා වන සංරක්ෂණ ඇමති සී.බී රත්නායකට එම ගමට ඇතුළුවීමට ඉඩ නොදී හරවා යවා තිබේ. අමාත්‍යවරයාගේ පැමිණීම දැනගත් නුවරඑළිය මීපිලිමාන ගොවිජනතාව තම වගාවට පොහොර නොමැතිව විඳින පීඩාවන් නිසා උද්ඝෝෂණයක් සංවිධානය කර තිබේ. පොහොර ලබා දෙන තුරු කිසිම දේශපාලකයෙක් සිය ගම්බිම් වෙත නොපැමිණිය යුතු බව කියමින් කළු කොඩි රැගත් උද්ඝෝෂකයෝ අමාත්‍යවරයා එන මග මීපිලිමානේදී හරස් කර ඇත. උද්ඝෝෂනය ගැන දැනගත් පොලිසිය සහ ඇමති ආරක්ෂක අංශ ඇමතිවරයා මුලින් එම ස්ථානයට නොයවා ඇමතිවරයාගේ මාධ්‍ය ඒකකය සහ පෙර ගමන් රථ කීපයක් කලින් එම ස්ථානයට යවා තිබේ. ගොවීහු රථ හරස් කර එම රථ පෙළ ආපසු හරවා යවා ඇත.", "URL": "https://lankatruth.com/si/?p=125508", "Category": "පුවත්", "Parent URL": null}