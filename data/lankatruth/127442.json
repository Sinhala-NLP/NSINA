{"Source": "Lankatruth", "Timestamp": "December 30, 2021", "Headline": "ගෝටාගේ තීරණයට විරෝධය පා කිරිහල් වසයි", "News Content": "මිරිහාන ප්‍රදේශයේ පිහිටි පැල්වත්ත කිරි හල වසා දමන ලෙසට කළ දැනුම්දීමට විරෝධය පළකරමින් කොළඹ ප්‍රදේශයේපිහිටි සියලුම පැල්වත්ත කිරිහල් අද (30) දිනයේ වසා දමා ඇති බව වාර්තා වේ. කිරිපිටි මිල ඉහළ දැමීමේ තීරණයත් සමග මේ දිනවල කිරිපිටි අලෙවි සැල් අසල ජනතාව දිගු පොලිම්වල සිටින අතර ගෝටාබය රාජපක්ෂ ජනාධිපතිවරයා ඊයේ (29) පස්වරුවේ මිරිහානේ පිහිටි පැල්වත්ත කිරි අලෙවිසැල අසලින් ගමන් කර ඇති අතර එම අවස්ථාවේදී පෝලිමේ සිටි ජනතාව ඔහුට හූ තබමින් විරෝධය දක්වා ඇතැයි පැවසේ. පසුව එම ස්ථානයට පැමිණි පොලිස් නිලධාරින් කිරිපිටි අලෙවි සැල වසා දමන ලෙසට නියෝග කර ඇතැයි පැවසේ. මිරිහානේ කිරිපිටි අලෙවි මධ්‍යස්ථානය වසා දැමීමට කළ නියෝගයට විරෝධය පළ කරමින් අද දිනයේ කොළඹ පිහිටි පැල්වත්ත කිරිපිටි බෙදාහැරිමේ මධ්‍යස්ථාන හතක් මෙලෙස වසා දමා ඇති බව වාර්තා වේ.", "URL": "https://lankatruth.com/si/?p=127442", "Category": "පුවත්", "Parent URL": null}