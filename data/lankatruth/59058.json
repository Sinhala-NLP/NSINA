{"Source": "Lankatruth", "Timestamp": "September 9, 2018", "Headline": "2019ට නියමිත අය-වැය ලේඛනය නොවැම්බර් 8 පාර්ලිමේන්තුවට", "News Content": "ලබන වසරට නියමිත අයවැය ලේඛනය මුදල් අමාත්‍ය මංගල සමරවීර මහතා විසින් නොවැම්බර් මස 8 වැනිදා පාර්ලිමේන්තුවට ඉදිරපත් කිරීමට නියමිත බව පාර්ලිමේන්තු ආරංචිමාර්ග සඳහන් කරයි. ඒ අනුව අයවැය ලේඛනයේ පළමුවර කියවීම නොවැම්බර් 8 වැනිදාට යෙදී ඇති අතර නොවැම්බර් 9 වැනිදා දෙවැනිවර කියවීම සිදුකරයි. දෙවැනිවර කියවීමට අදාල ඡන්ද විමසීම නොවැම්බර් 16 වැනිදා ප.ව. 5.00 ට සිදුකිරීමට නියමිත ය. අයවැය කාරක සභා අවස්ථාවේ විවාදය නොවැම්බර් මස 17 වැනි දා ආරම්භ වී දෙසැම්බර් 8 වැනි දා දක්වා පැවැත්වීමට කටයුතු යොදා තිබේ.", "URL": "https://lankatruth.com/si/?p=59058", "Category": "පුවත්", "Parent URL": null}