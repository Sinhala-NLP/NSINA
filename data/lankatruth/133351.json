{"Source": "Lankatruth", "Timestamp": "May 1, 2022", "Headline": "බණ්ඩාරනායක පිළිරුවේ දෑස් බැඳීම අගෞරවයක්ලු… ශ්‍රීලනිපය පරීක්ෂණයකුත් ඉල්ලයි…", "News Content": "ගාලු මුවදොර පිහිටි හිටපු අගමැති එස්.ඩබ්.ආර්.ඩී බණ්ඩාරනායකගේ පිළිරුවේ දෑස් කළු රෙදි පටියකින් බැඳීම අගෞරව කිරීමක් හා හානි කිරීමක් ලෙස අර්තගන්වන ශ්‍රී ලංකා නිදහස් පක්ෂය ඒ සම්බන්ධයෙන් විධිමත් පරීක්‍ෂණයක් සිදුකරන ලෙස පොලිස්පතිවරයාට පැමිණිල්ලක් ඉදිරිපත් කර තිබේ. මීට අමතරව පිළිරුවේ ආරක්‍ෂාව තහවුරු කිරීමට කටයුතු කරන ලෙස එම පක්‍ෂයේ ලේකම් නීතිඥ දයාසිරි ජයසේකර පොලිස්පතිවරයාට ඉදිරිපත් කළ පැමිණිල්ලේ සඳහන් කර ඇත. ගාලු මුවදොර පිටිය අසළ විරෝධතාවේ නිරත විරෝධකරුවෙකු විසින් පිළිරුවේ ගෙලෙහි දැවටූ කඹයක ආධාරයෙන් පිළිරුවේ උර හිස මතට ගොඩ වී කළු රෙදිකඩකින් පිළිරුවේ දෑස් බැඳ දැමීමට කටයුතු කරන ආකාරයේ සේයා රූ සමාජ මාධ්‍ය වෙත මුදාහැර තිබෙන බවද එම පැමිණිල්ලේ සඳහන් කර ඇත. එසේම “ගාලු මුවදොර පැවැත්වෙන විරෝධතාවයේ නිරත විරෝධතා කරුවන් විසින් තම පක්ෂයේ නිර්මාර්තෘ දිවංගත අග්‍රාමත්‍ය එස්.ඩබ්.ආර්.ඩී බණ්ඩාරනායක ශ්‍රිමතාණන්ගේ පිලිරුවට අවම් වන ආකාරයට කටයුතු කිරිම් පිලිබදව පසුගිය දිනවල නිරික්ෂණය කළ බව”ද පැමිණිල්ලේ වැඩිදුරටත් සදහන් කර ඇත.", "URL": "https://lankatruth.com/si/?p=133351", "Category": "පුවත්", "Parent URL": null}