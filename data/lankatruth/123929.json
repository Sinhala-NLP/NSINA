{"Source": "Lankatruth", "Timestamp": "October 1, 2021", "Headline": "ආනයනික භාණ්ඩ 623ට දැමූ සීමාත් රිවර්ස් වේ", "News Content": "ජංගම සහ ස්ථාවර දුරකථන ඇතුළු එම උපාංග, රූපලාවන්‍යඋපකරණ ඇතුළු ගෘහ උපකරණ, ළදරු ඇඳුම්, රාත්‍රී ඇඳුම් සහ යට ඇඳුම් ඇතුළු රෙදිපිළි, වායු සමීකරණ යන්ත්‍ර ඇතුළු අත්‍යවශ්‍ය නොවන සහ හදිසි නොවන භාණ්ඩ ආනයනය කිරීම සඳහා පනවා තිබූ 100%ක ආන්තික මුදල් තැන්පතු අවශ්‍යතාව වහාම ක්‍රියාත්මක වන පරිදි අත්හිටුවා තිබේ. එමෙන්ම පරාටේ එක්සිකියුෂන් (Parate execution) යටතේ කෙරෙන දේපළ සහ වාහන පවරා ගැනීම තවත් මාස 06ක් දක්වා සිදු නොකරන්නැයිද මහ බැංකුව බැංකු හා බැංකු නොවන ක්ෂේත්‍රයට නියෝග කර ඇත. කාණ්ඩ 11ක් යටතේ අත්‍යවශ්‍ය නොවන සහ හදිසි නොවන භාණ්ඩ 623ක් ආනයනය සීමා කිරීමේ අරමුණින් ශ්‍රී ලංකා මහ බැංකුව සැප්තැම්බර් මස 09 වැනිදා අදාළ 100% ආන්තික මුදල් තැන්පතු අවශ්‍යතාව ක්‍රියාත්මක කරන ලදි. මෙම කරුණු අනාවරණය වන්නේ ශ්‍රී ලංකා මහ බැංකුවේ සය මාසික මාර්ග සැලැස්ම එළිදක්වමින් මහ බැංකු අධිපති අජිත් නිවාඩ් කබ්රාල් සිදුකළ කරුණු ඉදිරිපත් කිරීමේදීය.", "URL": "https://lankatruth.com/si/?p=123929", "Category": "ආර්ථික පුවත්", "Parent URL": null}