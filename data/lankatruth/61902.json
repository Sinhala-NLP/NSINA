{"Source": "Lankatruth", "Timestamp": "October 25, 2018", "Headline": "අග්නිදිග ගැටළු වහා විසඳනු –  සබරේ සිසූහු විරෝධතාවයේ", "News Content": "මේ වනවිට අග්නිදිග විශ්වවිද්‍යාලයවසා දැමීමට එම විශ්වවිද්‍යාලයේ පරිපාලනය තීරණයකර ඇති අතර එහි සිෂ්‍ය ක්‍රියාකාරීන් 15 දෙනෙකු පොලිසිය යොදවා අත්අඩංගුවට ගෙන තිබේ. එයට හේතුව වී ඇත්තේ ශිෂ්‍යයන් විශ්වවිද්‍යාලයේ පරිපාලන ගොඩනැගිල්ල අත්පත්කරගෙන සිටීමයි. අග්නිදිග විශ්වවිද්‍යාලයේ තාක්ෂණ පීඨයේ ශිෂ්‍යයන්ට නවකවද චෝදනා නගමින් ලබාදී ඇතිපංති තහනම් 21 හා ශිෂ්‍යභාවය අහෝසි කිරීම් 04 ඉවත්කරන ලෙස ඉල්ලමින් මේ වනවිට තාක්ෂණ පීඨයේ සිසුන්දින 350 ඉක්මවූ පංති වර්ජනයකද නියැලී සිටිති. දින 200 ඉක්මවූ අට්ටාල ක්‍රියාමාර්යක් අග්නිදිග විශ්වවිද්‍යාලය ඉදිරිපිට සිදුකළ අතර, කොළඹ ලිප්ටන් වටරවුමේ මේ වනවිට දින 100ය ඉක්මවූ අට්ටාල ක්‍රියාමාර්ගයක් සිදුකරයි. විශ්වවිද්‍යාල ප්‍රතිපාදන කොමිසම ඉදිරියේද උද්ඝෝෂණ ක්‍රියාමාර්ග සිදු කළ නමුත් තවමත් ගැටලුව විසඳී නොමැත. මේ වනවිට අග්නිදිග විශ්වවිද්‍යාලයේ පරිපාලන ගොඩනැගිල්ලේ රැඳී සිටිසිසුන් 15 දෙනෙක් අත්අඩංගුවට ගෙන ඇත. අග්නිදිග සිසුන්ට සහාය පල කරමින් සහ පරිපාලනයේ මෙම අත්තනෝමතික ක්‍රියාමාර්ගවලට එරෙහිව විරෝධය පල කරමින් අද (25) දින සබරගමුව විශ්වවිද්‍යාලයීය මහා ශිෂ්‍ය සංගමය විසින් උද්ඝෝෂණ ක්‍රියාමාර්ගයක නියැලිණි.", "URL": "https://lankatruth.com/si/?p=61902", "Category": "පුවත්", "Parent URL": null}