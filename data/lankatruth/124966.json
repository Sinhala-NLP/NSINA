{"Source": "Lankatruth", "Timestamp": "October 24, 2021", "Headline": "පාසල් යන්න නිල ඇඳුම ප්‍රශ්නයක් කරගන්න එපා…", "News Content": "කොවිඩ් – 19 තත්වයෙන් පසු පාසල් ආරම්භ කිරීමත් සමග පාසල් යාමට දරුවන් සඳහා පාසල් නිල ඇඳුම ප්‍රශ්නයක් කරගත යුතු නැති බවත් පාසල් නිල ඇඳුම හෝ වෙනත් පහසු සහ සැහැල්ලු ගැලපෙන ඇඳුමකින් සහ පාවහන් යුගළකින් සැරසී පාසලට පැමිණිය හැකි බවත් අධ්‍යාපන අමාත්‍යංශයේ පාසල් කටයුතු පිළිබඳ අතිරේක ලේකම් එල්.එම්.ඩී ධර්මසේන පවසයි. දරුවන් වසරකට වැඩි කාලයක් පාසලට නොපැමිණීම සහ නිවසේම රැඳී සිටීම නිසා ශරීර ප්‍රමාණය වැඩිවී සහ ඇඳුම් සහ සපත්තු කුඩා වීම පිළිබඳව සහ වර්තමාන ආර්ථික තත්වය අනුව දෙමව්පියන්ට අලුත් ඇදුම් සහ සපත්තු මිලදී ගැනීමේ අපහසුතාව යන කරුණු පිළිබඳව අවදානය යොමුකර මෙම තීරණය ගත් බවත් ඔහු පවසයි. පාසල් ආරම්භ වන හෙට (25) දින සිට නැවත දැනුම් දෙනතුරු මෙය ක්‍රියාත්මක වන බවත් අධ්‍යාපන අමාත්‍යංශය මේ පිළිබඳව පළාත් අධ්‍යාපන අධ්‍යක්‍ෂවරු දැනුවත් කර ඇති බවත් ඔහු වැඩි දුරටත් කීය.", "URL": "https://lankatruth.com/si/?p=124966", "Category": "කොවිඩ් -19 (කොරෝනා ) පුවත්", "Parent URL": null}