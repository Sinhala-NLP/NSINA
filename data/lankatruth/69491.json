{"Source": "Lankatruth", "Timestamp": "March 2, 2019", "Headline": "රෝහණ විජේවීරයන්ට රැකවරණය දුන් අපරැක්කේ හාමිනේ මියයයි", "News Content": "ජනතා විමුක්ති පෙරමුණේ නිර්මාතෘ රෝහණ විජේවීර මහතාගේ චරිතය පාදක කරගෙන නිපදවා ඇති “ගින්නෙන් උපන් සීතල” සිනමා කෘතියේද නිරූපනය වන රෝහණ විජේවීර මහතාට ආරක්ෂාව සපයාගැනීමට උදව් උපකාර කරන නෙත්ති කුමාර පවුලේ මව වූ ඩී.ඒ කරුණාවති මාතාව ඊයේ (01) අභාවප්‍රාප්ත වී තිබේ. අපරැක්කේ හාමිනේලෙස කා අතරත් ප්‍රසිද්ධියට පත්ව සිටි ඇය 88, 89 දේශප්‍රේමී අරගලය සමයේ දේශප්‍රේමී සටන් කරුවන්ට අසීමිත ලෙස ගෞරවාදරයක් දැක්වීය. ඒ වෙනුවෙන් දැඩි කැපවීමක්ද සිදු කළ මාතාවකි. අපරැක්කේ හාමිණේ මාතාව මිය යනවිට 87 වන වියේ පසු විය. ඇයගේ දේහය මේ වනවිට අපරැක්කේ ගෙදර, මයිලගම, කතරගම ලිපිනයෙහි නිවසේ තැන්පත් කර ඇති අතර දේහය පිළිබඳ අවසන් කටයුතු හෙට (03) පවුලේ සුසානභූමියේදී සිදු කිරීමට නියමිතය.", "URL": "https://lankatruth.com/si/?p=69491", "Category": "පුවත්", "Parent URL": null}