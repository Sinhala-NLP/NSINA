{"Source": "Lankatruth", "Timestamp": "August 14, 2022", "Headline": "තවත් පිරිසක් ඉන්දියාවට පලා ගිහින්…", "News Content": "තවත් ශ්‍රී ලාංකිකයින් සිව් දෙනෙකු සරනාගතයින් ලෙස ඊයේ (13) දිනයේ මුහුදු මාර්ගයෙන් ඉන්දියාවට ගොස් තිබේ. ඉන්දීය මාධ්‍ය වාර්තා කරන්නේ ත්‍රිකුණාමලය ප්‍රදේශයේ පදිංචිව සිටි එකම පවුලේ පුද්ගලයින් සිව්දෙනෙකු ඊයේ අලුයම මෙලෙස මන්නාරමේ සිට බෝට්ටුවකින් ධනුෂ්කෝඩි වෙත පැමිණි බවය. මොවුන් සිව්දෙනා 2006 වර්ෂයේදීද සරණාගතයින් ලෙස තමිල්නාඩුවට පැමිණ මණ්ඩපම් කඳවුරේ රැඳී සිට 2019 වසරේදී යළි ශ්‍රී ලංකාවට පැමිණි පුද්ගලයින් බව ඉන්දීය පොලීසිය සිදුකළ මූලික විමර්ශනවලින් අනාවරණය වී ඇත. ප්‍රශ්න කිරීම්වලින් අනතුරුව අදාළ පුද්ගලයින් සිව්දෙනා මණ්ඩපම් සරණාගත කඳවුර වෙත භාරදීමට නියමිත බව ඉන්දීය මාධ්‍ය වාර්තා කරයි. පසුගිය මාර්තු මාසයේ සිට මේ දක්වා කාලය තුළ ශ්‍රී ලාංකිකයින් 133 දෙනෙකු රාමේෂ්වරම් වෙරළ තීරයට පැමිණ ඇතැයිද ඉන්දීය මාධ්‍ය වාර්තා කරයි.", "URL": "https://lankatruth.com/si/?p=138091", "Category": "පුවත්", "Parent URL": null}