{"Source": "Lankatruth", "Timestamp": "January 29, 2019", "Headline": "වත්කම් බැරකම් නඩුවෙන් ජොන්ස්ටන් නිදහස්", "News Content": "සිය වත්කම් බැරකම් ප්‍රකාශ ඉදිරිපත් නොකළ බවට හිටපු ආහාර හා සමූපකාර අමාත්‍ය ජොන්ස්ටන් ප්‍රනාන්දු මහතට එරෙහිව පැවති නඩුවෙන් ඒ මහතා නිදොස් කොට නිදහස් කර තිබේ. වසර 5කට අදාල වත්කම් බැරකම් ප්‍රකාශ සාධාරණ හේතුවක් මත ඉදිරිපත් නොකර සිටීම ජොන්ස්ටන් ප්‍රනාන්දු මහතාට එරෙහිව පැවති චෝදනාවයි. දීර්ඝ නඩු විභාගයකින් අනතුරුව සාධාරණ සැකයකින් තොරව චෝදනා ඔප්පුකර ගැනීමට නොහැකිවීම හේතුවෙන් හිටපු අමාත්‍යවරයා නිදහස් කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය නියෝග කළාය. 2010 වර්ෂයේ සිට 2015 වර්ෂය දක්වා වසර 5ක කාලයක් තුළ වත්කම් බැරකම් ප්‍රකාශ සාධාරණ හේතුවක් නොමැතිව නිසි බලධාරියා විසින් ඉදිරිපත් නොකර සිටීම වරදක් ලෙස සඳහන් කරමින් අල්ලස් හෝ දුෂණ කොමිෂන් සභාව විසින් මෙම නඩුව ගොනු කරනු ලැබ තිබිණි.", "URL": "https://lankatruth.com/si/?p=67161", "Category": "පුවත්", "Parent URL": null}