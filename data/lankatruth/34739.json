{"Source": "Lankatruth", "Timestamp": "May 22, 2017", "Headline": "පොලීසියට වෙඩි තැබූ කුඩු පාතාලයට සම්බන්ධ තුනක් අල්ලයි", "News Content": "පිළියන්දල ප්‍රදේශයේදී පොලිස් මත්ද්‍රව්‍යනාශක නිලධාරීන්ට වෙඩි තැබීමේ සිද්ධියට සම්බන්ධ සැකකරුට ආධාර අනුබල දුන් කාන්තාවක් හා පුද්ගලයින් දෙදෙනකු අත්අඩංගුවට ගෙන තිබේ. එලෙස අත් අඩංගුවට ගෙන ඇත්තේ, අහංගම ප්‍රදේශයේ පදිංචි 44 හැවිරිදි කාන්තාවක් සහ 22 හැවිරිදි පුද්ගලයින් දෙදෙනෙකි. සැකකරුවන් අද කෑස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය. පසුගිය 09 වන දා රාත්‍රී 8.45ට පමණ පිළියන්දල ප්‍රදේශයේදී මත්ද්‍රව්‍ය වැටලීමක් සඳහා ගිය පොලිස් මත්ද්‍රව්‍ය නාශක නිලධාරීන්ට එල්ලවූ වෙඩි ප්‍රහාරයෙන් දැරියක් සහ පොලිස් නිළධාරියෙක් ඝාතනයට ලක්විය. වෙඩි තැබීමෙන් තැබීමෙන් තවත් පොලිස් නිලධාරිහු දෙදෙනෙක් සහ සිවිල් වැසියෙක් තුවාල ලැබූහ.", "URL": "https://lankatruth.com/si/?p=34739", "Category": "පුවත්", "Parent URL": null}