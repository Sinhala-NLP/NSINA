{"Source": "Lankatruth", "Timestamp": "July 27, 2013", "Headline": "පිටි කිරි බොන්නේ බලාගෙනයි", "News Content": "ආනයනික කිරිපිටිවල මිනිස් පරිභෝජනයට නුසුදුසු  DCD  රසායනිකය අන්තර්ගත බවට කාර්මික තාක්ෂණ ආයතනයේ පරීක්ෂණවලින් හෙළිවී ඇතැයි තාක්ෂණ පර්යේෂණ අමාත්‍යංශය මාධ්‍ය නිවේදනයක් නිකුත් කරමින් පවසා සිටී. ආනයනික කිරිපිටිවල මිනිස් පරිභෝජනයට නුසුදුසු DCD රසායනිකය අන්තර්ගත බවට කාර්මික තාක්ෂණ ආයතනයේ පරීක්ෂණවලින් හෙළිවී ඇතැයි තාක්ෂණ පර්යේෂණ අමාත්‍යංශය මාධ්‍ය නිවේදනයක් නිකුත් කරමින් පවසා සිටී. කිරිපිටිවල ඩයිසයන්ඩයිඒමයිඩ්/ Dicyandiamide – DCD අන්තර්ගතද යන්න ආනයනික කිරිපිටි වර්ග 4ක සහ දේශීය කිරිපිටි වර්ග 2ක සාම්පල විවිධ ප්‍රමාණයන්ගෙන් ගෙන පර්යේෂණය සිදු කර තිබේ. එම සාම්පල අතරට ෆොන්ටේරා සමාගමේ ඇන්කර් හා ඇන්කර් 1+, ඩයමන්ඩ් සහ මැලිබන් නන්ෆැට් ආනයනික කිරිපිටි මෙන්ම හයිලන්ඩ් සහ පැලවත්ත සන්නම සහිත දේශීය කිරිපිටි සාම්පලත් යොදාගෙන ඇත.  පර්යේෂණයට අනුව තහවුරු වී ඇත්තේ ආනයනික කිරිපිටි වර්ග හතරෙහිම DCD රසායනිකය අන්තර්ගත බවයි. ඩයිසයන්ඩයිඒමයිඩ් (DCD) රසායනිකය හරකුන් අනුභව කරන තණකොළ සඳහා යොදන අතර එය යෙදීමට ප්‍රධානතම හේතුව වන්නේ හරක් මුත්‍රා ආශ්‍රයෙන් නිෂ්පාදනය වන හරිතාගාර වායුව ඕසෝන් ස්ථරයට දැඩි බලපෑමක් එල්ල කරන නිසාවෙනි. DCD රසායනිකය යෙදීමත් සමග එම තත්ත්වය පහවී යයි.  මෙම රසායනිකය මිනිස් පරිභෝජනයට නුසුදුසු බව පර්යේෂකයෝ පෙන්වා දෙති.", "URL": "https://lankatruth.com/si/?p=7840", "Category": "පුවත්", "Parent URL": null}