{"Source": "Lankatruth", "Timestamp": "September 14, 2018", "Headline": "ඇමෝනියා කාන්දුවකින් හොරණ කම්හලක 5ක් රෝහලට", "News Content": "හොරණ, වගවත්ත ප්‍රදේශයේ රබර් කර්මාන්ත ශාලාවක සිදු වූ ඇමෝනියා වායු කාන්දුවක් හේතුවෙන් පුද්ගලයින් 05 දෙනෙකු තුවාල ලබා රෝහල්ගත කර තිබේ. අද (14) උදෑසන එම කර්මාන්ත ශාලාවට රැගෙන ආ ඇමෝනියා වායුව අඩංගු සිලින්ඩර් 17 ක් පැටවූ ලොරි රථයකින් එම සිලින්ඩර පිටතට ගැනිමේදී එක් සිලින්ඩරයක් පුපුරායාමෙන් අනතුර සිදුව ඇත. තුවාල ලැබූවන් හොරණ මූලික රෝහලට ඇතුළත් කර ඇති අතර ඉන් දෙදෙනෙකුගේ තත්ත්වය බරපතළ බව රෝහල් ආරංචි මාර්ග සඳහන් කළේය. සිද්ධිය සම්බන්ධයෙන් හොරණ පොලිසිය පරීක්ෂණ පවත්වයි.", "URL": "https://lankatruth.com/si/?p=59355", "Category": "පුවත්", "Parent URL": null}