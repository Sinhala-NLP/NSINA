{"Source": "Lankatruth", "Timestamp": "April 24, 2012", "Headline": "කහවත්තේ සැකකරුවෝ  7 වැනි වරටත් රිමාන්ඩ්", "News Content": "කහවත්ත කොටකෙතන ප්‍රදේශයේ මවක සහ ඇයගේ දියණිය ඉතා කෲර ලෙස ඝාතනය කිරීම සම්බන්ධයෙන් සැකපිට බන්ධනාගාර ගතකර සිටින පුද්ගලයන් තිදෙනා සහ සැකකාරිය ඊයේ (23 දා) හත්වැනි වරටත් පැල්මඩුල්ල මහෙස්‌ත්‍රාත් අධිකරණය වෙත කැඳවනු ලැබූහ. මෙම සිව්දෙනා අප්‍රේල් 30 දා දක්‌වා යළි රක්‌ෂිත බන්ධනාගාර ගත කරන ලෙස මහෙස්‌ත්‍රාත් චාන්දනී නිරංජලා ඩයස්‌ මහත්මිය නියෝග කළාය. පසුගිය ජනවාරි 31 දා කොටකෙතන සිය නිවසේදී අබිරහස්‌ ලෙස නයනා නිල්මිණි (53) මහත්මිය සහ ඇයගේ දියණිය කාවින්ධ්‍යා චතුරංගී සෙල්ලහේවා ඝාතනය කර තිබිණි. මේ සම්බන්ධයෙන් ලොකුගම්හේවගේ දර්ශන නොහොත් රාජු, ඔහුගේ බිරිඳ සිවුදරු මවක්‌ වන මොරපිටියගේ රසිකා චාන්දනී හෙවත් අශෝකා, ත්‍රිරෝද රථ රියදුරු සනත් නන්දන සහ පළමු සැකකරුගේ වැඩිමහල් සොයුරා වන ගොඩකවෙල ප්‍රාදේශීය සභාවේ මන්ත්‍රී එල්. එච්. ධර්මසිරි යන සිවුදෙනා රක්‍ෂිත බන්ධනාගාර ගතකර සිටිති. මොවුන් සිව්දෙනා කුරුවිට බන්ධනාගාරයේ සිට ඊයේ පෙරවරුවේ උසාවියට ඉදිරිපත් කරන ලදී. ලැබෙන වාර්තා ප්‍රගතිය ඉදිරිපත් කිරීමට දින 14 ක කාලයක්‌ දක්‌වා දීර්ඝ කර දෙන ලෙසද රහස්‌ පොලිස්‌ නිලධාරීහු ඉල්ලා සිටියහ.", "URL": "https://lankatruth.com/si/?p=2122", "Category": "පුවත්", "Parent URL": null}