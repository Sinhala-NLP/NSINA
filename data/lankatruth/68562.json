{"Source": "Lankatruth", "Timestamp": "February 18, 2019", "Headline": "විධායක ජනාධිපති ධුරය අහෝසි කිරීමට යොමුවියයුතුයි", "News Content": "විධායක ජනාධිපති ධූරය අහෝසි කරන බවට ජනතාවට ලබා දුන් පොරොන්දුව ඉටුකිරීමේ වැඩපිළිවෙලට යොමු විය යුතු බව විදුලි බල අමාත්‍ය රවී කරුණානායක මහතා අවධාරණය කරයි. මොණරාගල දිස්ත්‍රික්කයේ ඉදිකිරීමට යෝජිත මෙගාවොට් 40ක් ජාතික පද්ධතියට එක්කිරීමට නියමිත සූර්ය විදුලි බල උද්‍යානයේ ප්‍රථම අදියරේ කටයුතු නිරීක්ෂණයට ඊයේ (17) එක්වූ අවස්ථාවේ මාධ්‍ය වෙත අදමස් දක්වමින් අමාත්‍යවරයා මේ බව ප්‍රකාශ කර තිබේ. පවත්නා දේශපාලන තත්ත්වයත් සමඟ ඉදිරියට යාමට නම් රැඩිකල් වෙනසක් අවශ්‍ය බවත් විශේෂයෙන් විධායක ජනාධිපති ධුරය අහෝසි කරන බවට ජනතාවට ලබා දුන් පොරොන්දුව ඉටුකිරීමේ වැඩපිළිවෙලට යොමු වීමට අවශ්‍ය බවත් හෙතෙම අවධාරණය කළේය. ඒ අනුව රටට අවශ්‍ය ආකාරයට පාර්ලිමේන්තු වෙනසකට යා යුතු බවත් අමාත්‍යවරයා වැඩිදුරටත් කියා සිටියි.", "URL": "https://lankatruth.com/si/?p=68562", "Category": "පුවත්", "Parent URL": null}