{"Source": "Lankatruth", "Timestamp": "November 12, 2020", "Headline": "පිල්ලෙයාන්ගේ මහලේකම් CID අත් අඩංගුවට", "News Content": "සිවනෙසතුරයි චන්ද්‍රකාන්තන් නොහොත් පිල්ලයාන් නායකත්වය ලබාදෙන තමිල් මක්කල් විඩුතලයි (විමුක්ති කොටි) පක්ෂයේ මහ ලේකම් හා නැගෙනහිර පළාත් හිටපු මන්ත්‍රී ප්‍රසාන්තන් අපරාධ පරීක්ෂණ දෙපාර්තමේන්තුව විසින් අද (12) අත් අඩංගුවට ගෙන තිබේ. ඒ 2008 වසරේ ආරයම්පතිහි ද්විත්ව ඝාතන නඩුව සම්බන්දව සාක්කිරුවන්ට තර්ජනය කිරීම සම්බන්ධයෙනි. ඔහු අද උදෑසන මඩකලපුවේදි අත් අඩංගුවට ගෙන ඇත්තේ කොළඹ සිට පැමිණි අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් විසිනි. තමිල් මක්කල් විඩුතලයි පක්ෂයේ නායක සිවනෙසතුරයි චන්ද්‍රකාන්තන් නොහොත් පිල්ලයාන්, 2005.12.25වන දින මඩකලපුව දිස්ත්‍රික්ක හිටපු පාර්ලිමේන්තු මන්ත්‍රී ජෝසප් පරරාජසිංගම් මහතාව මඩකලපුව ශාන්ත මරියාල් දෙව් මැදුරතුළ නත්තල් සමරමින් සිටියදී ඝාතනය කිරීමේ සිද්ධිය සම්බන්ධව අත් අඩංගුවට ගෙන රක්ෂිත බන්ධනාගතකර සිටින අතර පසුගියදා ඔහු මඩකලපුව දිස්ත්‍රික්ක පාර්ලිමෙන්තු මන්ත්‍රී හා දිස්ත්‍රික්ක සම්බන්ධීකරන කමිටුවේ සම සභාපතිවරයා ලෙස පත්කරන ලදී. එමෙන්ම එම පක්ෂයේ මහ ලේකම් ප්‍රෂාන්තන් පසුගිය මහ මැතිවරණයේ තරග කර මඩකලපුව දිස්ත්‍රික්කයෙන් මනාප 16,000ක් ලබා තිබීමද විශේෂත්වයකි.", "URL": "https://lankatruth.com/si/?p=99923", "Category": "පුවත්", "Parent URL": null}