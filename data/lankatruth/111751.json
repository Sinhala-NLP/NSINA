{"Source": "Lankatruth", "Timestamp": "March 1, 2021", "Headline": "පස්දුන්රට අධ්‍යාපනය පීඨයට වෛද්‍ය සිසුන් ඇතුළත් කිරීමෙන් සිසුන්ගේ අධ්‍යාපනය කඩාකප්පල් වෙනවා…", "News Content": "යෝජිත මොරටුව වෛද්‍ය පීඨය, පස්දුන්රට අධ්‍යාපන පීඨය පිහිටි භූමියේ එම අධ්‍යාපන විද්‍යාපීඨය ඉවත්කරමින් පිහිටුවීමට ආණ්ඩුව ගෙන ඇති තීරණයට විරෝධය දක්වන බවත් එසේ සිදුකිරීමෙන් සිසුන්ගේ අධ්‍යාපනය කඩාකප්පල් වන බවත් ඒකාබද්ධ මාධ්‍ය හමුවකදී වෛද්‍ය පීඨ ශිෂ්‍ය ක්‍රියාකාරි කමිටුව කැඳවුම්කරු ඉමේෂ් සංගීත් සඳහන් කරයි. පස්දුන්රට අධ්‍යාපන පීඨය තුළට මොරටුව වෛද්‍ය පීඨ ශිෂ්‍යයින් ඇතුළත් කිරීමට එරෙහිව පැවැත්වූ මෙම මාධ්‍ය හමුව වෛද්‍ය පීඨ ශිෂ්‍ය ක්‍රියාකාරි කමිටුව, රජයේ වෛද්‍ය පීඨ ශිෂ්‍ය දෙමාපිය සංගමය, මොරටුව විශ්වවිද්‍යාලීය මහා ශිෂ්‍ය සංගමය, ලංකා ගුරු සේවා සංගමය, ලංකා ගුරු සංගමය, විදුහල්පති සේවා සංගමය ඒකාබද්ධව පවත්වනු ලැබීය. මොරටුව වෛද්‍ය පීඨය ඉදිකිරීම් දීරඝ කලෙක පටන් යෝජනා වී තිබුනද අවශ්‍ය ප්‍රතිපාදන වෙන්කිරීමට ආණ්ඩු අසමත් වීමත් සමඟ එය දිනෙන් දින කල් යන ව්‍යාපෘතියක් බවට පත් වී තිබූ නමුත් පසුගිය කාලයේ කුවේට් රජයෙන් ලද ආධාර මුදලක් හරහා මෙම පීඨය ඉදිකිරීමට පිඹුරු පත් සැකසුණු බවත් එම මාධ්‍ය හමුවේදී පෙන්වා දෙන ලදී. මෙය මෙරට 11වන රාජ්‍ය වෛද්‍ය පීඨය ලෙස ආරම්භ කිරීමටත් මොරටුව වෛද්‍ය සිසුන්ට සායනික පුහුණුව ලබා දීමට අවශ්‍ය ශික්ෂණ රෝහල් ලෙස නාගොඩ මහ රෝහල සහ පානදුර මූලික රෝහල සංවර්ධනය කිරීමට සැලසුම් කරන ලද බවත් එසේම පීඨ සංකීර්ණය ඉදිකිරීමට සැලසුම් සැකසීම සඳහා නාගොඩ රෝහලට පා ගමනින් යා හැකි දුරකින් පිහිටි අලුතින් ම මිලදී ගත් ඉඩමක් තෝරා ගත් අතර ඒ සඳහා අවශ්‍ය ප්‍රතිපාදන පවා වෙන්කර තිබෙන බවද මෙම මාධ්‍ය හමුවේදී පෙන්වා දෙන ලදී. ස්ථිර ගොඩනැගිලි ඉදිවන තෙක් සිසුන්ගේ අධ්‍යන කටයුතු නාගොඩ විවෘත විශ්වවිද්‍යාල පරිශ්‍රයේ දේශනශාලා සහ විද්‍යාගාර යොදා ගනිමින් සිදු කිරීමට සැලසුම් කර තිබූ නමුත් දැන් සිදුවීම් දිග ඇරෙන්නේ වෙනත් අයුරකින් යැයිද ඔවූහු සඳහන් කළහ. එම මාධ්‍ය හමුවේ සම්පූර්ණ සාකච්ඡාව…", "URL": "https://lankatruth.com/si/?p=111751", "Category": "පුවත්", "Parent URL": null}