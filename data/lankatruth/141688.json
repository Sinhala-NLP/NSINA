{"Source": "Lankatruth", "Timestamp": "November 6, 2022", "Headline": "ඇඟලුම් කර්මාන්තය විශාල වශයෙන් බිඳ වැටේ", "News Content": "විදේශයන්ගෙන් මෙරටට ලැබෙන ඇඟලුම් ඇනවුම් ප්‍රමාණය 30%කින්  පමණ අඩුවී ඇති බව නිදහස් වෙළඳ කළාප ආයෝජකයන්ගේ සංගමයේ ප්‍රධාන ලේකම් ධම්මික ප්‍රනාන්දු මාධ්‍යයට හෙළිකර තිබේ.  මෙලෙස බිඳ වැටෙමින් පවතින්නේ මෙම වසරේ මුල් මාස 09 තුළ ඩොලර් මිලියන 4,577 ක් ඉක්මවා විදේශ විනිමය එක් වූ ප්‍රධාන ම අංශය වේ. පසුගිය වසරේ මුල් මාස 09 තුළ එයින් උපයා ඇත්තේ ඩොලර් මිලියන මිලියන 3,893ක විදේශ විනිමය ආදායමකි. මෙසේ විදේශ විනිමය ඉපයූ ඇඟලුම් කම්හල් පවත්වාගෙන යන ආයෝජකයන් මෙරට අතහැර වෙනත් රටවල් ගණනාවකට විතැන් වෙමින් ඇති බව එම සම්මේලනයේ ලේකම්වරයා පෙන්වා දී ඇත.  ඒ අනුව අදාළ ඇනවුම් බංගලිදේශය, කාම්බෝජය, ඉතියෝපියාව, මියන්මාරය, ලාවෝසය සහ වියට්නාමයට විතැන් වෙමින් තිබේ.", "URL": "https://lankatruth.com/si/?p=141688", "Category": "ආර්ථික පුවත්", "Parent URL": null}