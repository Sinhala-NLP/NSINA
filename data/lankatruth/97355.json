{"Source": "Lankatruth", "Timestamp": "October 10, 2020", "Headline": "ඉන්දියාවේ සිට ගෙනා බ්‍රැන්ඩික්ස්හි කිසිවෙක් අප යටතේ නිරෝධායනය වුනේ නැහැ… PHIවරු කියති", "News Content": "ඉන්දියාවේ සිට බ්‍රැන්ඩික්ස් ආයතනය විසින් ගෙන්වන ලද ඔවුන්ගේ සේවකයන්ගෙන් කිසිවෙකුත් තමන් යටතේ නිරෝධායන වී නැති බව මහජන සෞඛ්‍ය පරීක්ෂකවරු සඳහන් කරති. පුවත්පත වෙත මහජන පරීක්ෂකවරුන්ගේ සංගමය ඩේලි මිරර් පුවත්පත වෙත ප්‍රකාශයක් ලබාදෙමින් සඳහන් කර ඇත්තේ ඉන්දියාවේ විසාකාපට්නම් සිට ගෙන්වන ලද සේවකයන් මුල් දින 14 හෝටලයක නිරෝධායන වූ බව පැවසුවද ඊළග දින 14ක කාලය ස්වයං නිරොදායනය විය යුත්තේ තම නිලධාරීන්ගේ අධීක්‍ෂණය යටතේ බවයි. නමුත් ඔවුන් කිසිවෙකුත් දෙවන දින 14ක කාලය ස්වයං නිරෝධායනය තමන් යටතේ සිදු වී නැතැයි ඔවූහු අවධාරණය කරති. එමෙන්ම ඩේලි මිරර් පුවත්පත එසේ පැමිණි සේවකයන් ගැන තොරතුරු මත්තල ගුවන්තොටුපල හා ශ‍්‍රී ලන්කන් ගුවන් සේවයෙන් ඉල්ලා සිටියද තොරතුරු ලබා දීම ප්‍රතික්ෂේප කළ බවද වාර්තා කර තිබේ.", "URL": "https://lankatruth.com/si/?p=97355", "Category": "පුවත්", "Parent URL": null}