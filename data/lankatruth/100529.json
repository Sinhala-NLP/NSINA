{"Source": "Lankatruth", "Timestamp": "November 17, 2020", "Headline": "දරුණු සුළි කුණාටුවක් නිකරගුවා රාජ්‍යයට කඩාවදී…", "News Content": "1932 වසර පසුව බලපාන දරුණුතම සුළි කුණාටුවක් මේ වනවිට පැසිෆික් සාගරය සහ කැරිබියානු මුහුද අතර පිහිටි නිකරගුවා රාජ්‍යයට කඩා වැදී තිබේ. පස්වන මට්ටමේ ප්‍රබල සුළි කුණාටුවක් වන එය පැයට කිලෝමීට 260ක වේගයෙන් නිකරගුවා වෙරළ තීරය වෙත පැමිණ ඇති අතර එක්සත් ජනපද ජාතික සුළි කුණාටු මධ්‍යස්ථානය (එන්එච්සී) පවසන්නේ ගොඩබිමට පැමිණීමට පෙර එය මුහුදේ දී පස්වන කාණ්ඩයේ කුණාටුවක් දක්වා ශක්තිමත් වී ඇති අතර උපරිම සුළං වේගය පැයට සැතපුම් 160 (පැයට කි.මී. 260) දක්වා ඉහළ යනු ඇති බවයි. සුළි කුණාටුව පිළිබඳව අසල්වැසි හොන්ඩුරාස් රාජ්‍යයේ ජනාධිපති ජුවාන් ඕර්ලන්ඩෝ හර්නාන්ඩෙස් මීට පෙර පැවති මාධ්‍ය හමුවකදී පැවසුවේ “සමීප වීමට ඇත්තේ දැවැන්ත බෝම්බයක්” බවටයි. මේ වනවිට සුළිකුණාටුවේ බලපෑමෙන් දාරාණිපාත වර්ෂාපතනයක් ඇදහැළෙමින් පවතින බව වාර්තා වේ.", "URL": "https://lankatruth.com/si/?p=100529", "Category": "විදෙස් පුවත්", "Parent URL": null}