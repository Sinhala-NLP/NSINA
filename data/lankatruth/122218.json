{"Source": "Lankatruth", "Timestamp": "August 30, 2021", "Headline": "එස්බී ගණන් පංතියෙන් ජනාධිපතිත් ඉගෙන ගෙන", "News Content": "කොවිඩ් වසංගතයට බිය නොවිය යුතු බවත්, එය සාමාන්‍ය සෙම්ප්‍රතික්ෂාව වැනි සුළු රෝගී තත්වයක් බව සහ ඉන් විශාල සංඛ්‍යාවක් මිය නොයන බව එස්. බී. දිසානායක මන්ත්‍රීවරයා කළ ප්‍රකාශය හා සමාන ප්‍රකාශයක් ජනාධිපතිවරයා කර තිබේ.  මේ බව ඊයේ (29) සිළුමිණ පුවත්පතේ 11 වෙනි පිටුවේ පළකර ඇත. එහි උපුටා ගැනීම පහත දැක්වේ. “මම මේ පහුගිය දවස්වල බස්නාහිර පළාත ඉලක්ක කර ගෙන පුංචි සමීක්ෂණයක් කළා. 2019 වර්ෂයේ මුල් අටක් ගත්තා. ඒ මාස අටේ ලෙඩ රෝග නිසා මියගිය අයගේ සංඛ්‍යාව ගණනය කළා. ඊට පස්සේ මේ අවුරුද්දේ එම මාස අටේ ලෙඩ රෝග නිසා මියගිය අයගේ සංඛ්‍යාවත් එක්ක සසඳලා බැලුවා. මේ අවුරුද්දේ කොරෝනා තිබුණා කියලා මරණ සංඛ්‍යාවේ ලොකු වෙනසක් නෑ. 2019දී 60ට වැඩි අය විවිධ බෝ නොවන රෝග නිසා මිය ගිහින් තියෙනවා. මේ අවුරුද්දෙත් 60ට වැඩි අය අතනට සාපේක්ෂ සංඛ්‍යාවක් කොරෝනා නිසා මිය ගිහින් තියෙනවා. එතනින් ඔප්පු වෙන්නේ කොරෝනා නිසා වැඩිපුර මිය ගිහිල්ලා තියෙන්නෙත් 60ට වැඩි, සංකූලතා නිසා මියයන සාමාන්‍ය කැටගරියේ සාමාන්‍ය ප්‍රමාණයම තමයි.” යනුවෙන් ජනාධිපතිවරයා ප්‍රකාශ කර තිබේ.", "URL": "https://lankatruth.com/si/?p=122218", "Category": "පුවත්", "Parent URL": null}