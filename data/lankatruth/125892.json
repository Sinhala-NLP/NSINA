{"Source": "Lankatruth", "Timestamp": "November 17, 2021", "Headline": "ඩොලර් අර්බුදය දරුණු වෙයි", "News Content": "මේ වනවිට රට මුහුණ දී තිබෙන විදේශ විනිමය අර්බුදය තව දුරටත් තීව්‍රවී ඇති බව විදේශ රැකියා නියුක්තිකයන් මෙරට සම්ප්‍රේෂණය කරන ආදායම් සහ කෘෂිකාර්මික අපනයන යන ප්‍රධාන කරුණු දෙක මගින් තහවුරු වී ඇත.  ශ්‍රී ලංකා මහ බැංකුව විසින් පසුගිය සැප්තැම්බර් මාසයට අදාළව නිකුත් කර තිබෙන විදේශීය අංශයේ ක්‍රියාකාරීත්වය නම් නිවේදනයේ මෙයට සම්බන්ධ දත්ත ඇතුලත් වේ. 2020 සැප්තැම්බර් මාසයේදී විදේශ රැකියා නියුක්තිකයන් ඩොලර් මිලියන 703ක් මෙරටට එවා ඇති අතර එම මෙම වසරේදි ඩොලර් මිලියන 353 දක්වා හරි අඩකින් බිඳවැටී ඇත. මේ අතර මුල් මාස නවයේදී (9) කෘෂිකාර්මික අපනයන මගින් ඩොලර් මිලියන 1986.7ක් උපයා ඇති අතර එම කාලය තුළදී රසායනික පොහොර ආනයනය වෙනුවෙන් වැය වී ඇත්තේ ඩොලර් මිලියන 104.8ක් පමණි. ක්ෂණිකව රසායනික පොහොර තහනම් කිරීම නිසා මෙම අපනයන ආදායම් දැඩි අනතුරකට ලක්වීතිබේ. මෙම වසරේ මුල් මාස නවය තුළ රසායනික පොහොර ආනයනය වෙනුවෙන් දැරූ වියදම මෙන් 19 ගුණයක කෘෂිකාර්මික අපනයන ආදායමක් උපයා ඇත. මෙසේ තිබියදී මේ වනවිට රසායනික පොහොර තහනමේ ප්‍රති විපාකයක් ලෙස දේශීය වෙළඳපොලේ පවා බරපතල කෘෂි නිෂ්පාදන හිඟයක් නිර්මාණය වී තිබේ.", "URL": "https://lankatruth.com/si/?p=125892", "Category": "ආර්ථික පුවත්", "Parent URL": null}