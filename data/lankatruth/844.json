{"Source": "Lankatruth", "Timestamp": "January 10, 2012", "Headline": "පේරාදෙණිය පශු වෛද්‍ය පීඨයේ සිසුන් අඛණ්ඩ පන්ති වර්ජනයක", "News Content": "පේරාදෙණිය විශ්ව විද්‍යාලයේ පශු වෛද්‍ය පීඨයේ සිසුන් අද(10) සිට අඛණ්ඩ පන්ති වර්ජනයක් ආරම්භ කර තිබේ.එම විශ්ව විද්‍යාලයේ ක්‍රීඩා සංගමයේ සභාපති මාලන් බණ්ඩාර හා පශු වෛද්‍ය පීඨ ශිෂ්‍ය සංගම් සභාපති සුපුන් ශ්‍යාමාල් යන සිසුන් දෙදෙනා පන්ති තහනමට ලක්කිරීමට එරෙහිව මෙම පන්ති වර්ජනය ආරම්භ කළ බව පශු වෛද්‍ය පීඨ ශිෂ්‍ය සංගයේ ප්‍රකාශකයෙකු සඳහන් කළේය.අදාළ සිසුන් දෙදෙනා පශු වෛද්‍ය පීඨයේ සිසුන් දෙපිරිසක් අතර ඇතිවූ ගැටුමක් සමථයකට පත්කිරීමට මැදිහත් වී ඇති බවත්, එම සිද්ධිය මත නවක වද පනතට මුවා වී පශු වෛද්‍ය පීඨ පාලනාධිකාරිය අත්තනෝමතික ලෙස එම සිසුන්ගේ පන්ති තහනම් කර ඇති බවට ඔහු චෝදනා කරයි.සුපුන් ශ්‍යාමල්ට ජනවාරි 09 වන දින සිට ක්‍රියාත්මක වන පරිදි සතියක පන්ති තහනමක් ද, මාලන් බණ්ඩාරට පෙබරවාරි 20 වන දින සිට ක්‍රියාත්මක වන පරිදි පන්ති තහනමක් ද පනවා ඇති බව ඔහු ප්‍රකාශ කළේය.මෙම සිසුන් දෙදෙනාගේ පන්ති තහනම ඉවත් කරන තුරු අඛණ්ඩව මෙම පන්ති වර්ජනය ක්‍රියාත්මක කරන බව ද ශිෂ්‍ය සංගම් ලේකම්වරයා අවධාරණය කළේය.අදාළ පන්ති තහනමට එරෙහිව අද (10) පේරාදෙණිය විශ්ව විද්‍යාලයේ පශු වෛද්‍ය පීඨ සිසුන් විරෝධතාවයක්ද පැවැත්වුණු බව සඳහන්ය. පේරාදෙණිය විශ්ව විද්‍යාලයේ පශු වෛද්‍ය පීඨයේ සිසුන් අද(10) සිට අඛණ්ඩ පන්ති වර්ජනයක් ආරම්භ කර තිබේ. එම විශ්ව විද්‍යාලයේ ක්‍රීඩා සංගමයේ සභාපති මාලන් බණ්ඩාර හා පශු වෛද්‍ය පීඨ ශිෂ්‍ය සංගම් සභාපති සුපුන් ශ්‍යාමාල් යන සිසුන් දෙදෙනා පන්ති තහනමට ලක්කිරීමට එරෙහිව මෙම පන්ති වර්ජනය ආරම්භ කළ බව පශු වෛද්‍ය පීඨ ශිෂ්‍ය සංගයේ ප්‍රකාශකයෙකු සඳහන් කළේය. අදාළ සිසුන් දෙදෙනා පශු වෛද්‍ය පීඨයේ සිසුන් දෙපිරිසක් අතර ඇතිවූ ගැටුමක් සමථයකට පත්කිරීමට මැදිහත් වී ඇති බවත්, එම සිද්ධිය මත නවක වද පනතට මුවා වී පශු වෛද්‍ය පීඨ පාලනාධිකාරිය අත්තනෝමතික ලෙස එම සිසුන්ගේ පන්ති තහනම් කර ඇති බවට ඔහු චෝදනා කරයි. සුපුන් ශ්‍යාමල්ට ජනවාරි 09 වන දින සිට ක්‍රියාත්මක වන පරිදි සතියක පන්ති තහනමක් ද, මාලන් බණ්ඩාරට පෙබරවාරි 20 වන දින සිට ක්‍රියාත්මක වන පරිදි පන්ති තහනමක් ද පනවා ඇති බව ඔහු ප්‍රකාශ කළේය. මෙම සිසුන් දෙදෙනාගේ පන්ති තහනම ඉවත් කරන තුරු අඛණ්ඩව මෙම පන්ති වර්ජනය ක්‍රියාත්මක කරන බව ද ශිෂ්‍ය සංගම් ලේකම්වරයා අවධාරණය කළේය. අදාළ පන්ති තහනමට එරෙහිව අද (10) පේරාදෙණිය විශ්ව විද්‍යාලයේ පශු වෛද්‍ය පීඨ සිසුන් විරෝධතාවයක්ද පැවැත්වුණු බව සඳහන්ය.", "URL": "https://lankatruth.com/si/?p=844", "Category": "පුවත්", "Parent URL": null}