{"Source": "Lankatruth", "Timestamp": "January 8, 2021", "Headline": "ලසන්ත ඝාතනයට වසර 12යි !", "News Content": "‘සන්ඩේ ලීඩර්’ පුවත් පතේ ප්‍රධාන කර්තෘව සිටි මාධ්‍යවේදී ලසන්ත වික්‍රමතුංග රත්මලානේ සිය කාර්යාලය වෙත ගමන් කරමින් සිටියදී, අත්තිඩිය ප්‍රදේශයේදී ඝාතනය කරනු ලැබ අද (08) දිනට වසර 12ක් ගතවේ. මෙතෙක් ලසන්ත වික්‍රමතුංග ඝාතකයන් හෙළිකර ගැනීමට පොලිසිය සමත්වී නැත. 2015 වසරේදී බලයට පත් වූ ආණ්ඩුව ලසන්තගේ ඝාතකයන් සොයා ගැනීමේ කාර්යය අපරාධ පරීක්ෂණ දෙපාර්තමේන්තුවට භාර දුන් නමුත් වසර පහක් ගත වී ඇතත් තවමත් එහි අවසන් ප්‍රතිඵලයක් ලැබී නැත. ඒ වෙනුවට සිදුව ඇත්තේ එම පරීක්ෂණ මෙහෙයවූ CID අධ්‍යක්ෂ ශානි අබේසේකර බන්ධනාගාරගත කරනු ලැබීමය.", "URL": "https://lankatruth.com/si/?p=107464", "Category": "පුවත්", "Parent URL": null}