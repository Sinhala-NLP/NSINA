{"Source": "Lankatruth", "Timestamp": "January 9, 2021", "Headline": "PCR එකක් රු. 23,500යි; සේනාධිපතිගේ කල්ල මරේ", "News Content": "ජනාධිපති ගෝටාබය රාජපක්ෂගේ චෞර ව්‍යාපාරික වළල්ලේ සාමාජික “ඇවන්ගාඩ්” සේනාධිපති PCR වලින් සිදුකරන ගසාකෑම හෙළිදරව් වෙමින් තිබේ. ඇවන්ගාඩ් මැරිටයිම් පුද්ගලික සමාගම මෙරටට පැමිණි විදෙස්ගත ලාංකිකයකුගෙන් පළමු PCR පරීක්ෂණට රු.23,500ක් හා දෙවෙනි PCR පරීක්ෂණයට රු.14,500ක් ලෙස PCR පරීක්ෂණ 2 සඳහා පමණක් රු.38,000ක් අයකර තිබේ. ලංකාවට යළි පැමිණෙන විදෙස්ගත ශ්‍රමිකයන් නිරෝධායන ක්‍රියාවලියට මැදිහත්ව සිටින්නේ මෙම ව්‍යාපාරිකයන් කීපදෙනාය. PCR පරීක්ෂණ, හෝටල් ගාස්තු, ප්‍රවාහන ගාස්තු ලෙස දක්වමින් පුද්ගලයෙකුගෙන් රුපියල් ලක්ෂ 4-5 අතර මුදලක් ලබා ගැනීමට ඔවුන් කටයුතු කරයි. රැකියා පවා අහිමිව යළි පැමිණෙන ලාංකිකයන් සුරාකෑමට මේ ව්‍යාපාරිකයන් කටයුතු කරන්නේ ජනාධිපතිවරයාගේ ආශිර්වාදය සහිතවය.", "URL": "https://lankatruth.com/si/?p=107650", "Category": "පුවත්", "Parent URL": null}