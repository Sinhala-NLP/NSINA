{"Source": "Lankatruth", "Timestamp": "November 8, 2011", "Headline": "නොනිවී ඇවිලෙන ආණ්ඩුවේ මන්ත්‍රී හටන", "News Content": "පළාත්සභා මැතිවරණ, මහා මැතිවරණය සහ ප්‍රාදේශීය සභා මැතිවරණ පවත්වාඅවසන් උවද ආණ්ඩුව තුල මන්ත්‍රී හටන තවමත් අවසන් වී නැත. සුදුස්සන්ට මන්ත්‍රීධූර නොලැබී යාම සහ නුසුදුස්සන්ට මන්ත්‍රීධූර ලබාදීම නිසා දිගින් දිගටම කොකුඇදගනිමින් සිටී. 2009 පවත්වන ලද ඌව පළාත්සභා මැතිවරණයේදී එක්සත් ජනතා නිදහස්සන්දානයෙන් බදුල්ල දිස්ත්‍රික්කයට තරග වැද මනාප 17,255 ක් ලබා ගත් කේ.විශ්වනාදන්ට හිමිවිය යුතු පළාත්සභා මන්ත්‍රීධූරය ඔහුට ලබානොදී, මනාප15,520 ක් ලබා ගත් සුජීව ජයසිංහට පිරිනැමීම පිළීබදව මේවන විට දැඩි අර්බදුදයක්පවතී. හපුතලේ ප්‍රදේශයේ පදිංචි කේ.විශ්වනාදන් පසුගිය පළාත්සභාවේ සිටිමන්ත්‍රීවරයෙකුද වේ. තමන්ට සිදුරතිබෙන මෙම බලවත් අකටයුත්ත ගැන සාකච්ඡා කිරීමටජනාධිපතිවරයාගෙන් අවස්ථා ගණනාවකදී ඉල්ලා සිටියද මේවනතෙක් අවස්ථාවක්ලබා දී නැති බව කේ විශ්වනාදන් මහතා ජනාධිපතිවරයාට ලිපියක් මගින් දන්වා ඇත. 2009 දී පවත්වන ලද ඌව පළාත් සභා මැතිවරණයෙන් තේරී පත්වූ රෝහන පුෂ්පකුමාර පසුවපාර්ලිමේන්තුවට තේරීපත්වීමෙන් පළාත් සභා මන්ත්‍රීධූරයක් පුරප්පාඩුවිය. ඊලගට ඒසදහා සුදුසුකම් ලබා ඇත්තේ මනාප 17,255ක් ලබා සිටින තමා උවද මනාප 15,520ක් ලබාගත්සුජීව ජයසිංහට එම අවස්ථාව ලබාදීම දැඩි අසාධාරණයක් බව ජනාධිපතිවරයාට දන්වා ඇත.", "URL": "https://lankatruth.com/si/?p=219", "Category": "පුවත්", "Parent URL": null}