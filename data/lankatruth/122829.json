{"Source": "Lankatruth", "Timestamp": "September 9, 2021", "Headline": "ජනාධිපතිගේ ප්‍රධාන ආරක්ෂක නිලධාරියා නොදන්නා තොරතුරු මෙන්න", "News Content": "අත්‍යාවශ්‍ය සේවා කොමසාරිස් ලෙස පත්කර සිටින ජනාධිපතිගේ ප්‍රධාන ආරක්ෂක නිලධාරී මේජර් ජනරාල් සෙනරත් නිවුන්හැල්ල මාධ්‍යට ප්‍රකාශ කර තිබෙන්නේ මහා පරිමාණ මෝල් හිමියන් නතුකර ගෙන සිටින සහල් වෙළඳපොල කොටස 16%ක් බව ය.  එහෙත් මෙම ප්‍රකාශය සම්පූර්ණයෙන්ම සාවද්‍ය බව ප්‍රායෝගික වශයෙන් මෙන් ම,මිල දත්තවලින්ද හෙළිවී තිබේ. ශ්‍රී ලංකා මහ බැංකුවේ 2020 වාර්ෂික වාර්තාව සහල් මාෆියාව සම්බන්ධයෙන් යොදා තිබෙන සටහනකින් මේ බව සනාථ කෙරේ.  “මහා පරිමාණ සහල් මෝල් හිමියන් කිහිප දෙනෙකු සතුව විශාල වෙළඳපොල බලයක් පැවතීම හේතුවෙන් සහල් සිල්ලර මිල ගණන් රජය විසින් පණවන ලද උපරිම සිල්ලර මිලට වඩා ඉහල මට්ටමක පැවතුණි.” යනුවෙන් එහි දැක්වේ. මහ බැංකුව පැහැදිලිව සඳහන් කරන්නේ මහා පරිමාණ සහල් මෝල්හිමියන් කිහිප දෙනෙකු සතුව විශාල වෙළඳපොල “බලයක්” බවතින බවය.", "URL": "https://lankatruth.com/si/?p=122829", "Category": "පුවත්", "Parent URL": null}