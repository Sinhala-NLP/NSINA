{"Source": "Lankatruth", "Timestamp": "November 20, 2020", "Headline": "මහව නගරයේ කඩසාප්පු දින තුනකට වසා දමයි…", "News Content": "මහව නගරයේ සියලුම වෙළඳසැල් ඇතුළු ව්‍යාපාරික ස්ථාන අද (20) සිට දින තුනකට වසා දමා තිබේ. ඒ කොවිඩ් – 19 වෛරසය ආසාදනය වී ඇති බවට තහවුරු වූ මහව පොලිස් වසමට අයත් මඩපොකුණ ප්‍රදේශයේ දුම්රිය මාර්ගය අසල මියගොස් සිටි පුද්ගලයා මහව නගරයේ ව්‍යාපාරික ස්ථානයක සේවය කර තිබීම හේතුවෙනි. මෙම පුද්ගලයා මහව පොලිස් බලප්‍රදේශයට අයත් ගජනැග්ගම ග්‍රාමසේවා වසමේ කුඩාගම ගමේ පදිංචි 62 හැවිරිදි විවාහක අයෙකි. ඔහු ගමන් බිමන් ගිය ස්ථාන හඳුනාගෙන අදාල පිරිස් නිරෝධායනය කිරීම සඳහා සෞඛ්‍ය අංශ සහ පොලීසිය කටයුතු කරමින් සිටිති. මෙම පුද්ගලයාගේ සිරුර මීට දින 05කට පමණ පෙර මහව පොලීසිය වෙත ලැබී ඇති පැමිණිල්ලක් මත සොයා ගනු ලැබ ඇති අතර පරීක්ෂණ සඳහා යොමු කරීමෙන් පසුව වෛද්‍ය පරීක්ෂණවලදී අනාවරණය වී ඇත්තේ ඔහු කොවිඩ් – 19 වෛරසය ආසාදනය වී ඇති බවටය.", "URL": "https://lankatruth.com/si/?p=100800", "Category": "කොවිඩ් -19 (කොරෝනා ) පුවත්", "Parent URL": null}