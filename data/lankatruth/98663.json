{"Source": "Lankatruth", "Timestamp": "October 27, 2020", "Headline": "කොරෝනාදැයි කෙටි කලකින් දැන ගැනීමට ඕස්ට්‍රේලියාව ක්‍රමයක් සොයාගනී…", "News Content": "කොරෝනා වෛරසය ශරීරගතවී ඇත්දැයි විනාඩි 45ක් වැනි කෙටි කලකදී නිවැරදිව දැන ගත හැකි පරීක්ෂණයක් ලොවට හඳුන්වා දීමට ඕස්ට්‍රේලියානු විශේෂඥයින් කණ්ඩායමක් සමත්ව සිටී. පී.සී.ආර්. පරීක්ෂණයට වඩා වේගවත් මෙන්ම 100%ක් නිවැරදි ප්‍රතිඵලයක් මෙම පරීක්ෂණය මගින් ලැබෙන බව මෙම පරීක්ෂණය ලොවට හඳුන්වාදුන් ඕස්ට්‍රේලියාවේ මයික්‍රෝ බයෝ පර්යේෂණාගාරය පවසයි. ඔවුන් වැඩිදුරටත් පවසන්නේ… ”මෙම නව පරීක්ෂණය මගින් කොරෝනා ආසාදිතයින් ඉතා කෙටි කලකදීහදුනාගැනීමටත් පී.සී.ආර්. පරීක්ෂණයේදී ඇතැම් අවස්ථාවල කොරෝනාදැයි සැක කරන රෝගීන් නෙගටිව් එසේත් නැතිනම් කොරෝනා ආසාදිතයින් නොවේ යැයි වාර්තා වෙනවා. කොරෝනා ආසාදිතයකුගෙන් තවත් පුද්ගලයකුට වෛරසය ආසාදනය වන්නේ වෛරසය සක්‍රීයව පවතින්නේ නම් හෝ එය එහි පිටපත් නිර්මාණය ආරම්භ කර ඇති නම් පමණයි. ඒ බව නිවැරදිව හඳුනාගන්න අපේ පරීක්ෂණයට පුළුවන්. පී.සී.ආර්. පරීක්ෂණයේදීඑසේ හඳුනාගැනීම 100%ක් සාර්ථක වන්නේ නැහැ. වෛරසය ආසාදනය වී, එය සුවවී, අක්‍රීය තත්වයේ සිරුරේ තිබුණත් පී.සී.ආර්. පරීක්ෂණයේදීඑම තැනැත්තා පොසිටිව් නැතිනම් කොරෝනා රෝගියෙකු ලෙස තහවුරු වෙන අවස්ථා තිබෙනවා. එසේ තහවුරු වන සැණින් එම පුද්ගලයා නිරෝධායනයට යොමු කෙරෙනවා. වෛරසය ශරීරයේ සක්‍රීයව තිබෙනවාද? එයට පිටපත් නිර්මාණය කිරීමේ හැකියාව පවතිනවාද? තවත් පුද්ගලයකුට බෝ වීමේ අවධානම පවතිනවාද? යන ප්‍රශ්න සඳහා නව පරීක්ෂණය මගින් විනාඩි 45කදීනිවැරදිව පිළිතුරු ලැබෙනවා.” යැයි මයික්‍රෝ බයෝ පර්යේෂණාගාරයේ ප්‍රධානීවෛද්‍ය ෆ්ලැවියා හයිජින්ස් පැහැදිලි කර තිබේ. කෙසේ නමුත් මෙම නව පරීක්ෂණ ක්‍රමය ක්‍රියාත්මක කිරීම කෙසේ සිදුවන්නේද යන්න පිළිබඳව නිශ්චිතව තොරතුරු මේ දක්වා හෙළිකර නොමැත.", "URL": "https://lankatruth.com/si/?p=98663", "Category": "පුවත්", "Parent URL": null}