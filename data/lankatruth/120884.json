{"Source": "Lankatruth", "Timestamp": "August 4, 2021", "Headline": "ආණ්ඩුවේ බියගුලු අත්අඩංගුවට ගැනීම්වලට අපි බය නැහැ… මහින්ද ජයසිංහ", "News Content": "විරෝධාවය අවසන් කර ආපස් යමින් සිටි ගුරුවරු, ගරුවරියන්, විදුහල්පතිවරුන් ඇතුළු 40කට අධික පිරිසක් වරාය පොලිසිය විසින් අත්අඩංගුවට ගෙන ඇති බවත් මේ වනවිට එම ගුරුවරුන්ගේ දුරකථන පවා විසන්දිකරවා ඇති බවත් මෙවැනි බියගුලු අත්අඩංගුවට ගැනීම්වලට ගුරු අරලයේ නිරත ගුරුවරු බිය වැද්දිය නොහැකි බවත් ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ පවසයි. ඔහු මේ බව පැවසූවේ මේ වනවිට කොළඹදී පැවැත්වෙන ගුරු-විදුහල්පති වෘත්තීයසමිති සන්ධානයේ මාධ්‍ය හමුවකට එක්වෙමිණි. දුරබැහර සිට පැමිණි ගුරුවරු අත්අඩංගුවට ගැනීමට අවශ්‍යතාවයක් නැති බවත් මෙම ගුරුවරු සියලු දෙනා පැමිණියේ පුද්ගලික රථවාහනවලින් බවත් ඒ අනුව කිසිවෙකුත් කිසිම නිරෝධායන නීතියක් උල්ලංඝණය කර නැති බවත් පවසන අවශ්‍යනම් මෙම අරගලය නායකත්වය දෙන තමන් ඇතුළු පිරිස අත්අඩංගුවට ගන්නා ලෙසත් ඔහු සඳහන් කරයි. ආණ්ඩුවේ මෙවැනි බියගුලු මර්ධනකාරි කටයුතුවලින් ගුරු-විදුහල්පති සටන නතර නොකරණ බවත් ආණ්ඩුව වහාම මැදිහත්වී ගුරු-විදුහල්පති ඉල්ලීම්වලට විසඳුම් ලබාදියයුතු බවත් ඔහු සඳහන් කළේය.", "URL": "https://lankatruth.com/si/?p=120884", "Category": "පුවත්", "Parent URL": null}