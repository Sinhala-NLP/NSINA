{"Source": "Lankatruth", "Timestamp": "November 17, 2020", "Headline": "කඩුගන්නාව පොලිස් නිළධාරියාට කොරෝනා හැදුන විදිහ අභිරහසක් – පොලිස් මාධ්‍ය ප්‍රකාශක", "News Content": "කඩුගන්නාව පොලිසියට අනුයුක්ත පොලිස් නිළධාරියාට කොරෝනා වෛරසය ආසාදනය වූ ආකාරය තවමත් සොයාගැනීමට නොහැකි වී ඇතැයි පොලිස් මාධ්‍ය ප්‍රකාශක අජිත් රෝහණ ප්‍රකාශ කරයි. කඩුගන්නාව පොලිසියේ රථවාහන අංශයට අනුයුක්තව සේවය කළ මෙම පොලිස් නිළධාරියා පසුගිය සති කිහිපය පුරාවටම රථවාහන රාජකාරිවල නියුක්තව ඇති අතර රාජකාරියේ යෙදී සිට්යදී ඔහු වෛරසයට නිරාවරණය වූවා දැයි සොයා බැලිය යුතු යැයි පොලිස් මාධ්‍ය ප්‍රකාශකවරයා වැඩි දුරටත් පවසයි. මේ වනවිට කොළඹ නගරසභා බල ප්‍රදේශය තුළ පිහිටි පොලිස් ස්ථාන ආශ්‍රිත කොරෝනා පොකුර 200 ඉක්මවා ගොස් ඇති අතර මට්ටක්කුලිය පොලිස් ස්ථානයට අනුයුක්තව සේවය කළ පොලිස් නිළධාරින් පිරිසක් නිරෝධායනයට ලක් කර සිටියදී සේවයට කැඳවා ඇති බව කොළඹ නගරාධිපති රෝසි සේනානායක පවසයි.", "URL": "https://lankatruth.com/si/?p=100462", "Category": "පුවත්", "Parent URL": null}