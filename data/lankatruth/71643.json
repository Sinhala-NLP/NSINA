{"Source": "Lankatruth", "Timestamp": "April 5, 2019", "Headline": "බණ්ඩාරගම ප්‍රාදේශිය සභාවේ ගුටිබැට හුවමාරුවක්", "News Content": "බණ්ඩාරගම ප්‍රාදේශීය සභාවේ අද (05) පැවති විශේෂ සභා රැස්වීමේදී බණ්ඩාරගම නව පොදු වෙළෙඳපොළ සංකීර්ණයේ කඩ කාමර බෙදාදීමේ සිද්ධියක් සම්බන්ධයෙන් පක්ෂ විපක්ෂ මන්ත්‍රීවරු අතර ගුටි බැට හුවමාරුවක් සිදුව තිබේ. ප්‍රාදේශීය සභාවේ සිටින මන්ත්‍රීවරියන් අතරට ජල ප්‍රහාරයක් ද එල්ල වී ඇත. බණ්ඩාරගම නගරයේ ඉදිකෙරුණු නව පොදු වෙළඳ සංකීර්ණයේ කඩකාමර බෙදාදීම සඳහා වූ යෝජනාව සම්බන්ධයෙන් තීරණයක් ගැනීම සඳහා අද එම ප්‍රාදේශීය සභාවේ තලපිටබද්ධ උප කාර්යාලයේදී විශේෂ සභා රැස්වීමක් පවත්වා තිබේ. ඒ අනුව අද පෙරවරුවේ පැවැති එම රැස්වීමේදී එහි බලය හිමි මහින්ද පිලේ සභාපති දේවින්ද පෙරේරා මහතා අදාළ යෝජනාව සභාව වෙත ඉදිරිපත් කර ඇත. එම යෝජනාවට එක්සත් ජාතික පක්ෂය ප්‍රමුඛ විපක්ෂ මන්ත්‍රීවරුන් විරෝධය පලකිරිමත් සමග ආණ්ඩු පක්ෂ හා විපක්ෂ මන්ත්‍රීවරුන් අතර උණුසුම් වචන හුවමාරුවක් ඇතිවී තිබෙන අතර අනතුරුව එය ගුටිබැට හුවමාරුවක් දක්වා වර්ධනය වී තිබේ. පැවති නොසන්සුන් තත්ත්වය පහව යාමත් සමඟ අදාළ යෝජනාවයළි ඉදිරිපත් කෙරුණු අතර එහිදී එය වැඩි ඡන්දයෙන් සම්මත වී ඇත.", "URL": "https://lankatruth.com/si/?p=71643", "Category": "පුවත්", "Parent URL": null}