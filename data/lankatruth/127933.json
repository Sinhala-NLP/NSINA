{"Source": "Lankatruth", "Timestamp": "January 21, 2022", "Headline": "ජනපතිගේ සහ පාර්ලිමේන්තුවේ කාලය දීර්ඝ කරන්නැයි පාර්ලිමේන්තුවට යෝජනාවක්", "News Content": "ජනාධිපතිවරයාගේ සහ පාර්ලිමේන්තුවේ කොවිඩ් නිසා අහිමිවූ කාලය වසර දෙකකින් දීර්ඝ කළයුතු බවත් ඒ සඳහා තුනෙන් දෙකක යෝජනාවක්ද සම්මත කළ යුතු බවත් පාර්ලිමේන්තු මන්ත්‍රීනි ඩයනා ගමගේ අද (21) පාර්ලිමේන්තුවේදී යෝජනා කර තිබේ. මන්ත්‍රීවරිය මේ බව සඳහන් කර ඇත්තේ ජනාධිපතිවරයා ඉදිරිපත් කළ රජයේ ප්‍රතිපත්ති ප්‍රකාශයට අදාළ කල්තැබීමේ විවාදයට එක්වෙමිනි. “මේක ග්ලෝබල් ක්‍රයිසීස් එකක්. හැමෝම එකතුවෙලා එක හා සමානව වැඩ කරලා අපි ජනාධිපතිතුමාට පිහිට වෙන්න ඕනේ. ගරු ජනාධිපතිතුමාට ඇත්තටම අවුරුදු 2ක් නැති වුණා. මම මේ පාර්ලිමේන්තුවේ අද යෝජනා කරනවා පාර්ලිමේන්තුවට ගෙනල්ලා තුනෙන් දෙකක බලයක් අරගෙන එතුමාට නැවතත් මේ නැතිවුණු අවුරුදු 2ක ලබා දෙන්න ඕනේ. අපේ මේ පාර්ලිමේන්තුවත් අවුරුදු දෙකකින් දීර්ඝ කරන්න ඕනේ කියලා මම යෝජනා කරනවා මේ පාර්ලිමේන්තුව තුළ.” යැයි ඇය එහිදී යෝජනා කර ඇත.", "URL": "https://lankatruth.com/si/?p=127933", "Category": "පුවත්", "Parent URL": null}