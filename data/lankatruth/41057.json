{"Source": "Lankatruth", "Timestamp": "September 18, 2017", "Headline": "20 ගැන ශ්‍රේෂ්ඨාධිකරණ තීන්දුව 20 පාර්ලිමේන්තුවට", "News Content": "සියලු පළාත්සභාවල ඡන්දය එකම දිනයක පැවැත්වීමේ විධිවිධාන ඇතුළත් 20 වැනි ආණ්ඩුක්‍රම ව්‍යවස්ථා සංශෝධනය සම්බන්ධ ශ්‍රේෂ්ඨාධිකරණ මතය මේ වනවිට කතානායකවරයා වෙත යොමු කර ඇති අතර එය ලබන 20වනදා පාර්ලිමේන්තුවට ඉදිරිපත් කිරීමට නියමිතය. කෙසේ නසුත් මේ වනවිට වාර්තාවන්නේ 20වන සංශෝධනය පාර්ලිමේන්තුවේ සම්මත කර ගැනීමේ අදහස අතහැර දැමීමට ආණ්ඩුව තීන්දු කර ඇති බවය. 20ව සිශෝධන කෙටුම්පත මේ වනවිට පාර්ලිමේන්තුවට ඉදිරිපත් කර ඇති අතර පාර්ලිමේන්තුවේ තුනෙන් දෙකකිස් සම්මත කිරීමකට අමතරව ජනමත විචාරණයක් පැවැත්විය යුතු බවට ඇතැම් නීදි විශාරදයින් ආණ්ඩුවට දැනුම්දී තිබෙන නිසා 20 සම්මත කර ගැනීම අතහැර දැමීමට ආණ්ඩුව තීන්දු කර ඇති බව වැඩිදුරටත් වාර්තා වේ. කෙසේ නමුත් ශ්‍රේෂ්ඨාධිකරණයේ මතය වී ඇත්තේද 20වන සංශෝධනය සඳහා ජනමත විචාරණයක් පැවැත්විය යුතුය යන්න බවද මේ අතර වාර්තාවේ. ආණ්ඩුව අදාළ සංශෝධනය ලබන බදාදා පාර්ලිමේන්තුවේදී සම්මත කර ගැනීමට නියමිතව තිබිණි.", "URL": "https://lankatruth.com/si/?p=41057", "Category": "පුවත්", "Parent URL": null}