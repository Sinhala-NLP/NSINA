{"Source": "Lankatruth", "Timestamp": "March 13, 2019", "Headline": "විධායක ක්‍රමයට එරෙහි රැලිය අද (14) නුගේගොඩදී", "News Content": "විධායක ජනාධිපති ධුරය අහෝසි කිරීම පිළිබඳව ජනතාව දැනුවත් කිරීම අරමුණු කර ගිනිමින්, විරෝධතා රැළියක්අද (14) නුගේගොඩ ආනන්ද සමරකෝන් එළිමහන් රංගපීඨයේදී පැවැත්වීමට “විධායක ජනාධිපති ක්‍රමය අහෝසි කිරිමේ ජනතා ව්‍යාපාරය” විසින් කටයුතු සූදානම් කර තිබේ. හතලිස් වසරක් පුරාවට මෙරට ප්‍රගිතිශීලී ජනතාවගේ විරෝධයට ලක්ව තිබෙන රටටත්, ජනතාවටත් අහිතකර බලපෑම් ඇති කිරීමට බොහෝ අවස්ථාවල හේතුපාදක වූ විධායක ජනාධිපති ධුරය අහෝසි කිරීම අරමුණු කර ගනිමින්, 2018 සැප්තැම්බර් 05වනදා ජනතා විමුක්ති පෙරමුණ විසින් 20වැනි ආණ්ඩුක්‍රම ව්‍යවස්ථා සංශෝධන යෝජනාව පාර්ලිමේන්තුවට ඉදිරිපත් කරන ලදී. එදින සිට මෙරට ප්‍රගතිශීලී බලවේග මෙම අත්තනෝමතික බලතල සහිත විධායක ජනාධිපති ධුරය අහෝසි කිරීමට ක්‍රියාකාරීව පෙරමුණ ගනු ලැබීය.අද පැවැත්වෙන විරෝධතා රැලියට ජාතික විද්වත් සංවිධානය, ජමාත් ඉස්ලාම් සංවිධානය, අලුත් පියාපත්, වෙබ් මාධ්‍යවේදීන්, ඩාබිඳු සාමූහිකය, වමේ කේන්ද්‍රය, 71 සංසදය සහ ජනතා විමුක්ති පෙරමුණ ඇතුළු පක්ෂ සහ සංවිධාන ගණනාවක් සහභාගී වීමට නියමිතය.", "URL": "https://lankatruth.com/si/?p=70309", "Category": "පුවත්", "Parent URL": null}