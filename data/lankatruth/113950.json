{"Source": "Lankatruth", "Timestamp": "March 30, 2021", "Headline": "ජල ගැලුම් නිම්නය මැදින් පාරක් කැපීම වළකන්නැයි අධිකරණයට…", "News Content": "පොළොන්නරුව දිස්ත්‍රික්කයේ පිහිටි ජල ගැලුම් නිම්න ජාතික උද්‍යානය හරහා කිලෝමීටර් 13 මාර්ගයක් ඉදිකිරීම වළක්වාලන රිට් ආඥාවක් නිකුත් කරන ලෙස ඉල්ලා පාරිසරික යුක්ති කේන්ද්‍රය අභියාචනාධිකරණය හමුවේ ඊයේ (29) රිට් පෙත්සමක් ගොනු කර තිබේ. එමෙන්ම ජල ගැලුම් නිම්න උද්‍යානය සහ සෝමාවතී ජාතික වන උද්‍යාන ආරක්ෂා කිරීමට පියවර ගන්නා ලෙස වනජීවී අධ්‍යක්ෂ ජනරාල්, වනජීවී අමාත්‍යවරයා ඇතුළු බලධාරීන්ට නියෝග කරන රිට් ආඥාවක් නිකුත් කරන්නැයිද පාරිසරික යුක්ති කේන්ද්‍රය සිය පෙත්සමින් ඉල්ලා ඇත. පාරිසරික යුක්ති කේන්ද්‍රය වෙනුවෙන් එහි විධායක අධ්‍යක්ෂක හේමන්ත රංජිත් සිසිර කුමාර විසින් ගොනු කළ මෙම පෙත්සමේ වගඋත්තරකරුවන් ලෙස වනජීවී අධ්‍යක්ෂ ජනරාල් චන්දන සූරියබණ්ඩාර, වනජීවි අමාත්‍ය සී.බී රත්නායක ඇතුළු අට දෙනෙකු නම් කරනු ලැබ සිටිති.", "URL": "https://lankatruth.com/si/?p=113950", "Category": "පරිසර", "Parent URL": null}