{"Source": "Lankatruth", "Timestamp": "November 18, 2018", "Headline": "මහින්දට විරුද්ධ විශ්වාසභංගය ගෙනාවේ කොහොමද?", "News Content": "මෛත්‍රීපාල සිරිසේන ජනාධිපතිවරයාගේ කුමන්ත්‍රණ අගමැති මහින්ද රාජපක්ෂ ඇතුළු එම කුමන්ත්‍රණ ආණ්ඩුවට විරුද්ධව ජනතා විමුක්ති පෙරමුණ විසින් ගෙනා විශ්වාසභංගය ඉදිරිපත් කර ඇත්තේ සම්පූර්ණයෙන්ම ව්‍යවස්ථාවටත් ස්ථාවර නියෝගවලටත් එකඟව බව එම ස්ථාවර නියෝග කියවීමෙන් පැහැදිළි වේ. ස්ථාවර නියෝග අත්හිටුවා යම් යෝජනාවක් සම්මත කර ගැනීමට ව්‍යවස්ථාදායක සභාව නොඑසේනම් පාර්ලිමේන්තුවට ඇති අයිතිය ස්ථාවර නියෝගවල සඳහන් කර ඇත. එමෙන්ම යම් යෝජනාවක් සම්බන්ධයෙන් ඡන්දය විමසීමේදී හඬ අනුව ඡන්දය විමසීමේ ප්‍රතිපාදනයද ස්ථාවර නියෝගවලම සඳහන් කර තිබේ. එහි සඳහන් වන්නේ, “47.(1) කතානායකවරයා විසින් ප්‍රශ්නය විමසනු ලැබිය යුතු අතර, “පක්ෂයි” සහ “විරුද්ධයි” යනුවෙන් කටහඬවල් අනුව ඡන්දය ලබාගෙන කථානායකවරයා විසින් ප්‍රතිඵලය ප්‍රකාශ කරනු ලැබිය හැකිය (2) කතානායකවරයාගේ තීරණය සමග යම් මන්ත්‍රීවරයෙකු එකඟ නොවන්නේ නම්, කථානායකවරයා විසින් නිශ්චය කරනු ලැබිය හැකි මතු සඳහන් කවර හෝ ක්‍රමයකට ඡන්ය සඳහා බෙදීමක් ඉල්ලා සිටිනු ලැබිය යුතු අතර, ඉන් අනතුරුව… ” යනුවෙනි. ඒ අනුව මෙම විශ්වාසභංගය ස්ථාවර නියෝගවල සඳහන් පරිදිම අත්හිටුවා ප්‍රජාතන්ත්‍රවාදී ලෙස ගෙන එනු ලැබූ විශ්වාසභංගයක් බව පැහැදිලිය.", "URL": "https://lankatruth.com/si/?p=63579", "Category": "පුවත්", "Parent URL": null}