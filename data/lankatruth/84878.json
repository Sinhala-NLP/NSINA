{"Source": "Lankatruth", "Timestamp": "November 6, 2019", "Headline": "එස්. බී. ගේ ආරක්ෂකයින්ගෙන් වෙඩි ප්‍රහාරයක් – දෙදෙනෙක් රෝහලේ", "News Content": "පාර්ලිමේන්තු මන්ත්‍රී එස්. බී. දිසානායක මහතාගේ ආරක්ෂකයින් සිදුකළ වෙඩි තැබීමකින් පුද්ගලයන් දෙදෙනෙකු තුවාල ලබා රෝහල් ගතකර තිබේ. මන්ත්‍රීවරයා ගමන්ගත් රථය අවහිර කළ බව කියන සිද්ධියක් හේතුවෙන් මෙම වෙඩි තැබීම සිදුකර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරයි. අද(06) රාත්‍රී 8.30ට පමණ මෙම වෙඩි තැබීම සිදුකර ඇති අතර වෙඩි ප්‍රහාරය සිදු කිරීමෙන් පසු මන්ත්‍රීවරයා එම ස්ථානයෙන් පිටව ගොස් තිබේ. සිද්ධියෙන් තුවාල ලැබූ පුද්ගලයන් කරවනැල්ල, නැලිගම රෝහලට ඇතුළත්කර මේ වනවිට ප්‍රතිකාර ලබයි. සිද්ධිය සම්බන්ධව වැඩිදුර විමර්ශන ක්‍රියාත්මක බව පොලීසිය සඳහන් කරයි.", "URL": "https://lankatruth.com/si/?p=84878", "Category": "පුවත්", "Parent URL": null}