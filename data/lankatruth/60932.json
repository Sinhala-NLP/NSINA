{"Source": "Lankatruth", "Timestamp": "October 12, 2018", "Headline": "ලුණුගම්වෙහෙර බස් රථ අනතුරෙන් 80කට අධික පිරිසකට තුවාල", "News Content": "ගාල්ල සිට දෙහිඅත්තකණ්ඩිය දක්වා ධාවන වූ ලංගම බස් රථයක් සහ අම්පාර සිටි මාතර දක්වා ගමන්ගත් පෞද්ගලික බස් රථයක් ලුණුගම්වෙහෙර නගරාසන්නයේ දී අද (12) දහවල් මුහුණට මුහුණ ගැටීමෙන් මගීන් 80කට අධික පිරිසක් තුවාල ලබා ඇතැයි ලුණුගම්වෙහෙර පොලිසිය පවසයි. තුවාලකරුවන් ලුණුගම්වෙහෙර, දෙබරවැව සහ හම්බන්තොට රෝහල්වලට ඇතුළත් කර ඇත. තුවාලකරුවන්ගෙන් පස් දෙනකුගේ තත්ත්වය බරපතල බවත් තුවාලකරුවන් වැඩි දෙනකුගේ මුහුණ, හිස හා කොන්ද ප්‍රදේශවලට හානි සිදුව ඇතැයි රෝහල් ආරංචි මාර්ග කියයි. සාමාන්‍ය තත්ත්වයේ පසුවන බොහෝමයක් තුවාලකරුවන් ප්‍රතිකාර ලබා රෝහලින් පිටව යමින් ඇතැයිද වැඩිදුරටත් වාර්තා වේ.", "URL": "https://lankatruth.com/si/?p=60932", "Category": "පුවත්", "Parent URL": null}