{"Source": "Lankatruth", "Timestamp": "September 14, 2019", "Headline": "ජවිපෙ මන්ත්‍රීගේ හෙලිදරව්වෙන් කටුනායක ගුවන් තොටුපෙළේ මිලියන ගණනක වංචාවක් ගැන පරීක්ෂණ ඇරඹේ", "News Content": "කටුනායක බණ්ඩාරනායක ගුවන් තොටුපලේ බදු රහිත වෙළඳසැල් පවත්වාගෙනයාමෙන් රාජ්‍ය මුදල් අවභාවිත කර ඇතැයි, 2015-2018 රාජ්‍ය ආයතනවල සිදුව ඇතැයි පැවසෙන වංචා දූෂණ සෙවීමේ ජනාධිපති කොමිසම වෙත ලැබී ඇති පැමිණිල්ලකට අදාල විමර්ශන ආරම්භ කර තිබේ. මෙම පැමිණිල්ල ජනතා විමුක්ති පෙරමුණේ බස්නාහිර පළාත් සභා මන්ත්‍රී, ලංකා ඛණිජ තෙල් පොදු සේවක සංගමයේ සභාපති අශෝක රංවල මහතා විසින් ඉදිරිපත් කර තිබේ. ඒ මහතා පැමිණිල්ල ඉදිරිපත් කරමින් සඳහන් කර ඇත්තේ ඉන්දීය සමාඟමක් විසින් නියමිත ටෙන්ඩර් පටිපාටියෙන් බැහැරව වංචාකාරී ලෙස මූල්‍ය ප්‍රකාශන ඉදිරිපත් කරමින් රජයට ඩොලර් මිලියන ගණනක වංචාවක් සිදුකර ඇති බවය. මෙම පැමිණිල්ලට අදාල මූලික විමර්ශන ආරම්භ කරීමට ජනාධිපති පරීක්ෂණ කොමිසමේ පොලිස් ඒකකය වෙත යොමුකර ඇතැයි වාර්තා වේ.", "URL": "https://lankatruth.com/si/?p=80832", "Category": "පුවත්", "Parent URL": null}