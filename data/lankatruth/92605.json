{"Source": "Lankatruth", "Timestamp": "April 19, 2020", "Headline": "අධිකරණ කටයුතු හෙට සිට ඇරඹෙයි – අලුත්කඩේට තවමන් ඇඳිරි නීතිය", "News Content": "කොරෝනා වසංගතය හේතුවෙන් මේ වනවිට නවතා දමා ඇති අධිකරණ කටයුතු හෙට (20) යළි ආරම්භ කිරීම සදහා අධිකරණ සේවා කොමිෂන් සභාව චක‍්‍රලේඛණයක් මඟින් සියලුම විනිසුරුවරුන්ට උපදෙස් ලබාදී ඇතැයි වාර්තා වේ. මහාධිකරණ, සිවිල් අභියාචන මහාධිකරණ, වාණිජ මහාධිකරණ, දිසා අධිකරණ, මහෙස්ත‍්‍රාත් අධිකරණ සහ කම්කරු විනිශ්ච සභා වලට බලපැවැත්වෙන පරිදි අදාළ චක‍්‍රලේඛනය මඟින් උපදෙස් ලබාදී ඇත. එහෙත් අලුත් කඩේ උසාවි සංකීර්ණය පිහිටි කෙසෙල්වත් පොල්සි බලප්‍රදේශයට තවමත් ඇඳිරිනීතිය පනවා ඇත. ශ්‍රේෂ්ඨාධිකරණයට, අභියාචනාධිකරණය ඇතුළු එම බලප්‍රදේශයේ අධිකරණ කටයුතු පිහිටා ඇත්තේ කෙසෙල්වත් පොල්සි බලප්‍රදේශයේ පිහිටි අළුත් කඩේ අධිකරණ සංකීර්ණයේ ය.", "URL": "https://lankatruth.com/si/?p=92605", "Category": "පුවත්", "Parent URL": null}