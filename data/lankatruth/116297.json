{"Source": "Lankatruth", "Timestamp": "May 13, 2021", "Headline": "15ක් සමඟ විවාහ වීමට අවසර", "News Content": "පවතින කොවිඩ් වසංගත තත්වය හමුවේ විවාහයක් ලියාපදිංචි කිරීම සඳහා ළඟම ඥාතීන්, රෙජිස්ට්‍රාර්වරයා හා සාක්ෂිකරුවන්ගෙන් සමන්විත 15 දෙනකුගෙන් යුක්ත කණ්ඩායමකට පමණක් අවසර ලබාදී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසයි. මෙලෙස විවාහ ලියාපදිංචියට අවසර හිමි වුවත් විවාහ මංගලෝත්සව පැවැත්වීම සම්පූර්ණයෙන්ම තහනම් බවත් සෞඛ්‍ය සේවා අධ්‍යක්ෂ ජනරාල්වරයාගේ නව රෙගුලාසි අනුව මෙම නිගමනවලට එළඹ ඇතැයි පැවසේ. එසේම කෝවිඩ් මරණ හැර අනෙක් මරණ සඳහා අවමංගල්‍ය උත්සවයක් සඳහා පුද්ගලයන් 15 දෙනකු පමණක් සහභාගී කරවා ගත හැකි අතර එය පැය 24ක් ඇතුළත අවසන් කළ යුතු බවත් පොලිස් මාධ්‍ය ප්‍රකාශකවරයා පවසයි.", "URL": "https://lankatruth.com/si/?p=116297", "Category": "පුවත්", "Parent URL": null}