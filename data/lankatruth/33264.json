{"Source": "Lankatruth", "Timestamp": "April 24, 2017", "Headline": "අම්පාරේ ගොවියෝ ජල සටනත් ජයගනිති", "News Content": "සේනානායක සමුද්‍රය යටතේ ගොවිතැන් කටයුතු සිදු කරන මහවැලි බී කලාපයේ කුඹුරු සඳහා ජලය මුදාහැරීමේදී අවශ්‍ය ප්‍රමාණයට ලබා නොදීමට විරෝධය දක්වමින් දහස් ගණනක් ගොවිජනතාව ඒකාබද්ධව අද (24) අම්පාර නගර මධ්‍යයට එක්වෙමින් විරෝධතා ව්‍යාපාරයක නිරත වූහ. පසුගිය 21වනදාද ඔවුන් මනම්පිටිය නගරයේදී මෙවැනිම විරෝධතාවයක නිරතවූ අතර ආණ්ඩුව ඊට කන්නොදුන් බැවින් ඔවුන් අද මෙසේ නැවත විරෝධතා දැක්වීමට තීරණය කර ඇත. මෙම වස්ථාවට එක්වූ සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කර සිටියේ එම විරෝධතාවය අතරතුර එම් ස්ථානයට පැමිණි දයා ගමගේ අමාත්‍යවරයාත් දිස්ත්‍රික් ලේකම්වරයාත් වාරිමාර්ග අධ්‍යක්ෂ සහ නියෝජ්‍ය අධ්‍යක්ෂ වරයාත් ගොවීන්ගේ වගා කටයුතු සඳහා අවශ්‍ය ජලය සම්පූර්ණයෙන්ම ලබාදීමටත් යම් ගොවියෙකුට ජලය හිගවී වගාව පාලුවුවහොත් ඊට වන්දි ගෙවීමටත් එකඟ වී ඇත. එමෙන්ම සේනානායක සමුද්‍රය යටතේ පෝෂණය වන වැව් සඳහා ‍සේනානායක සමුද්‍රයේ ජලය පාලනයකින් තොරව නාස්තිකාරී ලෙස මුදාහැර ඇති බවත් මේ වනවිට එම වැව් වාන්දමමින් තිබෙන බවත් මෙහිදී නිලධාරීන්හමුවේ පැමිණිලි කිරීමට ගොවි නායකයින් කටයතු කර තිබේ. මෙය හිතාමාතම සිදුකරන අපරාධයක් බවත් මේ සම්බන්ධයෙන් සොයාබලන ලෙසක් ඔවුන් නිලධාරීන්ට අවධාරණය කර ඇත. එයටද නිලධාරීන් සිට එකඟතාවය පල කර ඇති අතර එය කඩිනමින් සොයාබලනය බවත් ප්‍රකාශ කර තිබේ.", "URL": "https://lankatruth.com/si/?p=33264", "Category": "පුවත්", "Parent URL": null}