{"Source": "Lankatruth", "Timestamp": "February 10, 2021", "Headline": "සුමාත්‍රා දූපත ආසන්නයේ භූ කම්පනයක්… සුනාමි තත්වයක් ගැනත් අනතුරු ඇඟවීම්…", "News Content": "ඉන්දුනීසියාවේ සුමාත්‍රා දූපත ආසන්නයේ රිච්ටර් මාපකයේ 6.2ක භූ චලනයක් සිදුව ඇති බව වාර්තා වේ. ඉදිරියේ දී මෙවැනි අඩු ගැඹුරක අපි කේන්ද්‍රය පිහිටමින් රිච්ටර් මාපකයේ 7.9 ඉක්මවූ භූමිකම්පාවක් සිදුවුවහොත් එය සුනාමි තත්වයක් ඇතිකිරීමට හේතුවන බවත් දැනට භූ කම්පනය සිදුව ඇති ස්ථානය අනුව එහි සෘජු බලපෑම ශ්‍රී ලංකාවට එල්ලවනු ඇති බවත් කාලගුණ විද්‍යා ක්ශ්‍රේත්‍රයේ ප්‍රවීණයෝ සඳහන් කරති. කෙසේ වෙතත් මේ වනවිට සිදුව ඇති රිච්ටර් මාපක 6.2ක භූ කම්පණයෙන් ලංකාවට කිසිඳු බලපෑමක් නැතැයිද ඔවූහු පවසති. කාලගුණ විද්‍යා ක්ශ්‍රේත්‍රයේ ප්‍රවීණයින් සඳහන් කරන පරිදි මෙම භූ කම්පනය සිදුව ඇත්තේ ශ්‍රී ලංකාව පිහිටා ඇති ඉන්දු ඕස්ට්‍රේලියා භූ තැටියේ නැගෙනහිර මායිමේ සුමාත්‍රා දූපතේ බෙන්කුලා නගරයට කිලෝ මීටර 217ක් දුරිනි. එහි අපි කේන්ද්‍රය පිහිටා ඇත්තේ මුහුදු පත්ලේ සිට කිලෝ මීටර 10ක් ගැඹුරිනි. මෙම භූමිකම්පාව සිදුවීමට පෙර ඉන්දු ඕස්ට්‍රේලියා භූ තැටියේ නැගෙනහිර මායිමේ ම ඕස්ට්‍රේලියාවට නැගෙනහිර දෙසින් පැයක පමණ කාලයක් ඇතුළත රිච්ටර් මාපක 6, 5.7, 6.1 හා 7.9ක් වශයෙන් භූ කම්පණ හතරක් සිදුව තිබේ. ඕස්ට්‍රේලියාවට නැගෙනහිර කොටසේ ඇතිවූ භූ තැටි කම්පනය හේතුවෙන් මේ වනවිට ඉන්දුනීසියාව ආසන්නයෙන් දිවෙන තැටි මායිමද කම්පනය වීම ආරම්භ වී ඇත.සිදුවන මේ කම්පනය නැවත නිශ්චලවීම සඳහා භූ කම්පන මාලාවක් සිදුවීම සාමාන්‍ය ක්‍රමවේදයයි. ශ්‍රී ලකාව දෙසින් මුහුදේ කිලෝ මීටර 10ක් පඹණ ගැඹුරින් අපි කේන්ද්‍රය පිහිටමින් භූ කම්පන ආරම්භවීම යනු ඉතාමත් අවදානම් සහගත තත්ත්වයකි. සාමන්‍ය භූමිකම්පා සංසිද්ධිය අනුව අඩු කම්පනයක සිට වැඩි කම්පනයක් දක්වා කම්පන මාලාවක් හටගෙන යළි එය අඩු වී යාම සිදුවේ. ඉදිරියේ දී මෙවැනි අඩු ගැඹුරක අපි කේන්ද්‍රය පිහිටමින් රිච්ටර් මාපකයේ 7.9 ඉක්මවූ භූමිකම්පාවක් සිදුවුවහොත් එය සුනාමි තත්ත්වයක් ඇතිකිරීමට හේතුවන අතරම භූමිකම්පාව දැනට සිදුව ඇති ස්ථානය අනුව එහි සෘජු බලපෑම ශ්‍රී ලංකාවට එල්ලවනු ඇත. එබැවින් ඉදිරි දින කිහිපයේ මේ කලාපයේ සිදුවිය හැකි භූමිකම්පා පිළිබඳ අවධානයෙන් සිටිය යුතුය.", "URL": "https://lankatruth.com/si/?p=110336", "Category": "පරිසර", "Parent URL": null}