{"Source": "Lankatruth", "Timestamp": "January 4, 2021", "Headline": "1 ශ්‍රේණියට දරුවන් ඇතුල් කරගැනීම කල්‍ යයි.", "News Content": "නව වසරේ පළමු ශ්‍රේණියට ඇතුළත් වීමට සුදුසුකම් ලැබූ දරුවන් පාසල් වෙත අතුලත් කර ගැනීම පෙබරවාරි මස දෙවැනි සතිය දක්වා කල් දැමීමට අධ්‍යාපන අමාත්‍යාංශය තීරණය කර තිබෙනවා. පළමු වසරට ඇතුළත් වීම සඳහා සුදුසුකම් ලබන දරුවන් සාමාන්‍යයෙන් ජනවාරි මස දෙවැනි සතියේ දී පමණ පාසල් වෙත ඇතුල් කර ගන්නා නමුත් කොවිඩ් වයිරස් ව්‍යාප්තිය හේතුවෙන් එම ක්‍රියාවලින් වෙනස් කිරීමට සිදුව ඇතැයි අධ්‍යාපන අමාත්‍යාංශ ලේකම් මහාචාර්ය කපිල පෙරේරා සඳහන් කර සිටිනවා. ඇතැම් ප්‍රධාන පෙළේ පාසල් පළමු ශ්‍රේණියට තෝරා ගත් දරුවන්ගේ අවසන් ලේඛන තවමත් ප්‍රසිද්ධ නොකිරීම මෙන්ම පසුගිය වසරට නියමිත වූ විෂය නිර්දේශ සම්පූර්ණ කිරීමට නොහැකි වීම යන කරුණු ද මෙම තත්ත්වයට හේතු වී ඇත.", "URL": "https://lankatruth.com/si/?p=106447", "Category": "පුවත්", "Parent URL": null}