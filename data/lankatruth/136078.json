{"Source": "Lankatruth", "Timestamp": "June 29, 2022", "Headline": "අගමැතිට ටිකක් කාලය දෙන්න – පලනි දිගම්බරන්", "News Content": "අගමැති රනිල් වික්‍රමසිංහට රටෙි ප්‍රශ්න විසඳීමට කාලය ලබාදිය යුතු බවත් කවුරුත් බාර නොගත් අවස්ථාවේ අගමැති ධුරය බාරගත් ඔහුට දොස් කියා පලක් නැතැයිද සමගි ජන ජනබලවේගයේ නුවරඑළිය දිස්ත්‍රික් පාර්ලිමේන්තු මන්ත්‍රී පලනි දිගම්බරන් පවසයි. හෙට දිනයේ දී රට සජිත් ප්‍රේමදාස බාරගත්තත්, අනුර කුමාර බාර ගත්තත්, මුළු පාර්ලිමේන්තුව එකතු වුණත් ක්ෂණිකව ප්‍රශ්න විසඳන්නට හැකියාවක් නැතැයිද ඔහු පවසයි. බංකොලොත් වූ රටක් හෙයින් කවුරු ආවත් සති දෙක තුනෙන් ප්‍රශ්න විසඳන්නට නොහැකි බවත් අග්‍රාමාත්‍යවරයාට තව මාසයක් දෙකක් වත් කාලය ලබාදිය යුතුව බවත් කියා සිටී. සමගි ජන ජනබලවේගයේ නුවරඑළිය දිස්ත්‍රික් පාර්ලිමේන්තු මන්ත්‍රී පලනි දිගම්බරන් මේ බව පැවසූවේ ශ්‍රී ලංකාවේ ඉන්දීය මහ කොමසාරිස්වරයා හමු වීමෙන් අනතුරුව මාධ්‍යයට ප්‍රකාශයක් ලබාදෙමිණි. ඉදිරියේදී තමන් අගමැති රනිල්වික්‍රමසිංහ හමු වී සාකච්ඡාවක් සිදුනබවද ඔහු එහිදී පවසා ඇත.", "URL": "https://lankatruth.com/si/?p=136078", "Category": "පුවත්", "Parent URL": null}