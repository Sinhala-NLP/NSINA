{"Source": "Lankatruth", "Timestamp": "November 15, 2017", "Headline": "රජයේ හෙද විදුහල්පතිවරුන්ට හෙද උපාධි කඩයකින් විදෙස් සංචාරයක්", "News Content": "රජයේ හෙද විදුහල්වල විදුහල්පතිවරු, නියෝජ්‍ය විදුහල්පතිවරු ඇතුළු 25 දෙනෙකුගෙන් යුත් කණ්ඩායමකට International Institute of Health Sciences (IIHS) නම් ඔන්ලයින් ක්‍රමයට මුදලට හෙද උපාධිය පිරිනමන පෞද්ගලි ආයතනයේ වියදමින් විදේශ සංචාරයක් ලබාදී ඇති බව වාර්තා වේ. මෙම පෞද්ගලික ආයතනය මැලේසියානු පෞද්ගලික ආයතනයක් වන අතර මෙම සංචාරය ලබා දී ඇත්තේද මැලේසියාවට බව පැවසේ. මේ පිටුපස ඇත්තේ කූඨ වෙළඳ උපක්‍රමයක් බවටත් මෙය මෙරට රජයේ හෙද විදුහල්වලින් පිටව යන හෙද හෙදියන්ට මෙම පෞද්ගලික ආයතනයේ උපාධිය ලබාගැනීමට බල කෙරෙන ව්‍යාපෘතියක මුල් පියවරදැයි සැක පලවෙමින් තිබේ.", "URL": "https://lankatruth.com/si/?p=43890", "Category": "පුවත්", "Parent URL": null}