{"Source": "Lankatruth", "Timestamp": "December 22, 2020", "Headline": "බොරු කියා මාට්ටු වූ මහින්දානන්දගේ වාර්තාව ගින්නට අළු වුනාද ?", "News Content": "ලෝක කුසලාන ක්‍රිකට් තරඟාවලියේ 2011 පැවති ඉන්දියාව සහ ශ්‍රී ලංකාව අතර අවසන් මහා තරඟයේදී තරඟ පාවාදීමක් සිදුවී ඇති බවට පසුගිය මහමැතිවරණ සමයේ දේශපාලන වේදිකාවේ මහින්දානන්ද අලුත්ගමගේ ඇමතිවරයා ආන්දොලනාත්මක ප්‍රකාශයක් කරන ලදි. 2011 සමයේදී හිටපු ක්‍රිඩා ඇමතිවරයා ලෙස ඔහු කළ ප්‍රකාශය පදනම් කර ගනිමින් පොලිස් විමර්ෂණ ඒකකය විසින් පරීක්සණයක් සිදු කළ අතර මහේල ජයවර්ධන, කුමාර සංගක්කාර වැනි ක්‍රිකට් දැවැන්තයන්ව ගෙන්වා ප්‍රකාශ ලබා ගන්නා ලදි. පොලිස් විමර්ෂණ ඒකකයෙන් සිදු කළ පරික්ෂණවලින් මහින්දානන්ද අලුත්ගමගේ ඇමතිවරයා විසින් සිදුකළ තරඟපාවාදීමේ කතාව “අමු කෙප්පයක්” බව තහවුරු වූ අතර ඒ සම්බන්ධව අවසන් නිගමනය ගැනීමට නිතිපතිවරයාට බාර දෙන ලදි. වාර්තාව බාර දී මාස ගණනක් ගත වුවද නීතිපතිවරයා විසින් ඒ සම්බන්ධව කිසිදු පියවරක් ගෙන නැති අතර “මහත්වරුන්ගේ ක්‍රීඩාව” රැක ගැනීම වෙනුවෙන් කැප වී ඇති “මහත්වරුන්” ප්‍රශ්න කරන්නේ පොලිස් විමර්ෂණ ඒකකය විසින් බාර දුන් වාර්තාව ගින්නකට වත් අසුවී දැයි යනුවෙනි.", "URL": "https://lankatruth.com/si/?p=104189", "Category": "පුවත්", "Parent URL": null}