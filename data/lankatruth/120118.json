{"Source": "Lankatruth", "Timestamp": "July 23, 2021", "Headline": "මේ තලල පොඩිකරල දාන්නේ අපේ රටේ අනාගතය – නීතීඥ කල්පනා මධුභාෂිණී", "News Content": "“දැරියන් මෙහෙකාර සේවයේ යොදාගැනීම, මුදලට විකිනීම වහල් ක්‍රියාකාරකම්. මේ තලල පොඩිකරල දාන්නේ අපේ රටේ අනාගතය.” යැයි නීතීඥ කල්පනා මධුභාෂිණී සඳහන් කරයි. ඇය මේ බව පැවසූවේ පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ බාල වයස්කාර දැරිවියක් මෙහෙකාර සේවයේ යොදාගෙන සිටියදී පිලිස්සී මියයාමේ සිද්ධිය සම්බන්ධයෙන් ජාතික ළමා ආරක්ෂක අධිකාරියට පැමිණිල්ලක් ගොනු කිරීමෙන් අනතුරුව පැවති විරෝධතාවයක් අතරතුර මාධ්‍ය වෙත අදහස් දක්වමිණි. එහිදී වැඩිදුරටත් අදහස් දැක්වූ නීතීඥ කල්පනා මධුභාෂිණී… “දැරියන් මෙහෙකාර සේවයේ යොදාගැනීම, දැරියන්, දරුවන් පමණක් නොව ඕනෑම පුද්ගලයෙක් විකිණීම, මිලදී ගැනීම ඒවා ඇත්තටම වහල් ක්‍රියාකාරකම්. ඒවා මේ නීතියෙන් තහනම් කරල තියෙන්නේ. ශිෂ්ඨ සම්පන්න රටක සිදු නොවිය යුතු දේවල්. නමුත් මේ දේවල් වෙමින් පවතිනවා මේ රට ඇතුළේ. මේවා දණ්ඩ නීති සංග්‍රහය යටතේත් අපරාධමය වැරදි. ඒ වගේම තමයි දැරියන් ලිංගික වශයෙන් අපචාරයට ලක්වෙන එක දූෂණය වෙන එකත් දණ්ඩ නීති සංග්‍රහය යටතේ වැරැද්දක්. ලංකාවේ තියෙනවා වද හිංසාවට එරෙහි නීතියේ, ඒ වගේම තමයි මූලික අයිතිවාසිකම් පිළිබඳ පරිච්චේදයේ, වදදීමට ලක් නොවීමට මිනිස්සුන්ට අයිතිවාසිකමක් තියෙනවා. එතකොට ඒ අයිතිවාසිකම පවා උල්ලංඝණය වෙනවා. ඕනෑම මන්සුසයෙක් වද හිංසනයට ලක්කරන්න බැහැ. අපේ රටේ නීතියක් තියෙනවා, කාන්තාවන් යෞවනීන් සහ ළමයින් සේවයේ යෙදවීම සම්බන්ධයෙන්. එතකොට මේ නීතිය 2021 වර්ශයේදී සංශෝධනය කරලා අවුරුදු 18 වයස් සීමාව 16ට ගෙනල්ල තියෙනවා. ළමයා කියන්නේ අවුරුදු 16ට අඩු කෙනෙක්. එතකොට අපිට පේනවා මෙන්න මේ අවුරුදු 16යි 18යි කියන වයස් පරතරය අවභාවිතා කරමින් ළමා ශ්‍රමය සූරාකෑම දැන් සිදුවෙමින් පවතිනවා කියලා මේ රටේ බොහෝ තැන්වල. ළමා මෙහෙකාර සේවය වයස අවුරුදු 18ට අඩු ළමයින් මෙහෙකාර සේවයේ යෙදවීම නිශ්චිත වශයෙන්ම වලක්වන, ළමයින්ගේ අධ්‍යාපනයට, සෞඛ්‍යයට, තර්ජනයක් වෙන විදිහට ළමයින් සේවයන්වල යොදවන්න බැහැ. නිශ්චිත වශයෙන් නීති සම්පාදනය වෙන්න ඕනේ. ඇත්තටම මේ විනාශ කරන්නේ, මේ තලල පොඩිකරල දාන්නේ අපේ රටේ අනාගතය.”", "URL": "https://lankatruth.com/si/?p=120118", "Category": "පුවත්", "Parent URL": null}