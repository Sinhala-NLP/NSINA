{"Source": "Lankatruth", "Timestamp": "December 16, 2021", "Headline": "පුංචි ඡන්දය කල් යන යෝජනාව කැබිනට් මණ්ඩල සාකච්ඡාවට", "News Content": "එළඹෙන 2022 වසරේ පෙබරවාරි මාසයේ පැවැත්වීමට නියමිත පළාත් පාලන මැතිවරණය වසරකින් කල්තැබීමට ඇමතිවරයාට බලය ලැබෙන කැබිනට් පත්‍රිකාවක් කැබිනට් මණ්ඩලයේ සාකච්ඡා වෙමින් ඇති බව වාර්තා වේ. පළාත් සභා හා පළාත් පාලන අමාත්‍ය ජනක බණ්ඩාර තෙන්නකෝන් විසින් පසුගිය 13 දින පැවති කැබිනට් මණ්ඩලයට මෙම යෝජනාව අඩංගු කැබිනට් පත්‍රිකාව ඉදිරිපත් කර ඇති අතර ඒ පිළිබඳ අවසන් තීරණය ලබාදීමේ වගකීම මහින්ද රාජපක්ෂ අගමැතිවරයා සහ මුදල් අමාත්‍ය බැසිල් රාජපක්ෂ දෙදෙනා විසින් භාරගෙන තිබේ. ආණ්ඩුව මේ වන විට ජනතාව අතර වේගයෙන් පිරිහෙමින් තිබීම හමුවේ පවත්වන මැතිවරණයකින් දැවැන්ත පරාජයක් හිමි වනු ඇති බවට පවතින අදහස මේ තීරණයට හේතු වී ඇතැයි විශ්වාස කෙරේ.", "URL": "https://lankatruth.com/si/?p=127049", "Category": "පුවත්", "Parent URL": null}