{"Source": "Lankatruth", "Timestamp": "November 4, 2022", "Headline": "පෙට්‍රල්, ඩීසල් අඩු කරන්නේ නැහැ – කංචන විජේසේකර", "News Content": "මෙම සතිය තුළ පෙට්‍රල්, ඩීසල් ඇතුළු ඉන්ධන මිලෙහි අඩු කිරීමක් සිදු නොකරන බව විදුලි බල සහ බලශක්ති ඇමති කංචන විජේසේකර සඳහන් කරයි. ඔහු සිය ට්විටර් ගිනුමේ මේ බව සඳහන් කරමින් පවසා ඇත්තේ මිල අඩුවීමක් අපේක්ෂාවෙන් අලෙවි නියෝජිතයන් ඇණවුම් ලබා නොදීම ඉන්ධන පිරවුම්හල්වලට ඉන්ධන නොමැතිව යාමට හේතු වී ඇති බවය. ජාතික ඉන්ධන අවසර පත්‍රය මගින් සහතික කර ඇති අවශ්‍යතා සපුරාලීම සඳහා ලංකා ඛනිජ තෙල් නීතිගත සංස්ථාව (CPC) සහ ලංකා IOC සමාගමට ප්‍රමාණවත් තොග ඇති බවද ඔහු සිය ට්විටර් පණිවිඩයේ දක්වා ඇත. ඒ අනුව ඉන්ධන ඇණවුම් කරන ලෙස තමන් අලෙවි නියෝජිතයින්ගෙන් ඉල්ලා සිටින බවද ඔහු වැඩිදුරටත් සඳහන් කර තිබේ.", "URL": "https://lankatruth.com/si/?p=141612", "Category": "පුවත්", "Parent URL": null}