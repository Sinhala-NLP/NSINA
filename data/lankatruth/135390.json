{"Source": "Lankatruth", "Timestamp": "June 10, 2022", "Headline": "ජුනි 13ත් රජයේ විශේෂ නිවාඩු දිනයක්", "News Content": "ලබන 14 වනදාට නියමිත පොසොන් පොහොය දිනය වෙනුවෙන් රජයේ නිවාඩු ලැබෙන අතර ඊට පෙර දින එනම් ජුනි 13 දිනයද රජයේ නිවාඩු දිනයක් බවට රාජ්‍ය පරිපාලන අමාත්‍යංශය විසින් ප්‍රකාශ කර තිබේ. රාජ්‍ය පරිපාලන අමාත්‍යංශය විසින් නිකුත් කර තිබෙන නිවේදනයේ සඳහන් වන්නේ පවතින ප්‍රවාහන අපහසුතා හා විදුලිය නොමැති අවස්ථාවලදී කාර්යාල කටයුතු පවත්වාගෙන යාමේදී මුහුණදෙන ගැටලු සැලකිල්ලට ගෙන ජුනි 13 වැනිදා විශේෂ රජයේ නිවාඩු දිනයක් ලෙස ප්‍රකාශයට පත් කර තිබෙන බවය.", "URL": "https://lankatruth.com/si/?p=135390", "Category": "පුවත්", "Parent URL": null}