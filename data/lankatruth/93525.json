{"Source": "Lankatruth", "Timestamp": "May 26, 2020", "Headline": "ක්‍රිකට් ක්‍රීඩක ශෙහාන් මධුශංකට සියළුම වර්ගයේ තරඟ තාවකාලිකව තහනම් කරයි", "News Content": "මත්ද්‍රව්‍ය ලඟ තබා ගැනීමේ චෝදනාවට අත්අඩංගුවට ගත් ක්‍රිකට් ක්‍රීඩක ශෙහාන් මධුශංකට සියළුම වර්ගයේ ක්‍රිකට් තරඟ තාවකාලිකව තහනම් කළ බව ශ්‍රී ලංකා ක්‍රිකට් ආයතනයේ ලේකම් මොහාන් ද සිල්වා මහතා පවසයි. මෙම තහනම පනවා ඇත්තේ අද (26) දිනයේ සිට ක්‍රියාත්මක වන පරිදි. ශෙහාන් මධුශංක ක්‍රිකට් ක්‍රීඩාවට, ක්‍රිකට් ආයතනයට මෙන්ම ක්‍රීඩකයින්ටද අපකීර්තියක් ඇතිවන ආකාරයෙන් කටයුතු කර ඇති බව මොහාන් දසිල්වා මහතා පවසයි. ඔහු සම්බන්ධයෙන් ක්‍රිකට් ආයතනය මගින් පරීක්ෂණයක් සිදුකෙරෙන අතර එය අවසන් වන තෙක් මෙම තහනම බලපැවැත්වෙන බව එහි ලේකම් මොහාන් දසිල්වා මහතා වැඩිදුරටත් පවසයි.", "URL": "https://lankatruth.com/si/?p=93525", "Category": "ක්‍රීඩා පුවත්", "Parent URL": null}