{"Source": "Lankatruth", "Timestamp": "January 24, 2013", "Headline": "ලංගම සේවකයන් වෘත්තීය ක්‍රියාමාර්ගයකට සූදානම් – සේපාල ලියනගේ", "News Content": "මුදල් අමාත්‍යංශ ලේකම්වරයා ශ්‍රී ලංගම සේවකයන්ට වූ ලිඛිත පොරොන්දු දිගින් දිගටම කඩ කිරීම නිසා ගැටලු විසඳා ගැනීම වෙනුවෙන් දැඩි වෘත්තීය ක්‍රියාමාර්ගයකට එළැඹීමට සිදුවන බව සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ මහතා රජයට අනතුරු අඟවයි. මුදල් අමාත්‍යංශ ලේකම්වරයා ශ්‍රී ලංගම සේවකයන්ට වූ ලිඛිත පොරොන්දු දිගින් දිගටම කඩ කිරීම නිසා ගැටලු විසඳා ගැනීම වෙනුවෙන් දැඩි වෘත්තීය ක්‍රියාමාර්ගයකට එළැඹීමට සිදුවන බව සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ මහතා රජයට අනතුරු අඟවයි.ශ්‍රී ලංගම සේවකයන්ට වැඩි වූ වැටුප් ගෙවීම සඳහා රුපියල් මිලියන 150ක මුදලක්ද පුනරාවර්තන වියදම් සඳහා රුපියල් මිලියන 222ක මුදලක්ද මාසිකව ලබාදෙන බවට මුදල් අමාත්‍යංශ ලේකම්වරයා ඉකුත්දා 2012 මාර්තු 16 වැනිදා වූ ලිඛිත පොරොන්දුව මේ වනවිට සම්පූර්ණයෙන්ම කඩ කර ඇතැයිද එම සංගමය චෝදනා කරයි. ඊට අමතරව ශ්‍රී ලංගම සේවකයන්ට මාසික වේතනය ලබාදීමට රුපියල් මිලියන 943ක්ද සේවක අර්ධසාධක අරමුදල් බැංකුගත කිරීමට රුපියල් මිලියන 2,000ක මුදලක්ද විශ්‍රාමිකයන්ගේ පාරිතෝෂික මුදල් ලබාදීමට රුපියල් මිලියන 4,000ක මුදලක් ලබාදෙන ලෙස මුදල් අමාත්‍යංශ ලේකම්වරයාගෙන් ශ්‍රී ලංගම සියලුම වෘත්තීය සමිති ඒකාබද්ධව ලිඛිතව ඉල්ලීම් කළද ඒ සඳහාද මේ වන තෙක් කිසිදු ප්‍රතිචාරයක් දැක්වීමට මුදල් අමාත්‍යංශ ලේකම්වරයා අපොහොසත් වී ඇතැයිද සංගමය පවසයි.සිය ගැටලු සම්බන්ධයෙන් සාකච්ඡා කිරීම සඳහා දිනයක් හා වේලාවක් ඉල්ලා සිටියද එවැන්නක් සඳහාද යහපත් ප්‍රතිචාරයක් දැක්වීමට ලේකම්වරයා අසමත්ව ඇති බව කියන සමස්ත ලංකා ප්‍රවාහන සේවක සංගමය අවධාරණය කරන්නේ දිගින් දිගටම සිය ගැටලුවලට විසඳුම් නොලැබීම හමුවේ දැඩි වෘත්තීය ක්‍රියාමාර්ගයකට යෑමට සිදුවන බවයි. මුදල් අමාත්‍යංශ ලේකම්වරයා ශ්‍රී ලංගම සේවකයන්ට වූ ලිඛිත පොරොන්දු දිගින් දිගටම කඩ කිරීම නිසා ගැටලු විසඳා ගැනීම වෙනුවෙන් දැඩි වෘත්තීය ක්‍රියාමාර්ගයකට එළැඹීමට සිදුවන බව සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ මහතා රජයට අනතුරු අඟවයි. මුදල් අමාත්‍යංශ ලේකම්වරයා ශ්‍රී ලංගම සේවකයන්ට වූ ලිඛිත පොරොන්දු දිගින් දිගටම කඩ කිරීම නිසා ගැටලු විසඳා ගැනීම වෙනුවෙන් දැඩි වෘත්තීය ක්‍රියාමාර්ගයකට එළැඹීමට සිදුවන බව සමස්ත ලංකා ප්‍රවාහන සේවක සංගමයේ ප්‍රධාන ලේකම් සේපාල ලියනගේ මහතා රජයට අනතුරු අඟවයි. ශ්‍රී ලංගම සේවකයන්ට වැඩි වූ වැටුප් ගෙවීම සඳහා රුපියල් මිලියන 150ක මුදලක්ද පුනරාවර්තන වියදම් සඳහා රුපියල් මිලියන 222ක මුදලක්ද මාසිකව ලබාදෙන බවට මුදල් අමාත්‍යංශ ලේකම්වරයා ඉකුත්දා 2012 මාර්තු 16 වැනිදා වූ ලිඛිත පොරොන්දුව මේ වනවිට සම්පූර්ණයෙන්ම කඩ කර ඇතැයිද එම සංගමය චෝදනා කරයි.  ඊට අමතරව ශ්‍රී ලංගම සේවකයන්ට මාසික වේතනය ලබාදීමට රුපියල් මිලියන 943ක්ද සේවක අර්ධසාධක අරමුදල් බැංකුගත කිරීමට රුපියල් මිලියන 2,000ක මුදලක්ද විශ්‍රාමිකයන්ගේ පාරිතෝෂික මුදල් ලබාදීමට රුපියල් මිලියන 4,000ක මුදලක් ලබාදෙන ලෙස මුදල් අමාත්‍යංශ ලේකම්වරයාගෙන් ශ්‍රී ලංගම සියලුම වෘත්තීය සමිති ඒකාබද්ධව ලිඛිතව ඉල්ලීම් කළද ඒ සඳහාද මේ වන තෙක් කිසිදු ප්‍රතිචාරයක් දැක්වීමට මුදල් අමාත්‍යංශ ලේකම්වරයා අපොහොසත් වී ඇතැයිද සංගමය පවසයි. සිය ගැටලු සම්බන්ධයෙන් සාකච්ඡා කිරීම සඳහා දිනයක් හා වේලාවක් ඉල්ලා සිටියද එවැන්නක් සඳහාද යහපත් ප්‍රතිචාරයක් දැක්වීමට ලේකම්වරයා අසමත්ව ඇති බව කියන සමස්ත ලංකා ප්‍රවාහන සේවක සංගමය අවධාරණය කරන්නේ දිගින් දිගටම සිය ගැටලුවලට විසඳුම් නොලැබීම හමුවේ දැඩි වෘත්තීය ක්‍රියාමාර්ගයකට යෑමට සිදුවන බවයි.", "URL": "https://lankatruth.com/si/?p=6054", "Category": "පුවත්", "Parent URL": null}