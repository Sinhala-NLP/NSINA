{"Source": "Lankatruth", "Timestamp": "June 29, 2019", "Headline": "මහජන බැංකුව විකිණීමට එරෙහි සටනක්!", "News Content": "මහජන බැංකුවේ ප්‍රාග්ධනය රුපියල් කෝටි 5,000 දක්වා ඉහළ දමන බව ප්‍රකාශ කරමින්, කොළඹ කොටස් වෙළඳ පොළේ විකිණීම සඳහා ආණ්ඩුව ගෙන තිබෙන තීරණයට විරුද්ධව සියලුම බැංකු වෘත්තීය සමිති සහ අනෙකුත් වෘත්තීය සමිති සම්බන්ධකරගෙන සටනක් ආරම්භ කරන බව අනතුරු අඟවා තිබේ. ජනතා විමුක්ති පෙරමුණ සහ ඊට අනුබද්ධ සමස්ත ලංකා බැංකු සේවක සංගමය පසුගිය 23 වැනිදා මාධ්‍ය හමුවක් පවත්වමින්, මෙම අනතුරු ඇඟවීම කළේය. ජාත්‍යන්තර ගිණුම්කරණ ප්‍රමිතීන් ආරක්ෂා කර ගැනීමේ අවශ්‍යතාව අනුව මහජන බැංකුවේ ප්‍රාග්ධනය රුපියල් කෝටි 5,000ක් දක්වා ඉහළ දැමිය යුතු බව සඳහන් කර ඇත. එහෙත් එම ඉලක්කය කරා ළඟාවීම බැංකුවේ වාර්ෂික ලාභය යොදවා ඉතා පහසුවෙන්ම කළ හැකි බව එම වෘත්තීය සමිතිය විසින් පෙන්වා දෙනු ලැබීය. රුපියල් 500.00 බැගින් වූ කොටස් කෝටි සියයක් වශයෙන් ප්‍රාග්ධනය ගලපා බැංකු සේවකයන් සහ තැන්පත්කරුවන් අතර බෙදාදෙන බව සඳහන් ය. එහෙත් මෙම බැංකුව කොළඹ කොටස් වෙළඳපොළේ කොටස් සූදුවට යොදවන ලැයිස්තුගත කරන බවට ආණ්ඩුව ප්‍රතිපත්තිමය තීරනයක් ගෙන තිබේ. මෙය විකිණීමේ මූලික සැළසුම් රාජපක්ෂ පාලන සමයේදී සකස් කරන ලද අතර, කොළඹ කොටස් වෙළඳපොළට ඇතුළත් කිරීමෙන් රාජපක්ෂවරුන් අතට ගැනීමේ සූදානමක් ගැන ද අනාවරණය වී තිබිණි. නමුත්, දැන් මහින්ද රාජපක්ෂ විපක්ෂ නායකවරයා සඳහන් කර ඇත්තේ, මහජන බැංකුව විකිණුවහොත්, ඔවුන්ගේ පාලනයක් යටතේ එය ජනසතු කරන බවය. ලංකා මාරසිංහ – ලංකා ඉරිදා සංග්‍රහය", "URL": "https://lankatruth.com/si/?p=76606", "Category": "පුවත්", "Parent URL": null}