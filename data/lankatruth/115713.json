{"Source": "Lankatruth", "Timestamp": "April 30, 2021", "Headline": "ළමුන් අතරේ වෛරස් උණක්…….", "News Content": "මේ දිනවල ළමුන් අතර වෛරස් උණ රෝගයක් පැතිර යන බවට ළමා රෝග විශේෂඥයෝ අනතුරු අඟවති. කොළඹ රිජ්වේ ආර්යා ළමා රොහලේ ළමා රෝග විශේෂඥ වෛද්‍ය දීපාල් පෙරේරා මේ බව මාධ්‍යවලට හෙළිකර තිබේ. උණගතිය, ශරීරයේ අවයවවල රතු ලප මතුවීම, දිව තුවාල වීම, ඇඟපත කැසීම, සහ ශරීරයේ වේදනාවක් දැනීම එම වෛරස් උණ රෝගයේ ප්‍රධාන ලක්ෂණ බව විශේෂඥ වෛද්‍යවරයා පෙන්වා දී තිබේ. මෙම උණ රෝගයේ විශේෂ ලක්ෂණයක් වශයෙන් ඇතැමෙකුගේ නියපොතු හැලීම පවා සිදුවන බවද ඇතැම් ළමුන්ට වෛරසය වැළඳී තිබුණද උණ රෝගී තත්වයක් නොපෙන්වන බවද විශේෂඥ වෛද්‍ය දීපාල් පෙරේරා වැඩිදුරටත් පෙන්වා දී ඇත.", "URL": "https://lankatruth.com/si/?p=115713", "Category": "පුවත්", "Parent URL": null}