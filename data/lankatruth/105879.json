{"Source": "Lankatruth", "Timestamp": "December 29, 2020", "Headline": "ඒකල ඇග්ස්ටාර් පොහොර ෆැක්ටරියේ 39කට කොරෝනා", "News Content": "ඒකල පිහිටි ඇග්ස්ටාර් පොහොර කර්මාන්ත ශාලාවේ සේවකයින් 39 දෙනෙකුට කොවිඩ් – 19 ආසාදනය වී ඇතැයි මේ වනවිට අනාවරණට වී තිබේ. ජා-ඇල ප්‍රාදේශීය සභා පරිපාලන මහජන සෞඛ්‍ය පරීක්ෂක එස්.ඩබ්ලිව්‍.එම්.වයි විජේසිංහ සඳහන් කරන්නේ මෙම කර්මාන්ත ශාලාවේ ඊයේ (28) සිදු කළ PCR පරීක්ෂණවල ප්‍රතිඵල අද (29) ලැබුණු අතර ඒනුව එහි 39 දෙනෙකු ආසාදිත බවය. එම ආසාධිතයන්ගෙන් බහුතරය ජා-ඇල ප්‍රදේශයේ පදිංචි කරුවන් වන අතර ගම්පහ දිස්ත්‍රික්කයේ හා අනුරාධපුර දිස්ත්‍රික්කයේ ප්‍රදේශයේ පදිංචි පුද්ගලයන්ද මෙම ආසාධිතයන් අතර සිටින බව පරිපාලන මහජන සෞඛ්‍ය පරීක්ෂකවරයා සඳහන් කරයි. විශේෂයෙන් ප්‍රදේශයේ පුද්ගලයන් තම සංචරණ කටයුතු සීමා නොකරන ලෙස ඉල්ලා තිබියදී නත්තල් උත්සව සමයේ සාද පවත්වමින් කටයුතු කිරීම මෙම තත්වය ව්‍යාප්ත වීමට හේතුවක් වු බවත් මේ නිසා ප්‍රදේශයක් ලෙස ජනතාව මීට වඩා සැලකිලිමත්ව කටයුතු නොකලහොත් ජන ජීවිතය වඩාත් පීඩාකාරී වනු ඇති බවත් ජා-ඇල ප්‍රාදේශීය සභා පරිපාලන මහජන සෞඛ්‍ය පරීක්ෂක එස්.ඩබ්ලිව්.එම්.වයි විජේසිංහ වැඩිදුරටත් සඳහන් කරයි. මීට පෙර මහජන සෞඛ්‍ය පරීක්ෂකවරුන්ගේ සංගමය ආණ්ඩුවෙන් ඉල්ලා සිටියේ මෙම උත්සව දිනවල දිස්ත්‍රික් මායිම් ඇඳිරිනීතිය හෝ පැනවිමට කටයුතු කරන ලෙසයි. එහෙත් කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා එය ප්‍රතික්ෂේපකර තිබිණි.", "URL": "https://lankatruth.com/si/?p=105879", "Category": "කොවිඩ් -19 (කොරෝනා ) පුවත්", "Parent URL": null}