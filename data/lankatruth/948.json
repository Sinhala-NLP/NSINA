{"Source": "Lankatruth", "Timestamp": "January 16, 2012", "Headline": "කොරියානු කථානායක ලංකාවේ සංචාරයක", "News Content": "දකුණු කොරියානූ කථානායක පාර්ක් හී ටක් (H.E. Park Hee Tac) මහතා ඇතුළු දූත පිරිසක් ඊයේ (15) පස්වරුවේ දිවයිනට පැමිණියහ. පාර්ලිමේන්තු මහ ලේකම්ධම්මික කිතුල්ගොඩ මහතා විසින් කටුනායක අන්තර්ජාතික ගුවන්තොටුපොළේ දී මේ දූත කණ්ඩායම පිළිගනු ලැබූ අතර ඔවුහු ශ්‍රී ලංකාවේ තෙදින නිල සංචාරයකටසහභාගී වීමට නියමිතව ඇත. කොරියානූ කථානායකවරයා ඇතුළු දූත පිරිස අද (16) ශ්‍රී ලංකා කථානායක චමල් රාජපක්ෂ මහතා හමුවන අතර ඉන් පසු ශ්‍රී ජයවර්ධනපුර පිහිටි ශ්‍රී ලංකා පාර්ලිමේන්තුවේසංචාරයක ද නිරත වීමට නියමිත බව පාර්ලිමේන්තුවේ මහලේකම් වරයා පවසයි. එසේම මෙම දූත පිරිස මෙරට රැඳී සිටින කාලයේ දී කැලණිය රජමහා විහාරය, ගාල්ල කොටුව, උණවටුන ආදී දිවයිනේ ස්ථාන කිහිපයක ද සංචාරයක නිරතවන බවමහලේකම් වරයා වැඩිදුරටත් පැවසීය.", "URL": "https://lankatruth.com/si/?p=948", "Category": "පුවත්", "Parent URL": null}