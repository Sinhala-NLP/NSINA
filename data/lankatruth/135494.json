{"Source": "Lankatruth", "Timestamp": "June 13, 2022", "Headline": "පළාත් පාලන ඡන්දය මාර්තුවල පැවැත්විය යුතුයි – දිනේෂ් ගුණවර්ධන", "News Content": "පළාත් පාලන ආයතන සඳහා සභිකයන් පත් කිරීමල බන වසරේ මාර්තු මාසයේ සිදුවිය යුතු බව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන ඇමති දිනේෂ් ගුණවර්ධන ප්‍රජා ගොවිතැන ප්‍රවර්ධනය වැඩසටහනකට එක්වෙමින් පවසයි. ප්‍රාදේශීය සභා, නගර සභා සහ මහ නගර සභා ළඟදී විසුරුවා ඡන්දය පවත්වන බවට පැතිරෙන පුවත්වල සත්‍යතාවක් නොමැති බවත් පළාත් පාලන විෂයද අයත් ඇමතිවරයා ලෙස තමන් පැහැදිලිව එය ප්‍රකාශ කරන බවඔහු පවසයි. අවශ්‍ය කාලයේදී ඒ සඳහා අවශ්‍ය ක්‍රියාවලිය මෙහෙයවන ලෙසට තමන් අදාළ නිලධාරීන්ට දැනටමත් උපදෙස් නිකුත් කර ඇතැයිද ඇමති දිනේෂ් ගුණවර්ධන වැඩිදුරටත් ප්‍රකාශ කරයි. එමෙන්ම තමන් සභාපතිත්වය දරන ඡන්ද ක්‍රමය වෙනස් කිරීමේ පාර්ලිමේන්තු විශේෂ කාරක සභාවේ කාලය මේ මාසයේදී අවසන් වන බැවින් එහි අවසන් වාර්තාවද ඉදිරි සති දෙක තුළ පාර්ලිමේන්තුවට ඉදිරිපත් කිරීමට නියමිත බව ඔහු පවසයි. පළාත් පාලන, පළාත් සභා, පාර්ලිමේන්තුව ආදි සියලු මැතිවරණ සඳහා කොට්ඨාස හා අනුපාතික ක්‍රමය මිශ්‍ර වූ ක්‍රමයක් එහිදී මූලධර්මය ලෙස පිළිගෙන ඇතැයිද ඇමති දිනේෂ් ගුණවර්ධන වැඩිදුරටත් සඳහන් කරයි.", "URL": "https://lankatruth.com/si/?p=135494", "Category": "පුවත්", "Parent URL": null}