{"Source": "Lankatruth", "Timestamp": "November 25, 2020", "Headline": "කොරෝනාවට වැට බඳින පොලීසියට නිදි නැති දඬුවම්", "News Content": "කොළඹ මෝදර ඇතුළු හුදකලා කර තිබෙන පොලිස් බලප්‍රදේශවල ආරක්ෂාවට යොදවා සිටින පොලිස් නිලධාරීන් මේ වනවිට දින 18කට වැඩි කාලයක් පැය 12 රාත්‍රී රාජකාරියට අඛණ්ඩව යොදවා ඇති බව වාර්තා වේ. සේවාමුර මාරු ක්‍රමය යටතේ සේවයේ යෙදවිය හැකි වුවත් එවැනි ක්‍රියාමාර්ගයක් නොගෙන අතිෂය දුෂ්කර තත්වයක් යටතේ අඛණ්ඩව සේවයට යෙදවීමෙන් ඔවුන් දැඩි පීඩනයකට පත්ව සිටිති. පිට පළාත්වලින්ද ගෙන්වන ලද පිරිස් මුළින්ම දින 05ක රාත්‍රී සේවයටද පසුව එය දින 07 දක්වා දීර්ඝ කර පසුව තවත් දින 07ක් දක්වා දීර්ඝ කරමින් රාජකාරියේ යොදවා තිබේ.", "URL": "https://lankatruth.com/si/?p=101407", "Category": "පුවත්", "Parent URL": null}