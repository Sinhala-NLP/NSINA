{"Source": "Lankatruth", "Timestamp": "March 20, 2021", "Headline": "පස්සරදී බස්රථයක් ප්‍රපාතයට පෙරළේ – හත්දෙනෙකු මියයයි", "News Content": "ලුණුගල සිට කොළඹ බලා ධාවනය වෙමින් පැවති බස් රථයක් 13 වන කිලෝමිටර් කණුව අසලදී දරුණුප්‍රපාතයකට පෙරළී හත් දෙනෙකු මිය ගොස් 20 දෙනෙකුට අධික පිරිසක් බරපතළ තුවාල ලබා බදුල්ල මහ රෝහලට ඇතුළත් කර ඇත. ගිලන් රථ සහ වෙනත් පෞද්ගලික වාහන මගින් තුවාලකරුවන් බදුල්ල මහ රෝහල වෙත ගෙන එමින් සිටින අතර ප්‍රපාතයේ දරුණු කම නිසා අනතුරට පත් වුවන් බේරාගැනීම දැඩි අසීරු තත්වයක තිබෙන බව වාර්තා වේ. බස් රථයේ තිරිංග ක්‍රියා විරහිත වීමෙන් අනතුර සිදුව ඇති බවට සැකකෙරේ. අනතුරට පත්වූවන් බේරාගැනීමේ මෙහෙයුම් තවදුරටත් සිදු කෙරෙමින් පවතී.", "URL": "https://lankatruth.com/si/?p=113308", "Category": "පුවත්", "Parent URL": null}