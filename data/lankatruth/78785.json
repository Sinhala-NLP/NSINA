{"Source": "Lankatruth", "Timestamp": "August 6, 2019", "Headline": "ශක්තික සත්කුමාර යලි රිමාන්ඩ්", "News Content": "ඊයේ(05) දින කුරුණෑගල මහාධිකරණයෙන් ඇප නියම වූ ලේඛක ශක්තික සත්කුමාරගේ ඇප නියෝගය අද වනවිටත් පොල්ගහවෙල මහේස්ත්‍රාත් අධිකරණය වෙත නොලැබීම හේතුවන් ලබන 8 වැනිදා නඩුව නැවත කැඳවන තෙක් ඒ මහතා රක්ෂිත බන්ධනාගාර ගත කිරීමට පොල්ගහවෙල මහෙස්ත්‍රාත් අධිකරණය නියෝග කළේය. ලේඛක ශක්තික සත්කුමාර විසින් බුදු දහමට අපහාසවන අන්දමේ කෙටි කතාවක් ලියා පලකර ඇති බවට චෝදනා කරමින් අන්තර්ජාතික සිවිල් හා දේශපාලන අයිතිවාසිකම් පනත යටතේ (ICCPR) පොල්ගහවෙල අධිකරණය වෙත ඉදිරිපත් කිරීමෙන් පසු පසුගිය අප්‍රේල් මස 01 වැනිදා ඔහු රක්ෂිත බන්ධනාගාර ගත කළේය. කෙසේ වෙතත් ඊයේ පැවති නඩු විභාගයේදී ශක්තික සත්කුමාර පාර්ශ්වය ඉදිරිපත් කළ ඇප ඉල්ලීම පිළිගත් කුරුණෑගල අධිකරණය ඔහුට ඇප නියම කළද අධිකරණ පරිපාලන අංශවල මන්දගාමීත්වයෙන් එකී ඇප නියෝගය පොල්ගහවෙල මහේස්ත්‍රාත් අධිකරණය වෙත අද වනතෙක් ලැබී තිබී නැත.", "URL": "https://lankatruth.com/si/?p=78785", "Category": "පුවත්", "Parent URL": null}