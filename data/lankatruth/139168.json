{"Source": "Lankatruth", "Timestamp": "September 12, 2022", "Headline": "මුහුදෙන් රට පනින්න හැදූ 78 ක් අල්ලයි", "News Content": "ඊයේ (11) අලුයම බහුදින ධීවර යාත්‍රාවකින් මඩකලපුව මුහුදු ප්‍රදේශය ඔස්සේ විදෙස් රටකට සංක්‍රමණයවීමට උත්සහ කළ 78 දෙනෙකු නාවික හමුදාව විසින් අත්අඩංගුවට ගෙන ඇති බව වාර්තා වේ. රණවික්‍රම නෞකාව විසින් ඊයේ අලුයම සිදුකළ මුර සංචාරයකදී සැකකටයුතු ලෙස යාත්‍රා කරමින් තිබූ මෙම බහුදින යාත්‍රාව නවතා පරික්ෂා කිරීමේ දී එම පිරිස සහ යාත්‍රාව නාවික හමුදා භාරයට ගෙන ඇති අතර ඒ වන විට යාත්‍රාවේ පිරිමි පුද්ගලයන් 60 සහ කාන්තාවන් 14 සිටි බවට වාර්තා වේ. එම පිරිස සහ බහුදින යාත්‍රාව ත්‍රීකුණාමලය වරායට රැගෙන ඒමෙන් පසුව වැඩි දුර නීතිමය කටයුතු සඳහා ත්‍රිකුණාමලය වරාය පොලීසිය වෙත භාර දී ඇති අතර ලංකාවේ පවතින දැඩි ආර්ථික අර්බුය හේතුවෙන් මෙලෙස විදෙස් රටවලට සංක්‍රමණය වීමේ සිද්ධීන් පසුගිය දිනවල වැඩි වශයෙන් වාර්ථා වේ.", "URL": "https://lankatruth.com/si/?p=139168", "Category": "පුවත්", "Parent URL": null}