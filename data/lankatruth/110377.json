{"Source": "Lankatruth", "Timestamp": "February 11, 2021", "Headline": "කාන්තාවන් හොරෙන් වීඩියෝ කළ රෝහිත රාජපක්ෂගේ මාමා තවම නිදැල්ලේ", "News Content": "කොළඹ සිනමන් ග්‍රෑන්ඩ් හෝටලයේදී කාන්තාවන් රහසිගතව වීඩියෝ කර එම විඩියෝ සහ ඡායාරුප සමාජ මාධ්‍යවල බෙදා හැරිය බවට හෙලිදරව් වූ ටටියානා රාජපක්ෂයේ සුලු පියාට එරෙහිව නීතිය ක්‍රියාත්මකවී නැතැයි අතවරයට පත් කාන්තාවෝ චෝදනා කරති. එන්.වී තිවකරන් නැමැති මෙම පුද්ගලයා විසින් තමන්ට සිදුකල අතවරයට සහ හිංසනයට එරෙහිව සිනමන් ග්‍රෑන්ඩ් හෝටල් පාලනාධිකාරියට පැමිණිලි කළද මෙම පුද්ගලයා රාජපක්ෂ පවුලේ ඥාතියෙකු ලෙස පෙනී සිටින හෙයින් ඔහුට විරුද්ධව කිසිදු පියවරක් ගැනීමට හෝටල් පාලනාධිකාරිය කටයුතු නොකළ බව අතවරයට පත් කාන්තාවෝ වැඩිදුරටත් පවසති. තම බිරිඳගේ සුලු පියා විසින් සිනමන් ග්‍රෑන්ඩ් හෝටලයේදි කාන්තාවන් කිහිපදෙනෙකුට ලිංගික හිංසන කළ බවට මහින්ද රාජපක්ෂ අගමැතිවරයාගේ බාල පුත් රෝහිත රාපපක්ෂ විසින්ද සිය ට්විටර් ගිණූම හරහා නිවේදනයක් නිකුත් කරමින් පිලිගෙන තිබූ අතර අතවරයට පත් පාර්ශවවලට සාධාරණය ඉටුකරන ලෙස නීතිය ක්‍රියාත්මක කරන ආයතනවලින් ඉල්ලීමක් කර තිබුණි.", "URL": "https://lankatruth.com/si/?p=110377", "Category": "පුවත්", "Parent URL": null}