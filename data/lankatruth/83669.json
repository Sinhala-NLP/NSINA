{"Source": "Lankatruth", "Timestamp": "October 22, 2019", "Headline": "කෝටියකට අධික හෙරොයින් සමඟ සැකකරුවෙක් වැල්ලම්පිටියේදී අත්අඩංගුවට", "News Content": "රුපියල් කෝටියකට අධික මත්කුඩු තොගයක් සමඟ කොළොන්නාව – වැල්ලම්පිටිය ප්‍රදේශයේ දී පුද්ගලයෙකු අත්අඩංගුවට ගෙන තිබේ. ලද තොරතුරක් මත කොළඹ අපරාධ කොට්ඨාශය සිදුකළ වැටලීමකදී ඊයේ(21) රාත්‍රියේ මෙම සැකකරු සහ මත්කුඩු තොගය අත්අඩංගුවට ගෙන ඇත. මත්කුඩු තොගයේ බර කිලෝග්‍රෑම් 1යි ග්‍රෑම් 107ක් බව පොලීසිය සඳහන් කරයි. සැකකරු අවුරුදු 24ක් වන වෙන්නවත්ත, වැල්ලම්පිටිය ප්‍රදේශයේ පදිංචි මොහොමඩ් සපික් මොහොමඩ් සරාශ් නැමැත්තෙකි. ඔහු අද කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කොළඹ අපරාධ කොට්ඨාසය වැඩිදුර විමර්ශන සිදුකරයි.", "URL": "https://lankatruth.com/si/?p=83669", "Category": "පුවත්", "Parent URL": null}