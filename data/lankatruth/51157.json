{"Source": "Lankatruth", "Timestamp": "April 26, 2018", "Headline": "එජාපය දිනූ හම්බන්තොට මහ නගර සභාවට මෛත්‍රීගේ එරාජ් මහින්ද පිලෙන් සභාපති කරයි", "News Content": "පසුගිය පළාත් පාලන මැතිවරණයේ දී එක්සත් ජාතික පක්ෂයට බලය හිමිවූ හම්බන්තොට මහ නගරසභාවේ නගරාධිපති ධූරය සඳහා අද (26) පැවැත්වූ ඡන්ද විමසීමේදී එක්සත් ජනතා නිදහස් සන්ධානයෙන් තරඟකල එරාජ් ප්‍රනාන්දු මහතා වැඩි ඡන්දයෙන් තේරී පත් වී ඇත. එක්සත් ජනතා නිදහස් සන්ධානයෙන් තරඟකල එම මහතාට පක්ෂව ශ්‍රී ලංකා පොදුජන පෙරමුණු මන්ත්‍රී වරුන් ඡන්දය භාවිත කරන ලදී. මීට පෙර පැවති රජයේ ද හම්බන්තොට නගරාධිපති ලෙස එරාජ් ප්‍රනාන්දු මහතා කටයුතු කර ඇති අතර එම මහතාට එරෙහිව දූෂණ මර්ධන කමිටු ලේකම් කාර්යාලයේ විමර්ශනයක් ක්‍රියාත්මක වෙමින් ද පවතී. මංගල සැසි වාරය සඳහා හම්බන්තොට නගර සභාව පසුගිය මස 28 වනදා රැස් වුණද ඝණ පූර්ණ නොමැති වීම හේතුවෙන් සභාවේ කටයුතු කල් දැමීමට සිදු විය. ඒ අනුව අද(26) දිනයේ සභාව යළි රැස් වූ අවස්ථාවේ නව නගරාධිපතිවරයා ඇතුළු නිළධාරීන් පත් කරගැනීම සිදුව තිබේ.", "URL": "https://lankatruth.com/si/?p=51157", "Category": "පුවත්", "Parent URL": null}