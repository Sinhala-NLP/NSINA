{"Source": "Lankatruth", "Timestamp": "October 11, 2021", "Headline": "අද රාත්‍රියේ සිට පාන් මිලත් ඉහළට", "News Content": "අද (11) මධ්‍යම රාත්‍රියේ සිට පාන් මිල වැඩි කිරීමට තීරණය කළ බව සමස්ත ලංකා බේකරි හිමියන්ගේ සංගමය පවසයි. ඒ අනුව ග්‍රෑම් 450ක පාන් ගෙඩියක් රුපියල් 05කින් මිල ඉහළ ගොස් ඇත. තිරිඟු පිටි, ගෑස් සහ බේකරි නිෂ්පාදන සඳහා යොදා ගන්නා අමුද්‍රව්‍යවල මිල ඉහළ යාම හේතුවෙන් පාන් ගෙඩියක මිල ඉහළ දැමීමට පියවර ගත් බව එම සංගමයේ සභාපති එන්.කේ ජයවර්ධන පවසයි.", "URL": "https://lankatruth.com/si/?p=124459", "Category": "ආර්ථික පුවත්", "Parent URL": null}