{"Source": "Lankatruth", "Timestamp": "May 12, 2021", "Headline": "අමතර ඔක්සිජන් සිලින්ඩර් 21,000ක්", "News Content": "පවතින කොරෝනා රැල්ල හමුවේ රට තුළ හදිසි තත්වයකදී අවශ්‍යවිය හැකි ඔක්සිජන් සිලින්ඩර් ප‍්‍රමාණය 21,000ක් බවට සෞඛ්‍ය අමාත්‍යාංශය පුරෝකථනය කර ඇත.මෙම ඔක්සිජන් සිලින්ඩර් ප‍්‍රමාණය සුරක්ෂිතව ගෙන්වීම සඳහා කටයුතු යොදා ඇති බව ජනාධිපති කාර්ය සාධක බලකායේ සභාපති බැසිල් රාජපක්ෂ ප‍්‍රකාශකර තිබේ. මේ සම්බන්ද නිල නිවේදනය අද (12) ප‍්‍රවෘති දෙපාර්තමේන්තුව විසින් නිකුත්කර තිබේ. මෙම ඔක්සිජන් සිලින්ඩර් 21,000ක ප‍්‍රමාණය ධාරිතාවයන් 3කින් ලබා ගන්නා බව දැක්වේ. ලීටර් 4 ප‍්‍රමාණයේ කුඩා සිලින්ඩර් 2,000ක්, ලීටර් 12 ප‍්‍රමාණයේ සිලින්ඩර් 10,000ක් සහ ලීටර් 47 ප‍්‍රමාණයේ විශාල සිලින්ඩර් 9,000ක් වශයෙනි.", "URL": "https://lankatruth.com/si/?p=116243", "Category": "පුවත්", "Parent URL": null}