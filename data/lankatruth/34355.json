{"Source": "Lankatruth", "Timestamp": "May 15, 2017", "Headline": "හැකිනම් සජිත්ට එරෙහිව නීතිය ක්‍රියාත්මක කර පෙන්වන්නැයි අගමැතිට අභියෝග කරයි", "News Content": "රජයේ අමාත්‍යවරයෙකු මෙන්ම එජාප නියෝජ්‍ය නායක සජිත් ප්‍රේමදාස මහතාට විරුද්ධව අල්ලස් කොමිෂන් සභාවට ඉදිරිපත් කළ පලැමිණිලි හමස් පෙට්ටියට නොයවා හැකිනම් එය විභාග කර ඔහු අතඩංගුවට ගෙන නඩුපවරා පෙන්වන්නැයි සමාජවාදී තරුණ සංගමයේ ජාතික සංවිධායක එරංග ගුණසේකර මහතා අග්‍රාමාත්‍යවරයාට අභියෝග කරමින් පවසයි. පසු ගිය ඔක්තොම්බර් 24 වන දින සජිත් ප්‍රේමදාස අමාත්‍යවරයාගේ අමාත්‍යංශය සඳහා තරුණ තරුණියන්ට අයතා ලෙස රැකියා ලබා දීම පිළිබඳව සමාජවාදී තරුණ සංගමය අල්ලස් හා දූශන වංචා විමර්ශන කොමිෂන් සභාවට ගොනු කළ පැමිණිල්ලේ වැඩිදුර විමර්ශන කටයුතු සඳහා සාක්ෂි ලබාදීමට අද (15) දින සමාජවාදී තරුණ සංගමයේ ජාතික සංවිධායක එරංග ගුණසේකර මහතා අල්ලස් හෝ දූෂණ චෝදනා විමර්ශන කොමිසම වෙත පැමිණි අවස්ථාවේ මාධ්‍යවේදීන් නැගූ ප්‍රශ්නවලට පිළිතුරුදෙමින් මේ බව පැවසී ය. තම නිවාස අමාත්‍යවරයා මෙතරම් ආණ්ඩුව හෑල්ලුවට ලක්කර තිබියදී නිෂ්ශබ්දව සිටින්නේ ඇයි දැයි ඔහු එහිදී ජනාධිපතිවරයාගෙන් ප්‍රශ්න කර සිටියේ ය. එරංග ගුණසේකර මහතා සහ නීතීඥ තුෂාර රණතුංග මහතා ඒ සඳහා අල්ලස් හා දූෂණ විමර්ශන විමර්ශන කොමිෂන් සභාව වෙත පැමිණි ඇති අතර එහි දී පැය එකහමාරක කාලයක් සජිත් ප්‍රේමදාස අමාත්‍යවරයා “උසනම් සිකියුරිටි මිටිනම් කම්කරු” යැයි කියමින් නිවාස හා ඉදිකිරීම් කටයුතු අමාත්‍යංශයේ රැකියා අවස්ථා දේශපාලන උවමනාවන් වෙනුවෙන් තරුණ තරුණියන් යොදා ගැනීම සඳහා අල්ලස් ලෙස ලබාදීම පිළිබදව සියලු සාක්ෂි සටහන් ලබාගෙන තිබේ. සජිත් ප්‍රේමදාස අමාත්‍යවරයා අදට මාස 06කට පෙර, සමාජවාදී තරුණ සංගමය තමාට බොරු චෝදනා කරන බැවින් නඩු පවරන බවට වහසි බස් දෙඩවූ නමුත් ඔහු මෙතෙක් එවැනි නඩුවක් පවරා නැතැයිද ජනතාව තව නොබෝ දිනකින් සජිත් ප්‍රේමදාස මහතාද නියෝජනය කරන ආණ්ඩුව පලවා හැරීමට පෙර හෝ නඩු පවරන්නැයිද එරංග ගුණසේකර මහතා කියා සිටියේ ය. මෙතරම් වීඩියෝ සාක්ෂි තිබියදිත් අල්ලස් ලබාදුන් පුද්ගලයා අමාත්‍යවරයකු නිසා නිදැල්ලේ හැසිරීමට ඉඩ නොතබා වහාම ඔහු අතඩංගුවට ගෙන නඩු පවරා අල්ලස් හා දූෂණ වංචා විමර්ශන කොමිෂන් සභාව පිළිබඳ ජනතා විශ්වාසය රැක ගැනීමට එම කොමිෂන් සභාවට කටයුතු කටයුතු කළ යුතු බවත් එහිදී ඒ මහතා වැඩිදුරටත් පැවසී ය.", "URL": "https://lankatruth.com/si/?p=34355", "Category": "පුවත්", "Parent URL": null}