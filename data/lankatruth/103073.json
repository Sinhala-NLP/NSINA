{"Source": "Lankatruth", "Timestamp": "December 11, 2020", "Headline": "තවත් පාසල් සිසුවියකට කොරෝනා", "News Content": "මේ වනවිට පාසල් සිසු සිසුවියන්ට කොවිඩ් – 19 ආසාදනය වීමේ වැඩි ප්‍රවනතාවයක් දක්නට ලැබෙන අතර අද (11) දිනයේද මෙලෙස කොවිඩ් ආසාදිත පාසල් සිසුවියක නාවලපිටිය ප්‍රදේශන් හමු වී තිබේ. ඇය නාවලපිටිය ප්‍රදේශයේ පාසලක 12 වන වසරේ ඉගෙනුම ලබන සිසුවියක බවද ඇය සම්බන්ධයෙන් සිදු කළ PCR පරීක්ෂණයෙන් සිසුවිය ආසාදිත බවට තහවුරු වීමත් සමග සෞඛ්‍ය බලධාරීන් ඇය පැනිදෙණිය ප්‍රදේශයේ නිරෝධායන මධ්‍යස්ථානයක් වෙත යොමු කළ බවද වාර්තා වේ. මෙම සිසුයිටගේ පියා නාවලපිටිය නගරයේ වෙළෙඳසැළක සේවය කර ඇති අතර ඔුහද මේ වනවිට ආසාදිත පුද්ගලයෙකු බව අනාවරණය වේ. පාසල් සිසුවියට කොවිඩ් ආසාදනය වී ඇතැයි තහවුරු වීමත් සමග ඇයගේ පාසලේ ගුරුවරු සිව්දෙනෙකු හා සිසුවියන් 16 දෙනෙකු මේ වනවිට නිරෝධායනයට යොමුකර ඇත.", "URL": "https://lankatruth.com/si/?p=103073", "Category": "කොවිඩ් -19 (කොරෝනා ) පුවත්", "Parent URL": null}