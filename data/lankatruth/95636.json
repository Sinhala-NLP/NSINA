{"Source": "Lankatruth", "Timestamp": "August 10, 2020", "Headline": "රනිල් එජාප නායකත්වයෙන් ඉවත්වෙයි…", "News Content": "එක්සත් ජාතික පක්ෂයේ වත්මන් නායක රනිල් වික්‍රමසිංහ මහතා පක්ෂ නායක ධුරයෙන් ඉවත්වීමට තීරණය කර ඇතැයි වාර්තා වේ. ඒ වෙනුවට රවී කරුණානායක, දයා ගමගේ, අකිල විරාජ් කාරියවසම් සහ වජිර අබේවර්ධන යන හිටපු මන්ත්‍රීවරුන්ගේ නම් යෝජනතා වී ඇතැයිද වාර්තා වේ. කෙසේ වෙතත් පැවති මහ මැතිවරණ වේදිකාවේදී තමන් එජාප නායකත්වය අපේක්ෂා කරන බව හිටපු පාර්ලිමේන්තු මන්ත්‍රී නවීන් දිසානායක මහතා නිතර නිතර ප්‍රකාශ කළද ඔහුගේ නම නව නායකයෙකු තෝරාගැනීම සඳහා යෝජනා වී නැත. රනිල් වික්‍රමසිංහ මහතාගේ නව තීරණය සම්බන්ධයෙන් සනාත කරමින් එක්සත් ජාතික පක්ෂ මහ ලේකම් අකිල විරාජ් කාරියවසම් මහතා මාධ්‍ය වෙත ප්‍රකාශයක් සිදු කරමින් සඳහන් කර සිටියේ අද (10) පැවති කෘත්‍යාධිකාරී මණ්ඩල රැස්වීමේදී මේ බව තීරණය වූ බවයි.", "URL": "https://lankatruth.com/si/?p=95636", "Category": "පුවත්", "Parent URL": null}