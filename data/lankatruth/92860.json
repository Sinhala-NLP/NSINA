{"Source": "Lankatruth", "Timestamp": "April 28, 2020", "Headline": "ලංකාවේ කොරෝනා ආසාදිතයින් ගණන 600ත් ඉක්මවයි… මුළු ගණන 619 දක්වා ඉහළට…", "News Content": "කොරෝනා හෙවත් කොවිඩ්-19 වෛරසය ආසාදනය වී ශ්‍රී ලංකාවෙන් හමු වූ සම්පූර්ණ ගණන 619 දක්වා ඉහළ ගොස් තිබේ. ඒ අද (28) දිනට මේ වනවිට හමුවී ඇති කොරෝනා ආසාදිතයින් 31 දෙනාද සමග ය. මේ වනවිට ආසාදිතයින් 134 දෙනෙකු සම්පූර්ණ සුවය ලබා රෝහල්වලින් පිටව ගොස් ඇති අතර තවත් ආසාදිතයින් 478ක් රෝහල්වල ප්‍රතිකාර ලබති. ආසාදිතයින් 07 දෙනෙකු මේ වනවිට ජීවිතක්ෂයට පත්වී තිබේ. මෙරට පළමු වරට රෝගීයෙකු ජනවාරි 27 වාර්තා වු අතර එම ආසාදිතයා චීන ජාතික කාන්තාවකි. එතැන් සිට පළමු රෝගීන් සිය දෙනා වාර්තාවීම සදහා දින 57ක් ගත වුණි. දෙවැනි රෝගීන් සිය දෙනා වාර්තාවීමට ගත වුයේ දින 20කි. තෙවැනි රෝගීන් සිය දෙනා වාර්තාවීමට දින 08ක් ගත වුණි. සිව්වැනි රෝගීන් සිය දෙනා දින 04ක් තුළ දී වාර්තා වූ අතර පස්වන සිය දෙනා වාර්තාවීමට ගත වුයේ දින 02ක් පමණයි. මෙරට කොරෝනා ආසාදිතයින්ගේ ගණන 600 ඉක්මවනු ලැබුවේ දින දෙකකටත් අඩු කාලයකිණි.", "URL": "https://lankatruth.com/si/?p=92860", "Category": "පුවත්", "Parent URL": null}