{"Source": "Lankatruth", "Timestamp": "April 24, 2019", "Headline": "පාස්කු ඉරිදා ප්‍රහාරයෙන් මියගිය ගණන 359 දක්වා ඉහළට", "News Content": "පාස්කු ඉරිදා(21) දිවයිනේ ස්ථාන 8ක සිදුවූ බෝම්බ ප්‍රහාරවලින් මේ වනවිට මියගොස් ඇති සංඛ්‍යාව 359 දක්වා ඉහළ ගොස් ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. ඒ අතරට විදේශිකයන් 38 දෙනෙකු ද අයත් ය. මේ වනවිට සිද්ධියෙන් රෝහල් ගතව ප්‍රතිකාර ලබන සංඛ්‍යාව 375ක් වේ. පසුගිය ඉරිදා දින ප්‍රහාරයෙන් 500කට අධික පිරිසක් තුවාල ලබා රෝහල් ගත කෙරුණු අතර තවත් කිහිපදෙනෙකු බරපතල තත්වයෙන් ප්‍රතිකාර ලබමින් සිටියි.", "URL": "https://lankatruth.com/si/?p=72708", "Category": "පුවත්", "Parent URL": null}