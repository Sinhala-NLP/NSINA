{"Source": "Lankatruth", "Timestamp": "December 17, 2020", "Headline": "අපි විකුණන්නේ කුණු කොල්ලයට නෙවෙයි – නාමල් රාජපක්ෂ", "News Content": "පසුගිය ආණ්ඩුව මෙන් තම ආණ්ඩුව යටතේ රාජ්‍ය දේපළ කුණුකොල්ලයට විකුණන්නේ නැතැයි තරුණ හා ක‍්‍රීඩා අමාත්‍ය නාමල් රාජපක්ෂ සඳහන් කරයි. ඔහු මේ බව සඳහන් කරන්නේ කොළඹ වරයේ නැගෙනහිර ජැටිය ඉන්දියාවේ අදානි සමාගමට ලබාදිමට අමාත්‍ය මණ්ඩලය අනුමැතිය ලබාදීම සම්බන්ධයෙන් අදහස් දක්වමිණි. වරාය හා නාවික අමාත්‍ය රෝහිත අබේ ගුණවර්ධන සඳහන් කරන්නේ ඉන්දියාවේ අදානි සමාගමට නැගෙනහිර ජැටියෙන් 49%ක ප්‍රතිශතයක් ලබාදීමට කැබිනට් මණ්ඩලය අනුමත කළ බවයි. ඒ සම්බන්ධයෙන අදහස් දක්වමින් අමාත්‍ය නාමල් රාජපක්ෂ පවසන්නේ වරායට ආයෝජකයෙකු කැඳවීමක් සිදුවන බවයි. කෙසේ වෙතත් මේ වනවිට 100%ක අයිතිය ශ්‍රී ලංකා වරාය අධිකාරිය සතුව ඇති, මෙරටට වැඩිම විදේශ විනිමය උපයා දෙන ජැටිය ලෙස වාර්තාගතව තිබෙන කොළඹ වරායේ නැගෙනහිර ජැටියෙන් 49%ක් ඉන්දියාවට ලබාදීම සඳහා වත්මන් ගෝටාබය රාජපක්ෂ ආණ්ඩුව පිඹුරුපත් සකස් කර අවසන්ය. ඊට විරුද්ධව වරාය සියලුම වෘත්තිය සමිති මේ වනවිට විරෝධ ව්‍යාපාරයක් ආරම්භ කර තිබේ.", "URL": "https://lankatruth.com/si/?p=103766", "Category": "පුවත්", "Parent URL": null}