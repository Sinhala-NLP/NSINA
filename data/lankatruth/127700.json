{"Source": "Lankatruth", "Timestamp": "January 11, 2022", "Headline": "මම කවුද කියලා අයියගෙන් අහන්න සුසිල් ගෝටාබයට කියයි", "News Content": "වසර 11 එක්සත් ජනතා නිදහස් සන්ධානයේ ලේකම්වරයා ලෙස කටයුතු කළ තමාගේ විනය ගැන ජනාධිපතිවරයා මහින්ද රාජපක්ෂ අයියාගෙන් අසා දැනගන්නැයි සුසිල් ප්‍රේමජයන්ත මන්ත්‍රීවරයා පවසා තිබේ. තමන් පාර්ලිමේන්තුවට තේරීපත්ව ඇත්තේ ජනතාවගේ දැවෙන ප්‍රශ්න කතා කිරීමට බවත් කාර්යක්ෂමතාවය යන වචනයේ තේරුම නිවැරදි දේ කිරීම බවත් තමන් කරන්නේ ද හරි දේ මිස වැරදි දේ නොවන බවත් හිටපු ඇමතිවරයා පවසයි. කැබිනට් ඇමතිවරුන්ගේ සාමූහික වගකීම ආණ්ඩුකම ව්‍යවස්ථාවේ 42 වගන්තියේ පැහැදිලිව දැක්වෙන බවත් කැබිනට් තීන්දුවකට එරෙහිව ඇතැම් ඇමතිවරුන් ශ්‍රේෂ්ඨාධිකරණයට යාම ගැන කියන්නේ කුමක් දැයි තමා ජනාධිපතිවරයාගෙන් ප්‍රශ්න කරන බවත් ඔහු වැඩිදුරටත් පවසා තිබේ.", "URL": "https://lankatruth.com/si/?p=127700", "Category": "පුවත්", "Parent URL": null}