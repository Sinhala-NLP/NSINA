{"Source": "Lankatruth", "Timestamp": "June 23, 2017", "Headline": "තැපැල් වෘත්තීය සමිති නැවතත් වර්ජනයකට සැරසෙති", "News Content": "තැපැල් කාර්යාල විකිනීමට හා සේවා ව්‍යාවස්ථාමට ගැටළු නොවිසඳීමට එරෙහිව ලබන 26 වනදා සිට අඛණ්ඩ වර්ජනයකට යාමට වෘත්තිය සමිති තීන්දු කර ඇති බව ලංකා තැපැල් සේවා සංගමයේ සභාපති ජගත් මහින්ද මහතා මාධ්‍ය වෙත නිවේදනයක් නිකුත් කරමින් සඳහන් කරයි. කොළඹ කොටුව ප‍්‍රධාන තැපැල් කාර්යාලය ( GPO), නුවරඑළිය, මහනුවර, ගාලු කොටුව යන තැපැල් කාර්යාල විකිණීමට, පැවරීමට එරෙහිව සහ 6/2006 චක‍්‍ර ලේඛණයට සම්බන්ධ සේවා ව්‍යවස්ථාමය ගැටළු විසඳා ගැනීමට පාලකයින් සමග වසර ගණනාවක් සිට සාකච්ඡා කළත් පාලකයින් ඉන් පලක් නොවූ බැවින් පසුගිය 12වනදා මධ්‍යම රාත්‍රියේ සිට පැය 48ක සාර්ථක වැඩවර්ජනයක නිරතවූ බව එම නිවේදනයෙන් සඳහන් කරන ජගත් මහින්ද මහතා අවධාරණය කරන්නේ පාලකයින් තව දුරටත් බිහිරි අලින් සේ විසඳුම් ලබා නොදී කල්මැරීමට විරෝධය දක්වමින් මෙසේ යළිත් වැඩවර්ජනයකට එළඹීමට තීරණය කළ බවය. ඒ නුව ලබන 26වනදා මධ්‍යම රාත්‍රියේ සිට අඛණ්ඩ වැඩ වර්ජනයකට යාමට වෘත්තිය සමිති තීන්දු කර ඇති බවත් එම වැඩ වර්ජනය සාර්ථක කර ගැනීම හා ජයග‍්‍රහණය කර ගැනීම සඳහා ලංකා තැපැල් සේවා සංගමයද එය වෙනුවෙන් උපරිම ශක්තියෙන් කටයුතු කරන බවත් එහි සභාපති ජගත් මහින්ද මහතාගේ අත්සනින් නිකුත් කර ඇති එම නිවේදනයේ වැඩිදුරයත් සඳහන් වේ.", "URL": "https://lankatruth.com/si/?p=36444", "Category": "පුවත්", "Parent URL": null}