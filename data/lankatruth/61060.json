{"Source": "Lankatruth", "Timestamp": "October 14, 2018", "Headline": "රුසියානු විපක්ෂ නායකයා නිදහස ලබයි", "News Content": "සිර දඬුවම් විදිමින් සිටි රුසියානු විපක්ෂ නායක ඇලෙක්සි නවාල්නි අද(14) නිදහස ලැබීය. පසුගිය ජනවාරි මාසයේ රාජ්‍ය විරෝධී උද්ඝෝෂණයක නිරත වූ බවට වන චෝදනා මත ඇලෙක්සි පසුගිය දින 20ක කාලය බන්ධනාගාර ගතව සිටියේය. පසුගිය රුසියානු ජනාධිපතිවරණයේ දී වර්තමාන ජනාධිපති ව්ලැදමීර් පුටින්ගේ ප්‍රභලතම ප්‍රතිවාදියා ලෙස ඇලෙක්සි සැලකුණි. පුටින් දැඩි ලෙස විවේචනයට ලක්කරන ඇලෙක්සි මීට පෙරද දින 30ක කාලයක් බන්ධනාගාර ගතව සිට ඇති අතර නැවත ඔහුට ජනාධිපතිවරණයකට ඉදිරිපත්වීමට නොහැකි වන අයුරින් මැතිවරණ කොමිසම මගින් නුසුදුස්සෙකු බවට ද පත්කර ඇත.", "URL": "https://lankatruth.com/si/?p=61060", "Category": "විදෙස් පුවත්", "Parent URL": null}