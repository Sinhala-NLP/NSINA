{"Source": "Lankatruth", "Timestamp": "November 1, 2020", "Headline": "කොරෝනා මැද ජනාධිපති වියදමි කෝටි 995 දක්වා ඉහළට", "News Content": "ලබන වසර සඳහා මේ වනවිට ඉදිරිපත් කර තිබෙන විසර්ජන කෙටුම්පතට අනුව ජනාධිපතිවරයා වෙනුවෙන් වෙන් කෙරෙන මුදල් රුපියල් කෝටි 995 දක්වා රුපියල් කෝටි 253කින් ඉහළ දමා ඇත. මෙම වසර (2020) වෙනුවෙන් අයවැයක් ඉදිරිපත් නොකළ අතර ඒ සඳහාද පසුගියදා ඉදිරිපත් කරන ලද විසර්ජන කෙටුම්පතට අනුව ජනාධිපතිවරයා වෙනුවෙන් රුපියල් කෝටි 742ක මුදලක් වෙන්කර තිබෙන අතර ලබන 2021 වර්ෂය වෙනුවෙන් එය රුපියල් කෝටි 995 දක්වා ඉහළ දමා ඇත. මෙම මස 17 වෙනි දින ලබන වර්ෂය වෙනුවෙන් අයවැය ලේඛනය පාර්ලිමේන්තුවට ඉදිරිපත් කිරීමට නියමිතය. ඒ සමගම 2020 වර්ෂය වෙනුවේන දැන් ඉදිරිපත් කර තිබෙන විසර්ජන පනත් කෙටුම්පතද සම්මත කර ගැනීමට ආණ්ඩුව සැලසුම් කර තිබේ. පවත්නා කොවිඩ් – 19 වසංගතයේ වේගවත් ව්‍යාප්තියත් සමග ජන ජීවිතයේ සෑම අංශයක්ම දෙවැනි වතාවටත් බිඳවැටෙමින් තිබියදී ජනාධිපතිවරයාගේ වියදම් රුපියල් කෝටි 253කින් ඉහළ දමාගෙන තිබීම විශේෂත්වයකි.", "URL": "https://lankatruth.com/si/?p=99159", "Category": "ආර්ථික පුවත්", "Parent URL": null}