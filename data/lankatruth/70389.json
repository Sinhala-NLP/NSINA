{"Source": "Lankatruth", "Timestamp": "March 14, 2019", "Headline": "“මධුෂ්” අත්අඩංගුවට නොගන්නැයි මූලික අයිතිවාසිකම් පෙත්සමක්", "News Content": "දැනට ඩුබායිහි අත්අඩංගුවේ පසුවන පාතාල කල්ලි නායකයෙකු වන “මාකදුරේ මධුෂ්” අත්අඩංගුවට ගැනීම වැළැක්වීමේ අතුරු නියෝගයක් නිකුත් කරන මෙන් ඉල්ලා ඔහුගේ මවගේ සොයුරියක් වන සූරියවැව ප්‍රදේශයේ පදිංචි ඒ. ඩබ්ලිව්. ශ්‍රියානි නමැත්තිය විසින් අද (14) ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ඉදිරිපත් කර ඇත. එහි වගඋත්තරකරුවන් ලෙස පොලිස් විශේෂකාර්ය බලකාය භාර නියෝජ්‍ය පොලිස්පති, පොලිස්පතිවරයා හා සංවිධානාත්මක අපරාධ විමර්ශන අංශයේ ස්ථානාධිපතිවරයා ඇතුළු පස් දෙනෙකු නම් කර ත්බේ. පෙත්සම්කාරිය කියා සිටින්නේ දැනට විදේශගතව සිටින “මාකඳුරේ මධුෂ්” අත්අඩංගුවට ගැනීමට පොලීසිය පදනම් විරහිතව කටයුතු කරමින් සිටින බවය. මේ තුළින් සිය මූලික අයිතීන් උල්ලංඝනය වී ඇති බවට තීන්දුවක් ලබාදෙන ලෙසත් “මාකඳුරේ මධුෂ්” අත් අඩංගුවට ගැනීමට වැළැක්වීමේ නියෝගයක් නිකුත් කරන ලෙසටත් ඇය ශ්‍රේෂ්ඨාධිකරණයෙන් ඉල්ලා ඇත.", "URL": "https://lankatruth.com/si/?p=70389", "Category": "පුවත්", "Parent URL": null}