{"Source": "Lankatruth", "Timestamp": "June 5, 2021", "Headline": "තෙල්, කිරිපිටි මිල ලඟදීම ඉහළට…", "News Content": "ලෝක වෙළඳපොළේ මිල ඉහළ යාමට සමාන්තරව බව කියමින් නුදුරු දිනකදීම ඛනිජතෙල් මිල සහ කිරිපිටි මිල ඉහළ දැමීමට අවශ්‍ය මූලික කටයුතු ආණ්ඩුව මේ වනවිටත් සූදානම් කෙරෙමින් පවතින බවට තොරතුරු අනාවරණය වේ. ඛනිජතෙල් මිල වැඩි කිරීම සම්බන්ධයෙන් උදය ගම්මන්පිල ඇමතිවරයා විසින් පසුගිය සතියේදී කැබිනට් යෝජනාව ඉදිරිපත් කර ඇති බව හෙළි වේ. එයට කැබිනට් අනුමැතිය ලබා දී ඇති බවත් ඒ අනුව යමින් හෙට රැස්වන කැබිනට් මණ්ඩලය සඳහා කිරිපිටි මිල වැඩි කිරීමේ යෝජනාවද ඉදිරිපත් කිරීමට සූදානම් බවත් වාර්තා වේ. කිරිපිටි මිල ගණන් මේ වනවිට රුපියල් 380ට පවතින ග්‍රෑම් 400ක පැකැට්ටුවක් රුපියල් 500 දක්වා ඉහළ දැමීමට අනුමැතිය ලබාදීමට සූදානමක් පවතී. මේ අනුව කිරි පිටි කිලෝ ග්‍රෑමයක් රුපියල් 300කින් මල වැඩි කිරීමට නියමිතය. තෙල් මිල වැඩි කිරීමට යෝජිත මිල පරාසයන් මේ දක්වා හෙළි වී නැත.", "URL": "https://lankatruth.com/si/?p=117668", "Category": "ආර්ථික පුවත්", "Parent URL": null}