{"Source": "Lankatruth", "Timestamp": "April 21, 2019", "Headline": "දෙවන පාසල් වාරය හෙටින් ඇරඹේ", "News Content": "පළමු පාසල් වාරය අවසානවීමෙන් පසු දෙවන පාසල් වාරයේ ආරම්භය හෙට(22) සිදුවේ. දෙවන පාසල් වාරය අපේල් මස 22 වැනිදා සිට අගෝස්තු මස 01 වැනිදා දක්වා පැවැත්වේ මුස්ලිම් පාසල් සඳහා පාසල් නිවාඩු සමයේ වෙනසක් සිදුකර තිබූ අතර මේ වනවිට එම පාසල්වල අධ්‍යන කටයුතු අරඹා ඇත. දෙවන පාසල් වාරය ආරම්භයට පෙර පාසල් පරිසරය පිරිසිදු කරගන්නා ලෙස අධ්‍යාපන අමාත්‍යාංශය දන්වා තිබූ අතර දිවයිනේ පාසල් රැසකම දෙමව්පියන්, ගුරුභවතුන් හා ආදි සිසු සිසුවියන් විසින් පවත්වන ශ්‍රමදාන ව්‍යාපෘති හරහා පාසල් පිරිසිදුකිරීමේ කටයුතු සිදුවෙමින් පවතින බව වාර්තා වේ.", "URL": "https://lankatruth.com/si/?p=72363", "Category": "පුවත්", "Parent URL": null}