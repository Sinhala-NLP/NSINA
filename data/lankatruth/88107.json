{"Source": "Lankatruth", "Timestamp": "December 30, 2019", "Headline": "ස්විස් තානාපති කාර්යාලයේ නිලධාරිනියට ඇප", "News Content": "රක්ෂිත බන්ධනාගාර ගතකර සිටි ස්විට්සර්ලන්ත තානාපති කාර්යාලයේ නිලධාරිනි ගානියා බැරිස්ටර් ෆැරැන්සිස් දැඩි කොන්දේසි සහිතව ඇප මත මුදාහැරීමට කොළඹ මහේස්ත්‍රාත් අධිකරණය නියම කර තිබේ. ඒ අනුව සැකකාරිය රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය නියෝග කර ඇත. සැකකාරියගේ විදේශ ගමන් තහනම් කෙරෙන අතර ඇයගේ විදේශ ගමන් බලපත්‍රය අධිකරණයට භාර දිය යුතු බවටත් වෙනත් අන්‍ය නීතියක් යටතේ ඇය විසින් විදේශ ගමන් බලපත්‍රයක් ලබා ගන්නේ නම් ඒ පිළිබඳව අධිකරණය දැනුවත් කළ යුතු බවට නියෝගයේ වැඩිදුරටත් සඳහන් කෙරුණි.", "URL": "https://lankatruth.com/si/?p=88107", "Category": "පුවත්", "Parent URL": null}