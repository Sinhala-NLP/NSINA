{"Source": "Lankatruth", "Timestamp": "November 23, 2019", "Headline": "උඩරට දුම්රිය ගමනාගමනයට බාධා", "News Content": "දුම්රියක් පීලි පැනීමකට ලක්වීම හේතුවෙන් උඩරට දුම්රිය මාර්ගයේ දුම්රිය ධාවනයට බාධා එල්ලවී තිබේ. අද(23) පස්වරු 3.30ට පමණ බදුල්ල සිට මහනුවර බලා ධාවනය වෙමින් තිබූ දුම්රියක් හීල්ඔය දුම්රිය ස්ථානය ආසන්නයේදී පීලි පැනීමකට ලක්ව ඇත. මේ හේතුවෙන් කොළඹ සිට බදුල්ල බලා ධාවනය වන දුම්රිය බණ්ඩාරවෙල දුම්රිය ස්ථානය දක්වා පමණක් ධාවනය කිරීම සිදුවෙන බව දුම්රිය පාලක මැදිරිය සඳහන් කරයි. දුම්රිය නැවත පීලිගත කිරීමේ කටයුතු සහ මාර්ගය පිලිසකර කිරීමේ කටයුතු කඩිනමින් සිදුවන බව ද දුම්රිය දෙපාර්තමේන්තුව සඳහන් කළේය.", "URL": "https://lankatruth.com/si/?p=86063", "Category": "පුවත්", "Parent URL": null}