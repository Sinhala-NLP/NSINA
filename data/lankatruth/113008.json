{"Source": "Lankatruth", "Timestamp": "March 16, 2021", "Headline": "බුර්කා කැබිනට් පත්‍රිකාවක් ඉදිරිපත් කර නැහැ – කැබිනට් මාධ්‍ය ප්‍රකාශකත් කියයි", "News Content": "බුර්කාව සහ නිකාබය තහනම් කිරීම සඳහා තමන් කැබිනට් පත්‍රිකාවට අත්සන් කළ බව මහජන ආරක්ෂක අමාත්‍ය සරත් වීරසේකර ප්‍රකාශ කළ ද එය ඊයේ කැබිනට් මණ්ඩලයට ඉදිරිපත් කර නැත. ඒ පිළිබඳව අද පැවති කැබිනට් මාධ්‍ය හමුවේ දී කැබිනට් මාධ්‍ය ප්‍රකාශක කෙහෙළිය රඹුක්වැල්ල කියා සිටියේ බුර්කාව තහනම් කිරීම පිළිබඳව ආණ්ඩුව තීරණයක් ගන්නේ ගැඹුරු අධ්‍යයනයකින් පසුව බවයි. කෙසේ වෙතත් තමන් අත්සන් කළ කැබිනට් පත්‍රිකාව කැබිනට් මණ්ඩලයට ඉදිරිපත් නොකළේ මන්දැයි සරත් වීරසේකර අමාත්‍යවරයා මෙතෙක් පැහැදිලි කිරීමක් කර නැත. සරත් වීරසේකර ඇමතිවරයාගේ ප්‍රකාශය පිළිබඳව ශ්‍රී ලංකාවේ පාකිස්තාන මහකොමසාරිස් වරයා සිය කණගාටුව පල කර ඇත.", "URL": "https://lankatruth.com/si/?p=113008", "Category": "පුවත්", "Parent URL": null}