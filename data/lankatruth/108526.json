{"Source": "Lankatruth", "Timestamp": "January 17, 2021", "Headline": "බැසිල් හෙළිදරව් කළ GMOA අපේක්ෂකත්වය ඉල්ලූ දිස්ත්‍රික්ක මෙන්න…", "News Content": "පසුගිය මහ මැතිවරණයේදී ශ්‍රී ලංකා පොදුජන පෙරමුණේ ලැයිස්තුවලින් රජයේ වෛද්‍ය නිළධාරින්ගේ සංගමයේ (GMOA) සාමාජිකයන් 10 දෙනෙක් තරඟකර ඇති බව නෙලුම් මාවත පක්ෂ කාර්යාලයට සම්බන්ධ ඉතා විශ්වාස කටයුතු ආරංචිමාර්ග සඳහන් කරයි. රජයේ වෛද්‍ය නිළධාරින්ගේ සංගමය විසින් මුලින් ඉල්ලා තිබූ කෝටාව වන සෑම දිස්ත්‍රික්කයකින් එක් අපේක්ෂකයෙකු සමඟ ලැයිස්තුවෙන් එම සංගමයේ සභාපති වෛද්‍ය පාදෙණිය ව ඉදිරිපත් කිරීමේ ඉල්ලිම ඉටුකිරීමට අපහසු කාර්යයක් බව පහදා දී ඇති පොහොට්ටුව පක්ෂ නායකත්වය විසින් එම කෝටාව මන්ත්‍රි අපේක්ෂකත්ව 10ක් දක්වා අඩුකර ඇත. ඒ අනුව බස්නාහිර පලාතෙන් තිදෙනෙක්, දකුණු පලාතෙන් තිදෙනෙක් සහ රත්නපුර, මහ නුවර, අනුරාධපුර සහ කුරුණෑගල දිස්ත්‍රික්ක වලින් එක් අපේක්ෂකත්වය බැගින් GMOAට ලබා දි තිබේ.  නමුත් GMOA විසින් මැතිවරණයට ඉදිරිපත් කළ අපේක්ෂකයන් දසදෙනොගෙන් නව දෙනෙකුම පරාජයට පත් වී ඇති අතර හම්බන්තොට දිස්ත්‍රික්කයට තරඟ කල නියෝජිතයා පමණක් මැතිවරණයෙන් ජයග්‍රහණය කර ඇත. ශ්‍රී ලංකා පොදුජන පෙරමුණේ නිර්මාතෘ හා ජාතික සංවිධායක බැසිල් රාජපක්ෂ විසින් රජයේ වෛද්‍ය නිළධාරින්ගේ සංගමය පොදුජන පෙරමුණේ ලැයිස්තුවෙන් මැතිවරණයට තරඟ කිරිමට අවස්ථාව ඉල්ලා බැගෑපත් වූ බව පසුගියදා පලමුවරට හෙළි කරන ලදි.", "URL": "https://lankatruth.com/si/?p=108526", "Category": "පුවත්", "Parent URL": null}