{"Source": "Lankatruth", "Timestamp": "September 22, 2021", "Headline": "ණය කන්ද වැඩි කිරීමට කැබිනට් අනුමැතිය…", "News Content": "මෙම වසරේදී ණය ලබා ගැනීම උපරිම සීමාව වශයෙන් තීරණය කර තිබූ රුපියල් බිලියන 2,997 සීමාව රුපියල් බිලියන 3,397 දක්වා ඉහළ දැමීමට ඊයේ (21) කැබිනට් අනුමැතිය ලබා දී තිබේ. මේ අනුව රුපියල් බිලියන 400කින් ණය සීමාව ඉහළ දැමේ. මෙම වසර සඳහා ඇස්තමේන්තු කර තිබුණු මුළු ආදායම රුපියල් බිලියන 1,951කි. එම ඇස්තමේන්තුගත ආදායම මෙන් 174%ක ණය ප්‍රමාණයක් ලබා ගැනීමට මේ අනුව ආණ්ඩුව ක්‍රියාකරමින් සිටී. අපේක්ෂිත රජයේ ආදායම රුපියල් බිලයන 1,951ක් වුවද අප්‍රේල් මාසය දක්වා වසරේ මුල් මාස 04 තුළ ලැබී ඇති මුළු ආදාම රුපියල් බිලියන 482කි. මේ අනුව වසරේ රජයේ මුළු ආදායම උපරිම වශයෙන් රුපියල් බිලියන 1,500කට සීමා වනු ඇති බව පැහැදිලි වේ. ඒ අනුව ගණනය කිරීමේදී වර්ශයේ මුළු ණය ප්‍රමාණය රජයේ ආදායම මෙන් 226% ඉක්මවා යයි. ගෝටාබය රාජපක්ෂ ජනාධිපතිවරයාගේ වසර දෙකක පාලන සමය තුළ පමණක් ලබා ගන්නා මුළු ණය ප්‍රමාණය මේ අනුව රුපියල් බිලියන 6,000කට ආසන්න අගයක් වී ඇත.", "URL": "https://lankatruth.com/si/?p=123473", "Category": "ආර්ථික පුවත්", "Parent URL": null}