{"Source": "Lankatruth", "Timestamp": "May 8, 2013", "Headline": "බහරේන් ගිය කත ගුටිකෑවාට දඩ", "News Content": "මාස ගණනාවක් වද හිංසා විඳිමින් බහරේන් හි ගෘහ සේවිකාවක ලෙස සේවය කරමින් සිටි ශ්‍රී ලාංකික කාන්තාවක් සේවය කළ ස්ථානයෙන් පළායාම නිසා එරට අධිකරණය විසින් බහරේන් ඩිනාර් 590ක මුදලක් ගෙවිය යුතු බවට තීන්දුවක් දී ඇතැයි විදෙස් මාධ්‍ය වාර්තා කරයි. මාස ගණනාවක් වද හිංසා විඳිමින් බහරේන් හි ගෘහ සේවිකාවක ලෙස සේවය කරමින් සිටි ශ්‍රී ලාංකික කාන්තාවක් සේවය කළ ස්ථානයෙන් පළායාම නිසා එරට අධිකරණය විසින් බහරේන් ඩිනාර් 590ක මුදලක් ගෙවිය යුතු බවට තීන්දුවක් දී ඇතැයි විදෙස් මාධ්‍ය වාර්තා කරයි.මෙලෙස දඩ නියමවී ඇත්තේ 2011 වසරේ දී ගෘහ සේවිකාවක ලෙසින් බහරේන් ගිය 49 හැවිරිදි වියේ පසුවූ අවිස්සාවේල්ල ප්‍රදේශයේ පදිංචි සුශිලා ජයතිලක නැමැති කාන්තාවකටය.අදාළ කාන්තාව ගෘහ සේවිකාවක ලෙසින් සේවය කළ නිවසේ හිමිකරු විසින් ඇයට පහර දී ඇති අතර පසුගිය වසරේ ඇය එම නිවසින් පළා ගොස් ඇත්තේ මාස 10ක් පුරා වද හිංසනයට ලක්වීමෙන් අනතුරුවය.පසුව සංක්‍රමණ ශ්‍රමික ආරක්ෂණ සමාජයක මඟපෙන්වීම යටතේ ඇය විසින් තමන් සේවය ක‍ළ නිවසේ හිමිකරුට එරෙහිව බහරේන් අධිකරණය හමුවේ නඩුවක් ගොනු කර ඇත.මෙම නඩුව විසඳීමට වසරකට අධිකර කාලයක් ලබා ගත් එරට අධිකරණය අදාළ කාන්තාව ගිවිසුම කඩ කරමින් සේවය කළ ස්ථානයෙන් පළායාම නිසා සේවය කළ නිවසේ හිමිකරුට බහරේන් ඩිනාර් 580ක මුදලක් හා අධිකරණ ගාස්තු ලෙස බහරේන් ඩිනාර් 10ක මුදලක් ගෙවිය යුතු බවට තීන්දු කර ඇත.“වසරක් පුරාවට මෙම නඩු විභාග පැවැත්වුණා. නමුත් අවසන් තීන්දුව වී ඇත්තේ තමන් සේවය කළ නිවසේ හිමිකරුගෙන් පහර කෑ සේවිකාව විසින් අදාළ නිවෙස් හිමිකරුට දඩ මුදල් ගෙවීමට සිදුවීමයි. ඇය ළඟ ඒ සඳහා මුදල්වත් නෑ” සංක්‍රමණ ශ්‍රමික ආරක්ෂණ සමාජයේ සභාපතිනී මරීටා ඩයස් මහත්මිය පවසා ඇතැයි විදෙස් මාධ්‍ය උපුටා දක්වයි. මාස ගණනාවක් වද හිංසා විඳිමින් බහරේන් හි ගෘහ සේවිකාවක ලෙස සේවය කරමින් සිටි ශ්‍රී ලාංකික කාන්තාවක් සේවය කළ ස්ථානයෙන් පළායාම නිසා එරට අධිකරණය විසින් බහරේන් ඩිනාර් 590ක මුදලක් ගෙවිය යුතු බවට තීන්දුවක් දී ඇතැයි විදෙස් මාධ්‍ය වාර්තා කරයි. මාස ගණනාවක් වද හිංසා විඳිමින් බහරේන් හි ගෘහ සේවිකාවක ලෙස සේවය කරමින් සිටි ශ්‍රී ලාංකික කාන්තාවක් සේවය කළ ස්ථානයෙන් පළායාම නිසා එරට අධිකරණය විසින් බහරේන් ඩිනාර් 590ක මුදලක් ගෙවිය යුතු බවට තීන්දුවක් දී ඇතැයි විදෙස් මාධ්‍ය වාර්තා කරයි. මෙලෙස දඩ නියමවී ඇත්තේ 2011 වසරේ දී ගෘහ සේවිකාවක ලෙසින් බහරේන් ගිය 49 හැවිරිදි වියේ පසුවූ අවිස්සාවේල්ල ප්‍රදේශයේ පදිංචි සුශිලා ජයතිලක නැමැති කාන්තාවකටය. අදාළ කාන්තාව ගෘහ සේවිකාවක ලෙසින් සේවය කළ නිවසේ හිමිකරු විසින් ඇයට පහර දී ඇති අතර පසුගිය වසරේ ඇය එම නිවසින් පළා ගොස් ඇත්තේ මාස 10ක් පුරා වද හිංසනයට ලක්වීමෙන් අනතුරුවය. පසුව සංක්‍රමණ ශ්‍රමික ආරක්ෂණ සමාජයක මඟපෙන්වීම යටතේ ඇය විසින් තමන් සේවය ක‍ළ නිවසේ හිමිකරුට එරෙහිව බහරේන් අධිකරණය හමුවේ නඩුවක් ගොනු කර ඇත. මෙම නඩුව විසඳීමට වසරකට අධිකර කාලයක් ලබා ගත් එරට අධිකරණය අදාළ කාන්තාව ගිවිසුම කඩ කරමින් සේවය කළ ස්ථානයෙන් පළායාම නිසා සේවය කළ නිවසේ හිමිකරුට බහරේන් ඩිනාර් 580ක මුදලක් හා අධිකරණ ගාස්තු ලෙස බහරේන් ඩිනාර් 10ක මුදලක් ගෙවිය යුතු බවට තීන්දු කර ඇත. “වසරක් පුරාවට මෙම නඩු විභාග පැවැත්වුණා. නමුත් අවසන් තීන්දුව වී ඇත්තේ තමන් සේවය කළ නිවසේ හිමිකරුගෙන් පහර කෑ සේවිකාව විසින් අදාළ නිවෙස් හිමිකරුට දඩ මුදල් ගෙවීමට සිදුවීමයි. ඇය ළඟ ඒ සඳහා මුදල්වත් නෑ” සංක්‍රමණ ශ්‍රමික ආරක්ෂණ සමාජයේ සභාපතිනී මරීටා ඩයස් මහත්මිය පවසා ඇතැයි විදෙස් මාධ්‍ය උපුටා දක්වයි.", "URL": "https://lankatruth.com/si/?p=7111", "Category": "පුවත්", "Parent URL": null}