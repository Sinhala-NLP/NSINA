{"Source": "Lankatruth", "Timestamp": "March 15, 2019", "Headline": "අධික ශබ්ද සහ ආලෝකය නිකුත් කරමින් ධාවනයේ යෙදුනු රියදුරන් 7906කට නඩු", "News Content": "අධික ශබ්ද නිකුත් කරන නලා සහ අධික ආලෝකයක් සහිත විදුලි බල්බ සවිකරන ලද රථවාහන 7906ක් සඳහා නඩු පැවරීමට කටයුතු කළබව බව පොලීසිය පවසයි. පසුගිය 8 වැනිදා සිදුකල මෙහෙයුමකින් මෙවැනි රථවාහන සම්බන්ධ නඩු 3511ක් ද ඊයේ(14) දින සිදුකළ මෙහෙයෙුමකින් තවත් නඩු 4395ක් ද ලබාගත් බව පොලීසිය පවසයි. අධික ශබ්ද නිකුත්කරමින් සහ ආලෝකය නිකුත් කරමින් ධාවනය වන රථ වාහන සම්බන්ධව දිගින් දිගටම ලැබෙන මහජන පැමිණිලි හේතුවෙන් මෙම මෙහෙයුම් දියත්කර තිබේ. විශේෂයෙන් මගී බස්රථ සහ ලොරි රථ අධික ශබ්ද නිකුත් කරන නලා හඬවමින් ධාවනය කිරීම සම්බන්ධව නිරන්තරයෙන් මහජන පැමිණිලි ලැබෙන බව පොලීසිය පවසයි. පසුගිය දා එවැනි නලා ගලවා ඉවත් කිරීමට ද පොලීසිය කටයුතු කර තිබිණි.", "URL": "https://lankatruth.com/si/?p=70434", "Category": "පුවත්", "Parent URL": null}