{"Source": "Lankatruth", "Timestamp": "January 6, 2012", "Headline": "නීති විභාග ප්‍රතිඵලත් අවුල්", "News Content": "පසුගිය අගෝස්තු මස 08 වැනි දින පවත්වන ලද නීති විභාග ප්‍රතිඵල පිළිබදව බරපතල ගැළු මතුවී ඇති බව අනාවරණය වේ. මෙම විභාගයේ උත්තර පත්‍ර ඇගයීම්කටයුතු සිදු කිරීමෙන් අනතුරුව බොහෝ අක්‍රමිකතාවයන් සිදුවී ඇති බව අනාවරණය වෙමින් පවතී. ලංකා ටෲත් වෙත ලැබෙන තොරතුරු අනුව විභාග අංක 5900 සිට5928 දක්වා විභාග අපේක්ෂකයන් සියළු දෙනා සමත්වී ඇත. නීති සිසුන් 5511ක් මෙම විභාගයට පෙනීසිට ඇති අතර සිංහල මාධ්‍යයෙන් සමත්වී ඇත්තේ ඉන් 133 කි. එවැනි තත්වයක් යටතේ ඉහත කී අංක 5900 සිට 5928දක්වා සියළුදෙනා සමත්වීමේ හැකියාව බරපතල සැක කටයුතු බව හෙලිවේ. මේ අතර ජනාධිපති පුත් නාමල් රාජපක්ෂ මහතා නීති විභාගයේ අවසන් පරීක්ණය සදහාපෙනීසිටියේ විශේ‍ෂයෙන් සූදානම් කරන ලද අන්තර්ජාල පහසුකම් ඇති කුටියක සිටය. එයද විභාග අක්‍රමිකතාවයකි. 2005 සිට ‍විභාග දෙපාර්තමේන්තුවේ කටයුතු දිගින් දිගටම බිදවැටීමට සැලැස්වූ හිටපු කොමසාරිස් අනුර එදිරිසිංහ මහතා මේ වන විට විභාග අක්‍රමිකතා සම්බන්ධයෙන්කිසිදු චෝදනාවකට හෝ යටත් නොකොට විශ්‍රාම සුවයෙන් කල්ගත කරයි. එහෙත් විභාග දෙපාර්තමේන්තුවේ සමස්ත කටයුතු අවුල් ජාලාවක් බවට පත්වී තිබේ. මහත්ආන්දෝලනයකට තුඩු දුන් උසස්පෙළ ප්‍රතිඵල පිළිබදව ගැටළුව මේවන විට තව තවත් ව්‍යාකූල වෙමින් පවතී.", "URL": "https://lankatruth.com/si/?p=778", "Category": "පුවත්", "Parent URL": null}