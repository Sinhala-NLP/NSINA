{"Source": "Lankatruth", "Timestamp": "December 22, 2017", "Headline": "නාමයෝජනා දුන් පිරිසේ අපරාධකරුවනුත්", "News Content": "පළාත් පාලන මැතිවරණයේ දී නාමයෝජනා ලබා ඇති පිරිස අතර අපරාධකරුවන් සිටින බව හෙළිවී ඇතැයි මැතිවරණ නිරීක්ෂණ සංවිධාන පවසයි. හරක් හොරුන්, මංකොල්ලකරුවන්, මුදල් වංචාකරුවන්, නීතිවිරෝධී මත්පැන් ජාවාරම්කරුවන් ඇතුළුව විවිධ චෝදනා ලබා සිටින පුද්ගලයින් අපේක්ෂකයන් අතර සිටින බව එම සංවිධාන කළ සොයා බැලිම්වලදී හෙළි වී ඇත. මැතිවරණ නිරික්ෂණ සංවිධාන විසින් එසේ චෝදනා ලැබු අපේක්ෂකයින් පිළිබඳ තොරතුරු එක්රැස් කරමින් සිටින බව එම තොරතුරු තහවුරු කරගත් වහාම ඔවුන් පිළිබඳ රටට හෙළි කිරීමට සූදානම් බවත් එම සංවිධාන සඳහන් කරයි. එමෙන්ම මෙම පුද්ගලයින්ට ඡන්දය දීමෙන් වලකින ලෙස ඡන්දදායකයින්ගෙන් ඉල්ලා සිටීමට කටයුතු කරන බවත් එම මැතිවරණ නීර්ක්ෂණ සංවිධානය අවධාරණය කරයි.", "URL": "https://lankatruth.com/si/?p=45480", "Category": "පුවත්", "Parent URL": null}