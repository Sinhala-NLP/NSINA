{"Source": "Lankatruth", "Timestamp": "April 1, 2012", "Headline": "අවතැන් ජනතාව සුළි සුළගින්ද අවතැන් – ආණ්ඩුව අහකබලයි", "News Content": "ඊයේ සවස උතුරුමැද හා උතුරු ප‍්‍රදේශයට බලපෑ සුළි සුළං හා වැසි තත්වය නිසා වව්නියාව මැණික්ෆාම් අවතැන් කදවුරේ තාවකාලික කූඩාරම් හා නිවාස දහසකට අධික සංඛ්‍යාවක් විනාශ වී ඇති බව වාර්තා වේ. තුවාල ලත් රැදවියන් 9 දෙනෙකු රෝහල්ගත කළ බව රෝහල් ආරංචිමාර්ග සදහන් කරයි. එසේම විදුලි හා සන්නිවේදන කටයුතුද අඩපන වී ඇති අතර රැදවියන්ගේ ආහාර හා අනෙකුත් සනීපාරක්ෂක පහසුකම් යථා තත්වයට පත් කිරීමට තවමත් බලධාරින් සමත්ව නැත. මේ නිසා දහස් ගණනක් රැදවියන් මහත් සේ පීඩාවට පත්ව ඇති බව වාර්තා වේ. විපතින් පසු එහි සංචාරයක යෙදුනු වාණිජ හා කර්මාන්ත නියෝජ්‍ය ඇමති රිෂාද් බදුඋදීන් මහතාට රැධවියන්ගෙන් බලවත් විරෝදයක් එල්ලවිය. එම අවස්ථාවේදී නියෝජ්‍ය ඇමතිවරයා රැදවියන්ට තර්ජනය කරමින් ”මෙතන දේශපාලනය කරන්න ලෑස්තිවෙන්න එපා” යනුවෙන් පවසා ඇත. කදවුරට පැමිණෙන ඇමතිවරුන්ට දුශ්කරතා පවසා සහන ලබා ගණ්නා ලෙසත් දැනුම්දී ඇත.", "URL": "https://lankatruth.com/si/?p=1964", "Category": "පුවත්", "Parent URL": null}