{"Source": "Lankatruth", "Timestamp": "October 25, 2020", "Headline": "දුම්රිය රැසක් අවලංගුයි", "News Content": "රට තුළ පවතින කොවිඩ් – 19 වසංගත තත්වය හේතවෙන් කොටුව පොලිස් බලප්‍රදේශයට ඇඳිරිනීතිය පනවා ඇති බැවින් විශේෂ දුම්රිය හැර සෙසු දුම්රිය සියල්ලම ධාවනය නොවන බව දුම්රිය දෙපාර්තමේන්තුව පවසයි. ඒ අනුව අද (25) සිට නැවත දැනුම්දෙන තුරු රාත්‍රී තැපැල් දුම්රිය සේවා නතර කර තිබේ. එමෙන්ම හෙට (26) සිට සියලුම දුරගමන් සේවා හා නගරාන්තර සීඝගාමී දුම්රිය නතර කර ඇත. එමෙන්ම ප්‍රධාන මාර්ගය, පුත්තලම් මාර්ගය සහ කැළණිවැලි මාර්ගයේ සියලුම කාර්යාල දුම්රිය හා මගී දුම්රිය හෙට සිට නතර කර තිබේ. එහෙත් මුහුදු බඩ දුම්රිය මාර්ගයේ දුම්රිය ගමන් වාර 06ක් 26 දා සිට කොල්ලුපිටිය දුම්රිය ම්ථානය දක්වා පමණක් ධාවනය වන අතර උසස්පෙළ සිසුන් වෙනුවෙන් තවත් දුම්රිය කිහිපයක් පමණක් ධාවනයේ යොදවා ඇත.", "URL": "https://lankatruth.com/si/?p=98485", "Category": "පුවත්", "Parent URL": null}