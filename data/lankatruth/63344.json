{"Source": "Lankatruth", "Timestamp": "November 14, 2018", "Headline": "රුපියල තවදුරටත් කඩාවැටෙයි – 177 ඉක්මවයි", "News Content": "ශ්‍රී ලංකා මහ බැංකුවේ දෛනික විනිමය අනුපාත සටහනට අනුව අද(14) එක්සත් ජනපද ඩොලරයට සාපේක්ෂව ශ්‍රී ලංකා රුපියලේ අගය තවදුරටත් පහළ ගොස් තිබේ. ඒ අනුව එක්සත් ජනපද ඩොලරයක ගැනුම් මිල රුපියල් 173.72ක් වූඅතර එහි විකුණුම් මිල 177.62ක් ලෙස සටහන් විය. ශ්‍රී ලංකා මහබැංකුව නිකුත් කළ දත්තවලට අනුව මෙම වසරේ ජනවාරි 01 වැනිදා සිට නොවැම්බර් 9 වැනිදා දක්වා ඇමරිකන් ඩොලරයට සාපේක්ෂව ශ්‍රී ලංකා රුපියලේ කඩාවැටීම 12.7%ක් විය. ජාත්‍යන්තර මූල්‍ය විශ්ලේෂක ආයතනයක් වන රෙෆිනිටිව් ඉකෝන් නිකුත් කළ දත්තවලට අනුව රුපියලේ කඩා වැටීම 14.4% කි. උද්ගතව ඇති දේශපාලන අර්බුධ හමුවේ රුපියලේ කඩාවැටීම තවදුරටත් ඉහළ යා හැකිබව ආර්ථික විශ්ලේෂකයෝ මේ වන විටත් අනතුරු අඟවා තිබේ.", "URL": "https://lankatruth.com/si/?p=63344", "Category": "ආර්ථික පුවත්", "Parent URL": null}