{"Source": "Lankatruth", "Timestamp": "November 10, 2019", "Headline": "“52% බලය” කාන්තා සංවිධානය සහ ජාතික ජන බලවේගය අතර හමුවක්", "News Content": "සංවිධාන 38කින් සමන්විත “52% බලය” කාන්තා සංවිධානය සහ ජාතික ජන බලවේගයේ ජනාධිපතිධුර අපේක්ෂක අනුර කුමාර දිසානායක මහතා අතර විශේෂ හමුවක් අද (10) බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේදී සිදු කෙරිණි. එහිදී සදාචාරාත්මක දේශපාලන සංස්කෘතියක් බිහිකිරීම වෙනුවෙන් වූ යෝජනා මාලාවක් “52% බලය” කාන්ත සංවිධානය විසින් ජාතික ජන බලවේගයේ ජනාධිපතිධුර අපේක්ෂක අනුර කුමාර දිසානායක මහතා වෙත ඉදිරිපත් කරන ලදී. එහිදී ජාතික ජන බලවේගයේ ස්ත්‍රී ප්‍රඥප්තියද එම කාන්තා සංවිධානය වෙත ලබා දෙන ලදී. “52% බලය” කාන්තා සංවිධානයේ යෝජනා මාලාව ඇති බොහෝ යෝජනා ජාතික ජන බලවේගයේ ස්ත්‍රී ප්‍රඥප්තියේ අඩංගු බව දෙපාර්ශවය අතරම සාකච්ඡාවට බඳුන් විය.", "URL": "https://lankatruth.com/si/?p=85230", "Category": "පුවත්", "Parent URL": null}