{"Source": "Lankatruth", "Timestamp": "April 21, 2017", "Headline": "අනුර දිසානායක සහ ඉතාලියේ වාමාංශික සංවිධාන නියෝජිතයන් අතර හමුවක්", "News Content": "ඉතාලියේ වාමාංශික සංවිධාන නියෝජිතයන් සහ ජවිපෙ නායක අනුර දිසානායක මහතා අතර හමුවක් පසුගිය 19 දින රෝමයේදී සිදුව තිබේ. ජනතා විමුක්ති පෙරමුණේ ඉතාලි කමිටුව විසින් සංවිධානය කරනු ලැබූ එම හමුවට එරට වාමාංශික සංවිධාන ගණනාවක නියෝජිතයන් සහභාගී වී ඇත. එහිදී ශ්‍රී ලංකාවේ දේශපාලන තත්වය පිලිබදව මෙන්ම ලෝක දේශපාලන තත්වය පිළිබදවත් වමේ ව්‍යාපාරයේ ජාත්‍යන්තර තත්වය පිළිබඳවත් කරුණු ගණනාවක් සාකච්ජාවට බදුන් වීතිබේ. මීට අමතරව පසුගිය 18 වන දා ඉතාලියේ නාපෝලි නගරයේදී වෙනිසියුලානු කොන්සියුලර් ජෙනරාල්වරිය සහ අනුර දිසානායක මහතා අතර හමුවක්ද පවත්වා ඇත. එම අවස්ථාවන් සඳහාඉතාලියේ ජනතා විමුක්ති පෙරමුණේ සංවිධායක, ජවිපෙ මධ්‍යමකාරක සභික සුදත් අධිකාරී මහතාද සහභාගී වී තිබේ.  ඉතාලියේ වාමාංශික සංවිධාන නියෝජිතයන් සහ ජවිපෙ නායක අනුර දිසානායක මහතා අතර හමුව  නාපොලි නගරයේ වෙනුසුවේලානු කොන්සියුලර් ජෙනරාල්වරිය හමුවී සාකච්ජා කළ අවස්ථාව", "URL": "https://lankatruth.com/si/?p=33064", "Category": "පුවත්", "Parent URL": null}