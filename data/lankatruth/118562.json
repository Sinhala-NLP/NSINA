{"Source": "Lankatruth", "Timestamp": "June 27, 2021", "Headline": "හඩ්සන් යළිත් ගුවන් විදුලියේ මහ පුටුවට", "News Content": "ශ්‍රී ලංකා ගුවන්විදුලි සංස්ථාවේ සභාපතිවරයා සහ අධ්‍යක්ෂ ජෙනරාල් ලෙස කළක් කටයුතු කළ හඩ්සන් සමරසිංහ හෙට (28) සිට යළිත් ශ්‍රී ලංකා ගුවන්විදුලි සංස්ථාවේ සභාපති ධූරයට පත් කිරීමට නියමිත බව වාර්තා වේ. ශ්‍රී ලංකා ගුවන් විදුලි සංස්ථාවේ සභාපතිවරයා ලෙස මේ වනවිට කටයුතු කරමින් සිටින්නේ ජයම්පති බණ්ඩාර හීන්කෙන්දය. ඔහු මේ වනවිට ගුවන් විදුලි සංස්ථාට අමතරව ජාතික භාෂා අධ්‍යාපන හා පුහුණු ආයතනයේ සභාපති ලෙසද කටයුතු කරයි. තමන්ට මෙම තනතුරු දෙකෙන් එකක් තෝරා ගැනීමට සිදුව ඇති බවත් ඒ අනුව බොහෝ දුරට ජාතික භාෂා අධ්‍යාපන හා පුහුණු ආයතනයේ තනතුරු තමන් තෝරාගන්නා බවත් ඊට අමතවර වෙනත් සුළු වගකීමක් තමන්ට ලැබෙනු ඇති බවත් ජයම්පති බණ්ඩාර හීන්කෙන්ද මාධ්‍ය වෙත පවසා ඇත. ඒ අනුව හෙට සිට ශ්‍රී ලංකා ගුවන් විදුගි සංස්ථාවේ සභාපතිවරයා ලෙස පත්කිරීමට නියමිත හඩ්සන් සමරසිංහ, හිටපු ජනාධිපතිවරුන් වන රනසිංම ප්‍රේමදාස, චන්ද්‍රිකා කුමාරතුංග සහ මහින්ද රාජපක්ෂ පාලන සමයන්වලදී ශ්‍රී ලංකා ගුවන් විදුලි සංස්ථාවේ ප්‍රධානියා ලෙස පත් කරනු ලැබ සිටියේය. ගීත රචකයෙකු මෙන්ම මාධ්‍ය ප්‍රධානියෙකු ලෙස කටයුතු කළ ප්‍රේමකීර්ති ද අල්විස් ඝාතනය සම්බන්ධයෙන් හඩ්සන් සමරසිංහට චෝදනා එල්ලවී ඇති අතර ඒ සම්බන්ධයෙන් රේමකීර්ති ද අල්විස් බිරිඳ නිර්මාලා ද අල්විස් විසින් කෘතියක්ද රචනා කර තිබේ.", "URL": "https://lankatruth.com/si/?p=118562", "Category": "පුවත්", "Parent URL": null}