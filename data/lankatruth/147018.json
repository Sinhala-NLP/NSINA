{"Source": "Lankatruth", "Timestamp": "May 13, 2023", "Headline": "අල්ලස් කොමිසම දේශපාලනික නොවන විමර්ශන ලඟ නතර වේ", "News Content": "අල්ලස් හෝ දූෂණ විමර්ශන කොමිෂන් සභාව දේශපාලනික නොවන පැමිණිලි පමණක් විමර්ශනය කරමින් සිටින බව වාර්තා වේ.  මෙම වසරේ මුල් මාස 03 ඇතුලත එවැනි පැමිණිලි 802ක් ලැබී ඇති අතර පසුගිය මාර්තු 31 වෙනි දින වනවිට පැමිණිලි 2,939ක් විමර්ශනය කරමින් පැවතී ඇත.  ජනතා විමුක්ති පෙරමුණේ දූෂණ විරෝධී හඬ සංවිධානය සහ ජාතික ජන බලවේගයේ නීතිඥවරුන් ඇතුළු සමාජ ක්‍රියාකාරකයින් රැසක් ආණ්ඩුවේ දේශපාලඥයින් සහ තනතුරු දරන්නන් සම්බන්ධ බරපතළ පැමිණිලි 200කට අධික සංඛ්‍යාවක් කොමිසමට බාර දී තිබිණි. එහෙත් ඒ පැමිණිලි කිසිවක් පිළිබඳ විමර්ශන මේ දක්වා ආරම්භ කර නැති බව අනාවරණය වේ.", "URL": "https://lankatruth.com/si/?p=147018", "Category": "පුවත්", "Parent URL": null}