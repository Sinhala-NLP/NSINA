{"Source": "Lankatruth", "Timestamp": "February 9, 2021", "Headline": "රේගු මාධ්‍ය ප්‍රකාශක හදිසියේම ඉල්ලා අස්වෙයි", "News Content": "ශ්‍රී ලංකා රේගු දෙපාර්තමේන්තුවේ මාධ්‍ය ප්‍රකාශකවර‌යා ලෙස කටයුතු කළ අතිරේක අධ්‍යක්ෂ ජනරාල් සුනිල් ජයරත්න හදිසියේම එම මාධ්‍ය ප්‍රකාශක තනතුරෙන් ඉල්ලා අස්වී තිබේ. තමන් මෙම ධුරයෙන් ඉල්ලා අස්වූයේ කරුණු කිහිපයක් හේතුවෙන් යැයි ඔහු මාධ්‍ය වෙත සඳහන් කර ඇත. මාධ්‍ය ප්‍රකාශක ධූරයෙන් ඉල්ලා අස්වුව ද තමන් අතිරේක අධ්‍යක්ෂ ජනරාල් ධූරයේ තවදුරටත් කටයුතු කරන බව ද ඔහු පවසයි. 2017 වසරේ ජූලි මස 01 වන දින රේගු දෙපාර්තමේන්තුවේ මාධ්‍ය ප්‍රකාශක ලෙස කටයුතු කළ ඔහු 2021 පෙබරවාරි 02 වන දා සිට ධූරයෙන් ඉවත් වූ බව ලිපියක් යොමු කරමින් පවසා ඇත.", "URL": "https://lankatruth.com/si/?p=110269", "Category": "පුවත්", "Parent URL": null}