{"Source": "Lankatruth", "Timestamp": "May 22, 2023", "Headline": "හාවාඑළියේ පුද්ගලයෙකු අතුරුදන්", "News Content": "නුවරඑළිය පොලිස් වසමේ හාවාඑළිය ගාඩ් වත්ත රක්ෂිතයට දර සෙවීමට ගිය පුද්ගලයෙක් අතුරුදන් වී ඇතැයි ලැබුණු පැමිණිල්ලක් මත විමර්ශන ආරම්භ කර ඇති බව නුවරඑළිය පොලීසිය පවසයි. එලෙස අතුරුදන්ව ඇත්තේ අවුරුදු 49ක් වූ එම ප්‍රදේශයේ පදිංචිකරුවෙකි. එම පුද්ගලයා නැවත නිවසට නොපැමිණීම හේතුවෙන් ඊයේ (21) නුවරඑළිය පොලීසියේ නිලධාරීන්, යුද හමුදාව සහ ප්‍රදේශවාසීන් එක්ව එම පුද්ගලයාව සොයා රක්ෂිතය තුළ මෙහෙයුම් දියත් කර ඇත. එහිදී රක්ෂිතය මැද තිබී අතුරුදන් වූ පුද්ගලයාගේ යැයි සැකකරනු ලබන පාවහන් යුගලක් හා කබායක් හමු වී තිබේ. අතුරුදන් වූ පුද්ගලයා මෙතෙක් හමුවී නොමැති අතර නිල සුනඛයින් යොදා ගනිමින් තවදුරටත් සෝදිසි මෙහෙයුම් සිදුකරමින් පවතී.", "URL": "https://lankatruth.com/si/?p=147227", "Category": "පුවත්", "Parent URL": null}