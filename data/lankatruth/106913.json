{"Source": "Lankatruth", "Timestamp": "January 7, 2021", "Headline": "දොම්පේ ක්‍රයිම් OIC මත්ද්‍රව්‍ය සමඟ අත්අඩංගුවට", "News Content": "දොම්පේ පොලිසියේ අපරාධ අංශයේ ස්ථානාධිපති ලෙස කටයුතු කරන ප්‍රධාන පොලිස් පරීක්ෂක ප්‍රභාත් ගුණවර්ධන සහ තවත් පුද්ගලයෙකු මැන්ඩි නමින් හඳුන්වන මත්ද්‍රව්‍ය සහ ගංජා සමඟ අද (07) අලුයම අත්අඩංගුවට ගත් බව පානදුර වලාන දූෂණ මර්දන ඒකකය කියයි. සැකකාර ප්‍රධාන පොලිස් පරීක්ෂකවරයා සන්තකයේ ගංජා ග්‍රෑම් 5ක් සහ අනෙක් සැකකරු සන්තකයේ මැන්ඩි ග්‍රෑම් 30ක් මෙන්ම ප්‍රධාන පොලිස් පරීක්ෂකවරයා ගමන්ගත් සුඛෝපභෝගී මෝටර් රථයද පොලිස් බාරයට ගෙන ඇත. ප්‍රධාන පොලිස් පරීක්ෂකවරයා කඩුවෙල ප්‍රදේශයේදී අත්අඩංගුවට ගෙන ඇති අතර අනෙක් සැකකරු අතුරුගිරිය ප්‍රදේශයේදී අත්අඩංගුවට ගෙන තිබේ.", "URL": "https://lankatruth.com/si/?p=106913", "Category": "පුවත්", "Parent URL": null}