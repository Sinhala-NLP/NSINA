{"Source": "Lankatruth", "Timestamp": "January 20, 2021", "Headline": "ශ්‍රේෂ්ඨාධිකරණයේ සිව් දෙනකුටත් කොරෝනා – අහඹු පරීක්ෂණයකින් තහවුරු වෙයි", "News Content": "ශ්‍රේෂ්ඨාධිකරණ සංකීර්ණයේ සේවයෙහි නියුතු සේවකයින් සිව්දෙනෙකුට කොවිඩ් – 19 වෛරසය ආසාදනය වී ඇතැයි එහි සිදු කළ අහඹු PCR පරීක්‍ෂණයකින් තහවුරු වී තිබේ. ශ්‍රේෂ්ඨාධිකරණ සංකීර්ණයේ සේවකයින් 100 දෙනෙකු සම්බන්ධයෙන් මෙලෙස අහඹු PCR පරීක්‍ෂණය සිදු කර ඇති අතර සේවකයින් 70 දෙනෙකුට අදාළව නිකුත් කළ ප‍්‍රථිපලවලට අනුව මෙම සිව්දෙනා තහවුරු වී ඇත. හෙට (21) දිනයේදී ශ්‍රේෂ්ඨාධිකරණ සංකීර්ණයේ සේවකයින් 250 දෙනෙකු සම්බන්ධයෙන් PCR පරීක්‍ෂණ සිදුකිරීමට නියමිත බවද වාර්තා වේ.", "URL": "https://lankatruth.com/si/?p=108933", "Category": "කොවිඩ් -19 (කොරෝනා ) පුවත්", "Parent URL": null}