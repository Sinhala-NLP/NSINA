{"Source": "Lankatruth", "Timestamp": "July 27, 2019", "Headline": "ජීවන වියදම් දීමනාව තමන්ට ලැබී නැතැයි ජපුර රෝහල් සේවකයෝ විරෝධතාවක", "News Content": "ජූලි මාසයේ සිට රාජ්‍ය සේවකයන්ට ලබාදීමට අනුමත වී තිබූ රුපියල් 2500ක ජීවන වියදම් දීමනාව මෙතක් ජයවර්ධනපුර රෝහලේ සේවය කරන කිසිඳු ශ්‍රේණියක සේවකයෙකු සඳහා ලැබී නැති බව පවසමින් එම රෝහලේ කාර්ය මණ්ඩලය ඊයේ(26) විරෝධතා උද්ඝෝෂණයක් පවත්වා තිබේ. රාජ්‍ය සේවාවන්වලට ලබාදෙන සියලූ දීමනාවන් මෙතෙක් ජපුර රෝහල් සේවකයින් සඳහා ලබා දී තිබුනේ රාජ්‍ය පරිපාලන චක‍්‍රලේඛයක් හරහා වන බවත් රුපියල් 2500ක ජීවන වියදම් දීමනාව එම චක්‍රලේක යටතේම පැවතිය ද මෙතෙක් කිසිඳු ශ්‍රේණියක සේවකයෙකුට එම දිමනාව ලැබී නොමැති බවත් සමස්ත ලංකා සුව සේවා සංගමයේ ජපුර රෝහල් ශාකාවේ ලේකම් චන්දන ජයලත් මහතා පැවසීය. එසේම ජපුර රෝහලේ අධ්‍යක්ෂක මණ්ඩලය ද නියමිත ක්‍රියාපටිපාටියෙන් පරිබාහිරව කටයුතු සිදුකරන බවත් ජනාධිපති විමර්ශන කොමිසමේ සහ මූල්‍ය අපරාධ විමර්ශන කොට්ඨාශයේ ද ඒ සම්බන්ධව පරීක්ෂණ ගණනාවක් ක්‍රියාත්මක වන බව ද ඒ මහතා පැවසීය.", "URL": "https://lankatruth.com/si/?p=78256", "Category": "පුවත්", "Parent URL": null}