{"Source": "Lankatruth", "Timestamp": "April 4, 2023", "Headline": "මැතිවරණය නොපැවැත්වීමට එරෙහිව වෘත්තීය සමිති රැසක් මානව හිමිකම් කොමිසමට", "News Content": "මැතිවරණ කොමිසම විසින් දින නියම කළ පරිදි මාර්තු 09 මැතිවරණය නොපැවැත් වීම තුළ තුන් දහසකට අධික රාජ්‍ය සේවකයින්ගේ මානව හිමිකම් උල්ලංඝනය වී ඇති බව සඳහන් කරමින් වෘත්තීය සමිති ගණනාවක් විසින් ඊයේ (03) මානව හිමිකම් කොමිසමට පෙත්සම් ගොනු කර තිබේ. ජනවාරි මාසයේ සිට ඔවුන්ගේ වැටුප් අහිමි වී ඇති බවටත් ඒ නිසා ඔවුන්ගෙ පවුල් අගතියට ලක්වී ඇති බවටත් ගුරුවරු පාසල් නොයන නිසා දරුවන්ගේ අධ්‍යාපන කටයුතුවලට බාධා එල්ල වී ඇති බවටත් ඔවුන් සිය පෙත්සම් මගින් සඳහන් කර ඇත. රාජ්‍ය පරිපාලන ඇමැතිට සහ ලේකම්ට ඔවුන්ගේ වැටුප් ගෙවීමට නියෝග කරන ලෙසත් මෙම පෙත්සම්වලින් ඉල්ලා තිබේ.", "URL": "https://lankatruth.com/si/?p=146197", "Category": "පුවත්", "Parent URL": null}