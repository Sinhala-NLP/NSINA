{"Source": "Lankatruth", "Timestamp": "January 29, 2022", "Headline": "මධ්‍යම පරිසර අධිකාරි ජයවර්ධනපුර රෝහලට කරපු දේ… එක වැඩේ දෙක වෙලා… කාර්යමණ්ඩලය චෝදනා කරති…", "News Content": "මධ්‍යම පරිසර අධිකාරිය විසින් 2022 ජනවාරි 28 29 දෙදින තුළ විද්‍යුත් අපදව්‍ය එකතු කිරිමේ වැඩසටහනක් බස්නාහිර පලාත තුල ක්‍රියාත්මක කරන බවට පසුගිය දිනවල පුළුල් ප්‍රචාරයක් ලබා දුන් අතර එහි එක් පියවරක් ලෙස ශ්‍රී ජයවර්ධනපුර මහ රෝහලේ එකතු වී ඇති විද්‍යුත් අපද්‍රව්‍ය මධ්‍යම පරිසර අධිකාරියේ අදාල ස්ථානයට යොමු කර තිබේ. නමුත් එදින එම ස්ථානයේ මාධ්‍ය සංදර්ශනයක් පමණක් පවත්වා නැවතත් එම සියලු විද්‍යුත් අපද්‍රව්‍ය රෝහල වෙත හරවා එවීමට මධ්‍යම පරිසර අධිකාරිය කටයුතු කර ඇත. ඒ හේතුමේ වනිවට රෝහල් කාර්ය මණ්ඩල දැඩි අපහසුතාවයකට පත්ව ඇති බව ඔවුන් චෝදනා කරති. රෝහල් කාර්ය මණ්ඩලයේ අදාළ අංශ විසින් මහත් පරිශ්‍රමයක් දරා පිළිවෙලකය අසුරා තිබූ එම විද්‍යුත් අපද්‍රව්‍ය නැවත රෝහල වෙත ගෙනවිත් දමා ඇත්තේ ඉතාමත් අපිලිවෙල ආකාරයටය. විද්‍යුත් අපද්‍රව්‍ය පරිසරයට මුදා හැරීම හිතකර නොවන අතර මිනිස් ශරීරයටද ඉන් හානි සිදුවේ. මේ හේතුවෙන් මෙම අපද්‍රව්‍ය පිළිවෙලකට අසුරා තැබීම සඳහා මෙතෙක් රෝහලේ අදාළ කාර්යමණ්ඩල මහත් පරිශ්‍රමයක් දරා සිදු කළ කටයුතු මේ වනයිට ගඟට කැපූ ඉනි බවට පත්ව ඇතැයි ඔවූහු මහත් කණගාටුවෙන් ප්‍රකාශ කරති.", "URL": "https://lankatruth.com/si/?p=128237", "Category": "පරිසර", "Parent URL": null}