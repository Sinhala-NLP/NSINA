{"Source": "Lankatruth", "Timestamp": "September 4, 2017", "Headline": "20 වන ව්‍යවස්ථා සංශෝධනය උතුරේත් පරදි", "News Content": "20 වන ආණ්ඩුක්‍රම ව්‍යවස්ථා සංශෝධනය උතුරු පළාත් සභා පක්ෂ විපක්ෂ මන්ත්‍රීවරුන් සියළු දෙනාගේ ඒකමතික කැමැත්ත මත පරාජයට වී තිබෙනවා. උතුරු පළාත් සභාවට අද (04) පනත ඉදිරිපත් කළ අවස්ථාවේදී මන්ත්‍රීවරුන් ව්‍යවස්ථා සංශෝධනයට විරුද්ධත්වය ප්‍රකාශ කළා. උතුරු පළාත් සභා සභාපති සි.වි.කේ.ශිවඥානම් විසින් 20 වැනි ආණ්ඩුක්රම ව්‍යවස්ථා කෙටුම්සපත සභාවට ඉදිරිපත් කරනු ලැබුවා. පාලක දෙමළ ජාතික සන්ධාන පළාත් සභා මන්ත්‍රීවරුන් හා විපක්ෂය නියෝජනය කළ එක්සත් ජනතා නිදහස් සන්ධාන මන්ත්‍රීවරුන් ද පනතට විරුද්ධත්වය ප්‍රකාශ කළා. 20 වන ආණ්ඩුක්රම ව්‍යවස්ථා සංශෝධනය සම්බන්ධයෙන් උතුරු පළාත් සභාවේ සහයෝගය ලබාදීමට හැකියාවක් නොමැති බව උතුරු පළාත් ප්‍රධාන අමාත්‍ය සී.වී.විග්නේශ්වරන් පැවසුවා.", "URL": "https://lankatruth.com/si/?p=40395", "Category": "පුවත්", "Parent URL": null}