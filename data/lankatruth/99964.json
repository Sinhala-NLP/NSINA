{"Source": "Lankatruth", "Timestamp": "November 13, 2020", "Headline": "පොහොට්ටුවට බලය හිමි අම්පාර නගර සභාවේ අයවැයත් පරාදයි", "News Content": "පොහොට්ටු පක්ෂයට බලය හිමි අම්පාර නගර සභාවේ 2021 අයවැය වැඩි ඡන්ද 06කින් පරාජයට පත්වී තිබේ. අයවැයට විරුද්ධව ඡන්ද 12ක් ලැබී ඇති අතර අයවැයට පක්ෂව ලැබී ඇත්තේ ඡන්ද 6ක් පමණි. අම්පාර නගර සභාවේ සංයුතිය වන්නේ පොහොට්ටු පක්ෂයේ මන්ත්‍රීධුර 09ක්, එක්සත් ජාතික පක්ෂයේ මන්ත්‍රීධුර 04ක්, ශ්‍රී ලංකා නිදහස් පක්ෂයේ මන්ත්‍රීධුර 03ක්, ජනතා විමුක්ති පෙරමුණේ මන්ත්‍රී ධුර 01ක් සහ ස්වාධීන මන්ත්‍රීධුර 01ක් ලෙසිනි. ඡන්ද විමසීමේදී පොහොට්ටු පක්ෂයේ මන්ත්‍රීවරු 06 දෙනෙකු අයවැයට විරුද්ධව ඡන්දය ලබාදී ඇති අතර, එක්සත් ජාතික පක්ෂයේ මන්ත්‍රීවරු 03න් දෙනෙකු අයවැයට පක්ෂව ඡන්දය ලබාදී ඇත. එමෙන්මආණ්ඩුවේ හවුල්කාර පක්ෂයක් වන ශ්‍රීලනිපයේ මන්ත්‍රීවරු තිදෙනාද අයවැයට විරුද්ධව ඡන්දය ලබාදී තිබේ. ඊට අමතරව ජනතා විමුක්ති පෙරමුණේ මන්ත්‍රීවරයා සහ ස්වාධීන මන්ත්‍රීවරයා අය වැයට විරුද්ධව ඡන්දය ලබාදී ඇත.", "URL": "https://lankatruth.com/si/?p=99964", "Category": "පුවත්", "Parent URL": null}