{"Source": "Lankatruth", "Timestamp": "December 25, 2011", "Headline": "තලවායි වෙරළ තීරයෙන් මළ සිරුරක් හමුවෙයි", "News Content": "අද අළුයම මඩකලපුව, තලවායි වෙරළ තීරයට මළ සිරුරක් ගොඩගසා තිබියදී සොයාගෙන ඇත. එම සිරුර මඩකලපුව, එරාවූර්, මොහන්තුවාරම් ප්‍රදේශයෙන් මුහුදු ගොස් අනතුරට ලක්වූ ධීවර යාත්‍රාවේ සිට අතුරුදන් වූධීවරයින් දෙදෙනාගෙන් එක් අයකුගේ සිරුරක් බව තහවුරු කරගෙන තිබේ.     එම සිරුර සිරුර මඩකලපුව, පුන්නචෝල ප්‍රදේශයේ පදිංචිකරුවකුගේ බවට හඳුනාගෙන තිබෙන අතර ඊයේ (24) මෙම ධීවරයන් ගමන්ගත් යාත්‍රාව අනතුරට පත්ව ඇති අතර එහි සිටි දෙදෙනෙක් අතුරුදන් විය. මෙම යාත්‍රාවේ සිටි එක් අයෙකු දිවි ගලවා ගෙන ඇත. අනෙක් ධීවරයා ගැන තවමත් තොරතුරක් ලැබී නොමැත.", "URL": "https://lankatruth.com/si/?p=612", "Category": "පුවත්", "Parent URL": null}