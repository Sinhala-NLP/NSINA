{"Source": "Lankatruth", "Timestamp": "November 6, 2020", "Headline": "සේල්ලම් බඩු කම්හලේ තවත් 65කට කොරෝනා", "News Content": "වත්තල – කෙරවලපිටිය ප්‍රදේශයේ පිහිටි සෙල්ලම් බඩු කර්මාන්ත ශාලාවේ සේවය කරන තවත් සේවකයින් 68 දෙනෙකුට කොවිඩ් – 19 ආසාදනය වී ඇතැයි තහවුරු වී තිබේ. මෙම කර්මාන්ත ශාලාවේ 693න් දෙනෙකු PCR පරීක්ෂාවට භාජනය කර ඇති අතර ඉන් මේ දක්වා ලැබී ඇති වාර්තා අනුව 119දෙනෙකු ආසාදිතයින් බව හඳුනාගෙන ඇත. තවත් පුද්ගලයින් 400කගේ PCR වාර්තා ලැබීමට නියමිතය. ආසාදිතයින්ගෙන් බහුතරය කර්මාන්ත ශාලාවේ සේවිකාවන් බවද වාර්තා වේ. වත්තල සෞඛ්‍ය වෛද්‍ය නිලධාරී කොට්ඨාශයෙන් ආසාදිත පුද්ගලයින් 500කට වැඩි ප්‍රමාණයක් හඳුනාගෙන ඇති අතර තවත් පුද්ගලයින් 1500ක් ස්වයං නිරෝධායනයට යොමු කර ඇතැයිද වාර්තා වේ.", "URL": "https://lankatruth.com/si/?p=99534", "Category": "පුවත්", "Parent URL": null}