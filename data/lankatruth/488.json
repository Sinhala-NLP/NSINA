{"Source": "Lankatruth", "Timestamp": "December 12, 2011", "Headline": "හමුදාව සහ ‍පොලීසිය යොදවා ලොරි රථ වටලයි", "News Content": "ඊයේ මධ්‍යම රාත්‍රියේ සිට පෑලියගොඩ අළුත් පාලමෙන් කොළඹට ඇතුළුවීමට පැමිණි එළවළු ලොරි විශාල සංඛ්‍යාවක් හමුදාව ‍සහ පොලීසිය යෙදවා නවලෝක ක්‍රීඩාංගනයට රැගෙන ගොස් ගාල්කර තිබේ. මෙයට හේතුව වී ඇත්තේ සමූපකාර සහඅභ්‍යන්තර වෙළදකටයුතු ඇමති ජොන්ස්ටන් ප්‍රනාන්දුගේ නියමය මත ප්ලාස්ටික් ඇසුරුම්වල එළවළු ප්‍රවාහණය නොකිරීමය. මෙම චෝදනාව මත එළවළු පැටවූ ලොරි රියදුරන්ට නඩු පැවරීමට කටයුතු කරන බව වාර්තා වේ.      කෙසේවෙතත් හමුදාව සහ පොලීසිය යොදවා තමන්ව දැඩි මර්ධනයකට ලක්කර ඇතැයි එම ලොරි රථ රියැදුරෝ පවසති. තමන් කළ එකම වැරැද්ද ප්ලාස්ටින් ඇසුරුම් නොමැතිව එළවළු ප්‍රවාහණය කිරීම බවද එළවළු පැටවීමේ එම ඇසුරුමක මිළ රුපියල් 1600ක් වන බැවින්එම මුදල ගොවීන්ට දරාගත ‍නොහැකිවීම නිසා සුපුරුදු ලෙස එළවළු පටවා එවූ බව පවසති. මේ වන විට කොළඹ මැනිං වෙළදපලේ දෛනික කටයුතු සියල්ල අඩපණ වී ඇත. එම වෙළදපලෙන් එළවළු ගෙනයාමට පැමිණි ලොරි රථ හිස් අතින් ආපසු ගොස් ඇත්තේ මැනිං වෙළදපලේ සිටඑළවළු ගෙනයාමට අවශ්‍ය ප්ලාස්ටික් කූඩ ගැනීම සදහා අමතර වියදමක් දැරීමට නොහැකි නිසාය. මෙම තත්වය මත අද දහවල් වන විට අලෙවි නොවන එළවළු කිලෝ දසදහස් ගණනක් සහ ලොරි රථ වල පටවා ඇති එළවළු කි‍ලෝ ලක්ෂ ගණනක් විනාශ වී යනු ඇතැයි වෙළදපල ආරංචි මාර්ග හෙළි කරයි.", "URL": "https://lankatruth.com/si/?p=488", "Category": "පුවත්", "Parent URL": null}