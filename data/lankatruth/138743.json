{"Source": "Lankatruth", "Timestamp": "August 31, 2022", "Headline": "දෙවන වාරයේ පාසල් නිවාඩුව 08වෙනිදා සිට", "News Content": "මෙම වසරේ දෙවන වාරයේ පාසල් නිවාඩුව සැප්තැම්බර් මස 08 වනදා සිට සැප්තැම්බර් මස 12 වන දා දක්වා දින 05ක් ලබාදෙන බව අධ්‍යාපන අමාත්‍යංශය පවසයි. එසේම තෙවන පාසල් වාර නිවාඩුව දෙසැම්බර් මස 03 වනදා සිට 2023 වසරේ ජනවාරි 01 දක්වා දින 29ක් ලබාදීමට නියමිතය. තෙවන පාසල් වාර නිවාඩුව පැවැත්වෙන කාලසීමාවේදී 2022 උසස් පෙළ විභාගය පැවැත්වීමට සැලසුම් කර ඇති බව අධ්‍යාපන අමාත්‍යංශය වැඩිදුරටත් පවසයි.", "URL": "https://lankatruth.com/si/?p=138743", "Category": "පුවත්", "Parent URL": null}