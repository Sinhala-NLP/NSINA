{"Source": "Lankatruth", "Timestamp": "April 20, 2017", "Headline": "උතුරු මැද පළාත් සභාවෙන් ලක්ෂ 150ක උත්සව දෙකක්", "News Content": "මේ වනවිට දැඩි මූල්‍ය අර්බුදයක පවතින උතුරු මැද පළාත් සභාව විසින් පවත්වනු ලබන උත්සව දෙකක් සඳහා රුපියල් ලක්ෂ 150ක් ඇස්තමේන්තු කර ඇතැයි වාර්තා වේ. මහ ඇමතිවරුන්ගේ සම්මේලනයට සහ සවර්ණ සංඛ සම්මාන උළෙල සදහා මෙලෙස රුපියල් ලක්ෂ 150ක මුදලක් වියදම් කිරිමට පළාත් ප්‍රධාන අමාත්‍යාංශය තිරණය කර ඇති අතර ඒ සම්බන්ධයෙන් පළාත් සභාවේ උසස් නිලධාරිහු දැඩි මවිතය පලකර සිටිති. සවර්ණ සංඛ සම්මාන උළෙල ලබන මස 05 වැනි දින අනුරාධපුර නගරයේ සුපිරි හෝටලයක පැවැත්විමටත් ලබන මස 06 වැනි දින ප්‍රධාන අමාත්‍යවරුන්ගේ සමුළුව හබරණ සුපිරි හෝටලයක පැවැත්විමටත් මේ වනවිට සංවිධාන කටයුතු කර තිබේ.", "URL": "https://lankatruth.com/si/?p=33060", "Category": "පුවත්", "Parent URL": null}