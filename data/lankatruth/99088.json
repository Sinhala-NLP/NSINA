{"Source": "Lankatruth", "Timestamp": "October 31, 2020", "Headline": "රෝහල්වල ඉඩ නැතැයි තවත් කොරෝනා ආසාදිතයෙක් දින 04ක් තිස්සේ ගෙදර…", "News Content": "කොවිඩ් – 19 ආසාදනය වී තිබෙන බවට තහවුරු වී ඇති පිලියන්දල කහපොල ප්‍රදේශයේ මාළු වෙළෙන්දෙකු කිසිදු රෝහලක් වෙත යොමු නොකර තවමත් ඔහුගේ නිවසේම තබා තිබෙන බව වාර්තා වේ. තමන්ට වෛරසය ඇතැයි දැන්වූ දිනම තමන් රැගෙනයාමට පැමිණෙන බවට කළ දැනුම්දීම අනුව එදින සිට අළුයම 02 පමණ වන තුරු සූදානම් වී සිටියද කිසිවෙකුත් නොපැමිණි බවත් දැනට දින හතරක් තිස්සේ තමන්ට කොවිඩ් – 19 ඇතැයි දැනගෙනත් නිවසට වී සිටීමට සිදුව ඇති බවත් ඔහු සඳහන් කරයි. සෞඛ්‍යඅංශ වෙත දැනුම්දුන්නද රෝහල්වල ඉඩකඩ මදි නිසා රැගෙනයාමට හැකියාවක් නැතැයි ඔවුන් දන්වනේ යැයි ඔහුගේ බිරිඳ සඳහන් කරයි. මේ ආකාරයට වෛරසය ආසාදනය වී ඇතත් රෝහල්වෙත යොමු නොකර නිවෙස්වලටම වී බලා සිටින්නට සිදුව තිබෙන ආසාදිතියින් දැන් දැන් පුවත් වාර්තා වෙමින් තිබේ.", "URL": "https://lankatruth.com/si/?p=99088", "Category": "පුවත්", "Parent URL": null}