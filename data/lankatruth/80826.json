{"Source": "Lankatruth", "Timestamp": "September 14, 2019", "Headline": "ඇල්පිටිය ප්‍රාදේශීය සභාවේ තැපැල් ඡන්ද විමසීම ලබන 27", "News Content": "ඇල්පිටිය ප්‍රාදේශීය සභාවේ තැපැල් ඡන්ද ප්‍රකාශ කිරීම ලබන 27 වැනිදා සිදුකෙරෙන බව මැතිවරණ කොමිෂන් සභාව පවසයි. ඇල්පිටිය ප්‍රාදේශීය සභා ඡන්ද විමසීමට අදාල තැපැල් ඡන්ද අයදුම්පත් භාර ගැනීම ඊයේ(13) මධ්‍යම රාත්‍රියෙන් අවසන් වූ අතර තැපැල් ඡන්ද පත්‍රිකා මේ වනවිට ගාල්ල දිස්ත්‍රික් ලේකම් කාර්යාලය වෙත භාරදී ඇතැයි ද මැතිවරණ කොමිසම සඳහන් කරයි. තැපැල් ඡන්ද සඳහා සුදුසුකම් ලබා ඇත්තේ ඇල්පිටිය ප්‍රාදේශීය සභා බල ප්‍රදේශයේ ඡන්ද හිමියන් ලෙස ලියාපදිංචිවී සිටින සහ ඡන්ද වීමසීම් රාජකාරී සඳහා යෙදවීමට නියමිත සියලු රාජ්‍ය නිලධාරීන්, ආරක්ෂක කටයුතුවල නිරතව සිටින ත්‍රිවිධ හමුදාවේ, පොලිසියේ සහ සිවිල් ආරක්ෂක බලකා නිලධාරීන්ය. පසුගිය වසරේ ඡන්ද හිමි නාමලේඛනය අනුව ඇල්පිටිය ප්‍රාදේශීය සභා ඡන්ද විමසීමට ඡන්ද දායකයින් 53,384 දෙනෙකු සුදුසුකම් ලබා සිටියේය.", "URL": "https://lankatruth.com/si/?p=80826", "Category": "පුවත්", "Parent URL": null}