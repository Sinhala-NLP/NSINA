{"Source": "Lankatruth", "Timestamp": "May 17, 2022", "Headline": "තාජුඩීන් ඝාතනය කර වසර 10යි", "News Content": "මෙරට සිටි දක්ෂම රගර් ක්‍රීඩකයෙකු වන වසීම් තාජුඩීන් ඝාතනය කර අදට වසර 10ක් සම්පූර්ණ වේ.  රාජපක්ෂ පුතුන් සම්බන්ධ ආන්දෝලනාත්මක සිදුවීමක් මත මෙම ඝාතනය සිදුකර ඇති බවට ප්‍රබල මතයක් පවතී.  මෙම අපරාධය සම්බන්ධයෙන් නිසි ලෙස පරීක්ෂණ නොකිරීමේ චෝදනාව මත හිටපු ජේෂ්ඨ පොලිස්පතිවරයෙකු වන අනුර සේනානායක අත්තඩංගුවට ගෙන සැලකිය යුතු කාලයක් ඉන්ඩනාගාර ගත කර සිටියේ ය. ඒ අතර එක් අවස්ථාවක ඔහු අධිකරණය ඉදිරියේ හැඟීම්බර ප්‍රකාශයක් කරමින් “මේක කළේ කවුද කියලා හැමෝම දන්නවා. මට මෙහෙම වද දෙන්නේ ඇයි?” යනාදී වශයෙන් කියා තිබිණි.  මෛත්‍රී+රනිල් ආණ්ඩුව සමයේ මහජනතාවගෙන් නැගුණු විරෝධය මත මෙම පරීක්ෂණ පවත්වන බව අඟවමින් යම් යම් ක්‍රියා කළ නමුත් මේ වනතුරු එම ඝාතනයේ සැබෑ අපරාධකරුවන්ට විරුද්ධව කිසිදු ක්‍රියා මාර්ගයක් ගෙන නැත.", "URL": "https://lankatruth.com/si/?p=134382", "Category": "පුවත්", "Parent URL": null}