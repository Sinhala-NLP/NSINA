{"Source": "Lankatruth", "Timestamp": "June 14, 2022", "Headline": "විදුලිබල සභාපතිකමට සිකියුරිටි හාදයෙක්…", "News Content": "ලංකා විදුලිබල මණ්ඩලයේ නව සභාපති ධුරයට පත්කර සිටින නලීන්ද ඉංලගකෝන් ඒ සඳහා කිසිම සුදුසුකමක් නැති ලේකහවුස් ආයතනයේ සිටි ආරක්ෂක කලමණාකරුවකු බව අනාවරණය වේ. ඔහු ලේකහවුස් ආරක්ෂක කලමණාකරු ලෙස පත් කිරීමට පෙර යුද හමුදාවේ විශ්‍රාමික කපිතාන්වරයෙකි. ඩලස් අලහප්පෙරුම විදුලිබල ඇමති වශයෙන් සිටි සමයේ එම මණ්ඩලයේ උප සභාපති වශයෙන් පත් කර සිට ඇත. ලේකහවුස් ආයතනයේ සේවකයන් අති බහුතරයකගේ බලවත් විරෝධයට ලක් වී සිටි මොහු විදුලිබල මණ්ඩලයේ සභාපති වශයෙන් පත් කර ඇත්තේ එහි කොටස් විකුණා දැමීමේ ක්‍රියාමාර්ග ගැනීම සඳහා සුදුසුම පුද්ගලයා ලෙස ගෝටබය රාජපක්ෂ විසින් හඳුනාගෙන ඇතිනිසා බව වාර්තා වේ.", "URL": "https://lankatruth.com/si/?p=135534", "Category": "පුවත්", "Parent URL": null}