{"Source": "Lankatruth", "Timestamp": "September 1, 2019", "Headline": "තේරීම් කාරක සභා සාමාජිකයන් හෙට විශේෂ සාකච්ඡාවක", "News Content": "පාස්කු ප්‍රහාරය සම්බන්ධව විමර්ශනය කිරීම සඳහා පත්කර ඇති පාර්ලිමේන්තු විශේෂ තේරීම් කාරක සභාවේ සාමාජිකයන්ගේ සාකච්ඡාවක් හෙට(02) දිනයේ පැවැත්වීමට නියමිත බව එම කාරක සභාවේ සභාපති නියෝජ්‍ය කතා නායක ආනන්ද කුමාරසිරි මහතා සඳහන් කරයි. එහිදී විශේෂ තේරීම් කාරක සභාවේ අවසන් වාර්තාව සකස් කිරීම සඳහා කමිටු සාමාජිකයන්ගේ අදහස් හා නිර්දේශ ලබාගැනීමට නියමිතව ඇත. මේ අතර තේරීම් කාරක සභාව හමුවේ පෙනී සිටින ලෙස ජනාධිපතිවරයා වෙත සිදුකර ඇති ලිඛිත ඉල්ලීමට මෙතෙක් ප්‍රතිචාර ලැබී නොමැත. ජනාධිපතිවරයා එම ඉල්ලීමට ප්‍රතිචාරයක් ලබාදීම තවදුරටත් ප්‍රමාද කරන්නේ නම් කාරක සභාවේ අවසන් වාර්තාව සකස් කිරීමේ කටයුතු නිම කරන බව ආනන්ද කුමාරසිරි මහතා සඳහන් කළේය.", "URL": "https://lankatruth.com/si/?p=80188", "Category": "පුවත්", "Parent URL": null}