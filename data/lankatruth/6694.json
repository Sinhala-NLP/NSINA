{"Source": "Lankatruth", "Timestamp": "March 22, 2013", "Headline": "දේශපාලන හිතවතුන්ටත් ධීවර ඉන්ධන කූපන් දීලා – VAC", "News Content": "වසර දෙකක කාලයකදී ලංකා ඛනිජ තෙල් සංස්‌ථාවේ පාඩුව රුපියල් කෝටි එකසිය අසූවේ සිට රුපියල් කෝටි එක්‌දහස්‌ එකසිය අසූව දක්‌වා වැඩිවී ඇතැයි දූෂණ විරෝධී හඬ ( VAC)  සංවිධානයේ කැඳවුම්කරු හිටපු පාර්ලිමේන්තු මන්ත්‍රී වසන්ත සමරසිංහ මහතා පවසයි. වසර දෙකක කාලයකදී ලංකා ඛනිජ තෙල් සංස්‌ථාවේ පාඩුව රුපියල් කෝටි එකසිය අසූවේ සිට රුපියල් කෝටි එක්‌දහස්‌ එකසිය අසූව දක්‌වා වැඩිවී ඇතැයි දූෂණ විරෝධී හඬ (VAC) සංවිධානයේ කැඳවුම්කරු හිටපු පාර්ලිමේන්තු මන්ත්‍රී වසන්ත සමරසිංහ මහතා පවසයි.තෙල් සංස්‌ථාවේ සිදුවන වංචා, දූෂණ සහ අක්‍රමිකතා පිළිබඳව වහාම සොයා බලා අවශ්‍ය පියවර ගන්නා ලෙස ඉල්ලමින් අල්ලස්‌ හෝ දූෂණ විමර්ශන කොමිසමට ලබන සතියේ පැමිණිලි කරන බවද පුස්‌තකාල හා ප්‍රලේඛන සේවා මණ්‌ඩලයේ පසුගිය 21වනදා පැවැති පුවත්පත් සාකච්ඡාවේදී ඒ මහතා පවසා සිටියේය.තෙල් සංස්‌ථාවේ කටයුතු පරිගණක ජාලගත කිරීමේ ක්‍රමය ඉතා අසාර්ථක වී ඇතැයිද තෙල් සංස්‌ථාවට ලාබද, පාඩුද යන්න පවා සොයාගත නොහැකි තැනට පරිපාලනය ඇද වැටී ඇතැයිද වසන්ත සමරසිංහ මහතා පැවසීය.ලෝක වෙළෙඳ පොළේ ඉන්ධන මිල පහළ යද්දී මෙරට තෙල් මිල ඉහළ දමමින් වංචා දූෂණවල සියලුම බර ජනතාවට පැටවීමට පටන්ගෙන ඇතැයි ද ධීවරයන්ට ලබාදෙන ඉන්ධන සහනාධාරයට යෑයි කියමින් මුහුදේ සිට කිලෝමීටර් 42 ක්‌ ඈතින් පිහිටි ඉන්ධන හල් වලින්ද ධීවර කූපන්වලට ඉන්ධන නිකුත් කරන බවද ඒ මහතා පැවසීය.ධීවර ඉන්ධන කූපන් වලට යෑයි කියමින් රුපියල් කෝටි 150ක සහනාධාර මේ වනවිට නිකුත් කළද ධීවරයන්ට නොව විවිධ මට්‌ටමේ දේශපාලන හිතවතුන්ට ඒවා ලබාදී ඇතැයි තෙල් සංස්‌ථා අභ්‍යන්තර විගණනවලදී හෙළිවී ඇතැයිද ඒ මහතා පැවසීය.තෙල් සංස්‌ථාවේ මෙම සිදුවීම් පිළිබඳව පාර්ලිමේන්තුවේදී ද ප්‍රශ්න කිරීමට නියමිත බවත් අල්ලස්‌ හෝ දූෂණ කොමිසම ජනතා පැමිණිලි පිළිබඳ නිසි විමර්ශනයක්‌ නොකරන්නේ නම් ඒ පිළිබඳවද සැලකිලිමත් වන බවත් වසන්ත සමරසිංහ මහතා කියා සිටියේය.මෙම මාධ්‍ය ඝාකච්ඡාව සඳහා දූෂණ විරෝධී හඬ සංවිධානයේ කමිටු සාමාජික එල්. ඩබ්ලිව්. ගාමිණි මහතාද සහභාගි විය. වසර දෙකක කාලයකදී ලංකා ඛනිජ තෙල් සංස්‌ථාවේ පාඩුව රුපියල් කෝටි එකසිය අසූවේ සිට රුපියල් කෝටි එක්‌දහස්‌ එකසිය අසූව දක්‌වා වැඩිවී ඇතැයි දූෂණ විරෝධී හඬ ( VAC)  සංවිධානයේ කැඳවුම්කරු හිටපු පාර්ලිමේන්තු මන්ත්‍රී වසන්ත සමරසිංහ මහතා පවසයි. වසර දෙකක කාලයකදී ලංකා ඛනිජ තෙල් සංස්‌ථාවේ පාඩුව රුපියල් කෝටි එකසිය අසූවේ සිට රුපියල් කෝටි එක්‌දහස්‌ එකසිය අසූව දක්‌වා වැඩිවී ඇතැයි දූෂණ විරෝධී හඬ (VAC) සංවිධානයේ කැඳවුම්කරු හිටපු පාර්ලිමේන්තු මන්ත්‍රී වසන්ත සමරසිංහ මහතා පවසයි. තෙල් සංස්‌ථාවේ සිදුවන වංචා, දූෂණ සහ අක්‍රමිකතා පිළිබඳව වහාම සොයා බලා අවශ්‍ය පියවර ගන්නා ලෙස ඉල්ලමින් අල්ලස්‌ හෝ දූෂණ විමර්ශන කොමිසමට ලබන සතියේ පැමිණිලි කරන බවද පුස්‌තකාල හා ප්‍රලේඛන සේවා මණ්‌ඩලයේ පසුගිය 21වනදා පැවැති පුවත්පත් සාකච්ඡාවේදී ඒ මහතා පවසා සිටියේය. තෙල් සංස්‌ථාවේ කටයුතු පරිගණක ජාලගත කිරීමේ ක්‍රමය ඉතා අසාර්ථක වී ඇතැයිද තෙල් සංස්‌ථාවට ලාබද, පාඩුද යන්න පවා සොයාගත නොහැකි තැනට පරිපාලනය ඇද වැටී ඇතැයිද වසන්ත සමරසිංහ මහතා පැවසීය. ලෝක වෙළෙඳ පොළේ ඉන්ධන මිල පහළ යද්දී මෙරට තෙල් මිල ඉහළ දමමින් වංචා දූෂණවල සියලුම බර ජනතාවට පැටවීමට පටන්ගෙන ඇතැයි ද ධීවරයන්ට ලබාදෙන ඉන්ධන සහනාධාරයට යෑයි කියමින් මුහුදේ සිට කිලෝමීටර් 42 ක්‌ ඈතින් පිහිටි ඉන්ධන හල් වලින්ද ධීවර කූපන්වලට ඉන්ධන නිකුත් කරන බවද ඒ මහතා පැවසීය. ධීවර ඉන්ධන කූපන් වලට යෑයි කියමින් රුපියල් කෝටි 150ක සහනාධාර මේ වනවිට නිකුත් කළද ධීවරයන්ට නොව විවිධ මට්‌ටමේ දේශපාලන හිතවතුන්ට ඒවා ලබාදී ඇතැයි තෙල් සංස්‌ථා අභ්‍යන්තර විගණනවලදී හෙළිවී ඇතැයිද ඒ මහතා පැවසීය. තෙල් සංස්‌ථාවේ මෙම සිදුවීම් පිළිබඳව පාර්ලිමේන්තුවේදී ද ප්‍රශ්න කිරීමට නියමිත බවත් අල්ලස්‌ හෝ දූෂණ කොමිසම ජනතා පැමිණිලි පිළිබඳ නිසි විමර්ශනයක්‌ නොකරන්නේ නම් ඒ පිළිබඳවද සැලකිලිමත් වන බවත් වසන්ත සමරසිංහ මහතා කියා සිටියේය. මෙම මාධ්‍ය ඝාකච්ඡාව සඳහා දූෂණ විරෝධී හඬ සංවිධානයේ කමිටු සාමාජික එල්. ඩබ්ලිව්. ගාමිණි මහතාද සහභාගි විය.", "URL": "https://lankatruth.com/si/?p=6694", "Category": "පුවත්", "Parent URL": null}