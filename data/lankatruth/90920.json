{"Source": "Lankatruth", "Timestamp": "March 13, 2020", "Headline": "කොරෝනා වසංගතය: මහමැතිවරණය කල් යයි?", "News Content": "මතුවී ඇති කොරෝනා රෝගය ව්‍යාප්ත වීමේ තත්වය හේතුවෙන් මහමැතිවරණය කල්දැමීමට ඇති හැකියාව පිළිබඳව රජය මැතිවරණ කොමිසමෙන් උපදෙස් ලබාගන්නා බව රජයේ ආරංචි මාර්ග පවසයි. සෞඛය අමාත්‍යාංශය විසින් ඉදිරියේ දී මහජන රැස්වීම් තහනම් කිරීමට ඉඩ ඇති බවත් ඒ අනුව මැතිවරණ රැස්වීම්ද තහනම් කිරීමට සිදුවනු ඇති බවත් එය මැතිවරණයට බාධාවක් වන බවත් එම ආරංචිමාර්ග පවසයි. ශ්‍රී ලංකාවෙන් මේ වනවිට කොරෝනා ආසාධිත රෝගීන් දෙදෙනෙකු හමු වී ඇති අතර ඔවුන් දෙදෙනාම IDH රෝහලේ ප්‍රතිකාර ලබයි. මේ අතර මැතිවරණ මහලේකම් කාර්යාල ආරංචිමාර්ග පවසන්නේ මැතිවරණ රාජකාරීවල නිරත වීමට නියමිත නිලධාරීන් සඳහා ආරක්‍ෂිත ක්‍රමවේද ඇතිකිරීම හා පහසුකම් ලබාදීම පිළිබඳව කොමිසම අවධානය යොමුකර ඇති බවයි.", "URL": "https://lankatruth.com/si/?p=90920", "Category": "පුවත්", "Parent URL": null}