{"Source": "Lankatruth", "Timestamp": "February 28, 2018", "Headline": "තඹුත්තේගම උද්ඝොෂණයේ නිරත 59ක් අත්අඩංගුවට", "News Content": "කුරුණැගල අනුරාධපුර ප්‍රධාන මාර්ගයේ තඹුත්තේගම පොලීසිය හන්දිය ප්‍රදේශයේ උද්ඝෝෂකයක නිරතව සිටි පිරිසකට කඳුළු ගෑස් සහ ජල ප්‍රහාර සිදු කිරීමෙන් පසු විරෝධතාවයේ නිරත 59දෙනෙකු තඹුත්තේගම පොලිසිය විසින් අත්අඩංගුවට ගෙන තිබේ. එම විරෝධතාවය අතරතුර පොලීසිය සහ එම ජනතාව අතර ඇතිවූ උණුසුම්කාරී තත්වය හේතුවෙන් පොලීසියේ නිලධාරීන් 04 දෙනෙකු තුවාල ලබා ඇති අතර ඔවුන් තඹුත්තේගම රෝහලට ඇතුලත් කර ඇති බවද වාර්තා වේ. අත්අඅඩංගුවට ගත් පිරිස අතර පිරිමි පුද්ගලයින් 54දෙනෙකු හා කාන්තාවන් 05 දෙනෙකු සිටින බවද වාර්තා වේ.", "URL": "https://lankatruth.com/si/?p=48283", "Category": "පුවත්", "Parent URL": null}