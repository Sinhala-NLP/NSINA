{"Source": "Lankatruth", "Timestamp": "May 9, 2021", "Headline": "රසායනික පොහොර තහනම් ගැසට්ටුවත් රිවර්ස් කිරීමට ආණ්ඩුව සැරසෙයි", "News Content": "රසායනික පොහොර ආනයනය මුළුමනින්ම තහනම් කරමින් ආණ්ඩුව නිකුත් කළ ගැසට් නිවේදනය රිවර්ස් වෙන ලකුණු පහළ ව ඇතැයි අද (9) සන්ඩේ ටයිම්ස් පුවත්පත වාර්තා කරයි. ඒ අනුව තෝරා ගත් රසායනික පොහොර නැව් කීපයක් ගොඩබෑම සඳහා අවසර ලබාදීමට මේ වන විට කටයුතු කෙරෙමින් පවතියි. එහි පළමු පියවර ලෙස මෙම අවසරය සඳහා අදාල උපදෙස් මුදල් අමාත්‍යාංශය විසින් ආනයන හා අපනයන පාලක වෙත නිකුත් කර ඇත. එසේම තෝරා ගත් සමහර පොහොර ඇතුළු රසායනික නිෂ්පාදන සඳහා ආනයන බලපත්‍ර ලබාදීමට ද කටයුතු කෙරෙමින් තිබේ. රසායනික පොහොර තහනම පිළිබඳ මාධ්‍ය හමුවේ ජනාධිපති ගෝඨාභය රාජපක්ෂ පැවසුවේ රසායනික පොහොර භාවිතය මුළුමනින්ම තහනම් කළ ලෝකයේ පළමු රට බවට ශ්‍රී ලංකාව පත් කරන බවය.", "URL": "https://lankatruth.com/si/?p=116163", "Category": "පුවත්", "Parent URL": null}