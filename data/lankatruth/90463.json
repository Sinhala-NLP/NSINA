{"Source": "Lankatruth", "Timestamp": "March 2, 2020", "Headline": "ආණ්ඩුවේ ජනතා විරෝධී ක්‍රියා පැරද විය හැකි ශක්තිමත් විපක්ෂයක් සෑදිය යුතුයි – අනුර කුමාර දිසානායක", "News Content": "පාලකයන් වසර හැත්තෑ දෙකක කාලයක් තුළ රට සියලුම විනාශයන්ට ලක්කර ඇතැයිද ඒවායේ ප්‍රථිපල අද වනවිට ජනතාව භුක්තිවිදින බවද ජනතා විමුක්ති පෙරමුණේ නායක අනුර කුමාර දිසානායක මහතා පවසයි. ඊයේ(01) ගම්පහ පැවති ජාතික ජන බලවේගයේ දිසා සමුළුවට එක් වෙමින් ඒ මහතා මේ බව සදහන් කළේය. මෙහිදී වැඩිදුරටත් අදහස් දැක්වු ඒ මහතා, පාර්ලිමේන්තු මැතිවරණයක් ගැන අද වන විට සාක්ච්ඡා කරමින් පවතින බවයි. පාර්ලිමේන්තුවේ කාලය අවසන් වීමට ඇත්තේ සැප්තැම්බර් මස 2 වන දින බවත් පැවසු ඒ මහතා, ඒ අනුව සැප්තැම්බර් මස මැද නාමයෝජනා කැඳවා ඔක්තෝබර් මාසයේ ප්‍රචාරණ කටයුතු කර නොවැම්බරයේ මහ මැතිවරණය පැමිණිය යුතු බවත් පැවසීය. නමුත් අද දිනයේ පාර්ලිමේන්තු කාලය අවසන් වනවා නොව එය විසිරුවා හැරීමේ බලය ජනපති සතු වනවා පමණක් බවත් පැවසු අනුර කුමාර මහතා, අපටත් හොඳින් ආණ්ඩුව ඉදිරියට මැතිවරණයකට යෑම අසීරු බව දන්නා බවත් කියා සිටියේය.ඒ නිසාවෙන් ආණ්ඩුව කලින් මහමැතිවරණයට යෑමට තීරණයක කර ඇති බවද පැවසීහ. ආණ්ඩුව නිර්මාණය කිරිමට ඡන්දය භාවිතා කළ අය පවා මේ මොහොතේ ජනතාවට විරුද්ධ ක්‍රියාමාර්ගවල පැමිණෙන්නේ නම් ඒවා පරාජයට පත් කළ හැකි විපක්ෂයක් නිර්මාණය කිරීමට පෙරට ආයුුතු බවද ඒ මහතා කියා සිටියේය. අද වනවිට එජාපයට තම පක්ෂයේ අභ්‍යන්තර අරුබුදය සමනය කිරීමට කාලය වැය කිරීම හැර වෙන කල හැකි යමක් නොමැති බවද දිසානායක මහතා පැවසීහ. මෙම ජාතික ජන බලවේගයේ ගම්පහ දිසා සමුළුවට ජවිපෙ ප්‍රචාරක ලේකම් පා.ම. විජිත හේරත් මහතා , හිටපු බස්නාහිර පලාත් ෂභා මන්ත්‍රී මහින්ද ජයසිංහ මහතා, හිටපු බස්නාහිර පලාත් ෂභා මන්ත්‍රී අසෝක සපුමල් රංවල මහතා ඇතුළු විශාල පිරිසක් සහභාගී විය.", "URL": "https://lankatruth.com/si/?p=90463", "Category": "පුවත්", "Parent URL": null}