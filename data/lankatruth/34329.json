{"Source": "Lankatruth", "Timestamp": "May 15, 2017", "Headline": "SAITM වෙනුවෙන් ජනාධිපතිත් දැන්වීම් දමයි – අද දෙනවැයි කියූ විසඳුම් මේවාද?", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය නීතිගත කිරීම වෙනුවෙන් මීට පෙර ආණ්ඩුව විසින් පල කරන ලද දැන්වීමක් පසුගිය 19වනදා බොහෝ පුවත්පත්වල පල කර තිබූ අතර අද (15) එම දැන්වීම වෙන්ත් ස්වරූපයකින් බොහෝ පුවත්පතවල පල කර තිබේ. මෙහි විශේෂත්වය වන්නේ උසස් අධ්‍යාපන හා මහාමාර්ග අමාත්‍යංශයත් සෞඛ්‍ය, පෝෂණ හා දේශීය වෛද්‍ය අමාත්‍යාංශයත් පමණක් පසුගිය 19වනදා පළ කර තිබූ දැන්වීමේ වගකීම ගෙන තිබූ අතර අද දැන්වීම සඳහා එම අමාත්‍යාංශ දෙකට අමතරව ජනාධිපති ලේකම් කාර්යාලයද වගකීම බාරගැනීමයි. ජනාධිපති ලේකම් කාර්යාලය නිකුත් කරනු ලබන කුමණ නිවේදනයක වුවද සෘජු වගකීම ජනාධිපතිවරයා දක්වාව දිවෙන අතර මෙම දැන්වීමේ වගකීම සෘජුවම ජනාධිපතිවරයාටද බාරගැනීමට සිදුවනු ඇත. මෙවර පලකර ඇති දැන්වීමෙහිද හෝමාගම හා අවිස්සාවේල්ල රෝහල් සායනික පුහුණව සඳහා ලබාදෙන බවත් නෙවිල් ප්‍රනාන්දු රෝහල රජයට පවරාගෙන ශික්ෂණ රෝහලක් ලෙස පවත්වාගෙන යන බවත් මෙරට ලියාපදිංචි සෑම පෞද්ගලික වෛද්‍ය විද්‍යාලයක්ම කොළඹ කොටස් වෙළඳ පොළේ ලැයිස්තුගත සමාගමක් ලෙස පවත්වාගෙන යන බවත් සඳහන් වේ.", "URL": "https://lankatruth.com/si/?p=34329", "Category": "පුවත්", "Parent URL": null}