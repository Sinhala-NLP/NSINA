{"Source": "Lankatruth", "Timestamp": "July 17, 2019", "Headline": "කංජිපානි ගැන කරුණු දක්වන්න CIDයට නොතීසි", "News Content": "රැඳවුම් නියෝග මත රඳවා සිටින පාතාලකල්ලි සාමාජිකකංජිපානි ඉම්රාන් නමැත්තා සම්බන්ධව අධිකරණයට ඉදිරිපත් කර ඇති කරුණු, දෝෂ සහගත බවට අධිකරණය හමුවේ ඉදිරිපත්වූවාර්තා සම්බන්ධයෙන් කරුණුදක්වන්නැයිඅපරාධ පරීක්ෂණ දෙපාර්තමේන්තුවේ අදාළ විමර්ශන නිලධාරීන්ට ජූලි 19 වැනිදා අධිකරණය හමුවේ පෙනී සිටින ලෙස කොළඹ අතිරේක මහේස්ත්‍රාත් කාංචනා නේරංජනා ද සිල්වා මහත්මිය අද (17) නොතීසි නිකුත් කර තිබේ. කොළඹ අපරාධ කොට්ඨාසයේ රඳවා ප්‍රශ්න කරන පාතාල ක්‍රියාකරුවෙකු වූ කංජිපානි ඉම්රාන් නමැත්තා වෙනුවෙන් අධිකරණයට මෝසමකින් කරුණු ඉදිරිපත් කළ ජනාධිපති නීතිඥ ටිරන්ත වලලියද්ද මහතා කළ කරුණු දැක්වීම සැලකිල්ලට ගනිමින් මහේස්ත්‍රාත්වරිය මෙම නොතීසිය නිකුත් කර ඇත.", "URL": "https://lankatruth.com/si/?p=77783", "Category": "පුවත්", "Parent URL": null}