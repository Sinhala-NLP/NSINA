{"Source": "Lankatruth", "Timestamp": "February 17, 2021", "Headline": "චමල්ගෙත් කෑලි ගලවයි", "News Content": "ජනාධිපතිවරයා විසින් ඊයේ (16) නිකුත්කරන ලද ගැසට් නිවේදනයකින් මේ දක්වා රාජ්‍ය ආරක්ෂක ස්වදේශ කටයුතු හා ආපදා කලමණකාරණ රාජ්‍ය ආමාත්‍යවරයා වශයෙන් චමල් රාජපක්ෂට ලබාදී තිබූ අමාත්‍යාංශ ආයතන ඉවත් කිරීම සිදුකර තිබේ. ස්වේදශකටයුතු යටතේ තිබූ සියලුම දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල චමල් රාජපක්ෂ ඇමතිවරයාගෙන් ඉවත් කර, ඉඩම් කළමනාකරණ කටයුතු, රාජ්‍ය ව්‍යපාර ඉඩම් හා දේපළ සංවර්ධන රාජ්‍ය අමාත්‍ය රෝෂාන් රණසිංහට පවරා ඇත. ජනාධපතිවරයා මුලින්ම පවසා සිටියේ තමන් පත්කරන්නේ අවුරුදු 05ටම වෙනස් කළ නොහැකි ලෙස විද්‍යාත්මක ඇමති මණ්ඩලයක් බවයි. එහෙත් මේ වනවිට ඇමති මණ්ඩලය සිව් වතාවක් සංශෝධනය කර තිබේ.", "URL": "https://lankatruth.com/si/?p=110710", "Category": "පුවත්", "Parent URL": null}