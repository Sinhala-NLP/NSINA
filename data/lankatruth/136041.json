{"Source": "Lankatruth", "Timestamp": "June 28, 2022", "Headline": "බස් ගාස්තුව 30%කින් ඉහළ දාන්න ඉල්ලයි", "News Content": "ජූලි මස 01 වැනිදා සිට බස් ගාස්තුව 30%කින් ඉහළ දැමීමට සහ අවම බස් ගාස්තුව රුපියල් 40ක් දක්වා ඉහළ දැමීමට බස් රථ හිමියන් ජාතික ගමනා ගමන කොමිසමෙන් ඉල්ලීමක් කළ බව අධ්‍යක්‍ෂ ජනරාල් ආචාර්ය තිලාන් මිරැන්ඩා පවසයි. ජාතික ගමනා ගමන කොමිසම එම ඉල්ලීම පිළිබඳව සළකා හෙට (29) අනුමැතිය ලබාදීමට නියමිත බවද ඔහු සඳහන් කරයි. ප්‍රවාහන අමාත්‍ය ආචාර්ය බන්දුල ගුණවර්ධන, ජාතික ගමනාගමන කොමිෂන් සභාවේ සහ බස් සංගම් නිලධාරීන් අතර අද (28) පස්වරුවේ පැවැති සාකච්ඡාවේදී එම ඉල්ලීම කළ බවද ඔහු වැඩිදුරටත් සඳහන් කරයි.", "URL": "https://lankatruth.com/si/?p=136041", "Category": "පුවත්", "Parent URL": null}