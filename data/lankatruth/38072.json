{"Source": "Lankatruth", "Timestamp": "July 23, 2017", "Headline": "වෛද්‍ය සිසු සත්‍යග්‍රහයට පොලිස් ප්‍රහාරයක්", "News Content": "මුදලට වෛදය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරමින් කොළඹ ලිප්ටන් වටරවුමේ ඊයේ (22) ආරම්භ කළ වෛද්‍ය සිසුන්ගේ සත්‍යග්‍රහයට මීට සුළු මොහොතකට පෙර පොලීසිය විසින් ජල ප්‍රහාර එල්ල කර තිබේ. පොලිසිය ජල බවුසර් මගින් දිගින් දිගටම ප්‍රහාර එල්ල කළ අතර එහි සිටි සිසුන් කිහිප දෙනෙක් පොලිස් අත්අඩංගුවටද ගෙන ඇත. සිසුන් විසින් ඉදිකර තිබූ අට්ටාලයද පොලිසිය කඩා දැමූ අතර මේ හේතුවෙන් 120 හා 138 බස් මාර්ගද සම්පූර්ණයෙන්ම අවහිර වී තිබේ. ඇතිව තිබෙන තත්ත්වය හේතුවෙන් මේ වනවිට ලිප්ටන් වටරවුම ආසන්න මාර්ග සියල්ලම වසා දමා ඇති අතර දැඩි රථවාහන තද බදයක්ද පවතින බව වාර්තා වේ.", "URL": "https://lankatruth.com/si/?p=38072", "Category": "පුවත්", "Parent URL": null}