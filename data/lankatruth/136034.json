{"Source": "Lankatruth", "Timestamp": "June 28, 2022", "Headline": "ජාතික ආරක්ෂාවේ තවත් මර්මස්ථානයක් විකුණයි", "News Content": "රට තුළ මතු වී තිබෙන උග්‍ර ඉන්ධන හිගය හමුවේ නිසා කලමාකාරිත්ව සැලසුමක් සකස් කරනවා වෙනුවට ලංකා ඛනිජතෙල් නීතිගත සංස්ථාව සතු ඉන්ධන පිරවුම්හල් විදේශීය සමාගමකට විකුණාදැමීමේ කැබිනට් අනුමැතිය ලබාගත් බව විදුලි හා බලශක්ති ඇමති කංචන විජේසේකර පවසයි. ඊයේ (27) පැවති කැබිනට් හමුවේදී මෙම තීරණය ගෙන ඇත. එය ප්‍රකාශයට පත්කරමින් ඇමති කංචන විජේසේකර සඳහන් කර තිබෙන්නේ තෙල් නිෂ්පාදනය කරන රටවල්වල පිහිටි සමාගම්වලට මෙරටට ඉන්ධන ආනයනය කිරීමට සහ අලෙවි කිරීම සඳහා කැබිනට් අනුමැතිය ලබාගත් බවය. මේ අනුව මෙරට ජාතික ආරක්ෂාවට අදාල ප්‍රධානම මර්මස්ථානයක් වන ඉන්ධන සැපයීමද විදේශීය සමාගමක පැවරීමට ආණ්ඩුව කටයුතු කර තිබේ. මෙයට පෙර විදුලිබලය නිෂ්පාදනය කරන යුගදනවි බලාගාරය ඇමරිකාවේ නිව් පෝට්‍රස් සමාගමට මන්නාරම සුලං විදුලි බලාගාර පිහිටුවීම ඉන්දියාවේ අදාන සමාගමටත් පවරා දෙනු ලැබීය. මෙම පැවරීම් දෙකටම විරුද්ධව විශාල ජනමතයක් පැවතියද එය නොතකා ආණ්ඩුව කටයුතු කර තිබිණි. මෙරට ඛනිජතෙල් සැපයීමේ 90%ක ඒකාධිකාරියක් ලංකා ඛනිජතෙල් නීතිගත සංස්ථාවට පවතින 10%ක පමණ ප්‍රමාණය ඉන්දීය ඔයිල් සමාගමට 2003 පැවති රනිල් වික්‍රමසිංහ පාලනය විසින් විකුණාදමනු ලැබීය. වර්තමානයේද ගෝටාබය රාජපක්ෂ යටතේ අගමැති ධුරය දරන රනිල් වික්‍රමසිංහ මුදල් ඇමති ලෙසද ක්‍රියාකරමින් සිටින අතර මෙරට ජාතික ආරක්ෂාවේ මර්මස්ථාන පවා විකුණා දැමීමට ක්‍රියාකරමින් සිටී.", "URL": "https://lankatruth.com/si/?p=136034", "Category": "පුවත්", "Parent URL": null}