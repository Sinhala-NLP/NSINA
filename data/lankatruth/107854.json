{"Source": "Lankatruth", "Timestamp": "January 10, 2021", "Headline": "කොරෝනා සමඟ ජීවත් වෙන්න ජනතාව පුරුදු විය යුතුයි – හමුදාපති", "News Content": "ලොව බලවත් රාජ්‍යයන් රැසකට වඩා සාර්ථක ලෙස ශ්‍රී ලංකාව කොරෝනා වෛරසය පාලනය කිරීමේදී ඉදිරියෙන් සිටින බව යුධ හමුදාපති ජනරාල් ශවේන්ද්‍ර සිල්වා පවසයි. “දිනපතා රෝගින් 500කට වඩා හම්බ වෙනවා තමයි. ඒත් අවිවාදයෙන් කියන්න පුලුවන් අපි ලොව බලවත් රටවල් රැසකට වඩා හොඳින් රෝගය පාලනය කරල තියෙනවා. ඇමරිකාවේ දිනකදී වාර්තා වූ වැඩිම මරණ ප්‍රමාණය පසුගිය සිකුරාදා වාර්තා වුණා.” හමුදාපතිවරයා මාතලේ පැවති උත්සවයකට සහභාගි වෙමින් පවසයි. “කොරෝනා සමඟ ජීවත් වෙමින් ඉදිරියට යන්න ජනතාව පුරුදු විය යුතුයි.” හමුදාපතිවරයා අවධාරණය කරයි.", "URL": "https://lankatruth.com/si/?p=107854", "Category": "පුවත්", "Parent URL": null}