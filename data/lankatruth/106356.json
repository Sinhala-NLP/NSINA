{"Source": "Lankatruth", "Timestamp": "January 2, 2021", "Headline": "මහා පරිමාණ ඩොලර් ජාවාරමක්…", "News Content": "පෞද්ගලික මූල්‍ය ආයතනයක් විසින් සිදුකරන ලද මහා පරිමාණ විදේශ විනිමය ජාවාරමක් නිසා පසුගිය සතියේ රුපියල පහත වැටුණු බව වාර්තාවීමත් සමග ශ්‍රී ලංකා මහ බැංකුව ඒ සම්බන්ධයෙන් විශේෂ රහස් පරීක්ෂණයක් ආරම්භ කර ඇත. රුපියල් 185 සහ 187 අතර ඩොලරයක් සඳහා පැවති විනිමය අනුපාත හදිසියේම රුපියල් 194 දක්වා කඩා වැටීම මෙම විදේශ විනිමය ජාවාරම නිසා සිදුවී ඇති බව හෙළිවේ. මෙයට සම්බන්ධ මූල්‍ය ආයතනයේ ප‍්‍රධානීන් පවා මෙම ජාවාරම නොදැනගෙන සිටි බවට අනාවරණය වේ. මෙම ජාවාරමෙන් ඩොලර් ඇතුළු විදේශීය මුදල් විශාල ප‍්‍රමාණයක් පිටරටට ඇදී ගොස් ඇති බව අනාවරණය වී තිබේ. මේ පිළිබඳව ආණ්ඩුව හෝ මහ බැංකුව මේ වන තෙක් කිසිදු නිල ප‍්‍රකාශයක් සිදුකර නොමැත. මූලාශ‍්‍රය දේශය පුවත්පත", "URL": "https://lankatruth.com/si/?p=106356", "Category": "ආර්ථික පුවත්", "Parent URL": null}