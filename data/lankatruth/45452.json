{"Source": "Lankatruth", "Timestamp": "December 21, 2017", "Headline": "“අපිට නාමයෝජනා නොලැබුනේ වෙල්ගමලාගේ අවස්ථාවාදී කුමන්ත්‍රණ නිසයි”", "News Content": "තමා ඇතුළු පිරිසකට නාම යෝජනා ලබා නොදුන්නේ අවස්ථාවාදී දේශපාලන ව්‍යාපාරයේ කුමන්ත්‍රණකරුවන් වන කුමාර වෙල්ගම හා ලලිත් එල්ලාවල යන මන්ත්‍රීවරුන් දෙදෙනා නිසා යැයි බණ්ඩාරගම ප්‍රාදේශීය සභාවේ හිටපු සභාපති මනෝජ් සංජය මහතා පවසයි. තමන් ඇතුළු පිරිස කුමාර වෙල්ගම ඇතුළු මහින්ද පිළේ නායකයන්ගේ වචන විශ්වාස කර මහින්ද රාජපක්ෂ ජනාධිපතිවරයා වෙනුවෙන් වැඩ කළ බවත් තමන්ගේ පක්ෂය වන ශ්‍රී ලංකා නිදහස් පක්ෂයද අතහැර දමා මහින්ද පිල දිනවීමට සූදානමින් සිටියත් කුමාර වෙල්ගම සහ ලලිත් එල්ලාවල යන මන්ත්‍රීවරු දෙදෙනා ඉතාමත් කුමන්ත්‍රණකාරී ලෙස අවසාන මොහොතේ තමන්ට නාමයෝජනා ලබා දීම මගහැරිය බවත් ඔවුන් පවසයි. තමන්ට තවදුරටත් මෙම කුමන්ත්‍රණකාරී දේශපාලන ව්‍යාපාරයේ රැඳී සිටීමට මොනයම් මොහොතකටවත් අවශ්‍ය නැති බවත් එම නිසා බණ්ඩාරගම ආසනයෙන් මහින්ද පිළ පරාජය කිරීමට කටුයුතු කරන බවත් ඔවුන් මාධ්‍ය හමුවක් කැඳවමින් ප්‍රකාශ කර සිටියි.", "URL": "https://lankatruth.com/si/?p=45452", "Category": "පුවත්", "Parent URL": null}