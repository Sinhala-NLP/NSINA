{"Source": "Lankatruth", "Timestamp": "November 8, 2021", "Headline": "පලා විකුණන අම්මා…", "News Content": "ජනතාව වෙත ගොස් ජනතා ප්‍රශ්න සහ ඒ සඳහා ඇති ජනතා විමුක්ති පෙරමුණේ විසඳුම් සාකච්ඡා කිරීමත් පක්ෂය වෙත තව තවත් ජනතාව ඒකරාශී කර ගැනීමත් අරමුණු කරගෙන එම පක්ෂය විසින් සංවිධානය කර ඇති “ගමෙන් පටන් ගමු – ජීවිතය ලස්සන කරන විසඳුම් යෝජනා රැගෙන – ජවිපෙ නියමුවන් ඔබේ ගමට” වැඩසටහනත් සමග මේ දිනවල ජවිපෙ නායකයින් ජනතාව ආමන්ත්‍රණය කරමින් සිටී. ඒ අතරතුර තමන්ට මුණ ගැසෙන ජනතාව, මේ වනවිට තමන්ට මුහුණ දීමට සිදුව ඇති විවිධ කරුණු ජවිපෙ නායකයින් වෙත ප්‍රකාශ කරන අතර එහි අත්දැකීම් මුහුණුපොත හරහා සමාජගත කිරීමටද ජවිපෙ නායකයින් කටයුතු කරමින් සිටී. ඒ අනුව එම පක්ෂයේ දේශපාලන මණ්ඩල සභික හිටපු පාර්ලිමේන්තු මන්ත්‍රී සුනිල් හඳුන්නෙත්තිට මුණගැසුණු, පාලා විකුණා ජීවිතය ගැටගසා ගන්නා අම්මා කෙනෙකු කළ ප්‍රකාශයක් මෙසේ සිය මුහුණුපොතේ පිටුවට එක්කර තිබේ. උපුටාගැනීම, “මේ ඒ අම්මා ය මගේ !! මට ඈ හමුවුනේ වාද්දුවේ දී ය.. ඇයට දරුවන් පස්දෙනෙක් ය.. සැමියා මියගොස් ය .. ඇයට දවසකට ජීවිතය ගැට ගසා ගැනීමට රුපියල් 1000 ක්හොයාගන්න පලා මිටි 100 ක් වත් විකුණා ගත යුතුය.. මිටියකින් ඇත්තේ රුපියල් දහයක් විතරය… මිටි 100 කට ඈ ලගට මිනිසුන් 100 ආ යුතුය.. දැන් එහෙම එන්නේ නැත. වෙනදා වගේ දැන් වෙලදාම ක් නැත.. “මහත්තයා බිස්නස් නෑ හරිම අමාරුයි… ඇයි අම්මේ ? “මිනිසුන්ටත් අමාරුයි මහත්තයා… “ ඒ මේ අම්මා ට තමන් ගේ අමාරුව අනිකාටත් ඇති බව දැනෙන හැටිය .. මොකද කරන්නේ අම්මේ .. අමාරුයි නේද ? මම ඇහුවා ම ඈ හිනා වුණා විතරය… මගේ අම්මා මියගොස් ය.. ඈ අපි ජීවත් කරවන්න ඩෙවෝනියාවත්තේ දවල්ට දලු කැඩුවාය .. රෑට ෆැක්ටේරියේ වැඩට ගිය දවස් ද තිබුනා ය.. පිට තැන් වල කුලී වැඩ ටද ගියාය.. අම්මා රහසින් ඇඩුවා.. මොකද කරන්නේ අම්මේ .. අමාරුයි නේද ? මම ඇහුවා ම ඈ හිනා වුණා විතරය… ඒ මගේ අම්මාය .. වාද්දුවේ අම්මා ද එහෙමය … මේ ඒ අම්මා ය මගේ !!”", "URL": "https://lankatruth.com/si/?p=125597", "Category": "පුවත්", "Parent URL": null}