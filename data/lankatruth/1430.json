{"Source": "Lankatruth", "Timestamp": "February 17, 2012", "Headline": "මේවා අපේ  තාත්තගෙත් වැරදි – සජිත් පේ‍්‍රමදාස", "News Content": "එක්සත් ජාතික පක්ෂයේ කඩා වැටීමට සිය පියා වන ආර්. පේ‍්‍රමදාස හිටපු ජනපතිවරයාත් වගකිවයුතු යැයි එ.ජා.ප. පාර්ලිමේන්තු මන්ත‍්‍රී සජිත් පේ‍්‍රමදාස මහතා පවසයි.  මන්තී‍්‍රවරයා මේ බව පැවසුවේ සසුනට අරුණ වැඩසටහනේ මාවතගම වැල්ලව නිදහස්ගම විවේකාරාම විහාරස්ථානයේ පැවති උත්සවයකදීය. ”මම අද එලිපිටම කියනවා.අපේ පක්ෂයේ කඩා වැටීමට එක්කෙනෙක් දෙන්නෙක් නෙවෙයි මගේ පියාත් වගකියන්න ඕනා. ඒවගේම ලලිත්,ගාමිණි, පේ‍්‍රමචන්ද්‍ර වැනි හැමෝම වගකියන්න ඕනා. මේ හැමෝගෙම අඩුපාඩු නිසා තමයි අපේ ඒ ගමන කඩා වැටුනේ” යැයි සජිත් පේ‍්‍රමදාස මන්ති‍්‍රවරයා එහිදී වැඩිදුරටත් පැවසීය. මේ අතර සජිත් පේ‍්‍රමදාස මන්ති‍්‍රවරයාගේ මෙම ප‍්‍රකාශය රනිල් වික‍්‍රමසිංහ හට වක‍්‍රාකාරයෙන් සහයෝගය දැක්වීමක් ලෙස හැගවෙන බව මේ පිළිබද අදහස් දක්වන කරූ හිතවාදීන් පවසන නමුත් තවත් පිරිසක් පවසන්නේ සජිත් ප්‍රේමදාස මහතා නායකත්වයට පැමිණීම සදහා තම පියාවද පාවාදෙමින් සටින බවයි.", "URL": "https://lankatruth.com/si/?p=1430", "Category": "පුවත්", "Parent URL": null}