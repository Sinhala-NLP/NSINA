{"Source": "Lankatruth", "Timestamp": "April 24, 2018", "Headline": "පස් වැනි ඔටුන්න හිමි කුමරා බිහිවෙයි", "News Content": "විලියම් කුමරුගේ බිරිය වන කේම්බ්‍රිජ් ආධිපාදවරිය සිය තෙවැනි දරුවාට උපත දුන් බව කෙන්සින්ග්ටන් මාලිගය නිවේදනය කරයි. බ්‍රිතාන්‍ය වේලාවෙන් ඊයේ (23) උදෑසන 6ට පමණ කේට් කුමරිය ලන්ඩන් නුවර පැඩින්ග්ටන් හි පිහිටි ශාන්ත මේරි රෝහලට ඇතුළත් කර තිබේ.එහිදී ඇය කිසිදු සංකූලතාවකින් තොරව පිරිමි දරුවෙකු බිහිකර ඇතැයි වාර්තා වේ. ඔටුන්නේ පස්වැනි හිමිකරුවා ලෙස නව බිලිඳා උපත ලද අතර වන අතර දෙවැනි එළිසබෙත් රැජිනගේ සහ එඩින්බරෝ ආදිපාදවරයාගේ හයවැනි මී මුණුපුරා ද වේ. ඔහු ජෝර්ජ් කුමරුගේ සහ චාලට් කුමරියගේ බාල සොහොයුරුද වන්නේය.", "URL": "https://lankatruth.com/si/?p=50916", "Category": "විදෙස් පුවත්", "Parent URL": null}