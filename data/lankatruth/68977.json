{"Source": "Lankatruth", "Timestamp": "February 25, 2019", "Headline": "වතු කම්කරු ගැටලු ගැන සාකච්ඡාවකට අනුර නුවරඑළියට", "News Content": "ආණ්ඩුව නොතකා හැර ඇති වතු කම්කරුවන්ගේ වැටුප් ඇතුළු නොවිසඳුණු අනෙකුත් ගැටලු සම්බන්ධයෙන් සාකච්ඡා කිරීම සඳහා ජනතා විමුක්ති පෙරමුණේ නායක අනුර දිසානායක මහතා ලබන සතියේ නුවරඑළිය දිස්ත්‍රික්කයට යෑමට තීරණය කර ඇත. ඒ අනුව ලබන 28, මාර්තු 01 සහ 02 යන තෙදින තුළ එම දිස්ත්‍රික්කයේ හැටන්, මස්කෙළිය, ලිඳුල ඇතුළු නගර කිහිපයකදී වතු කම්කරු නායකයන් හා එම ජනතාව සමඟ අදාළ ගැටලු ඔහු විසින් සාකච්ඡා කිරීමට නියමිතය. වතු කම්කරුවාට ලැබෙන දෛනික වැටුප රුපියල් 750ක් වීමත් ඊට අමතරව වතුකරයේ ජනතාවගේ සෞඛ්‍ය, යටිතල පහසුකම් ඇතුළු අත්‍යාවශ්‍ය කාරණා පිළිබඳවත් සාකච්ඡා කොට ඊට අදාළව ගතයුතු ඉදිරි ක්‍රියාමාර්ග සාකච්ඡා කිරීම මෙහි මූලික අරමුණු වේ. විශේෂයෙන්ම වතු කම්කරු වෘත්තීය සමිති නායකයන් මීට සම්බන්ධ කරගැනීමට නියමිත බවද වාර්තා වේ. අනුරාධා හේරත් – මව්බිම", "URL": "https://lankatruth.com/si/?p=68977", "Category": "පුවත්", "Parent URL": null}