{"Source": "Lankatruth", "Timestamp": "July 20, 2013", "Headline": "ඕස්ට්‍රෙලියාවට සංක්‍රමණය වන්නන් PNG වලට පිටුවහල් කරයි", "News Content": "බෝට්ටු වලින් ඕස්ට්‍රේලියාවට පැමිණෙන පුද්ගලයින් තවදුරටත් ඕස්ට්‍රේලියාවේ රඳවා නොගන්නා බවත් ඔවුන් පැපුවා නිව්ගීනියා රටට පිටුවහල් කරන බවත් ඕස්ට්‍රෙලියා අගමැතිවරයා නි‍වේදනය කර තිබේ.  පසුගිය කාලයේ ඕස්ට්‍රේලියාවට පැමිණෙන සංක්‍රමණිකයන්ගේ වැඩිවීම හේතුවෙන් මෙම තීරණය ගෙන ඇති බව වාර්තා වේ. මේ සඳහා එම රටවල් දෙක අතර එකඟතාවයක් ඇති  පැසිෆික් සාගරයේ නිරිතදිග පිහිටා ඇති පැපුවා නිවු ගීනියා යනු ඉතා දුප්පත් රටක් වන අතර ලෝකයේ වැඩිම විවිධත්වයක් ඇති රට ලෙසද වාර්තා වේ. එම රටේ විවිධ භාෂා 841ක් පමණ හඳුනාගෙන ඇති අතර වැඩිම පිරිසක් ග්‍රාම්‍ය දුෂ්කර ප්‍රදේශවල ජීවත් වේ. එරටේ ජනගහනයෙන් තුනෙන් එකක් පමණ දිනකට ඩොලර් 1යි ශත 25 කට අඩු මුදලකින් ජීවත් වන බවත් ලොකයේ සංස්කෘතික හා භූගෝලීය වශයෙන් අවම සොයාගැනීම්වලට ලක් වූ රට ලෙසද වාර්තා වේ.", "URL": "https://lankatruth.com/si/?p=7797", "Category": "විදෙස් පුවත්", "Parent URL": null}