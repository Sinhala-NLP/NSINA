{"Source": "Lankatruth", "Timestamp": "May 19, 2022", "Headline": "පාන් රාත්තල රුපියල් 200ට කිට්ටු කරයි", "News Content": "තිරිඟු පිටි මිල රුපියල් 35 කින් ඉහළ යෑම හේතුවෙන් ග්‍රෑම් 450ක පාන් රාත්තලක මිල රුපියල් 30කින් සහ සෙසු බේකරි නිෂ්පාදනවල මිල රුපියල් 10කින් ඉහළ දැමීමට තීරණය කළ බව සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන පැවසයි. මෙම මිල ඉහළ දැමීම අද (19) මධ්‍යම රාත්‍රීයේ සිට ක්‍රියාත්මක වන බවද ඔහු සඳහන් කරයි. ඒ අනුව මේ වනවිට සාමාන්‍ය පාන් රාත්තලක මිල රුපියල් 170ක් දක්වා ඉහළ ගොස් තිබේ.", "URL": "https://lankatruth.com/si/?p=134494", "Category": "ආර්ථික පුවත්", "Parent URL": null}