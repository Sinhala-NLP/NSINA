{"Source": "Lankatruth", "Timestamp": "April 25, 2023", "Headline": "පාසල් දිවා ආහාරයත් නවතියි", "News Content": "මූල්‍ය ප්‍රතිපාදන නොලැබීම හේතුවෙන් පවතින ආර්ථික අර්බුදය සමග එදිනෙදා වියදම් කළමනාකරණය කරගත නොහැකිව ආහාර සපයන පිරිස් දැඩි අර්බුද රැසකට මුහුණ දී තිබීමෙන් පාසල්වල දිවා ආහාරය සැපයීමේ සේවාවෙන් බොහෝ පිරිසක් ඉවත්ව ඇතැයි අනාවරණය වේ. දකුණු පළාතේ පාසල්වල ප්‍රාථමික අංශයට දිවා ආහාරය සපයන පුද්ගලයන්ට මේ වසරේ පෙබරවාරි මස සිට මෙතෙක් අදාළ මුදල් ගෙවා නැති බවද වාර්තා වේ විය. අධ්‍යාපන අමාත්‍යාංශයෙන් මේ පිළිබඳ විමසීමේදී පවසා ඇත්තේ, මුදල් ප්‍රතිපාදන සම්බන්ධ ගැටලුවක් පවතින නිසා මෙම මුදල් ගෙවීම සිදු කිරීමට නොහැකි තත්වයක් මතුව ඇති බවය. ඒ අනුව, මේ වසරේ පෙබරවාරි සිට මෙතෙක් අදාළ මුදල් දකුණු පළාතේ සියලු ම පාසල්වලට මෙන්ම දිවයිනේ බොහෝ ප්‍රදේශවල පාසල්වලද දිවා ආහාරය සපයන්නන්ට එම මුදල් ගෙවා නැති බව අනාවරණය විය. බස්නාහිර පළාතේ පාසල්වලට පමණක් අදාළ මුදල් ගෙවා ඇතැයිද වාර්තා වේ.", "URL": "https://lankatruth.com/si/?p=146565", "Category": "පුවත්", "Parent URL": null}