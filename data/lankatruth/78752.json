{"Source": "Lankatruth", "Timestamp": "August 6, 2019", "Headline": "ඩයගම වතු නිවාස 12ක් ගිනිබත් වෙයි", "News Content": "ඩයගම චන්ද්‍රිගාමම් වතුයායේ නිවාස පෙළක ඊයේ(05) රාත්‍රි 9.00ට පමණ හටගත් ගින්නකින් නිවා 12ක් සම්පූර්ණයෙන් විනාශ වී තිබේ. ගින්නට හසුවූ පවුල් 9කට අයත් නිවාස 12ක ජීවත්වූ පුද්ගලයන් 49 දෙනෙකු මේ වනවිට අවතැන්ව ඇත. ගින්නෙන් කිසිඳු ජීවිත හානියක් සිදුව නොමැති අතර වටිනා ලියකියවිලි සහ බඩු භාණ්ඩ සම්පූර්ණයෙන්ම විනාශ වී ඇතැයි ඩයගම පොලීසිය පවසයි. පාසල් ළමුන් 10ක් ඇතුළු අවතැන්වූවන් මේ වනවිට චන්ද්‍රිගාමම් දෙමළ විද්‍යාලයේ තාවකාලිකව රඳවා ඇත. ගින්නට හේතුව විදුලි කාන්දුවක් බව පොලීසිය සැකකරන අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=78752", "Category": "පුවත්", "Parent URL": null}