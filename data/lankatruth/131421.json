{"Source": "Lankatruth", "Timestamp": "April 5, 2022", "Headline": "සේනාධිපතිත් පවුල රටපටවයි…", "News Content": "ඇවන්ගාඩ් අධිපති නිස්සංක සේනාධිපති සිය බිරිඳ සහ දරුවා ඇතුළු පවුලේ සාමාජිකයන් කටුනායක ජාත්‍යන්තර ගුවන් තොටුපළෙන් මාලදිවයින බලා පිටත්කර ඇතැයි තොරතුරු වාර්තා වේ. මොවුන් පිරිස ශ්‍රී ලන්කන් ගුවන් සේවයේ යූ.එල්.- 102 දරන ගුවන් යානයෙන් අද උදෑසන 08.20ට මාලදිවයින බලා පිටත්ව ගොස් තිබේ. එම අවස්ථාවේ කටුනායක ගුවන් තොටුපළ පරිගණක සහ ආරක්ෂක කැමරා පද්ධතිය අවුල් සහගත තත්වයකට පත් ව තිබී ඇති අතර එම අවස්ථාවේ මෙම පිරිස කටුනායක ගුවන් තොටුපළ පිටත්වීමේ පර්යන්තය ඔස්සේ අදාළ ගුවන් යානය වෙත පිවිසීමට කටයුතු කර තිබේ. මෙම සිදුවීම පිළිබඳව කටුනායක ගුවන් තොටුපළ ආරක්ෂක අංශද මේ වනවිට පරීක්ෂණ ආරම්භ කර ඇතැයි වාර්තා වේ. සෙනාධිපති යනු ජනාධිපති ගෝටාබය රාජපක්ෂගේ ඉතා කිට්ටුවන්තම මිතුරෙකු වන අතර පසුගිය දිනවල ඔහු විසින් ආණ්ඩු විරෝධී උද්ඝෝෂණවලට බිත්තර ප්‍රහාර එල්ල කිරීමට ඔහුගේ ආරක්ෂක සේවයේ සේවකව් සම්බන්ධ කරගෙන තිබූ අතර ගම්පහ ප්‍රදේශයේදී ජාතික ජන බලවේගයේ සමුළුවකට බිත්තර ප්‍රහාරයක් එල්ල කිරීමේදි ජනතාව විසින් ඔවු අල්ලා පොලීසියටද බාරදෙන ලදී.", "URL": "https://lankatruth.com/si/?p=131421", "Category": "පුවත්", "Parent URL": null}