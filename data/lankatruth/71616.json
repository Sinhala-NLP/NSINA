{"Source": "Lankatruth", "Timestamp": "April 5, 2019", "Headline": "ඇමරිකාව හා තුර්කිය අතර ගැටළුවක්", "News Content": "රුසියාවෙන් මිලට ගැනීමට සැළසුම් කර ඇති මිසයිල පද්ධතිය ලබාගන්නේ නම් තුර්කිය, නේටෝ සංවිධානයේ සාමාජිකත්වයෙන් ඉවත්විය හැකි බවට ඇමරිකාව අනතුරු අගවයි. තුර්කිය මෙම මිසයිල පද්ධතිය මිලට ගැනීමෙන් ඇමරිකානු ජෙට් යානාවල ආරක්ෂාවට තර්ජනයක් ඇතිවිය හැකි යැයි ඇමරිකාව චෝදනා කරයි. ඇමරිකානු උප ජනාධිපති මයික් පෙන්ස් ප්‍රකාශ කර සිටියේ රුසියානු එස්.400 නැමති ගුවන් යානා නාශක මිසයිල පද්ධතිය මිලදී ගැනීම, තුර්කියට තවදුරටත් නේටෝ සංවිධානයේ සාමාජිකත්වය දැරීමට නුසුදුසුකමක් වන බවත් ඒ සම්බන්ධව තීරණයක් ගැනීමට සිදුවන බවත්ය.", "URL": "https://lankatruth.com/si/?p=71616", "Category": "විදෙස් පුවත්", "Parent URL": null}