{"Source": "Lankatruth", "Timestamp": "August 30, 2021", "Headline": "ආණ්ඩුව ඇතුලේ ප්‍රහාරවලට තවත් අය එක්වේ", "News Content": "මේ වන විට ආණ්ඩුවේ අභ්‍යන්තරයේ පවතින ගැටුම් දිනෙන් දින පිටතට පැමිණෙන අතර විවිධ පිරිස් විවිධ හේතු සම්බන්ධයෙන් ගැටුම්කාරී මත ඉදිරිපත් කරමින් සිටිති. මේ අතරට චන්දිම වීරක්කොඩි මන්ත්‍රීවරයා පසුගිය සති අන්තය වෙන විට එක්වී සිටියේ ය. ඔහු ඉරිදා ලංකාදීප පුවත්පතට කොවිඩ් වසංගතය සම්බන්ධයෙන් ජනාධිපතිවරයා ඇතුළු නායකයින් අනුගමනය කරන ක්‍රියාමාර්ගය විවේචනයට ලක්කර තිබේ. “මේ වගේ වසංගතයකට මුහුණ දෙද්දී ප්‍රජාතන්ත්‍රවාදී රජයක් විදිහට සියලු අයගේ අදහස් ලබා ගැනීම හා දැනුවත්වීම ඉතා වැදගත්. සර්ව පාක්ෂික හමුවක් සඳහා පරිසරය සකස් කිරීම අවශ්‍යයි. ඒක සිද්ධ නොවීම ගැන අපිටත් කනස්සල්ලක් තියෙනවා. ආණ්ඩුව ඇතුලේ හිටියට අපිටත් තේරෙන්නේ නෑ ඇයි ආණ්ඩුව මේ කොවිඩ් ප්‍රශ්නයේදී හැම පාර්ශවයකම අදහස් අරගන්නේ නැත්තේ කියලා.” යනුවෙන් ප්‍රකාශ කර තිබේ.", "URL": "https://lankatruth.com/si/?p=122208", "Category": "පුවත්", "Parent URL": null}