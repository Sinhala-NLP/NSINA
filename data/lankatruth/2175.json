{"Source": "Lankatruth", "Timestamp": "April 28, 2012", "Headline": "රවී ජයවර්ධන හා තෙවරප්පෙරුම අතර ගැටුමක් වෙඩි හුවමාරුවකුත් ඒ අතර", "News Content": "මතුගම – අගලවත්ත ප‍්‍රදේශයේ ඊයේ (27) සංවිධානය කර තිබූ එක්සත් ජාතික පක්ෂයේ රැස්වීමක් අතරතුර දෙපිරිසක් අතර ගැටුමක් හටගෙන තිබේ. ලබන මැයි 01 වැනිදා කොළඹ දී පැවැත්වීමට නියමිත රණසිංහ පේ‍්‍රමදාස ගුණ සමරුව පිළිබද ශිරාල් ලක්තිලක, මෛත‍්‍රී ගුණරත්න යන පළාත් සභා මන්ත‍්‍රීවරුන්ගේ හා එජාප හොරණ හිටපු සංවිධායක රවී ජයවර්ධන මහතාගේ ප‍්‍රධානත්වයෙන් මෙම රැස්වීම සංවිධානය කර තිබී ඇත.මෙම රැස්වීම අතරතුර පාර්ලිමේන්තු මන්ත‍්‍රී පාලිත තෙවරප්පෙරුම පැමිණීමත් සමග එම ගැටුම හටගෙන තිබේ. එහිදී මතුගම ආසන සංවිධායකවරයා වන තමාගේ අනුමැතියකින් තොරව රැස්වීමක් සංවිධානය කිරීම පිළිබද පාලිත තෙවරප්පෙරුම මන්ත‍්‍රීවරයා විරෝධය පළ කර තිබේ.අනතුරුව, තෙවරප්පෙරුම මන්ත‍්‍රීවරයා සමග පැමිණි ආධාරකරුවන් පිරිසක් සහ එම රැස්වීම් භූමියේ සිටි පිරිසක් අතර ගැටුමක් ඇතිවී තිබේ. එම අවස්ථාවේ දී පාලිත තෙවරප්පෙරුම මහතා සමග සිටි අයෙකු අහසට වෙඩි 04 ක් තබා ඇති බව ද වාර්තා වේ. එම වෙඩි තැබීමෙන් කිසිවෙකුට හෝ හානියක් සිදුවී නොමැත. ලබන මැයි 01 වැනිදා කොළඹ දී පැවැත්වීමට නියමිත රණසිංහ පේ‍්‍රමදාස ගුණ සමරුව පිළිබද ශිරාල් ලක්තිලක, මෛත‍්‍රී ගුණරත්න යන පළාත් සභා මන්ත‍්‍රීවරුන්ගේ හා එජාප හොරණ හිටපු සංවිධායක රවී ජයවර්ධන මහතාගේ ප‍්‍රධානත්වයෙන් මෙම රැස්වීම සංවිධානය කර තිබී ඇත. මෙම රැස්වීම අතරතුර පාර්ලිමේන්තු මන්ත‍්‍රී පාලිත තෙවරප්පෙරුම පැමිණීමත් සමග එම ගැටුම හටගෙන තිබේ. එහිදී මතුගම ආසන සංවිධායකවරයා වන තමාගේ අනුමැතියකින් තොරව රැස්වීමක් සංවිධානය කිරීම පිළිබද පාලිත තෙවරප්පෙරුම මන්ත‍්‍රීවරයා විරෝධය පළ කර තිබේ. අනතුරුව, තෙවරප්පෙරුම මන්ත‍්‍රීවරයා සමග පැමිණි ආධාරකරුවන් පිරිසක් සහ එම රැස්වීම් භූමියේ සිටි පිරිසක් අතර ගැටුමක් ඇතිවී තිබේ. එම අවස්ථාවේ දී පාලිත තෙවරප්පෙරුම මහතා සමග සිටි අයෙකු අහසට වෙඩි 04 ක් තබා ඇති බව ද වාර්තා වේ. එම වෙඩි තැබීමෙන් කිසිවෙකුට හෝ හානියක් සිදුවී නොමැත.", "URL": "https://lankatruth.com/si/?p=2175", "Category": "පුවත්", "Parent URL": null}