{"Source": "Lankatruth", "Timestamp": "June 26, 2020", "Headline": "MCC මුදල් කිසිවක් ලංකාවට ප්‍රදානය කර නැහැ… කොළඹ අමෙරිකානු තානාපති කාර්යාලය කියයි…", "News Content": "වර්තමාන ඩොලර් මිලියන 480 ප්‍රදානය යටතේ කිසිදු MCC ප්‍රදාන මුදලක් ශ්‍රී ලංකා රජය වෙත සම්ප්‍රේෂණය හෝ වියදම් කිරීමක් සිදුවී නොමැති බව කොළඹ පිහිටි අමෙරිකානු තානාපති කාර්යාලය පවසයි. ට්විටර් පණිවුඩයක් නිකුත් කරමින් තානාපති කාර්යාලය සඳහන් කරන්නේ, MCC ගිවිසුමේ සූදානම්වීමේ ක්‍රියාකාරකම් සඳහා වූ අරමුදල් ප්‍රදානය සම්බන්ධයෙන් රජයේ තීරණය ලැබෙන තෙක් එය අවලංගු කර හෝ දින නියමයක් නොමැතිව කල්දමා තිබෙන බවය. වර්තමාන ඩොලර් මිලියන 480 ප්‍රදානය යටතේ කිසිදු MCC ප්‍රදාන මුදලක් රජය වෙත සම්ප්‍රේෂණය හෝ වියදම් කිරීමක් සිදුවී නොමැත. සූදානම්වීමේ ක්‍රියාකාරකම් සඳහා වූ අරමුදල්, මෙම ප්‍රදානය සම්බන්ධයෙන් රජයේ තීරණය ලැබෙන තෙක් අවලංගු කර හෝ දින නියමයක් නොමැතිව කල්දමා තිබේ. — U.S. Embassy Colombo (@USEmbSL) June 26, 2020", "URL": "https://lankatruth.com/si/?p=94318", "Category": "පුවත්", "Parent URL": null}