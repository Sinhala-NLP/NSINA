{"Source": "Lankatruth", "Timestamp": "October 7, 2020", "Headline": "ජාලිය සේනාරත්න පොලිස් මාධ්‍ය ප්‍රකාශක ධුරයෙන් ඉවතට", "News Content": "ජ්‍යෙෂ්ඨ පොලිස් අධිකාරි ජාලිය සේනාරත්න මහතා පොලිස් මාධ්‍ය ප්‍රකාශක ධුරයෙන් ඉවත් කර ඒ වෙනුවට නියෝජ්‍ය පොලිස්පති අජිත් රෝහණ මහතා පත්කර තිබේ. පාස්කු ප්‍රහාරය සම්බන්ධයෙන් අත්අංගුවට ගෙන පසුව අධිකරණයකට හෝ ඉදිරිපත් නොකර අපරාධ පරීක්ෂණ දෙපාර්තමේන්තුව විසින් නිදහස් කළ රිෂාඩ් බදුර්දීන් මහතාගේ සහෝදරයා සම්බන්ධයෙන් පරස්පර අදහස් ප්‍රකාශ කිරීම සම්බන්ධයෙන් ජාලිය සේනාරත්න මහතා සමාජයේ දැඩි විවේචනයට භාජනය විය. ජාලිය සේනාරත්න වෙනුවට පත් කළ අජිත් රෝහණ මහතා මීට පෙරද පොලිස් පොලිස් මාධ්‍ය ප්‍රකාශක ලෙස කටයුතු කළ අයෙකි.", "URL": "https://lankatruth.com/si/?p=97120", "Category": "පුවත්", "Parent URL": null}