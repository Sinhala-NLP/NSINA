{"Source": "Lankatruth", "Timestamp": "May 19, 2021", "Headline": "මෙච්චර දරුණුවට කොරෝනා පැතිරෙයි කියලා හිතුවෙ නැහැ… වාසුදේව", "News Content": "කොවිඩ් – 19 වෛරසය රටතුළ මෙතරම් භයානක ලෙස ව්‍යාප්ත වනු ඇතැයි කිසිඳු පෙර තක්සේරුවක් කිරීමට නොහැකි වූ බව අන්තර්ජාලය ඔස්සේ පැවති මාධ්‍ය හමුවක් අමතමින් ජල සම්පාදන අමාත්‍ය වාසුදේව නානායක්කාර සඳහන් කරයි. ආණ්ඩුවේ තක්සේරුව වූයේ මීට වඩා අඩු මට්ටමකින් රෝගය ව්‍යාප්ත වනු ඇති බව වුවද මේ වනවිට අපේක්ෂා නොකළ තරමින් වසංගතය විශාල ව්‍යාප්තියක් සිදුවී ඇතැයිද ඔහු සඳහන් කරයි. දැනට මෙම වසංගතයට ඔරොත්තු දීමට ප්‍රමාණවත් තරම් රෝහල්වල ඉඩ පහසුකම් නොමැති වීම හේතුවෙන් රෝග ලක්ෂණ නොමැති රෝගීන් ඇතැමකුට ගෙදර සිටීමට සිදුව ඇති බවත් ඔහු සඳහන් කරයි.", "URL": "https://lankatruth.com/si/?p=116598", "Category": "පුවත්", "Parent URL": null}