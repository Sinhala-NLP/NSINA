{"Source": "Lankatruth", "Timestamp": "March 13, 2020", "Headline": "දේශපාලන පක්ෂ 02ක් ස්වාධීන කණ්ඩායම් 5ක් නාමයෝජනා බාර දෙති", "News Content": "පාර්ලිමේන්තු මැතිවරණය සඳහා නාමයෝජනා පත්‍ර බාරගැනීම ආරම්භ වූ ඊයේ (12) පිළිගත් දේශපාලන පක්ෂ දෙකක් සහ ස්වාධීන කණ්ඩායම් 05ක් නාමයෝජනා පත්‍ර බාර දුන් බව මැතිවරණ කොමිසම පවසයි. ශ්‍රී ලංකාවේ සමාජවාදී පක්ෂය කළුතර හා ගාල්ල දිස්ත්‍රික්ක දෙක සඳහාද ජනසෙත පෙරමුණ යාපනය හා වන්නි දිස්ත්‍රික්ක දෙක සඳහාද නාමයෝජනා බාරදී ඇති අතර මෙයට අමතරව ස්වාධීන කණ්ඩායම් පහක් මහනුවර, මාතලේ, යාපනය, පුත්තලම හා බදුල්ල දිස්ත්‍රික්කවලට නාමයෝජනා බාරදී තිබේ. මීට අමතරව ඊයේ වනවිට ස්වාධීන කණ්ඩායම් 120ක් ඇප තැන්පත් කර ඇත.", "URL": "https://lankatruth.com/si/?p=90954", "Category": "පුවත්", "Parent URL": null}