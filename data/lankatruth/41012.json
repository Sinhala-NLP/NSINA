{"Source": "Lankatruth", "Timestamp": "September 16, 2017", "Headline": "උතුරු කොරියානු මිසයිලය කොරියානු අර්බුදය උග්‍ර කරයි", "News Content": "උතුරු කොරියාව නැවත වරක් ජපානයට ඉහලින් බැලිස්ටික් මිසයිලයක් එල්ල කිරීමත් සමග කලාපයේ යුද උණුසුම නැවත වරක් ඉහළ ගොස් තිබේ. මෙම මිසයිලයද අන්තර් මහද්වීපික බැලස්ටික් මිසයිලයක් බව පැවසෙන අතර එය ජපානයේ හොකියිඩෝ දූපතට ඉහළින් කිලෝමීටර් 3700ක දුරකදීමුහුදට පතිතවී ඇත. මෙම මිසයිල අත්හදා බැලීමට ප්‍රතිචාර දක්වමින් ජපාන අගමැති ෂින්සෝ අබේ පවසා ඇත්තේ “භයානක කුපිත කිරීම් කිසිවිටෙකත් නොඉවසන” බවයි. උතුරු කොරියානු මිසයිල අත්හදා බැලීමෙන් අනතුරුව ඊට ප්‍රතිචාර දක්වමින් දකුණු කොරියාවද බැලස්ටික් මිසයිල දෙකක් මුහුද වෙත එල්ල කර ඇති බව පැවසේ. දිගින් දිගටම උතුරු කොරියාව සිදුකරන මෙම මිසයිල අත්හදා බැලීම් හා න්‍යෂ්ටික පිපිරවීම් සම්බන්ධයෙන් දැඩි තීරණ ගත යුතු බවත් උතුරු කොරියාවට එරෙහිව දැඩි සම්බාධක පැනවීමටත් ඇමෙරිකාව සූදානම් වේ.", "URL": "https://lankatruth.com/si/?p=41012", "Category": "විදෙස් පුවත්", "Parent URL": null}