{"Source": "Lankatruth", "Timestamp": "January 12, 2020", "Headline": "කෘෂිකර්ම අමාත්‍යාංශය තවමත් සබීතාගේ ගොඩනැගිල්ලේමයි", "News Content": "කෘෂිකර්ම අමාත්‍යංශය රංගන ශිල්පිනී සබීතා පෙරේරා මහත්මියගේ සැමියාට අයත් රාජගිරියේ පිහිටි ඩී.පී.ජේ ගොඩනැගිල්ලෙන් ගොවිජන මන්ධිරය වෙත ගෙනයාමට කැබිනට් මණ්ඩලය තීරණය කළ බව පසුගියදා මාධ්‍ය වාර්තා කළද මේ වනවිටත එම අමාත්‍යාංශය රාජගිරියේ පිහිටි ගොඩනැගිල්ලේම පවත්වාගෙන යන බව වාර්තා වේ. ඉකුත් ආණ්ඩුව සමයේ කෘෂිකර්ම අමාත්‍යංශය මසකට රුපියල් ලක්ෂ 200කට අධික මාසික කුලී පදනම මත රාජගිරියේ පිහිටි ඩී.පී.ජේ ගොඩනැගිල්ලට ගෙන ඒමට කටයුතු කළ අතර ඒ සඳහා එවකට අග්‍රාමාත්‍ය රනිල් වික්‍රමසිංහ මහතා කැබිනට් මණ්ඩලයට යෝජනා කළ අවස්ථාවේම ඒ සම්බන්ධයෙන් ප්‍රතමයෙන්ම හෙළිදරව් කර සිටියේ ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා විසිනි. ඒ 2016 අප්‍රේල් 07වනදා ස්වාධීන රූපවාහිනියේ පැවති ගිරය වැඩසටහනට එක්වෙමිණි. ඉන් පසු මේ සම්බන්ධයේන රට තුළ දැඩි ආන්දෝලනයක් ඇති විය.", "URL": "https://lankatruth.com/si/?p=88643", "Category": "පුවත්", "Parent URL": null}