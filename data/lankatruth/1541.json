{"Source": "Lankatruth", "Timestamp": "February 26, 2012", "Headline": "උපාධිධිරීන්ට රැකියා ලබාදීමේ ප්‍රතිපත්තිය කුමක්ද ? – අනුර", "News Content": "ස්ථාවර නියෝග 23/2 යටතේ නගනු ලැබූන ප‍්‍රශ්නයක් මගින් පසුගිය 24 වන දා ජනතා විමුක්ති පෙරමුණේ පාර්ලිමේන්තු මනිත්‍රී අනුර කුමාර දිසානායක මහතා පාර්ලිමේන්තුවේදී විමසා සිටියේ මේ වන විට රැකියා විරහිත උපාධීධාරී තුරණ තරුණියන්ට රැකියා ලබාදීමට අනුගමනයකර ඇති ප්‍රතිපත්තිය කුමක් දයන්නයි. එහි දී ඒ මහතා නගනු ලැබූ ප්‍රශ්නය පහත පරිදි වේ. ගරු කථානායකතුමනි, විධිමත් බදවා ගැනීමේ පටිපාටියක් අනුගමනය නොකරමින් හා සියලූ උපාධිධාරීන්ට සම අවස්ථා දීමකින් තොරව තෝරාගත් උපාධිධාරීන් පිරිසක් සදහා රැකියා ලබාදීමේ වැඩපිළිවෙළ පිළිබද මෙම ගරු සභාවේ අවධානය යොමු කරමි. මේ දිනවල රාජ්‍ය පරිපාලන හා ස්වදේශ කටයුතු අමාත්‍යංශයේ මග පෙන්වීමකට අනුව, දිස්ත‍්‍රික් ලේකම් කාර්යාල මට්මින් හා ප‍්‍රාදේශීය ලේකම් කාර්යාල මට්ටමින් උපාධිධාරීන්ට අභ්‍යාසලාභී පත්වීම් ලබාදීමේ වැඩපිළිවෙළක් ආරම්භ කොට ඇත. උපාධිධාරීන් බදවාගැනීම් ගාල්ල, මාතර, හම්බන්තොට දිස්ත‍්‍රික්වල පෙබරවාරි මස 14,15,16,17 යන දිනවල ද සිදුවිය. දිවයිනේ තවත් දිස්ත‍්‍රික්ක කීපයකම මේ අයුරින් මේ ආසන්න දිනවලදී පත්වීම් ලබාදීම සිදුවිය. මෙම පත්වීම් නම් කර තිබුණේ උපාධිධාරී අභ්‍යාසලාභී තනතුර යනුවෙනි. සම්මුඛ පරීක්‍ෂණයට කැදවූ දිනයේම රැුකියාව ලබාදීම ද එහිදී සිදුවිය. මෙලෙස උපාධිධාරීන්ට රැකියා ලබාදුන්නේ අයදුම් පත් කැදවීමකින් තොරවය. රජයේ රැුකියාවක් ලබාදීමේ පිළිගත් ක‍්‍රමවේදය වනුයේ රජයේ ප‍්‍රසිද්ධ ගැසට් පත‍්‍රයේ නිවේදනය කොට, අයදුම් පත් කැදවීමෙන් පසු සම්මුඛ පරීක්‍ෂණ පත්වා සුදුසු කම් සහිත පිරිස්වලට රැුකියා ලබාදීම එම ක‍්‍රමවේදය වේ. මෙම පිළිගත් ක‍්‍රමවේදය මුලූමනින්ම නොසලකා හැර ආණ්ඩුවේ කිසියම් බලවතෙක් විසින් සකසන ලද නාම ලේඛනයට මෙලෙස පත්වීම් ලබාදෙමින් පවතී. පැහැදිලිව මෙම පත්වීම් ආණ්ඩුවේ දේශපාන වුමනාව මත දෙනු ලබන පත්වීම් වේ. මෙලෙස විනිවිධ භාවයෙන් තොරව රස්සා ලබාදෙනවාට එරෙහිව රට සෑම ක්ෂේත‍්‍රයකම පාහේ විරෝධයක් මතු විය. එම රැකියා ලබාදීමේ ක‍්‍රමවේදයෙහි නීත්‍යනුකූලභාවය විවිධ පාර්ශව වෙතින් ප‍්‍රශ්න කෙරිණ. මෙම විරෝධතා මග හරවා ගැනීම සදහා ආණ්ඩුව යෙදූ උපක‍්‍රමය වූයේ ‘‘අභ්‍යාසලාභී’’ තනතුර සදහා උපාධිධාරීන් බදවා ගන්නා බවට පුවත් පත් නිවේදන දැමීමයි. එම පුවත් පත් නිවේදනය පළ වූයේ 2012 පෙබරවාරි 16 වැනිදාය. එම පුවත් පත් නිවේදනය සභාගත කරමි. එම පුවත් පත් නිවේදනයට අනුව අයදුම් පත් භාර ගන්නා අවසන් දිනය වන්නේ 2012 මාර්තු 30 වැනිදාය. නමුත් හාස්‍යජනක කරුණ වන්නේ ඒ වන විටත් බොහෝ ප‍්‍රදේශවල උපාධිධාරීන් බදවා ගැනීමට කටයුතු කොට තිබීමයි. එලෙස අයදුම් පත් කැදවන ලද පෙබරවාරි 16 දිනට පෙර ලබාදුන් පත්වීම් ලිපි කිහිපයක් සභාගත කරමි. රැුකියා විරහිත උපාධිධාරීන් 40,000 ක් විරැුකියා පෝලිම්වල රස්තියාදු වන තත්වයක් යටතේ, සියලූ දෙනාට රැුකියා ලබාදෙනු වෙනුවට යම් පිරිසකට පමණක් දේශපාලන මැදිහත්වීම් මත රැුකියා ලබාදීම අපි තරයේ හෙළා දකින්නෙමු. ගෙවී ගිය වසර 07 තුළ උපාධිධාරීන්ට රැුකියා ලබාදීමට වර්තමාන ආණ්ඩුව අසමත් වී ඇත. 2005 වසරේ ජනාධිපතිවරයා බලයට පැමිණෙන විට රැකියා විරහිත උපාධිධාරීන් සිටියේ 10,000 ක් පමණි. මහින්ද චින්තන වැඩපිළිවෙළ පිටු අංක 9 යටතේ සදහන් කර තිබුණේ 2006 වසර තුළ උපාධිධාරීන් 10,000 කට රැකියා ලබාදෙන බවයි. නමුත් ගෙවී ගිය වසර 07 තුළ එම පොරොන්දු මිත්‍යාවක් බවට පත් කරන ලදි. එපමණක් නොව 2007 අය-වැය යොජනා තුළින් ද 10,000 කට රැකියා ලබා දෙන බවට යොජනා කළා. එයින් නොනැවතී 2008 අය වැය යොජනාවලටත් උපාධිධාරීන්ට රැුකියා ලබාදෙන බව අවධාරණය කළා. නමුත් සැබෑ ලෙස උපාධිධාරීන්ට රැුකියා දීමට ආණ්ඩුව අසමත් වුණා. වසරක් පාසා දිවයිනේ විශ්විද්‍යාලවලින් උපාධි ලබාගන්නා අභ්‍යන්තර සිසුන් වගේම භාහිර සිසුන් රැුකියා පෝලිමට එක් වුණා. වසරින් වසර පෝලිම දික් වුණා. රස්සාවක් නොකර තවදුරටත් දෙමාපියන්ගෙන් යැපෙන්න බැරිම තැන සමහර සෞන්දර්ය උපාධිධාරීන් බස්වල ගීත ගායනා කරලා කීයක් හරි හොයාගෙන ජීවිතේ ගැටගසාගන්නා තැනට පත්වුණා. සමහර උපාධිධාරිනියන් මැදපෙරදිග ගෘහ සේවිකා රස්සාවලට ගියා. කලා උපාධිධාරීන් සිමෙන්ති අනන්න ගියා. එහෙම ගිය දකුණු පලාතේ එක කලා උපාධිධාරියෙක් පලිංචියෙන් වැටිලා මිය ගියා කියලා පසුගිය දවස්වල මාධ්‍ය වාර්තා කරල තිබුණ. උතුරු-නැගෙනහිර පළාත්වලත් රැුකියා විරහිත උපාධිධාරීන් විශාල පිරිසක් ඉන්නව. ඔවුන්ගේ ජීවන තත්වය ඉතාමත් කටුකයි. යුද්ධය නිමා වෙලා තිබියදීත් උතුරු-නැගෙනහිර උපාධිධාරීන්ට රස්සා දෙන්න ආණ්ඩුව අසමත් බව ගෙවී ගිය වසර තුන තුළ ආණ්ඩුව ඔප්පු කර අවසන්. උපාධිධාරීන්ගේ ජීවිතවල සැබෑ තත්වය මේකයි. 2009 නොවැම්බර් 20 දින උපාධිධාරීන්ට පත්වීම් ලබාදීම සදහා අයදුම් පත් කැදවීමට, රජය මගින් ගැසට් නිවේදනයක් නිකුත් කළා. ඒ 1,629 කියන ගැසට් පත‍්‍රිකාව යටතේ. ජනසභා ලේකම් නමින් එම තනතුර නම් කරනු ලැබුවා. එම ගැසට් නිවේදනයට උපාධිධාරීන් 14,400 ක් සදහා ජනසභා ලේකම් තනතුරු ලබාදීමට නියමිතව තිබුණා. ඒ අනුව මෙලෙස විධිමත් ලෙස ගැසට් කොට බදවා ගැනීමට කටයුතු නොකොට ‘‘ජනසභා ලේකම්’’ යන තනතුර ද මේ වන විට ඉවත් කොට ඇත. උපාධිධාරීන් මහා බලාපොරොත්තුවකින් අයදුම් පත් ඉදිරිපත් කළ ද, ඔවුන්ගේ අයදුම් පත් හා සම්මුඛ පරීක්‍ෂණයට සිදුවූයේ කුමක්ද කියාවත් ඔවුන්ට අවබෝධයක් නොමැත. අයදුම් පත් කැදවා ඔවුන් සම්මුඛ පරීක්‍ෂණ සදහා පවා යොමු කළා. ඒ සියල්ල කරලා අද වන විට එම තනතුරට එකදු උපාධිධාරියෙක් බදවා ගත්තේ නැත. 2010 ජනාධිපතිවරණය ආසන්නයේ උපාධිධාරීන් මුලා කිරීමට පමණක් ගෙනා යොජනාවක් ලෙස ඒක එහෙමම කුණු කූඩයට ගොස් තිබේ. කරුණු මෙසේ පවතිද්දී ආණ්ඩුව විසින් රුපියල් 1,000 ක් වැනි සොච්චම් දීමනාවකට, අභ්‍යාසලාභී යනුවෙන් බදවා ගැනීමේ පටිපාටිය උල්ලංඝණය කිරීම සදහා පුවත්පතවල ප‍්‍රසිද්ධ කොට, දේශපාලන මැදිහත්වීම මගින් එම තනතුර ලබාදීම විසින් සමස්ත උපාධිධාරීන්ගේ අපේක්‍ෂාභංත්වයට හා දැඩි මානසික පීඩනයට ලක් කො ඇත. එමෙන්ම විශ්වවිද්‍යාල වලින් එලියට එන උපාධිධාරීන් වෙනුවෙන් විටින් විට මෙවැනි පැලැස්තර විසදුම් සොයනවා වෙනුවට ස්ථිරසාර විසදුමක් අවශ්‍ය වී ඇත. හැම අවුරුද්දකම විශ්වවිද්‍යාලයකින් අලූතින් උපාධි ලබාගත් පිරිසක් එලියට යනව කියන එක පොදු කාරණයක්. එහෙම පිට වෙන උපාධිධාරීන් ආර්ථිකයට අවශෝෂණය කරගැනීමටත්, ඔවුන් මහ මග රස්තියාදු කරන එක නරත කිරීමටත් ආණ්ඩුවට වැඩපිළිවෙළක් තියෙන්න ඕන. හැමදාම උපාධිධාරීන්ගේ පෝලිම 40,000 පෝලිමක් දැක්කම නම් උපාධිධාරීන් මතක් වෙන්නේ ඒක ඛේදජනක තත්වයක්. වසරකට විද්‍යා, කලා, වෛද්‍ය, ඉංජිනේරු, කෘෂි හා සෞන්දර්යය යන ක්ෂේත‍්‍රවල උපාධිධාරීන් කොපමණ ප‍්‍රමාණයක් බිහි වෙනවද ඔවුන්ට රැුකියා ලබාදෙන්නෙ කෙසේද යන්න පිළිබද රජයට ජාතික වැඩපිළිවෙළක් තිබීම අවශ්‍යයි. ඒ නිසා ආණ්ඩුව විසින් කළ යුතුව ඇත්තේ ‘‘වැස්සට තෙමෙද්දි ගෙවල් හදන්න යනවා’’ වගේ ඉන්නේ නැතුව, හැමදාම 40,000 පෝලිමක් හැදෙනකන් නිකං බලාගෙන ඉන්නේ නැතිව, වසරින් වසර උපාධිධාරීන්ට රස්සා ලබාදීමට විධිමත් ක‍්‍රමවේදයක් අනුගමනය කිරීමයි. එහෙයින් පහත ප‍්‍රශ්න සම්බන්ධයෙන් ගරු අමාත්‍යතුමා පිළිතුරු ලබාදෙනු ඇතැයි අපේක්‍ෂා කරමි. 01. අභ්‍යාස ලාභී පත්වීම් කොපමණ ප‍්‍රමාණයක් ලබාදෙන්නේද ? අභ්‍යාසලාභී පත්වීම් ලබාදීම සදහා අනුගමනය කරනු ලබන ක‍්‍රමවේදය කුමක්ද? 02. අයදුම් පත් කැදවීමේ පුවත් පත් දැන්වීම දැමීමට පෙර රැුකියා ලබාදී තිබේද? 03. පුවත් පත් දැන්වීමට අනුව අයදුම් පත් භාර ගන්නා අවසන් දිනය මාර්තු 30 ලෙස පවතිද්දී ඊට පෙර අභ්‍යාසලාභී පත්වීම් ලබාදීමට කටයුතු කළේද? එසේ නම් ඒ මන්ද? 04. අනෙකුත් රැකියා විරහිත උපාධිධාරීන්ට රැකියා ලබාදීමේ ක‍්‍රමවේදය හා දින වකවානු කුමක්ද ?", "URL": "https://lankatruth.com/si/?p=1541", "Category": "පුවත්", "Parent URL": null}