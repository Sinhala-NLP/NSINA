{"Source": "Lankatruth", "Timestamp": "December 16, 2011", "Headline": "ජෙනරාල්ගේ අභියාචනය නිෂ්ප්‍රභ කරයි", "News Content": "හිටපු යුධ හමුදාපති ජෙනරාල් සරත් ෆොන්සේකා මහතාට එරෙහිව 2 වන යුධ අධිකරණය විසින් ලබාදී තිබූ තීන්දුව අභියෝගයට ලක්කරමින් අභියාචනා අධිකරණයට ඉදිරිපත්කර තිබූ විභාග කළ ත්‍රි පුද්ගල විනිසුරුමඩුල්ල විසින් දෙවැනි යුධ අධිකරණයේ තීන්දුව තහවුරු කොට තිබේ. අද (16) දහවල් 2.30 ට පමණ මෙම තීන්දුව කොළඹ අලුත්කඩේ උසාවි සංකීර්ණයේදී ප්‍රකාශයට පත්කෙරිණ. මේ අනුව සරත් ෆොන්සේකාමහතාගේ අභියාචනය නිෂ්ප්‍රභ වී ඇත.      මෙම තීන්දුව ප්‍රකාශකයට පත්කිරීමට පෙර අද උදය කාලයේදී ශ්‍රී ලංකා නිදහස් වෘතීය සමිතිය විසින් ඛනිජ තෙල් සංස්ථාවේ සහ වරාය ඇතුළු රාජ්‍ය ආයතන වල සේවකයන් බස්රථවල නංවාගෙන ගොස් උසාවි සංකීර්ණයඅවට රැස්කර තිබින. ඒ ජනාධිපති මහින්ද රාජපක්ෂට සහයෝගය පළකිරීම සදහාය.", "URL": "https://lankatruth.com/si/?p=528", "Category": "පුවත්", "Parent URL": null}