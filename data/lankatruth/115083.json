{"Source": "Lankatruth", "Timestamp": "April 19, 2021", "Headline": "අපිට සීනිබෝල කවන්න හදන්න එපා – කාදිනල් හිමි", "News Content": "පාස්කු ප්‍රහාරය සිදුවූයේ කෙසේදැයි යන්න හරිහැටි හඳුනාගෙන එම ප්‍රශ්නය සඳහා විසඳුමක් ලබාදෙනවා වෙනුවට සිද්දියෙන් පීඩාවට පත්වූවන්ට සීනි බෝල කැවීමට උත්සහ දැරීම කණගාටුවට කරුණක් බව අගරදගුරු මැල්කම් රංජිත් පියතුමා පවසයි. එතුමන් මේ බව පවසා සිටියේ අද විශේෂ මාධ්‍ය හමුවකට එක් වෙමිනි. එහිදී වැඩිදුරටත් අදහස් දැක්වූ උන්වහන්සේ, “ඇත්තටම ජනාධිපති කොමිසන් වාර්තාවේ එක නමක් නෙවෙයි නම් කිහිපයක්ම සඳහන් කරල තියෙනවා. මේකට අනුග්‍රහය දක්වපු අනුබල දුන්න අයගෙ නම් තියෙනවා. ඒ වගේම කියල තියෙනවා මේ අය ගැන තවදුරටත් පරීක්ෂ පැවැත්විය යුතුයි කියලා. ඒ කියල තියෙන දේවල් කරන්නේ නැතුව නිකන් මේ එක්කෙනෙක් දෙන්නෙක් අල්ලලා ඇතුලට දාලා එයාලට විරුද්ධව ඇක්ෂන් අරගෙන හරියන්නේ නැහැ. අපිට සීනී බෝල කවන්න හදල හරියන්නේ නෑ. අපිට ඔ්නෑ ප්‍රශ්නය හරියටම තේරුම් අරගෙන ප්‍රශ්නයට විසඳුම්.”", "URL": "https://lankatruth.com/si/?p=115083", "Category": "පුවත්", "Parent URL": null}