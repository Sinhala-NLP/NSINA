{"Source": "Lankatruth", "Timestamp": "January 9, 2022", "Headline": "අප්‍රිකාව ණය උගුලක සිර කිරීම තමන්ගේ අරමුණ නොවන බව චීනය පවසයි !", "News Content": "අප්‍රිකානු මහාද්වීපයේ සංචාරයක යෙදුන චීන විදේශ අමාත්‍ය WANG YI කෙන්යාවේදී මාධ්‍ය අමතා පවසා සිටියේ චීනය ලෝකයේ දියණු වෙමින් පවතින රටවල් ණය උගුලක සිර කරන බවට ප්‍රචාර කරනුයේ එම රටවල් දියුණු කිරීමට නොකැමැති පිරිස් බවයි. කෙන්යාවේ මොම්බසා වරායේ නැගෙනහිර ජැටිය සංවර්ධනය හා ඩොලර් බිලියන 5ක වියදමින් ඉදිවන දැවැන්ත දුම්රිය මාර්ගය මගින් ලබා ගන්නා ලාභයන් දෙරටම වාසි දායක වන බව විදේශ ඇමතිවරයා නිදසුන් ලෙස පෙන්වා දුන්නේය. චීනය විසින් අප්‍රිකානු මහාද්වීපය තුල 2020 වසර තුලදී පමණක් සිදුකර ඇති සමස්ථ ආයෝජන වල වටිනාකම ඩොලර් බිලියන 200 ඉක්මවන බව වාර්තා වේ. “චීනය ලෝකය පුරා සිදුකරන ආයෝජනයන් ණය උගුල් ලෙස හුවා දක්වන අය වෙත අපට දිය හැකි පණිවිඩය වනුයේ සැබෑ උගුල වනුයේ එම රටවල් වෙලාගෙන තිබෙන දරිද්‍රතාවය හා නොදියුණුකම” යයි විදේශ ඇමතිවරයා තව දුරටත් පවසා සිටියේය. මෙම සංචාරය සිදුවනුයේ ඇමරිකානු රාජ්‍ය ලේකම් Antony Blinken නොවැම්බර් මාසයේ අප්‍රිකානු රටවල් රාශියක සිදුකල සංචාරයෙන් පසුව වීම වැදගත් සිදුවීමකි. එම සංචාරයේදී ඇමරිකාව ඩොලර් බිලියන 300ක් අප්‍රිකාව තුල ආයෝජනය කරනු ලැබුවේ චීන සේද මාවත් ව්‍යාපෘතියට ප්‍රතිපක්‍ෂව “Global Gateway” නම් නව වැඩසටහනක් ඉදිරිපත් කරමිනි. ආර්ථික කේෂ්ත්‍රය තුල පමණක් නොව අප්‍රිකානු කලාපයේ රටවල සාමය හා ස්ථාවරත්වය තහවුරු කිරීම සඳහාද මැදිහත් වීම අරමුණු කොට චීනය විසින් නව රාජතාන්ත්‍රික තනතුරක්ද ලොවට හඳුන්වා දී ඇත. මෙහි ප්‍රථම පියවර ලෙස එරිත්‍රියාවේ හා ඉතියෝපියාවේ රාජ්‍ය නායකයින් හමුවී දෙරට අතර මේ වන විට උග්‍ර වෙමින් පවතින යුදමය වාතාවරණය පිළිබඳව සාකච්චා කිරීමට නියමිතය. එර්ත්‍රීයාවේ රාජ්‍ය නායකයින් හමු වූ චීන විදේශ ඇමතිවරයා ඇමරිකාව විසින් එරටට එරෙහිව මානව අයිතිවාසිකම් හා ප්‍රජාතන්ත්‍රවාදය උල්ලංඝණය කරනු ලබන බවට චෝදනා කරමින් පනවා ඇති සම්බාධක හා එරිත්‍රීයාවේ අභ්‍යන්තර ප්‍රශ්ණ වලට අනවශ්‍ය ඇඟිලි ගැසීම ලෙස සලකා හෙලා දකිනු ලැබීය. කෙසේවතත් චීන ආයෝජනයන් වලට එරෙහිව මේ වන විට ලොව නන්දෙසින් විරෝධය පල වෙමින් පවතිනුයේ ලොව පුරා දුෂිත පාලකයන්ට ආධාර කරමින් එම රටවල උපක්‍රමික අතින් වැදගත් ස්ථාන, ආර්ථික මර්මස්ථාන අධිරාජ්‍යවාදී රටවල් සමග බෙදා ගන්නා බවට චෝදනා කරමින්ය. එසේම බොහෝ රටවල චීන ආයෝජකයින් හේතුවෙන් එම රටවල කුඩා හා මධ්‍යම කර්මාන්ත හිමිකරුවන්ද බංකොලොත් වෙමින් පවතින බවට ඉදිරිපත් වන තවත් චෝදනාවකි. සැබෑවටම තමන්ගේ සේද මාවත් ව්‍යාපෘතිය තුලින් දරිද්‍රතාවය, අසමානත්වය මුලි නුපුටා දැමීමට සැබෑ අවශ්‍යතාවයක් ඇත්නම් මෙම චෝදනා පිළිබඳව චීන කොමියුනිස්ට් පක්ෂය ගැඹුරුන් අධ්‍යනයය කල යුතු දේශපාලන විචාරකයින් මේ අතර පෙන්වා දෙති.", "URL": "https://lankatruth.com/si/?p=127659", "Category": "පුවත්", "Parent URL": null}