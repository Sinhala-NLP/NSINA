{"Source": "Lankatruth", "Timestamp": "October 3, 2020", "Headline": "සුඛෝපභෝගී වාහන 300ක් හොර පාරෙන් ලංකාවට", "News Content": "කොවිඩ් – 19 වසංගත තත්වය නිසා වාහන මෙන්ම අත්‍යවශ්‍ය නොවන භාණ්ඩ ආනයනයට පනවා තිබූ නීති ඊති උල්ලංඝණය කරමින් මෙරටට ගෙන්වන ලද සුඛෝපභෝගී වාහන 300ක තොගයක් රේගු භාරයට ගෙන ඇතැයි ශ්‍රී ලංකා රේගුවේ මාධ්‍ය ප්‍රකාශක සුනිල් ජයරත්න මහතා පවසයි. මෙම වාහන මූලික වශයෙන් එංගලන්තයෙන් සහ ජපානයෙන් ආනයනය කර ඇති අතර ඒ සදහා අවශ්‍ය ණයවර ලිපි ඇතුළු අනෙකුත් දේ සීමා කරන ලද ආනයන නීති සම්බන්ධයෙන් නිකුත් කළ ගැසට් නිවේදනයට පටහැකි බවත් ජයරත්න මහතා පැවසයි. එසේම මෙම වාහන සම්බන්ධයෙන් වූ පරීක්ෂණ මේ වනවිට බොහෝ දුරට අවසන් කර ඇති බවත් මෙම වාහන රාජසන්තක කිරීමට ඉඩ ඇති බවත් ඔහු කියා සිටියි.", "URL": "https://lankatruth.com/si/?p=96923", "Category": "පුවත්", "Parent URL": null}