{"Source": "Lankatruth", "Timestamp": "September 24, 2021", "Headline": "වරායේ ඇති අත්‍යාවශ්‍ය භාණ්ඩ ගැන අගමැතිගෙන් නියෝගයක්…", "News Content": "වරාය තුළ සිරවී ඇති අත්‍යවශ්‍ය ආහාර තොග වහාම නිදහස් කරන්නැයි අග්‍රාමාත්‍ය මහින්ද රාජපක්ෂ ආනයන අපනයන පාලක ජනරාල්වරයාට සහ රේගු අධ‍්‍යක්ෂ ජනරාල්වරයාට නියෝග කර තිබේ. අගමැතිවරයා මෙම නියෝගය කර ඇත්තේ අද (24) අගමැති මහින්ද රාජපක්ෂගේ ප්‍රධානත්වයෙන් අරලියගහ මන්දිරයේදී රැස්වූ ජීවන වියදම් කමිටුවේදීය. එලෙස නිදහස් කරන අත්‍යවශ්‍ය ආහාර ද්‍රව්‍ය කඩිනමින් සතොස සහ අත්‍යවශ්‍ය ආහාර ආනයනකරුවන් හරහා ජනතාව වෙත බෙදාහැරීමටද එම සාකච්ඡාවේදී තීරණය කර ඇත.", "URL": "https://lankatruth.com/si/?p=123580", "Category": "පුවත්", "Parent URL": null}