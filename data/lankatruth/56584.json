{"Source": "Lankatruth", "Timestamp": "July 23, 2018", "Headline": "වංචනිකයන්, ස්ත්‍රී දූෂකයන්, ළමා අපචාරකරුවන්ට එරෙහිව පාරට බහින්න", "News Content": "දේශපාලන පළිගැනීම් මුවාවෙන් ගුරුවරුන්ට විවිධ තනතුරු ලබාදීමෙන් සුදුසුකම් ඇති ගුරුවරුන්ට අසාධාරණයක් වීම නිසා විරෝධය පළ කරමින් ජූලි මස 26 වැනි දින දීපව්‍යාප්තව ගුරුවරුන් ලෙඩ නිවාඩු දමා විරෝධය පළ කිරීමක් ආරම්භ කරන බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා සඳහන් කරයි. මේ වනවිට ගුරු අධ්‍යාපන සේවය, අධ්‍යාපන පරිපාලන සේවය, විදුහල්පතිවරුන් ඇතුළු 1011ක් දෙනෙක් සඳහා සුදුසුකම් ලත් අය සිටියදී දේශපාලන හිතවතුන්ට පත්වීම් දීම අසාධාරණයක් වී ඇති බවත් ඒ මහතා අවධාරණය කරයි. එමෙන්ම වංචාවන්ට හවුල් වූවන්, ස්ත්‍රී දූෂකයන්, ළමා අපචාරකරුවන් ආදියද මෙම 1011 දෙනා අතර සිටින බවත් මහින්ද ජයසිංහ මහතා අවධාරණය කළේය. එම නිසා අධ්‍යාපනයත්, ළමා පරපුරේ අනාගතයත් මෙවැනි දූෂිතයන් වෙත ලබා දීමට එහෙරිය ඉදිරියට එන ලෙස සියළුම ගුරුවරුන්ගෙන්, විදුහල්පතිවරුන්ගෙන් ඇතුළු අධ්‍යාපන පරිපාලන සේවයේ සියළු නිලධාරීන්ගෙන් මහින්ද ජයසිංහ මහතා ඉල්ලා සිටියි.", "URL": "https://lankatruth.com/si/?p=56584", "Category": "පුවත්", "Parent URL": null}