{"Source": "Lankatruth", "Timestamp": "December 20, 2020", "Headline": "මෝචරියේ මළසිරුරු ගොඩගැහෙයි… අමතර ශීතාගාර පහසුකම් හදයි…", "News Content": "කොවිඩ් – 19 වසංගතය හේතුවෙන් මියයන පුද්ගල සිරුරු තැන්පත් කර තිබීම හේතුවෙන් කොළඹ පොලිස් මෝචරියේ ඉඩ පහසුකම් ප්‍රමාණවත් නොවන තත්වයක් උද්ගතව ඇතැයි වාර්තා වේ. ඒ හේතුවෙන් අමතර ශීතාගාර පහසුකම් ඇති බහාලුම් යොදාගැනීමට කටයුතු කර තිබේ. විශේෂයෙන් කොවිඩ් හේතුවෙන් ජීවිතක්ෂයට පත්වන පුද්ගලයන්ගේ ඥාතීන් එම සිරුරු ආදාහනය කිරීමට අකමැති වීම හේතුවෙන් මෙලෙස සිරුරු ගොඩගැසෙමින් ඇති බවද වාර්තා වේ. මෙලෙස කොළඹ පොලිස් මෝචරියට ගෙන එන ලද ශීතාගාර පහසුකම් ඇති එක් බහාලුමක සිරුරු 50ක් පමණ තැන්පත් කළ හැකි බවද වාර්තා වේ.", "URL": "https://lankatruth.com/si/?p=104042", "Category": "කොවිඩ් -19 (කොරෝනා ) පුවත්", "Parent URL": null}