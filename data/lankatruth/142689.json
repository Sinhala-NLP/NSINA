{"Source": "Lankatruth", "Timestamp": "December 7, 2022", "Headline": "“මෙරට දරුවන් ලක්ෂ 29ක් ආහාර අහේනියක“ – යුනිසෙෆ් අනතුරු අඟවයි", "News Content": "මේ වනවිට පවතින ආර්ථික බිඳ වැටීම 2023 වර්ෂය පුරා පවතිනු ඇතැයිද, එයින් දරුවන් ලක්ෂ 29ක් ආහාර අහේනියට ගොදුරුවනු ඇති බවද යුනිසෙෆ් සංවිධානය නවතම වාර්තාවකින් අනතුරු අඟවා ඇත. මෙරට ජනගහනයෙන් ලක්ෂ 62කට හදිසි මානුෂීය ආධාර අවශ්‍ය බව නැවත නැවතත් තහවුරු කරන එම සංවිධානය ලබන පෙබරවාරි දක්වා මෙරට දරුවන් ඇතුළු ජනතාවගේ ආහාර සුරක්ෂිතාව පිළිබඳව විශේෂ අවධානය යොමු කළ යුතු බව අවධාරණය කර තිබේ. මේ වනවිට ද රටේ සමස්ත ජනගහනයෙන් 40%කගේ මාසික ආදායමෙන් 3/4ක් (75%) ආහාර සඳහා පමණක් වියදම් කිරීමට සිදු වී ඇතැයි ද මේ නිසා සෞඛ්‍ය තත්වය දරුණු බිඳ වැටීමකට ලක්වී ඇතැයි ද හෙළිකර ඇත.  දරුවන්ගේ අධ්‍යාපනය වෙනුවෙන් වියදම් කිරීමේ හැකියාව මෙම 40%ක ජනතාවට කිසිසේත්ම නැති බව පෙන්වාදීතිබේ. එම සංවිධානය තව දුරටත් සඳහන් කර තිබෙන්නේ පවතින අර්බුදය තීව්‍ර වෙමින් ලබන 2023 වර්ෂය පුරාම පවතිනු ඇති බවයි.", "URL": "https://lankatruth.com/si/?p=142689", "Category": "පුවත්", "Parent URL": null}