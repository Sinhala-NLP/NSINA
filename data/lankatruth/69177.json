{"Source": "Lankatruth", "Timestamp": "February 27, 2019", "Headline": "පාකිස්ථානය ඉන්දීය ගුවන් යානා දෙකක් බිම හෙලයි", "News Content": "පාකිස්ථාන ගුවන් සීමාව උල්ලංඝනය කළ ඉන්දීය ගුවන් යානා දෙකක් පාකිස්ථාන ආරක්ෂක අංශ විසින් බිම හෙලා තිබේ. පාකිස්ථාන ආරක්ෂක අංශ සඳහන් කලේ සිය ගුවන් සීමාව උල්ලංඝනය කිරීම හේතුවෙන් අදාල යානාවලට වෙඩි ප්‍රහාර එල්ල කළ බවත් බිමහෙලූයානාවක සිටි ගුවන් නියමුවෙකු අත්අඩංගුවට ගනු ලැබූ බවත්ය. වෙඩි තැබූ යානා දෙකෙන් එක් යානයක් ඉන්දීය පාලන ප්‍රදේශයකට කඩා වැටී ඇති අතර අනෙක් යානාව පාකිස්ථාන පාලන ප්‍රදේශයට කඩා වැටී ඇත. ඊයේ(26) අලුයම කාලයේ ද ඉන්දීය ගුවන් යානා පාකිස්ථාන ගුවන් සීමාව උල්ලංඝනය කර පාකිස්ථානයේ වෙසෙන බවට ඉන්දීය බුද්ධි අංශ තහවුරුකරගත් ත්‍රස්ථ ඉලක්ක වෙත බෝම්බ හෙලූ අතර එහිදී ද පාකිස්ථානය පවසා සිටියේ තම රජය ත්‍රස්තවාදීන් ආරක්ෂා නොකරන බවත් ඉන්දීයාව සිය ගුවන් සීමාව උල්ලංඝනය කිරීම හෙලා දකින බවත්ය. පසුගිය 14 වැනිදා කාෂ්මීරයේ ඉන්දීය ආරක්ෂක අංශවෙත එල්ලවූ මරාගෙන මැරෙන බෝම්බ ප්‍රහාරයත් සමඟ ඉන්දියාව හා පාකිස්තාන දේශ සීමා අවට යුධ ගැටුම් ඇවිලී තිබේ. මරාගෙන මැරෙන බෝම්බ ප්‍රහාරයෙන් ඉන්දීය සෙබලුන් 40 දෙනෙකු මියගිය අතර එයට ප්‍රති ප්‍රහාර ලෙස මීට ඉහතදීද ඉන්දියාව, පාකිස්තාන ත්‍රස්ත කඳවුරු ලෙස හදුනාගත් ස්ථානවලට ගුවනින් බෝම්බ හෙලීය.", "URL": "https://lankatruth.com/si/?p=69177", "Category": "විදෙස් පුවත්", "Parent URL": null}