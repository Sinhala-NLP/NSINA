{"Source": "Lankatruth", "Timestamp": "August 4, 2017", "Headline": "එජාප ප්‍රාදේශීය මන්ත්‍රීවරු පක්ෂය හැර යති", "News Content": "“පාසල් ගොඩනැඟිල්ලට මුල්ගල තැබුවේ අපි. ආණ්ඩුවෙන් මුදල් පාස්‌ කරගත්තේ අපි. ඒත් ජනාධිපතිවරයා ගොඩනැඟිල්ල විවෘත කරද්දී අපිට ආරාධනාවක්‌ වත් නැහැ”. යැයි පවසමින් සිත් කලකිරුණ හිටපු (එජාප) මන්ත්‍රීවරයෙකු දේශපාලනයෙන් සමුගෙන තිබේ. හිරියාල ආසනයේ හමීඩියා මුස්‌ලිම් විදුහලේ පසුගිය (ජුලි 26) වන දින ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවැති උත්සවයට තමන්ට හා හිරියාල ආසනයේ එ.ජා.ප. සංවිධායක ජගත් මංජුල මහතාට ආරාධනා නොලැබිණි යෑයි සිත් කලකිරීමට පත් හිටපු එ.ජා.ප. ප්‍රා.ස. මන්ත්‍රී එන්. එල්. එම්. ජනාන් මහතා මෙසේ දේශපාලනයෙන් සමුගෙන ඇත. එසේ ගොඩ නගන ලද ගොඩනැඟිලි විවෘත කිරීමේ සංවිධාන කටයුතුවල නිරතව සිටි ඉබ්බාගමුව ප්‍රාදේශීය සභාවේ හිටපු සභාපති කමල් ඉන්දික මහතා හිතාමතාම තමන් දෙදෙනාට ආරාධනා නොකළැයි ද ඔවූහු චෝදනා කරති. පැවති ජනාධිපතිවරණ සමයේ මහින්ද රාජපක්ෂ මහතා පරාජය කිරිම වෙනුවෙන් ප්‍රචාරක කටයුතුවල යෙදුණු අලුත් පරපුරේ කලාකරුවන්ට පහරදීමේ සිද්ධයේ ප්‍රධාන චූදිතයා වන්නේද මෙම කමල් ඉංදික නැමැත්තාය.", "URL": "https://lankatruth.com/si/?p=38942", "Category": "පුවත්", "Parent URL": null}