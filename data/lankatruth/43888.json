{"Source": "Lankatruth", "Timestamp": "November 15, 2017", "Headline": "පළාත් පාලන සීමානීර්ණ ගැසට් පත්‍රය බල රහිත කරන්නැයි අභියාචනාධිකරණයට පෙත්සමක්", "News Content": "පළාත් පාලන ආයතනවල සීමා නීර්ණය කරමින් පසුගියදා නිකුත් වූ ගැසට් නිවේදනය බල රහිත කරන ලෙස ඉල්ලමින් පඬුවස්නුවර, නුවර, හාලි ඇල, මාතර සහ ඇඹිලිපිටිය ප්‍රදේශවල පදිංචි ඡන්ද දායකයින් 06 දනෙකු විසින් අභියාචනාධිකරණයට පෙත්සමක් ඉදිරිපත් කර තිබේ. පෙත්සමේ වගඋත්තරකරුවන් ලෙස පළාත් පාලන විෂය බාර අමාත්‍ය ෆයිසර් මුස්තාෆා මහතා සහ එම අමාත්‍යංශ ලේකම්වරයා නම් කර ඇත.  අදාළ ගැසට් නිවේදනය බල රහිත කිරීමේ නියෝගයක් නිකුත් කරන ලෙස ඔවුන් අභියාචනාධිකරණයෙන් ඉල්ලා ඇත. මෙම පෙත්සම හෙට (16) දිනයේ සලකා බලන බව අභියාචනාධිකරණ ත්‍රිපුද්ගල විනිසුරු මඩුල්ල මෙහිදී දැනුම් දී තිබේ.", "URL": "https://lankatruth.com/si/?p=43888", "Category": "පුවත්", "Parent URL": null}