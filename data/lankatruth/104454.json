{"Source": "Lankatruth", "Timestamp": "December 25, 2020", "Headline": "කොළඹ සිට දඹුල්ලට වන්දනාවේ පැමිණි නඩයක අයෙකු මරණයට", "News Content": "කොළඹ, හෝමාගම පොලිස් බල ප්‍රදේශයට අයත් හබරකඩ ප්‍රදේශයේ සිට දඹුල්ලට පැමිණි වන්දනා නඩයක සිටි 47 හැවිරිදි දෙදරු පියෙකු අද (24) උදැසන හදිසියේම මියගොස් තිබේ. මෙසේ මියගොස් ඇත්තේ හෝමාගම, හල්දෙමුල්ල ප්‍රදේශයේ පදිංචි පි.ඩි රුවන් සේනාධිර නමැති අයෙකි. මියගිය පුදගලයා තවත් 25 දෙනෙකුගෙන් සමන්විත කණ්ඩායමක් සමග සෝමාවතිය වැඳපුදා ගැනීමට සැලසුම් කලත් එය ව්‍යර්ථවී ඇත. පසුව තන්තිරිමලය වැඳ පුදාගෙන දඹුල්ලට පැමිණ ඊයේ (23) රාත්‍රිය ලැගුම්හලක නවාතැන් ගෙන සිටියදී මෙම පුදගලයා මියගොස් ඇති බව පොලිසිය කියයි. මෙම කණ්ඩායම නිරෝධායන නීතියට පටහැනිව කොළඹින් බැහැරට පැමිණ ඇති බවට පොලීසිය සැකකරයි. මියගිය පුද්ගලයාගේ PCR පරීක්ෂණයක් සිදුකිරීමට සැලසුම් කර ඇති අතර සිරුර දඹුල්ල මෘතශරිරාගාරයේ තබා ඇත. දඹුල්ල පොලිසිය වැඩිදුර පරීක්ෂණ සිදුකරයි.", "URL": "https://lankatruth.com/si/?p=104454", "Category": "පුවත්", "Parent URL": null}