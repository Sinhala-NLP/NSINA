{"Source": "Lankatruth", "Timestamp": "September 17, 2019", "Headline": "පොලිස් නිලධාරීන් 8කගේ වැඩ තහනම්", "News Content": "හලාවත මූලස්ථාන පොලීසියට අනුයුක්ත කොට්ඨාස දූෂණ මර්ධන අංශයේ ස්ථානාධිපතිවරයා ඇතුළු නිලධාරීන් 8කගේ වැඩ තහනම් කර ඇති බව පොලිස් මාධ්‍ය අංශය නිවේදනය කර තිබේ. මෙලෙස වැඩ තහනමට ලක්ව ඇත්තේ ස්ථානාධිපති ලෙස කටයුතු කළ උප පොලිස් පරීක්ෂකවරයෙකු, පොලිස් සැරයන්වරයෙකු, පොලිස් කොස්තාපල්වරුන් 5 දෙනෙකු සහ පොලිස් කොස්තාපල් රියදුරෙකුගෙන් සමන්විත පොලිස් කණ්ඩායමක ය. පසුගිය 6 වැනිදා මෙම පිරිස සූදු ක්‍රීඩාවේ නිරතව සිටි සැකකරුවන් 20ක පමණ පිරිසක් අත්අඩංගුවට ගෙන ඇති අතර ඉන් 9 දෙනෙකු අත්අඩංගුවේ තබාගනිමින් ඉතිරි සැකකරුවන් නිදහස් කර ඔවුන් සතුව තිබූමුදල් අයථා ලෙස ලබාගත් බවට තොරතුරු අනාවරණය වී ඇත. නාත්තන්ඩිය සහකාර පොලිස් අධිකාරීවරයා විසින් විමර්ශන සිදු කර පසුව නිලධාරින්ගේ වැඩ තහනම් කළ බව පොලිස් නිවේදනයේ සඳහන් වේ.", "URL": "https://lankatruth.com/si/?p=80969", "Category": "පුවත්", "Parent URL": null}