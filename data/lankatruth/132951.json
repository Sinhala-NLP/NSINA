{"Source": "Lankatruth", "Timestamp": "April 27, 2022", "Headline": "“හාල් කිලෝ එකක් 240යි” – ආදිවාසී නායිකාවක් සටනට", "News Content": "දරාගත නොහැකි ජීවන බර හමුවේ ආණ්ඩුව පළවා හැරීමේ විරෝධතාවලට ආදීවාසීන් පවා එක්වෙමින් සිටින බව බීබීසී සන්දේශය වෙබ් අඩවිය වාර්තා කරයි. දලුකාන ආදිවාසී නායිකා කේ. ලිසිනෝනාගේ ප්‍රධානත්වයෙන් අද (27) උදේ ශාන්තිකර්මයක් පවත්වා ආණ්ඩුවට විරෝධය පළකරමින් ජනාධිපති අගමැති ඉල්ලා අස්විය යුතු බවත් රුපියල් 240/-ක් දක්වා මේ වනවිට ඉහල නැග තිබෙන සහල් කිලෝවක මිල දරා ගත නොහැකි බවත් අවධාරණය කළාය.  බීබීසී වෙබ් අඩවිය එම ප්‍රවෘත්තිය වාර්තා කර තිබෙන්නේ මෙසේය. උපුටා ගැනීම ජනාධිපති, අගමැති ඇතුළු රජය වහාම ඉල්ලා අස්වී ජනතාවට සහන ලබා දීමට හැකි පිරිසකට රට පාලනය කිරීමට අවස්ථාව සලසා දෙන ලෙසට බලකරමින් දිඹුලාගල දලුකාන ආදිවාසිහු දේව කන්නලවුවක් සහ විරෝධතාවයක් සිදු කළහ. කොළඹ ගාලු පිටියේ පැවැත්වෙන ජන අරගලයට එක්වීම සඳහා තමන්ට ආර්ථික ශක්තියක් නිසා දිඹුලාගල කඳු මුදුනට නැග මෙම විරෝධතාවය සිදු කළ බව දිඹුලාගල, දලුකාන ආදිවාසි නායිකාව පැවසුවාය. වීඩියෝ", "URL": "https://lankatruth.com/si/?p=132951", "Category": "පුවත්", "Parent URL": null}