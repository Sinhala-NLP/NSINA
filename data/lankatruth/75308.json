{"Source": "Lankatruth", "Timestamp": "June 7, 2019", "Headline": "කපටි ආරක්ෂකයන්ගේ බේගල්වලට හසු නොවී ලංකා ගුරු සේවා සංගමයේ අපේ කණ්ඩායමට බලය දෙන්න", "News Content": "හෙට(08) පැවැත්වීමට නියමිත අධ්‍යාපන සේවකයින්ගේ සමූපකාර සමිතියේ නිලවරණය ඉලක්ක කර ගනිමින් පොදුජන පෙරමුණ නියෝජනය කරන පොදුජන ගුරු සංගමය, ලංකා ගුරු සේවා සංගමය ඉලක්ක කර ගනිමින් බොරු අවලාද නගමින් සිටින බවත් ඒ සඳහා අද ජාතික පුවත්පත් යොදාගෙන තිබූ බවත් ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පැවසීය. ගාමිණී ලොකුගේ, රමේෂ් පතිරණ සහ පොදුජන ගුරු සංගමයේ වසන්ත හදපාන්ගොඩ විසින් ලංකා ගුරු සේවා සංගමය සහ පසුගිය වසරවල එහි පාලනය සම්බන්ධව ව්‍යාජ මත පතුරමින් ඇති අතර එම ප්‍රකාශ දැඩි පිළිකුලෙන් යුතුව හෙලා දකින බව මහින්ද ජයසිංහ මහතා පැවසීය. 2011 සිට 2016 දක්වා කාලය තුළ අධ්‍යාපන සේවකයින්ගේ සමූපකාර සමිතියේ බලය හෙබවූ ජොන්ස්ටන් ප්‍රනාන්දු විසින් පත්කළ හොර අතුරු පාලක මණ්ඩලය නැවත වරක් විශ්‍රාමික ජනාධිපති විපක්ෂ නායක මහින්ද රාජපක්ෂ මහතාගේ රුව භාවිත කරමින් සහ ගුරුවරුන් රවටමින් බලයට පැමිණීමේ උත්සාහයක නිරතව සිටින බවත් නැවත වරක් අධ්‍යාපන සේවකයින්ගේ සමූපකාර සමිතිය හොර ගුහාවක් බවට පත් කිරීමේ උත්සාහයක නිරත සිටින බවත් ඒ මහතා පැවසීය. එසේම ගෙවී ගිය වසර තුනක කාලය තුළ ලංකා ගුරු සේවා සංගමයේ මැදිහත්වීමෙන් සමීතිය නැවත ගොඩ නැගූ බවත් ඉන් අධ්‍යාපන සේවකයන්ට සේවා සැපයීමට සමත් වූ බවත් මහින්ද ජයසිංහ මහතා පවසයි. එබැවින් බොරු බේගල්වලට හසු නොවී නැවත වරක් කපටි ආරක්ෂකයන් අතට සමීතිය පත්වීම වලක්වන්නැයි ද, ලංකා ගුරු සේවා සංගමයේ අපේ කණ්ඩායමට ඡන්දය පළ කරමින් සිදුකරගෙන ආ සේවය ඉදිරියටත් පවත්වාගැනීම සහය වන්නැයි ද මහින්ද ජයසිංහ මහතා සමස්ත ගුරු ප්‍රජාවගෙන් ඉල්ලා සිටියේය.", "URL": "https://lankatruth.com/si/?p=75308", "Category": "පුවත්", "Parent URL": null}