{"Source": "Lankatruth", "Timestamp": "January 21, 2021", "Headline": "මෙවන් කුණුගොඩවල් පිළි ගැනීම ගැන ලැජ්ජයි !!!", "News Content": "නිමා වූ දකුණු අප්‍රිකානු සංචාරය අතර තුර ක්‍රීඩකයින් තුන් දෙනෙකු වෛද්‍යවරියක් සමග ලිංගිකව කටයුතු කළ බව ප්‍රසිද්ධ පුවත්පතක් වාර්තා කරනවා. ඒ සදහා චෝදනා එල්ල වී ඇත්තේ වනිදු හසරංග, ලහිරු කුමාර සහ මිනෝද් භානුක හට බව රාවයක් මේ දිනවල සමාජ මාධ්ය ඔස්සේ ප්‍රචාරය වෙනවා. කෙසේ වෙතත් මේ දිනවල ශ්‍රි ලංකා කන්ඩායමේ අසාර්ථක වීම නිසා බෝර්න් අගේන් කල්ලිය මෙන්ම මෙම විනය කඩකිරීම ගැනද සමාජ මාධ්‍ය ඔස්සේ ප්‍රචාරය වීම ඉහළ ගොස් තිබෙනවා. කෙසේ වෙතත් මේ ලිංගික කටයුත්තක් සිදුකල බවට එල්ල වෙන මෙම චෝදනාවලට ශ්‍රි ලංකා පුහුණුකරු පිලිතුරු දී තිබුනා. ඒ, “මෙම කුණුකසල විශ්වාස කිරීම ගැන ඔබ ගැන ලැජ්ජයි… ජෛව ආරක්ෂක බුබුලක මෙය සිදුවිය හැකි බව ඔබ අවංකව විශ්වාස කරනවද ? අපකීර්තිමත් වාර්තාකරණයක් මෙය” යනුවෙනි. කෙසේ වෙතත් මෑත කාලයේ ශ්‍රි ලංකා ක්‍රිකට් අසාර්ථකත්වයත් සමගම ශ්‍රි ලංකා ක්‍රිකට් හා සම්බන්ධ ඉහළ නිලධාරීන්ට මෙන්ම ක්‍රීඩකයින් දක්වා ප්‍රේක්ෂකයන්ගෙන් මෙන්ම මාධ්‍ය හරහා නොයෙකුත් චෝදනාවලට ගොදුරක් ලෙස ශ්‍රි ලංකා ක්‍රිකට් මේ වනවිට පත්වී තිබෙනවා. ©️ Rishie Bro", "URL": "https://lankatruth.com/si/?p=108968", "Category": "ක්‍රීඩා පුවත්", "Parent URL": null}