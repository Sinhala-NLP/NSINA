{"Source": "Lankatruth", "Timestamp": "January 19, 2022", "Headline": "චීන පොහොර ගනුදෙනුව ඵලදරයි – සහල් මෙට්‍රික් ටොන් ලක්ෂ 10ක් ලැබෙයි", "News Content": "ශ්‍රී ලංකාව වෙත සහල් මෙට්‍රික් ටොන් ලක්ෂ දහයක් නොමිලේ ලබා දීමට චීන රජය සූදානම් බවත් ඒ බව චීන තානාපතිවරයා තමාට දැනුම් දුන් බවත් මුදල් අමාත්‍ය බැසිල් රාජපක්ෂ ඊයේ (18) රාත්‍රි පැවැති කැබිනට් රැස්වීමේදී ප්‍රකාශ කර ඇතැයි මාධ්‍ය වාර්තා කර තිබේ. චීන – ශ්‍රී ලංකා රබර් සහල් වෙළෙඳ ගිවිසුමට මේ වසරට වසර හැත්තෑවක් සම්පූර්ණ බැවින් සහල් මෙට්‍රික් ටොන් ලක්ෂ 10 ක් නොමිලේ ලබා දෙන්නයි වෙළෙඳ ඇමැති බන්දුල ගුණවර්ධන චීන තානාපතිවරයාගෙන් පසුගියදා ඉල්ලීමක් කර තිබිණි. එම ඉල්ලීම මුදල් අමාත්‍යංශයේ විදේශ සම්පත් දෙපාර්තමේන්තුව හරහා යොමු කරන ලෙස චීන තානාපතිවරයා දැනුම් දී තිබූ අතර, ඒ අනුව විදේශ සම්පත් දෙපාර්තමේන්තුව එම ඉල්ලීම චීන තානාපති කාර්යාලය වෙත ලිඛිතව ඉදිරිපත් කිරීමෙන් පසුව මෙලෙස සහල් මෙට්‍රික් ටොන් ලක්ෂ දහයක් ලබා දීමට චීනය සූදානම් වේ. පසුගිය කාලසීමාවේදී මහත් ආන්දෝලනයක් ඇති කරනු ලැබූචීන කාබනික පොහොර ගනුදෙනුව වෙනුවෙන් ශ්‍රී ලංකාව අදාළ චීන සමාගම වෙත ඩොලර් මිලියන ගණනක් ගෙවීමට සිදුවූඅතර නැවතත් චීනයෙන් එවැනි කාබනික පොහොර ආනයනය කිරීමට ආණ්ඩුව සූදානම් වන බව වාර්තා වේ. එවන් පසුබිමක චීනයෙන් මෙලෙස සහල් මෙට්‍රික් ටොන් ලක්ෂ දහයක් නොමිලේ ලැබීමද විශේෂත්වයකි.", "URL": "https://lankatruth.com/si/?p=127867", "Category": "ආර්ථික පුවත්", "Parent URL": null}