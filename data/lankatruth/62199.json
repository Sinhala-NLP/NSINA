{"Source": "Lankatruth", "Timestamp": "October 29, 2018", "Headline": "අර්ජුනට ඇප", "News Content": "කොළඹ අපරාධ කොට්ඨාසය විසින් අත්අඩංගුවට ගත් හිටපු ඛනිජ තෙල් සංවර්ධන ඇමැති අර්ජුන රණතුංග මහතාට ඇප ලබාදීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද (29) නියෝග කර තිබේ. ලක්ෂ පහක ශරීර ඇපයක් මත ඔහු මුදා හැරීමට මහේස්ත්‍රාත්වරයා නියෝග කළ අතර නඩුව දෙසැම්බර් 04 වැනි දා යළි කැඳවීමට නියමිතය. ඊයේ (29) ඛනිජ තෙල් නීති ගත සංස්ථාවේ ඇති වු උණුසුම් අවස්ථාවේ දී ඇමැති ආරක්ෂක නිලධාරියකු විසින් කළ වෙඩි තැබීමකින් පුද්ගලයින් දෙදෙනෙකු මියගොස් තවත් අයෙකු තුවාල ලැබූ අතර එම සිද්ධියට සැකපිට අර්ජුන රණතුංග මහතා කොළඹ අපරාධ කොට්ඨාසය විසින් අද අත්අඩංගුවට ගනු ලැබීය.", "URL": "https://lankatruth.com/si/?p=62199", "Category": "පුවත්", "Parent URL": null}