{"Source": "Lankatruth", "Timestamp": "June 22, 2022", "Headline": "“ජොන්ස්ටන්ලට ඇප දුන්නට අපිට ඇප දෙන්නැහැ… අරගල දිගටම යනවා…” එරංග ගුණසේකර", "News Content": "“ජොන්ස්ටන්ලට ඇප දුන්නට අපිට ඇප දෙන්නැහැ. අරගල දිගටම යනවා. ජයවේවා.” යැයි රක්ෂිත බන්ධනාගාර ගත කරන ලද සමාජවාදී තරුණ සංගමයේ ජාතික සංවිධායක එරංග ගුණසේකර සඳහන් කළේය. ඔහු මේ බව පැවසූවේ මරදාන පොලිස්ථානයට බාරවීමෙන් පසු කොටුව මහේස්ත්‍රාත් අධිකරණය විසින් ලබන පළවෙනිදා තෙක් රක්ෂිත බන්ධනාගාර ගත කළ අවස්ථාවේ බන්ධනාගාරය වෙත රැගෙන යන අවස්ථාවේදී මාධ්‍ය වෙත අදහස් දක්වමිනි. පසුගිය ජුනි 09 වනදා සහ 10 වනදා සිදු කළ විරෝධතා සම්බන්ධයෙන් මරාදාන පොලිස්ථානයට බාරවීමෙන් පසු අත්අඩංගුවට ගත් සමාජවාදී තරුණ සංගමයේ ජාතික සංවිධායක එරංග ගුණසේකර, රංගන ශිල්පී ජගත් මනුවර්ණ, සමාජමාධ්‍ය ක්‍රියාකරු රැට්ටා, රංගන ශිල්පී ජෙහාන් අප්පුහාමි, ධම්මික මුණසිංහ, රත්කරව්වේ ජිනරතන හිමි, ලහිර චතුරංග වීරසේකර යන 07 දෙනො ලබන මස 01 දක්වා රක්ෂිත බන්ධනාගාර ගත කරන ලදී.", "URL": "https://lankatruth.com/si/?p=135913", "Category": "පුවත්", "Parent URL": null}