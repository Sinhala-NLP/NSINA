{"Source": "Lankatruth", "Timestamp": "October 20, 2020", "Headline": "ජනතා ආශීර්වාදය නැති 20න් වැඩක් නැහැ…", "News Content": "ජනතාවගේ ආශීර්වාදය නැතුව 20වෙනි ආණ්ඩුක්‍රම ව්‍යවස්ථා සංශෝධනය පාර්ලිමේන්තුවේ සම්මත කර ගත්තද එය ඵලදායක නොවන බව ප්‍රබල ආණ්ඩු හිතවාදී මහාචාර්ය මැදගොඩ අබේතිස්ස හිමි පැපිලියාන සුනේත්‍රාදේවී පිරිවේනේ පවත්වන ලද මාධ්‍ය හමුවකදී ඊයේ (19) ප්‍රකාශ කර තිබේ. මෙම හිමියන් වැඩිදුරටත් ප්‍රකාශ කර ඇත්තේ අඩුපාඩු සකස් කරගනිමින් එය සම්මතකරග ගැනීම පිළිබඳව මහා සංඝරත්නයේ විරෝදයත් නොමැති බවය. විශේෂයෙන්ම මෙම කෙටුම්පත තුළ අඩංගු කරුණු තුනක් සංශෝධනය කළ යුතු බව එහිදී අවධාරණය කර ඇත. හදිසි පනත් සම්මත කර ගැනීම, විගණනය සම්බන්ධයෙන් යෝජනා කර තිබෙන ප්‍රතිපාදන සහ ද්විත්ව පුරවැසියෙකුට මෙරට පාර්ලිමේන්තුව නියෝජනය කිරීමට සහ ජනාධිපතිවරණයේදී ඉදිරිපත්වීමට පවා ඉඩදී තිබීම යන කරුණු එයට ඇතුළත්ය.", "URL": "https://lankatruth.com/si/?p=98118", "Category": "පුවත්", "Parent URL": null}