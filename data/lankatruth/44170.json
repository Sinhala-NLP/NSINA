{"Source": "Lankatruth", "Timestamp": "November 22, 2017", "Headline": "“මධ්‍යම කඳුකරයේ විනාශය රටේ අනාගත මරණය” කෘතිය ඒළිදැක්වේ", "News Content": "ජීවයේ අයිතිය සංවිධානය මගින් රට පුරා පවත්වනු ලබන, “මධ්‍යම කඳුකරයේ විනාශය රටේ අනාගත මරණය” සම්මන්ත්‍රණයට සමගාමීව තවත් සම්මන්ත්‍රණයක් පසුගිය 20වනදා මහනුවර හන්තාන තේ පර්යේෂණායතන ශ්‍රවනාගාරයේදී පැවත්වූ අතර එහිදී “මධ්‍යම කඳුකරයේ විනාශය රටේ අනාගත මරණය” කෘතිය එළිදැක්වීමද සිදු විය. එහි ප්‍රධාන දේශණ මහාචාර්ය ලියටනගේ අමරකීර්ති, ආචාර්ය ජයන්ත ලාල් රත්නසේකර, ජීවයේ අයිතිය සංවිධානයේ කැඳවුම්කරු සමන්ත විද්‍යාරත්න යන මහත්වරු විසින් සිදු කළ අතර මහනුවර දිස්ත්‍රික් ජවිපෙ නායක ගයාන් ජානක මහතා ඇතුළු පිරිසක් එම අවස්ථාවට එක්වී සිටියහ. ජාතික විද්වත් සංවිධානයේ මහනුවර සංවිධානය විසින් මෙම සම්මන්ත්‍රණය සංවිධානය කර තිබිණි.", "URL": "https://lankatruth.com/si/?p=44170", "Category": "පරිසර", "Parent URL": null}