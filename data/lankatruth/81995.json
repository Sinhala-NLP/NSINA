{"Source": "Lankatruth", "Timestamp": "October 1, 2019", "Headline": "පොලිස්පති පූජිත ජයසුන්දර අත්අඩංගුවට", "News Content": "අනිවාර්ය නිවාඩු යවා සිටින පොලිස්පති පූජිත් ජයසුන්දර මහතා අපරාධ පරීක්ෂණ දෙපාර්තමේන්තුවේ නිලධාරීන් විසින් අද(01) මීට සුළු මොහොතකට පෙර අත්අඩංගුවට ගෙන තිබේ. පොලිස් මාධ්‍යප්‍රකාශක පොලිස් අධිකාරී රුවන් ගුණසේකර මහතා සඳහන් කර සිටියේ 2017 වසරේ පොලිස් මූලස්ථාන විදුලි සෝපාන ක්‍රියාකරුවෙකු සාපරාධී බියගැන්වීම සම්බන්ධව එල්ලවී ඇති චෝදනාවට අදාලව පොලිස්පතිවරයා අත්අඩංගුවට ගෙන ඇත. පොලිස්පතිවරයා අද අධිකරණයට ඉදිරිපත් කිරීමෙන් පසු ඉදිරි ක්‍රියාමාර්ග ගැනීමට නියමිත ය.", "URL": "https://lankatruth.com/si/?p=81995", "Category": "පුවත්", "Parent URL": null}