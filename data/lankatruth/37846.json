{"Source": "Lankatruth", "Timestamp": "July 20, 2017", "Headline": "“කොමිසමේ ඉදිරි සති දෙක තීරණාත්මකයි කියා අව්‍යයෙන්ම වැදගත් තොරතුරු සහ සාක්ෂි සඟවන්නැයි අර්ජුන් ඇලෝසියස් කිව්වා”", "News Content": "මේ කොමිසමේ විමර්ශන නිලධාරීන්ට ප‍්‍රකාශ ලබාදීමෙන් අනතුරුව 20176 ජුනි මස 03 වැනිදා මා අර්ජුන් ඇලෝසියස් මහතා හමුවීමට ගිය අවස්ථාවේදී කොමිසමේ ඉදිරි සති දෙක තීරණාත්මකයි කියලා කියූ ඔහු අව්‍යයෙන්ම වැදගත් තොරතුරු සහ සාක්ෂි සඟවන්න කියලා මගෙන් ඉල්ලා සිටියා යැයි බැඳුම්කර කොමිසම හමුවේ සාක්ෂි දෙමින් පෑන් ඒෂියා බැංකුවේ ප‍්‍රාථමික ගැනුම්කරණ ඒකකයේ සාමාන්‍යාධිකාරී අරුණ බෙනඩික් ඩයස් මහතා පැවසීය. ඉන් අනතුරුව පසුගිය ජුනි මස 03 වැසිදා නිමල් පෙරේරා සහ අර්ජුන් ඇලෝසියස් මහත්වරු තමන්ට දුරකථනයෙන් කතා කළා යැයිද කී අරුණ බෙනඩික් ඩයස් මහතා නිමල් පෙරේරා මහතා සහ ඔමුගේ ඇන්.පී. කැපිටල් සමාගම රුපියල් බිලියන 8.5ක බැඳුම්කර සේවක අර්ථ සාධක අරමුදලට විකුණූ බවද වැඩිදුරටත් කීය. 2015 පෙබරවාරි මස පළමුවැනිදාත් 2016 මාර්තු මස 31 වැනිදාත් අතර කාලයේ වත්මන් රජය යටතේ භාණ්ඩාගාර බැඳුම්කර නිකුත් කිරීම පිළිබඳව සොයා බැලීම සඳහා පත්කොට ඇති ජනාධිපති පරීක්ෂණ කොමිසමේ සාක්ෂි විභාග කිරීමේ කටයුතු ශ්‍රේෂ්ඨාධිකරණ විනිසුරුවරුන් වන කේ.ටී.චිත‍්‍රසිරි, ප‍්‍රසන්න ජයවර්ධන සහම හිටපු නියෝජ්‍ය විගණකාධිපති වේලුපිල්ලේ කන්දසාමි යන මහත්වරුන්ගෙන් සමන්විත කොමසාරිස්වරුනු හමුවේ සිදු කෙරේ. පර්පචුවල් ට්‍රෙෂරීස් සමාගම වෙනුවෙන් පෙනී සිටින නීතිඥ රොමාලි තුඩාවේ මහත්මිය විසින් සේවක අර්ථ සාධක අරමුදලේ හා මහ බැංකුවේ අතරමැදියෙකු ලෙස කටයුතු කරමින් පෑන් ඒෂියා බැංකුව විසින් සිදුකොට ඇති ගනුදෙනු 32 සම්බන්ධයෙන් දීර්ඝ වශයෙන් හරස් ප‍්‍රශ්න අසන ලදී. පර්පචුවල් ට්‍රෙෂරීස් සමාගම වෙනුවෙන් පෙනී සිටින නීතිඥ රොමාලි තුඩාවේ මහත්මිය විසින් අසන ලද හරසු ප‍්‍රශ්නවලට පිළිතුරු දුන් පෑන් ඒෂියා බැංකුවේ ප‍්‍රාථමික ගැනුම්කරණ ඒකකයේ සාමාන්‍යාධිකාරී අරුණ බෙනඩික් ඩයස් මහතා මෙසේ ද කීය. ප‍්‍රශ්නය: සේවක අර්ථ සාධක අරමුදලේ හා මහා බැංකුවේ අතරමැදියෙකු ලෙස කටයවුතු කරමින් පෑන් ඒෂියා බැංකුව විසින් සිදුකොට ඇති ගනුදෙන් තිස්දෙක අතුරින් සමහර ගනුදෙනු සටහන් කිරීමේදී ඒවා සටහන් කර තියෙනව්නේ දෝෂ සහිතව නේද? පිළිතුර: මෙම ගනුදෙනු සියල්ලම සිදුවී ඇත්තේ සේවාදායකයන්ගේ උපදෙස්වලට අනුවයි. ප‍්‍රශ්නය: ඒ සම්බන්ධ ලේඛන තමන් සතුව තියෙනවාද? පිළිතුර: ඔව්. ඒ සම්බන්ධ ලේඛන අපේ ලේඛනාගාරයේ තියෙනවා. මේ අවස්ථාවේදී පෑන් ඒෂියා බැංකුවේ හිටපු සභාපති නිමල් පෙරේරා මහතා සහ ඔහුගේ ආයතනය වන ඇන්.පී. කැපිටල් ආයතනයය සිදුකළ බැඳුම්කර ගනුදෙනු පිළිබඳව සාක්කිකාාර පෑන් ඒෂියා බැංකුවේ ප‍්‍රාථමික ගැනුම්කරණ ඒකකයේ සාමාන්‍යාධිකාරී අරුණ බෙනඩික් ඩයස් මහතාගේ අවධානයෙ යවාමු කරන ලදී. කොමිසමේ විනිසුරු ප‍්‍රසන්න ජයවර්ධන මහතා: මෙම ගනුදෙනු සිදු කළේ නිමල් පෙරේරාගේ උපදෙස් මතද? පිළිතුර: ඔව්. බැඳුම්කර විකිණීම සිදු කළේ සේවක අර්ථ සාධක අරමුදලට. කොමිසමේ විනිසුරු ප‍්‍රසන්න ජයවර්ධන මහතා: නිමල් පෙරේරා මහතා ඔබට උපදෙස් දුන්නේ කොහොමද? පිළිතුර: දුරකථනය මාර්ගයෙන්. කොමිසමේ විනිසුරු ප‍්‍රසන්න ජයවර්ධන මහතා: නිමල් පෙරේරා සහ ඇන්.පී.කැපිටල් සමාගම අතර සිදුකළ ගනුදෙනු දළ වශයෙන් කොපමණ ද? පිළිතුර: නිමල් පෙරේරා මහතා සහ ඔහුගේ ඇන්.පී. කැපිටල් සමාගම රුපියල් බිලියන 8.5ක බැඳුම්කර සේවක අර්ථ සාධක අරමුදලට විකුණුවා. ප‍්‍රශ්නය: ඊට අමතරව මෙම ගනුදෙනු 32කට සම්බන්ධ වෙනත් ආයතනය මොනවාද? පිළිතුර: නවාරා කැපිටල් වර්චුවල් ඉන්වෙස්ට්මන්ට්, ‍ට්‍රේඩින්ස් සහ ට්‍රිලියන් සෙකියුරටීස් යන ආයතන. ප‍්‍රශ්නය: මෙම ගනුදෙනුවලදී විකුණුම් අනුපාතය සම්බන්ධයෙන් උපදෙස් දෙන්නේ කවුද? පිළිතුර: ඒවා පෙන්නේ දෙන්නේ සේවා දායකයින්. ප‍්‍රශ්නය: එතකොට මෙම ගනුදෙනුවලදී සේවක අර්ථසාධක අරමුදල වෙනුවෙන් කටයුතු කළේ කවුද? පිළිතුර: බොහෝ අවස්ථාවලදී සමන් කුමාර මහතායි. ප‍්‍රශ්නය: සේවක අර්ථසාධක අරමුදල වෙනුවෙන් අය කටයුතු කරලා නැද්ද? පිළිතුර: මා දන්නා තරමින් නැහැ. පර්පැචුවල් ට්‍රෙෂරීස් සමාගම වෙනුවෙන් පෙනී සිටින ජනාධිපති නීතීඥ නිහාල් ප‍්‍රනාන්දු මහතා විසින් අසන ලද හරස් ප‍්‍රශ්නවලට පිළිතුරු දුන් පෑන් ඒෂියා බැංකුවේ ප‍්‍රාථමික ගැනුම්කරන ඒකකයේ සාමාන්‍යාධිකාරී අරුණ බෙන්ඩික් ඩයස් මහතා මෙසේ කීවේය. ප‍්‍රශ්නය: අතරමැදියෙකු හැටියට කටයුතු කිරීම මඟින් ඔබ ආයතනයට ලාභ තිබුනා නේද? පිළිතුර: අප ආයතනයට තිබුණේ නාමික ලාභයක් විතරයි. ප‍්‍රශ්නය: පර්පැචුවල් ට්‍රෙෂරීස් සමාගමේ නිලධාරීන් හමුවෙන්න ගියා කියලා ඔබ කීවා නේද? පිළිතුර: ඔව්. ප‍්‍රශ්නය: පර්පැචුවල් ට්‍රෙෂරීස් සමාගමේ නිලධාරීන් හමුවෙන්න ගියේ ඇයි? පිළිතුර: සභාපතිතුමා කියපු නිසා මා පර්පැචුවල් ට්‍රෙෂරීස් සමාගමේ නිලධාරීන් හමුවෙන්න ගියා. ප‍්‍රශ්නය: බැංකු කළමනාකරුවෙන් සේවාදායකයන්ගේ ස්ථානයට යාම අසාමාන්‍යයි නේද? පිළිතුර: නැහැ. එවැනි අසාමාන්‍ය තත්ත්වයක් නැහැ. පැමිණිල්ල වෙනුවෙන් පෙනී සිටින නියෝජ්‍ය සොලිසිටර් ජෙනරාල් මිලින්ද ගුණතිලක මහතාගේ මෙහෙයවීම යටතේ නැවත ප‍්‍රශ්නවලට පිළිතුරු දුන් පෑන් ඒෂියා බැංකුවේ ප‍්‍රාථමික ගැණුම්කාර අංශයේ නියෝජ්‍ය සාමාන්‍යාධිකාරී අරුණ බෙන්ඩික් ඩයස් මහතා මෙසේ ද කීවේය. ප‍්‍රශ්නය: මෙම කොමිසම හමුවේ පෙනී සිටින ලෙස දැනුම්දෙමින් ඔබට නොතීසි ලැබුනේ කවදාද? පිළිතුර: පසුගිය මාර්තු මස 21වැනිදා සිට රට පුරා දින තුනක්ම මෙම කොමිසමේ විමර්ශන නිලධාරීන් මගෙන් ප්‍රශ්න කළා. ප‍්‍රශ්නය: එබ යම් දිනයක අර්ජුන් ඇලෝසියස් මහතා හමුවීමට ගියාද? පිළිතුර: ඔවු. ප‍්‍රශ්නය: ඒ කවදාද? පිළිතුර: 2017 ජූනි මස 03 වැනිදා. ප‍්‍රශ්නය: ඔහු ඔබෙන් මොනවද ඉල්ලුවේ. පිළිතුර: කොමිසමේ ඉදිරි සති දෙක තීරණාත්මකයි කියා ඔහු කිව්වා. ප‍්‍රශ්නය: ඔහුගේ එම ප්‍රකාශයට අමතරව ඔහු ඔබගෙන් යමක් ඉල්ලුවාද? පිළිතුර: අව්‍යයෙන්ම වැදගත් තොරතුරු සහ සාක්කි සඟවන්න කියලා ඔහු මගෙන් ඉල්ලා සිටියා. ප‍්‍රශ්නය: නිමල් පෙරේරා මහතා සහ අර්ජුන් අලෝසියස් මහතා ඔබට දුරකථනයෙන් කතා කළාද? පිළිතුර: ඔවු. පිළිතුර: ඒ කවදාද කියා ඔබට මතකද? ප‍්‍රශ්නය: ඔව්. ඔහු 2017 ජුනි මස 03 වැනිදා මට දුරකථනයෙන් කතා කළා. තවදුරටත් වැඩිදුර සාක්ෂි විමසීම සිදු කෙරේ.", "URL": "https://lankatruth.com/si/?p=37846", "Category": "පුවත්", "Parent URL": null}