{"Source": "Lankatruth", "Timestamp": "October 19, 2017", "Headline": "මධුරෝගේ පාලනයට තවත් ජයග්‍රහණයක්!", "News Content": "වෙනිසියුලාවේ පැවැති පළාත් පාලන මැතිවරණයෙන් එරට පාලන බලය හොබවන මධුරෝගේ පක්ෂය පළාත් 23කින් 17ක් ජයග්‍රහණය කිරීමට සමත්ව ඇති අතර විපක්ෂය ජයග්‍රහණය කිරීමට සමත්ව ඇත්තේ පළාත් 5ක් පමණක් බවත් එරට ජාතික මැතිවරණ කවුන්සිලය නිකුත් කර නිවේදනයක සඳහන් වේ. ඇමෙරිකාව ප්‍රමුඛබටහිර බලවතුන් මෙන්ම එරට විපක්ෂයද මෙම මැතිවරණ ජයග්‍රහණය ප්‍රතික්ෂේප කර ඇති අතර මැතිවරණයට පෙර ජාත්‍යන්තර මූල්‍ය අරමුදල මධුරෝගේ පාලනයට එරෙහිව ප්‍රකාශයක් නිකුත් කරමින් පවසා ඇත්තේ වෙනිසියුලානු ආර්ථිකය තුළ මහත් අර්බුදයක් හට ගෙන ඇති බවත් එහි ප්‍රතිඵලයක් ලෙස වෙනිසියුලානු ජනතාවට එල්ල විය හැකි පීඩනය වැළැක්වීමේ හැකියාවක් නොමැති බවත්ය. මීට මාස කිහිපයකට පෙර පැවැති ජාතික ව්‍යවස්ථා සභා මැතිවරණයෙන්ද මධුරෝ පාලනය සිය ජයග්‍රහණය තහවුරු කර ගත් අතර විරුද්ධ පක්ෂය විසින් ජයග්‍රහණය වැලැක්වීම ඉලක්ක කර සිදු කරන ලද ප්‍රචණ්ඩ ක්‍රියා, කඩාකප්පල් ක්‍රියා මධුරෝ පාලනයට ප්‍රබල අභියෝගයක් එල්ල කිරීමට අසමත්ව ඇති අතර බහුතර ජනතාව මධුරෝ පාලනය සමග පෙළගැසී සිටින බව මෙම ජයග්‍රහණයෙන්ද තහවුරු වන්නේ යැයි විචාරකයෝ පවසති.", "URL": "https://lankatruth.com/si/?p=42734", "Category": "විදෙස් පුවත්", "Parent URL": null}