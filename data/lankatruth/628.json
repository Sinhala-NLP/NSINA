{"Source": "Lankatruth", "Timestamp": "December 26, 2011", "Headline": "උසස් පෙල ප්‍රතිඵල දෝෂ සහිතයි. සිසුනට සාධාරණය ඉටුකරනු! – සමාජවාදී ශිෂ්‍ය සංගමය", "News Content": "2011 වසර උසස්පෙළ ප්‍රතිඵල අර්බුද සම්බන්ධයෙන් සමාජවාදී ශිෂ්‍ය සංගමය නිවේදනයක් නිකුත්කර ඇත. එසේම උසස්පෙළ ප්‍රතිඵල ගැටළුව සම්බන්ධයෙන් ඉදිරියේදී නීතිමය හා වෙනත් ක්‍රියාමාර්ග ගැනීමට සමාජවාදීශිෂ්‍ය සංගමය සූදානම්වන බව එහි ජාතික සංවිධායක නලින්ද ජයතිස්ස මහතාගේ අත්සනින් යුතුව නිකුත්කර ඇති නිවේදනයක සදහන් වේ. එසේම එම ගැටළු වලට මුහුණදුන් ශිෂ්‍ය ශිෂ්‍යාවන් වෙනුවෙන් ”2011 උසස්පෙළ අර්බුදය පිළිබඳ තොරතුරු මධ්‍යස්ථානය” නමින් තොරතුරු එක්රැක් කිරීමේ මධ්‍යස්ථානයක්ද මේවන විට ආරම්භකර ඇතැයිද එම නිවේදනයේ සදහන්වේ. එම සම්පූර්ණ නිවේදනය පහත දැක්වේ.     පසුගිය දිනවල මහත් ආන්දෝලනයකට තුඩුදුන් 2011 අ.පො.ස. උසස් පෙළ පුතිඵල දිගු ප්‍රමාදයකින් පසුව ඊයේ (25) රාත්‍රියේ නිකුත් කෙරිණි. අධ්‍යාපන ඇමති වරයාගේත් විභාගකොමසාරිස් වරයාගේත් පරස්පර විරෝධී ප්‍රකාශ නිසා පුතිඵල පිළිබඳ සැලකිය යුතු සැක සංකාවන් ශිෂ්‍යයන් හා ඔවුන්ගේ දෙමාපියන් තුල වර්ධනය වෙමින් තිබිණි. එම සැක සංකා සියල්ල සනාථ කරමින් ඊයේ නිකුල් කල ප්‍රතිඵල කිසිසෙත් පිලිගත නොහැකිතැනට පත්ව ඇත. සිසුන්ගෙන් හා දෙමව්පියන්ගෙන් නැගෙන විරෝධයට මුහුණ දීගත නොහැකිව බොහෝ පාසල් ප්‍රතිඵල නිකුත් කිරීම අත්හිටුවා ඇත. අධ්‍යාපන අමාත්‍යාංශයද දිස්ත්‍රික් හා දිවයින් කුසලතා ප්‍රතිඵලඅත්හිටුවීමට තීන්දු කර ඇත. දිස්ත්‍රික් හා දිවයින් කුසලතා අංක පමණක් වරදි ඇතැයිද, නිවැරදි කිරීමෙන් සියල්ල විසඳේ යැයිද මතයක් රට ඉදිරියේ ගොඩනැගීමට ආණ්ඩුව කටයුතු කරයි. නමුත් ප්‍රශ්ණය ඊට වඩා බරපතලය. සමහර උත්තර පත්‍ර ඇගයීම්මධ්‍යස්ථාන වලට යැවුනු, පිළිතුරු පත්‍ර වලින් කොටසක් පිළිස්සී තිබුණු බවට මාධ්‍ය වාර්තා කළේය. එසේම ලැබී ඇති Z අගයද පිලිගත නොහැකි බව සමහර සිසුන් හා දෙමාපියන් පවසති. විභාග දෙපාර්තුමේන්තුවද ප්‍රතිඵලනිකුත්කිරීමට පෙර නීතිපති උපදෙස් පැතීමෙන් ප්‍රතිඵල වල නිරවද්‍යතාවය පිළිබඳ සැකය හා අවිශ්වාසය තවදුරටත් වැඩිවී ඇත. ප්‍රතිඵල ප්‍රමාදයෙන්ද, දෝශ සහිත වීමෙන්ද, කුසලතා අංක අත්හිටුවීමෙන්ද අපහසුතාවයටත් මානසික පීඩනයටත් ලක්ව ඇත්තේ විභාගයට මුහුණ දුන් සිසු සිසුවියන් හා දෙමාපියන්ය. ඔවුන්ගේ ඉදිරි අනාගතය ආණ්ඩුවවිසින් අවිනිශ්චිතතාවය හා අර්බුදයට ඇදදමා ඇත. විභාග ප්‍රතිඵල අවුල සම්බන්ධව ආණ්ඩුව විසින් වගකීම භාර ගෙන සිසුන්ට හා දෙමාපියන්ට සාධාරණය ඉටු කලයුතු බවට අපි ආණ්ඩුවට බලකර සිටිමු. සිසු සිසුවියන්ටසාධාරණය ඉටු කර ගැනීම වෙනුවෙන් ඉදිරියේදී නීතිමය හා වෙනත් ක්‍රියාමාර්ග ගැනීමට සමාජවාදී ශිෂ්‍ය සංගමය සූදානම් වේ. විභාග ප්‍රතිඵල වල සිදුවූ අක්‍රමිකතා හා වෙනත් දෝෂයන් පිළිබඳව ඔබට ඇති තොරතුරු ”2011 උසස් පෙළ අර්බුදය පිළිබඳ තොරතුරු මධ්‍යස්ථානය” වෙත දන්වන මෙන් ඉල්ලා සිටිමු. ෆැක්ස් – 0112786050 ඊමේල් – examresult2011@yahoo.com දු.ක.- 0772298217", "URL": "https://lankatruth.com/si/?p=628", "Category": "පුවත්", "Parent URL": null}