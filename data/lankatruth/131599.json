{"Source": "Lankatruth", "Timestamp": "April 7, 2022", "Headline": "නව කැබිනට්මණ්ඩලය ඉදිරි පැය කිහිපයේ පත් කරනවා – ප්‍රදීප් උඳුගොඩ", "News Content": "ඉදිරි පැය කිහිපය තුළ නව කැබිනට් මණ්ඩලයක් පත් කරන බව පාර්ලිමේන්තු මන්ත්‍රී ප්‍රදීප් උඳුගොඩ සඳහන් කරයි. මන්ත්‍රිවරයා මේ බව සඳහන් කර ඇත්තේ, අගමැති මහින්ද රාජපක්ෂගේ ප්‍රධානත්වයෙන් ඊයේ (06) රාත්‍රීයේ පැවති රට තුළ පවතින අර්බුදය පිළිබඳව සාකච්ඡා කිරීම සඳහා කැඳවූ ආණ්ඩු පක්ෂ මන්ත්‍රීවරුන්ගේ රැස්වීමෙන් අනතුරුව මාධ්‍ය වෙත අදහස් දක්වමිණි. ඒ අනුව එම කැබිනට් මණ්ඩලය හරහා ජනතාවගේ ගැටලුවලට ප්‍රමුඛත්වය ලබාදීමට කටයුතු කරන බවද පාර්ලිමේන්තු මන්ත්‍රී ප්‍රදීප් උඳුගොඩ වැඩිදුරටත් සඳහන් කරයි.", "URL": "https://lankatruth.com/si/?p=131599", "Category": "පුවත්", "Parent URL": null}