{"Source": "Lankatruth", "Timestamp": "June 19, 2021", "Headline": "කොවිඩ් පැතිරීම සුදත් සමරවීරගේ පිටින් යයි – වහාම ස්ථාන මාරුවක්", "News Content": "සෞඛ්‍ය අමාත්‍යාංශයේ වසංගත රෝග විද්‍යා ඒකකයේ ප්‍රධානී ලෙස කටයුතු කල විශේෂඥ වෛද්‍ය සුදත් සමරවීර මහතා එම ස්ථානයෙන් ඉවත් කර තිබේ. ඊයේ (18) දිනයේ ජනපති සහභාගීවූ කොවිඩ් මර්දන විශේෂ කමිටුවේදී ලංකාවේ කොරෝනා මර්දනය සම්බන්ධයෙන් අසම්පූර්ණ හා දෝෂ සහගත වාර්තා ඉදිරිපත් කිරීම ගැන වසංගත රෝග විද්‍ය ඒකකය දැඩි දෝෂාරෝපණයට ලක්ව තිබේ. එහිදී එල්ල වූචෝදනා හමුවේ විශේෂඥ වෛද්‍ය සුදත් සමරවීර මහතා එම තනතුරින් ඉවත් කර ඇති බව පැවසේ. තනතුරින් ඉවත් කෙරුනු සුදත් සමරවීර මහතා සෞඛ්‍ය අමාත්‍යාංශයේ ඩෙංගු රෝග නිවාරණ අධ්‍යක්ෂකවරයා ලෙස පත් කර තිබේ. ඔහු වෙනුවට වසංගත රෝග විද්‍යා ඒකකයෙහි වැඩබලන අධ්‍යක්ෂවරයා ලෙස පත්කර ඇත්තේ විශේෂඥ වෛද්‍ය සමිත ගිනිගේ මහතායි. කොරෝනා රෝගීන් 101 ක් මියගිය බවට පසුගිය 11 වනදා වසංගත රෝග විද්‍යා අංශය ලබාදුන් වාර්තාවේ දෝෂය නිසා පසුගිය 14 වනදා සංචරණ සීමා ඉවත්කරන්නට තිබුණ අවස්ථාව වෙනස්වූ බවත් එදින සැබෑ ලෙස මියගියේ 15 ක් බවත් ජනපතිවරයා ඊයේ කොවිඩ් මර්දන විශේෂ කමිටුවේදී පවසා ඇත. නිවැරදි නොවන දත්ත ලබාදීම නිසා බුද්ධි අංශ යොදවා සැබෑ තත්වය තේරුම් ගැනීමට සිදුවූ බව ජනාධිපතිවරයා එහිදීවැඩිදුරටත් පවසා තිබේ.", "URL": "https://lankatruth.com/si/?p=118152", "Category": "කොවිඩ් -19 (කොරෝනා ) පුවත්", "Parent URL": null}