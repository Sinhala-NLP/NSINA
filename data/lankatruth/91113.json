{"Source": "Lankatruth", "Timestamp": "March 16, 2020", "Headline": "කොරෝනා ආසාදිත ශ්‍රී ලාංකිකයින්ගේ ගණන 28 දක්වා ඉහළට", "News Content": "කොරෝනා වයිරසය ආසාදිත ශ්‍රී ලාංකිකන්ගේ ගණන 28 දක්වා ඉහළ ගොස් ඇතැයි සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා කියයි. අද (16) පස්වරුව වනවිට කොරෝනා වයිරසය ආසාදිත ශ්‍රී ලාංකිකයන්ගේ ගණන 21 දක්වා ඉහළ ගොස් තිබූ අතර ඉන් පසු තවත් පුද්ගලයින් 07 දෙනෙකු පිළිබඳව තහවුරු කරගෙන තිබේ. ආසාදිතයින් සියලුම දෙනා පිරිමි පුද්ගලයින් වන බව වෛද්‍ය අනිල් ජාසිංහ මහතා පවසයි. රෝගය ආසාදනය වූ එක් අයෙකු පොලොන්නරුව රෝහලේ ප්‍රතිකාර ලබන බවත් හතර දෙනෙකු නිරෝධායන මධ්‍යස්ථානවල සිටි පුද්ගලයින් බවත් අනෙක් පුද්ගලයා කේරළයේ සිට පැමිණි ශ්‍රී ලාංකිකයෙකු බවත් වෛද්‍ය අනිල් ජාසිංහ මහතා කීයා සිටියි.", "URL": "https://lankatruth.com/si/?p=91113", "Category": "පුවත්", "Parent URL": null}