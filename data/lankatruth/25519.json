{"Source": "Lankatruth", "Timestamp": "December 22, 2016", "Headline": "ජනමාධ්‍ය ලේකම් ඉවත් කරන්න – මන්ත්‍රීවරු ජනපතිට ලියයි", "News Content": "ජනමාධ්‍ය හා පාර්ලිමේන්තු ප්‍රතිසංස්කරණය අමාත්‍යාංශයේ ලේකම් නිමල් බෝපගේ එම ධුරයෙන් ඉවත් කරන ලෙස ඉල්ලමින් ආණ්ඩුවේ මන්ත්‍රීවරුන් 58 දෙනෙකු ජනාධිපති හා අග්‍රාමාත්‍යවරයාගෙන් ඉල්ලා ඇතැයි වාර්තා වෙයි. අධීක්ෂණ මන්ත්‍රීවරුන් වෙනුවෙන් කුලී පදනම මත වාහන ලබාදීමේ යෝජනාවට නීතිපතිගේ අනුමැතිය නොමැතිව තමන් අත්සන් නොකරන බව ලේකම්වරයා පසුගියදා ප්‍රකාශ කළ අතර ඔහුට ඉල්ලා අස් වන ලෙස අගමැති වරයා කියූ බවද වාර්තා විය. මෙසේ වාහන ලැබීමට නියමිතව තිබූ මන්ත්‍රීවරුන් මෙම ලිපි ඉදිරිපත් කර තිබේ.", "URL": "https://lankatruth.com/si/?p=25519", "Category": "පුවත්", "Parent URL": null}