{"Source": "Lankatruth", "Timestamp": "December 18, 2020", "Headline": "විමලවීර වක්කඩේ හකුරු හංගයි; කැළේ කපන්නම නව තනතුරක් ලබාදෙයි", "News Content": "මොණරාගල පැල්වත්ත ආශ්‍රිත නීතිවිරෝධී වනාන්තර එළි කිරීමක් සම්බන්ධව අධිකරණයේ පෙනීසිටි සීනී සමාගමේ පුද්ගලයකු වනජීවී රැකවරණ හා වන සම්පත් සංවර්ධන රාජ්‍ය අමාත්‍ය විමලවීර දිසානායක විසින් අම්පාර, මොණරාගල හා හම්බන්තොට දිස්ත්‍රික්ක සඳහා “දිසා වනසත්ත්ව සංරක්ෂණ අධ්‍යක්ෂ” ලෙස නව තනතුරකට පත්කර තිබේ. ගෝටාබය රාජපක්ෂ ජනාධිපතිවරයා යටතේ ලංකා සීනි සමාගමේ අධ්‍යක්ෂක/ප්‍රධාන විධායක නිලධාරි ලෙස කටයුතු කරන ගාමිණි සෝමචන්ද්‍ර රාසපුත්‍ර මෙසේ රාජ්‍ය අමාත්‍යවරයා විසින් පසුගිය නොවැම්බර් 16දා සිට පත් කරනු ලැබ ඇත. ලංකා සීනි සමාගම විසින් සිය නිෂ්පාදන සඳහා උක් වගා කරනු ලබන ප්‍රධාන ප්‍රදේශ වන අම්පාර, හම්බන්තොට හා මොණරාගල දිස්ත්‍රික්ක සඳහාම දිසා වනසත්ත්ව සංරක්ෂණ අධ්‍යක්ෂ ධුරයකට ලංකා සීනි සමාගමේ සමාගමේ ප්‍රධානියකු පත් කිරීම පරිසරවේදීන්ගේ දැඩි විමතියට හේතු වී ඇත. තනිකරම දේශපාලන පත්වීමක් වන මෙවැනි තනතුරක් ඇතිකිරීමට රාජ්‍ය අමාත්‍යවරයාට බලයක් පවතී ද යන්න ද ගැටලු සහගත ය.", "URL": "https://lankatruth.com/si/?p=103843", "Category": "පුවත්", "Parent URL": null}