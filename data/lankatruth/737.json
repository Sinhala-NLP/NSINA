{"Source": "Lankatruth", "Timestamp": "January 4, 2012", "Headline": "විදුලි සේවකයාගේ පොකට් එකට ෂොට්එක දෙන්න හදනවා – රංජන් ජයලාල්", "News Content": "චක්‍රලේක සම්මුතිවලට එලඹෙමින් මේ ආණ්ඩුව වලවල් හාරන, කනු බඩගාන, අව්වෙ වේලි වේලි විදුලි රැහැන් අදින විදුලිසේවකයාගේ පොකට් එකට ශොට්එක දෙන්න හදනවා. කිසි දිනක එයට ඉඩ නොදෙන බවත් සමස්ථ ලංකා විදුලි සේවකසංගමයේ ප්‍රධාන ලේකම් රංජන් ජයලාල් මහතා පවසයි. අප කළ විමසීමකදී ඒ මහතා වැඩිදුරටත් පවසා සිටියේ විදුලි සේවකයන්ට පඩිවැඩිවීමක් සිදුකරනු ලබන්නේ අවුරුදු 3ට වරක්බවයි. ඒ අනුව 2009 දී පඩිවැඩිවීමක් සිදුවූ අතර අවුරුදු 3ට පසු මෙම 2012 වසරේදී 2015 දක්වා වූ වසර 3න සඳහාපඩි වැඩිවීමක් අවශ්‍ය බව ඒ මහතා පවසයි. විදුලි සේවකයන්ගේ වසරකට 15% බැගින්වූ 45% වැටුප් වැඩිවීම ලබාදෙනු වෙනුවට 6% වැටුප් වැඩිවීමක් සඳහා රජයවිසින් සාමූහික ගිවිසුමකට එලඹීමට අදාල වැඩකටයුතු සූදානම් කරමින් යන බවත් ඒ අනුව වසර 3න සඳහාම තම වැටුප 18%කින් පමණක් වැඩිකිරීමට අදාල පිඹුරුපත් මේ වන විටත් සැකසෙමින් පවතින අතර මෙවැනි සාමූහික ගිවිසුම් මගින්සේවකයන්ගේ අතපය බැඳදමා කිසිඳු වෘත්තීය ක්‍රියාමාර්ගයකට එලඹීම හෝ වැටුප් වැඩිවීමක් වැනි කාරණයකදී පාරට බහිනරාජ්‍ය සේවකයාට තම සහාය ලබාදීමට හෝ නොහැකි ආකාරයක ගිවිසුමක් මින් ඇතිවන බවත් මේ අනුව විදුලි, වරාය,ජලසම්පාදන යන ආයතනයන් හි සියළු ‍සේවකයන් අදාල සහයෝගීතා ගිවිසුමට එක්කර ගැනීමට රජය මේ වන විටත් කටයුතුකරගෙන යන බවත් රටේ ප්‍රධාන මරමස්ථාන තුන වන මෙම ආයතන බිඳවැට්ටවීමේ කුමන්ත්‍රනයක් මෙහි ඇති බවත් ඒමහතාවැඩිදුරටත් පවසීය. විදුලි සෙවකයන්ට අවුරුදු 3ක් සඳහා පඩි වැඩිවූ පසු එම අවුරුදු 3 ඇතුලත බඩුමිල වැඩිවීමට සාපේක්ෂව හෝ වෙනත්රාජ්‍යසේවක පඩිවැඩිවීමකදී ලැබෙන වැඩිවීම හෝ විදුලි සේවකයන්ට නොලැබෙන පැවසීය.කිසියම් සෙවකයෙකු බැංකුවකින් ණයක් ගත් විට ලැබෙන මුදලට ත් රෝහල් ගතකිරීමකදී සේවකයාට ලැබෙන රුපියල්5000හේ මුදලටත් බදු අයකරන අතර එම බදු මුදල සෙවකයාගෙන් අය කිරීමට අදාල චක්‍රලේකයක් නිකුත් කිරීමට ද ආණ්ඩුව පිඹුරුපත් සකසමින් සිටින බවද ඔහු අනාවරණය කළේය. ඒ අනු ව 5% පමණ පඩිවැඩිවීමක් ලබාදෙමින් සහ සේවක වෘත්තීය ක්‍රියාමාර්ග අවහිර කරමින් ගෙන එන චක්‍රලේක වලට සියළු විදුලි සෙවකයන් විරුද්ධ බවත් තම ඉල්ලීම් ලබාදීමට ජනවාරි 18 වනදා තෙක් රජයට කල් දෙන බවත් රජය විසින් තම ඉල්ලීම් ලබානොදුනහොත් එදින සමස්ථ ලංකාවේම විදුලි සේවකයන් කොළඹට කැඳවා දැවැන්ත උද්ඝෝෂණයක් කරන බවත් සමස්ථ මහා වැඩවර්ජනයකට යාමට අදාල තීන්දුව එදින ලබාගන්නා බවත් ඔහු පැවසීය. හදිසියේදී හෝ සේවකයන් හිරකොට බැඳදමන චක්‍රලේක ගෙනආවොත් ඊට පසුදින සිටම සමස්ථ මහා වැඩවර්ජනයක්ආරම්භ කරන බවටත් මේ සම්බන්ද තීන්දු තීරන පසුගිය දා එක්වූ වෘතීය සමිති ඒකාබද්ධ සන්ධානය විසින් ගත් බවත් ඒමහතා වැඩිදුරටත් පැවසීය.", "URL": "https://lankatruth.com/si/?p=737", "Category": "පුවත්", "Parent URL": null}