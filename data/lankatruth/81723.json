{"Source": "Lankatruth", "Timestamp": "September 27, 2019", "Headline": "අත්අඩංගුවට ගත් ඇවන්ගාඩ් චූදිත හිටපු අද්මිරාල් මහාධිකරණයට යොමු කරන්නැයි නියෝග", "News Content": "ඇවන්ගාඩ් නෞකාව තුළ පාවෙන අවි ගබඩාවක් පවත්වාගෙන යාමේ සිද්ධියට අදාලව චෝදනා එල්ලවීමෙන් පසු අධිකරණ නියෝගවලට පටහැනිව විදෙස් ගතව සිට අද (27) පෙරවරුවේ කටුනායක ගුවන් තොටුපළේ දී අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් හිටපු රියාර් අද්මිරාල් නන්දන දියබලනගේ මහතා කොළඹ ත්‍රිපුද්ගල විශේෂ මහාධිකරණය වෙත යොමු කරන ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද නියෝග කර තිබේ. අපරාධ පරීක්ෂණ දෙපාර්තමේන්තුව මෙම සැකකරු අධිකරණයට ඉදිරිපත් කරමින් සැකකරු සම්බන්ධයෙන් කළ ඉල්ලීමකට අනුව මෙම නියෝග නිකුත් කර ඇත. පාවෙන අවි ගබඩා සිද්ධියකට අදාළව ගාල්ල මහේස්ත්‍රාත් අධිකරණයේ පවතින නඩුවක් සම්බන්ධයෙන් හිටපු අද්මිරාල්වරයා අධිකරණයට අවශ්‍යව සිටි පුද්ගලයෙකු වන අතර එහු අධිකරණය මගහැර විදේශගතව සිටින ලදී.", "URL": "https://lankatruth.com/si/?p=81723", "Category": "පුවත්", "Parent URL": null}