{"Source": "Lankatruth", "Timestamp": "March 26, 2019", "Headline": "ප්‍රභූ ඝාතන කුමන්ත්‍රණයේ නාලක ද සිල්වාගේ තීන්දුව අප්‍රේල් 9ට කල්යයි", "News Content": "ජනාධිපතිවරයා, හිටපු ආරක්ෂක ලේකම්වරයා සහ උසස් පොලිස් නිලධාරියෙකු ඝාතනය කිරීමට කුමන්ත්‍රණය කිරීමේ චෝදනාව මත සැකපිට රක්ෂිත බන්ධනාගාර ගතකර සිටින හිටපු නියෝජ්‍ය පොලිස්පති නාලක ද සිල්වා මහතා, අදාල චෝදනාවලින් නිදහස් කරන්නේද යන්න ලබන 9 වැනිදා තීන්දු කරන බව කොළඹ කොටුව මහේස්ත්‍රාත් රංග දිසානායක මහතා අද(26) ප්‍රකාශ කළේය. සැකකාර නාලක ද සිල්වා මහතා අසනීප තත්වයෙන් පසුවන බැවින් අද අධිකරණයේ පෙනී නොසිටින බවට බන්ධනාගාරය මගින් ලිඛිතව මහේස්ත්‍රාත්වරයාට දන්වා සිටි අතර මහේස්ත්‍රාත්වරයා නියෝග කර සිටියේ ලබන අප්‍රෙල් මස 9 වැනිදා දක්වා සැකකරු රක්ෂිත බන්ධනාගාර ගත කරන ලෙසයි.", "URL": "https://lankatruth.com/si/?p=71068", "Category": "පුවත්", "Parent URL": null}