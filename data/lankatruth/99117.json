{"Source": "Lankatruth", "Timestamp": "November 1, 2020", "Headline": "කළුබෝවිල රෝහලේ වෛද්‍යවරයෙකුටත් කොරෝනා…", "News Content": "කළුබෝවිල රෝහලේ ළමා රෝග ඒකකයේ රාජකාරියේ නියුතු වෛද්‍යවරයෙකුට කොවිඩ් – 19 වෛරසය ආසාදනය වී ඇතැයි වාර්තා වේ. ඔහු නුගේගොඩ ප්‍රදේශයේ පදිංචි වෛද්‍යවරයෙකු වන අතර මේ වනවිට කොළඹ IDH රෝහල වෙත ඇතුළත් කර තිබේ. වෛද්‍යවරයා PCR පරීක්ෂාවකට භාජනය වී ඇති අතර එහිදී තමන් ආසාදිතවෙකු බව අනාවරණය කරගෙන ඇත. ඒ අනුව වෛද්‍යවරයාගේ පවුලේ සාමාජිකයින්ට සහ පළමු ආශ්‍රිතයින්ට තම නිවෙස්වලම ස්වයං නිරෝධායනය වන ලෙස දැනුම්දී ඇතැයි වාර්තා වේ.", "URL": "https://lankatruth.com/si/?p=99117", "Category": "පුවත්", "Parent URL": null}