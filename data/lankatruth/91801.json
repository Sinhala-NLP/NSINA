{"Source": "Lankatruth", "Timestamp": "March 28, 2020", "Headline": "කොරෝනා අවසන්වනතුරු හොරොව්පතානේ මුස්ලිම් පල්ලි 23ක් වසාදමයි", "News Content": "පවතින කොරෝනා වංගත තත්වය පහව යනතුරු හොරොව්පොතාන ප්‍රාදේශීය ලේකම් කොට්ඨාශයේ ඇති මුස්ලිම් පල්ලි 23නම වසා දැමු බව හොරොව්පොතාන මහ පල්ලියෙ සභාපති ඒ.එම් සියාම් මහතා අද (28) සිය බැතිමතුන්ට දැනුම් දී තිබේ. සභාපති වරයා එසේ පැවසුවේ හොරොව්පොතාන කිව්ලේකඩ මුස්ලිම් පල්ලියේ පුද්ගලයන් 70කගේ භාගිත්වයෙන් පැවැති දේව මෙහෙය සම්බන්ධයෙන් මාධ්‍යවේදීන් සිදු කළ විමසීමකදීය. එහිදී වැඩිදුරටත් අදහස් දැක්වූ මුස්ලිම් මහ පල්ලියෙ සභාපති ඒ.එම් සියාම් මහතා පවසන්නේ ඊයේ (27) දින සිදු වූ එම සිදුවීම පිළිබඳව තමන් ඇතුළු හොරොව්පොතාන ප්‍රදේශයෙ ජීවත්වන සියලුම ඉස්ලාම් බැතිමතුන්ගේ කනගාටුව පළ කරන බවය. ඇඳිරි නීතිය පනවා පොලිසිය අවදානම් තත්වය පිළිබඳව පෙර දැනුම් දීම් කර තිබියදීත් ඒ පිළිබඳ සැලකිල්ලකට නොගෙන සිදුකරන මෙවැනි හැසිරීම් තරයේ හෙළා දකින බවද සභාපතිවරයා වැඩිදුරටත් පවසයි. පවතින ඇඳිරිනීතිය සහ අවදානම් තත්ත්වය නොසලකමින් දේව මෙහෙයකට සහභාගී වූ හොරොව්පතාන කිවුලේකඩ මුස්ලිම් පල්ලියේ සභාපති වරයා ඇතුළු දාහත් දෙනෙකුට ඊයේ (27) නීතිමය පියවර ගැනීමට හොරොව්පොතාන පොලිසිය කටයුතු කර තිබිණි.", "URL": "https://lankatruth.com/si/?p=91801", "Category": "පුවත්", "Parent URL": null}