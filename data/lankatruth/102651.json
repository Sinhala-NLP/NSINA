{"Source": "Lankatruth", "Timestamp": "December 7, 2020", "Headline": "අහඹු පරීක්ෂණයෙන් මන්ත්‍රීවරයෙකුටත් කොරෝනා…", "News Content": "බේරුවල සෞඛ්‍ය වෛද්‍ය නිලධාරී බල ප්‍රදේශයට අයත් අලුත්ගම, බේරුවල සහ පයාගල පොලිස් බල ප්‍රදේශ ආවරණය වන පරිදි පසුගියදා සිදු කළ අහඹු PCR පරීක්ෂණවලින් කරන්දෙණිය ප්‍රාදේශීය සභාවේ මන්ත්‍රීවරයෙකුටද කොවිඩ් – 19 ආසාදිනය වී ඇතැයි අනාවරණය වී තිබේ. එම අහඹු පරීක්ෂණයෙන් තවත් පුද්ගලයින් 23 දෙනෙකු කොවිඩ් ආසාදිතයන් ලෙස හඳුනාගෙන ඇත. මෙම ආසාදිතයින් දර්ගා නගරය, චීන කොටුව, මරදාන, මග්ගොන හා බේරුවල යන ප්‍රදේශවල පදිංචිකරුවන් බවද වාර්තා වේ.", "URL": "https://lankatruth.com/si/?p=102651", "Category": "කොවිඩ් -19 (කොරෝනා ) පුවත්", "Parent URL": null}