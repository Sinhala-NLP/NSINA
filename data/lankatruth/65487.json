{"Source": "Lankatruth", "Timestamp": "December 18, 2018", "Headline": "ළහිරු කුමාරට අයි.සී.සී.යෙන් දඬුවම්", "News Content": "ශ්‍රී ලංකා වේග පන්දු යවන ක්‍රීඩක ළහිරු කුමාරට තරඟ මුදලින් 15%ක දඩයක් සහ දඩුවම් ළකුණක් නියම කිරීමට අන්තර්ජාතික ක්‍රිකට් සභාව ඊයේ(17) පියවර ගෙන තිබේ. නවසීලන්තයට එරෙහිව පැවැත්වූ පළමු ටෙස්ට් තරඟාවලියේ තෙවැනි දිනය වූ ඊයේ දිනයේ ප්‍රතිවාදී ක්‍රීඩකයන්ට පරුෂ වචනයෙන් බැන වැදීම, ජාත්‍යන්තර ක්‍රිකට් සභාවේ නීති සහ රෙගුලාසිවලට අනුව 2.3 නීතිය උල්ලංඝනය කිරීමක් බව සඳහන් කරමින් මෙම දඬුවම නියම කිරීමට අන්තර්ජාතික ක්‍රිකට් සභාව තීරණය කර ඇත. 96 වැනි ඕවරයේ දී පන්දුවට පහරදෙමින් සිටි නවසීලන්ත ක්‍රීඩක ටොම් ලේතම්ගේ පිත්තේ දාරයේ වැදී පන්දුව හතර සීමාව පසුකර යාම සිදුවූ අතර එහිදී ළහිරු කුමාර ටොම් ලේතම්හට පරුෂ වචනයෙන් බැන වැදී ඇති බවත් එය ප්‍රධාන විනිසුරුට ශ්‍රවණය වී ඇති අතර කඩුලු අතර රඳවා තිබූ මයික්‍රෆෝනවල පටිගත වී ඇති බවත් අන්තර්ජාතික ක්‍රිකට් සභාව පවසයි. එම සිදුවීම සත්‍ය බව ළහිරු කුමාර විසින් අයි.සී.සී එමිරේට්ස් එලයිට් ජාලයේ තරග තීරකවරයකුවන රිචී රිචඩ්සන් මහතා ඉදිරියේ පිළිගෙන තිබීම හේතුවෙන් පරීක්ෂණ පැවැත්වීමකින් තොරව මෙම දඩුවම නියම කර ඇත. අයි.සී.සී එමිරේට්ස් එලයිට් ජාලයේ තරග විනිසුරුවරුන් වන ප්‍රධාන විනිසුරුවන්වූ රොඩ්නි ටකර්, මයිකල් ගෆ් සහ තෙවැනි විනිසුරු රිචඩ් ඉලංග්වර්ත් යන මහත්වරුන් මෙන්ම සිවුවැනි විනිරුවරයාවූ ටිම් බ්‍රවුන් මහතා එක්ව ළහිරු කුමාරට එරෙහිව මෙම චෝදනාව ඉදිරිපත් කළහ.", "URL": "https://lankatruth.com/si/?p=65487", "Category": "ක්‍රීඩා පුවත්", "Parent URL": null}