{"Source": "Lankatruth", "Timestamp": "December 1, 2019", "Headline": "නිවසක් මතට පස් කන්දක් කඩාවැටීමෙන් පුද්ගලයෙක් මරුට – 3ක් අතුරුදන්", "News Content": "ඊයේ(30) රාත්‍රියේ වලපනේ – මලපට්ටාව ප්‍රදේශයේ නිවසක් මතට පස් කන්දක් කඩාවැටීමෙන් නිවස තුළ සිටි එක් පුද්ගලයෙකු ජීවිතක්ෂයට පත්ව තවත් තිදෙනෙකු අතුරුදන්වී තිබේ. අතුරුදන්වී සිටින පුද්ගලයින් සෙවීමේ මෙහෙයුම් ඊයේ රාත්‍රියේ සිට ක්‍රියාත්මකව ඇත. මේ අතර රත්නපුර, බදුල්ල සහ කෑගල්ල දිස්ත්‍රික්කවල ප්‍රාදේශීය ලේකම් කොට්ඨාශ කිහිපයකට නායයෑමේ අවදානම් නිකුත්කර තිබේ. බදුල්ල පස්සර මාර්ගය ඇතුළු මාර්ග කිහිපයකට පස්කඳු කඩාවැටීමේ සිද්ධි කිහිපයක් ද වාර්තා වූ බව ආපදා කළමනාකරණ මධ්‍යස්ථානය සඳහන් කළේය.", "URL": "https://lankatruth.com/si/?p=86490", "Category": "පුවත්", "Parent URL": null}