{"Source": "Lankatruth", "Timestamp": "March 7, 2020", "Headline": "බැටිකලෝ කැම්පස් පෞද්ගලික ආයතනයෙත් නිරෝධායන මධ්‍යස්ථානයක්", "News Content": "ඉතාලිය, දකුණු කොරියාව සහ ඉරානයේ සිට මෙරටට පැමිණෙන සියලු මගීන් නිරෝධායනය කිරීම සඳහා හිස්බුල්ලා මහතා ස්ථාපිත කළ මඩකලපුව පෞද්ගලික විශ්වවිද්‍යාලය වෙත සහ කන්දකාඩු පුනරුත්ථාපන මධ්‍යස්ථානය වෙත යොමුකිරිමට සෞඛ්‍ය අමාත්‍යාංශය තීරණය කර ඇත. නව කොරෝනා වෛරසය පැතිර පවතින ඉතාලිය, දකුණු කොරියාව සහ ඉරානයේ සිට මෙරටට පැමිණෙන සියලු මගීන් දින 14ක අනිවාර්ය නිරෝධායනයකට යොමුකිරීමට රජය තීරණය කර තිබේ. ඒ අනුව කොරෝනා නිරෝදාන ක්‍රියාවලිය සඳහා එම මගීන් හිස්බුල්ලා මහතා ස්ථාපිත කළ මඩකලපුව පෞද්ගලික විශ්වවිද්‍යාලය සහ කන්දකාඩු පුනරුත්ථාපන මධ්‍යස්ථානය වෙත යොමුකිරිමට නියමිත ය. මේ වනවිට රටවල් 93කින් කෙරෝනා වෛරසය ආසාදිත රෝගීන් සොයාගෙන ඇත.", "URL": "https://lankatruth.com/si/?p=90695", "Category": "පුවත්", "Parent URL": null}