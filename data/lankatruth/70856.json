{"Source": "Lankatruth", "Timestamp": "March 22, 2019", "Headline": "අයතා මුදල් ඉපයීමේ නඩුවකට නාමල් රාජපක්ෂට පනවා තිබූ විදෙස් ගමන් තහනම ඉවතට", "News Content": "පැවති මහින්ද රාජපක්ෂ පාලන සමයේ පාර්ලිමේන්තු මන්ත්‍රීවරයකු ලෙස කටයුතු කරමින් අයථා ආකාරයට උපයාගත් රුපියල් මිලියන 15ක මුදලක් එන්.ආර්. කන්සල්ටන්සි සමාගමේ ආයෝජනය කිරීම තුළින් මුදල් විශුද්ධිකරනය වැළැක්වීමේ පනත යටතේ වරදක් සිදුකිරීම සම්බන්ධයෙන් පාර්ලිමේන්තු මන්ත්‍රී නාමල් රාජපක්ෂ මහතා ඇතුළු සැකකරුවන් සිව් දෙනෙකුට එරෙහිව ගොනුකර තිබූනඩුව අද(22) කැඳවූ අවස්ථාවේ සිද්ධියට අදාලව විත්තිකරුවන්ට පනවාතිබූ විදෙස් ගමන් තහනම අත්හිටුවීමට අධිකරණය නියෝග කළේය. සිද්ධියට අදාල නඩුව කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවා තිබූ අතර මහේස්ත්‍රාත්වරිය පවසා සිටියේ විත්තිකරුවන්ට එරෙහිව මහාධිකරණය විසින් පනවා ඇති විදෙස් ගමන් තහනමට මෙම නියෝගය මගින් බලපෑමක් ඇති නොවන බවයි. නාමල් රාජපක්ෂ ඇතුළු විත්තිකරුවන් වෙනුවෙන් පෙනීසිටි නීතීඥවරු අධිකරණය හමුවේ කරුණු දක්වා සිටියේ සිද්ධියට අදාල විමර්ශන කටයුතු අවසන් කර ඇති බැවින් ඔවුන්ගේ විදෙස් ගමන් තහනම ඉවත් කරන ලෙසයි. එසේම එම ඉල්ලීමට තමන් විරුද්ධ නොවන බව පොලිස් මූළ්‍ය අපරාධ කොට්ඨාසය අධිකරණයට දන්වා සිටි අතර ඉන් පසු මහේස්ත්‍රාත්වරිය ඉහත නියෝගය සිදුකළේය.", "URL": "https://lankatruth.com/si/?p=70856", "Category": "පුවත්", "Parent URL": null}