{"Source": "Lankatruth", "Timestamp": "November 26, 2020", "Headline": "ශානිගේ ආරක්ෂාව තහවුරු කරන්න – ඥාතීන් ඉල්ලයි…", "News Content": "රක්ෂිත බන්ධනාගාර ගතව පසුවන අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර මහතාගේ ආරක්ෂාව සම්බන්ධයෙන් සැකයක් පවතින හෙයින් ඔහුගේ ආරක්ෂාව තහවුරු කරන ලෙස එම ඥාතීන් බන්ධනාගාර දෙපාර්තමේන්තුවේ බලධාරීන්ගෙන් මෙන්ම ආණ්ඩුවෙන් ඉල්ලා සිටියි. ශානි අබේසේකර මහතා අපරාධ පරීක්ෂණ දෙපාර්තමේන්තුවේ අධ්‍යක්ෂ ලෙස කටයුතු කරමින් සිටින කාලය තුළ ඔහුගේ අධීක්ෂණය යටතේ මහත් ආන්දෝලනයට තුඩු දුන් විමර්ශන රැසක් සිදු කෙරුණු අතර මේ වන විට රක්ෂිත බන්ධනාගාර ගතව පසුවන්නේද එම පරීක්ෂණ සිදුකිරීමේ ප්‍රතිඵලයක් ලෙස වන නිසා සිය පවුලේ ඥාතියාගේ ආරක්ෂාව සම්බන්ධයෙන් දැඩි භීතියකින් පසුවන බව ඥාතීන් පවසා තිබේ. මේ වනවිට ශානි අබේසේකර මහතා කොරෝනා වෛරසය ආසාදිතව බන්ධනාගාර රෝහල වෙත යොමුකර ඇතැයි වාර්තා වන අතර මේ මොහොතේ පවතින සෞඛ්‍ය තත්ත්වය මත ප්‍රතිකාර ලබා දීම සඳහා කොළඹින් බැහැර ප්‍රදේශයකට යැවීමේ සූදානමක් පවතින නමුත් එය එසේ නොකර කොළඹ රෝහලකට හෝ අදාළ ප්‍රතිකාර මධ්‍යස්ථානයකට යොමු කිරීම මේ මොහොතේ එක් අතකින් ඔහුගේ ජිවිතාරක්ෂාව සම්බන්ධයෙන් වැදගත් බවද ඔවුන් පවසා තිබේ.", "URL": "https://lankatruth.com/si/?p=101498", "Category": "පුවත්", "Parent URL": null}