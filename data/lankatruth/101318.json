{"Source": "Lankatruth", "Timestamp": "November 25, 2020", "Headline": "විශේෂඥ වෛද්‍යවරුන් 89ක පුරප්පාඩු පිරවීමට ආණ්ඩුව අසමත් වෙලා – GMOA", "News Content": "ශික්ෂණ රෝහල්වල විශේෂඥ වෛද්‍ය පත්වීම් 89ක් පිරවීමට සෞඛ්‍ය අමාත්‍යාංශය ක්‍රියා නොකිරීම නිසා බලවත් අර්බුදයක් හටගෙන ඇතැයි රජයේ වෛද්‍ය නිලධාරීන්ගේ සංගමය පවසයි. කොරෝනා වසංගතය වේගයෙන් ව්‍යාප්ත වන මෙවන් අවස්ථාවක සෞඛ්‍ය අමාත්‍යාංශය මෙසේ කටයුතු කිරීම නිසා සෞඛ්‍ය සේවාව මත දැඩි පීඩනයක් ඇතිවී ඇතැයිද එම සංගමය චෝදනා කර සිටියි. සෞඛ්‍ය අමාත්‍යාංශය තවදුරටත් මෙම පුරප්පාඩු පිරවීමට කටයුතු නොකළහොත් කොරෝනා වසංගතය සමග කරන සටන අඩපණ වියහැකි බවද එම සංගමය අනතුරු හඟවා සිටී.", "URL": "https://lankatruth.com/si/?p=101318", "Category": "පුවත්", "Parent URL": null}