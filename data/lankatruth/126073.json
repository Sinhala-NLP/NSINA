{"Source": "Lankatruth", "Timestamp": "November 22, 2021", "Headline": "කුට්ටිආරච්චිට එරෙහිව රෝහිණීගෙන් වරප්‍රසාද ප්‍රශ්නයක්", "News Content": "ආණ්ඩු පක්ෂ මන්ත්‍රී තිස්ස කුට්ටිආරච්චි තමන් අරබයා සිදු කළ සිදු කළ අපහාසාත්මක සහ අසෝබන ප්‍රකාශ සම්බන්ධයෙන් ඔහුට විරුද්ධව පරීක්ෂණයක් ආරම්භ කර සුදුසු ක්‍රියාමාර්ගයක් ගන්නා ලෙස සමගි ජන බලවේගයේ මාතලේ දිස්ත්‍රික් මන්ත්‍රීනී රෝහිණි කුමාරි විජේරත්න කතානායක මහින්ද යාපා අබේවර්ධනගෙන් පාර්ලිමේන්තුවේදී අද (22) ඉල්ලීමක් කළාය. ඇය මෙම ඉල්ලීම කළේ සභාවේ කටයුතු ආරම්භයේදී වරප්‍රසාද ප්‍රශ්නයක් මතු කරමිනි. තමා මේ සම්බන්ධයෙන් හෙට (23) ප්‍රකාශයක් නිකුත් කරන බව කතානායක මහින්ද යාපා අබේවර්ධන මෙහිදී දැනුම් දුන්නේය.", "URL": "https://lankatruth.com/si/?p=126073", "Category": "පුවත්", "Parent URL": null}