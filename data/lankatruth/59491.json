{"Source": "Lankatruth", "Timestamp": "September 17, 2018", "Headline": "ජොන්ස්ටන්ගේ ඇප පෙත්සම ඉවතට", "News Content": "තමාට එරෙහිව පවතින නඩුකටයුතු නිම වන තෙක් රිමාන්ඩ් බණ්ධනාගාරයෙන් මුදාහරින ලෙස හිටපු අමාත්‍ය ජොන්ස්ටන් ප්‍රනාන්දු මහතා කර තිබූ ඇප ඉල්ලීම අභියාචනාධිකරණය විසින් ප්‍රතික්ෂේප කර තිබේ. පැවති රාජපක්ෂ පාලන සමය තුළ 2015 ජනාධිපතිවරණ අපේක්ෂක මහින්ද රාජපක්ෂ මහතාගේ ප්‍රචාරණ කටයුතු වෙනුවෙන් ලංකා සතොස සමාගමට අයත් කුරුණෑගල යන්තම්පලාව ශාඛාව ඇතුළු එම ශාඛා කිහිපයකින් භාණ්ඩ තොගයක් ගෙන ඊට අදාළ ගෙවීම් පැහැර හැරීමේ චෝදනාවට හිටපු අමාත්‍ය ජොන්ස්ටන් ප්‍රනාන්දු ඇතුළු තිදෙනකුට එරෙහිව නඩු පවරා තිබේ. සිද්ධිය සම්බන්ධව හිටපු අමාත්‍යවරයා රක්ෂිත බණ්ධනාගාර ගත කරන ලෙස කුරුණෑගල මහාධිකරණ විනිසුරුවරයා විසින් නියෝග කර ඇති අතර නඩු විභාගය නිමවන තෙක් තමා රිමාන්ඩ් භාරයෙන් නිදහස් කරන ලෙස හිටපු ඇමතිවරයා විසින් අභියාචනාධිකරණ පෙත්සමක් ගොනු කර තිබූ අතර එය අද(17) දින අභියාචනාධිකරණ විනිසුරු ජනක් ද සිල්වා සහ අචල වෙංගප්පුලි යන මහත්වරුන් ඉදිරියේ විභාගයට ගත් අවස්ථාවේ විනිසුරුවරුන් මෙම නියෝගය සිදුකර තිබේ.", "URL": "https://lankatruth.com/si/?p=59491", "Category": "පුවත්", "Parent URL": null}