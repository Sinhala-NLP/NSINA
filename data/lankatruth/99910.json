{"Source": "Lankatruth", "Timestamp": "November 12, 2020", "Headline": "පොහොට්ටුවට බලය හිමි ජා-ඇළ ප්‍රාදේශීය සභාවේ අතුරුසම්මත ගිණුම පරදී…", "News Content": "ශ්‍රී ලංකා පොදුජන පෙරමුණට බලය හිමි ජා ඇළ ප්‍රාදේශීය සභවේ අතුරුසම්මත ගිණුම වැඩි ඡන්ද හයකින් පරාජයට පත්ව තිබේ. මන්ත්‍රීවරු 47 දෙනෙකුගෙන් සමන්විත සභාවේ අතුරුසම්මත ගිණුමට පක්ෂව ඡන්ද 19ක් ලැබී ඇති අතර විරුද්ධව ඡන්ද 24 ලැබී තිබේ. ශ්‍රී ලංකා පොදුජන පෙරමුණ නියෝජනය කරන මන්ත්‍රීවරු 23 දෙනාගෙන් සිව් දෙනෙකුම අතුරුසම්මත ගිණුමට විරුද්ධව ඡන්දය ප්‍රකාශ කර තිබේ. ශ්‍රී ලංකා පොදුජන පෙරමුණේ මන්ත්‍රීවරු 23 දෙනාට අමතරව එක්සත් ජාතික පක්ෂයේ මන්ත්‍රීවරු 9ක්, ශ්‍රී ලංකා නිදහස් පක්ෂයේ මන්ත්‍රීවරු 5ක්, ජනතා විමුක්ති පෙරමුණේ මන්ත්‍රීවරු 4ක්, ජාතික ජනතා පක්ෂයේ හා ස්වාධීන කණ්ඩායමකින් එක් මන්ත්‍රීවරයකු ජා-ඇළ ප්‍රාදේශීය සභාව නියෝජනය කරති.", "URL": "https://lankatruth.com/si/?p=99910", "Category": "පුවත්", "Parent URL": null}