{"Source": "Lankatruth", "Timestamp": "April 7, 2016", "Headline": "ඌවේ ප්‍රධාන ලේකම් සමාව අයදියි", "News Content": "සභාවේ ඒකමතිකව සම්මත වූ යෝජනාවට පටහැනිව මහ ඇමතිවරයාගේ අත්තනෝමතික ක්‍රියාකළාපයට මැදිවෙමින් පළාත් සභාවේ ස්ථාවර තැන්පතු දෙකක් කල් පිරීමට පෙර නැවත ලබා ගැනීම හේතුවෙන් රුපියල් ලක්ෂ 103 කට අධික පාඩුවක් සිදු කිරීම සම්බන්ධයෙන් ඌව පළාත් සභාවේ ප්‍රධාන ලේකම්වරයාගෙන් අද (7) දින පළාත් සභාව හමුවේ ප්‍රශ්න කරන ලදී. මෙම අවස්ථාවේදී මෙම සිදුවීම සම්බන්ධයෙන් සභාව හමුවේ කණගාටුව ප්‍රකාශ කරන බවත් සභාවට සිදු වූ පාඩුව සම්බන්ධයෙන් සමාව අයද සිටින බවත් එහිදී ප්‍රකාශ කරන ලදී. මීට පෙර මාර්තු මස 24 වන දින වැඩ බලන ලේකම් සභාව හමුවේ මෙම සිදුවීම සම්බන්ධයෙන් කනගාටුව ප්‍රකාශ කර සිටියේය. මෙම සිදු වීම සම්බන්ධයෙන් දිගින් දිගටම සභාව තුල අරගලයක නිරත වූ ජවිපෙ පළාත් සභා මන්ත්‍රී සමන්ද විද්‍යාරත්න මහතා මෙහිදී අදහස් දක්වමින් නිළධාරීන් සමග තමන්ට ගැටුමක් නොමැති අතර මෙවැනි අත්තනෝමතික ක්‍රියා හේතුවෙන් ඌව පළාතේ දහතුන් ලක්ෂයක් වන ජනතාවට ලක්ෂ 103කට අධික පාඩුවක් සිදුවී ඇති හෙයින් හොරකම් වැසීමට කිසිසේත්ම තමන් සම්බන්ධ නොවන බව පැවසීය. තමන් සැම විටම ජනතාවගේ පැත්තේ සිටගන්නා බවත් සමාව අයදීමකින් මෙවැනි විශාල පාඩුවක් මෙම සභාව තුල සමතයකට පත් වීම කිසිසේත්ම අනුමත කළ නොහැකි බවත් පැවසීය. මෙහිදී ඡන්ද විමසීමක් සිදු වූ අතර සමාව අයදීමේ යෝජනාවට පක්ෂව ශ්‍රීලනිපයේ මන්ත්‍රීවරු සහ එක්සත් ජාතික පක්ෂයේ විපක්ෂ නායක රා.මු රත්නායක මහතා ඇතුලු පිරිසක් ඡන්දය ප්‍රකාශ කළේය. ජවිපෙ මන්ත්‍රීවරුන් දෙදෙනා සමග එජාපයේ මන්ත්‍රීවරු දෙදෙනෙක් යෝජනාවට විරුද්ධ විය. සභාවේ ඒකමතිකව සම්මත වූ යෝජනාවට පටහැනිව මහ ඇමතිවරයාගේ අත්තනෝමතික ක්‍රියාකළාපයට මැදිවෙමින් පළාත් සභාවේ ස්ථාවර තැන්පතු දෙකක් කල් පිරීමට පෙර නැවත ලබා ගැනීම හේතුවෙන් රුපියල් ලක්ෂ 103 කට අධික පාඩුවක් සිදු කිරීම සම්බන්ධයෙන් ඌව පළාත් සභාවේ ප්‍රධාන ලේකම්වරයාගෙන් අද (7) දින පළාත් සභාව හමුවේ ප්‍රශ්න කරන ලදී. මෙම අවස්ථාවේදී මෙම සිදුවීම සම්බන්ධයෙන් සභාව හමුවේ කණගාටුව ප්‍රකාශ කරන බවත් සභාවට සිදු වූ පාඩුව සම්බන්ධයෙන් සමාව අයද සිටින බවත් එහිදී ප්‍රකාශ කරන ලදී. මීට පෙර මාර්තු මස 24 වන දින වැඩ බලන ලේකම් සභාව හමුවේ මෙම සිදුවීම සම්බන්ධයෙන් කනගාටුව ප්‍රකාශ කර සිටියේය. මෙම සිදු වීම සම්බන්ධයෙන් දිගින් දිගටම සභාව තුල අරගලයක නිරත වූ ජවිපෙ පළාත් සභා මන්ත්‍රී සමන්ද විද්‍යාරත්න මහතා මෙහිදී අදහස් දක්වමින් නිළධාරීන් සමග තමන්ට ගැටුමක් නොමැති අතර මෙවැනි අත්තනෝමතික ක්‍රියා හේතුවෙන් ඌව පළාතේ දහතුන් ලක්ෂයක් වන ජනතාවට ලක්ෂ 103කට අධික පාඩුවක් සිදුවී ඇති හෙයින් හොරකම් වැසීමට කිසිසේත්ම තමන් සම්බන්ධ නොවන බව පැවසීය. තමන් සැම විටම ජනතාවගේ පැත්තේ සිටගන්නා බවත් සමාව අයදීමකින් මෙවැනි විශාල පාඩුවක් මෙම සභාව තුල සමතයකට පත් වීම කිසිසේත්ම අනුමත කළ නොහැකි බවත් පැවසීය. මෙහිදී ඡන්ද විමසීමක් සිදු වූ අතර සමාව අයදීමේ යෝජනාවට පක්ෂව ශ්‍රීලනිපයේ මන්ත්‍රීවරු සහ එක්සත් ජාතික පක්ෂයේ විපක්ෂ නායක රා.මු රත්නායක මහතා ඇතුලු පිරිසක් ඡන්දය ප්‍රකාශ කළේය. ජවිපෙ මන්ත්‍රීවරුන් දෙදෙනා සමග එජාපයේ මන්ත්‍රීවරු දෙදෙනෙක් යෝජනාවට විරුද්ධ විය. ආශ්‍ර්ත පුවත්", "URL": "https://lankatruth.com/si/?p=22873", "Category": "පුවත්", "Parent URL": null}