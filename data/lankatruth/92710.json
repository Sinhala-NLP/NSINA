{"Source": "Lankatruth", "Timestamp": "April 23, 2020", "Headline": "හඟුරන්කෙත පොහොට්ටු මන්ත්‍රී ඇතුළු මැරයින් සුරාබදු නිලධාරීන්ට පහරදෙයි… මරණ බවටත් තර්ජනය කරලා…", "News Content": "ඇඳිරිනීතිය ඉවත් කළද මත්පැන් අලෙවි සැල් තව දුරටත් වසා තබන ලෙස රජය නිවේදනය කර තිබියදී එම නියෝග කඩ කරමින් නීතවිරෝධි ලෙස මත්පැන් අලෙවිකරන පිරිසක් අත්අඩංගුවට ගැනීමට ගිය මධ්‍යම පළාත් සුරාබදු වැටලීම් ඒකකයේ නිලධාරීන් පිරිසකට පොහාට්ටු පක්ෂයේ මන්ත්‍රී සුමිත් වීරසූරිය ඇතුළු මැර පිරිසක් අමානුෂික ලෙස පහරදී ඇති බව වාර්තා වේ. පොහොට්ටු මන්ත්‍රී සුමිත් වීරසූරිය හඟුරන්කෙත ප්‍රාදේශීයසභාවේ පොහොට්ටු පක්ෂයේ කණ්ඩායම් නායකයා වන අතර විපක්ෂනායක ලෙසද ඔවුන් විසින් හඳුනාගන්නේ ඔහුව ය. රිකිල්ලගස්කඩ නගරයේ පිහිටි සුමිත් වීරසූරිය මන්ත්‍රීවරයාගේ නිවස අසළ ඇති ධම්මික වයින් ස්ටෝස් නම් මත්පැන් අලෙවි සැලේ නීතිවිරෝධී ලෙස හොර රහසේ මත්පැන් අලෙවි කරන බවට මධ්‍යම පළාත් සුරාබදු වැටලීම් ඒකකයේ නිලධාරීන්ට ලැබී ඇති තොරතුරු මත ඊයේ (22) රාත්‍රියේ උපායදූතයන් යොදවා එම නීතිවිරෝධී මත්පැනි අලෙවිය නීතියේ රැහැනට හසුකර ගැනීමට කටයුතු කර ඇත. එම අවස්ථාවේ පොහොට්ටු මන්ත්‍රී සුමිත් වීරසූරිය මැර පිරිසක් සමග පැමිණ සුරාබදු නිලධාරීන්ට අමානුෂික ලෙස පහර දී ගිනි අවියක් පෙන්වා මරාදමන බවට තර්ජන එල්ල කර ඇත. එම මැර ප්‍රහාරයෙන් තුවාල ලැබූ සුරාබදු නිලධාරීන් හගුරන්කෙත රෝහලට ඇතුළත් කොට අති අතර හගුරන්කෙත පොලීසිය විසින් මන්ත්‍රීවරයා ඇතුළු කිහිපදෙනෙකු අත් අඩංගුවට ගෙන වලපනේ උසාවියට ඉදිරිපත් කර ඇත. මන්ත්‍රීවරයා ඇතුළු මැර පිරිස 27 දක්වා රක්ෂිත බන්දනාගාර ගත කිරීමට අද (23) අධිකරණය නියෝග කර ඇත. මෙම මැර ප්‍රහාරයට සම්බන්ධ පිරිසක් පලා ගොස් ඇති අතර එලෙස පලා ගිය සැක කරුවන් සොයා හගුරන්කෙත පොලීසිය මෙහෙයුමක් ආරම්භ කර අත. පොහොට්ටු මන්ත්‍රී සුමිත් වීරසූරිය දුම්රිය සේවා අමාත්‍ය සී.බී රත්නායක මහතාගේ සමීපතම දේශපාලන ගෝලයෙකු බවද වාර්තා වේ.", "URL": "https://lankatruth.com/si/?p=92710", "Category": "පුවත්", "Parent URL": null}