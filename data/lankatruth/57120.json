{"Source": "Lankatruth", "Timestamp": "August 4, 2018", "Headline": "රට රකින – රට හදන ජනතාවාදී පාලනයකට, ජවිපෙ ජනහමු දිවයින පුරා", "News Content": "“රට හදන – රට රකින, ජනතාවාදී පාලනයක්” යන තේමාව ඔස්සේ ජනතා විමුක්ති පෙරමුණ විසින් සංවිධානය කරන ජනහමු දස දහසේ තවත් ජනහමු කිහිපයක් අද(04) දිවයිනේ දිස්ත්‍රික්ක කිහිපයක් කේන්ද්‍ර කර ගනිමින් පැවැත්විණි. ඒ අනුව අම්පාර දිස්ත්‍රික් ජන හමුව සඳහා ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර දිසානායක මහතා ද ගම්පහ රාගම පැවති ජනහමුව සඳහා ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා ද කොළඹ දිස්ත්‍රික්කයේ පැවති ජනහමුව සඳහා ජනතා විමුක්ති පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා ද අනුරාධපුර දිස්ත්‍රික් ජනහමුව සඳහා ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ද සහභාගී වී ඇත. “රට හදන – රට රකින, ජනතාවාදී පාලනයක්” තේමාව ඔසේසේ සංවිධානය කර ඇති මෙම ජනහමු හරහා ඉදිරියේදී රට ගොඩනැගීමේ වැඩපිළිවෙළ සකස් කිරීම පිළිබඳව ජනතාව සමඟ සංවාදයක් ගොඩ නැගීම ජනතා විමුක්ති පෙරමුණේ අපේක්ෂාව වී තිබේ. මෙම ජනහමු මාලාව පසුගිය ජූලි 15 දා ආරම්භ කළ අතර අද පැවති ජනහමු සඳහා ද විශාල ජනතා සහභාගීත්වයක් පැවති බවද වාර්තා වේ. ගම්පහ    අම්පාර", "URL": "https://lankatruth.com/si/?p=57120", "Category": "පුවත්", "Parent URL": null}