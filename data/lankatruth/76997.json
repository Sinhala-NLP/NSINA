{"Source": "Lankatruth", "Timestamp": "July 3, 2019", "Headline": "දුම්රිය වෘත්තීය සමිති 85කට අධික සංඛ්‍යාවක් මධ්‍යම රාත්‍රියේ සිට වර්ජනයක", "News Content": "දුම්රිය ශ්‍රේණිගත හා දේශපාලන වෘත්තීය සමිති 85 කට අධික සංඛ්‍යාවක් අද (3) මධ්‍යම රාත්‍රී 12 සිට අඛණ්ඩ වර්ජනයක යෙදීමට තීරණය කර ඇතැයි සමස්ත ලංකා දුම්රිය පොදු සේවක සංගමයේ ප්‍රධාන ලේකම් හා දුම්රිය වෘත්තීය සමිති සන්ධානයේ සමකැඳවුම්කරු එස්.පී. විතානගේ මහතා පවසා තිබේ. රාජකාරිය කාලය තුළදී බීමත්ව සිටීම සම්බන්ධව වැඩ තහනම් කරන ලද දුම්රිය වෘත්තීය සමිතියක ලේකම්වරයකු නැවත සේවයේ පිහිටුවීමට ප්‍රවාහන අමාත්‍යංශ බලධාරීන් දුම්රිය සාමාන්‍යාධිකාරි බලපෑම් කිරිමට විරෝධය දක්වා මෙම වර්ජනය ක්‍රියාත්මක කෙරේ. මෙම බලපෑම් හේතුවෙන් දුම්රිය සාමාන්‍යාධිකාරී ඩිලන්ත ප්‍රනාන්දු මහතා සිය තනතුරින් ඉල්ලා අස්වීමේ ලිපිය ද දුම්රිය දෙපාර්තමේන්තුව වෙත බාර දී තිබේ.", "URL": "https://lankatruth.com/si/?p=76997", "Category": "පුවත්", "Parent URL": null}