{"Source": "Lankatruth", "Timestamp": "July 25, 2021", "Headline": "ආරාණ්‍ය සේනාසනවලටත් බද්දක්…", "News Content": "ආරණ්‍ය සේනාසවලට බද්දක් අයකිරීම සම්බන්ධයෙන් එම සේනාසනවල වැඩසිටින භික්ෂූන් වහන්සේලා කුරුණෑගලදී විරෝධය දක්වා ඇති බව සිළුමිණ පුවත්පත අද (25) වාර්තා කර තිබේ. මේ සම්බන්ධයෙන් ආරණ්‍ය භික්ෂූන් වහන්සේලා පුවත්පතට ප්‍රකාශ ලබාදෙමින් උද්ඝෝෂණයට අදාළ සවිස්තර කරුණු දක්වා ඇත. රට පුරා ආරණ්‍ය සේනාසන 620ක් පමණ තිබෙන අතර ඇතැම් ආරණ්‍ය ගොඩනැගිලි සුඛෝපභෝගී ගොඩනැගිලි බවට පත්ව තිබෙන්නේ යැයි සඳහන් කරමින් මෙම බදු අයකිරීමට සූදානම් වන බව උද්ඝෝෂණයේදී හෙලිකර තිබේ. ආරාණ්‍යවලට අයත් භූමි ප්‍රමාණයට අනුව බදු අය කිරීමටත් ඒ සඳහා වන සංරක්ෂණ දෙපාර්තමේන්තුව යොදවා ගැනීමටත් ක්‍රියාකරණ බව එම වාර්තාවේ සඳහන් කර ඇත.", "URL": "https://lankatruth.com/si/?p=120219", "Category": "පුවත්", "Parent URL": null}