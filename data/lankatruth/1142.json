{"Source": "Lankatruth", "Timestamp": "January 29, 2012", "Headline": "පිළියන්දල රෝහලට ගිය රෝගියාට යකඩ පොලුවලින් ප්‍රතිකාර කරලා", "News Content": "පිළියන්දල රෝහලට රෝගියෙකු රැගෙන ආ පිරිසක් හා දොස්තරවරයෙකු අතර සිදුවූ බහින් බස්වීමකින් පසුව රෝහල් කාර්යය මණ්ඩලය විසින් එම රෝගියාට හා ඔහු රැගෙන ආ පිරිසට යකඩ පොලුවලින් පහරදී තුවාල සිදු කිරීමේ සිද්ධියක් පිළියන්දල පොලිසියෙන් වාර්තා වේ.අදාළ රෝහලේ ගේට්ටුව වසා මෙම පහරදීම සිදු කල බවට තුවාල ලැබූ අයෙකු පොලිසියට පැමිණිලිකර තිබේ.28 පස්වරැවේ සිදුවී ඇති මේ සිද්ධියෙන් තුවාල ලැබූවන් කළුබෝවිල රෝහලින් ප‍්‍රතිකාර ලබාගෙන ඇතැයි වාර්තා වේ.පිළියන්දල බටුවන්තර ප‍්‍රදේශයේ පිහිටි නිමල් මෝටර්ස් නැමැති විදුලි කාර්මික ගරාජයකින් මෝටර් රථයක් අලුත් වැඩියා කරගැනීමට භාරදීමෙන් පසුව එහි සේවකයන් සමග ඇති කරගත් ගැටුමකදී තුවාල ලැබූවකු පිළියන්දල රෝහලට ඇතුළත් කිරීමට උත්සාහ කළ අවස්ථාවේදී මෙම සිද්ධිය සිදුව තිබේ.අදාළ රෝගියා ද රැගෙන රෝහල් කාර්ය මණ්ඩලයෙන් බේරී පලාගොස් සිද්ධිය සම්බන්ධයෙන් පැමිණිලි කිරීමට පිළියන්දල පොලිසියට ගිය විට පිලියන්දල රෝහලේ සේවකයන් ගිලන් රථයක්ද රැගෙන ඔවුන් පසු පස හඹාවිත් ඇතැයි ද පැවසේ.පසුව පොලිසියේදී තුවාල ලැබූ රෝගියා ගිලන් රථයේ නන්වාගෙන රෝහල වෙත රැගෙනයාමට උත්සාහ කර ඇති අතර, රෝගියා කැටුව පැමිණි පිරිස ඊට විරෝධය දැක්වීමෙන් පසුව රොගියා තබා ගිලන් රථය නැවත රෝහල වෙත ගොස් ඇතැයි ද වාර්තා වේ. පිළියන්දල රෝහලට රෝගියෙකු රැගෙන ආ පිරිසක් හා දොස්තරවරයෙකු අතර සිදුවූ බහින් බස්වීමකින් පසුව රෝහල් කාර්යය මණ්ඩලය විසින් එම රෝගියාට හා ඔහු රැගෙන ආ පිරිසට යකඩ පොලුවලින් පහරදී තුවාල සිදු කිරීමේ සිද්ධියක් පිළියන්දල පොලිසියෙන් වාර්තා වේ. අදාළ රෝහලේ ගේට්ටුව වසා මෙම පහරදීම සිදු කල බවට තුවාල ලැබූ අයෙකු පොලිසියට පැමිණිලිකර තිබේ. 28 පස්වරැවේ සිදුවී ඇති මේ සිද්ධියෙන් තුවාල ලැබූවන් කළුබෝවිල රෝහලින් ප‍්‍රතිකාර ලබාගෙන ඇතැයි වාර්තා වේ. පිළියන්දල බටුවන්තර ප‍්‍රදේශයේ පිහිටි නිමල් මෝටර්ස් නැමැති විදුලි කාර්මික ගරාජයකින් මෝටර් රථයක් අලුත් වැඩියා කරගැනීමට භාරදීමෙන් පසුව එහි සේවකයන් සමග ඇති කරගත් ගැටුමකදී තුවාල ලැබූවකු පිළියන්දල රෝහලට ඇතුළත් කිරීමට උත්සාහ කළ අවස්ථාවේදී මෙම සිද්ධිය සිදුව තිබේ. අදාළ රෝගියා ද රැගෙන රෝහල් කාර්ය මණ්ඩලයෙන් බේරී පලාගොස් සිද්ධිය සම්බන්ධයෙන් පැමිණිලි කිරීමට පිළියන්දල පොලිසියට ගිය විට පිලියන්දල රෝහලේ සේවකයන් ගිලන් රථයක්ද රැගෙන ඔවුන් පසු පස හඹාවිත් ඇතැයි ද පැවසේ. පසුව පොලිසියේදී තුවාල ලැබූ රෝගියා ගිලන් රථයේ නන්වාගෙන රෝහල වෙත රැගෙනයාමට උත්සාහ කර ඇති අතර, රෝගියා කැටුව පැමිණි පිරිස ඊට විරෝධය දැක්වීමෙන් පසුව රොගියා තබා ගිලන් රථය නැවත රෝහල වෙත ගොස් ඇතැයි ද වාර්තා වේ.", "URL": "https://lankatruth.com/si/?p=1142", "Category": "පුවත්", "Parent URL": null}