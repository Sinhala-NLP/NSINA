{"Source": "Lankatruth", "Timestamp": "March 12, 2020", "Headline": "කොරෝනා රෝගියාගේ දරුවා ඇතැයි කියා කොළඹ ආනන්ද විදුහලේ නොසන්සුන් තත්ත්වයක්", "News Content": "මේවනවිට IDH රෝහලේ ප්‍රතිකාර ලබන කොරෝනා රෝගියාගේ දරුවා කොළඹ ආනන්ද විදුහලේ අධ්‍යාපනය ලබන නිසා දෙමාපියෝ සිය දරුවන් නැවත නිවෙස්වලට ගෙන යාම සඳහා පැමිණීම නිසා කොළඹ ආනන්ද විද්‍යාලය අසළ කලබලකාරී තත්වයක් හටගෙන තිබේ. එම සිසුවා 12 වසරේ අධ්‍යාපනය ලබන අතර ඔහු ඇතුළු නිවසේ පිරිස නිවාස තුළම රඳවා නිරෝධායනය කිරීම මේ වනවිට සිදු වන බැවින් එම දරුවා මේ දිනවල පාසල් පැමිණ නැත. එහෙත් පැතිර යන කටකතා හේතුවෙන් මෙවැනි තත්වයක් උද්ගතව ඇති බැවින් රජයේ ප්‍රවෘත්ති දෙපාර්තමේන්තුවද නිවේදනයක් නිකුත් කරමින් පැහැදිලි කිරීමක් සිදු කර තිබේ.", "URL": "https://lankatruth.com/si/?p=90878", "Category": "පුවත්", "Parent URL": null}