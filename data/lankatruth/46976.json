{"Source": "Lankatruth", "Timestamp": "February 2, 2018", "Headline": "මාතලේ නියෝජ්‍ය ඇමතිවරයෙක් ඡන්ද දායකයින් වන්දනාවේ ගෙනගිහින්", "News Content": "මාතලේ නියෝජ්‍ය ඇමතිවරයෙකු ඡන්ද දායකයින් වෙනුවෙන් සංවිධානය කළ වන්දනා ගමනක් නතර කළනොහැකි තැන මාතලේ දිස්ත්‍රික් සහකාර මැතිවරණ කොමසාරිස්වරයා එම වන්දනා බස් රථවලට නැග මෙය නීති විරෝධී ක්‍රියාවක් යැයි සඳහන් පත්‍රිකා බෙදා ඇතැයි පැෆරල් සංවිධානය පවසයි. මෙම නියෝජ්‍ය ඇමතිවරයා මැතිවරණය ප්‍රකාශයට පත් කළ දිනවල සිට තම බස් රථවලින් ඡන්ද දායකයන් වන්දනා ගමන් ගෙන ගොස් ඇතැයි දිගින් දිගටම දිගින් දිගටම පැමිණිලි ලැබුණු බව පැෆරල් සංවිධානයේ විධායන අධ්‍යක්ෂ රෝහණ හෙට්ටිආරච්චි මහතා කියයි. මේ කටයුත්ත නීති විරෝධී ක්‍රියාවක් යැයි දිගින් දිගටම දැනුම් දෙද්දීත් එම නියෝජ්‍ය අමාත්‍යවරයා තම බස් රථවලට අමතරව සංචාරක නියෝජිතායතනයක සහාය ලබා ගෙන බස් රථ ද යොදාගෙන සංචාර සංවිධානය කිරීමට පටන් ගත් බව තම නිරීක්ෂකයන් වාර්ථා කළේ යැයිද හෙතෙම සඳහන් කරයි. මේ අල්ලස් දීම නැවැත්වීමට මාතලේ දිස්ත්‍රික් සහකාර මැතිවරණ කොමසාරිස්වරයා බොහෝ උත්සහ දැරූ නමුත් අදාළ නියෝජ්‍ය අමාත්‍යවරයා ඒ අවවාද නොතකා දිනපතා තම හෝටලයෙන් ඡන්ද දායකයන්ට ආහාර පාන දෙන්නට පටන් ගත් බවද හෙට්ටිආරච්චි මහතා කියයි. මේ තත්ත්වය යටතේ නියෝජ්‍යඅමාත්‍යවරයා කිසිදු අවවාදයක් නොපිළිගන්නා බැවින් සහාකාර දිස්ත්‍රික් මැතිවරණ කොමසාරිස්වරයා විසින් පත්‍රිකාවක් වන්දනාකරුවන් අත බෙදා දී ඇති බවත් මෙය වැරදි කටයුත්තක් බවත් අල්ලස් දීමක් මෙන්ම දූෂිත ක්‍රියාවක් බවත් සඳහන් වන පත්‍රිකා වන්දනාකරුවන් වෙත බෙදා දී ඇති බවත් හෙට්ටිආරච්චි මහතා සඳහන් කරයි. මේ දේශපාලකයන් ජනතාවගේ වටිනා ඡන්දය කෑම පිඟානකට, වන්දනා ගමනකට ලඝු කිරීම ගැන කනගාටුවන බව පැවසූ පැෆරල් විධායක අධ්‍යක්ෂවරයා මෙවැනි දේශපාලඥයන්ගෙන් රටට යහපතක් වනු ඇතැයි බලාපොරොත්තු විය නොහැකි යැයි ද ප්‍රකාශ කරයි.", "URL": "https://lankatruth.com/si/?p=46976", "Category": "පුවත්", "Parent URL": null}