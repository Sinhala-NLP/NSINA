{"Source": "Lankatruth", "Timestamp": "June 10, 2021", "Headline": "රනිල් වික්‍රමසිංහ ප්‍රභූ පංතියේ නෂ්ටාවශේෂයක්… සජබ අනාගයතය සජිත්ගේ හැසිරීම මත – චම්පික කියයි", "News Content": "සමගි ජන බලවේගයේ අනාගතය විපක්ෂ නායක සජිත් ප්‍රේමදාසගේ හැසිරීම සහ තවත් කාරණා මත තීරණය වනු ඇතැයි එම පක්ෂයේ පාර්ලිමේන්තු මන්ත්‍රී පාඨලී චම්පික රණවක පවසයි. ඊයේ (09) දින පැවැති ප්‍රවෘත්ති සාකච්ඡාවකදී සමගි ජනබලවේගය තුළ කුමන්ත්‍රණයක් ක්‍රියාත්මක වන්නේදැයි මාධ්‍යවේදීන් නැගූ ප්‍රශ්නයකට පිළිතුරු ලබා දෙමින් මන්ත්‍රීවරයා මේ බව පවසා තිබේ. එම අවස්ථාවේදීමාධ්‍යවේදීන් නැගූප්‍රශ්නවලට චම්පික රණවක මන්ත්‍රීවරයා ප්‍රතිචාර දැක්වූයේ මෙසේය… “සජිත් ප්‍රේමදාසව විපක්ෂ නායක පුටුවේ, රනිල් වික්‍රමසිංහ මහතා ජනාධිපතිවරණයෙන් පසුව විපක්ෂ නායක කරන්න ඕනේ කියන එක්සත් ජාතික පක්ෂ තීරණය කරලා තියෙන වෙලාවේ මමයි යෝජනා කරලා ඒ ලිපිය අත්සන් කරලා එතුමාව විපක්ෂ නායක කළේ. අපි කිසිම කෙනෙක් ට යටින් මඩ ගහන වැඩ කරන්නේ නෑ. අපි විවේචනයක් තියෙනවා නම් කෙලින් කියනවා. රනිල් වික්‍රමසිංහ පාර්ලිමේන්තු එනවද නැද්ද කියලා මම දන්නේ නෑ. 2019 එතුමාට කතා කරාට පස්සේ මම එතුමාට කථා කරලා නෑ.“ ඔබ තුමා සිහින දකිනවා කියලා කතාවක් තියෙනවා නේද ? “මම සිහින දකිනවා මේ රටේ පවුල් වාදයට උරුම වෙලා තියෙන මේ දේශපාලනය මේ රටේ නිපුණතාවය මත හැකියාව තියෙන පරම්පරාවට උරුම කර ගැනීම සඳහා. රනිල් වික්‍රමසිංහ මහත්තයා ඇවිල්ලා මේ රටේ පරම්පරික ප්‍රභූ පන්තියේ නෂ්ටාවශේෂයක්. ඒ නිසා ඒ ප්‍රභූ පන්තියට විරුද්ධව තමයි අපි මේ කටයුතු කරන්නේ.“ සජිත් එක්ක ඉදලා ඔබ තුමාට ඒක කරන්න පුළුවන් වෙයි ද? “මෙහෙමයි අපි අවස්ථානුකූලව ඒ වෙලාවේ තිබුණ හොඳම විකල්පය 2019 දී සජිත් ප්‍රේමදාස මහත්තයා. අපි ඒ හින්දා ඒ කටයුතු කළා. ඉදිරි අනාගතයේ දී සමගි ජන බලවේගය එතුමාගේ හැසිරීම හා අනෙකුත් කාරණා මත තීරණය කරයි.“", "URL": "https://lankatruth.com/si/?p=117906", "Category": "පුවත්", "Parent URL": null}