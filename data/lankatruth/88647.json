{"Source": "Lankatruth", "Timestamp": "January 12, 2020", "Headline": "බේරේවැව අසල තවත් අක්කර 06ක් චීනයට", "News Content": "නිවාස සහ හෝටල් ව්‍යාපෘතියක් සඳහා කොළඹ, බේරේවැව අසල පිහිටි වටිනා ඉඩම් අක්කර 06ක් “ශැං ප්‍රොපටීස්” නම් සමාගමක් වෙත 99 අවුරුදු බදු පදනමින් ලබාදීමට රජය තීරණය කර ඇති බව ආයෝජන ප්‍රවර්ධන රාජ්‍ය අමාත්‍ය, රජයේ මාධ්‍ය ප්‍රකාශක කෙහෙළිය රඹුක්වැල්ල මහතා පවසයි. මෙම ව්‍යාපෘතියෙහි ප්‍රධාන පාර්ශ්වකරු වන ශැං සමාගම ශැංග්‍රිලා සමූහයට අනුබද්ධ සමාගමක් බවද අමාත්‍යවරයා සඳහන් කරයි. ඇමරිකානු ඩොලර් මිලියන 500ක ආයෝජන ව්‍යාපෘතියක් සඳහා මෙම අක්කර 06ක ඉඩම 99 අවුරුදු බදු පදනමින් පවරා ගැනීම සඳහා අදාළ සමාගම දැනටමත් ඇමරිකානු ඩොලර් මිලියන 100ක් රජය වෙත ගෙවා ඇති බවද අමාත්‍යවරයා ප්‍රකාශ කරයි. මීට මාසයකට පෙරද බේරේවැව අසල අක්කර තුනක ඉඩමක් ඇමරිකානු ඩොලර් මිලියන 43ක මුදලකට සිංගප්පූරු සමාගමක් වෙත ලබාදී තිබිණි. පසුගිය රනිල්+මෛත්‍රී පාලන සමයේදී විදේස් රටවලට සහ විදෙස් සමාගම් වෙත විකුණා ඇති සහ බදු දී ඇති රාජ්‍ය ආයතන, දේපළ තමන් බලයට පැමිනි වහාම පවරා ගන්නා බව පැවසූ ගෝඨාභය රාජපක්ෂ මහතා බලයට පැමිණ ඉතාමත් කෙටි කලක් තුළ මෙරට අග නගරයේ වටිනා ඉඩම් අක්කර 09ක්ම විදේස් සමාගම් වෙත පවරා දීමට කටයුතු කරන ලදී.", "URL": "https://lankatruth.com/si/?p=88647", "Category": "පුවත්", "Parent URL": null}