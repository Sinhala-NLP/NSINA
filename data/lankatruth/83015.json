{"Source": "Lankatruth", "Timestamp": "October 14, 2019", "Headline": "කොත්මලේ ජලාශය පිටාර මට්ටමට – මහවැලි ගඟ දෙපස ජනතාවට අනතුරු ඇඟවීමක්", "News Content": "මධ්‍යම කඳුකරයට ඇද හැලෙන අධික වර්ශාවත් සමඟ කොත්මලේ ජලාශයේ වාන් දොරටු ස්වංක්‍රීයව විවෘත විය හැකි බැවින්, එම ජලාශයේ සිට පොල්ගොල්ල දක්වා මහවැලි ගඟ දෙපස සිටින ජනතාව අවධානයෙන් පසුවන්නැයි මහවැලි අධිකාරිය අනතුරු අඟවා සිටියි. මේ වනවිට ජලාශය වාන් මට්ටමට ආසන්නව ඇති බවත් පවතින අධික වැසි සහිත තත්වය හමුවේ වාන් දොරටු විවෘත වීමෙන් එම ජලය කොත්මලා ඔය ඔස්සේ නිකුත්වීමේ හැකියාව පවතින බවත් මහවැලි අධිකාරිය සඳහන් කරයි. මේ හේතුවෙන් නුගවෙල, ගම්පොළ, වැලිගල්ල, ගෙලිඔය, පේරාදෙනිය, කටුගස්තොට සහ පොල්ගොල්ල යන ප්‍රදේශවල ජනතාව වැඩි අවධානයකින් පසුවීම වැදගත් බව මහවැලි සංවර්ධන අධිකාරිය පවසයි.", "URL": "https://lankatruth.com/si/?p=83015", "Category": "පුවත්", "Parent URL": null}