{"Source": "Lankatruth", "Timestamp": "May 28, 2019", "Headline": "ගහක් මැරුණට පස්සෙ අතු කප කප ඉදල වැඩක් නැහැ", "News Content": "මේ රටේ ජනතාව අවුරුදු 70ක් පුරා ගහපු කතිර අසාර්ථක වී ඇතැයි අන්තර් සමාගම් සේවක සංගමයේ සභාපති වසන්ත සමරසිංහ මහතා පවසයි. ඒ මහතා මේ බව පවසා සිටියේ කොළඹ පැවති මාධ්‍ය හමුවක් අමතමිනි. වැඩිදුරටත් අදහස් දැක්වූ වසන්ත සමරසිංහ මහතා… “මේ සිදුවීම් ඇතුලෙ දේශපාලනයක් තියෙනවා. තමන්ට අවාසි වෙනකොට කොයි පැත්තකට හරි තල්ලුකරල බේරෙන්න තමයි මේ අය හදන්නෙ. කවුරුහරි මේ සිදුවීම්වලට මැදිහත් වෙලා තියෙනවනං ඒක වැරදියි. ඒවගේම මේ රටේ ඇතිවෙච්ච ඉස්ලාම් ආගමික අන්තවාදය පරාජය කිරීම සඳහා දේශපාලන අන්තවාදීන්ට ඉඩ නොතැබිය යුතුයි. ඔවුන් මේ රට ගිනිබත් කරන්න ආපහු හදන්නෙ. රටක නීතිය ඒ රටේ ජනතාවට සමානව සළකන නීතියක් බවට පත්වෙන්න ඔ්නි.” “ඒ වගේම පුරවැසියාගේ ආරක්ෂාව ජනතාවගේ ආරක්ෂාව සළසන්න ආණ්ඩුවක් අසමත් නම් ඒ ආණ්ඩුවම ගෙදර යවන්න ඔ්නි. ගහක් මැරුණට පස්සෙ ගහේ අතු කප කප ඉන්නෙ නෑනෙ ගහම ගලවල අයින් කරන්න ඔ්නි. රිෂාඩ් වැරදිනං අත්අඩංගුවට අරගෙන දාන්න ඔ්නි හිරේ. ඒ ව‌ගේම මේවට වගකිව යුතු පුද්ගලයන්ට නීතිය ක්‍රියාත්මක වෙන්න ඔ්නි. මේ රටේ තියෙන බරපතලම ප්‍රශ්නෙ තමයි සිංහල ඡන්ද මුස්ලිම් ඡන්ද දෙමල ඡන්ද කියල බෙදල තියෙන එක. පෙට්ටියට දැම්මට පස්සෙ කවුද දැම්මෙ කියල කවුද කතිරෙ ගැහුවෙ කියල දන්නෙ නෑනෙ. ප්‍රශ්නෙ තියෙන්නෙ අ‌පේ රටේ පාලකයො අවුරුදු 70ක් තිස්සෙ අසමත් වෙලා තියෙනවා. අවුරුදු 70ක් තිස්සෙ මේ රටේ මිනිස්සු ගහපු කතිර අසාර්ථක වෙලා තියෙනවා. නැවත හොරුන්ට වංචනිකයන්ට දූෂිතයන්ට කතිර ගහන්න එපා.”", "URL": "https://lankatruth.com/si/?p=74719", "Category": "පුවත්", "Parent URL": null}