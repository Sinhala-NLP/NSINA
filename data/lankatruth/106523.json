{"Source": "Lankatruth", "Timestamp": "January 5, 2021", "Headline": "ජී.එල් ගෙන් මෛත්‍රීට ප්‍රහාරයක්", "News Content": "හිටපු ජනාධිපති මෛත්‍රීපාල සිරිසේන පසුගිය දිනෙක ඉන්දියාවේ ද හින්දු පුවත්පතට සම්මුඛ සාකච්ඡාවක් ලබා දෙමින් තම පක්ෂයට ආණ්ඩුව තුළ කෙණහිළිකම් සිදුවන බව ප්‍රකාශ කිරීම සම්බන්ධයෙන් අධ්‍යාපන ඇමති ජී.එල්. පීරිස් ශ්‍රීලංකා පොදුජන පෙරමුණේ මාධ්‍ය හමුවකදීප්‍රහාරාත්මක පිළිතුරක් ලබා දීඇත. එම පක්ෂයේ ලේකම්, පාර්ලිමේන්තු මන්ත්‍රී නීතිඥ සාගර කාරියවසම් සමග එක්ව ඊයේ (04)දින බත්තරමුල්ලේදී පැවැත්වූමාධ්‍ය හමුවකදීමේ සම්බන්ධයෙන් කරුණු දක්වා තිබිණි. එහිදීජි.එල්. පීරිස් ඇමතිවරයා වැඩිදුරටත් කරුණු දක්වා තිබුණේ මෙසේය. ” නව වසරේ අපේ බලාපොරොත්තුව තුනෙන් දෙකක බලය ජනතාවගේ සම්පූර්ණ සුභසිද්ධිය උදෙසා පාවිච්චි කිරීමටයි. ශ්‍රී. පො. පෙ. සමග සන්ධානය ඒ අරමුණු ඉටු කර ගන්න ඇප කැප වීසිටිනවා. සෑම පක්ෂයකම අනන්‍යතාවයට අපි ගරු කරනවා. සියලුම පක්ෂවලට සුදුසු තැනක් හිමි කර දීමට බැසිල් රාජපක්ෂ මහතා උත්සාහ ගත්තා. සන්ධානයක යම් යම් ප්‍රශ්න පැන නැගීම ස්වභාවික සිද්ධියක්. අභ්‍යන්තරව සාකච්ඡා කර ඒවා සුහදව විසඳා ගැනීම තමයි කළ යුත්තේ.” “කිසිම අවස්ථාවකදීඅපේ රටේ අභ්‍යන්තර දේශපාලන ප්‍රශ්න වගේම විරුද්ධ පක්ෂයේ ගැටලු සම්බන්ධයෙන් එවකට ජනාධිපති මහින්ද රාජපක්ෂ මහතාත් විදේශ ඇමති ලෙස මමත් රට ඇතුළේ දේවල් විදෙස් මාධ්‍යයට කීවේ නැහැ.”", "URL": "https://lankatruth.com/si/?p=106523", "Category": "පුවත්", "Parent URL": null}