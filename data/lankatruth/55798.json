{"Source": "Lankatruth", "Timestamp": "July 8, 2018", "Headline": "මත්තල ඉන්දියාවට", "News Content": "මත්තල ජාත්‍යන්තර ගුවන් තොටුපල ඉන්දීය සිවිල් ගුවන් සේවා අධිකාරිය සමඟ ඒකාබද්ධ ව්‍යාපෘතියක් ලෙස මෙහෙයවීමට අදාල ගිවිසුම් අත්සන් කිරීමට නියමිත බවට තොරතුරු වාර්තා වේ. මත්තල ජාත්‍යන්තර ගුවන් තොටුපළ ඉදිකිරීමේදී ලබාගෙන ඇති ණය වාරික ගෙවීමට කටුනායක ගුවන් තොටුපලෙහි වාර්ශික ආදායමෙන් ඩොලර් මිලියන 3ක් පමණ වැය වන බවත් මේ හේතුවෙන් ශ්‍රී ලංකාව සමඟ ඒකාබද්ධ ව්‍යාපෘතියක් ලෙස මත්තල ගුවන් තොටුපළ මෙහෙයවීම් කටයුතු සිදුකිරීමට ටෙන්ඩර් කැඳවූ බවත් සිවිල් ගුවන් සේවා අමාත්‍ය අශෝක අබේසිංහ මහතා ජාතික පුවත් පතක් සමඟ ප්‍රකාශ කර තිබේ. මෙම ටෙන්ඩර් කැඳවීමට අනුව ඇමරිකානු ඩොලර් මිලියන 320ක වැඩිම ලන්සුව තැබූ ඉන්දියානු සිවිල් ගුවන් සේවා අධිකාරිය සමඟ මත්තල මෙහෙයවීම් කටයුතු සිදුකිරීමට අදාල ගිවිසුම් අත්සන් කිරීමට නියමිතය. තක්සේරු වටිනාකමින් 70%ක් ඉන්දියාව විසින් යොදවන අතර 30%ක් ලංකා රජය මගින් යොදවයි.", "URL": "https://lankatruth.com/si/?p=55798", "Category": "පුවත්", "Parent URL": null}