{"Source": "Lankatruth", "Timestamp": "December 25, 2020", "Headline": "කරාපිටියේ තවත් වාට්ටුවක කොරොනා ආසාදිතයෙක්", "News Content": "ගාල්ල කරාපිටිය ශික්ෂණ රෝහලේ 12 වාට්ටුවෙන්ද නේවාසිකව ප්‍රථිකාර ලබමින් සිටි රෝගියෙකුට කොවිඩ් – 19 ආසාදනය වී ඇතැයි වාර්තා වේ.ගාල්ල දිස්ත්‍රික් ප්‍රාදේශීය වසංගත රෝග විද්‍යාඥ වෛද්‍ය වෙනුර කේ. සිංගාරච්චි මහතා පවසන්නේ මෙම පුද්ගලයා මානසික ආබාදයකින්ද පෙළෙන පුද්ගලයෙකු බවයි. ඔහුට හුස්ම ගැනීමේ අපහසුතා ඇතුළු රෝග ලක්ෂණ ඇතිවීම හේතුවෙන් සිදු කළ රැපිඩ් ඇන්ටිජන් පරීක්ෂණයකදී ඔහු කොවිඩ් ආසාදිතයෙකු ලෙස හඳුනාගෙන ඇත. කෙසේ වෙතත් ඔහුට වෛරසය ආසාදනය වූයේ කෙසේදැයි මෙතෙක් හඳුනාගෙන නැති බවද වාර්තා වේ. මේ අතර කරාපිටිය ශික්ෂණ රෝහලේ පිළිකා ඒකකය තුළින්ද කොවිඩ් – 19 ආසාදිතයින් හඳුනාගනිමිත් තිබේ.", "URL": "https://lankatruth.com/si/?p=104508", "Category": "කොවිඩ් -19 (කොරෝනා ) පුවත්", "Parent URL": null}