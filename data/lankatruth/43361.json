{"Source": "Lankatruth", "Timestamp": "November 2, 2017", "Headline": "ගීතාගේ මන්ත්‍රී ධුරය අහෝසියි", "News Content": "ගීතා කුමාරසිංහ මහත්මියට පාර්ලිමේන්තු මන්ත්‍රී ධුරය දැරිමට හැකියාවක් නොමැති බවට අභියාචනාධිකරණය දුන් තීන්දුව පංච පුද්ගල ශ්‍රේෂ්ඨාධිකරණ විනිසුරු මඩුල්ල අද (02) යළි තහවුරු කර තිබේ. ද්විත්ව පුරවැසිභාවය දරන්නකුට පාර්ලිමේන්තු මන්ත්‍රී ධුරය දැරිය නොහැකි බවට දකුණ පළාතේ දෙදෙනෙකු විසින් ඉදිරිපත් කළ පෙත්සම විභාග කළ අභියාචනාධිකරණය මීට පෙර එය තහවුරු කළ අතර ඊට එරෙහිව ගීතා කුමාරසිංහ මහත්මිය විසින් ඉදිරිපත් කර තිබු අභියාචනය විභාග කළ පංච පුද්ගල විනිසුරු මඩුල්ල එම පෙත්සම නිෂ්ප්‍රභා කරමින් මෙය තහවුරු කර ඇත. ආණ්ඩුක්‍රම ව්‍යවස්ථාවේ 19වන සංශෝධනය අනුව ද්විත්ව පුරවැසිභාවය දරන්නකුට මෙරට මහජන නියෝජිතයෙකු විය නොහැක.", "URL": "https://lankatruth.com/si/?p=43361", "Category": "පුවත්", "Parent URL": null}