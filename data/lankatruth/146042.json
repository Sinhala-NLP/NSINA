{"Source": "Lankatruth", "Timestamp": "March 31, 2023", "Headline": "ජූඩ් ශ්‍රමන්ත නිදහස් කළ මෛත්‍රීගේ ලේඛනය ඉල්ලා අධිකරණ නියෝගයක්", "News Content": "රෝයල් පාර්ක් මිනීමැරුම් සිද්ධිය සම්බන්ධයෙන් මරණීය දණ්ඩනය නියමවී සිටි ජූඩ් ශ්‍රමන්ත ජයමහට සමාව ප්‍රදානය කර නිදහස් කිරීමට එවකට ජනාධිපති මෛත්‍රීපාල සිරිසේන ගත් තීරණය අන්තර්ගත ලේඛනය අධිකරණයට ඉදිරිපත් කරන ලෙස ශ්‍රේෂ්ඨාධිකරණය ඊයේ (30) නීතිපතිවරයාට දැනුම් දී තිබේ. ඒ, ජූඩ් ශ්‍රමන්ත ජයමහට ප්‍රදානය කරන ලද ජනාධිපති සමාව බලරහිත කරන ලෙස ඉල්ලා කාන්තා මාධ්‍ය සංවිධාන එකමුතුව විසින් ගොනු කරන ලද මූලික අයිතිවාසිකම් පෙත්සමක් විභාගයට ගත් අවස්ථාවේදීය. එස්. තුරෙයිරාජා, යසන්ත කෝදාගොඩ සහ ජනක් ද සිල්වා යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ පෙත්සම් විභාගය පවත්වා තිබේ. මව්බිම", "URL": "https://lankatruth.com/si/?p=146042", "Category": "පුවත්", "Parent URL": null}