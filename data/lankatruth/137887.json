{"Source": "Lankatruth", "Timestamp": "August 5, 2022", "Headline": "රනිල් අයවැය තව දුරටත් රිවස් කරයි", "News Content": "රනිල් වික්‍රමසිංහ අගමැති ධුරයට පත්කළ විගස අතුරු අයවැයක් මෙම වර්ෂය වෙනුවෙන් ගෙන එන බව ප්‍රකාශ කළද, එය තව දුරටත් කල් දමා තිබේ.  අවස්ථා කීපයකදී කල් දැමීමෙන් පසුව මෙම මස ඉදිරිපත් කරන බව මුලින් ප්‍රකාශ කර තිබුණත් ඊයේ නිල වශයෙන් ප්‍රකාශ කළේ සැප්තැම්බර් මාසයේදී අතුරු අයවැයක් ගෙන එන බවය. එහෙත් මෙයට පෙර ලංකා ටෘත් අපගේ වෙබ් අඩවිය අනාවරණය කරන ලද්දේ මෙම අයවැය ලේඛනය සකස් කිරීම පවා බරපතළ ගැටළුවක් වී තිබෙන බවයි. මුදල් අමාත්‍යංශයේ තොරතුරු පාදක කර ගනිමින් හෙළි කරණු ලැබූයේ මෙම වර්ෂය සඳහා අනුමත ණය ප්‍රමාණය මේ වනවිට ද ඉක්මවා ඇති බවය. රාජ්‍ය මූල්‍ය කලමනාකරණය පිළිබඳව සම්පූර්ණ බලය පැවරී තිබෙන පාර්ලිමේන්තුව නොතකා හරිමින් ක්‍රියා කර ඇති ආකාරය නව අයවැයක් ඉදිරිපත් කළහොත් අනාවරණය කිරීමට සිදු වේ.  පවතින මෙම බරපතළ ගැටළුකාරී තත්වය තව දුරටත් වසන් කිරීම සඳහා අතුරු අයවැයක් ඉදිරිපත් කිරීම කල් දමමින් සිටී. මේ අතර සැප්තැම්බර් මාසයේදී අතුරු අයවැය ගෙන එන බව ප්‍රකාශ කළද නොවැම්බර් මාසයේදී ලබන වර්ෂය සඳහා රජයේ අයවැය ඉදිරිපත් කළ යුතුය.", "URL": "https://lankatruth.com/si/?p=137887", "Category": "ආර්ථික පුවත්", "Parent URL": null}