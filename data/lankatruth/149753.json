{"Source": "Lankatruth", "Timestamp": "July 29, 2023", "Headline": "රනිල් වැඩ කරන්නේ අපේ මතයට එකඟව – ඇමති තනතුරු දුන්නත් නැතත් අපි රනිල්ට සහාය දෙනවා – බැසිල් රාජපක්ෂ", "News Content": "ජනාධිපති රනිල් වික්‍රමසිංහ වැඩ කරන්නේ තමන්ගේ මතයට එකඟව බැවින් ශ්‍රී ලංකා පොදුජන පෙරමුණේ ජ්‍යෙෂ්ඨයන්ට ඇමති තනතුරු ලබා දුන්නත් නැතත් ඔහුට සහාය දැක්විය යුතු බව එම පක්ෂයේ නිර්මාතෘ, හිටපු මුදල් ඇමති බැසිල් රාජපක්‍ෂ එම මන්ත්‍රිවරුන්ට පවසා ඇති බව වාර්තා වේ. හිටපු මුදල් ඇමති බැසිල් රාජපක්ෂ මේ බව පවසා ඇත්තේ ඔහු සහ පොදුජන පෙරමුණේ ජ්‍යෙෂ්ඨ මන්ත්‍රීවරුන් අතර පසුගිය දා පැවති සාකච්ඡාවකදීය. ඇමති ධුර නොලැබුණු පමණින් රනිල් වික්‍රමසිංහ ජනාධිපතිවරයාට සහය නොදී සිටීම පොදුජන පෙරමුණු පක්‍ෂයේ මතයට කරන හානියක් බවද තම පක්‍ෂයට ලැබුණු 69 ලක්‍ෂයේ ජනවරමට අනුව කටයුතු කරන නිසා ජනාධිපතිවරයාට දිගටම සහයෝගය දිය යුතු බවද හිටපු මුදල් ඇමති බැසිල් රාජපක්‍ෂ මෙහි දී පෙන්වා දී තිබේ. එහු මේ බව පවසා ඇත්තේ තම මතවලට එකඟව රනිල් වික්‍රමසිංහ ජනාධිපතිවරයා කටයුතු නොකරනවා නම් ඔහුට සහය දීමෙන් පලක් නොවන්නේ යැයි එම පක්ෂයේ ජ්‍යෙෂ්ඨයින් ප්‍රකාශ කර ඇති අවස්ථාවේදීය.", "URL": "https://lankatruth.com/si/?p=149753", "Category": "පුවත්", "Parent URL": null}