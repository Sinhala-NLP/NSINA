{"Source": "Lankatruth", "Timestamp": "September 26, 2017", "Headline": "මහින්ද යාපාට ගීතාගේ විරෝධය", "News Content": "තමන් ද්වත්ව පුරවැසියෙකු යැයි තහවුරු කරමින් ශ්‍රේෂ්ඨාධිකරණය ලබාදුන් තීන්දුව අභියෝගයට ලක්කරමින් ගීතා ක්‍රමාරසිංහ මහත්මිය විසින් ගොනු කර ඇති අභියාචන පෙත්සමේ පාර්ශවකරුවෙකු වීමට මහින්ද පිලේ මන්ත්‍රී මහින්ද යාපා අබේවර්ධන මහතා කර තිබූ ඉල්ලීමට ගීතා කුමාරසිංහ මහත්මියගේ පාර්ශවය වෙනුවෙන් පෙනී සිටි නීතීඥයා ඇතුළු නීතීඥවරු ඊයේ (25) දැඩි ලෙස විරෝධය දක්වා ඇත. මෙරට මූලික නීතිය අනුව ද්ත්ව පුරවැසියෙකුට පාර්ලිමේන්තුවේ මන්ත්‍රී ධුරයක් දැරිය නොහැකි බැවින් ද්ත්ව පුරවැසියෙකු ලෙස අධිකරණය ඉදිරියේ තහවුරු වූ ගීතා කුමාරසිංහ මන්ත්‍රීවරියගේ මන්ත්‍රීධුරය අහෝසි කරමින් අභියාචනාධිකරණ පසුගිය මැයි 03 වැනිදා නිකුත් කළ තීන්දුව අභියෝගයට ලක් කරමින් ගීතා කුමාරසිංහ මහත්මිය විසින් මෙම අභියාචන පෙත්සම ශ්‍රේෂ්ඨාධිකරණයට ඉදිරිපත් කර තිබෙන අතර එය ලබන 25වනදා තෙක් කල් තැබීමට අභියාචනාධිකරණය ඊයේ කටයුතු කර තිබේ. අගවිනිසුරු ප්‍රියසාද් ඩෙෆ්, බුවනෙක අලුවිහාරේ, සිසිර ද ආබෘෘ, අනිල් ගුණරත්න හා නලින් පෙරේරා යන පංච පුද්ගල විනිසුරු මඬුල්ල හමුවේ මෙම නඩුව විභාග කෙරේ. ගීතා කුමාරසිංහ මහත්මිය වෙනුවෙන් පෙනී සිටි ජනාධිපති නීතිඥ රොමේෂ් ද සිල්වා මහතා ඊයේ අධිකරණය හමුවේ කරුණු දැක්විය.", "URL": "https://lankatruth.com/si/?p=41544", "Category": "පුවත්", "Parent URL": null}