{"Source": "Lankatruth", "Timestamp": "January 10, 2020", "Headline": "එජාප මන්ත්‍රී රැස්වීම තීරණයකින් තොරව අවසන් – බ්‍රහස්පතින්දා නැවත රැස්වේ", "News Content": "එක්සත් ජාතික පක්ෂයේ නායකත්වය සම්බන්ධයෙන් අවසන් තීරණයක් ගැනීම සඳහා ඊයේ (09) පස්වරුවේ පැවති එම පක්ෂයේ මන්ත්‍රී කණ්ඩායම් රැස්වීමේදී ගැටුම්කාරී තත්වයක් මතුවීම හේතුවෙන් අවසන් තීන්දුව ලබන බ්‍රහස්පතින්දා (16) දක්වා කල්ගොස් ඇති බව වාර්තා වේ. මෙහිදී රනිල් – කරූ – සජිත් තිදෙනාම එක්ව නායකත්ව මණ්ඩලයක් වශයෙන් පක්ෂය මෙහෙයවීම සහ සජිත් ප්‍රේමදාස මහතාට නායකත්වය ලබාදීම යන යෝජනා දෙකක් ඉදිරිපත් වී ඇති අතර සාකච්ඡාව ඉදිරියට යද්දී සජිත් පිලේ ඉදිරිපෙළ ක්‍රියාකාරිකයින් වන අජිත් පී. පෙරේරා, හරීන් ප්‍රනාන්දු, සුජීව සේනසිංහ යන මන්ත්‍රීවරුන් දැඩි ආවේගශීලී ලෙස හැසිරෙන්නට පටන් ගැනීම නිසා තීරණයකින් තොරව රැස්වීම නිමාවී තිබේ.", "URL": "https://lankatruth.com/si/?p=88546", "Category": "පුවත්", "Parent URL": null}