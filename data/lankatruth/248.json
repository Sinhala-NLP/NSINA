{"Source": "Lankatruth", "Timestamp": "November 11, 2011", "Headline": "ආණ්ඩුවේ අත්තනෝමතිකත්වය මෙන්ම අධිරාජ්‍යවාදී මැදිහත්වීමත් පිළිකුල් සහගතයි – නලින්ද ජයතිස්ස", "News Content": "ආණ්ඩුවේ මානව හිමිකම් උල්ලංඝණයෙන්, ප්‍රජාතන්ත්‍රවාදය සීමා කිරීම් දැඩිව හෙළා දකින නමුත් මෙම කරුණු පාදක කරගනිමින්සිදුවන අධිරාජ්‍යවාදී හා කලාපීය බලවතුන්ගේ මැදිහත්වීම් වලට එරෙහිවන බව සමාජවාදී ශිෂ්‍ය සංගමයේ ජාතික සංවිධායක නලින්දජයතිස්ස මහතා ප්‍රකාශ කරයි. ඔහු මේ බව කියා සිටියේ මේ වන විට පෘතුගාලයේ ලිස්බන් නුවර පැවැත්වෙන ලෝක ප්‍රජාතන්ත්‍රවාදී තරුණ සම්මේලනයේ විධායක කමි‍ටුවේමහා සභාව අමතමිනි. එම සමුළුව මෙම මස 08 වැනිදා සිට 12 වැනිදා දක්වා ලොව පුරා රටවල සංවිධාන 87ක නියෝජිතයින් 150කගේසහභාගීත්වයෙන් යුතුව පැවැත්වෙමින් තිබේ. වැඩිදුරටත් අදහස් දැක්වූ ඒ මහතා, අවුරුදු 30ක යුද්ධය හා නව ලිබරල්වාදී ආර්ථික ප්‍රතිපත්තිය තුළ මානව හිමිකම් සිවිල් හා ප්‍රජාතන්ත්‍රවාදී අයිතීන්දැඩි ලෙස උල්ලංඝනය වූ බවත් යුද්ධයේ බලපෑමට ලක්වූ දස දහස් සංඛ්‍යාත ජනතාව මෙයින් වඩාත්ම පීඩාවට ලක්වී ඇති බවත්සමුළුව හමුවේ පෙන්වා දුන්නේය.", "URL": "https://lankatruth.com/si/?p=248", "Category": "පුවත්", "Parent URL": null}