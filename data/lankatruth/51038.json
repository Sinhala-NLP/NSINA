{"Source": "Lankatruth", "Timestamp": "April 25, 2018", "Headline": "කැනඩාවේ ටොරොන්ටෝ සිද්ධියෙන් ලංකාවේ කාන්තාවකුත් ජීවිතක්ෂයට", "News Content": "කැනඩාවේ ටොරොන්ටෝ නගරයේදී පදිකයින් අතරට වෑන් රථයක් ධාවනය කිරීමෙන් මිය ගිය දස දෙනා අතර ලාංකික කාන්තාවකද සිටින බව වාර්තා වේ. බ්‍රියට්‍රිස් රේණුකා අමරසිංහ නමැති 46 හැවිරිදි එක්දරු මවකි. ඇය ටොරොන්ටෝවල පාසලක දරුවන්ට නොමිලයේ සිංහල උගන්වන්න ගුරුවරියක ලෙස සහභාගී වූ පළමු දින එහි ගොස් නැවත තම නිවසට එමින් සිටියදී මෙම අනතුර සිදුව ඇත. ඇය වසර 17කට වැඩි කාලයක් කැනඩාවේ පදිංචිව සිටින අතර ඇගේ දෙහය පිළිබඳ අවසන් කටයුතු එරටදීම සිදු කිරීමට නියමිතය.", "URL": "https://lankatruth.com/si/?p=51038", "Category": "පුවත්", "Parent URL": null}