{"Source": "Lankatruth", "Timestamp": "October 28, 2019", "Headline": "“හමුදා කඳවරු පවත්වාගෙන ගිය යාපනයේ ඉඩම් 90%කින්ම හමුදාව ඉවත් කළේ මම”", "News Content": "යුද සමයේ හමුදා කඳවුරු පවත්වාගෙන ගිය යාපනයේ ඉඩම්වලින් 90%ම හමුදාව ඉවත් කර එම ඉඩම් නිසි අයිතිකරුවන්ට භාරදීමට තමා විසින් කටයුතු කළ බව ශ්‍රී ලංකා පොදුජන පෙරමුණේ ජනාධිපතිධුර අපේක්ෂක ගෝඨාභය රාජපක්ෂ මහතා පවසයි. ඒ මහතා මේ බව පැවසූවේ අද (28) යාපනයේ නරික්කුන්ඩුරු ක්‍රීඩාපිටියේ පැවති ජන රැළියක් අමතමිණි. උතුරේ දේශපාලන ක්‍රියාකාරීන් වූ ලලිත් කුමාර් වීරරාජ් සහ කුගන් මුරුගානන්දන් අතුරුදහන්වීම සම්බන්දයෙන් යාපනය මහේස්ත්‍රාත් අදිකරණයේ වූ නඩුව මගහිරිමින් සිටින ගෝඨාභය රාජපක්ෂ මහතා, තමන්ට උතුරේ හා නැගෙනහිර ආරක්ෂාව සම්බන්ධයෙන් සැකයක් පවතින බැවින් තමන්ව යාපනය මහේස්ත්‍රාත් අදිකරණයේ පවතින නඩුවට කැඳවීම වලක්වාලමින් නියෝගයක් ලබා ගන්නා ලදී. එ් අනුව ඔහු පසුගිය සැප්තැම්බර් 27 වනදා යාපනය මහේස්ත්‍රාත් අදිකරණයේ පැවති ලලිත් කුගන් නඩුවට පෙනී නොසිටි නමුත් මේ මොහොතේ ජනාධිපති අපේක්ෂකයෙකු ලෙස ඔහුට යාපනයට යාමට ආරක්ෂාය ප්‍රශ්නයක් වී නොමැත.", "URL": "https://lankatruth.com/si/?p=84187", "Category": "පුවත්", "Parent URL": null}