{"Source": "Lankatruth", "Timestamp": "September 5, 2022", "Headline": "වැඩිහිටි දීමනාත් දේශපාලනයට – ග්‍රාමනිලධාරීන්ගේ විරෝධය", "News Content": "මේ දක්වා වැඩිහිටි දීමනාව ලබා දීම සඳහා නිර්දේශ සියල්ල ඉදිරිපත් කළ ග්‍රාමනිලධාරීන්ගේ රාජකාරී සීමාවෙන් එය ඉවත් කර සමෘද්ධි සංවර්ධන නිලධාරීන් වෙත පැවරීමට ආණ්ඩුව ගෙන තිබෙන තීරණයට දැඩි විරෝධය එල්ල වී තිබේ. සමෘද්ධි සංවර්ධන නිලධාරීන් බහුතරයක් පසුගිය කාලයේ සෘජුවම බැසිල් රාජපක්ෂ යටතේ මෙහෙයවන ලද අතර මහජන මුදල් වැයකරමින් ලබාදුන් ආධාර සඳහා පොහොට්ටු පක්ෂයේ අති විශාල පිරිසක් වෙත ලබාදෙනු ලැබීය. මෙම තත්වයම ඉදිරියේදී වැඩිහිටි දීමනා සම්බන්ධයෙන්ද ක්‍රියාත්මක වීමේ අනතුර පවතී. 2018 පැවතී පළාත් පාලන මැතිවරණය, 2019 ජනාධිපතිවරණය සහ 2020 මහා මැතිවරණයේදී සමෘද්ධි නිලධාරීන් හරහා පොහොට්ටු පක්ෂයට ඡන්ද දායකයන් පොළඹවාගැනීමට සෘජුවම ක්‍රියාකරනු ලැබීය.", "URL": "https://lankatruth.com/si/?p=138919", "Category": "පුවත්", "Parent URL": null}