{"Source": "Lankatruth", "Timestamp": "April 22, 2017", "Headline": "පොලීසියට අල්ලස් දී පොලීසියේදීම මාට්ටුවෙයි", "News Content": "නාරම්මල පොලිස්ථානයේදී රාජකාරි කරමින් සිටි පොලිස් නිලධාරයෙකුට පොලිස්ථානයේදීම අල්ලස් ලබාදීමට උත්සාහ කළ පුද්ගලයෙකු අත්අඩංගුවට ගත් බව පොලීසිය කියයි. නාරම්මල පොලිස්ථානයේ සැරයන්වරයෙකුට රුපයිල් 500ක මුදලක් අල්ලස් වශයෙන් ලබාදීමේදී මෙම අත්අඩංගුවට ගැනීම සිදු කර ඇත. මීගමුවේ පදිංචි පුද්ගලයෙකු මෙසේ අත්අඩංගුවට ගෙන ඇති අතර ඔහු අද (22) අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=33148", "Category": "පුවත්", "Parent URL": null}