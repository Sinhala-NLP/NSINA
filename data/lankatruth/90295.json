{"Source": "Lankatruth", "Timestamp": "February 27, 2020", "Headline": "ජවිපෙ මැදිහත්වීමෙන් කැළණි ගඟේ වැලි හෑරීම නතරවෙයි", "News Content": "කැළණි ගඟේ වැලි ගොඩදැමීමට ඉඩ ලබාදීමට බළධාරීන් ගෙන තිබූ තීන්දුව තාවකාලිකව අත්හිටුවීමට පසුගිය 24 වනදා පැවති කඩුවෙල ප්‍රාදේශීය සම්බන්ධීකරණ කමිටුවේදී තීරණය කර තිබේ. ඒ ජනතා විමුක්ති පෙරමුණේ කඩුවෙල මහ නගර සභා මන්ත්‍රී, කැලණි ගං දියවර සුරැකීමේ ජනතා පදනමේ සභාපති අසිත නිරෝෂණ මහතාගේ මැදිහත්වීම මතය. පසුගිය 24 වනදා කඩුවෙල ප්‍රාදේශීය ලේකම් කාර්‍යාලයේදී අමාත්‍ය විමල් වීරවංස මහතාගේ ප්‍රධානත්වයෙන් පැවති කඩුවෙල ප්‍රාදේශීය සම්බන්ධීකරණ කමිටුවේදී අසිත නිරෝෂණ මහතා විසින් කැළණි ගඟේ වැලි ගොඩදැමීම හේතුවෙන් මේ වනවිට උද්ගතව ඇති තත්වය පිළිබඳව දීර්ඝ කරුණු දැක්වීමක් සිදු කර තිබේ. වැලි ගොඩදැමීම හේතුවෙන් කැළණි ගඟේ ජල මට්ටම වේගයෙන් පහළ බැස තිබීමත්, ඒ නිසාම ලවණ අඩංගු මුහුදු ජලය අඹතලේ ජල පවිත්‍රාගාරය පසුකර යන මට්ටමට වර්ධනය වී ඇති බවත් යම් හෙයකින් එය එසේ සිදුවුව හොත් පානීය ජලයට ලවණ ජලය මුසු වන බවත් ඉන් කොළඹ ගම්පහ ජනතාව දැඩි පීඩාවකට පවත්න ආකාරයත් මෙහිදී දීර්ඝ ලෙස කරුණ පැහැදිලි කරමින් තේරුම් කර දී ඇත. අද වනවිට කලුතර දිස්ත්‍රික්කයේ බේරුවල, පානදුර, මතුගම, අගලවත්ත ජනයා මුහුණ දී ඇති ඛේදවාචකයට කොළඹ ගම්පහ ජනයාත් ගොදුරු වීම වැලැක්විය නොහැකි බවත් සම්බන්ධීකරණ කමිටුවේදී අසින නිරෝෂණ් මහතා උදාහරණ සිහිතවම අවධාරණය කර තිබේ. ඒ අනුව ඊලග කමිටු අවස්ථාවේදී භූවිද්‍යා හා පතල් කැණිම් කාර්‍යාංශය මෙන්ම පානීය ජල තත්වය පිළිබධ හොදින්ම අවබෝධයක් තිබෙන අඹතලේ ජල පවිත්‍රාගාරයේ වගකිවයුතු නිලධාරීවරයෙකුද කැදවන ලෙසත් එහිදී තීරණයක් ගන්නාතෙක් වැලි ගොඩදැමීමට අවසර දීමට ගෙනඇති තීරණය අත්හිටුවන ලෙසත් ජනතා විමුක්ති පෙරමුණේ කඩුවෙල මහ නගර සභා මන්ත්‍රී, කැලණි ගං දියවර සුරැකීමේ ජනතා පදනමේ සභාපති අසිත නිරෝෂණ මහතා ඉල්ලා ඇත. ඒ අනුව අවසානයේ අසිත නිරෝෂණ් මහතාගේ යෝජනාව සම්මත වෙමින් කැළණි ගඟේ වැලි ගොඩදැමීමට අවසර දෙමින් ගෙන තිබූ තීරණය අත්හිටුවා ඇත.", "URL": "https://lankatruth.com/si/?p=90295", "Category": "පරිසර", "Parent URL": null}