{"Source": "Lankatruth", "Timestamp": "September 27, 2023", "Headline": "සමාජ මාධ්‍ය මර්දන පනතට එරෙහිව තරුණ තරුණියෝ පාරට බසිති", "News Content": "මේ වනවිට ආණ්ඩුව විසින් ගැසට් මගින් ප්‍රකාශයට පත් කර ඇති මාර්ගගත ක්‍රමවල සුරක්ෂිතභාවය පිළිබඳ පනත් කෙටුම්පතට එරෙහිව සමාජයේ බොහෝ ක්ෂේත්‍රවල පිරිස් මත දක්වමින් සිටින අතර එය සමාජ මාධ්‍ය මර්දනය සඳහා ගෙන එනු ලබන පනතක් බවය නීතී ක්ෂේත්‍රය ප්‍රවීණයන් ඇතුළු බොහෝ දෙනා කරුණු පෙන්වා දෙමින් සිටිති. එම පනතට විරෝධය දක්වමින් ඊයේ (26) පස්වරුවේ කොටුව දුම්රිය පොළ ඉදිරිපිට දී සමාජවාදී තරුණ සංගමය විසින් සංවිධානය කරන ලද විරෝධතාවයක් පැවති අතර ඒ සඳහා සමාජවාදී තරුණ සංගමයේ ජාතික සංවිධායක එරංග ගුණසේකර ඇතුළු බොහෝ පිරිසක් එක් වී සිටියහ.", "URL": "https://lankatruth.com/si/?p=152329", "Category": "පුවත්", "Parent URL": null}