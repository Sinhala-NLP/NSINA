{"Source": "Lankatruth", "Timestamp": "May 13, 2022", "Headline": "තෙල් ගෑස් විකුණා රනිල් වැඩ පටන් ගනියි", "News Content": "ලංකා ඛනිජතෙල් නීතිගත සංස්ථාව සහ ලිට්‍රෝ සමාගම විදේශීය සමාගම්වලට විකිනීමෙන් රනිල් වික්‍රමසිංහ විසින් නව ආර්ථික ක්‍රියාමාර්ග දියත් කිරීම ආරම්භ කරනු ඇතැයි එම ආයතනවල නිලධාරීන් සහ සේවකයන් මේ වනවිටත් බයට පත්වි සිටිති. පසුගිය කාලය පුරාම වර්තමාන ආණ්ඩුව යටතේ මෙම ආයතනවල අධික අලාභය සහ ණය බර පිළිබඳව ආණ්ඩුවේ මැති ඇමතිවරු කරුණු දැක්වීම මුල් කරගෙන ඉක්මනින් මෙම ආයතන විකුණනු ඇතැයි සේවකයෝ බිය පලකරති. එසේම හිඟයකින් තොරව ඉන්ධන සහ ගෑස් ලබාදීමටනම් විදේශීය සමාගම් එක්කර ගත යුතු බවට මහජනතාවගේ පැත්තේ සිට ප්‍රධාන තර්කයක් මතු කිරීමේ හැකියාවද පවතින බවට එම සේවකයෝ අවධාරණය කරති.", "URL": "https://lankatruth.com/si/?p=134254", "Category": "පුවත්", "Parent URL": null}