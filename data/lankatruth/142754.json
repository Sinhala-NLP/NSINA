{"Source": "Lankatruth", "Timestamp": "December 9, 2022", "Headline": "ගෝඨාගෝගමට පහරදීම ගැන අහන්න මහින්ද  ශ්‍රේෂ්ඨාධිකරණයට කැඳවයි", "News Content": "පසුගිය මැයි 09 වන දා ගාලු මුවදොර පැවති ‘ගෝඨාගෝගම’ අරගල භූමියට පහර දීම සම්බන්ධයෙන් අධිකරණය හමුවේ කරුණු දක්වන ලෙස හිටපු ජනාධිපති මහින්ද රාජපක්ෂ ඇතුළු පිරිසකට ශ්‍රේෂ්ඨාධිකරණය අද (09) නොතීසි නිකුත් කර තිබේ. ඒ අනුව, හිටපු ජනාධිපති මෙන්ම එවකට අගමැති මහින්ද රාජපක්ෂ, ඇමති ප්‍රසන්න රණතුංග, රාජ්‍ය ඇමති සනත් නිශාන්ත, පාර්ලිමේන්තු මන්ත්‍රී ජොන්ස්ටන් ප්‍රනාන්දු ඇතුළු පිරිසට ලබන වසරේ ජූනි 22 වනදා අධිකරණය හමුවේ පෙනී සිටින ලෙස නොතීසි නිකුත් කර ඇත. මෙම කැඳවීම සිදු කර ඇත්තේ, එම පහරදීම මගින් තම මූලික අයිතිවාසිකම් කඩ වූ බවට සඳහන් කරමින් අරගල කරුවන් 05 දෙනෙකු විසින් ගොනු කළ පෙත්සමකට අනුවය.", "URL": "https://lankatruth.com/si/?p=142754", "Category": "පුවත්", "Parent URL": null}