{"Source": "Lankatruth", "Timestamp": "March 14, 2020", "Headline": "කළුතර දිස්ත්‍රික් ලේකම්ගෙන් අමුතු ලිපියක්", "News Content": "කළුතර දිස්ත්‍රික් ලේකම් යූ.ඩී.සී ජයලාල් මහතා විසින් දිස්ත්‍රික්කයේ සියලුම ග්‍රාමනිලධාරීවරු වෙත අමුතු ආකාරයක ලිපියක් යොමු කර තිබේ. “ප්‍රාදේශීය ලේකම් කොට්ඨාස මට්ටමින් පවුල්වල තොරතුරු ලබා ගැනීම” යන හිසින් යුතුව යොමු කර ඇති එම ලිපියමගින් ඉල්ලා ඇති තොරතුරු මේ මස 18 වෙනිදාට පෙර විද්‍යුත් තැපෑලෙන් හෝ ෆැක්ස් මගින් එවන ලෙස දන්වා ඇත. එම ලිපිය මගින් ප්‍රාදේශීය ලේකම් කොට්ඨාසය, ග්‍රාමනිලධාරී වසම, ගෘහමූලිකයාගේ නම, ලිපිනය, ජාතික හැඳුනුම්පත් අංකය සහ දුරකථන අංකය ඉල්ලා ඇති අතර මෙම ලිපිය ග්‍රාමනිලධාරීවරු වෙත යොමු කර ඇත්තේ කළුතර දිස්ත්‍රික් ලේකම්වරයා පමණි. දිවයිනේ වෙනත් කිසිදු දිස්ත්‍රික්කයකින් මෙවැනි තොරතුරු එක්රැස්කිරීමක් සිදු නොකරන තත්වයක් තුළ සහ මැතිවරණ සමයකදී මෙලෙස හදිසියේ තොරතුරු එක්රැස්කිරීම මත බොහෝ ග්‍රාමනිලධාරීවරු සැක පල කරන්නේ මෙය කළුතර දිස්ත්‍රික්කයේ යම් කිසි ප්‍රබලයෙකුගේ මැතිවරණ ව්‍යාපාරයේ ප්‍රචාරක කටයුතු සඳහා අවශ්‍ය තොරතුරු එක්රැස්කිරීමක් බවයි. බොහෝ පිරිසක් සැක පල කරන්නේ රෝහිත අබේගුණවර්ධන මහතාගේ මැතිවරණ ව්‍යාපාරයට අවශය තොරුතුරු දිස්ත්‍රික් ලේකම්වරයා විසින් රැස්කර දෙන බවය.", "URL": "https://lankatruth.com/si/?p=91023", "Category": "පුවත්", "Parent URL": null}