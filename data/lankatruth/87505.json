{"Source": "Lankatruth", "Timestamp": "December 18, 2019", "Headline": "නාමල් කුමාර 26 තෙක් රක්ෂිත බන්ධනාගාරයට", "News Content": "පාස්කු ඉරුදින ත්‍රස්ත ප්‍රහාරයෙන් පසු හෙට්ටිපොළ ප්‍රදේශයේ දී ඇතිවූ කළහකාරී සිදුවීම සම්බන්ධයෙන් අත්අඩංගුවට ගෙන සිටි නාමල් කුමාර මහතා මේ මස 26වනදා දක්වා රක්ෂිත බන්ධනාගාර ගත කිරීමට හෙට්ටිපොල මහේස්ත්‍රාත් අධිකරණය අද (18) නියෝග කර තිබේ. ඔහු මාස 07ක පමණ කාලය සිට අපරාධ පරීක්ෂණ දෙපාර්තමේන්තුව භාරයේ සිටි අතර අද හෙට්ටිපොළ මහේස්ත්‍රාත් එස්.එෆ්.මහ්ෆි මහතා වෙත ඉදිරිපත් කිරීමෙන් පසු මෙම නියෝගය නිකුත් කර ඇත. කෙසේ නමුත් ඔහු බන්ධනාගාර බස්රථයට ගොඩවන විට සඳහන් කර සිටියේ තමන් මෙලෙස යළි රක්ෂිත බන්ධනාගාර ගත කරනු ලැබීම රාජපක්ෂ ආණ්ඩුවේ බියගුලු ක්‍රියාමාර්ගයක් බවයි.", "URL": "https://lankatruth.com/si/?p=87505", "Category": "පුවත්", "Parent URL": null}