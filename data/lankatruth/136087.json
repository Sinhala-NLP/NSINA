{"Source": "Lankatruth", "Timestamp": "June 29, 2022", "Headline": "කන්දකාඩු රැඳවියෙකු අභිරහස් ලෙස මරුට – උනුසුම් තත්වය අතරතුර 440ක් පලා යයි", "News Content": "වැලිකන්ද කන්දකාඩු මත්ද්‍රව්‍ය පුනුරුත්ථාපන කඳවුරේ රැඳවියකු ඊයේ (28) අභිරහස් ලෙස මරණයට පත් වී ඇති අතර එය පදනම්කරගෙන එම කඳවුරේ රැඳිවියන් සහ හමුදාව හටගෙන ඇති උණුසුම් තත්වය අතරතුර අද (29) උදෑසන 08.00ට පමණ රැඳවියන් 440 දෙනෙකු එහි ප්‍රධාන ගේට්ටු දෙක කඩා බිඳ දමා පලාගොස් ඇතැයි වාර්තා වේ. උණුසුම්කාරී තත්වය පාලනය කිරීමට යුද හමුදාව සහ පොලිසිය කැඳවා තිබේ. සැකකටයුතු ලෙස මියගිය රැඳිවියාගේ මළ සිරුර පොලිසියට හෝ හමුදාවට ලබා ගැනීමට නොහැකිව එම ස්ථානයේම තබාගෙන සිටීමට රැද වියන් කටයුතු කර ඇත. පොලීසිය සහ යුද හමුදාව එක්ව පළා ගිය පිරිස් අත්අඩංගුවට ගැනීමට මේ වනවිට මෙහෙයුමක් ආරම්භ කර ඇති බව පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී නීතිඥ නිහාල් තල්දූව සඳහන් කරයි.", "URL": "https://lankatruth.com/si/?p=136087", "Category": "පුවත්", "Parent URL": null}