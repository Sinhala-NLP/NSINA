{"Source": "Lankatruth", "Timestamp": "June 8, 2023", "Headline": "ලෝක බැංකුවත් අනතුරු අඟවයි", "News Content": "රනිල් වික්‍රමසිංහ රාජපක්ෂ හවුල් ආණ්ඩුව මේ වනවිට ක්‍රියාත්මක කරමින් සිටින ප්‍රතිසංස්කරණවල ප්‍රතිඵලයක් ලෙස මෙරට ආර්ථිකය යථා තත්වයට පත්ව ඇති බව ප්‍රචාරය කළ ද, මෙම වසරේදී 4.3%කින් ආර්ථිකය සංකෝචනය වනු ඇති බවට ලෝක බැංකුව ඊයේ (07) නිකුත් කළ වාර්තාවකින් පෙන්වා දී තිබේ.  Global Economic Prespects නම වාර්තාවෙන් මෙම තොරතුරු හෙළිකර තිබේ. 2021 වසරේදී ඩොලර් බිලියන 88.549ක් වූ මෙරට දළ දේශීය නිෂ්පාදිතය 2022 දී ඩොලර් බිලියන 77.060ක් දක්වා පහත වැටීතිබිණි. ලෝක බැංකුව ඉදිරිපත් කරන මෙම පුරෝකථන අනුව මෙම වසර අවසන් වනවිට දළ දේශීය නිෂ්පාදිතය ඩොලර් බිලියන 73කට ආසන්න මට්ටමකට කඩා වැටෙනු ඇත.  ලෝක බැංකුව ශ්‍රී ලංකාව ගැන අවධානය යොමු කරමින් විශේෂයෙන් ම දක්වා ඇත්තේ ආර්ථිකය තව දුරටත් අර්බුදකාරී තත්වයක පැවතීම මෙන්ම මෙරට අභ්‍යන්තර දේශපාලනයද කැළඹිලිකාරී තත්වයක පවතින බව ය. රනිල් වික්‍රමසිංහ නන්දලාල් වීරසිංහ ජාත්‍යන්තර මූල්‍ය අරමුදල සහ පොහොට්ටු පක්ෂය මේ වනවිට ක්‍රියාත්මක කරමින් තිබෙන උපාය මාර්ගය වී තිබෙන්නේ ආර්ථික  සංකෝචනය කරමින් උද්ධමනය පාලනය කිරීම, විදේශ විනිමය අනුපාත පහත හෙළිම සහ මෙරට තුළ පොලී අනුපාත පහත හෙළීමට ක්‍රියා කිරීමයි.", "URL": "https://lankatruth.com/si/?p=147678", "Category": "ආර්ථික පුවත්", "Parent URL": null}