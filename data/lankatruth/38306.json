{"Source": "Lankatruth", "Timestamp": "July 25, 2017", "Headline": "හම්බන්තොට වරාය විකිණීමේ ගිවිසුමට කැබිනට් අනුමැතිය", "News Content": "හම්බන්තොට වරාය චීන සමාගමට බදු දීම සඳහා ඉදිරිපත් කෙරුණු කැබිනට් යෝජනාවට අද (25) කැබිනට් අනුමැතිය හිමිවූ බව වරාය හා නාවික අමාත්‍ය මහින්ද සමරසිංහ මහතා පවසයි. වරායේ පරිපාලනමය මෙහෙයුම් කටයුතුවල වැඩි පංගුව ශ්‍රී ලංකා පාර්ශවයටත් එහි වාණිජමය මෙහෙයුම් කටයුතුවල බහුතර කොටස් චීන සමාගමටත් හිමිවන පරිදි අදාළ සිවිසුම සකස් වී ඇති බව අමාත්‍යවරයා මාධ්‍ය වෙත සඳහන් කර තිබේ. මෙම වරායේ නැව් තෙල් අංශය චීනයට නොපවරණ ලෙසත් එය ශ්‍රී ලංකා ඛනිජතෙල් සංස්ථාව යටතේ පවත්වාගෙන යන ලෙසත් ආණ්ඩුවට බලකරමින් මේ වනවිට ඛනිජ තේල් සේවකයෝ වැඩවර්ජනයක් ආරම්භ කර ඇත. එමෙන්ම වරාය විකිණීමට එරෙහිව 27වනදා වරාය සේවකයන්ද වැඩවර්ජනයක නිරතවීමට නියමිත ය.", "URL": "https://lankatruth.com/si/?p=38306", "Category": "පුවත්", "Parent URL": null}