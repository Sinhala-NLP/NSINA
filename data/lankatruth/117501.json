{"Source": "Lankatruth", "Timestamp": "June 2, 2021", "Headline": "සංචරණ සීමා තවත් සතියකින් දීර්ඝ කරයි", "News Content": "කොවිඩ් – 19 වසංගතය පාලනය කිරීම සඳහා රටපුරා පනවා ඇති සංචරණ සීමා ලබන 14 වැනිදා අලුයම 4.00 දක්වා ක්‍රියාත්මක කරන බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. මැයි 21වනදා රාත්‍රී මැයි 30 වනදා තෙක් රට පුරා සංචරණ සීමා පනවනු ලැබූ අතර සෞඛ්‍ය විශේෂඥයින් ඇතුළු පිරිසගේ දැඩි බලපෑම මත පසුව එය ජුනි 07 වනදා තෙක් දීර්ඝ කරන ලදී. කෙසේ වෙතත් මේ වනවිට යළි තීරණය කර ඇත්තේ ජුනි 07 වනදා සිට තවත් සතියකින් එනම් ජුනි 14වනදා දක්වා දීර්ඝ කිරීමටය.", "URL": "https://lankatruth.com/si/?p=117501", "Category": "කොවිඩ් -19 (කොරෝනා ) පුවත්", "Parent URL": null}