{"Source": "Lankatruth", "Timestamp": "October 27, 2020", "Headline": "කොවිඩ් – 19ට 19වෙනියාත් බිලි…", "News Content": "කොවිඩ් – 19 වෛරසය ආසාදනය වූ තවත් පුද්ගලයන් දෙදෙනෙකු මීට සුළු මොහොතකට පෙර කොළඹ ජාතික රෝහලේදී ජීවිතක්ෂයට පත්ව ඇත. ඒ මෙරටදී මියගිය 18 වෙනියා සහ 19 වෙනියා ලෙසය. ඒ අනුව අද (27) දිනය තුළ මේ වනවිට තිදෙනෙකු ජීවිත්ක්ෂයට පත්වී තිබේ. එලෙස ජීවිතක්ෂයට පත්ව ඇත්තේ වයස අවුරුදු 87 ක කාන්තාවක් සහ වයස අවුරුදු 19 ක තරුණයෙකි. මියගිය කාන්තාව පාදයේ ආබාධ තත්වයෙන් පසුවී ඇති අතර සතියක පමණ කාලයක් රෝගී වී සිට ඇති බව සඳහන් වේ. මියගිය 19 හැවිරිදි තරුණයා උපතින්ම ආබාධිත අයෙකු බව රෝහල් ආරංචි මාර්ග පැවසුවේය. ඒ අනුව මෙරට කොවිඩ් – 19 ආසාදිතයින් 19 දෙනෙකු ජීවිතක්ෂයට පත්ව ඇත.", "URL": "https://lankatruth.com/si/?p=98642", "Category": "පුවත්", "Parent URL": null}