{"Source": "Lankatruth", "Timestamp": "July 25, 2018", "Headline": "ජපානය උනුසුම්", "News Content": "දැඩි උනුසුම හේතුවෙන් මේ වන විට ජපානයේ පුද්ගල මරණ 65කට අධික සංඛ්‍යාවක් වාර්තා වී ඇති අතර මේ හේතුවෙන් ජපාන රජය ස්වභාවික ආපදා තත්වයක් ප්‍රකාශයට පත් කර තිබේ. මීට අමතරව දෙදහසකට අධික පිරිසක් උනුසුම් වායු ධාරාවලට හසුවීමෙන් රෝහල් ගතව ප්‍රතිකාර ලබන බවද වාර්තා වේ. කුමගායා ප්‍රදේශයේ ඊයේ දින වාර්තා වූ සෙල්ලියස් අංශක 41.1ක උෂ්ණත්වය මෙතෙක් ජපානයේ වාර්තාවූ ඉහළම උෂ්ණත්වය වන අතර ටෝකියෝ නුවර අද(25) පැවති උෂ්ණත්වය ප්‍රථම වරට සෙල්ලියස් අංශක 40 ඉක්මවා තිබිණි. මේ අතර ජපාන කාලගුණ විද්‍යා අංශ සඳහන් කරන පරිදි ඉදිරි මස මුල තෙක් සෙල්සියස් අංශක 35 ඉක්මවූ උෂ්ණත්වයක් පවතිනු ඇත. එසේම දැඩි උණුසුමට ගොදුරු වීමෙන් වැලකීමට වැඩිපුර ජලය පානයකරන ලෙසත් ළමුන් හා වැඩිහිටියන් කෙරෙහි වැඩිදුර අවධානයක් යොමු කරන ලෙසත් උෂ්ණත්වයෙන් මිදීමට අවශ්‍ය පියවර ගන්නා ලෙසත් ජනතාව දැනුවත් කර ඇති බව වාර්තා වේ.", "URL": "https://lankatruth.com/si/?p=56695", "Category": "විදෙස් පුවත්", "Parent URL": null}