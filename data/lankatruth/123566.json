{"Source": "Lankatruth", "Timestamp": "September 24, 2021", "Headline": "අපි යුගදනවි ගිවිසුම අත්සන් කළා… ගාමිණී ලොකුගේ", "News Content": "කෙරවලපිටිය යුගදනවි විදුලි බලාගාරයේ කොටස් 40% අමෙරිකානු සමාගමකට පවරමින් ගිවිසුමක් අත්සන් කළැයි ජනතා විමුක්ති පෙරමුණේ නායක අනුර දිසානායක විසින් සිදු කළ හෙළිදරව්ව අනුව එවැනි ගිවිසුමක් අත්සන් කළාදැයි තමන් නොදන්නා බව මීට පෙර මාධ්‍ය හමුවේ පැවසූ විදුලිබල අමාත්‍ය ගාමිණි ලොකුගේ දැන් සඳහන් කරන්නේ එවැනි ගිවිසුමක් අත්සන් කළ බවයි. ඇමති ගාමිණී ලොකුගේ පවසන්නේ “ඇමෙරිකන් සමාගමක් ඉදිරිපත් වෙලා ඉල්ලුවා. ඒගොල්ලන්ට 40%ක් දුන්නා. ඒකේ සම්පූර්ණ ලාභය එන්නේ ආණ්ඩුවට. අවුරුදු 15කට පස්සේ රජයට මේක අයිතිවෙනවා. අත්සන් කරලා තියෙන්නේ. ඒක හංගන්න දෙයක් නැහැ.” යනුවෙනි.", "URL": "https://lankatruth.com/si/?p=123566", "Category": "ආර්ථික පුවත්", "Parent URL": null}