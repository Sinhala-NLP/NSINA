{"Source": "Lankatruth", "Timestamp": "November 20, 2021", "Headline": "පවුලකට බිලියන 3470ක් වෙන් කර රට ගොඩනගන්න පුළුවන්ද – අනුර", "News Content": "සාමූහික ප්‍රයත්නයකින් රට ගොඩනගනවා වෙනුවට මෙවර අයවැයෙන් එක පවුලකට බිලියන 3470ක් වෙන් කර රට ගොඩනැගිය හැකිදැයි ජාතික ජන බලවේගයේ පාර්ලිමේන්තු මන්ත්‍රී අනුර දිසානායක ප්‍රශ්න කළේය. ඔහු මෙලෙස ප්‍රශ්න කර සිටියේ අද (20) පාර්ලිමේන්තුවේදී අයවැය විවාදයට එක්වෙමිනි. ලබන 2022 වසර වෙනුවෙනු රජයේ මුළු වියදම රුපියල් බිලියන 5128.47ක් වන අතර කැබිනට් සහ කැබිනට් නොවන රාජපක්ෂ පවුලේ අමාත්‍යාංශ වෙනුවෙන් රුපියල් බිලියන 3470.829ක් වෙන කර තිබෙන බව එහිදී හෙළි කළේය. එය රජයේ මුළු වියදමින් 64.61%කි. අනුර දිසානායක මන්ත්‍රීවරයා හෙළි කළ පරිදි රාජපක්ෂ පවුල යටතේ පවතින අමාත්‍යාංශවලට මුදල් වෙන් කර තිබෙන්නේ පහත සඳහන් පරිදිය. ගෝටාබය රාජපක්ෂ ජනාධිපති – බිලියන 2.79යි.ආරක්ෂක ඇමති – බිලියන 421.71යි.තාක්ෂණ ඇමති – බිලියන 5.61යි.ප්‍රජා පොලිස් රාජ්‍ය ඇමති – බිලියන 0.80යි.එකතුව – බිලියන 430.91යි. මහින්ද රාජපක්ෂ අගමැති – බිලියන 1.39යි.බුද්ධශාසන ඇමති – බිලියන 7.05යි.ආර්ථික ප්‍රතිපත්ති හා සැලසුම් ඇමති – බිලියන 7.09යි.නාගරික සංවර්ධන ඇමති – බිලියන 31.98යි.එකතුව – බිලියන 47.51යි. බැසිල් රාජපක්ෂ මුදල් ඇමති – බිලියන 2884.12යි. චමල් රාජපක්ෂ වාරිමාර්ග ඇමති – බිලියන 54.88යි. නාමල් රාජපක්ෂ තරුණ හා ක්‍රීඩා ඇමති – බිලියන 7.44යි.සංවර්ධන සම්බන්ධීකරණ අධීක්ෂණ ඇමති – බිලියන 0.169යි.එකතුව – බිලියන 7.609 ශෂීන්ද්‍ර රාජපක්ෂ කාබනික පොහොර රාජ්‍ය ඇමති – බිලියන 45.08යි.", "URL": "https://lankatruth.com/si/?p=125987", "Category": "ආර්ථික පුවත්", "Parent URL": null}