{"Source": "Lankatruth", "Timestamp": "March 16, 2021", "Headline": "අපි “වැල යන අතට මැස්ස ගහනවා” – කබීර් ශෂීම්", "News Content": "සමගි ජන බලවේගය යනු “වැල යන අතට මැස්ස ගසන” පක්ෂයක් යැයි එම පක්ෂයේ ප්‍රධානියෙකු වන පාර්ලිමේන්තු මන්ත්‍රී කබිර් හෂිම් පවසයි. සමගි ජන බලවේගයේ පළමු සංවත්සරය සමරමින් ඊයේ (15) කොළඹ හයිඩ් පිටියේ පැවැති රැස්වීමකදී අදහස් පල කළ මන්ත්‍රීවරයා වැඩිදුරටත් සඳහන් කළේ ඔවුන්ට අවශ්‍ය වුයේ එක්සත් ජාතික පක්ෂයේ ජාන ටික අරගෙන නව පක්ෂයක් බිහිකිරීම බවයි. කෙසේ වෙතත් එම රැළියෙදීම අදහස් දැක්වූ පාර්ලිමේන්තු මන්ත්‍රී තිස්ස අත්තනායක පැවසුයේ ඔවුන්ට අවශ්‍ය “රැල්ලට දිනන” පක්ෂයක් නොව පියවරෙන් පියවර ඉදිරියට යන පක්ෂයක් බවයි.", "URL": "https://lankatruth.com/si/?p=112916", "Category": "පුවත්", "Parent URL": null}