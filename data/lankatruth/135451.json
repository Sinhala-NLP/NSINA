{"Source": "Lankatruth", "Timestamp": "June 11, 2022", "Headline": "විදුලි බල මණ්ඩලයේ සභාපති කියන්නේ බොරු – ජනාධිපති කියයි", "News Content": "විදුලිබල මණ්ඩලයේ සභාපති එම්.එම්.සී ෆර්ඩිනැන්ඩු කෝප් කමිටුව හමුවේ සිදුකළ ප්‍රකාශය අසත්‍යයක් බවත් එය තමා මුළුමනින්ම ප්‍රතික්ෂේප කරන බවත් ජනාධිපති ගෝඨාභය රාජපක්ෂ පවසයි. සිය ට්විටර් ගිණුමේ සටහනක් තබමින් ජනාධිපතිවරයා ඒ බව සඳහන් කර තිබේ. එහි වැඩිදුරටත් දැක්වෙන්නේ, මන්නාරම සුළං විදුලි බලාගාර ව්‍යාපෘතිය නිශ්චිත පුද්ගලයෙකුට හෝ ආයතනයකට පිරිනැමීමේදී අධිකාරීමය බලය භාවිත කළ බවට කළ ප්‍රකාශය එලෙස තමා ප්‍රතික්ෂේප කරන බවය. Re a statement made by the #lka CEB Chairman at a COPE committee hearing regarding the award of a Wind Power Project in Mannar, I categorically deny authorisation to award this project to any specific person or entity. I trust responsible communication in this regard will follow.", "URL": "https://lankatruth.com/si/?p=135451", "Category": "පුවත්", "Parent URL": null}