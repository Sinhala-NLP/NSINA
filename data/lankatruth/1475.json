{"Source": "Lankatruth", "Timestamp": "February 21, 2012", "Headline": "දිනමිණ බොරුව මෙන්න !", "News Content": "”තෙල්මිල ඉහල ගියත් සංවර්ධනයට වෙන් කරන මුදල් සතයක්වත් අඩුකරන්නේ නෑ” යනුවෙන් අද (21) ආණ්ඩුවේ දිනමිණ පුවත්පතේ පළව තිබෙන ප්‍රවෘත්තිය සම්පූර්ණයෙන් විකෘති කරනලද ආර්ථික දත්තවලින් යුක්තය. එම ප්‍රවෘත්තියේ සදහන් වන ආකාරය‍ට ”මේ වසරේදී රුපියල් කෝටි හරලක්ෂ දහසය දහසක් වැය කිරීමට රජය සූදානම් වේ” යන්න මුළුමනින්ම ව්‍යාජ සංක්‍යාවකි. 2012 වසරේ රජයේ මුළු වියදම රුපියල් කෝටි 222,000ක් බව අයවැය ඇස්ථමේන්තුවලින් හෙලිවේ. එහෙත් මෙම ප්‍රවෘත්තියට අනුව රටේ මාර්ග පද්දතිය සංවර්ධනය කිරීම, අධ්‍යාපනය, සෞඛ්‍යය, පොහොර සහනාධාරය, සමෘද්ධිය සහ මගනැගුම වැනි වැඩසටහන් වලට රුපියල් කෝටි හාරලක්ෂ දහසය දහසක් වැයකරන බව සදහන්ය.එමෙන්ම අධ්‍යාපනයට රුපියල් බිලියන 132ක් හෙවතක් කෝටි 132,00ක් වෙන්කරන බව සදහන්ය. නමුත් මෙම වසරේදී අධ්‍යාපන සහ උසස්අධ්‍යාපන අමාත්‍යංශ වෙනුවෙන් වෙන්කර ඇති මුලු මුදල රුපියල් කෝටි 5,772කි. මාර්ගපද්දතිය වැඩිදියුනු කිරීමට රුපියල් බිලියන 128ක් එනම් රුපියල් කෝටි 12,800ක් වෙන්කරන බව කියැවේ. නමුත් මහා මාර්ග අමාත්‍යංශය යටතේ පවතින අධිවේගී මාර්ග, මාර්ග සංවර්ධනය, මාර්ග පුළුල්කිරීම හා වැඩිදියුනුව, පාලම් හා ගුවන් පාලම් ඉදිකිරීම ඇතුළු වියදම් වෙනුවෙන් දරන මුළු වියදම මෙම වසරේදී රුපියල් කෝටි 14,456ක් බව අයවැය ඇස්ථමේන්තුවේ සදහන්වේ.සෞඛ්‍ය අංශය වෙනුවෙන් රුපියල් බිලියන103ක් එනම් රුපියල් කෝටි 100,300ක් වෙන්කරන බව ප්‍රවෘත්තියේ සදහන් වුවද අය වැය ලේඛණය මගින් වෙන්කර ඇති මුළුමුදල රුපියල් කෝටි 7,400කි. එමෙන්ම සමෘද්ධි දීමනාව වෙනුවෙන් රුපියල් බිලියන 12.5ක් වෙන්කර ඇති බව කීවද මෙම වසරට වෙන්කර ඇත්තේ රුපියල් බිලියන 10.13ක් හෙවත් රුපියල් කෝටි 1,013කි.මෙයින් පැහැදිලි වන්නේ ආණ්ඩුව ජනතාව මත ඉතා විශාල ජීවන බරක් පටවමින් සිටින අතර එය වසාගැනීමට ආණ්ඩුවේ නියෝග අනුව රාජ්‍ය මාධ්‍ය විසින් බොරු වපුරමින් සිටින බවයි. මෙහි විශේෂත්වය වන්නේ වසරේ මුළු රජයේ වියදම මෙන් දෙගුණයකට ආසන්න වියදමක් අංශ කිහිපයක් වෙනුවෙන් වෙන්කර ඇතිබව හුවාදැක්වීමට උත්සාහ කිරීමයි. එම ප්‍රවෘත්තියේ සදහන් වන ආකාරය‍ට ”මේ වසරේදී රුපියල් කෝටි හරලක්ෂ දහසය දහසක් වැය කිරීමට රජය සූදානම් වේ” යන්න මුළුමනින්ම ව්‍යාජ සංක්‍යාවකි. 2012 වසරේ රජයේ මුළු වියදම රුපියල් කෝටි 222,000ක් බව අයවැය ඇස්ථමේන්තුවලින් හෙලිවේ. එහෙත් මෙම ප්‍රවෘත්තියට අනුව රටේ මාර්ග පද්දතිය සංවර්ධනය කිරීම, අධ්‍යාපනය, සෞඛ්‍යය, පොහොර සහනාධාරය, සමෘද්ධිය සහ මගනැගුම වැනි වැඩසටහන් වලට රුපියල් කෝටි හාරලක්ෂ දහසය දහසක් වැයකරන බව සදහන්ය. එමෙන්ම අධ්‍යාපනයට රුපියල් බිලියන 132ක් හෙවතක් කෝටි 132,00ක් වෙන්කරන බව සදහන්ය. නමුත් මෙම වසරේදී අධ්‍යාපන සහ උසස්අධ්‍යාපන අමාත්‍යංශ වෙනුවෙන් වෙන්කර ඇති මුලු මුදල රුපියල් කෝටි 5,772කි. මාර්ගපද්දතිය වැඩිදියුනු කිරීමට රුපියල් බිලියන 128ක් එනම් රුපියල් කෝටි 12,800ක් වෙන්කරන බව කියැවේ. නමුත් මහා මාර්ග අමාත්‍යංශය යටතේ පවතින අධිවේගී මාර්ග, මාර්ග සංවර්ධනය, මාර්ග පුළුල්කිරීම හා වැඩිදියුනුව, පාලම් හා ගුවන් පාලම් ඉදිකිරීම ඇතුළු වියදම් වෙනුවෙන් දරන මුළු වියදම මෙම වසරේදී රුපියල් කෝටි 14,456ක් බව අයවැය ඇස්ථමේන්තුවේ සදහන්වේ. සෞඛ්‍ය අංශය වෙනුවෙන් රුපියල් බිලියන103ක් එනම් රුපියල් කෝටි 100,300ක් වෙන්කරන බව ප්‍රවෘත්තියේ සදහන් වුවද අය වැය ලේඛණය මගින් වෙන්කර ඇති මුළුමුදල රුපියල් කෝටි 7,400කි. එමෙන්ම සමෘද්ධි දීමනාව වෙනුවෙන් රුපියල් බිලියන 12.5ක් වෙන්කර ඇති බව කීවද මෙම වසරට වෙන්කර ඇත්තේ රුපියල් බිලියන 10.13ක් හෙවත් රුපියල් කෝටි 1,013කි. මෙයින් පැහැදිලි වන්නේ ආණ්ඩුව ජනතාව මත ඉතා විශාල ජීවන බරක් පටවමින් සිටින අතර එය වසාගැනීමට ආණ්ඩුවේ නියෝග අනුව රාජ්‍ය මාධ්‍ය විසින් බොරු වපුරමින් සිටින බවයි. මෙහි විශේෂත්වය වන්නේ වසරේ මුළු රජයේ වියදම මෙන් දෙගුණයකට ආසන්න වියදමක් අංශ කිහිපයක් වෙනුවෙන් වෙන්කර ඇතිබව හුවාදැක්වීමට උත්සාහ කිරීමයි.", "URL": "https://lankatruth.com/si/?p=1475", "Category": "පුවත්", "Parent URL": null}