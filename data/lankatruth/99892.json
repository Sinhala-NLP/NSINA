{"Source": "Lankatruth", "Timestamp": "November 12, 2020", "Headline": "ඇමති පවිත්‍රා කොරෝනාවට බිලි?", "News Content": "කොරෝනා වෛරසය ව්‍යාප්තිය පාලනය කිරීමට ආණ්ඩුව අපොහොසත් වීම පිළිබඳව එල්ලවන චෝදනාවලට පිළිතුරක් ලෙස පවිත්‍රා දේවි වන්නිආරච්චි සෞඛ්‍ය ඇමතිවරිය එම තනතුරින් ඉවත් කිරීමට ආණ්ඩුව සූදානම් බව දේශපාලන ආරංචි මාර්ග පවසයි. ආණ්ඩුවේ පොදු අසමත්කම කොරෝනා වසංගතය මර්දනය කිරීමේදී සෞඛ්‍ය ඇමතිනියගේ අසමත්කමක් ලෙසට ආණ්ඩුව අභ්‍යන්තරයෙන්ම චෝදනා එල්ල වෙමින් පවතින බව වාර්තා වේ. මේ වනවිට කොරෝනා වෛරසය රට පුරා ව්‍යාපත් වීම ආණ්ඩුවට හා ජනාධිපතිවරයා එරෙහිව ජනතා විරෝධය උත්සන්න වෙමින් පවතී. කොරෝනා පාලනයට ආණ්ඩුව අසමත් වීම ඇමතිවරිගේ අසමත්කමක් ලෙස දක්වා ඇමතිකමෙන් ඉවත් කර හෝ ජනාධිපතිවරයා සහ ආණ්ඩුව බේරා ගැනීමට පියවර ගන්න ලෙසට අභ්‍යන්තරයෙන්ම ඉල්ලීම් ඉදිරිපත් වෙමින් ඇති බව පැවසේ. ආණ්ඩුව අභ්‍යන්තරයේ සාකච්ඡා වී ඇත්තේ විශේෂඥ වෛද්‍යසීතා අරඹේපොළ වෙත සෞඛ්‍ය අමාත්‍ය ධූරය ලබා දීමෙම තත්වය තාවකාලිකව හෝ සමනය කර ගැනීමට උත්සාහ ගත යුතු බව යැයි සමාජ මාධ්‍යවල අදහස් පළවීතිබිණි. පසුගියදා සෞඛ්‍ය ඇමතිවරිය පාර්ලිමේන්තුවේදීප්‍රකාශ කළේ කොරෝනා වසංගතයෙන් රට බේරා ගැනීමට තමන් මුහුදට වුවද බිලි වීමට සූදානම් බවයි.", "URL": "https://lankatruth.com/si/?p=99892", "Category": "පුවත්", "Parent URL": null}