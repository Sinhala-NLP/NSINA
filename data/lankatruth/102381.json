{"Source": "Lankatruth", "Timestamp": "December 3, 2020", "Headline": "බේරුවල තවත් මන්ත්‍රීවරයෙකුට කොරෝනා", "News Content": "බේරුවල ප්‍රාදේශීය සභාවේ තවත් මන්ත්‍රීවරයෙකුට කොවිඩ් – 19 ආදානය වී ඇතැයි වාර්තා වේ. එමෙන්ම දර්ගා නගරයේ තවත් පුද්ගලයින් 06 දෙනෙකුටද කොවිඩ් ආසාදනය වී ඇතැයිද වාර්තා වේ. මෙම පිරිස හඳුනා ගෙන ඇත්තේ ඉකුත්දා දර්ගානගරයේදී සිදුකළ අහඹු PCR පරීක්ෂණයක ප්‍රතිඵලවලින් බව බේරුවල සෞඛ්‍ය වෛද්‍ය නිලධාරි වෛද්‍ය වරුණ සෙනෙවිරත්න මහතා සඳහන්කරයි. මීට පෙර බේරුවල ප්‍රාදේශීය සභාවේ මන්ත්‍රීවරයෙකුට සහ මන්ත්‍රීවරියකටද කොවිඩ් ආසාදනව වී තිබිණි. මේ වනවිට බේරුවල සෞඛ්‍ය වෛද්‍ය නිලධාරී කාර්යාල බල ප්‍රදේශයේ කොවිඩ් ආසාදිත පුද්ගලයන් 103 දෙනෙකු හමුවී ඇත.", "URL": "https://lankatruth.com/si/?p=102381", "Category": "කොවිඩ් -19 (කොරෝනා ) පුවත්", "Parent URL": null}