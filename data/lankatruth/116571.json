{"Source": "Lankatruth", "Timestamp": "May 19, 2021", "Headline": "පෝට්සිටි කොමිෂන් කෙටුම්පත් විවාදය ඇරඹේ…", "News Content": "කොළඹ වරාය නගර කොමිෂන් සභා පනත් කෙටුම්පත පිළිබඳ විවාදය මේ වනවිට ආරම්භ වී තිබේ. අගමැති මහින්ද රාජපක්ෂ විවාදය ආරම්භ කළ අතර අද (19) සහ හෙට (20) දෙදින තුළ විවාදය පැවැත්වීමට නියමිතය. හෙට සවස 4:30ට එම පනත පිළිබඳ ඡන්ද විමසීම පැවැත්වේ. අග්‍රාමාත්‍යවරයා විවාදය ආරම්භ කිරීමට සූදානම් වනව අවස්ථාවේ ජනතා විමුක්ති පෙරමුණේ නායක අනුර දිසානායක විසින් ප්‍රශ්නයක් මතු කරමින් සඳහන් කර සිටියේ මෙම පනතට අදාල වගන්ති 25කට ශ්‍රේෂ්ඨාධිකරණය සංශෝධන 29ක් යෝජනා කර ඇති බැවින් එම සංශෝධන මන්ත්‍රීවරුන්ට හිමිවිය යුතු බවය. එහිදී අධිකරන ඇමති අලි සබ්‍රි, අනුර දිසානායක මන්ත්‍රීවරයා මතු කළ කරුණ පිළිගනිමින් සඳහන් කර සිටියේ අද (19) දහවල් වනවිට එම සංශෝධන සියලුම මන්ත්‍රීවරුන්ට ලැබෙන්නට සලස්වන බවත් ශ්‍රේෂ්ඨාධිකරණය නියෝග කළ පරිදිම අදාළ සංශෝධන සිදු කරන බවත්ය.", "URL": "https://lankatruth.com/si/?p=116571", "Category": "පුවත්", "Parent URL": null}