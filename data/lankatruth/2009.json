{"Source": "Lankatruth", "Timestamp": "April 8, 2012", "Headline": "සංචිතවල ඇත්ත තත්වය මෙන්න", "News Content": "ජාත්‍යන්තර මුල්‍ය අරමුදලෙන් ලංකාවට අනුමතකර තිබූ ඩොලර් බිලියන 2.6ක ණය මුදලේ අවසන් වාරිකය වශයෙන් ඩොලර් මිලියන 800ක් වෙනුවට ලබාදී ඇත්තේ ඩොලර් මිලියන 427ක් පමණි. එය අප්‍රේල් දෙවෙනි දින ලබාදුන්නේය. ඒ හේතුවෙන් රටේ විදේශ සංචිත ප්‍රමාණය ඩොලර් බිලියන 5.9සිට 6.1 දක්වා ඉහළ ගොස් ඇත. මෙම සංචිතය තුළ සැබෑ වශයෙන්ම පවතින මුදල් ප්‍රමාණය ඩොලර් බිලියන 1ක් යැයිද ඉතිරි සියල්ල රජය ලබාගෙන තිබෙන විදේශණය සහ ආයෝජන වලින් නිර්මාණය වී ඇති බව විශ්ලේශකයන්ගේ මතයයි. මේ අනුව විදේශ සංචිත ලෙස පවත්නා ඩොලර් බිලියන 1 හැරුණු විට ඉතිරි සියල්ල කවර ආකාරයෙන් හෝ විදෙ‍්ශයන් වෙත ගෙවිය යුතුය. ජාත්‍යන්තර මුල්‍ය අරමුදල විසින් අනුමත කළ ණය මුදලේ අවසන් වාරිකය ලංකාවට ලබාදීම අත්හිටුවා තිබින. නමුත් ආණ්ඩුව රාජ්‍ය බදු සහ මූල්‍ය ප්‍රතිපත්තිවල බරපතල වෙනස්කම් ගණනාවක් සිදුකිරීමෙන් අනතුරුව ඩොලර් බිලියන 427ක් ලබාදුන්නේය. මෙම වාරිකය ගැනීමත් සමග ලංකාව ගෙවිය යුතු එම ණය මුදලට අදාල පොලී ප්‍රමාණය 1%සිට 3%දක්වා ඉහළ යයි. මෙම ඉහළ පොළිය ඩොලර් බිලියන 2.6ක මුළු ණය මුදල වෙනුවෙන්ම ගෙවීමට වීමද විශේෂත්වයකි.", "URL": "https://lankatruth.com/si/?p=2009", "Category": "පුවත්", "Parent URL": null}