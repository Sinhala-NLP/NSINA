{"Source": "Lankatruth", "Timestamp": "September 20, 2021", "Headline": "ගොරකා කිලෝ 09ක් සොරාගත් තරුණයෙකු රක්ෂිත බන්ධනාගාරයට…", "News Content": "නිවෙසක තිබූ ගොරකා කිලෝ 09ක් සොරකම් කළැයි පසුගිය 18 වනදා අධිකරණය හමුවට පමුණුවනු ලැබූ සැකකරුවකු ලබන මස 21 දක්වා රක්ෂිත බන්ධනාගාරගත කරන ලෙස කළුතර වැඩබලන මහෙස්ත්‍රාත් බන්දුල වීරසිංහ නියෝග කර ඇත. මෙසේ රක්ෂිත බන්ධනාගාරයට නියම වූයේ බේරුවල පාදාගොඩ පදිංචිකරුවකු තරුණයෙකු වන අතර ගොරකාවල වටිනාකම රුපියල් 9,000ක් බවද පැවසේ. පාදාගොඩ පදිංචි පුද්ගලයෙකු මේ සම්බන්ධයෙන් පොලිසියට පැමිණිලි කර තිබිණි. සැකකරුට අධිකරණයෙන් ඇප නියම වුවද මොහු රක්ෂිත බන්ධනාගාරයට නියම වී ඇත්තේ ඔහුට ඇපකරුවකු ඉදිරිපත් කර නොතිබීම නිසාය.", "URL": "https://lankatruth.com/si/?p=123409", "Category": "පුවත්", "Parent URL": null}