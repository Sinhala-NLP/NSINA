{"Source": "Lankatruth", "Timestamp": "November 13, 2020", "Headline": "අපි වැඩේ හොඳට කරනවා- දේශබන්දුත් ගොඩාක් හොඳයි – හමුදාපති", "News Content": "කොරෝනා දෙවන රැල්ල පාලනය කිරිමේදී තමන් කිසිසේත් ෆේල් වී නැතැයි හමුදාපති ශවේන්ද්‍ර සිල්වා පවසයි. අද (13) උදැසන රූපවාහිනි නාලිකාවකට ප්‍රකාශයක් ලබා දෙමින් හමුදාපතිවරයා වැඩි දුරටත් සඳහන් කළේ විශාල ජන ඝනත්වයක් ඇති කොළඹ ප්‍රදේශයේ කොරෝනා ව්‍යාප්තිය ඉතාමත් සාර්ථක ලෙස පාලනය කර ඇති බවයි.ඒ වෙනුවෙන් නියෝජ්‍ය පොලිස්පති දේශබන්දු තෙන්නකෝන් මහතාට විශේෂයෙන් ස්තූති කිරීමටද හමුදාපතිවරයා කටයුතු කළේය. මේ වනවිට මිනුවන්ගොඩ පොකුර සම්පුර්ණයෙන් පාලනය කිරීමට සමත් වී ඇති බවද හමුදාපතිවරයා වැඩි දුරටත් පැවසීය. කෙසේ වෙතත් රජයේ ප්‍රවෘත්ති දෙපාර්තමේන්තුවේ නිවේදනයට අනුව ඊයේ (12) රාත්‍රිය වනවිට මිනුවන්ගොඩ පොකුර ආසාදිතයන් 12,000 සීමාව ඉක්මවා ගොස් ඇතැයි පැවැසේ. එමෙන්ම ඊයේ දිනයේදී අලුතෙන් වාර්තා වු කොරෝනා ආසාදිතයන් 373 දෙනගෙන් අති බහුතරය කොළඹ දිසාවෙන් වාර්තා වී ඇතැයි පැවසේ.", "URL": "https://lankatruth.com/si/?p=99947", "Category": "පුවත්", "Parent URL": null}