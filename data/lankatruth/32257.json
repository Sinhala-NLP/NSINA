{"Source": "Lankatruth", "Timestamp": "April 4, 2017", "Headline": "කුසල්ගේ සුපිරි ඉනිමෙන් පළමු පන්දුවාර විස්සයි විස්ස ජය ශ්‍රී ලංකාවට", "News Content": "බංග්ලාදේශ කණ්ඩායම සමග අද (04) කොළඹ ආර්. ප්‍රේමදාස ක්‍රීඩාංගනයේ පැවැති පළමු පන්දුවාර විස්සයි 20 තරගයෙන් කඩුලු 6කින් ජයගැනීමට ශ්‍රී ලංකා කණ්ඩායම සමත් වුණා. ලකුණු 155ක ඉලක්කයක් හඹා යෑමට පිටියට පිවිසි ශ්‍රී ලංකා කණ්ඩායම පන්දුවාර 18.5කදී කඩුලු 4ක් පමණක් දැවීඑම ඉලක්කය පසුකර යෑමට සමත් විය. ශ්‍රී ලංකා කණ්ඩායම වෙනුවෙන් විශිෂ්ඨ පිතිහරඹයක නිරත වූආරම්භක පිතිකරු කුසල් ජනිත් පෙරේරා පන්දු 53කදීහතරේ පහර 9ක් හා එක් හයේ පහරක් සමගින් වේගවත් ලකුණු 77ක් රැස් කිරීමට සමත් විය. නායක උපුල් තරංග ලකුණු 24ක් හා අසේල ගුණරත්න ලකුණු 17ක් රැස්කිරීමට සමත් විය. තරගයේ අවසාන පන්දුවාර කිහිපය තුළදීබංග්ලාදේශපන්දු යවන්නෝ දැඩි පීඩනයක් එල්ල කිරීමට උත්සාහ කළත් වේගවත් පිතිහරඹයක නිරත වූසීක්කුගේ ප්‍රසන්න පන්දු 12කදී හයේ පහර 2ක් හා එක් හතරේ පහරක් සමගින් නොදැවීලකුණු 22ක් රැස් කිරීමට සමත් විය. කාසියේ වාසිය දිනූබංග්ලාදේශ නායකයා පළමුව පන්දුවට පහරදීම තෝරාගත් අතර පන්දුවාර 20 අවසානයේ කඩුලු 6කට ලකුණු 155ක් රැස් කිරීමට සමත් විය. බංග්ලාදේශ ඉනිම වෙනුවෙන් මොසාඩ් හුසේන් නොදැවීලකුණු 34ක්ද, මහ්මුදුල්ලා ලකුණු 31ක්ද,සවුම්ය සර්කාර් ලකුණු 29ක්ද රැස් කිරීමට සමත් විය. අනෙක් කිසිදු පිතිකරුවකුට සාර්ථක වීමට ශ්‍රී ලංකා පන්දු යවන්නන්ගෙන් අවස්ථාවක් නොලැබුණි.", "URL": "https://lankatruth.com/si/?p=32257", "Category": "පුවත්", "Parent URL": null}