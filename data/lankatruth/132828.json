{"Source": "Lankatruth", "Timestamp": "April 25, 2022", "Headline": "ඩොලරය තවත් ඉහළට… රුපියල තවත් පාවෙයි…", "News Content": "ප්‍රධාන පෙළේ වාණිජ බැංකුවල සහ රාජ්‍ය බැංකුවල ඇමෙරිකා එක්සත් ජනපද ඩොලරයට සාපේක්ෂව ශ්‍රී ලංකා රුපියල 345 අගයක් දක්වා අද (25) පහළ වැටිණි. මෙය ඇමෙරිකා එක්සත් ජනපද ඩොලරයට සාපේක්ෂව රුපියල මෙරට ඉතිහාසයේ මෙතරම් අගයකට පහළ වැටුණු පළමු අවස්ථාව ලෙස සැලකේ. ශ්‍රී ලංකා මහ බැංකුව අද (25) නිකුත් කළ දෛනික විදේශ විනිමය අනුපාතවලට අනුව ඇමෙරිකා එක්සත් ජනපද ඩොලරයක ගැනුම් අනුපාතය රුපියල් 330.0000ක් වූ අතර විකුණුම් අනුපාතය රුපියල් 342.4979ක් විය. ශ්‍රී ලංකාවේ ක්‍රියාත්මක වන ජාත්‍යන්තර බැංකුවක අද දින යාවත්කාලීන කළ විදේශ විනිමය අනුපාතිකයේ ඇමෙරිකා එක්සත් ජනපද ඩොලරයක විකුණුම් මිල රුපියල් 345 ලෙස සටහන් විය.", "URL": "https://lankatruth.com/si/?p=132828", "Category": "ආර්ථික පුවත්", "Parent URL": null}