{"Source": "Lankatruth", "Timestamp": "January 18, 2021", "Headline": "හමුදාවේ 18ක් වෙනුවෙන් අද හෙටම ඉහළම පුටු 95ක පෙරළියක්…", "News Content": "ඉදිරි දින කිහිපයක තුළ මේජර් ජනරාල්වරුන් 12දෙනෙකු සහ බ්‍රිගේඩියර්වරුන් 06දෙනෙකු ඇතුළු නිලධාරී පිරිසක් විශ‍්‍රාම යාමෙන් ශ්‍රී ලංකා යුද හමුදාවේ ඇතිවන පුරප්පාඩු පිරවීමට ඉහළම 95ක පමණ පෙරළියක් සිදු කෙරෙන බව අනාවරණය වේ. මේජර් ජනරාල්වරුන් 26දෙනෙකු බ්‍රිගේඩියර්වරුන් 35දෙනෙකු, කර්නල්වරුන් 26 දෙනෙකු සහ ලුතිනන් කර්නල්වරු දෙදෙනෙකු ඉහළ හමුදා තනතුරුවලට යුද හමුදාපති ජනරාල් ශවේන්ද්‍ර සිල්වා මේ වනවිටත් නිර්දේශ කර ඇත. එසේම ආරක්ෂක සේනා ආඥාපතිවරු වශයෙන් 06දෙනකු අලුතින් පත්කිරීමටද හමුදාපතිවරයා නිර්දේශ කර ඇත. මේ අනුව ඉහළ හමුදා නිලධාරීන් 18 දෙනෙකු පමණ විශ‍්‍රාම යාමෙන් සිදුවන පුරප්පාඩු මූලික පදනම කරගනිමින් තවත් හමුදා ඉහළ තනතුරු 95ක් පමණ වෙනස් කිරීමට සූදානම් වන බව හෙළිවී තිබේ.", "URL": "https://lankatruth.com/si/?p=108665", "Category": "පුවත්", "Parent URL": null}