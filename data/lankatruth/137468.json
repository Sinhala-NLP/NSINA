{"Source": "Lankatruth", "Timestamp": "July 27, 2022", "Headline": "සුසිල්ට බටලන්ද මතක්වෙයි රනිල්ව අමතකවෙයි", "News Content": "පාර්ලිමේන්තුවේදී අද (27) හදිසිනීතිය දීර්ඝ කිරීමට පක්ෂව අදහස් දැක්වූ රනිල් යටතේ පත් වූ සභානායක සුසිල් ප්‍රේමජන්ත කළ කතාවේදී මෙරට මර්ධන කාරී අතීතය පිළිබඳව කරුණු ගෙනහැර දැක්වූ අතර ජේ.ආර් ජයවර්ධන සමග එයට සෘජුවම දායක වූ රනිල් වික්‍රමසිංහ අමතක වී ගොස් තිබිණි. හදිසි නීතිය යටතේ ඉතා ධීර්ඝ කාලයක් රට පාලනය කිරීමට මුල පිරූ ජේ.ආර් ජයවර්ධන මුලින්ම සිරිමා බණ්ඩාරනායක මැතිනියගේ ප්‍රජා අයිතිය අහෝසි කොට ශ්‍රී ලංකා නිදහස් පක්ෂය ඇතුළු එවකට තිබූ විරුද්ධ පක්ෂ සියල්ලම මර්ධනය කරනු ලැබීය. ඒ නිසාම හදිසිනීතියට විරුද්ධව දිගින් දිගටම ක්‍රියාකළ ශ්‍රී ලංකා නිදහස් පක්ෂයේ අතීතය අමතක කොට අධ්‍යාපන ඇමති සභානායක සුසිල් ප්‍රේමජයන්ත කරුණු දැක්වීය. එම කරුණු දැක්වීමේ විශේෂත්වයක් වී තිබුණේ බටලන්ද වදකාගාරය පවා සිහිපත් කළද රනිල් වික්‍රමසිංහ සම්බන්ධයෙන් කිසිදු අදහදසක් පල නොකිරීමය.", "URL": "https://lankatruth.com/si/?p=137468", "Category": "පුවත්", "Parent URL": null}