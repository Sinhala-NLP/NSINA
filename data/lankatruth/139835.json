{"Source": "Lankatruth", "Timestamp": "September 27, 2022", "Headline": "රනිල් යනවිට ජපානයේත් විරෝධතා", "News Content": "ජපානයේ හිටපු අගමැති ෂින්ෂෝ අබේගේ අවමගුල් උත්සවයට එරට රජය විශාල මහජන මුදලක් වියදම් කිරීම පිළිබඳව එරට ජනතාවගෙන් දැඩි විරෝධයක් එල්ලවී තිබේ.  රට මුහුණ දී තිබෙන ආර්ථික ගැටළු නොතකා කටයුතු කිරීම පිළිබඳව එරට ජනතාවගෙන් 53%ක් ආණ්ඩුව විවේචනය කරන බව ජනමත සමීක්ෂණයකින් හෙළිවීඇත. අද (27) එම අවමගුල් උත්සවය පූර්ණ රාජ්‍ය අනුග්‍රහය සහිතව සිදුකරන අතර ශ්‍රී ලංකාවේ ආර්ථිකය බංකොලොත් බව ජාත්‍යන්තර වශයෙන් ප්‍රකාශ කර තිබියදීරනිල් වික්‍රමසිංහ ජනාධිපති ඇතුළු පිරිසක් එම උත්සවයට සහභාගීවී සිටී.  ජපාන ජනතාව ජනමත සමීක්ෂණයේදී ප්‍රකාශ කර තිබෙන්නේ තම හිටපු අගමැතිවරයාට ගෞරව දැක්වීම සිදුකළ යුතුම දෙයක් වුවත් රාජ්‍යතාන්ත්‍රිකයින් 50කට අධික පිරිසක් ගෙන්වාගෙන මහජන ධනය අවභාවිතා කිරීම අනුමත නොකරන බවය.", "URL": "https://lankatruth.com/si/?p=139835", "Category": "පුවත්", "Parent URL": null}