{"Source": "Lankatruth", "Timestamp": "January 27, 2022", "Headline": "ගාල්ලටත් පෝට් සිටියක්", "News Content": "කොළඹ වරාය නගරය හා සමාන සංචාරක කලාපයක් ගාල්ල වරාය ආශ්‍රිතවද ස්ථාපිත කිරීමට ආණ්ඩුව තීරණය කර ඇති බව වරාය ඇමති රෝහිත අබේගුණවර්ධන පවසයි. ඒ සඳහා මුහුද ගොඩකර හෙක්ටයාර 40ක භූමි ප්‍රදේශයක් නිර්මාණය කරගන්නා බවත් එම නව භූමියේ සංචාරක කලාපයක් ඇති කිරීමට අපේක්ෂා කරන බවත් ඔහු පවසයි. ගාල්ල වරාය සංවර්ධනයේදී, නව දියකඩනයක් නිර්මාණය කිරීම මගී නෞකා සඳහා නව මගී පර්යන්තයක් නිර්මාණය කිරීමටද අපේක්ෂා කරන බව ඔහු පවසයි. ඒ හරහා යොට්ච් මැරීනා කලාපයක්, දිය මත ඉදිවෙන සංචාරක නිකේතන, ජල ක්‍රීඩා ප්‍රදේශ සහ හෝටල් ඉදිකිරීම සඳහා දේශීය සහ විදේශීය ආයෝජකයන් වෙත අවස්ථා උදා කර දීමට අපේක්ෂා කරන බවද ඇමති රෝහිත අබේගුණවර්ධන පවසයි. කෙසේ වෙතත් මෙය ඉදි කරන්නේ කොළඹ වරාගය නගරය ඉදි කළ චීන සමාගම විසින්ද නොඑසේනම් වෙන් ආයෝජකයෙකු විසින්ද යන්න මෙතෙක් ප්‍රකාශ කර නැත.", "URL": "https://lankatruth.com/si/?p=128187", "Category": "ආර්ථික පුවත්", "Parent URL": null}