{"Source": "Lankatruth", "Timestamp": "July 25, 2012", "Headline": "ආසියාවේ ආශ්චර්යය මේකද? – විජිත හේරත්", "News Content": "විනිශ්චයකාරවරුන්, විශ්වවිද්‍යාල ආචාර්ය මහාචාර්යවරුන් වැඩ වර්ජනයකට හෙළා තිබෙන බවත් විභාග ප්‍රතිඵල අර්බුදයකට පත්කොට ඇති බවත් ප්‍රකාශ කළ විජිත හේරත් මහතා ආණ්ඩුවේ ආශ්චර්යය මෙයදැයි ආණ්ඩුවෙන් ප්‍රශ්න කර සිටියේය. විනිශ්චයකාරවරුන්, විශ්වවිද්‍යාල ආචාර්ය මහාචාර්යවරුන් වැඩ වර්ජනයකට හෙළා තිබෙන බවත් විභාග ප්‍රතිඵල අර්බුදයකට පත්කොට ඇති බවත් ප්‍රකාශ කළ විජිත හේරත් මහතා ආණ්ඩුවේ ආශ්චර්යය මෙයදැයි ආණ්ඩුවෙන් ප්‍රශ්න කර සිටියේය. ඔහු මේ බව පවසා සිටියේ අද (25) ජවිපෙ ප්‍රධාන කාර්යාලයේදී පැවැති මාධ්‍ය හමුවකදීය.  එහිදී වැඩිදුරටත් අදහස් දැක්වූ විජිත හේරත් මහතා, ඔහු මේ බව පවසා සිටියේ අද (25) ජවිපෙ ප්‍රධාන කාර්යාලයේදී පැවැති මාධ්‍ය හමුවකදීය. එහිදී වැඩිදුරටත් අදහස් දැක්වූ විජිත හේරත් මහතා,  නීතිය ගැන ජනතා විශ්වාසය මේ ආණ්ඩුව විසින් මුළුමනින්ම බිඳදමා බෙනවා. විධායකය ක්‍රියාත්මක කරන පුද්ගලයා විසින් විවිධ අවස්ථාවල අත්තනෝමතික ආකාරයෙන් නීතියට බලපෑම් කර තිබෙනවා. මිනීමැරුම් නඩුවක චූදිතයා වූ පාර්ලිමේන්තු මන්ත්‍රීවරයෙක් නිදහස් කර ගැනීමට නීතිපතිවරයා යොදවා අදාල පැමිණිල්ල ඉල්ලා අස්කර ගත්තා. ඒ වගේම විවිධ අවස්ථාවලදී ජනාධිපති සමාව යටතේ නීතියෙන් දඩුවම් ලැබූවන් නිදහස් කළා. නීතිය කෙරෙහි තිබූ ජනතා විශ්වාසය සම්පූර්ණයෙන් බිඳදැමීමට මේ ආකාරයේ දේශපාලන බලපෑම් හේතු වුණා. මන්නාරම් අධිකරණයේ විනිශ්චයකාරවරයාට දුරකතනයෙන් තර්ජනය කිරීම ,  උසාවියට ගල් ගැසීම රජයේ ප්‍රබල ඇමතිවරයෙක් මගින් සිදුවූවක් බව ඔප්පු වෙලා තියෙනවා.  නීතිය ගැන ජනතා විශ්වාසය මේ ආණ්ඩුව විසින් මුළුමනින්ම බිඳදමා බෙනවා. විධායකය ක්‍රියාත්මක කරන පුද්ගලයා විසින් විවිධ අවස්ථාවල අත්තනෝමතික ආකාරයෙන් නීතියට බලපෑම් කර තිබෙනවා. මිනීමැරුම් නඩුවක චූදිතයා වූ පාර්ලිමේන්තු මන්ත්‍රීවරයෙක් නිදහස් කර ගැනීමට නීතිපතිවරයා යොදවා අදාල පැමිණිල්ල ඉල්ලා අස්කර ගත්තා. ඒ වගේම විවිධ අවස්ථාවලදී ජනාධිපති සමාව යටතේ නීතියෙන් දඩුවම් ලැබූවන් නිදහස් කළා. නීතිය කෙරෙහි තිබූ ජනතා විශ්වාසය සම්පූර්ණයෙන් බිඳදැමීමට මේ ආකාරයේ දේශපාලන බලපෑම් හේතු වුණා. මන්නාරම් අධිකරණයේ විනිශ්චයකාරවරයාට දුරකතනයෙන් තර්ජනය කිරීම, උසාවියට ගල් ගැසීම රජයේ ප්‍රබල ඇමතිවරයෙක් මගින් සිදුවූවක් බව ඔප්පු වෙලා තියෙනවා. ඇමතිවරු පොලීසියේ උසස් නිලධාරීන්ට තර්ජනය කරනවා. නිමල රූබන් ඝාතනය කිරීම වහන්න මේ රටේ නීතිය අසාධාරණ විදියට ක්‍රියාත්මක වෙනවා. ඊට එරෙහිව සිදුකරන උද්ඝෝෂණ වාරණ නියෝග මගින් වලක්වන්න උත්සාහ කරමින් ඉන්නවා. අද අධිකරණයේ ස්වාධීනත්වය මුළුමනින්න කඩා වැටෙන තත්වයට පත්කරලා තියෙනවා. ජනතාව වෙනුවෙන් සාධාරණය ඉටුකරන්න තියෙන අධිකරණ පද්ධතියේ ස්වාධීනත්වය අහෝසිකරමින් සිටිනවා.  මෙයට කළ යුතු කඩිනම් විසඳුම වන්නේ නීතිය ක්‍රියාත්මක කිරීමේ ආයතන සතු බලතල ස්වාධීන ක්‍රියාත්මක කිරීමට ඔවුන්ට නිදහස දීමයි. බොරු ප්‍රකාශ කිරීම්වලින් කිඹුල් කඳුළු හෙලීම්වලින් මේ ප්‍රශ්නය යටපත් කරන්න බෑ. රටේ අධිකරණයේ සහ නීතිය ක්‍රියාත්මක කරන ආයතන සතු බලතල ස්වාධීනය ක්‍රියාත්මක කරන්න වාතාවරණය සලසා දෙන ලෙස අපි ආණ්ඩුවට බලකරනවා.  විදුලි බල ඇමතිවරයා වරින් වර ප්‍රකාශ කළේ මුළු දවස පුරා විදුලිය සපයන ලෝකයේ එකම රට ලංකාව බවයි. ඒ වගේම ආසියානු කලාපයේ ඉන්දියාව පවා විදුලි කප්පාදු කරද්දී ලංකාව අඛණ්ඩව විදුලිය සපයන බවයි. ඉහළ කොත්මලේ විදුලි බලාගාරය විවෘත කරමින් ජනාධිපතිවරයාද මේ කතාවම කීවා. එසේ කීමෙන් කටේ කෙළ හිඳෙන්නටත් පෙර ලයිට් කපන්න සිදුවුණා. විදුලිබල මණ්ඩලයේ වෘත්තීය සමිති ඒකාබද්ධව තමන්ගේ අයිතීන් දිනාගැනීමට වෘත්තීය ක්‍රියාමාර්ග අනුගමනය කරමින් සිටියදී පවා විදුලිය අඛණ්ඩව සැපයූවා. නමුත් ඒ අවස්ථාවේදී ඇමතිවරයා ප්‍රකාශ කළේ වෘත්තීය ඉල්ලීම් දිනාගැනීමට ජනතාව අඳුරේ තැබීමේ ක්‍රියාවලියක් වෘත්තීය සමිතිවලින් අනුගමනය කරන බවයි. නමුත් වැඩවර්ජන තුළ පවා ජනතාව අඳුරේ නොතබා අයිතීන් දිනාගැනීමට ඔවුන් කි්‍රයා කළා. අද ආණ්ඩුව ජනතාව අඳුරේ තබන තත්වයට පත්වෙලා.  නොරොච්චොලේ ගල් අඟුරු බලාගාරයේ ටර්බයින් යන්ත්‍ර ක්‍රියාකරවීමට මුහුදු ජලය පිරිපහදු කරමින් ලබාගන්නවා. නමුත් එසේ ලබාගන්නා ජලය නිසා යන්ත්‍ර මළකඩ කන බව ඉංජිනේරුවන් සොයාගත්තා. මේ මුහුදු ජලයේ තිබෙන ලවණ වැඩි නිසා යන්ත්‍ර සූත්‍ර මළ බැඳෙන බව ඔවුන් අනාවරණය කළා. මේ තත්වය මඟහැරීමට විදුලි උත්පාදනය සම්පූර්ණයෙන් නවත්වා යන්ත්‍ර අලූත්වැඩියා කළ යුතු බව ඉංජිනේරුවන් පෙන්වා දුන්නා. නමුත් ඇමතිවරයාගේ උපදෙස් මත විදුලිය නිෂ්පාදනය කිරීමෙන් යන්ත්‍ර සම්පූර්ණයෙන් විනාශ වී ගියා. නැවත ප්‍රතිසංස්කරණය කළත් ඒවා තාවකාලික පිළියම් පමණයි. ඒ වගේම කෙළවරපිටිය තාප බලාගාරයේ පවතින්නේත් අර්බුදකාරී තත්වයකයි. දේශපාලන න්‍යාය පත්‍රයකට අනුව පදවිප්‍රාප්තියට මේ බලාගාරය විවෘත කළා. නමුත් චීනයේ ඉංජිනේරුවන්ගේ නිර්දේශය වී තිබුණේ අවුරුදු 2ක පමණ පර්යේෂණ තත්වයේ තැබීමෙන් පසු බලාගාරය විවෘත කළ යුතු බවයි. අපේ දේශපාලකයන්ගේ ඔලමොට්ටල තීරණ නිසා අද මෙය සම්පූර්ණයෙන් අඩපණ වෙලා. රන් බිත්තර දමන කිකිලියගේ බඩේ බිත්තර සියල්ල එකවර ගැනීමට ක්‍රියාකළ මෝඩ ගැමියා සේ ආණ්ඩුව ක්‍රියාකරමින් සිටිනවා. අපි අවධාරණය කරනවා මෙවැනි බොරු නොකර ජනතාවට අඛණ්ඩව විදුලිය ලබාදෙන්න ක්‍රියාකරන ලෙසයි.  ඒ වගේම අධ්‍යාපනයේ තිබෙන බරපතල ගැටළු දිනෙන් දින වර්ධනය වෙමින් පවතිනවා. විශ්වවිද්‍යාල සේවකයින් පවා අචාර්ය මහාචාර්යවරුන්ගේ සාධාරණ ඉල්ලීම්වලට ඇහුම්කන් නොදී ආණ්ඩුව මගහැර තිඛෙනවා. ඒ අතර පසුගිය උසස් පෙළ ප්‍රතිඵල සම්බන්ධයෙන් ඉසෙඩ් ලකුණු අගය ගැන ප්‍රශ්නයත් එකතු වී තිඛෙනවා. මේ ප්‍රශ්නය ඇතිවී තිඛෙන්නේ උසස් පෙළ සමත් වන සියලූ සිසුන් විශ්වවිද්‍යාල වලට බඳවාගැනීමට අසමත් වූ නිසයි. ඉසෙඩ් ලකුණු සූත්‍රය හඳුන්වා දෙන්නේ එම සමත් සිසුන් කප්පාදු කිරීමයි. නමුත් පසුගිය වසරේ පැවැති විභාගයේදී අලූත් විෂය නිර්දේශ සහ පරණ විෂය නිර්දේශවලට පෙනී සිටි සිසුන් සම්බන්ධයෙන් අනුගමනය කළ වැරදි ක්‍රියාමාර්ගය නිසා විශාල අර්බුදයක් ඇති වී තිබෙනවා. විපක්ෂය මේ බව පෙන්වා දුන් විට බන්දුල ගුණවර්ධන, එස්බී ඇමතිවරු චෝදනා කළේ විපක්ෂය තලියේ කිඹුලන් දකින බවයි. නමුත් මේ වනවිට පැහැදිලි වන්නේ මුළු විභාගයට පෙනී සිටි සියලූ දෙනාගේ බලාපොරොත්තු බිඳ වැටී ඇති බවයි. ඇමතිවරු උද්දච්ච කතා කියමින් ප්‍රශ්නය මගහැර ගියා මිස නිහතමානීව මැදිහත්වී එය විසඳුවේ නැහැ. අද වනවිට සියල්ල අවුල් ජාලයක් වී ශිෂ්‍යන්ගේ අනාගතය අඳුරෙන් අඳුරට පත්කර තිබෙනවා.  විනිශ්චයකාරවරුන් මේ වනවිට වැඩවර්ජනය හෙළාතිබෙනවා. විශ්වවිද්‍යාල ආචාර්ය මහාචාර්යවරුන් වැඩ වර්ජනයට හෙළා තිබෙනවා. විභාග ප්‍රතිඵල අර්බුදයකට හෙළා තිබෙනවා. ආණ්ඩුව කියූ ආශ්චර්ය මේකද? සුභ අනාගතය මේකද කියලා අපි ප්‍රශ්න කරනවා. මේ රටේ ජනතාව පෙළන මේ ඔලමොට්ටල පාලනයට එරෙහිව ජනතා විමුක්ති පෙරමුණ මැදිහත්වී ජනතාව මැදිහත් කරමින් සංවිධානය කරනවා. ජනතාව පෙළන පාලනයට එරෙහිව ජන පෙළගැස්ම රථ පෙළපාලිය දෙවුන්දර තුඩුවෙන් අරම්භ කර පේදුරුතුඩුව දක්වා පවත්වන්නේ මේ අරමුණ ප්‍රායෝගිකව ක්‍රියාක්මක කිරීමටයි. 27 වෙනිදා උදේ 9.00ට දෙවුන්දරින් ආරම්භවන රථ පෙළපාලිය අම්බලන්ගොඩ දක්වා ගමන් කරනවා. 28 වෙනිදා උදේ අම්බලන්ගොඩින් ආරම්භ කරන රථ පෙළපාලිය මහරගම දක්වා ගමන් කරනවා. 29 උදේ මහරගමින් ආරම්භ කරන එය වරකාපොළ දක්වා ගමන් කරනවා. 30 උදේ වරකාපොලින් ආරම්භ කර දඹුල්ල දක්වා යනවා. 31 වෙනිදා උදේ දඹුල්ලේ සිට මැදවච්චිය දක්වා සහ අගෝස්තු පළවෙනි දින මැදවච්චියෙන් ආරම්භ කර යාපනයේ පේදුරුතුඩුවට ගමන් කරනවා. මේ අතර තිබෙන සියලූම නගරවල ජනහමු පවත්වමින් පත්‍රිකා බෙදමින් ජනතාව දැනුවත් කිරීමට ක්‍රියාකරනවා.  නීතියේ ආධිපත්‍ය බිඳදමා තිබෙන අධ්‍යාපනය අඩපන කර තිඛෙන රටේ ආර්ථීකය කඩාවැටීමට ලක්කර තිබෙන පාලනයට එරෙහිව ජනතාව දැනුවත් කරමින් සංවිධානය කරන මේ රථ පෙළපාලියට සහභාගීවන ලෙස අපි සියලූම ජනතාවට ආරාධනා කරනවා.", "URL": "https://lankatruth.com/si/?p=3347", "Category": "පුවත්", "Parent URL": null}