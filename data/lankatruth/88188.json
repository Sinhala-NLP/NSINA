{"Source": "Lankatruth", "Timestamp": "January 2, 2020", "Headline": "මහින්ද රාජපක්ෂ පාස්කු ප්‍රහාරකයන් සමග ඩීල් දාගෙන… ගෝඨා කල්ලිය මහින්දට තඩිබායි…", "News Content": "වත්මන් ආණ්ඩුව යටතේද අපරාධකරුවන් ආරක්ෂා කිරීම, අපරාධකරුවන් සමග ඩීල් දැමීම සරුවටම ක්‍රියාත්මක වන බවත්, පසුගිය ජනාධිපතිවරණයේදී ගෝඨාභය රාජපක්ෂ මහතාට ඡන්දය ලබාදුන් ජනතාව පැතූ ‘එක රටක් එක නීතියක්’ සංකල්පය යථාර්ථයක් බවට පත්කළ නොහැකි බව දැන් පැහැදිලිවම පෙනී යන බවත් මාගල්කන්දේ සුදත්ත හිමියෝ පවසති. ඒ අනුව පාස්කු ප්‍රහාරයෙන් මියගිය හා තුවාල ලැබූ පුද්ගලයන්ට සාධාරණය ඉටුවේ යැයි හෝ එම සිද්ධියට සම්බන්ධ බවට චෝදනා එල්ල වන රිෂාඩ් බදියුදීන්, රාවුෆ් හකීම්, අසාද් සාලි, හිස්බුල්ලා වැනි දේශපාලනඥයන්ට දඬුවම් ලැබේ යැයි හෝ බලාපොරොත්තු විය නොහැකි බවද සුදත්ත හිමි අවධාරණය කරති. ඔවුන් සමග ආණ්ඩුවේ නායකයන් දේශපාලන ඩීල් දමාගෙන ඇති බව හොඳටම පැහැදිලි බවද සුදත්ත හිමි පවසනවා. අග්‍රාමාත්‍ය මහින්ද රාජපක්ෂ මහතා ඔහුට සුපුරුදු ඩීල් දේශපාලනය තවදුරටත් ක්‍රියාත්මක කරමින් සිටින බවත්, මේ නිසා ජනාධිපති ගෝඨාභය රාජපක්ෂ මහතා, අගමැතිවරයා ඇතුළු ඩීල් දේශපාලනඥයන්ගෙන් ආරක්ෂා කර ගැනීමේ වගකීම ජනාධිපතිවරයා පත්කර ගත් ජනතාවට පැවරෙන බවත් මාගල්කන්දේ සුදත්ත හිමියෝ පවසති. මාගල්කන්දේ සුදත්ත හිමියෝ අගමැතිවරයාගෙන් ඉල්ලා සිටින්නේ තවදුරටත් ඩීල් දේශපාලනයේ නිරත නොවී, රටට ආදරේ කරන පුද්ගලයන්ට රට ගොඩනැගීමට අවස්ථාව ලබා දී දේශපාලනයෙන් සමු ගන්නා ලෙසය. පසුගිය ජනාධිපතිවරණයේදී බහුතර සිංහල ජනතාව විසින් ඩීල් දේශපාලනයට තිත තබා ඇති බැවින් මහින්ද රාජපක්ෂ මහතාට වත්මන් දේශපාලනය තුළ කිසිදු ඉඩක් නොමැති බව කණගාටුවෙන් හෝ පැවසීමට සිදුවන බව ද සුදත්ත හිමියෝ පවසති. මාගල්කන්දේ සිදත්ත හිමියන්ගේ මෙම ප්‍රකාශය අනුව පැහැදිලවම පෙන්නුම් කරන්නේ පස්ගිය රාජපක්ෂ පාලනය තුළත් පැවති එජාප+ශ්‍රීලනිප පාලනය තුළත් රාජපක්ෂවරු සහ එජාපය අතර සෘජු ලබැඳියාවක් සහිත ඩීල් දේශපාලනයක් සිදු වූ බවය. විශේෂයෙන් ජනතා විමුක්ති පෙරමුණ ඇතුළ විකල්ප බලවේග විසින් රට හමුවේ හෙළිදරව් කළ එම ඩීල් දේශපාලනය පිළිබඳ කරුණු තවදුරටත් මෙම ප්‍රකාශය තුළින් තහවුරු වේ. LNW", "URL": "https://lankatruth.com/si/?p=88188", "Category": "පුවත්", "Parent URL": null}