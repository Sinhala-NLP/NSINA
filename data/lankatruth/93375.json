{"Source": "Lankatruth", "Timestamp": "May 22, 2020", "Headline": "අධ්‍යාපනය සඳහා ජනාධිපති පත්කළ කාර්ය සාධක බලකායට ව්‍යාපාරිකයන් – ආණ්ඩුවේ දෙබිඩි පිළිවෙත පැහැදිලියි", "News Content": "ජනාධිපතිවරයා විසින් මාර්තු 31 අතිවිශේෂ ගැසට් පත‍්‍රයක් මගින් පත්කළ අධ්‍යාපනය පිළිබඳ කාර්ය සාධන බලකායේ පත්කළ සාමාජිකත්වය ප‍්‍රශ්ණ කරමින් හා කොරෝනා වසංගතයෙන් මාස 02කට අධික කාලයක් අධ්‍යාපන කටයුතු බිඳ වැටී ඇති හතලිස් තුන් ලක්‍ෂයක් පමණ වන සිසු දරුවන්ගේ අධ්‍යාපන හා ඇගයීම් කටයුතු යාවත්කාලීන කිරීමට ඇති වැඩපිළිවෙල ප‍්‍රශ්ණ කරමින් ඊයේ (21) ගුරු සංගම් මුලස්ථාන කාර්යාලයේදී මාධ්‍ය හමුවක් පැවැත්වී ය. මෙම කාර්ය සාධන බලකායට පවරන ලද මූලික වගකීම් පසෙක ලා ගුරුවරු සේවය කිරීමට කැමති ස්ථාන හා ඉගැන්වීමට කැමති විෂයන් විමසමින් පදනම් විරහිත සමීක්‍ෂණ පවත්වමින් කාලය හා මුදල් කා දමමින් සිටින බව මෙම මධ්‍ය හමුව ඇමතූ ලංකා ගුරුසේවා සංගමයේ ප‍්‍රධාන ලේකම් මහින්ද ජයසිංහ මහතා එහිදී පැවසී ය. මෙම මාධ්‍ය හමුව සඳහා ලංකා ගුරුසේවා සංගමයේ සභාපති ධම්මික අලහප්පෙරුම, සංවිධායක ලේකම් ලාල්කුමාර යන මහත්වරුන්ද සහභාගී වූහ.", "URL": "https://lankatruth.com/si/?p=93375", "Category": "පුවත්", "Parent URL": null}