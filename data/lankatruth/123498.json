{"Source": "Lankatruth", "Timestamp": "September 23, 2021", "Headline": "ආදාහනාගාර සමුරු ඵලකයේ දේශපාලකයන් 51ක් නම් කොටයි", "News Content": "වැලිගම ප්‍රාදේශීය සභාව මගින් වරකපිටිය ප්‍රදේශයේ ඉදි කළ ආදාහනාගාරය සහ අවංගල්‍ය ශාලාවේ සමරු ඵලකයේ දේශපාලනඥයන් 51ගේ නම් සඳහන් කර තිබීම සම්බන්ධයෙන් මේ වනවිට සමාජය තුළ දැඩි කතා බහක් හටගෙන තිබේ. එම කතා බහට උපහාසයද එක්කර තිබිණි. ජනාධිපති, අගමැති, කතානායක ඇතුළු පාර්ලිමේන්තු මෙන්ම ප්‍රාදේශීය පක්ෂ විපක්ෂ දේශපාලනාඥයන්ගේද මන්ත්‍රී හිමිවරුන්, රාජ්‍ය නිලධාරීන් දකුණු පළාත් කොමසාරිවරයා ඇතුළු 51කගේ නම් සඳහන් කර ඇත. මෙය සමාජය තුළ දැඩි කතාවට ලක් වූ කාරණාවක් බවට පත්ව තිබේ. මහජන මුදලින් ඉංජිනේරු සමාගමට සහ ප්‍රධාන ඉංජිනේරුවරයාට සමරු තිළිණ ලබා දීම කෙරෙහි ද මේ වනවිට සමාජ මාධ්‍ය මෙන්ම සමාජය තුළ ද දැඩි කතා බහට ලක්ව තිබේ. වැලිගම ප්‍රාදේශීය සභාව මින්පුර නැඟුම ව්‍යාපෘතිය යටතේ ලක්ෂ හත්සියක මුදලින් ඉදිකළ ‘‘නිසල අරණ“ ආදාහනාගාරය සහ අමංගල්‍ය ශාලාව ජනතා අයිතියට පත් කිරීම කතානායක මහින්ද යාපා, ජනමාධ්‍ය අමාත්‍ය ඩලස් අලහප්පෙරුම, මාතර දිස්ත්‍රික් පාර්ලිමේන්තු මන්ත්‍රීවරුන් වන නිපුණ රණවක, වීරසුමන වීරසිංහ, කරුණා කොඩිතුවක්කු, දකුණු පළාත් ආණ්ඩුකාර ආචාර්ය විලී ගමගේ යන අයගේ ප්‍රධානත්වයෙන් සිදු කර ඇත. කෙසේ වෙතත් වත්මන් ජනාධිපතිවරයා බලයට පැමිණි රට පුරා ප්‍රදර්ශනය කර තිබූ දේශපාලනඥයින්ගේ නම්, ඡායාරූප ඇතුළත් පුවරු ගලවා ඉවත් කිරීමටත් ඒවාහෙයි රාජ්‍ය ලාංඡනය පමණක් තිබිය යුතු බවටත් නියෝග කළ අතර එම මුල් කාලයේ එය විශාල මාධ්‍ය ප්‍රචාරයක් මධ්‍යයේ සිදු කෙරිණි. නමුත් මේ වනවිට එය හාත්පසින්ම කනපිට පෙරලමින් රට පුරාම දේශපාලනඥයින් තම තමන්ගේ නම් සහ ඡායාරූප යොදා ගනිමින්, මහජන මුදලින් සිදු කරන සංවර්ධන කටයුතු සඳහා පුවරු ප්‍රදර්ශනය කරමින් සිටිති.", "URL": "https://lankatruth.com/si/?p=123498", "Category": "පුවත්", "Parent URL": null}