{"Source": "Lankatruth", "Timestamp": "November 20, 2019", "Headline": "හෙරොයින් ප්‍රවාහනය කරමින් සිටි තරුණයන් තිදෙනෙකු ජාඇලදී අත්අඩංගුවට", "News Content": "ජාඇල – මාඑළිය – ඇවරියවත්ත ප්‍රදේශයේදී හෙරොයින් ප්‍රවාහනය කරමින් සිටි සැකකරුවන් තිදෙනෙකු පොලිස් විශේෂ කාර්ය බලකායේ නිලධාරීන් විසින් ඊයේ(20) රාත්‍රියේදී අත්අඩංගුවට ගෙන තිබේ. ත්‍රී රෝද රථයක් යොදාගනිමින් හෙරොයින් ප්‍රවාහනය කරමින් සිටියදී මෙම සැකකරුවන් අත්අඩංගුවට ගෙන ඇති අතර ඒ වනවිට ඔවුන් සතුව තිබී හෙරොයින් මත්කුඩු ග්‍රෑම් 6යි මිලිග්‍රෑම් 180ක් අත්අඩංගුවට ගත් බව පොලීසිය සඳහන් කරයි. සැකකරුවන් අවුරුදු 21 සහ 26 වයස්වල පසුවන ජාඇල ප්‍රදේශයේ පදිංචිකරුවන් බවත් ඔවුන් ගමන්ගත් ත්‍රීරෝද රථය ද පොලිස් භාරයට ගත් බවත් පොලීසිය පවසයි.", "URL": "https://lankatruth.com/si/?p=85902", "Category": "පුවත්", "Parent URL": null}