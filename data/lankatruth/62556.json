{"Source": "Lankatruth", "Timestamp": "November 3, 2018", "Headline": "කාලගුණයෙන් සිහිකැඳවීමක්", "News Content": "හෙට(04) දිනයේ සිට දිවයින වටා මුහුදු ප්‍රදේශ රළු විය හැකි බැවින් ධීවර හා නාවික ප්‍රජාවට අවධානයෙන් පසුවන ලෙස කාලගුණ විද්‍යා දෙපාර්තමේන්තුව නිවේදනය කර සිටියි. දකුණු දිග මධ්‍යම බෙංගාල බොක්ක මුහුදු ප්‍රදේශයේ ඉදිරි දින කිහිපය තුළ වර්ධනය වන අඩු පීඩන තත්වයක් හේතුවෙන් මෙම කාලගුණික තත්වය ඇතිවිය හැකිබව කාලගුණ විද්‍යා දෙපාර්තමේන්තුව නිවේදනය කරයි. මේ හේතුවෙන් දිවයින වටා මුහුදු ප්‍රදේශ රළු ස්වභාවයක් ගනු ඇතැයි ද තරමක තද වැසි තත්වයන් ඇතිවිය හැකි බවද අපේක්ෂා කරන බව එම දෙපාර්තමේන්තුව දන්වා සිටියි. එමෙන්ම උතුර, නැගෙනහිර, උතුරුමැද සහ ඌව පළාත්වලට ගිගුරුම් සහිත වැසි අපේක්ෂා කරන අතර සබරගමුව, මධ්‍යම, බස්නාහිර සහ වයඹ පළාත්වලට මෙන්ම අම්පාර සහ හම්බන්තොට දිස්ත්‍රික්කවලටද තවදුරටත් වැසි අපේක්ෂා කරයි.", "URL": "https://lankatruth.com/si/?p=62556", "Category": "පුවත්", "Parent URL": null}