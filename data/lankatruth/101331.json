{"Source": "Lankatruth", "Timestamp": "November 25, 2020", "Headline": "ආරච්චිකට්ටුව පොලීසියත් වහයි", "News Content": "ආරච්චිකට්ටුව පොලීසියේ සේවය කරන පොලිස් කොස්තාපල්වරයෙකු කොවිඩ් – 19 ආසාදිතයෙකු ලෙස හඳුනාගැනීම හේතුවෙන් එම පොලීසිය තාවකාලික වාසාදැමූ බව හලාවත පොලිස් අධිකාරී කාර්යාලය සඳහන් කරයි. හලාවත සහ ආරච්චිකට්ටුව ප්‍රදේශවලින් තවත් කොරෝනා කොවිඩ් – 19 ආසාදිතයන් 07 දෙනෙකු හදුනාගෙන තිබේ. මෙම පොලිස් කොස්තාපල්වරයාද වෛරසය ආසාදිත බව හඳුනාගෙන ඇත්තේ එම 07 දෙනා අතරිණි. මොවුන් දෙදෙනා හලාවත – මැදවත්ත ප්‍රදේශයෙන් හමුවී ඇති ආසාධිතයෙකුගේ සමීපතයින් ලෙස උප පොලිස් පරීක්ෂකවරයෙකු සහ පොලිස් කොස්තාපල්වරයෙකු හදුනා ගෙන ඇති අතර ඔවුන් ස්වයං නීරෝධායනයට යොමු කර තිබේ. එසේ නිරෝධායනයට ලක් කර සිටි එක් නිලධාරියෙකුද කොරෝනා ආසාධිතයෙකු බවට හදුනා ගෙන ඇති බව සෞඛ්‍ය අංශ සදහන් කරයි. මේ හේතුවෙන් වසා දමා ලද ආරච්චිකට්ටුව පොලීසය නල්දරන්කට්ටුව ප්‍රජා ශාලාවේ තාවකාලිකව ස්ථාපිත කිරීමට තීරණය කර ඇත.", "URL": "https://lankatruth.com/si/?p=101331", "Category": "කොවිඩ් -19 (කොරෝනා ) පුවත්", "Parent URL": null}