{"Source": "Lankatruth", "Timestamp": "December 24, 2018", "Headline": "නව ඇමතිවරුන්ගේ සීමා ඇතුළත් අතිවිශේෂ ගැසට් නිවේදනය තව දුරටත් ප්‍රමාදයි", "News Content": "නව කැබිනට් අමාත්‍යවරුන්ගේ විෂය පථයන් ඇතුළත් අතිවිශේෂ ගැසට් නිවේදනය තව දින කිහිපයකින් කල් යනබව රජයේ ආරංචි මාර්ග සඳහන් කරයි. නව කැබිනට් අමාත්‍යවරුන්ගේ විෂය සීමා ඇතුළත් අතිවිශේෂ ගැසට් නිවේදනය අද(24) දින නිකුත් කරන බවට ජනාධිපති මෛත්‍රිපාල සිරිසේන මහතා පසුගිය බ්‍රහස්පතින්දා දින පැවති කැබිනට් රැස්වීමේදී නිවේදනය කර සිටියද ඒ මහතා අද(24) පෞද්ගලික සංචාරයක් සඳහා දිවයිනෙන් පිටත්ව යාම හේතුවෙන් මෙම ප්‍රමාදය සිදුවන බව ආරංචි මාර්ග සඳහන් කරයි. ඒ අනුව ගැසට් නිවේදනය නිකුත් කිරීමේ දිනය ජනාධිපතිවරයා දිවයිනට පැමිණෙන තෙක් ප්‍රමාද වනු ඇතැයි ආරංචි මාර්ග සඳහන් කරයි.", "URL": "https://lankatruth.com/si/?p=65723", "Category": "පුවත්", "Parent URL": null}