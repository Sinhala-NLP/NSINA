{"Source": "Lankatruth", "Timestamp": "March 14, 2020", "Headline": "කොරෝනා රෝග ලක්ෂණ හේතුවෙන් පෝලන්ත ජාතිකයින් 04ක් IDH රෝහලට", "News Content": "ශ්‍රී ලංකාවේ සංචාරය කිරීමට පැමිණ, එය නිමා කර රටින් පිටවීම සදහා කටුනායක ගුවන් තොටුපළ වෙත පැමිණ සිටි පෝලන්ත ජාතිකයින් සිව් දෙනෙකු කොරෝනා වෛරස් රෝග ලක්ෂණ පෙන්නුම් කිරීම හේතුවෙන් කටුනායක ගුවන් තොටුපළ තිබූ විශේෂ ගිලන් රථ මගින් කොළඹ IDH රෝහල වෙත යැවීමට අද (14) උදෑසන පියවර ගෙන තිබේ. මොවුන් අද උදෑසන 9.00ට රුසියාවේ මොස්කව් නුවර බලා පිටත්ව යන ගුවන් යානයෙන් යාම සඳහා මෙලෙම කටුනායක ගුවන් තොටුපළ වෙත පැමිණ සිට ඇත. මේ අතර අද උදෑසන 7.00ට පමණ වනවිට දකුණු කොරියාව, ඉතාලිය සහ ඉරානය යන රටවලින් පැමිණි ගුවන් මගීන් 1631ක් පොළොන්නරුව කන්දකාඩු සහ මඩකලපුව නිරෝදායන මධ්‍යස්ථාන වෙත යොමු කර තිබේ. දියතලාව සහ කහගොල්ල නිරෝධායන මධ්‍යස්ථාන මේ වනවිට සූදානම් කර ඇතත්, මේ වනතෙක් කටුනායක ගුවන් තොටුපළ සිට මෙම මධ්‍යස්ථාන වෙත ගුවන් මගීන් යොමු කර නොමැති බව ද පැවසේ.", "URL": "https://lankatruth.com/si/?p=90999", "Category": "පුවත්", "Parent URL": null}