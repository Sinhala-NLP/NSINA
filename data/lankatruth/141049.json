{"Source": "Lankatruth", "Timestamp": "October 25, 2022", "Headline": "ඇමෙරිකාවේ පාසලක වෙඩි තැබීමක්", "News Content": "ඇමරිකාවේ මිසූරි ප්‍රාන්තයේ ශාන්ත ලුවී හි උසස් පාසලක වෙඩි තැබීමකින් වෙඩික්කරු ඇතුළු පුද්ගලයින් තිදෙනෙකු මියගොස් තවත් හත් දෙනෙකු තුවාල ලබා ඇතැයි විදෙස් මාධ්‍ය වාර්තා කරයි. ඊයේ (24) සඳුදා එරට වේලාවෙන් උදෑසන 9.00ට පමන පාසලට ඇතුල් වූ වෙඩික්කරු ප්‍රහාර එල්ල කරණ අවස්තාවේ ආයුධය හිරවී ඇති අතර මේ හේතුවෙන් ජීවිත රැසක් බේරුණු බව ඇසින් දුටුවෝ මාධ්‍යට ප්‍රකාශ කර තිබිනි. මෙම වෙඩික්කරු එම උසස් පාසලෙහිම 19 හැවිරිදි ආදි ශිෂ්‍යයෙකු බවට අනාවරණය වී ඇති අතර සැකකරු පොලිසිය සමඟ වෙඩි හුවමාරු කර ගෙන ඇති අතර පසුව ඔහු ජීවිතක්ෂයට පත් වූ බව විදෙස්මාධ්‍ය වාර්තා කරයි.", "URL": "https://lankatruth.com/si/?p=141049", "Category": "පුවත්", "Parent URL": null}