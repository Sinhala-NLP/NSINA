{"Source": "Lankatruth", "Timestamp": "September 6, 2020", "Headline": "සැප්තැම්බර් 08 සිට සියලුම ළමුන්ට පාසල් සාමාන්‍ය පරිදි ඇරෙයි", "News Content": "කොරෝනා හෙවත් කොවිඩ්-19 වසංගත තත්වය හේතුවෙන් වසා දැමුණු පාසල්වල සියලු අධ්‍යයන කටයුතු ලබන අඟහරුවාදා (08) දිනයේ සිට සාමාන්‍ය පරිදි සිදුකරන බව අධ්‍යාපන අමාත්‍යාංශ ලේකම් මහාචාර්ය කපිල පෙරේරා මහතා සඳහන් කරයි. අධ්‍යාපන අමාත්‍යාංශයේ ලේකම්වරයා වැඩිදුරටත් සඳහන් කර සිටියේ අදියර කිහිපයක් යටතේ ආරම්භ කෙරුණු පාසල්වල ප්‍රාථමික පංතිවල අධ්‍යයන කටයුතු අඟහරුවාදා දිනයේ සිට සාමාණ්‍ය පරිදි ආරම්භ කෙරෙන බවය. ඒ අනුව සැප්තැම්බර් මස 02 වන දින සිට, 06 ශ්‍රේණියේ සිට 13 ශ්‍රේණිය දක්වා ශ්‍රේණි සඳහා අධ්‍යයන කටයුතු සාමාන්‍ය පරිදි ආරම්භ කළ බවද ඒ මහතා පවසයි. හෙට (07) දිනයේ ප්‍රාථමික අංශයේ පංතිවල ගුරුවරුන් සහ අනධ්‍යයන කාර්යය මණ්ඩලය පාසල්වලට පැමිණීමට නියමිත අතර අනිද්දා (08) දිනයේ සිට සුපුරුදු පරිදි අධ්‍යයන කටයුතු ආරම්භ කෙරෙන බව ඒ මහතා තවදුරටත් සඳහන් කර සිටියේ ය.", "URL": "https://lankatruth.com/si/?p=96156", "Category": "පුවත්", "Parent URL": null}