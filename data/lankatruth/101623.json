{"Source": "Lankatruth", "Timestamp": "November 27, 2020", "Headline": "කොල්ලුපිටිය අපරාධ අංශයේ OICට කොරෝනා නැහැ", "News Content": "අද (26) උදෑසන ව්‍යායාම කරමින් සිටියදී ජීවිතක්ෂයට පත්වූ කොල්ලුපිටිය පොලීසියේ අපරාධ පරීක්ෂණ අංශයේ ස්ථානාධිපතිවරයාට කොවිඩ් – 19 වැලඳී නැතැයි තහවුරු කරගෙන තිබේ. ඒ ඔහුගේ දේහය සම්බන්ධයෙන් සිදු කළ PCR පරීක්ෂණ වාර්තාව අනුවය. අද උදෑසන ගාලුමුවදොර පිටියේ දී ව්‍යායාම කරමින් සිටින අතරතුර හදිසි රෝගී තත්වයක් හේතුවෙන් ඔහු මිය ගොස් තිබිණි. මියයන විට ඔහු 42 හැවැරිදි වියේ පසු වූ දෙදරු පියෙකි.", "URL": "https://lankatruth.com/si/?p=101623", "Category": "පුවත්", "Parent URL": null}