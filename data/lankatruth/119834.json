{"Source": "Lankatruth", "Timestamp": "July 18, 2021", "Headline": "කොරෝනා ආසාදිත ව්‍යාපාරිකයන් 06ක් අතුරුදහන්", "News Content": "කොවීඩ් – 19 වයිරසය වැළඳුනු ව්‍යාපාරිකයන් 06 දෙනකු අතුරුදහන් වී ඇතැයි යාපනය සෞඛ්‍ය නිලධාරී කාර්යාලය පවසයි. යාපනය පේදුරුතුඩුව වඩමාරච්චි ප්‍රදේශයේ පදිංචි අදාල ව්‍යාපාරිකයන්ගේ PCR පරික්ෂණ යාපනය විශ්වවිදයාල රසායනාගාරයේදී සිදුකිර ඇති අතර එහිදී ඔවුන්ට වයිරසය ආසාදනය වී ඇති බවට තහවුරු වී ඇත. ඉන් පසු ඒ පිළිබඳව අදාල ව්‍යාපාරකයින්ට දැනුම් දීම සඳහා සෞඛ්‍ය නිලධාරීන් අදාල ව්‍යාපාරික ස්ථාන වෙතට ගියද ව්‍යාපාරිකයින් එහි සිට නැත. කොවිඩ් ආසාදනය වී ඇති බවට තහවුරු වීමත් සමග අදාල ව්‍යාපාරිකයින් සැඟව සිටින බවටත් ඔවුන්ගෙන් ප්‍රවේශම් වන ලෙසටත් සෞඛ්‍ය නිලධාරීන් ජනතාවට දැනුම් දෙයි. මෙලෙස අතුරුදහන්ව ඇත්තේ අම්පාර සහ කල්මුනේ ප්‍රදේශයන්හි සිට ව්‍යාපාර සඳහා පේදුරුතුඩුවට පැමිණි පිරිසක් බවටද සෞඛ්‍ය නිලධාරීන්ට තොරතුරු ලැබී ඇති හෙයින් අදාල පරිස් සොයා පුලුල් පරික්ෂණයක් ආරම්භ කොට ඇති බවටද යාපනය සෞඛ්‍ය නිලදාරී කාර්යාලය වැඩිදුරටත් පවසයි.", "URL": "https://lankatruth.com/si/?p=119834", "Category": "කොවිඩ් -19 (කොරෝනා ) පුවත්", "Parent URL": null}