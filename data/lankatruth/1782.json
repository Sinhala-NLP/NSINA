{"Source": "Lankatruth", "Timestamp": "March 16, 2012", "Headline": "පරිපූරක වෛද්‍ය වෘත්තිකයන් යලිත් වැඩවර්ජනයේ", "News Content": "පරිපූරක වෛද්‍ය වෘත්තිකයින් අත්හිටුවා තිබූ වැඩ වර්ජනය අද (16) සිට යළි ක්‍රියාත්මක කර තිබේ. ඊයේ (15) පැවති සාකච්ඡාවලදී භාණ්ඩාගාරයේ පාර්ශවයෙන් යහපත් ප්‍රතිචාරයක් නොලැබීම හේතුවෙන් යළි වැඩ වර්ජනය ක්‍රියාත්මක කිරීමට සිදුවු බව පරිපූරක වෛද්‍ය සේවා ඒකාබද්ධ බල මණ්ඩලයේ ප්‍රධාන ලේකම් සමන් ජයසේකර මහතා පැවසයි. දිවයිනේ සියලු රෝහල්වල වෛද්‍ය පරීක්ෂණාගාර තාක්ෂණ විද්‍යාඥයින්, ඖෂධවේදීන්, විකිරණ ශිල්පීන්, භෞතික චිකිත්සක නිලධාරීන් සහ වෘත්තීය චිකිත්සක නිලධාරීන් විසින් දීප ව්‍යාප්තව පවත්වාගෙන ගිය මෙම අඛණ්ඩ වර්ජනය අද පෙරවරුවේ සිට මෙසේ යළි ආරම්භ කළ බව ඒ මහතා ප්‍රකාශ කළේය. මේ අනුව සියලුම ශික්ෂණ රෝහල් තුළ සහ මූලික රෝහල් තුළ රැඳීසිටිමින් සිදුකරන ලද හදිසි සේවාවන් අද පෙරවරුවේ සිට අවසන් කෙරුණු බව සමන් ජයසේකර මහතා පෙන්වා දුන්නේය. කෙසේවුවත් රෝගී ජීවිතයක් රැකගැනීමේ ශල්‍ය කටයුත්තක දී පමණක් හදිසි සේවාවන් සැපයීමට ස්වෙච්ඡාවෙන් සහභාගි වන ලෙස නිලධාරීන්ට උපදෙස් දී ඇති බව ද ඔහු ප්‍රකාශ කරයි. රිජ්වේ ආර්යා ළමා රෝහල, මහරගම පිළිකා රෝහල, කාසල් වීදිය කාන්තා රෝහල, ද සොයිසා කාන්තා රෝහල, පේරාදෙණිය සිරිමාවෝ බණ්ඩාරනායක ළමා රෝහල සහ මධ්‍යම ලේ බැංකුව තවදුරටත් වර්ජනය සඳහා දායකකර නොගන්නා බව ද හෙතෙම අවධාරණය කළේය. කුරුණෑගල ශීක්ෂණ රෝහලේ අද තත්වය", "URL": "https://lankatruth.com/si/?p=1782", "Category": "පුවත්", "Parent URL": null}