{"Source": "Lankatruth", "Timestamp": "October 31, 2019", "Headline": "විදෙස්ගතව සිට පැමිණෙන ඡන්ද දායකයන්, විදෙස් ගමන් බලපත්‍රයත් ඉදිරිපත් කළ යුතුයි", "News Content": "ජනාධිපතිවරණය සඳහා ඡන්දය භාවිතා කිරීමට පැමිණි විදෙස් ගත ශ්‍රී ලාංකිකයන් තම අනන්‍යතාව තහවුරු කිරීමට ජාතික හැඳුනුම්පතට අමතරව විදේශ ගමන් බලපත්‍රය ද රැගෙන ආ යුතු බව මැතිවරණ කොමිෂන් සභාව සඳහන් කර තිබේ. ඡන්දය භාවිතා කිරීම සඳහා යම් අයුරකින් විදේශ ගමන් බලපත්‍රය ඉදිරිපත් කිරීමට නොහැකිවෙන ඡන්ද දායකයෙකුට, ජනාධිපතිවරයා තෝරා පත්කර ගැනීමට අදාළ ආකෘතියට අනුව වූ ප්‍රකාශයක් ඉදිරිපත් කළ යුතු බව මැතිවරණ කොමිෂන් සභාව අනිවාර්ය කර තිබේ. විදේශගතව සිටි ශ්‍රී ලාංකිකයන්ගේ නිල ඡන්ද දැන්වීම්පත් 2018 වර්ෂයේ ඡන්ද හිමි නාමලේඛනයේ සඳහන් සාමාන්‍ය පදිංචි ලිපිනය වෙත තැපැල්කොට යවා ඇතැයි ද මැතිවරණ කොමිසම සඳහන් කරයි.", "URL": "https://lankatruth.com/si/?p=84425", "Category": "පුවත්", "Parent URL": null}