{"Source": "Lankatruth", "Timestamp": "October 13, 2011", "Headline": "‘ආ මග සහ යා යුතු මග’  – ජ.වි.පෙ.න් සම්මන්ත්‍රණ මාලාවක්", "News Content": "‘ආ මග හා යා යුතු මඟ’ නමින් වන සම්මන්ත්‍රණ මාලාවක් දිවයින පුරා පැවැත්වීමට ජනතා විමුක්ති පෙරමුණ තීරණය කර තිබේ. මේ පිළිබඳ නිවේදනයක් නිකුත් කරන ජ.වි.පෙ මාධ්‍ය ඒකකය සම්මන්ත්‍රණ මාලාවේදී ජනතා විමුක්ති පෙරමුණ දේශපාලන පක‍ෂයක් ලෙස පසුගිය කාලය තුළදී ගත් දේශපාලන කි්‍රයාමාර්ග හා ජනතාවට දිනාදුන් ජයග්‍රහණ පිළිබඳව මෙන්ම ඒවායේ සාධනීය සහ නිශේධනීය කරුණු පිළිබඳවද පැහැදිලි කිරීමට අපේක‍ෂිත බව සඳහන් කරයි. වත්මන් දේශපාලන අභියෝග හමුවේ රට යා යුතුව ඇති සමාජවාදී සමාජ පරිවර්තනයක් දක්වා වූ ගමන් මගට ජ.වි.පෙ. විසින් දෙනු ලබන නායකත්වය පිළිබඳව ජනතාව දැනුවත් කිරීමට නියමිත බවද එහි වැඩිදුරටත් සඳහන් වේ. ජ.වි.පෙ. ප්‍රධාන ලේකම් ටිල්වින් සිල්වා, පාර්ලිමේන්තු කණ්ඩායම් නායක අනුර දිසානායක, ප්‍රචාරක ලේකම් විජිත හේරත් යන මහත්වරුන්ගේ සහභාගිත්වයෙන් මෙම සම්මන්ත්‍රණ මාලාව පැවැත්වීමට කටයුතු යොදා ඇත. ඔක්. 16 දින කුරුණෑගල තරුණ බෞද්ධ සංගම් ශාලාවේදී ද ඔක්. 17 ගම්පහ සණස ශාලාවේදී ජ.වි.පෙ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙන් සම්මන්ත්‍රණය පැවැත්වීමට නියමිතය. මීට අමතරව කොළඹ, අනුරාධපුර, මාතලේ, කෑගල්ල, පුත්තලම, මොණරාගල, හම්බන්තොට, පොළොන්නරුව, හැටන්, අම්පාර, යන දිස්ති්‍රක්කවලදී ද පැවැත්වීමට කටයුතු සූදානම් කර ඇති බව ද මාධ්‍ය ඒකකය සඳහන් කරයි.", "URL": "https://lankatruth.com/si/?p=7", "Category": "පුවත්", "Parent URL": null}