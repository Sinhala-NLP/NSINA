{"Source": "Lankatruth", "Timestamp": "May 10, 2017", "Headline": "පිළියන්දල වෙඩිතැබීමට සම්බන්ධ යතුරු පැදියක් හමුවෙයි", "News Content": "පිළියන්දල මොරටු පාරේ මත් කුඩු වැටලීමකට ගිය පොලිස් මත්ද්‍රව්‍ය කාර්යංශයේ නිලධාරින්ට පිළියන්දලදී ඊයේ (09) රාත්‍රියේදී යතුරු පැදි කරුවන් පිරිසක් විසින් වෙඩි තබා පලා ගිය අතර ඔවුන් භාවිතා කළ එක් යතුරු පැදියක් සොයාගත් බව පොලිසිය පවසයි. මහරගම දෙහිවල පාරේ වෙළඳසැලක් අසල මෙම යතුරු පැදිය දමා ගොස් තිබියදී පොලීසිය විසින් සොයාගෙන ඇත. එම වෙඩි තැබීම නිසා පොලිස් කොස්තාපල්වරයකු සහ කුඩා දරුවෙකු ජීවිතක්ෂයට පත්වූ අතර තවත් දරුවන් තිදෙනෙකු හා පොලිස් පරීක්ෂකවරයකු තුවාල ලබා ඇත. වෙඩි ප්‍රහාරයෙන් මෝටර් රථ තුනකට හානි සිදුව ඇති අතර සැකකරුවන් පලාගොස් තිබේ. ඔවුන් සන්තකයේ මත්කුඩු කිලෝ 10ක් පමණ තිබෙන බවට ලැබුණු තොරතුරකට අනුව එම වැටලීම කිරීමට පැමිණි බව පොලිසිය කියයි. රෝහලේ ප්‍රතිකාර ලබන දරුවන් තිදෙනාම එකම පවුනේ සහෝදර සහෝදරියන් බව පැවසේ.", "URL": "https://lankatruth.com/si/?p=34076", "Category": "පුවත්", "Parent URL": null}