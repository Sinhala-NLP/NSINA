{"Source": "Lankatruth", "Timestamp": "November 22, 2017", "Headline": "ශ්‍රිලනිපය හා එක්වීමට මහින්දගෙන් කොන්දේසි – සාකච්ඡා සඳහා කමිටුවක් නම් කරයි", "News Content": "ඉදිරියේදී පැවැත්වීමට නියමිත පළාත් පාලනමැතිවරණය සඳහා ශ්‍රී ලංකා නිදහස් පක්ෂය හා එක්ව තරඟ කිරීමට මහින්ද පාර්ශවය කොදේසි දෙකක් ඉදිරිපත් කර තිබේ. ඉන් පළමුවැන්න වන්නේ එජාපය සමග ඇති හවුල් ආණ්ඩුවෙන් ඉවත් වී ශ්‍රී ලංකා නිදහස් පක්ෂය ප්‍රමුඛ ආණ්ඩුවක් පිහිටුවිය යුතු බවත් එහි අගමැති ධුරය මහින්ද රාජපක්ෂ මහතාට ලබාදිය යුතු බවත් ය. එසේ නොවන්නේනම්ශ්‍රී ලංකා නිදහස් පක්ෂය ආණ්ඩුවෙන් ඉවත් වී විපක්ෂයේ අසුන් ගතයුතු බවත් ඒ අනුව විපක්ෂ නායක ධුරය මහින්ද රාජපක්ෂ මහතාට ලබාදිය යුතු බවත් දෙවන කොන්දේසියලෙස ඉදිරිපත් කර ඇත. මෙම කොන්දේසි දෙකට යටත්ව ශ්‍රීලනිපය සමග සාකච්ඡා කිරීම සඳහා පවිත්‍රාදේවී වන්නිආරච්චි, මහින්ද යාපා අබේවර්ධන හා සී.බී රත්නායකයන මන්ත්‍රීවරුන්ගෙන් යුත් කමිටුවක්ද මහින්ද පාර්ශවයෙන් නම් කර තිබේ. මීට පෙර මෛත්‍රීපාල සිරිසේන ප්‍රමුඛ ශ්‍රී ලංකා නිදහස් පක්ෂයෙන්ද නිමල් සිරිපාල ද සිල්වාඇමතිවරයාගේ නායකත්වයෙන් තිදෙනෙකුගෙන් යුතු කමිටුවක් පත්කර තිබිණි. පවතින දේශපාලන තත්වය තුළ මෙම පාර්ශවයන් දෙකම තම මන්ත්‍රී කණ්ඩායම්වල රැස්වීමක් අද (22) දින කැඳවා ඇති බවද එහිදී වැදිගත් තීන්දු තීරණවලට එළෙඹෙනු ඇති බවද වාර්තා වේ.", "URL": "https://lankatruth.com/si/?p=44193", "Category": "පුවත්", "Parent URL": null}