{"Source": "Lankatruth", "Timestamp": "August 18, 2017", "Headline": "පළාත් පාලන මැතිවරණය දෙසැම්බර්", "News Content": "පළාත් පාලන මැතිවරණය මේ වසරේ දෙසැම්බර් මාසයේ මුල පැවැත්වීමට රජය තීරණය කර තිබේ. ජනාධිපති මෛත්‍රිපාල සිරිසේන, අගමැති රනිල් වික්‍රමසිංහ සහ පළාත් පාලන මැතිවරණය පැවැත්වීමට අදාළ සියළුම අංශවල නිලධාරීන් සමඟ පැවැත් වූ සාකච්ඡාවක ප්‍රතිඵලයක් වශයෙන් රජය මෙම තීරණයට එළැඹ තිබේ. ඒ අනුව මහ නගර සභා 23 ක, නගර සභා 41 ක සහ ප්‍රදේශීිය සභා 271 ක යනාදී පළාත් පාලන ආයතන 335 ක මැතිවරණය පැවැත්වීමට නියමිත අතර කොට්ඨාශ ක්‍රමය යටතේ ප්‍රථම වතාවට මෙම මැතිවරණය පැවැත්වේ. පලාත්පාලන මැතිවරණය පසුගිය වකවානුවේ විවිධ හේතු දක්වමින් දිගින් දිගටම කල්ගිය අතර එම මැතිවරණය ලබන දෙසැම්බර් මුල පැවැත්වීමට සියළු පක්ෂ අතර පොදු එකගතාවයක්ද මේවනවිට ඇතිකරගෙන ඇතැයි වාර්තාවේ. පළාත් පාලන මැතිවරණය ප්‍රමාද වීමට හේතූව 2013 වසරේ මහින්ද රාජපක්ෂ පාලනය විසින් ඉදිරිපත් කළ පලාත් පාලන පනතේ අඩුපාඩු හේතුවු අතර එම නිසා සීමා නීර්න කොමිසමක් පවා පත් කිරීමට සිදුවිය.", "URL": "https://lankatruth.com/si/?p=39503", "Category": "පුවත්", "Parent URL": null}