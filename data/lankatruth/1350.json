{"Source": "Lankatruth", "Timestamp": "February 11, 2012", "Headline": "කොළඹ කොටස් වෙළදපොල හාන්සියි", "News Content": "පසුගිය 9 දින ඒකක 100 කට වඩා කඩා වැටුණු කොළඹ කොටස් වෙළඳ පොළේ ප්‍රධාන මිල දර්ශකය ඊයේ ඒකක 125 කින් පමණ වැටී කොටස් ගනුදෙනු තවදුරටත් පහළ ගියේය. ඊයේ ගනුදෙනු පහළ ගියේ පිට පිටම හත්වන දිනයට වන අතර සමස්ත මිල දර්ශකය සියයට 2.30 කින් පහළ ගොස් ඒකක 5,316.99 ක් වෙද්දී මිලංකා මිල දර්ශකය සියයට 2.00 කින් පහළ ගොස් ඒකක 4,627.14 ක් විය. දිනයේ පිරිවැටුම රුපියල් මිලියන 871 කි. ජොන් කීල්ස් කොටසක් රුපියල් 1.30 කින් පහළ ගොස් රුපියල් 163.60 ක් වෙද්දී කොටස් මිලියන1.26 ක් ගනුදෙනු වී තිබේ. Environmental Resources Investments කොටස් අද වඩාත් සක්‍රීයවම ගනුදෙනු වූ කොටස වූ අතර ශත 90 කින් පහළ ගොස් රුපියල් 23.20 ක්වී ඇත. මේ අතර, Softlogic Holdings කොටසක් රුපියලකින් පහළ ගොස් රුපියල් 13.90 ක්ද Asia Asset Finance කොටසක් ශත 20 කින් පහළ ගොස් රුපියල් 4.90 ක්ද වුණි.", "URL": "https://lankatruth.com/si/?p=1350", "Category": "ආර්ථික පුවත්", "Parent URL": null}