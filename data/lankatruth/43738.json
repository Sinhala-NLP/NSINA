{"Source": "Lankatruth", "Timestamp": "November 13, 2017", "Headline": "ගාමිණී සෙනරත් රක්ෂිත බන්ධනාගාරයට", "News Content": "මහින්ද රාජපක්ෂ පාලන සමයේ ජනාධිපත කාර්යමණ්ඩල ප්‍රධානියා ලෙස කටයුතු කළ ගාමිණී සෙනරත් මහතා මීට සුළු මොහොතකට පෙර රක්ෂිත බන්ධනාගාර ගත කර තිබේ. ශ්‍රී ලංකා රක්ෂණ සංස්ථාවට අයත් සමාගමක් යටතේ ඉදිකෙරෙන කොල්ලුපිටිය ග්‍රෑන්ඩ් හයිට් රීජන්ට් හෝටල් ව්‍යාපෘතියට 2012 දී කැබිනට් අනුමැතියකින් වෙන්කළ රුපියල් බිලියන 18.5ක මුදලින් බිලියන4ක මුදලක් නීති විරෝධී ලෙස හම්බන්තොට හයිට් රිජන්සි ව්‍යාපෘතියට යෙදවීම සම්බන්ධයෙන් පොලිස් මූල්‍ය අපරාධ කොට්ඨාසය විසින් 2017 ඔක්තෝබර් 31වන දින කොටුව මහේස්ත්‍රාත් අධිකරණය වෙත ඉදිරිපත් කළ බී වාර්තාවක් මගින් ගාමිණී සෙනරත් අත්අඩංගුවට ගැනීමට නියෝග කර තිබූ අතර ඔහුගේ විදේශ ගමන්ද තහනමට ලක් කර තිබිණි. ගාමිණී සෙනරත්ට අමතරව රක්ෂණ සංස්ථාවේ හිටපු කළමණාකාර අධ්‍යක්ෂ පියදාස කුඩාබාලගේ, හිටපු සමෘද්ධි කොමසාරිස් ජනරාල් නීල් බණ්ඩාර හපුවින්න යන අයද මෙම රුපියල් බිලියන 04රේ මූල්‍ය අවභාවිතාවට සැකරුවන් ලෙස මූල්‍ය අපරාධ කොට්ඨාසය නම් කර ඇත. ගාමිණී සෙනරත්ට අමතරව රක්ෂණ සංස්ථාවේ හිටපු කළමණාකාර අධ්‍යක්ෂ පියදාස කුඩාබාලගේ, හිටපු සමෘද්ධි කොමසාරිස් ජනරාල් නීල් බණ්ඩාර හපුවින්න යන අයද මෙම රුපියල් බිලියන 04රේ මූල්‍ය අවභාවිතාවට සැකරුවන් ලෙස පොලිස් මූල්‍ය අපරාධ විමර්ශන කොට්ඨාසය විසින් නම් කර තිබූ අතර ඔවුන් අද (13) කොළඹ කොටුව මහේස්ත්‍රාත් අධිකරණයට ඉදිරිපත් වීමෙන් පසු කොටුව මහේස්ත්‍රාත් ලංකා ජයරත්න මෙනවිය විසින් ඔවුන් තිදෙනා ලබන 15 වැනි දා දක්වා රක්ෂිත බන්ධනාගාර ගත කිරීමට නියෝග කර ඇත. ගාමිණී සෙනරත් පසුගිය දිනවල ආණ්ඩුවේ ප්‍රබල අමාත්‍යවරයෙකුගේ නිවසක සැඟව සිටි බවද මාධ්‍ය වාර්තා පල විය.", "URL": "https://lankatruth.com/si/?p=43738", "Category": "පුවත්", "Parent URL": null}