{"Source": "Lankatruth", "Timestamp": "November 2, 2020", "Headline": "ශතකය අහිමිවූ “ලෝකෙටම ලොක්කා” පිත්ත විසි කරයි", "News Content": "අබුඩාබි ක්‍රීඩාංගනයේදී රාජස්තාන් රෝයල්ස් පිල සමඟ පැවති තරඟයේදි ලකුණු 99ක් ලබා සිටියදී අවාසනාවන්ත ලෙස දැවී ගිය ප්‍රහාරාත්මක පිතිකරු ක්‍රිස් ගෙල් විසින් තම කෝපය පිටකරන ලද්දේ සිය පිත්ත විසිකර දමමිනි. ජාත්‍යන්තර ක්‍රිකට් පිටියේ Universal Boss (ලෝකෙටම ලොක්කා) යන අන්වර්ථ නාමයෙන් හඳුන්වන මෙම ශ්‍රේෂ්ඨ ක්‍රිඩකයාගේ නොමනා ක්‍රියාව ක්‍රීඩාවේ ජීවගුණයට කැලලක් ලෙස ප්‍රකාශ කල අයි.පී.එල් ක්‍රිකට් සභාව තරඟයේ ගේල්ට හිමි මුදලින් 10%ක දඩ මුදලක් අයකිරීමට තීරණය කරන ලදි. මෙම අමිහිරි සිදුවීමට සුලු මොහොතකට පෙර ලොව පන්දුවාර 20 තරඟවලදි හයේ පහර 1000ක් එල්ල කළ පලමු ක්‍රීඩකයා ලෙස වාර්තාවක් තැබූ කිංග්ස් ලෙවන් පන්ජාබ් කන්ඩායමේ සුපිරි ප්‍රහාරකයා පන්දු 63 කදි ලබාගත් ලකුණු 99ට දැවැන්ත හයේ පහර 8කින් සංග්‍රාහ කරන ලදි. ලකුණු 99දී ජොෆ්රා ආචර් ගේ පන්දුවක් කෙලින්ම කඩුල්ලේ වැදි දැවී නොගියේ නම් ලෝකෙටම ලොක්කා විසින් වාර්තා කරනුයේ සිය 23 වෙනි 20/20 ශතකයි.", "URL": "https://lankatruth.com/si/?p=99187", "Category": "ක්‍රීඩා පුවත්", "Parent URL": null}