{"Source": "Lankatruth", "Timestamp": "April 11, 2020", "Headline": "පෞද්ගලික අංශයේ සේවකයින් ලක්‍ෂ 10කට රැකියාව අහිමිවීමේ ඉඩක්… ආණ්ඩුව වහා මැදිහත් විය යුතුයි…", "News Content": "මේ වනවිට බොහෝ තැන්වල අනියම්, තාවකාලික, කොන්ත‍්‍රාත් සේවකයින්ගෙ සේවය අවසන් කරමින් යන බවත් වහාම එය නැවැත්විය යුතු බවත් බවත් අන්තර් සමාගම් සේවක සංගමයේ සභාපති වසන්තර සමරසිංහ මහතා පවසයි. ඒ මහතා මේ බව පැවසූවේ අද දින පැවති මාධ්‍ය හමුවක් අමතමිනි. ලක්‍ෂ 10ක පමන පෞද්ගලික අංශයේ සේවකයිගේ රැකියාව අහිමිවීමේ අනතුරක් පවතින බැවින් ඒ වෙනුවෙන් ආණ්ඩුව මැදිහත් විය යුතු බවද රටේ නිෂ්පාදන ක‍්‍රියාවලිය සිදු විය යුතු බැවින් කොරෝනා අවසන් වනවිට රට වැටී නොතිබිය යුතු බවත් වසන්ත සමරසිංහ මහතා එහිදී පැවසී ය. එසේම කර්මාන්ත ශාලාව, වැඩබිම් පටන්ගනිද්දි සේවකයින්ගේ ආරක්‍ෂාව සඳහා මගපෙන්වීම ආණ්ඩුව කළ යුතු බවද එමෙන්ම පළමු කොටම හාම්පුතුන් සේවකයින්ගෙ ආරක්‍ෂාව ගැන සිතා වැඩ ආරම්භ කළ යුතු බවද ඒ මහතා මෙහිදී පැවසීය. “කොරෝනාවට මුහුණ දීමේ මුවාවෙන් ආණ්ඩුව දැන් සිදුකරන්නේ මැතිවරණයට මුහුණ දීම වෙනුවෙන් පෙර සූදානම් වීම. ප‍්‍රාදේශීය සභා මන්ත‍්‍රීවරයා හරහා බඩු බෙදාදීමේ සිට ඡන්දය ඉල්ලන අපේක්‍ෂකයෝ දිස්ත‍්‍රික් රැස්වීම් තියමින් මේ මැතිවරණෙට බැහැල තියෙනව. කිසිදු ආදායමක් නැති මිනිස්සුන්ට බඩු මල්ලක් ගිහින් දෙනවා වෙනුවට දැන් කරන්නෙ ඒ ක‍්‍රියාවලියට එරෙහිව හැදෙන උද්ඝෝෂකයො මර්ධනය කරන එක. ආණ්ඩුව දැන් කොරෝනා අරමුදලට සල්ලි එකතු කරමින් ඉන්නවා. ටෙස්ටින් ටික වේගයෙන් සිදුකරල මෙය අවසන් කිරීමට තාම කටයුතු කරල නැහැ. දැන් රටේම ලක්‍ෂ 30ක් පමණ සිටිනව රුපියල් 20,000ක හෝ දීමනාවක් ලැබිය යුතු නමුත් ආණ්ඩුව ගමක පවුල් 40ක් තෝරාගෙන රුපියල් 5000 බැගින් බෙදමින් මැතිවරණයට සූදානම් වෙමින් ඉන්නෙ.” යනුවෙන්ද මෙම මාධ්‍ය හමුවේදී වසන්ත සමරසිංහ මහතා පැවසී ය.", "URL": "https://lankatruth.com/si/?p=92384", "Category": "පුවත්", "Parent URL": null}