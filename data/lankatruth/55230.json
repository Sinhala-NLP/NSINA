{"Source": "Lankatruth", "Timestamp": "June 26, 2018", "Headline": "බස් වර්ජනය නතර නොකළොත් සියළු බලපත්‍ර අහොසියි", "News Content": "බස් වර්ජනයට එක්වූ සියලුම දෙනාගෙන් එය නවතා දමනලෙස ඉල්ලා සිටින බවත් එසේ නොවන්නේ නම් හෙට සිට ධාවන බලපත්‍රය අවලංගු කිරීමට කටයුතු කරන බවත් ජාතික ගමනා ගමන කොමිසමේ සභාපති එම්.ඒ.පි.හේමචන්ද්‍ර මහතා පවසයි. ඒ සමගම එම බස් රථවල සේවය කළ රියදුරු කොන්දොස්තරවරුන්ට ලංකා ගමනාගමන කොමිසමෙන් නිකුත් කර ඇති රියදුරු සහ කොන්දොස්තර බලපත්‍ර අහෝසි කිරීමට කටයුතු කරන බවද ජාතික ගමනා ගමන කොමිසමේ සභාපති එම්.ඒ.පි.හේමචන්ද්‍ර මහතා පවසයි. ඊයේ (25) ආරම්භ කරන ලද දකුණේ බස් වර්ජනය අද (26) දෙවන දිනටත් ක්‍රියාත්මක වෙයි.", "URL": "https://lankatruth.com/si/?p=55230", "Category": "පුවත්", "Parent URL": null}