{"Source": "Lankatruth", "Timestamp": "April 27, 2021", "Headline": "කොවිඩ් විකෘති ප්‍රභේද ගැන පරීක්ෂණ ඇරඹේ", "News Content": "කොවිඩ් – 19 වෛරසයේ විකෘති ප්‍රභේදයන් මෙරට තුළ ව්‍යාප්තව පවතින්නේ දැයි සොයා ගැනීම සඳහා වන පරීක්ෂණ අද (27) දිනයේදීආරම්භ කරන බව ශ්‍රී ජයවර්ධනපුර විශ්ව විද්‍යාලයේ ආසාත්මිකතා ,ප්‍රතිශක්ති වේද හා සෛල ජෛව විද්‍යා අධ්‍යනාංශයේ ප්‍රධානී ආචාර්ය චන්දිම ජීවන්දර මහතා පවසයි. අප්‍රිකාව, ඉන්දියාව, බ්‍රිතාන්‍ය, ඇමෙරිකාව ඇතුළු රටවල් ගණනාවක මේ වනවිට කොවිඩ් -19 වෛරසයේ විකෘති ප්‍රභේදයන් ව්‍යාපත්ත වන බව හඳුනාගෙන තිබේ. විශේෂයෙන්ම ඉන්දියාවේ මේ වනවිට කොවිඩ් -19 වෛරස ඉතා වේගයෙන් ව්‍යාපත්ත වෙමින් ඇති අතර ඊට හේතුව විකෘති ප්‍රභේදයක් යැයි අනුමාන කෙරේ. චන්දිම ජීවන්දර විශේෂඥවරයා පවසන්නේ ලෝකයේ විවිධ රටවල පැතිර ඇති වෙනස් විකෘති කොරෝනා ප්‍රභේද පහක් මෙරට ව්‍යාප්තව ඇද්දැයි යන්න මෙම පරීක්ෂණයන් මගින් සොයා බලන බවයි. ඒ සඳහා වන විශේෂිත පී.සි.ආර්. කට්ටලය මෙරටට ඊයේ (26 ) ලැබුණු බවද ඔහු කියයි. තවද ශ්‍රී ලංකාවේ පැතිර ඇති සෑම විශේෂිත වෛරසයක්ම හඳුනා ගැනීමේ පරීක්ෂණද අද දිනයේදීආරම්භ කරන බවත් ඒ සියලුම පරීක්ෂණ වල ප්‍රතිඵල මේ සතියේ දී නිකුත් කිරීමට හැකි වනු ඇතැයි ද ඔහු පවසයි.", "URL": "https://lankatruth.com/si/?p=115518", "Category": "කොවිඩ් -19 (කොරෝනා ) පුවත්", "Parent URL": null}