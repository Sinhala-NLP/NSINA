{"Source": "Lankatruth", "Timestamp": "October 17, 2018", "Headline": "අනුර දිසානායක වෙරෝනාහිදී ලාංකිකයන් අමතයි", "News Content": "ජනතා විමුක්ති පෙරමුණේ නායක අනුර දිසානායක මහතාගේ ප්‍රධානත්වයෙන් ඊයේ (16) ඉතාලියේ වෙරෝනා හිදී “රට රකින, රට හදන, ජනතාවාදී පාලනයක්” සම්මන්ත්‍රණය පැත්විණි. යුරෝපා රටවල් කිහිපයකින් ලද ආරාධනාවකට අනුව අනුර දිසානායක මහතා මේ දිනවල එම රටවල වෙසෙන ශ්‍රී ලාංකිකයන් ඇමතීමට එම රටව සංචාරයක නිතවන අතර වෙරෝනා හි පැවති මෙම සම්මන්ත්‍රණය සඳහා එහි වෙසෙන ශ්‍රී ලාංකිකයන් බොහෝ පිරිසක් එක්වී සිටියහ. එම සම්මන්ත්‍රණයේදී ශ්‍රී ලංකාවේ වත්මන් දේශපාලන තත්වය සහ ජනතා විමුක්ති පෙරමුණේ ඉදිරි ක්‍රියාමාර්ග පිළිබඳව අනුර දිසානායක මහතා විසින් පැමිණ සිටි පිරිසට දීර්ඝ දේශනයක් පවත්වන ලදී. ජනතා විමුක්ති පෙරමුණේ ඉතාලි කමිටුවේ වෙරෝනා සංවිධානය විසින් මෙම සම්මන්ත්‍රණ සංවිධානය කර තිබූ අතර අනුර දිසානායක මහතා මෙම සංචාරයේදී ඉතාලියට අමතරව ස්වීඩනය සහ ඩෙන්මාර්ක් යන රටවල වෙසෙන ශ්‍රී ලාංකිකයන් ඇමතීමටද නියමිතය.", "URL": "https://lankatruth.com/si/?p=61264", "Category": "පුවත්", "Parent URL": null}