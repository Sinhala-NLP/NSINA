{"Source": "Lankatruth", "Timestamp": "June 11, 2018", "Headline": "තැපැල් සේවකයෝ අඛණ්ඩ වැඩවර්ජනයක් අරඹති", "News Content": "රාජ්‍ය පරිපාලන අමාත්‍යාංශයේ 6/2006 චක්‍රලේකය තැපැල් දෙපාර්තමේන්තුවේ ක්‍රියාත්මක කිරීමේදී සේවකයින්ට හා ආයතනයේ සේවා සැපයීමට මතුවඇති ගැටලුකාරී තත්වයන්ට විසඳුම් ලබා දෙන ලෙස ඉල්ලා තැපැල් සේවකයෝ අද(11) පස්වරු 4.15ට පමණ අඛණ්ඩ වර්ජනයකට එක් විය. අත්තනෝමතික බඳවා ගැනීමේ පටිපාටිය සහ උප තැපැල් ස්ථානාධිපති තනතුරට සම්මුඛ පරීක්ෂණ පැවැත්වීම නවතා දැමීම ඇතුළු කරුණු සඳහා විසඳුම් ලබා දෙන තුරු සිය වෘත්තීය ක්‍රියාමාර්ගය අත්හැරීමට සූදානම් නැති බව ලංකා තැපැල් සේවා සංගමය පවසයි. මෙම වර්ජනය ආරම්භ කිරීමත් සමඟතැපැල් දෙපාර්තමේන්තුවේ සියළු සේවකයන්ගේ නිවාඩු අවලංගු කරන බව තැපැල්පති රෝහණ අබේරත්න මහතා පවසා තිබේ.", "URL": "https://lankatruth.com/si/?p=54160", "Category": "පුවත්", "Parent URL": null}