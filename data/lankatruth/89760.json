{"Source": "Lankatruth", "Timestamp": "February 14, 2020", "Headline": "උදයංග වීරතුංග 17 තෙක් රක්ෂිත බන්ධනාගාරයට", "News Content": "අද (14) අළුයම කටුනායක ගුවන් තොටුපළේදී අත්අඩංගුවට ගත් රුසියාවේ හිටපු ශ්‍රී ලංකා තානාපති උදයංග වීරතුංග මහතා ලබන 17 වනදා තෙක් රක්ෂිත බන්ධනාගාරගතකිරීමට කොළඹ කොටුව මහේස්ත්‍රාත් රංග දිසානායක මහතා අද පස්වරුවේ නියෝග කර තිබේ. මිග් යනා ගනුදෙනුව සම්බන්ධයෙන් කොළඹ කොටුව මහේස්ත්‍රාත් අධිකරණයේ නියෝග පිට, ජාත්‍යන්තර පොලිසියේ රතු වරෙන්තු ලැබ සිට් ඔහු අද අලුයම 4.37ට පමණ මස්කට් සිට පැමිණි ශ්‍රී ලන්කන් ගුවන් සේවයේ UL208 දරන ගුවන් යානයෙන් කටුනායක ගුවන් තොටුපළ වෙත පැමිණ සිටි අවස්ථාවේදී අපරාධ පරීක්ෂණ දෙපාර්තමේන්තු නිලධාරීන් පිරිසක් විසින් අත්අඩංගුවට ගෙන තිබිණි. ඔහු අපරාධ පරීක්ෂණ දෙපාර්තමේන්තුව වෙත රැගෙනගොස් ප්‍රශ්න කිරීමෙන් පසු පස්වරුවේ අධිකරණය වෙත ඉදිරිපත් කර තිබිණි.", "URL": "https://lankatruth.com/si/?p=89760", "Category": "පුවත්", "Parent URL": null}