{"Source": "Lankatruth", "Timestamp": "September 26, 2021", "Headline": "විහාග කොමසාරිස් විභාග පවත්වනවා හොඳ නැහැලු… ගෙදර යවන්න සැලසුම්…", "News Content": "විභාග කොමසාරිස් ජනරාල් සනත් පූජිත එම තනතුරින් ඉවත් කිරීමට ආණ්ඩුව තීරණය කර ඇතැයි වාර්තා වේ. මේ තීන්දුවට හේතුවී ඇත්තේ පසුගිය කාලය පුරාම විභාග පැවැත්වීමේ ක්‍රමවේද හා ඇතැම් විභාගවල ප්‍රතිඵල නිකුත් කළ අකාරය පිළිබඳ ගැටලු සම්බන්ධයෙන් පසුගිය කාලය පුරාම අධ්‍යාපන අමාත්‍යංශයට සහ ජනාධිපති කාර්යාලයට ලැබුණු පැමිණිලි හේතුවෙන් බවද වාර්තා වේ. කොමසාරිස් ජනරාල්වරයා ඉවත් කිරීමෙන් පසු ගැසට් මගින් අයදුම්පත් කැඳවා නව කොමසාරිස් ජනරාල්වරයකු පත් කිරීමට නියමිත බව ද වාර්තා වේ. කෙසේ වෙතත් විභාග පැවැත්වීමේ ක්‍රමවේද හා ඇතැම් විභාගවල ප්‍රතිඵල නිකුත් කළ අකාරය පිළිබඳ ලැබී ඇති පැමිණිලි සම්බන්ධයෙන් අභ්‍යන්තර පරීක්ෂණයක් හෝ ජනාධිපති පරීක්ෂණයක් සිදුවී ඇත්දැයි මෙතෙක් වාර්තා වී නැත.", "URL": "https://lankatruth.com/si/?p=123638", "Category": "පුවත්", "Parent URL": null}