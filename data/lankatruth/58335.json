{"Source": "Lankatruth", "Timestamp": "August 26, 2018", "Headline": "කොළඹ නාගරික මන්ත්‍රී වැටුප් වැඩිකිරීමට ජවිපෙ විරෝධය", "News Content": "කොළඹ මහනගර සභාවේ මන්ත්‍රීවරුන්ගේ වැටුප රුපියල් 20000කින් ඉහළ දැමීම සඳහා නගරාධිපති රෝසි සේනානායක මහත්මිය විසින් ගෙන ආ යෝජනාව සභා සම්මත කර ගැනීම බදු ගෙවන ජනතාවට සිදුකළ විශාල අසාරධාරණයක් බව ජනතා විමුක්ති පෙරමුණේ නාගරික මන්ත්‍රී හේමන්ත වීරකෝන් මහතා පවසයි. ඊයේ(25) පැවති මාධ්‍ය හමුවක් අමතමින් ඒ මහතා මේ බව ප්‍රකාශ කළේය. බදු ගෙවන ජනතාවගේ බදු මුදල් වැරදි විදිහට භාවිත කරන පාලනයක් තියෙන්නෙ. මසෙකට 119කට මන්ත්‍රී වැටුප් දීමනාව 45000 ගානෙ අපි බැලුවොත් පනස් තුන් ලක්ෂ පනස් පන්දහසක දීමනාවක් ගෙවන්න සිද්ධ වෙනව. අවුරුද්දකට ලක්ෂ හයසිය හතලිස් දෙකකට වැඩියි. ධූර කාලයටම ගෙවන්න ගත්තොත් ලක්ෂ දෙදහකට වැඩි මුදලක්. මීට අමතරව ගමන් දීමනා, දුරකතන දීමනා, මුද්දර දීමනා ඇතුළු අනෙකුත් දීමනා සමඟ 70000කට අධික මුදලක් එක් මන්ත්‍රීවරයෙකුට මසකට හිමිවන බවත් එය බදු ගෙවන ජනතාවට සිදුකරන විශාල අසාධාරණයක් බවත් ඒ මහතා සඳහන් කළේය. එසේම පොදුජන පෙරමුණු මන්ත්‍රීවරුන් ඡන්ද විමසීමට පෙර උපක්‍රමශීලීව සභාව මගහැර ගියේ යෝජනාවට සිය පක්ෂපාතීබව දැක්වීමට බව එම මහතා චෝදනා කරයි. මාධ්‍ය හමුව සඳහාවෛද්‍ය රනිල් ජයසේන, හේමන්ත වීරකෝන්, සුමිත් පස්සපෙරුම, යන ජනතා විමුක්ති පෙරමුණේ නාගරික මන්ත්‍රීවරුන් සහභාගී විය.", "URL": "https://lankatruth.com/si/?p=58335", "Category": "පුවත්", "Parent URL": null}