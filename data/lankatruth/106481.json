{"Source": "Lankatruth", "Timestamp": "January 4, 2021", "Headline": "කාටත් හොරා විමල්ගෙන් ඩඩ්ලිට ඇමතිකමක්", "News Content": "හිටපු ජනාධිපති මෛත්‍රීපාල සිරිසේන මහතාගේ සොහොයුරා වන ඩඩ්ලි සිරිසේන මහතාට ඇමති තනතුරුක් ලබා දීමට කර්මාන්ත ඇමති විමල් වීරවංශ කටයුතු කර තිබේ. කර්මාන්ත අමාත්‍යංශය අලුත් අවුරුද්දට නිකුත් කරනු ලැබූ දිනපොතේ ඇමතිවරුන් සියලු දෙනාගෙම ඡායාරූප, අමාත්‍ය තනතුර සමග කාර්යාල දුරකතන අංක සඳහන් කර ඇත. එහි මහවැලි කලාප ආශ්‍රිත ඇලවේලි හා ජනාවාස පොදු යටිතල පහසුකම් සංවර්ධන රාජ්‍ය අමාත්‍යවරයා ලෙස සිරිපාල ගම්ලත් නම සඳහන් වුවත් ඡායාරුපය පළකර තිබෙන්නේ ඩඩ්ලි සිරිසේන මහතාගේය. මේ වනවිට වෙළඳපොලේ සහල් කිලෝවක මිල ඉතා ඉහළ අගයක් ගන්නා අතර ආණ්ඩුවේ ඇමතිවරු චෝදනා කරන්නේ මෙරට සහල් මාෆියාව පවත්වාගෙන යනු ලබන්නේ හිටපු ජනාධිපතිවරයාගේ සොහොයුරා විසින් බවයි. කර්මාන්ත අමාත්‍යංශයේ සේවකයන් ප්‍රකාශ කරන්නේ මේ “සිරිපාල” “සිරිසේන” පටලැවිල්ල “රිවස්” පෙත්තේ ප්‍රතිඵල විය හැකි බවයි.", "URL": "https://lankatruth.com/si/?p=106481", "Category": "පුවත්", "Parent URL": null}