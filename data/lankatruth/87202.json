{"Source": "Lankatruth", "Timestamp": "December 13, 2019", "Headline": "අභාවප්‍රාප්ත පාර්ලිමේන්තු මන්ත්‍රී රංජිත් සොයිසාගේ අසුනට වරුණ ප්‍රියන්ත ලියනගේ", "News Content": "අභාවප්‍රාප්ත වූ රත්නපුර දිස්ත්‍රික් එක්සත් ජනතා නිදහස් සන්ධාන පාර්ලිමේන්තු මන්ත්‍රී රංජිත් සොයිසා මහතාගේ හිස්වූ මන්ත්‍රී ධුරය සඳහා වරුණ ප්‍රියන්ත ලියනගේ මහතාගේ නම ඇතුළත් කරමින් ගැසට් නිවේදනයක් නිකුත්කර ඇත. රංජිත් සොයිසා මහතාගේ අභාවය හේතුවෙන් අටවන පාර්ලිමේන්තුවේ මන්ත්‍රී ධුරයක පුරප්පාඩුවක් ඇති වී තිබෙන බවට පාර්ලිමේන්තු මහලේකම්වරයා විසින් මැතිවරණ කොමිෂන් සභාව වෙත දැනුම් දීමෙන් අනතුරුව එම පුරප්පාඩුව සඳහා සුදුස්සෙකු නම් කරන ලෙස මැතිවරණ කොමිෂන් සභාව රත්නපුර දිස්ත්‍රික් තේරීම්භාර නිලධාරීවරයා වෙත දැනුම් දී තිබූ අතර ඒ අනුව දිස්ත්‍රික් තේරීම් භාර නිලධාරීවරයා විසින් වරුණ ප්‍රියන්ත ලියනගේ මහතා එම මන්ත්‍රී ධුරය සඳහා නිර්දේශ කරමින් මැතිවරණ කොමිසමට වාර්තා කර තිබිණි. ඒ අනුව මැතිවරණ කොමිෂන් සභාව විසින් මෙම ගැසට් නිවේදනය ඊයේ(12) රාත්‍රියේ නිකුත් කර තිබිණි.", "URL": "https://lankatruth.com/si/?p=87202", "Category": "පුවත්", "Parent URL": null}