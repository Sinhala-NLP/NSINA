{"Source": "Lankatruth", "Timestamp": "June 10, 2018", "Headline": "ප්‍රදේශ කිහිපයක සිදුවූ විදුලි බිඳවැටීම හඳුනාගනියි", "News Content": "ලක්ෂපාන නව විදුලි සැපයුම් මාර්ගයේ බිඳවැටීමක් හේතුවෙන් ප්‍රදේශ ගණනාවකට විදුලිය බිද වැටී ඇති බව ලංකා විදුලි බල මණ්ඩලය දන්වා සිටියි. ඒ අනුව ඇඹිලිපිටිය, මාතර, අම්බලන්ගොඩ, ගාල්ල, හම්බන්තොට, රත්නපුර, බලන්ගොඩ යන ප්‍රදේශවල විදුලිය බිඳ වැටීම සිදුවී ඇත. නව ලක්ෂපාන සිට බලංගොඩ ග්‍රීඩ් උපපොල වෙත විදුලිය බෙදාහරින සම්ප්‍රේෂණ රැහැන් දෙකක සිදුවූ බිඳවැටීමක් හේතුවෙන් මෙම තත්වය ඇතිවී තිබේ. ඊයේ රාත්‍රී 9.00ට පමණ මෙම සිදුවීම වූ බවත් එය යථාතත්වයට පත්කරමින් සිටින බවත් විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ ය.", "URL": "https://lankatruth.com/si/?p=54033", "Category": "පුවත්", "Parent URL": null}