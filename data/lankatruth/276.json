{"Source": "Lankatruth", "Timestamp": "November 20, 2011", "Headline": "ලංගම සේවකයින් පෞද්ගලික බස් හිමියන් සහ මගීන් පීඩාවට පත්කිරීම හෙලා දකිමු", "News Content": "දිගින් දිගටම භාණ්ඩවල මිල වැඩිවීම නිසා සමස්ත රටේ ජනතාව බලවත් අසීරුතාවයකට පීඩනයකට පත්වී සිටින අතර බස් ගාස්තු වැඩිකිරීම තුළින් සිදුවන්නේ ගහෙන් වැටුනු මිනිසාට ගොනා ඇන්න හා සමානසිද්ධියකි. මගී ජනතාවට යහපත් ප‍්‍රවාහන සේවයක් ලබා නොදීමටත්, බස් ගාස්තු වැඩි කිරීමට සිදුවීමේසම්පූර්ණ වගකීම ගත යුත්තේ මෙම ආණ්ඩුවේ කල්ලියකගේ අවශ්‍යතාවය මත අප රටේ ක‍්‍රියාත්මකකරන වැරදි ආර්ථික ක‍්‍රමවේදය ගෙනියන මෙම ආණ්ඩුවට අවධාරණය කරමු. එම නිසා ආණ්ඩුව ඉන්ධනමිල වැඩි කිරීම අප තරයේ හෙළා දකින අතරම ඇතිවන සියළුම ප‍්‍රශ්ණවලට ආණ්ඩුව පැහැදිලිව වගකිවයුතුබව සමස්ථ ගංකා ප‍්‍රවාහන සේවක සංගමය ප‍්‍රවෘත්ති නිවේදනයක් නිකුත්කරමින් පවසයි. එම විවේදනයමෙසේය. රටක ආර්ථිකය නිසියාකාරව හැසිරවීමට මෙම ආණ්ඩුව අසමත් වීම නිසා ලෝක වෙළඳපොළේ ඉන්ධනමිල ඉහළ යන විට අප රටේද අනිවාර්යයෙන්ම ඉන්ධන මිල වැඩිකිරීමට සිදුවී ඇත. එම නිසා පුද්ගලික බස්රථ ව්‍යාපාරිකයින්ට බලවත් පහරක් එල්ලවේ. පුද්ගලික බස් ව්‍යාපාරිකයින් වෘත්තීය ක‍්‍රියාමාර්ගයකට පිවිසුනහොත් ශ‍්‍රී ලංගම බස් රථ යොදා එමක‍්‍රියාමාර්ගයන් අඩාල කරන බව ප‍්‍රවාහන අමාත්‍යවරයා ජනමාධ්‍යයට ප‍්‍රකාශ කර තිබුණි. ප‍්‍රවාහනඅමාත්‍යාංශයට ලබා දෙන මූල්‍ය ප‍්‍රතිපාදන මෙම ආණ්ඩුව විසින් දිගින් දිගටම කප්පාදු කර ඇති අතර ශ‍්‍රීලංගම විශ‍්‍රාමික සේවකයින්ගේ පාරිතෝෂික මුදල් වර්ෂ ගණනාවක් ඉක්ම යන තෙක් ලබාදෙන්නේද නැත. රජයේ සේවයේ අවම ශ්‍රේණියේ සේවකයාගේ ආරම්භක මූලික වැටුප රුපියල් 11,730/- වන අතර ශ‍්‍රී ලංගමසේවකයාගේ මූලික වැටුප රු. 8,430/- ක් පමණ වේ. මීට අමතරව මහා භාණ්ඩාගාරය මගින් ලබාදෙනමූල්‍ය ප‍්‍රතිපාදන දිගින් දිගටම කප්පාදු කරන නිසා නියමිත දිනට මාසික වේතන අත්තිකාරම් මුදල්ලබාදීමටද අසමත් වී ඇත. 2005 මහින්ද චින්තනයෙන් ශ‍්‍රී ලංගමයට අලූතෙන් ලබාදෙන බවටපොරොන්දු වූ බස් රථ 5,000 ක් තවමත් ලබා දී නැත. එවැනි තත්වයක සිටින ශ‍්‍රී ලංගම සේවකයින්යොදවා පුද්ගලික බස් රථ ව්‍යාපාරිකයින් ගන්නා ලද වෘත්තීය ක‍්‍රියාමාර්ග අඩාල කිරීමට ගන්නා උත්සාහයට දඅපි විරෝධය පළකරමු.", "URL": "https://lankatruth.com/si/?p=276", "Category": "පුවත්", "Parent URL": null}