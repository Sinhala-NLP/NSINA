{"Source": "Lankatruth", "Timestamp": "September 25, 2018", "Headline": "ජොන්ස්ටන් යළි රක්ෂිත බන්ධනාගාරයට", "News Content": "මහින්ද රාජපක්ෂ පාලන සමයේ හිටපු අභ්‍යන්ත වෙළඳකටයුතු අමාත්‍ය ජොන්ස්ටන් ප්‍රනාන්දු මහතා ඇතුළු සැකකරුවන් තිදෙනා යළි රක්ෂිත බන්ධනාගාර ගත කර තිබේ. ඒ අනුව ඔවුන් හෙට (26) දිනය දක්වා රක්ෂිත බන්ධනාගාර ගත කරන ලෙස කුරුණැගල මහාධිකරණය නියෝග කර ඇති අතර එම නඩුව යළි හෙට කැඳවීමට නියමිතය. 2015 ජනාධිපතිවරණ අපේක්ෂක මහින්ද රාජපක්ෂ මහතාගේ ප්‍රචාරණ කටයුතු වෙනුවෙන් ලංකා සතොස සමාගමට අයත් කුරුණෑගල යන්තම්පලාව ශාඛාව ඇතුළු එම ශාඛා කිහිපයකින් භාණ්ඩ තොගයක් ගෙන ඊට අදාළ ගෙවීම් පැහැර හැරීමේ චෝදනාවට හිටපු අමාත්‍ය ජොන්ස්ටන් ප්‍රනාන්දු ඇතුළු තිදෙනකුට එරෙහිව මෙම නඩුව පවරා ඇත. ජොන්ස්ටන් ප්‍රනාන්දු මන්ත්‍රීවරයාගේ එවකට පෞද්ගලික ලේකම් මොහොමඩ් හකීර් සහ සතොස හිටපු සභාපති නලීන් ප්‍රනාන්දු යන අය මෙහි සෙසු චූදිතයෝ වෙති.", "URL": "https://lankatruth.com/si/?p=59941", "Category": "පුවත්", "Parent URL": null}