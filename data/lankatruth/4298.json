{"Source": "Lankatruth", "Timestamp": "September 23, 2012", "Headline": "මාලකලාට සැලකුවාට බන්ධනාගාර නිලධාරීන්ගේ විරෝධය", "News Content": "යුද හමුදා බුද්ධි අංශයේ මේජර්වරයකුට පහර දීමේ සිද්ධියක් සම්බන්ධයෙන් අත්අඩංගුවට ගෙන රිමාන්ඩ් ගතකර සිටි මර්වින් සිල්වා ඇමැතිවරයාගේ පුත් මාලක සිල්වා මහතාට සහ රෙහාන් විජේරත්න මහතාට පවතින නීති රීති උල්ලංඝනය කරමින් බන්ධනාගාරයේදී විශේෂ සැලකිලි දැක්වීමට එරෙහිව බන්ධනාගාර කොමසාරිස්වරයාට විරෝධය දැක්වීමට වැලිකඩ බන්ධනාගාරයේ ඉහළ නිලධාරීන් පිරිසක් සූදානමින් සිටින්නේයැයි ඉතා විශ්වාසකටයුතු ආරංචි මාර්ග අනාවරණය කරයි.බන්ධනාගාර නීති රීති වලට අනුව රිමාන්ඩ් ගතකර සිටින සැකකරුවකු බැලීමට දිනකට අවසර ලැබෙන්නේ තිදෙනකුට පමණි. එහෙත් මාලක සිල්වා බැලීමට දිනපතා ඔහුගේ හිතවතුන් සහ ඥාතීන් 100ක් 150ක් අතර පිරිසකට අවස්ථාව ලබාදී තිබූ බවත් මාලක සහ රෙහාන් විජේරත්න රිමාන්ඩ් ගතකර සිටි කාලයෙන් 90%ක්ම ගත කෙළේ බන්ධනාගාර රෝහලේ ජේලර්වරයකුගේ කාමරයේ බවත් එම ආරංචි මාර්ග අනාවරණය කර සිටී.බන්ධනාගාරයේ ක්‍රියාත්මක නීතිරීතිවලට අනුව ඉහළ නිලධාරීන්ට හැර අනෙකුත් නිලධාරීන්ට පවා ජංගම දුරකතන රැගෙන යෑම තහනම් වුවද මාලක සිල්වා සහ රෙහාන් විජේරත්න යන මහත්වරුන් අදාළ මුලු කාලයේදීම ජංගම දුරකතන භාවිත කළ බව තමන්ට ඔප්පු කළ හැකි යැයි බන්ධනාගාර කොමසාරිස්වරයාට ලිඛිතව දැනුම්දීමට අදාල ඉහළ නිලධාරීන් කටයුතු කරමින් සිටින බවද එම ආරංචි මාර්ග වැඩිදුරටත් අනාවරණය කර සටී. යුද හමුදා බුද්ධි අංශයේ මේජර්වරයකුට පහර දීමේ සිද්ධියක් සම්බන්ධයෙන් අත්අඩංගුවට ගෙන රිමාන්ඩ් ගතකර සිටි මර්වින් සිල්වා ඇමැතිවරයාගේ පුත් මාලක සිල්වා මහතාට සහ රෙහාන් විජේරත්න මහතාට පවතින නීති රීති උල්ලංඝනය කරමින් බන්ධනාගාරයේදී විශේෂ සැලකිලි දැක්වීමට එරෙහිව බන්ධනාගාර කොමසාරිස්වරයාට විරෝධය දැක්වීමට වැලිකඩ බන්ධනාගාරයේ ඉහළ නිලධාරීන් පිරිසක් සූදානමින් සිටින්නේයැයි ඉතා විශ්වාසකටයුතු ආරංචි මාර්ග අනාවරණය කරයි. බන්ධනාගාර නීති රීති වලට අනුව රිමාන්ඩ් ගතකර සිටින සැකකරුවකු බැලීමට දිනකට අවසර ලැබෙන්නේ තිදෙනකුට පමණි. එහෙත් මාලක සිල්වා බැලීමට දිනපතා ඔහුගේ හිතවතුන් සහ ඥාතීන් 100ක් 150ක් අතර පිරිසකට අවස්ථාව ලබාදී තිබූ බවත් මාලක සහ රෙහාන් විජේරත්න රිමාන්ඩ් ගතකර සිටි කාලයෙන් 90%ක්ම ගත කෙළේ බන්ධනාගාර රෝහලේ ජේලර්වරයකුගේ කාමරයේ බවත් එම ආරංචි මාර්ග අනාවරණය කර සිටී. බන්ධනාගාරයේ ක්‍රියාත්මක නීතිරීතිවලට අනුව ඉහළ නිලධාරීන්ට හැර අනෙකුත් නිලධාරීන්ට පවා ජංගම දුරකතන රැගෙන යෑම තහනම් වුවද මාලක සිල්වා සහ රෙහාන් විජේරත්න යන මහත්වරුන් අදාළ මුලු කාලයේදීම ජංගම දුරකතන භාවිත කළ බව තමන්ට ඔප්පු කළ හැකි යැයි බන්ධනාගාර කොමසාරිස්වරයාට ලිඛිතව දැනුම්දීමට අදාල ඉහළ නිලධාරීන් කටයුතු කරමින් සිටින බවද එම ආරංචි මාර්ග වැඩිදුරටත් අනාවරණය කර සටී.", "URL": "https://lankatruth.com/si/?p=4298", "Category": "පුවත්", "Parent URL": null}