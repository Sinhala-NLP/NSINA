{"Source": "Lankatruth", "Timestamp": "December 27, 2019", "Headline": "නිදහස් උත්සවයේදී ජාතික ගීය සිංහලෙන් පමණයි", "News Content": "මෙවර පැවැත්වෙන 72 වැනි ජාතික නිදහස් උත්සවයේදී ජාතික ගීය සිංහලෙන් පමණක් ගායනා කිරීමට රජය තීරණය කර තිබේ. එළැඹෙන පෙබරවාරි 4 වැනිදා කොළඹ නිදහස් චතුරස්‍රයේදී මෙවර නිදහස් දින උත්සවය පැවැත්වෙයි. මෙම තීරණය පිළිබඳව අපදා කළමනාකරණ පළාත් පාලන හා පළාත් සභා අමාත්‍ය ජනක බණ්ඩාර තෙන්නකෝන් මහතා විසින් අමාත්‍යංශයේදී පැවැති රැස්වීමකදී සඳහන් කර තිබේ.", "URL": "https://lankatruth.com/si/?p=88048", "Category": "පුවත්", "Parent URL": null}