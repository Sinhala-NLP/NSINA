{"Source": "Lankatruth", "Timestamp": "June 4, 2018", "Headline": "නවගත්තේගම සිසුවියක් අභිරහස් ලෙස පිලිස්සී මියයයි", "News Content": "නවගත්තේගම මුල්ලේගම ගමමැද මාර්ගයේ නිවසක පදිංචි සිටි පාසල් සිසුවියක් ඊයේ (03) දහවල් නිවස ආසන්නයේ ගල් තලාවක දැඩි ලෙස පිලිස්සුම් තුවාල ලබා සිටියදි ගම්වාසීන් විසින් පුත්තලම මුලික රෝහලට ඇතුලත් කිරිමේන් පසු මරණයට පත්ව ඇත. අදාළ සිසුවියගේ මරණය අභිරහසක් බව ඥාතීහු පවසති. මෙසේ මරණයට පත්ව ඇත්තේ නවගත්තේගම විද්‍යාලයේ 10 වන ශ්‍රේණියේ ඉගෙනුම ලබමින් සිටි කේ. උදයංගනි සෙව්වන්දි නැමති 15 හැවිරිදි දැරියකි. අදාළ සිසුවිගේ මව මැද පෙරදිග ගෘහ සේවිකාවක් ලෙස රුකියාවට ගොස් ඇති අතර මරණයට පත්ව ඇති සිසුවිය සහ ඇගේ 12 හැවිරිදි නැගණිය සිය පියාගේ රැකවර්ණය යටතේ සිට ඇත. කෙසේ නමුත් ඊයේ පියා ගම්මානයේ මරණාධාර සමිතියේ කටයුත්තකට ගොස් ඇත. පිය එලෙස පිටව යන විට ඔහුගේ ජංගම දුරකථනය නිවසේ තබා ගොස් ඇත්තේ දියණියන් දෙදෙනාය මවට කථා කිරිමට අවශ්‍ය බැවිණි. එහෙත් එහිදි අභිරහස් ලෙස මරණයට පත් වු සිසුවියට පැමිණි දුරකථන ඇමතුමකින් පසුව දැරිය කලබලයකට පත්ව සිටි බවත් එම දුරකථන ඇමතුමත් සමඟ සිය අක්කා එකවරම නිවසින් අතුරුහන් වු බව මරණයට පත්වු සිසුවියගේ බාල සොහොයුරිය පොලිසියට ප්‍රකාශ කර තිබේ. පසුව සිය සොහොයුරිය නිවස ආසන්නයේ ගල් තලාවේ සිට කෑ ගසන හඬ ඇතී ඇත. පසුව බාල සොහොයුරිය එම ස්ථානයට යනවිට තම අක්කාගේ සිරුර ගිනි ගනිමින් තිබු බවත් ඉන් පසුව සිය පියා සිටි සමිති ශාලාවට දිව ගොස් ඇත. පියා සම සමතියේම කටයුත්කත් සඳහා සමිති ශාලාවෙන් පිටට ගොස් සිටි බැවින් ස්ථානයේ සිටි පිරිසට සිද්ධිය දැන්නුමී දී තිබේ. ඉන් පසුව ප්‍රදේශ වාසින් වහාම සිසුවිය පිලිස්සි සිටි ස්ථානයට පැමින එම දැරිය පුත්තලම මුලික රෝහලට ප්‍රථිකාර සදහා පිටත් කර යවා ඇත. අබිරහස් ලෙස පිලිස්සි මරණයට පත්වු සිසුවියගේ සිරුර අසල භුමිතෙල් දැමු හිස් බෝතලයක් සහ ලයිටරයක් තිබි සොයා ගෙන ඇති අතර අදාල කරුණු රුසක් ඔස්සේ නවගත්තේගම පොලිසිය සහ පොලිස් සොකෝ කණඩායම් විමර්ශණ අරඹා තිබේ. සිසුවියගේ මරණය සම්බන්ධව පොලිස් සොකෝ කණ්ඩායම් හා තවත් පොලිස් කණ්ඩායම් කිපයක් විමර්ශණ ආරම්භ කර ඇති.", "URL": "https://lankatruth.com/si/?p=53501", "Category": "පුවත්", "Parent URL": null}