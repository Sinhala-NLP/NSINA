{"Source": "Lankatruth", "Timestamp": "September 24, 2021", "Headline": "හිටපු මහ බැංකු අධිපති නෙරපා හැරිමේ හේතු හෙළිවේ", "News Content": "පසුගිය 2020 වසරට අදාළව නිකුත් කළ මහ බැංකු වාර්ෂික වාර්තාව සහ මුදල් අමාත්‍යංශයේ වාර්ෂික වාර්තාව අතර විශාල වෙනස්කම් ප්‍රමාණයක් පවතී.  මහ බැංකු වාර්ෂික වාර්තාවේ යම් පිළිගත හැකි දත්ත සහ විග්‍රහයන් පවතින අතර මුදල් අමාත්‍යංශ වාර්ෂික වාර්තාවේ එවැනි තත්වයක් නිරූපණය නොකෙරේ. මේ සම්බන්ධයෙන් ප්‍රබල නිදසුන් දෙකක් හෙළිවීඇත.  “මහා පරිමාණ සහල් මෝල් හිමියන් කිහිප දෙනෙකු සතුව විශාල වෙළඳපොල බලයක් පැවතීම හේතුවෙන් සහල් සිල්ලර මිල ගණන් රජය විසින් පනවන ලද උපරිම සිල්ලර මිලට වඩා ඉහල මට්ටමක පැවතුනි.” “වෙළඳපොල දුර්වලතාවන් මගහරවා ගැනිමින් පාරිභෝගිකයින් හට සහන සැලසීම පිණිස සම්බා සහ නාඩු සහල් වර්ග සඳහා පිළිවෙලින් කිලෝවකට රුපියල් 94ක් සහ කිලෝවකට 92ක් වශයෙන් උපරිම සිල්ලර මිලක් නියම කරන ලදී.”  ප්‍රධාන වශයෙන් ආදායම් බදු, එකතු කළ අගය මත බදු, ජාතිය ගොඩ නැගීමේ බදු, සෙස් බදු සහ නිෂ්පාදන බදු / සුරා බදුවලින් ලැබුණු අඩු ආදායම හේතුවෙන් සමස්ත බදු ආදායම 2019 වසරේදි පැවති රුපියල් බිලියන 1,734.9 සිට 2020 වසරේදි රුපියල් බිලියන 1,216.5 දක්වා සීයයට 29.9කින් පහල ගියේය. “ මහ බැංකු වාර්තාවේ වැනි විග්‍රහයක් මෙහි ඇතුලත් කර නැත.  හිටපු මහ බැංකු අධිපති මහාචාර්ය ඩබ්ලිව්. ඩී. ලක්ෂ්මන් ඉදිරිපත් කළවාර්තාව විනිවිදභාවයෙන් පවතින බව මේ අනුව පැහැදිලි වේ. එහෙත් ඔහුට දරාගත නොහැකි සිත් රිදවීම් නිසා ඉල්ලා අස්වීමට සිදුවිය.", "URL": "https://lankatruth.com/si/?p=123534", "Category": "පුවත්", "Parent URL": null}