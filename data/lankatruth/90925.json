{"Source": "Lankatruth", "Timestamp": "March 13, 2020", "Headline": "කොරෝනා වසංගතය: ආසියානු කොටස් වෙළෙඳපොළ තවදුරටත් පසුබෑමක", "News Content": "ආසියානු කොටස් වෙළෙඳපොළ අද (13) දිනටත් දරුණු පසුබෑමක් පෙන්නුම් කරන අතර කොරෝනා වසංගතය විසින් ආර්ථික වර්ධනය අඩාල කරනු ඇතැයි ආයෝජකයින් තුල පවතින බිය මෙම තත්වයට හේතු වී ඇත. ජපානය, හොන්කොන්, චීනය වැනි සියලු කොටස් වෙළෙඳපොළවල් අද ඉතා අඩු අගයකින් වෙළෙඳාම් ආරම්භ කළ අතර ඇමරිකාවේ කොටස් වෙළෙඳපොලේ ඇති වූ දරුණු පසුබෑම ද මෙම තත්වයට හේතු වී ඇත. ඇමරිකාවේ Dow සහ S&P 500 කොටස් දර්ශක විශාල ලෙස අඩු වූ අතර 1987න් පසු එක දිනයක සිදු වූ බරපතලම කඩා වැටීම එය බව මාධ්‍ය වාර්තා කරයි. ආයෝජකයින් පවසන්නේ ලොව පුරා බලධාරීන් විසින් ආර්ථික අවපාතයක් ඇතිවීම වැළැක්වීම සඳහා ගනු ලබන ක්‍රියාමාර්ග ප්‍රමාණවත් නොවන බවයි. අද උදෑසන වෙළෙඳාමේ දී ජපානයේ Nikkei 225 දර්ශකය 8.5%කින් පහළ ගිය අතර හොන් කොන් හි Hang Seng දර්ශකය 5.2%කින් හා චීනයේ Shanghai Composite දර්ශකය 3%කින්ද පහළ ගියේය.", "URL": "https://lankatruth.com/si/?p=90925", "Category": "ආර්ථික පුවත්", "Parent URL": null}