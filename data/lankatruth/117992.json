{"Source": "Lankatruth", "Timestamp": "June 12, 2021", "Headline": "වාර්තා අසාමාන්‍ය වෙන්නේ මරණ අසාමාන්‍ය නිසා – අලුත් සොයාගැනීමක්", "News Content": "කොවිඩ් හේතුවෙන් මරණයට පත්වන පුද්ගලයින් පිළිබඳ වාර්තා නිකුත් කිරීමේ කාලය මේ තරම් ප්‍රමාද වන්නේ එම මරණ අසාමාන්‍ය ඒවා නිසා යැයි නියෝජ්‍ය සෞඛ්‍ය සේවා අධ්‍යක්ෂක ජෙනරාල් විශේෂඥ වෛද්‍ය හේමන්ත හේරත් මහතා පවසයි. කොවිඩ් ආසාදිතව මිය යන පුද්ගලයින්ගේ වාර්තා ප්‍රමාද වීම සම්බන්ධයෙන් ඊයේ (11) දින සෞඛ්‍ය ප්‍රවර්ධ කාර්යාංශයේ පැවති මාධ්‍ය හමුවේදී මාධ්‍යවේදීන් නැගූප්‍රශ්න හමුවේ ඔහු මේ බව ප්‍රකාශකර තිබේ. එහිදීමාධ්‍යවේදීන් නියෝජ්‍ය සෞඛ්‍ය සේවා අධ්‍යක්ෂක ජෙනරාල්වරයාගෙන් මේ පිළිබඳව ප්‍රශ්න කර සිටියේ මෙලෙසයි… ප්‍රශ්නය :- දැන් මාස දෙකකට තුනකට කලින් වෙච්ච රිසාල්ට් තමයි මේ එන්නේ. ඇයි එහෙම වෙන්නේ. මැරිලා සමහරවෙලාවට අදාහනය කරලා තියනවා ඒ සේරම කටයුතු වුණාට පස්සේ මේ වගේ රිසාල්ට් එකක් එන්නේ ඇයි මෙච්චර පරක්කු ඇයි මේ? නියෝජ්‍ය සෞඛ්‍ය අධ්‍යක්ෂ ජනරාල් :- මරණ කටයුතු කළ යුතු ආකරය පිළිබඳව සෞඛ්‍ය අධ්‍යක්ෂ ජනරාල්තුමා විසින් පැහැදිලි මාර්ගෝපදේශ සටහන් කරලා තියනවා. ඒ වාගේ අවශ්‍යතාවය ඉෂ්ට කිරීමෙන් පසුව තමයි අවශ්‍ය තොරතුරු ලබාදෙන්නේ. ඒකට ගතවෙන කාලය තමයි ඔය ඔබතුමාලා දකින්නේ. ප්‍රශ්නය :- ඒ කියන්නේ සාමන්‍ය මරණයක PCR ටෙස්ට් එකක් කරලා PCR පොසිටිව් ද නැද්ද කියලා සේරම බලන්න මාස තුනක විතර කාලයක් යනවද ? නියෝජ්‍ය සෞඛ්‍ය අධ්‍යක්ෂ ජනරාල් :- එහෙම වෙලා නෑනේ සාමාන්‍ය මරණ නෙවෙයිනේ. ප්‍රශ්නය :- එච්චර කල් යනව ද ඔහොම රිසාල්ට් එකක් එන්න? නියෝජ්‍ය සෞඛ්‍ය අධ්‍යක්ෂ ජනරාල් :- කල් යන්නේ සාමාන්‍ය මරණ නෙවෙයි අසාමාන්‍ය මරණ නිසා.", "URL": "https://lankatruth.com/si/?p=117992", "Category": "කොවිඩ් -19 (කොරෝනා ) පුවත්", "Parent URL": null}