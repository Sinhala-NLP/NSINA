{"Source": "Lankatruth", "Timestamp": "June 27, 2023", "Headline": "විදුලි උත්පාදක ජලාශවල දූපත් විදේශයන්ට විකුණයි – කැබිනට් පත්‍රිකාව රනිල්ගෙන්", "News Content": "ලංකා විදුලි බල මණ්ඩලය යටතේ පවතින මාවුස්සාකැලේ ජලාශයට අයත් දූපතක් සහ එම ජලාශයේ රක්ෂිත ප්‍රදේශයක හෝටල් ව්‍යාපෘතියක් ඉදිකිරීම සඳහා එක්සත් අරාබි එමීර් රාජ්‍යයේ සමාගමකට විකුණා දැමීමේ කැබිනට් පත්‍රිකාවකට අනුමැතිය ලබා දී ඇත.  මෙම කැබිනට් පත්‍රිකාව ආයෝජන ප්‍රවර්ධන ඇමති ලෙස රනිල් වික්‍රමසිංහ විසින් ඉදිරිපත් කර ඇති අතර එක්සත් අරාබි එමීර් රාජ්‍යයේ කැපිටල් ඉන්වෙස්ට්මන්ට් එල්එල්සී නම් සමාගමේ ඩොලර් මිලියන 25ක ආයෝජන වෙනුවෙන් මෙය ලබාදීමට අනුමැතිය දී තිබේ.  අදාළ කැබිනට් අනුමැතිය පිළිබඳව නිකුත් කර තිබෙන නිල නිවේදයේ සඳහන් වන්නේ දිගු කාලීන බදු මත ජලාශ පෝෂක ප්‍රදේශයේ කොටසක් සහ ජලාශය මැද කුඩා දූපතක් පවරා දෙන බවය.  විජේදාස රාජපක්ෂ ඇමතිවරයා පාර්ලිමේන්තුවේදී හෙළිකළ පරිදි එක්ස්ප්‍රස් පර්ල් නෞකාවෙන් වන්දි ලබා ගැනීම වැළැක්වීම සඳහා අල්ලස් ලබා ගත්තේ යැයි කියන මුදල ඩොලර් මිලියන 250කි. එසේම නිමල් සිරිපාල ඇමතිවරයා බදුල්ලේදී ප්‍රකාශ කර තිබුණේ කොළඹ වරායෙන් කෑල්ලක් බංගලිදේශයට ලබාදීමට තමා එකඟවී ඇති බව ය.", "URL": "https://lankatruth.com/si/?p=148310", "Category": "ආර්ථික පුවත්", "Parent URL": null}