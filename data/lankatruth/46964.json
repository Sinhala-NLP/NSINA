{"Source": "Lankatruth", "Timestamp": "February 2, 2018", "Headline": "ලසන්ත ඝාතනයට හිටපු OIC අත්අඩංගුවට – තවත් තිදෙනක් ගැන පරීක්ෂණ", "News Content": "සන්ඩේ ලිඩර් පුවත්පතේ හිටපු කර්තෘ ලසන්ත වික්‍රමතුංග මහතාගේ ඝාතනය සම්බන්ධයෙන් සැකපිට ගල්කිස්ස පොලිසියේ එවකට සිටි අපරාධ අංශයේ ස්ථානාධිපතිවරයා අපරාධ පරීක්ෂණ දෙපාර්තමේන්තුව විසින් ඊයේ (01) අත්අඩංගුවට ගෙන තිබේ. ලසන්ත වික්‍රමතුංග මහතාගේ ඝාතනය සම්බන්ධයෙන් කළ පරීක්ෂණවලදී සොයා ගත් ඇතැම් සාක්ෂි වසන් කිරිමේ චෝදනාව මත මොහු අත්අඩංගුවට ගෙන ඇත. මෙම ඝාතනයට අදාල ප්‍රබල සාක්කි කිහිපයක් මෙම සැකකරු පොලිසියේ ජ්‍යෙෂ්ඨම නිලධාරීන් කිහිප දෙනෙකුට නීත්‍යානුකුල නොවන ලෙස ලබාදී ඇති බව පොලිස් පරික්ෂණවලින් අනාවර‍ණය ඇතැයිද වාර්තා වේ. එමෙන්ම ලසන්ත වික්‍රමතුංග මහතාගේ ඝාතනයේ වැදගත් සාක්කි නීත්‍යනුකූල නොවන ලෙස ලබා ගත් උසස් පොලිස් නිලධාරීන් තිදෙනකු ගැන විමර්ශන අරඹා ඇතැයිද අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් ගල්කිස්ස පොලිසියේ අපරාධ අංශයේ හිටපු ස්ථානාධිපතිවරයා හරහා මෙම උසස් පොලිස් නිලධාරීන් එම සාක්ෂි ලබා ගෙන ඇතැයි මූලික පරීක්ෂණවලදී අනාවරණය වී ඇතැයිද පැවසේ. ලසන්ත වික්‍රමතුංග මහතාගේ ඝාතනයක් පැමිණි වාහනයේ අංකය සහිත ලේඛණයක්ද එලෙස ලබා ගෙන ඇතැයි පොලිසිය පවසයි. මෙම සිද්ධිය සම්බන්ධයෙන් මීට පෙරද උසස් පොලිස් නිලධාරීන් කිහිප දෙනකුගෙන් ප්‍රකාශ සටහන් කරගෙන තිබුණි. අත්අඩංගුවට ගත් හිටපු පොලිස් පරීක්ෂකගෙන් අනාවරණය වූ තොරතුරු අනුව පොලිස් ප්‍රධානීන් තිදෙනකු ගැන විමර්ශන සිදු කෙරන බවත් ඉදිරියෙදී ඔවුන්ද අත්අඩංගුවට ගැනීමට නියමිත බවත් වැඩිදුරටත් වාර්තා වේ.", "URL": "https://lankatruth.com/si/?p=46964", "Category": "පුවත්", "Parent URL": null}