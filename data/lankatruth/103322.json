{"Source": "Lankatruth", "Timestamp": "December 13, 2020", "Headline": "ග්‍රාම නිලධාරීවරයෙකුටත් කොරෝනා – අහම්බෙන් හමුවෙයි", "News Content": "දඹුලුගම ග්‍රාමනිලධාරී වසම භාර ග්‍රාම නිලධාරීවරයාට කොවිඩ් – 19 වෛරසය ආසාදනය වී ඇතැයි මේ වනවිට හඳුනාගෙන තිබේ. මෙම දෙදෙනා හමුවී ඇත්තේ දඹුල්ල මහනගර සභා බල ප්‍රදේශයේ ඉකුත් දෙසැම්බර් 10 වනදා සිදු කළ අහඹු PCR පරීක්ෂණවලිනි. දඹුල්ල නගරයේ අහඹු ලෙස සිදු කළ PCR පරීක්ෂණවලින් දඹුල්ල ආර්ථික මධ්‍යස්ථානයේ වෙළෙඳසැල් 03ක සේවකයින් තිදෙනෙකුට කොවිඩ් ආසාදනය වී ඇතැයි හඳුනාගෙන තිබෙන බවද වාර්තා වේ. ග්‍රාම නිලධාරිවරයෙකුට කොවිඩ් – 19 වෛරසය ආසාදනය වී ඇති බවට හඳුනාගත් පළමු අවස්ථාව මෙයයි. එම ග්‍රාම නිලධාරියා අහඹු PCR පරීක්ෂණය සඳහා ස්වේච්ඡාවෙන්ම ඉදිරිපත්ව තිබී ඇති අතර ඔහුට වෛරසය ආසාදනය වූයේ කෙසේදැයි මෙතෙක් අනාවරණය කරගෙන නැත. මහනුවර ප්‍රදේශයේ පදිංචි අයෙකු වන අදාළ ග්‍රාම නිලධාරියා ආසාදිත බවට වාර්තාව ලැබෙන විටත් සිට තිබුණේ මහනුවර සිය නිවසේය. දඹුල්ල ප්‍රදේශයේ විශාල පිරිසක් ඔහු ඇසුරු කර ඇති බැවින් ආශ්‍රිතයින් හඳුනාගැනීම තරමක් අසීරු වී ඇති බව ප්‍රදේශයේ සෞඛ්‍ය අංශ සඳහන් කරයි.", "URL": "https://lankatruth.com/si/?p=103322", "Category": "කොවිඩ් -19 (කොරෝනා ) පුවත්", "Parent URL": null}