{"Source": "Lankatruth", "Timestamp": "June 9, 2019", "Headline": "EDCS මැතිවරණයේ පළාත් 9න් 6කම බලය ලංකා ගුරුසේවා සංගමයට", "News Content": "ඊයේ(08) දින පැවති අධ්‍යාපන සේවකයින්ගේ සමූපකාර සමිතියේ(EDCS) මැතිවරණයේ සමස්ථ මධ්‍යස්ථාන 98න් මධ්‍යස්ථාන 52ක බලය තහවුරු කර ගැනීමට ලංකා ගුරුසේවා සංගමයේ “අපේ කණ්ඩායම” සමත් විය. මධ්‍යස්ථාන 36ක බලය පොහොට්ටු පක්ෂය නියෝජනය කළ පොදුජන ගුරු සංගමයත් මධ්‍යස්ථාන 10ක බලය ස්වාධීන කණ්ඩායම්වලටත් හිමිවිය. බස්නාහිර, සබරගමුව හා ඌව පළාත් හැර අනෙක් පළාත් හයේම බලය ලංකා ගුරු සේවා සංගමය දිනාගෙන ඇත. පසුගිය වසර තුනක අධ්‍යාපන සේවකයින්ගේ සමූපකාර සමීතියේ බලය හෙබවූ ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා පවසා සිටියේ, දෙවැනි වරටත් ලංකා ගුරුසේවා සංගමය වෙත සිය විශ්වාසය පලකල සියළු දෙනාගේ එම විශ්වාසය රැකගැනීමට ශක්තිමත්ව කටයුතු කරන බවය. පසුගිය වසර තුනක කාලය තුළ සමූපකාර සමිතිය මගින් ඉටුවූ සේවාව සහ නිලධාරී මණ්ඩලයේ කැපවීමේ පිළිගත් සියළුම අධ්‍යාපන සේවකයින්ට සිය ස්තුතිය පලකරන බවද මහින්ද ජයසිංහ මහතා පැවසීය.", "URL": "https://lankatruth.com/si/?p=75391", "Category": "පුවත්", "Parent URL": null}