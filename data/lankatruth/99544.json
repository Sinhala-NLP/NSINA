{"Source": "Lankatruth", "Timestamp": "November 6, 2020", "Headline": "හොමාගමත් දැඩිසත්කාර ඒකකය සහ ශල්‍යාගාරය වසාදමයි…", "News Content": "හදිසි අනතුරුකට ලක්ව ශල්‍යකර්මයක් සිදුකර දැඩිසත්කාර ඒකකට යොමුකර සිටි පුද්ගලයෙකුගේ PCR පරීක්ෂාවේදී ඔහු කොවිඩ් – 19 ආසාදිතයෙකු බවට අනාවරණය වීම හේතුවෙන් හෝමාගම රෝහලේ දැඩිසත්කාර ඒකකය සහ ශල්‍යාගාරය වසාදමා තිබේ. එමෙන්ම එම ශල්‍යකර්මයට සහභාගී වූ සහ දැඩිසත්කාර ඒකකයේ වෛද්‍යවරු ඇතුළු කාර්යමණ්ඩලයද PCR පරීෂණ සඳහා යොමුකර ඇති අතර ඔවුන්ගේ එම පරීක්ෂණ සිදුකරන තුරු ස්වයං අවධානයට ලක් කිරීමට රෝහල් බලධාරීන් පියවරගෙන ඇත. අදාළ කොවිඩ් ආසාදිත පුද්ගලයා රියඅනතුරුට පත්ව ඇත්තේ පසුගිය 04වනදාය. ඔහු අතුරුගිරිය පොරේ ප්‍රදේශයේ පදිංචි 44 හැවිරිදි පුද්ගලයෙකි. ඉන් පසු ඔහු හෝමාගම රෝහලේ තුනේ වාට්ටුවට ඇතුළත් කර ඇත. එහිදී ඔහුව අසාධ්‍යවීම හේතුවෙන් ඔහුව ඊයේ (05) ශල්‍යකර්මය සඳහා යොමු කර ඇත. ඔහුගේ PCR පරීක්ෂාව සිදුකර ඇත්තේ එහිදීය.", "URL": "https://lankatruth.com/si/?p=99544", "Category": "පුවත්", "Parent URL": null}