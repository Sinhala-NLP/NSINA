{"Source": "Lankatruth", "Timestamp": "October 17, 2022", "Headline": "කුසගින්නේ සිට බෙහෙත් ගැනීමට හෝ දරුවන් පාසල් යැවීමට ජනතාව පෙළඹිලා", "News Content": "නරක අතට හැරෙමින් පවතින ආර්ථික අර්බුදය තුළ ජනතාව කුසගින්නේ පසුවෙමින් දිවි සුරකින ඖෂද මිලදි ගැනීම හෝ දරුවන් පාසල් යැවීම පිනිස මුදල් සොයා ගැනීම අතර ඛේදජනක තීරණ ගැනීමට බලපෑමක් එල්ල කර ඇතැයි ශ්‍රී ලංකා රතු කුරුස සමාජය අවධාරණය කරයි. ආහාර අනාරක්ෂිතභාවය සෞඛ්‍ය ජීවනෝපායන් හා මන්දපෝෂණය මූලික කොටගත් අංශ අතර 96%ක් වත්මන් අර්බුදයෙන් පීඩාවට පත්ව සිටිති. මේ තත්වය තුළ බඩුමිල අධික වීම, ආදායම් පීඩිව, ජීවනෝපායන් අහිමිවීම, කාන්තාවන්ට හා දරුවන්ට එරෙහි හිංසනය වැඩිවීමද වර්ධනය වි ඇති බව මෙරට දිස්ත්‍රික්ක 25න් 11ක නිවාස 3100කට වැඩි සංඛ්‍යාවක් ආශ්‍රෙයන් කර ඇති අවශ්‍යතා තක්සේරු වාර්තා රැස්කිරීමේ සමීක්ෂණයකින් තහවුරු වි තිබේ. ශ්‍රී ලංකා රුතු කුරු සමාජයේ අධ්‍යක්ෂ ජනරාල් වෛද්‍ය මහේෂ් ගුණසේකර මේ සම්බන්ධයෙන් සඳහන් කරන්නේ, දරුණු ආර්ථික අර්බුදයෙන් මිදිම පිනිස වඩාත් පීඩාවටපත් කණ්ඩායම්වලට හදිසි මානුෂවාදී ආධාර අවශ්‍යය. ජීවිත සුරක්ෂිත කිරිම පිණිස දැන් අපි ක්‍රියාත්මක විය යුතු බව අවධාරණය කරයි. පීඩාවට පත් ප්‍රජාවන්, රාජ්‍ය නිලධාරීන්, රාජ්‍ය තාන්ත්‍රික ප්‍රජාව හමුවීම සඳහා කළ කොළඹ සංචාරයකදී කතා කළ ජාත්‍යන්තර රතු කුරුස සහ රතු කුරුස අඩ සඳ සමාජ සම්මේලනයේ අසියා පැසිපික් කලාපීය අධ්‍යක්ෂ ඇලෙක්සැන්ඩර් මතෙව් මෙම වාර්තාව දැනටමත් දරිද්‍රතා රේඛාවෙන් පහළ සිටින, වඩාත් පීඩාවට පත් ජනතාව තවදුරටත් බලාපොරොත්තු සුන් වූ තත්වයට තල්තු කර ඇති ආකාරය පිළිබඳ ප්‍රත්‍යක්ෂ සාක්ෂියක් සපයයි. මූලාශ්‍ර දිවයින", "URL": "https://lankatruth.com/si/?p=140723", "Category": "පුවත්", "Parent URL": null}