{"Source": "Lankatruth", "Timestamp": "October 31, 2017", "Headline": "ගොවි, කම්කරු ප්‍රශ්න අමතක කර මාධ්‍ය සංදර්ශන පෙන්වමින් ඉන්න ආණ්ඩුව ගෙදර යැවිය යුතුයි", "News Content": "අද වනවිට වර්තමාන ආණ්ඩුව ජනතාවට විවිධ වර්ගයේ චුයින්ගම් අලෙවි කරමින් සිටින බවත් වරෙක මැතිවරණය පැවැත්වීම, වරෙක විමල් පාර්ලිමේන්තුවට බෝම්බ ගැසීම, විටෙක ආණ්ඩුක්‍රම ව්‍යවස්ථා සංශෝධනය, ජාතිවාදය, සයිටම් එකි නොකී කරුණු පිළිබදව මාධ්‍ය සංදර්ශන පෙන්වමින් ගොවි ජනතාවගේ කම්කරු ජනතාවගේ ප්‍රශ්න අමතක කර දැමීමට කටයුතු කරමින් සිටින බව සමස්ත ලංකා ගොවිජන සම්මේලනය සඳහන් කරයි. ගොවි ජනතාවගේ කම්කරු ජනතාවගේ ප්‍රශ්න අමතක කර දැමීමට කටයුතු කරමින් සිටින ආණ්ඩුව ගෙදර යැවීමට සූදානම් බවත් සමස්ත ලංකා ගොවිජන සම්මේලනයේ කැඳවුම්කරු නාමල් කරුණාරත්න මහතා දඹුල්ල – අලුත්වත්ත ප්‍රදේශයේ පිහිටි බුලත් වගා භූමියක පැවති මාධ්‍ය හමුවකදී පැවසීය. මෙම මාධ්‍ය හමුවේදී බුලත් ගොවින් සුරැකීමේ සංවිධානයේ සංජිව කරුණාසාගර, බුලත් ගොවින් වන එම්.ඒ. හේරත්, එස්.ඩි සමන්ලතා හා ඒ.ඩි සෙනවිරත්න යන මහත්ම මහත්මීන් ද අදහස් දැක්වුහ.", "URL": "https://lankatruth.com/si/?p=43223", "Category": "පුවත්", "Parent URL": null}