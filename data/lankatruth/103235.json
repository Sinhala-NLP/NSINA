{"Source": "Lankatruth", "Timestamp": "December 12, 2020", "Headline": "කොරෝනා පැණිය රෝහල්වල පරික්ෂා කර නැහැ", "News Content": "කෑගල්ලේ කොරෝනා පැණිය හෝ වෙන කිසිම පැණියක් කිසිදු රජයේ රෝහලක සායනික පරික්ෂණ සඳහා යොදා ගෙන නැතැයි සෞඛ්‍ය අංශ ආරංචි මාර්ග පවසයි. මේ සම්බන්ධයෙන් අදහස් පල කරන රජයේ වෛද්‍ය නිළධාරින්ගේ සංගමයේ සංස්කාරක වෛද්‍ය හරිත අලුත්ගේ අවධාරණය කලේ කිසිදු රජයේ රෝහලක කිසිදු කොරෝනා පැණියක් පරික්ෂා නොකළ බවයි. මීට පෙර කෑගල්ලේ කොරෝනා පැණිය ආහාර අතිරේකයක් ලෙස භාවිතා කිරීමට අවසර දුන් බවට මාධ්‍ය වාර්තා කළත් අයුර්වේද කොමසාරිස්වරයා ප්‍රකාශ කළේ කෑගල්ලේ පැණියට ආහාර අතිරේකයක් ලෙස භාවිතා කිරිමේ කිසිදු අවසරයක් ලබා දී නැති බවයි. එමෙන්ම එම පැණියට මෙතෙක් සෞඛ්‍ය අමාත්‍යාංශයේ අනුමැතිය ලබාදී නැතැයි නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය හේමන්ත හේරත් පසුගියදා මාධ්‍ය වෙත අනාවරණය කර තිබිණි.", "URL": "https://lankatruth.com/si/?p=103235", "Category": "පුවත්", "Parent URL": null}