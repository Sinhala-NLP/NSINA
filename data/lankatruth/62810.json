{"Source": "Lankatruth", "Timestamp": "November 8, 2018", "Headline": "තවත් ඇමතිවරු පිරිසක් උදේම දිවුරුම් දෙති", "News Content": "තවත් ඇමැතිවරු කිහිප දෙනෙක් මීට සුළු මොහොතකට පෙර ජනාධිපති මෛත්‍රීපාල මහතා ඉදිරියේ දිවුරුම් දී තිබේ. ඒ අනුව සුසිල් ප්‍රේමජයන්ත මහතා රාජ්‍ය පරිපාලන, ස්වදේශ කටයුතු සහ අධිකරණ අමාත්‍ය වරයා ලෙසත්, බන්දුල ගුණවර්ධන මහතා ජාත්‍යන්තර වෙළෙඳ හා ආයෝජන ප්‍රවර්ධන අමාත්‍යවරයා ලෙසත් කැබිනට් ඇමති ධුරවල දිව්රුම් දි ඇත. ඊට අමතරව එස්.එම් චන්ද්‍රසේන මහතා සමාජ සවිබල ගැන්වීමේ රාජ්‍ය අමාත්‍යවරයා ලෙසත්, ලක්ෂ්මන් වසන්ත පෙරේරා මහතා ජාත්‍යන්තර වෙළෙඳ හා ආයෝජන ප්‍රවර්ධන රාජ්‍ය අමාත්‍යවරයා ලෙසත්, සාලින්ද දිසානායක මහතා දේශීය වෛද්‍ය රාජ්‍ය අමාත්‍යවරයා ලෙසත්, සී.බී රත්නායක මහතා ප්‍රවාහන රාජ්‍ය අමාත්‍යවරයා ලෙසත්, අනුර ප්‍රියදර්ශන යාපා මහතා මුදල් රාජ්‍ය අමාත්‍යවරයා ලෙසත් දිවුරුම් දී තිබේ. ඒ අනුව කැබිනට් ඇමතිවරු දෙදෙනෙකුත් රාජ්‍ය අමාත්‍යවරු පස්දෙනෙකුත් දිවුරුම් දී ඇත.", "URL": "https://lankatruth.com/si/?p=62810", "Category": "පුවත්", "Parent URL": null}