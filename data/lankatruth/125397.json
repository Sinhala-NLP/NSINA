{"Source": "Lankatruth", "Timestamp": "November 3, 2021", "Headline": "එක නීතියක් බලකාය පත්කිරීම ජනාධිපතිගේ විශමාචාරයක්", "News Content": "ගලගොඅත්තේ හිමිගේ සභාපතිත්වයෙන් යුත් ජනාධිපතිවරයා විසින් පත් කරන ලද “එක රටක් එක නීතියක්” ජනාධිපති කාර්ය සාධක බලකාය නීත්‍යානුකූලව ලබාදී තිබෙන විධායකයේ සහ ව්‍යවස්ථාධායකයේ ජනවරමට පිටුපෑමක් බව ශ්‍රී ලංකා නීතීඥ සංගමය පෙන්වා දී තිබේ. එම සංගමය ජනාධිපතිවරයාට මේ බව ලිඛිතව දන්වා යවා ඇත. ශ්‍රී ලංකා නීතීඥ සංගමයේ සභාපති නීතීඥ සාලිය පීරිස් සහ එම සංගමයේ ලේකම් නීතීඥ රජීව් අමරසූරිය මෙම ලිපියට අත්සන්තබා ඇත. එහි පැහැදිලිව දක්වා තිබෙන්නේ “ජනවරමකින් පත් වූ විධායක බලතල සහ නීත්‍යානුකූලව තේරීපත්වූ මහජන නියෝජිතයන්ගේ බලතල බාහිර ව්‍යූහයකට පවරාදීම මගින් මහජන ස්වෛරී භාවය බිඳවැටෙන” බවය. එසේම එහි වැඩි දුරටත් සඳහන් කර තිබෙන්නේ මෙම විශය සම්බන්ධයෙන් අධිකරණය අමාත්‍යාංශය විසින් දැනටමත් සම්පාදනය කර තිබෙන නීති කෙටුම්පත හා එහි යෝග්‍යතාවය අධ්‍යනය කර ඒ සම්බන්ධයෙන් සංසෝදන ඇත්නම් ඊට අදාල යෝජනා ඉදිරිපත් කළ යුතු බවය. නීති කෙටුම්පතක් අධ්‍යනය කිරීම සඳහා එයට සුදුසු වෘත්තිකයන් පත් කළ යුතු බවද එම ලිපියෙන් අවධාරණය කර තිබේ.", "URL": "https://lankatruth.com/si/?p=125397", "Category": "පුවත්", "Parent URL": null}