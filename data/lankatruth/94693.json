{"Source": "Lankatruth", "Timestamp": "July 10, 2020", "Headline": "කොරෝනා, මුන්දලම දිසා රෝහලත් වසා දමයි…", "News Content": "කොරෝනා හෙවත් කොවිඩ්-19 සැකයක් හේතුවෙන් මුන්දලම දිසා රෝහල තාවකාලිකව වසා දමා තිබේ. උණ රෝගයෙන් පෙලුණු තරුණයෙක් ප්‍රතිකාර ගැනීම සඳහා රෝහලට ඇතුළත් කිරිමෙන් පසු මියයාමේ සිද්ධියක් සම්බන්ධයෙන් මෙලෙස රෝහල වසා දමා ඇත. මෙලෙස මිය ගොස් ඇත්තේ වයස අවුරුදු 22 වන මාරවිල ප්‍රදේශයේ පදිංචි තරුණයෙකි. මරණකරුගේ PCR පරීක්ෂණයක් සිදුකර යවා ඇති අතර එහි ප්‍රතිඵල ලැබෙන තෙක් රෝහල මෙලෙස වසා දැමීමට පියවර ගෙන ඇත.", "URL": "https://lankatruth.com/si/?p=94693", "Category": "පුවත්", "Parent URL": null}