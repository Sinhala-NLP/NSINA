{"Source": "Lankatruth", "Timestamp": "November 22, 2011", "Headline": "පෞද්ගලික වෛද්‍ය විද්‍යාල පනතට එරෙහිව විශ්ව විද්‍යාල සිසූහු දැවැන්ත විරෝධයක", "News Content": "මාලබේ පෞද්ගලික වෛද්‍ය විද්‍යාලයයේ ඉදිකිරීම් වහා නතර කරන ලෙස බලකරමින් ”වෛද්‍ය පීඨ ශිෂ්‍ය ක්‍රියාකාරී කමිටුව” විසින් සංවිධානය කළ විරෝධතා පාගමනක් අද කොළඹ දී පැවැත්විණි. දිවයින පුරා විශ්ව විද්‍යාල වෛද්‍ය සිසුහු දහසකට ආසන්න පිරිසක් ඊට එක්වූහ. ඔවුන් කොළඹ ජාතික රෝහල අසලින් පාගමන ආරම්භ කර කිංසි පාර ඔස්සේ පුංචි බොරැල්ලටත් මරදාන ඩීන්ස් පාර හරහා වෝඩ් පෙදෙසේ විශ්ව විද්‍යාල ප්‍රතිපාදන කොමිෂන් සභාව ඉදිරිපිටටත් පැමිණි මහ පාරේ වාඩි වූහ.”නිදහස් අධ්‍යාපනයේ මළගම” යැයි ලියූ මිනී පෙට්ටියක් ද රැගෙන ආහ. මේ නිසා පුරහල, බොරැල්ල, මරදාන ඇතුළු ප්‍රධාන මංසන්ධි කිහිපයක දෙපැයකට අධික කාලයක් දැඩි වාහන තදබදයක් පැවැතියේය.", "URL": "https://lankatruth.com/si/?p=316", "Category": "පුවත්", "Parent URL": null}