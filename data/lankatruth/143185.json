{"Source": "Lankatruth", "Timestamp": "December 24, 2022", "Headline": "තවත් නාදුණන මළසිරුරු දෙකක් හමුවෙයි", "News Content": "මේ දිනවල පුද්ගල ඝාතන කිරීම් සහ නාදුණන මළසිරුරු හමුවීමේ ප්‍රවනාතවය වැඩි වී ඇති අතර එවැනි තවත් නාදුණන මළසුරුරු දෙකක් හමුවී ඇති බව පොලීසිය පවසයි. එක් පිරිමි පුද්ගල මළසිරුරක් කටුගස්තොට රෝහල ඉදිරිපිට මහවැලි ගඟේ තිබීයදී සොයාගෙන ඇත. ඔහු වයස අවුරුදු 60ත් 70ත් අතර පසුවන පුද්ගලයෙකු බවත් මළසිරුර මහනුවර රෝහලේ මෘත ශරීරාගාරයේ තැන්පත් කර ඇති බවත් පොලීසිය පවසයි. මේ අතර මීරිගම හොරකැලේ රක්ෂිතයේ තිබී තවත් නාදුනන පිරිමි පුද්ගල මළසිරුරක් සොයාගෙන තිබේ. අදාළ පුද්ගලයා මීට දින කිහිපයකට පෙර මියගොස් ඇති බවට නිරීක්ෂණය වී ඇති බව පොලීසිය පවසයි. මෙම සිද්ධි සම්බන්ධයෙන් පොලිස් විමර්ශන ආරම්භ කර ඇත.", "URL": "https://lankatruth.com/si/?p=143185", "Category": "පුවත්", "Parent URL": null}