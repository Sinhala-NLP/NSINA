{"Source": "Lankatruth", "Timestamp": "November 6, 2018", "Headline": "මහින්ද අගමැති කිරීම සම්පූර්ණයෙන් ව්‍යවස්ථාවට පටහැනියි", "News Content": "රනිල් වික්‍රමසිංහ මහතා අගමැතිවරයා ලෙස කටයුතු කරමින් සිටියදී ජනාධිපති මෛත්‍රීපාල සිරිසේන මහතා විසින් මහින්ද රාජපක්ෂ මහතාව අග්‍රාමාත්‍යවරයා ලෙස පත් කිරීම සම්පූර්ණයෙන්ම ව්‍යවස්ථාවට පටහැනි කටයුත්තක් බව අධිනීතීඥ ගෝමින් දයාශ්‍රී මහතා අවධාරණය කරයි. ඔහු මේ බව සඳහන් කරන්නේ ඊයේ (05) ජාතික රූපවාහිනියේ පැවති ඇත්ත නැත්ත වැඩසටහනට එක් වෙමිණි. 2015 වසරේදී මෛත්‍රීපාල සිරිසේන මහතා ජනාධිපති වූ අවස්ථාවේ රනිල් වික්‍රමසිංහ මහතාව අගමැතිවරයා ලෙස පත්කිරීමද නීති විරෝධී බවත් එම අවස්ථාවේ පාර්ලිමේන්තුවේ වැඩි බලයක් හිමිව තිබූ මහින්ද රාජපක්ෂ මහතාගේ පර්ෂවයට අගමැති ධුරය සඳහා බලය පෙන්විය හැකිව තිබියදී එය මගහැර ගිය බවත් එය මහින්ද රාජපක්ෂ මහතා සිදු කළ විශාල වරදක් බවත් මෙහිදී ගෝමින් දයාශ්‍රී මහතාඅවධාරණය කරයි. අධිනීතීඥ ගෝමින් දයාශ්‍රී මහතා ඒ සම්බන්ධයෙන් දැක්වූ සම්පූර්ණ අදහස් පහත වීඩියෝවෙන් දැක්වේ.", "URL": "https://lankatruth.com/si/?p=62732", "Category": "පුවත්", "Parent URL": null}