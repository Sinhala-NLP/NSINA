{"Source": "Lankatruth", "Timestamp": "November 3, 2021", "Headline": "අපිට බලය දෙන්න රැල්ලක් තවමත් රටේ නැහැ – චම්පික", "News Content": "වර්තමාන ආණ්ඩුව ගැන ජනතාව කලකිරී සිටියද එක්සත් ජාතික පක්ෂය හෝ සමගි ජන බලවේගය බලයට ගෙන ඒමේ රැල්ලක් මෙතෙක් රටේ නිර්මාණය වී නැතැයි සමගි ජන බලවේග පාර්ලිමේන්තු මන්ත්‍රි චම්පික රණවක වත්තල ප්‍රදේශයේ පැවති උත්සව සභාවක් අමතමින් සඳහන් කර තිබේ. එයට හේතුව 2015දී වෙනසක බලාපොරොත්තුවකින් ඡන්දය ලබා දුන් ජනතාවගේ බලාපොරොත්තු එම ආණ්ඩු විසින් කඩ කිරීම බවද ඔහු පවසයි. යළි රණසිංහ ප්‍රේමදාස යුගයක් හෝ සේනානායක යුගයක් යයි පවසමින් ජනතා මතය වෙනස් කළ නොහැකි බවද මන්ත්‍රී චම්පික රණවක පවසයි. නව යුගයක් ඇති කිරීම සඳහා නව පරම්පරාවකට අවස්ථාව ලබා දිය යුතු බවද ඔහු කියා සිටී. උද්ඝෝෂණ පෙළපාලි හෝ බිම් මට්ටමේ සංවිධාන වැඩි කිරීම මගින් ආණ්ඩුවක් පිහිටුවීමට නොහැකි බවද සමගි ජන බලවේග පාර්ලිමේන්තු මන්ත්‍රි චම්පික රණවක අවධාරණය කරයි.", "URL": "https://lankatruth.com/si/?p=125421", "Category": "පුවත්", "Parent URL": null}