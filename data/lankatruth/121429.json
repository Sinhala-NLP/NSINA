{"Source": "Lankatruth", "Timestamp": "August 16, 2021", "Headline": "අධිකරණයට කොකා පෙන්වන්න කැබිනට් සන්දේශයක්…", "News Content": "වැල්ලවාය මහේස්ත්‍රාත් අධිකරණය මගින් නෙරපීමේ නියෝගයක් නිකුත් කර තිබෙන අක්කර 500ක රජයේ ඉඩමක් අධිකරණයේ නියෝගයට පිටුපා පෞද්ගලික සමාගමකට ලබාදීම සඳහා ඉඩම් ඇමති එස්.එම්. චන්ද්‍රසේන කැබිනට් සංන්දේශයක් ඉදිරිපත් කර ඇත. නෙල්නා ඇග්‍රි ඩිවලොප්මන්ට් නම් පෞද්ගලික සමාගම මෙම අක්කර 500 ඉඩමෙන් නෙරපා හරින ලෙස 2016 අප්‍රේල් 22 දින වැල්ලවාය මහේස්ත්‍රාත් අධිකරණය විසින් නියෝග කර තිබිණි. වන රක්ෂණ අධ්‍යක්ෂ ජනරාල්වරයා විසින් මෙම අදාල සමාගමට එරෙහිව අංක 97136/16 දරණ නඩුව පවරා තිබිණි. 2001 වර්ෂයේ සිට අදාළ සමාගම මෙම ඉඩම අනවසරයෙන් භුක්ති විඳ ඇත.  මහේස්ත්‍රාත් අධිකරණය විසින් නියෝග කර තිබියදී එයට පිටුපා අදාළ සමාගම වෙත වසර 30ක් සඳහා බුත්තල ප්‍රාදේශීය ලේකම් කොට්ඨාසයේ රහතන්ගම ග්‍රාම නිලධාරී වසමේ පිහිටි මෙම ඉඩම පවරාදීමට ඇමතිවරයා විසින් මෙම කැබිනට් සන්දේශය ඉදිරිපත් කර ඇත.", "URL": "https://lankatruth.com/si/?p=121429", "Category": "පුවත්", "Parent URL": null}