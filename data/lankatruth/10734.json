{"Source": "Lankatruth", "Timestamp": "July 13, 2014", "Headline": "ඌවට නාමයෝජනා ලබන සතියේ", "News Content": "පසුගිය සිකුරාදා මධ්‍යම රාත්‍රියේ විසුරුවා හරින ලද ඌව පළාත් සභාවේ ඡන්ද විමසීමට අදාළ නාම යෝජනා බාරගැනීමේ දිනය එළඹෙන සතිය තුළ ප්‍රකාශයට පත් කරන බව මැතිවරණ මහලේකම්   කාර්යාල ආරංචිමාර්ග අනාවරණය කරයි. පසුගිය සිකුරාදා මධ්‍යම රාත්‍රියේ විසුරුවා හරින ලද ඌව පළාත් සභාවේ ඡන්ද විමසීමට අදාළ නාම යෝජනා බාරගැනීමේ දිනය එළඹෙන සතිය තුළ ප්‍රකාශයට පත් කරන බව මැතිවරණ මහලේකම් කාර්යාල ආරංචිමාර්ග අනාවරණය කරයි. ඌව පළාත් සභාව විසුරුවා හැරිම පිළිබඳ ගැසට් නිවේදනය මැතිවරණ මහලේකම් කාර්යාලයට ඊයේ (12) දිනයේ ලැබී තිබෙන අතර ඒ අනුව ඡන්ද විමසීමට අදාළ ඉදිරි කටයුතු මේ වන විට සූදානම් කරමින් තිබෙන බව මැතිවරණ මහලේකම් කාර්යාල අභ්‍යන්තර තොරතුරු වලින් අනාවරණය වේ. ජන්ද විමසීමට අදාළ නාමයෝජනා බාර ගැනීමේ දිනය එළඹෙන සතිය තුළ ප්‍රකාශයට පත් කිරිමට නියමිත අතර සතියක කාලයක් නාමයෝජනා බාර ගැනීම සඳහා අවස්ථාව ලබා දීමට නියමිතය.  නාමයෝජනා බාර ගැනීමේ අවසන් දිනයේ දී ජන්ද විමසීම පැවැත්වෙන දිනය මැතිවරණ කොමසාරිස්වරයා විසින් ප්‍රකාශයට පත් කිරිමට නියමිතය.", "URL": "https://lankatruth.com/si/?p=10734", "Category": "පුවත්", "Parent URL": null}