{"Source": "Lankatruth", "Timestamp": "March 2, 2023", "Headline": "මාලිමාව 26 ම්ලේච්ඡ ප්‍රහාරය ගැන මානවහිමිකම් කොමිසමට පැමිණිලි කරයි", "News Content": "විදුලි බිල ඉහළ නැංවීම, බදු ඉහළ නැංවීම, මැතිවරණය නොපැවැත්වීම ඇතුළු කරුණු රැසකට විරෝධය පළ කරමින් ජාතික ජන බලවේගය පසුගිය 26 පස්වරුවේ ආරම්භ කළ සාමකාමී විරෝධතා පෙළපාලිට කැරලි මර්ධන පොලිසිය යොදවා ජල හා කඳුළුගෑස් ප්‍රහාරයත් බැටන්පොලු පහාරත් එල්ල කර 28 දෙනෙකුට තුවාල සිදු කර එක් අයෙකු ජීවිතක්ෂයට පත් කිරීමත් සම්බන්ධයෙන් ජාතික ජන බලවේගය විසින් අද (02) ශ්‍රී ලංකා මානව හිමිකම් කොමිසමට පැමිනිලි දෙකක් ගොනු කර තිබේ. මෙම මිලේච්ඡ ප්‍රහාරයෙන් මිය ගිය නිමල් අමරසිරි වෙනුවෙන් සහ එහිදී ප්‍රහාරයට ලක්වූ නීතිඥ සඳුන් යාපා කරුණාරත්න වෙනුවෙන් එම ප්‍රහාරයේ අනීතික බව පෙන්වා දෙමින් අද පස්වරු 2.00ට මානව හිමිකම් කොමිසම වෙත මෙම පැමිණිල්ල ගොනු කර ඇත. එම ප්‍රහාරයෙන් තුවාල ලැබූ අයෙකු මේ වනවිටත් ඉතාමත් අසාධ්‍ය තත්වයෙන් කොළඹ ජාතික රෝහලේ දැඩිසත්කාර ඒකකයේ ප්‍රතිකාර ලබමින් සිටී. ආරක්ෂක ලේකම් කමල් ගුණරත්න, පොලිස්පති සී.ඩී වික්‍රමරතන, බස්නාහිර පළාත භාර ජ්‍යෙෂඨ නියෝජ්‍ය පොලිස්පති දේශබන්දු තෙන්නකෝන් ඇතුළු 20 දෙනෙකු මෙම පෙත්සම මගින් වගඋත්තරකරුවන් ලෙස නම් කර තිබේ. වගඋත්තරකරුවන්", "URL": "https://lankatruth.com/si/?p=145076", "Category": "පුවත්", "Parent URL": null}