{"Source": "Lankatruth", "Timestamp": "September 12, 2012", "Headline": "බර්ටි – S.M. ගැටෙති – අයෙක් මරුට", "News Content": "පසුගිය 6වනදා එනම් පළාත්සභා මැතිවරණයට දින දෙකකට පෙර දිනයේදී උතුරුමැද හිටපු මහ ඇමති බර්ටි ප්‍රේමලාල් දිසානායක මහතාගේ පුද්ගලික ලේකම්වරයෙකු අතුළු පිරිසක් විසින් පහරදීම නිසා රෝහල් ගතකර සිටි S. M. රංජිත් මහතාගේ ආධාරකරුවෙකු අද (12) පෙරවරුවේ මියගොස් ඇතැයි වාර්තාවේ. ඔහු අනුරාධපුර රෝහලේ දැඩිසත්කාර ඒකකයේ ප්‍රතිකාර ලබමින් සිටියදී මෙසේ මරණයට පත්ව ඇත. අද අළුයම සිටම හිටපු මහ ඇමතිවරයාගේ ආධාරකරුවන් රාජාංගනය ප්‍රදේශයේ පක්ෂ විපක්ෂ භේදයකින් තොරව මහ ඇමතිවරයාට සහයෝගය නොදුන් සියලු දෙනාටම එරෙහිව මැර ප්‍රහාරයන් දියත්කරමින් සිටින බව වාර්තාවේ. ඔවුන් මීට සුළු මොහොතකට පෙර රාජාංගනය ප්‍රදේශයේ 5කනුව මන්සන්දිය අසල නිවසකට සහ එම මන්සන්දියේ සිටි පිරිසකට පහරදී තිබේ.", "URL": "https://lankatruth.com/si/?p=4104", "Category": "පුවත්", "Parent URL": null}