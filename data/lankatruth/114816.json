{"Source": "Lankatruth", "Timestamp": "April 14, 2021", "Headline": "දක්ෂිණ අධිවේගය පැය ගණනක් හිරවූ අනතුරුවලට හේතුව මෙන්න…", "News Content": "දක්ෂිණ අධිවේගීමාර්ගයේ කිලෝ මීටර් 19 සහ 30 අතර ස්ථනවල අද (14) දහවල් කාලයේ සිදුවූරිය අනතුරු තුනක් හේතුවෙන් එහි ගමන් ගන්නා රථවාහනවලට පැය කිහිපයක් යන තුරු බාධා සිදු වූබව වාර්තා වේ. මෙම අනතුරු හේතුවෙන් වාහන 12කට අලාභ හානි සිදුවීඇති අතර එක් පුද්ගලයකු සුළු තුවාල ලබා ඇති බව පැවසේ. කොළඹ සිට විශාල රථවාහන ප්‍රමාණයක් දක්ෂිණ අධිවේගීමාර්ගය භාවිතා කරමින් මාතර දෙසට ගමන් කර ඇති අතර රථවාහනවල රියදුරන් නියමිත පරතරය පවත්වා ගෙන නොයාම හේතුවෙන් මෙම අනතුරු සිදුව ඇති බව පොලිසිය පවසයි. පසුගිය 8 වැනිදා සිට 11 වැනිදා දක්වා දින හතර තුළදීපමණක් රථවාහන ලක්ෂ පහකට අධික ප්‍රමාණයක් දක්ෂිණ අධිවේගීමාර්ගය භාවිතා කර ඇති බවත් ඉන් ලැබූආදායම රුපියල් කෝටි 14 කට ආසන්න බවත් වාර්තා වේ. රථවාහන විශාල ප්‍රමාණයක් මේ දිනවල දක්ෂිණ අධිවේගීමාර්ගය භාවිතා කරන බැවින් එම මාර්ගය භාවිතා කරන රථවාහනවල රියැදුරන් ඉතාම සැලකිලිමත්ව නියමිත දුර තබාගනිමින් රිය ධාවනය කරන ලෙස පොලිසිය පවසයි.", "URL": "https://lankatruth.com/si/?p=114816", "Category": "පුවත්", "Parent URL": null}