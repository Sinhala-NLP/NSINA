{"Source": "Lankatruth", "Timestamp": "August 16, 2019", "Headline": "රජයේ වෛද්‍ය නිලධාරීන්ගේ සංගමය වර්ජනයකට සැරසේ", "News Content": "වෛද්‍ය අධ්‍යාපනයේ අවම ප්‍රමිතිය නීතිගත නොකිරීම ඇතුළු කරුණු කිහිපයක් මුල්කර ගනිමින් රජයේ වෛද්‍ය නිලධාරීන්ගේ සංගමය ලබන සඳුදා දින සිට දීප ව්‍යාප්ත වැඩ වර්ජනයක නිරතවීමට සූදානමින් ඇති බව එම සංගමය පවසයි. රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ මහතා ඊයේ(15) මාධ්‍ය වෙත අදහස් දක්වමින් මේ බව පවසා සිටියේය. එම සංගමයේ විධායක කමිටුව ඊයේ රැස්වූ අවස්ථාවේ මෙම තීන්දුව ගෙන ඇති බව ද ලේකම්වරයා පැවසීය.", "URL": "https://lankatruth.com/si/?p=79185", "Category": "පුවත්", "Parent URL": null}