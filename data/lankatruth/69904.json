{"Source": "Lankatruth", "Timestamp": "March 7, 2019", "Headline": "අංගම්පොර ජාතික උරුමයක් ලෙස ප්‍රවර්ධනයට පියවර", "News Content": "අංගම්පොර කලා ශිල්පය සංරක්ෂණය කොට ප්‍රවර්ධනය කිරීම සඳහා කැබිනට් මණ්ඩල අනුමැතිය හිමිව තිබේ. අංගම්පොර සටන් ශිල්පය තහනම් කරමින් ඉංග්‍රීසි අධිරාජ්‍යවාදීන් විසින් 1817 වසරේ නිකුත් කරන ලද ගැසට් නිවේදනය අවලංගු කර නව ගැසට් නිවේදනයක් මගින් එම සටන් ශිල්පය සඑ ඒ ආශ්‍රිතව ගොඩනැගී ඇති සංස්කෘතිය ජාතික උරුමයක් ලෙස ප්‍රවර්ධනය කිරීමට මේ අනුව කටයුතු සිදුවනු ඇත. මෙරටට එල්ලවූ විදෙස් ආක්‍රමණය සඳහා මුහුණදීමට ගොඩනැගුණ දේශීය සටන් ශිල්පයක් වන අංගම්පොර මේ වනවිට විනාශවෙමින් සහ අවතක්සේරු වෙමින් පවතින අතර එය රැකගැනීම සහ එම ශිල්පීන් ආරක්ෂා කර ගැනීමේ අරමුණින් මෙය ක්‍රියාත්මක වේ.", "URL": "https://lankatruth.com/si/?p=69904", "Category": "පුවත්", "Parent URL": null}