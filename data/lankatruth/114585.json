{"Source": "Lankatruth", "Timestamp": "April 9, 2021", "Headline": "ආරක්ෂක උපදේශක සභාව පොහොට්ටුවේ සැමරුමක් බවට පත්වේ…", "News Content": "ආරක්ෂක කටයුතු අමාත්‍යාංශයේ උපදේශක කාරක සභාව පාර්ලිමේන්තු සංකීර්ණයේදී ඊයේ (08) ප්‍රථම වරට රැස්වී ඇති අතර එය ශ්‍රී ලංකා පොදුජන පෙරමුණට වසර හතරක් පිරීම නිමිත්තෙන් සමරු කළඹක් පිළිගැන්වීමේ උත්සවයක් බවට පරිවර්ථනය කරගෙන ඇති බව අනාවරණය වේ. ආරක්ෂක ඇමති වශයෙන් ජනාධිපතිවරයා, රාජ්‍ය ආරක්ෂක ඇමති වශයෙන් චමල් රාජපක්ෂ සහ දේශපාලන පත්වීමක් වන, ආරක්ෂක අමාත්‍යාංශයේ ලේකම්වරයාට අමතරව ත්‍රිවිධ හමුදාපතිවරුන් සහ පොලිස්පති වරයා යන රාජ්‍ය නිලධාරීන්ද පොහොට්ටු පක්ෂයේ මෙම සංවත්සර සැමරුම් උළෙලට සහභාගී කරවාගෙන තිබේ. ‘සිවුදෙස සුරැකි සිව් වසරක්‘ යනුවෙන් එම පක්ෂයේ සිව්වෙනි සංවත්සර සමරු කලාපය නම් කර තිබේ. උපදේශක කාරක සභාවෙන් අනතුරුව එය ජනාධිපතිවරයා ඇතුළු පිරිසට මෙම සමරු කලාපය පිළිගන්වා ඇත.", "URL": "https://lankatruth.com/si/?p=114585", "Category": "පුවත්", "Parent URL": null}