{"Source": "Lankatruth", "Timestamp": "September 13, 2017", "Headline": "ඇලෝසියස් බැදුම්කර කොමිසමට පැමිණෙයි", "News Content": "පර්පචුවල් ටෙෂරිස් සමාගමේ හිමිකරු අර්ජුන් ඇලෝසියස් මහතා අද (13) දිනයේත් බැදුම්කර කොමිසමට පැමිණ ඇත. අද දිනයේ ඔහුට බැඳුම්කර කොමිසම හමුවේ පෙනී සිටින ලෙස එම කොමිසම විසින් මීට පෙර සිතාසි නිකුත් කර තිබිණි. බැදුම්කර කොමිසමට සහය දක්වන අපරාධ පරික්ෂණ දෙපාර්තමේන්තුවේ නිලධාරින් ඊයේ (12) අර්ජුන් ඇලෝෂියස් මහතාගේ නිවසට ගොස් අද කොමිසම හමුවේ පෙනී සිටින විට බැංකු ගිණුම් ප්‍රකාශනද රැගෙන එන ලෙස ඔහුට දැනුම් දී ඇත. කෙසේවෙතත් අර්ජුන් ඇලෝෂියස් මහතා බැදුම්කර කොමිසම හමුවේ සාක්ෂි ලබාදීම සම්බන්ධයෙන් අර්ජුන් ඇලෝෂියස් මහතා වෙනුවෙන් පෙනි සිටින ජනාධිපති නීතීඥ ගාමිණි මාරපන මහතා මීට පෙර කොමිසම හමුවේ සිය විරෝධය ද පළ කළේ ය.", "URL": "https://lankatruth.com/si/?p=40813", "Category": "පුවත්", "Parent URL": null}