{"Source": "Lankatruth", "Timestamp": "December 4, 2020", "Headline": "කොවිඩ් පැණියේ වගකීම අපිට භාරගන්න බෑ – ආයුර්වේද වෛද්‍ය සංගමය", "News Content": "කෑගල්ලේ ධම්මික බණ්ඩාර වෙදමහතා කොවිඩ් 19 පැණිය නිපදවා ඇත්තේ නීත්‍යානුකූලව නොවන බැවින් එය භාවිතා කිරීමෙන් වන හානි කිසිවක් ආයුර්වේද වෛද්‍යවරුන් ලෙස තමන් භාරනොගන්නා බව ජ්‍යෙෂ්ඨ පශ්චාත් උපාධි ආයුර්වේද වෛද්‍යවරුන්ගේ සංගමය කියා සිටී. එම පැණිය නිෂ්පාදනය කළා යයි කියන පුද්ගලයා ආයුර්වේද දෙපාර්තමේන්තුවේ ලියාපදිංචි වූ අයෙක් නොවන බවත්, එවැනි ලියාපදිංචි නොකළ ඖෂධයක් පිළිබඳව ආයුර්වේද වෛද්‍යවරුන් ලෙස තමන්ට වගකීමක් භාරගත නොහැකිබවත් එම සංගමය වැඩිදුරටත් සඳහන් කරයි. මෙම පැණිය නිපදවූ ධම්මික බණ්ඩාර වෙදමහතා කියා සිටින්නේ එම නිෂ්පාදනය සඳහා වන බෙහෙත් වට්ටෝරුව රාවණාගේ කාලයේ සිට භාවිතා කරන ලද බවයි.", "URL": "https://lankatruth.com/si/?p=102432", "Category": "පුවත්", "Parent URL": null}