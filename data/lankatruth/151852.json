{"Source": "Lankatruth", "Timestamp": "September 20, 2023", "Headline": "ලාංකිකයෙක් පාලනය කරන කොරියාවේ බිස්කට් කර්මාන්ත ශාලාවක නිරීක්ෂණයකට සුනිල් හඳුන්නෙත්ති එක්වෙයි", "News Content": "දකුණු කොරියාවේ වෙසෙන ශ්‍රී ලාංකිකයන්ගේ ආරාධනාවක් අනුව එහි පැවැත්වෙන ජනහමු සහ සමුළු ඇමතීම සඳහා මේ දිනවල එහි ගොස් ජාතික ජන බලවේගයේ ජාතික විධායක සභික, එතෙර අපි සංවිධානයේ සභාපති සුනිල් හඳුන්නෙත්ති හේමක නම් ලාංකික තරුණයෙකු ප්‍රධාන පාලක ලෙස කටයුතු කරන කොරියානු ජාතික තරුණයෙකුට අයත් බිස්කට් කර්මාන්ත ශාලාවක නිරීක්ෂණ චාරිකාවකට එක්වී තිබේ. මෙම කර්මාන්ත ශාලාවේ දැවැන්ත බොයිලේරු මැෂින් බොහෝමයක් හේමක නම් ලාංකික තරුණයාගේ නිර්මාණ බවද එහිදී අනාවරණය වී ඇත. “මම මෙතනට එනකොට තේ එකක් වත් හදාගන්න දන්නෙ නෑ, වැඩ කරලාම තමා ඉගෙන ගත්තෙ” යැයි එම ලාංකික තරුණතා තමන් සමග පැවසූබව ෆේස්බුක් සටහනක් තබමින් ජාතික ජන බලවේගයේ ජාතික විධායක සභික, එතෙර අපි සංවිධානයේ සභාපති සුනිල් හඳුන්නෙත්ති සඳහන් කර තිබේ. හේමක නම් මෙම ලාංකික තරුණයා දකුණු කොරියාවට ගොස් ඇත්තේ මීට වසර 21කට පෙර වන අතර මෙම කර්මාන්ත ශාලාවේ නිෂ්පාදිත බිස්කට් දකුණු කොරියාවේ භාවිතයට පමණක් නොව ජපනායට සහ ඇමරිකාවටද අපනයනය කරන බව පැවසේ.", "URL": "https://lankatruth.com/si/?p=151852", "Category": "පුවත්", "Parent URL": null}