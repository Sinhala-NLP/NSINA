{"Source": "Lankatruth", "Timestamp": "November 20, 2021", "Headline": "එංගලන්තයේ ගින්නකින් ශ්‍රී ලාංකිකයින් සිව් දෙනෙක් මරුට", "News Content": "එංගලන්තයේ, ගිනිකොණ දිග ලන්ඩන් හි පිහිටි නිවසක ඇති වූ ගින්නකින් ශ්‍රී ලාංකිකයන් සිව්දෙනෙකු ජීවිතක්ෂයට පත්ව තිබෙනවා. මෙලෙස ජීවිතක්ෂයට පත්ව ඇත්තේ කාන්තාවන් දෙදෙනකු සහ කුඩා දරුවන් දෙදෙනෙකු බව විදෙස් මාධ්‍ය වාර්තා කරයි. මියගොස් ඇති කුඩා දරුවන් දෙදෙනා වයස අවුරුදු එකක් සහ අවුරුදු හතරක් පමණ වන බවත් ඔවුන් මීට මාස 03කට පෙර එංගලන්තය වෙත සංක්‍රමණය වී ඇතැයි පැවසේ. ගින්නෙන් මියගිය එක් කාන්තාවක් නිවසේ ගින්න හටගත් අවස්ථාවේදී සිය ස්වාමිපුරුෂයාට දුරකථනයෙන් අමතා නිවසේ ගින්නක් හටගෙන ඇති බවට දැනුම් දී ඇති බවත් පසුව දුරකථනය විසන්ධි වූ බවද බ්‍රිතාන්‍යය මාධ්‍ය වාර්තා කර ඇත.", "URL": "https://lankatruth.com/si/?p=125993", "Category": "පුවත්", "Parent URL": null}