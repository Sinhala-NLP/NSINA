{"Source": "Lankatruth", "Timestamp": "September 6, 2020", "Headline": "දිනක ආදායම කෝටි 394යි – ණය, පොලී ගෙවීමට කෝටි 777යි", "News Content": "මෙම වසරේ මුල් මාස හතර තුළ රාජ්‍ය ආදායම දිනකට රුපියල් කෝටි 394ක් වී ඇති අතර එම කාලයේ ණය වාරික සහ පොලී ගෙවීමට ආදායම මෙන් දෙගුණයකට ආසන්න රුපියල් කෝටි 777ක් දිනකට දරා ඇත. වසර මැද රාජ්‍ය මූල්‍ය තත්වය පිළිබඳ වාර්තාව 2020 මඟින් මේ බව අනාවරණය වේ. දිනකට රාජ්‍ය ණය පොලිය ගෙවීමට පමණක් රුපියල් කෝටි 278ක් වැය වී ඇති අතර ණය වාරික ගෙවීමට දිනකට රුපියල් කෝටි 499ක් වැය වීඇත. ණය වාරික සහ පොලිය ගෙවීමේ වියදම් විශාල වශයෙන් ඉහළ යමින් තිබෙව අතර වර්තමාන ජනාධිපතිවරයා බලයට පත් වූ වහාම 2019 දෙසැම්බර් මස සිට විශාල ළුහයෙව් බදු පහත හෙලීය. පාර්ලිමේන්තු මැතිවරණය ඉලක්ක කරගෙන මෙය ක්‍රියාත්මක කිරීමෙන් පසුගිය වසරට වඩා රාජ්‍ය ආදායම රුපියල් කෝටි 12,139කින් බිඳවැටී ඇත. පසුගිය 2019 වර්ෂයේ ජනවාරි සිට අප්‍රේල් දක්වා රාජ්‍ය ආදායම රුපියල් කෝටි 59812ක් වී ඇති අතර එම කාලය තුළ මෙම වසරේ එය රුපියල් කෝටි 47673ක් දක්වා පහත වැටී ඇත. රට ආර්ථික වශයෙන් මෙවැනි බිහිසුණු තත්වයකට පත්වී ඇති නමුත් එම ණය පියවීමට ප්‍රමුඛතාවය දෙනවා වෙනුවට ආණ්ඩුව 20වෙනි ව්‍යවස්ථා සංශෝධනය රට හමුවේ තබා ඇත.", "URL": "https://lankatruth.com/si/?p=96167", "Category": "පුවත්", "Parent URL": null}