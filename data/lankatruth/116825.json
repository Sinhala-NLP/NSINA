{"Source": "Lankatruth", "Timestamp": "May 22, 2021", "Headline": "රුපියල බාල්දුවීමේ තරම මෙන්න…", "News Content": "වර්තමාන ආණ්ඩුවේ ගෙවී ගිය 2020 මුල් වසර තුළදී රුපියල බාල්දුවීම නිසා පමණක් විදේශ ණය බර රුපියල් කෝටි 35,570 ඉහළ ගොස් තිබේ. මෙම තොරතුරු ශ්‍රී ලංකා මහ බැංකුවේ 2020 වාර්ෂික වාර්තාවෙන් අනාවරණය වේ. මේ පිළිබඳව එම වාර්තාව සටහනක් තබා ඇත්තේ මෙසේය. “විනිමය අනුපාතය අවප්‍රමාණය වීමෙහි ප්‍රතිඵලයක් ලෙස විනිමය අනුපාතිකයේ සිදු වූ වෙනස නිසා විදේශ ණය රුපියල් බිලියන 355.7කින් ඉහළ යෑමද මධ්‍යම රජයේ නොපියවූ ණයවල සිදුවූ නාමික වැඩිවීම කෙරෙහි බලපෑවේය.” මෙයින් කියවෙන්නේ වර්තමාන ආණ්ඩුව නිෂ්පාදන ආර්ථිකයක් මගින් මෙරට ආර්ථිකය නගාසිටුවන බව පැවසූවද අඩුම වශයෙන් රුපියල් බාල්දුවීම හෝ නතර කරගැනීමට තරම් ප්‍රමාණයක් නිෂ්පාදන ආර්ථිකයක් කෙරෙහි ගෙවුණු වසර තුළ යොමු වී නැති බවය. එහි ප්‍රතිඵලයක් වශයෙන් රුපියල බාල්දුවීම නිසා පමණක් එතෙක් පැවති විදේශීය ණය බර රුපියල් කෝටි 35,570කින් ඉහළ ගොස් තිබේ.", "URL": "https://lankatruth.com/si/?p=116825", "Category": "ආර්ථික පුවත්", "Parent URL": null}