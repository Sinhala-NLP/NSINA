{"Source": "Lankatruth", "Timestamp": "May 3, 2016", "Headline": "වතුකරයට වෙනම ඒකකයක් එපා – දිගම්බරම්", "News Content": "උතුරු පළාත් සභාව මගින් සම්මත කළ ෆෙඩරල් පන්නයේ යෝජනාවට අනුව වතුකරය සදහාද ”උඩරට කවුන්සිලය” නමින් වෙනම පාලන ක්‍රමයක් යෝජනා වුවද එවැනි ඒකකයක අවශ්‍යතාවයක් නැතැයි වතු යටිතල පහසුකම් හා ප්‍රජාසංවර්ධන අමාත්‍ය පී දිගම්බරම් මහතා ප්‍රකාශ කරයි. වැඩි දුරටත් අදහස් දැක්වූ ඒ මහතා නුවර එළිය බදුල්ල නුවර කළුතර ඇතුළු දකුණේ බොහෝ ප්‍රදේශ වල දමිල ජනතාව සිංහල ජනතාව හා එක්ව ජීවත් වන බැවින් වෙනම පාලන ක්‍රමයක් යෝජනා කිරීමෙන් නොයෙක් අර්බුද ඇතිවීමේ මූලාරම්භයක් බව ප්‍රකාශ කරයි.", "URL": "https://lankatruth.com/si/?p=23080", "Category": "පුවත්", "Parent URL": null}