{"Source": "Lankatruth", "Timestamp": "October 28, 2020", "Headline": "2021 හිදී ලෝක බලවතා මහජන චීනයද ?", "News Content": "කොරනා වසංගතය යම් පාලනයකට පත් කල මහජන චීනය ඉතා වේගයෙන් තම ආර්ථික කටයුතු නැවත ආරම්හ කරනු ලැබුවේ ලොව අනෙකුත් රටවල් තවමත් කොවිඩ්-19 සමග නොනවතින සටනක යෙදී සිටින අතරතුරදීය. විශේෂයෙන්ම තම ප්‍රධාන එදිරිවාදීන් ලෙස සැලකෙන එක්සත් යුරෝපය හා ඇමෙරිකාව තම රටවල් වසාගෙන පැතිරයන වසංගතයෙන් තම ජනතාව ආරක්ෂා කරගැනීමට අදටත් නීති සකස්කරද්දී චීනය තම අපනයනයන් වේගවත් කරනු ලැබිය. එහි ප්‍රථිපලයක් ලෙස පසුගිය ඔක්තෝබර් 12 වැනිදා චීනය ඉපයූ ප්‍රාග්ධන ප්‍රමාණය ඩොලර් බිලියන 10,040 ඉක්මවා ඇතැයි බටහිර පුවත්පත් වාර්තා කරනු ලැබිණි. 2015 චීනයේ සිදුවූ කොටස් වෙළද පල කඩාවැටීමෙන් පසුව අත්පත්කරගත් විශාලතම ප්‍රාග්ධන අගය වාර්තා කිරීමට පසුගිය සතියේ සමත් විය. විශේෂයෙන්ම අපනයන අදායම වේගවත් වීමට ප්‍රධාන අදායම් මාර්ගයක් ලෙස සැලකෙනුයේ කොරෝනා වසංගතයෙන් පීඩා විඳි රටවලට අපනයන කරන ලද මාස්ක්, සෞඛ්‍යය හා රෝහල් උපකරණ මෙන්ම බහුතරයක් රටවල නිවෙස්වල සිට සේවාවන් සැලසීම ඉහල යාම නිසා ඔවුනට අවශ්‍ය පරිගණක හා නවීන උපකරණ සැපයීමේ දී ලෝක වෙළඳ පලේ ඒකාධිකාරයක් පවත්වාගෙන යාමට චීනය සමත්වීමෙනි. මාර්තු මාසයේ සිට ගතවූ කාලය තුල පමණක් ඩොලර් බිලියන 3800 කින් තම ප්‍රාග්ධනය ඉහල නංවා ගැනීමට චීනය සමත් විනි. චීනයේ මුදල ඒකකය පසුගිය බදාදා වනවිට ඩොලරයට සාපේක්ෂව 1.5 %කින් පමණ ඉහල ගොස් තිබිනු අතර එය 0.1505 අගයක් ගනු ලැබීම හා ඩොලරය දුර්වලවීම පිළිබඳව සමස්ථ යුරෝපයේම කොටස් වෙළඳ පළවල් සලිත වී තිබිණි. මෙම ආර්ථික වර්ධන වේගය පවත්වාගැනීමට චීනය සමත් වනුයේ තම ආයෝජනයන්, පරිභෝජනයන් හා අපනයන – ආනයන මෙන්ම රට හදිසි කාර්මිකකරණයකට පත් කරගනිමින් ( මෝටර්රථ නිෂ්පාධනය -12%, රන් 15%, පරිගණක හා දුරකථන-25%)ලබාගත් ලාභ ආශ්‍රයෙන් උපයාගත් අදායම වැඩිකර ගැනීමෙන් බව යුරෝපිය ආර්ථික විශේෂඤ්යන්ගේ මතයයි. එසේම අනෙක් හේතුව ලෙස සැලකිය හැක්කේ රටේ ජනගහනය බිලියන 1,5ක් වීම තුලින් රට තුලම විශාල වෙළඳපලක් චීනය පවත්වා ගැනීමට සමත් වීම තුළිණි. එහිදී අන්තර් ජාතික මුල්‍ය අරමුදලේ ප්‍රකාශකයෙකු පැවසුවේ කොරෝනා වසංගතය නිසා ලෝකය තුල 1929 දී ආර්ථික අර්බුධය හා සමාන තත්වයක් ඇතිවීමට ඉඩ තිබුනත් චීනය මේ වසරේ ලබාගන්නා ආර්ථික වර්ධන වේගය සැලකු විට (එනම් එය 1.9% ක වන අතර,Report moody) එවැනි අර්බුධයක් මගින් චීනයට කිසිදු බලපෑමක් ඇතිවේ යයි තමන් නොසිතන බවයි. එසේම වර්තමාන ජනාධිපති ජින්පින් ගේ සංකල්පයක් අනුව ආනයනය සීමා කර දේශීය කාර්මික හා කුෂි නිෂ්පාධන ඉහල නැංවීමටත් ගන්නා ලද පියවරයන් නිසාත් මෙම ආර්ථික වර්ධනය ලබාගැනීමට සමත් වී තිබේ. කොරෝනා වසංගතය නිසා යම් පසුබෑමකට පත් වුවත් තම ආරක්ෂක වියදම් සදහා සිදුකරන ලැබූ මුදල ප්‍රමාණය ඩොලර් බිලියන් 178කින් වැඩිකිරීමට චීන රජය ක්‍රියා කර ඇත. පසුගිය වසරට සාපේක්ෂව එය 6.9%ක ඉහල යාමකි. පසුගිය වසරක කාලය පුරා පාබල, නාවික, ගුවන් යන සියළු හමුදා බල ඇණි තුල විශාල නව ප්‍රතිසංස්කරණ රාශියක් සිදු කර ගෙන ඇත. විශේෂයෙන්ම DF-41 නමින් එකවර මිසයිල රාශියක් යැවිය හැකි සමස්ථ ඇමරිකාවම එකවර ඉලක්ක කළ හැකි විශාල බැලස්ටික් මිසයිලයක් නිර්මාණය කර ඇත. කෙසේවෙතත් ඇමරිකාවට සාපේක්ෂව චීනය ආරක්ෂාව සඳහා වියදම් කරන 1/3කටත් අඩු අගයක් ගනී. ඔක්තෝබර් 22 වනදා sputnik වෙබ් ජාලය සමග සම්මුඛ සාකච්චාවක් හා එක්වෙමින් රුසියානු ජනාධිපති පුටින් පැවසුවේ ඊළඟ වසර කීපය ඇතුලත දී චීනය හා ජර්මනිය ලොව බලවත් රටවල් දෙකක් බවට පත්වීම වැළැක්විය නොහැකි බවයි. කෙසේවෙතත් චීනයට තවදුරටත් යම් ආකාරයකට හෝ ඇතිවන සියළුම ජාත්‍යන්තර අර්බුධ ඉදිරියේ තම ආර්ථිකය හසුරුවා ගැනීමට හැකිවී ඇත්තේ 1949 දී සිදු වූ චීන විප්ලවයෙන් ඇතිකළ සමාජ හා දේශපාලනික වෙනස් කම් හේතුවෙනි. පුද්ගලික දේපල ක්‍රමය 2007 සිට ව්‍යවස්ථාවට ඇතුළු කලද (ඉඩම් හැර) රට තුල විශේෂයෙන්ම අදටත් රටේ 80%ක රාජ්‍ය දේපල ක්‍රමය රැඳී පවතින්නේ රජයේ පාලනය සතුව බවට යන්න අප අමතක කල යුතු නැත.", "URL": "https://lankatruth.com/si/?p=98762", "Category": "විදෙස් පුවත්", "Parent URL": null}