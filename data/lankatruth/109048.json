{"Source": "Lankatruth", "Timestamp": "January 22, 2021", "Headline": "චරිත හතෙන් ප්‍රසිද්ධ විල්සන් චරිත දෙක ගැන කියයි…", "News Content": "විද්‍යාත්මකව ප්‍රශ්නවලට පිළිතුරු ලබා නොදී මිනිසුන්ගේ බලාපොරොත්තු වෙන්දේසි කරන නායකයන් රටට වැඩක් නැති බව ප්‍රවීණ රංගණ ශිල්පී විල්සන් ගුණරත්න ප්‍රකාශ කර තිබේ. දේශපාලන නායකයින් ඇතුළු චරිත වේදිකාව නාට්‍යය හරහා හාස්‍යයට ලක්කිරීම සම්බන්ධයෙන් ඔහු ප්‍රසිද්ධියට පත්ව සිටී. වේදිකා නාට්‍ය, ටෙලිනාට්‍ය මෙන්ම චිත්‍රපට නළුවෙකු ලෙස ප්‍රකට විල්සන් ගුණරත්න කලාකරුවා දිවයින පුවත්පත සමග සිදුකළ සම්මුඛ සාකච්ඡාවකදී සිදු කළ මෙම ප්‍රකාශය දැඩි කතාබහකට ලක්වී තිබේ. එම සම්මුඛ සාකච්ඡාවේදී ”ඒ වගේම විද්‍යාත්මකව ප්‍රශ්නවලට කඩිනමින් විසඳුම් දෙන කාර්ය ශූර, නිවැරදිව, පිරිසිදුව සහ විනිවිද භාවයෙන් යුතුව කටයුතු කරන තීරකයෝ මේ රටට අද අත්‍යවශ්‍යයි. ඒ නැතිව මිනිස් බලාපොරොත්තු වෙන්දේසි කරන නායකයන්ගෙන් රටට වැඩක් නැහැ.” වැඩිදුරටත් ඔහු මෙසේ ප්‍රකාශ කර ඇත.", "URL": "https://lankatruth.com/si/?p=109048", "Category": "කලා පුවත්", "Parent URL": null}