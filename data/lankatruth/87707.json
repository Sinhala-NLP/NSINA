{"Source": "Lankatruth", "Timestamp": "December 21, 2019", "Headline": "ගොවි නායක නාමල්ගේ හෙළිදරව්ව ඵලදරයි… වීරවිල ගබඩාවට ඇමති කඩා පනියි… සහල් මාෆියාවක් ඇති බවත් පිළිගනියි…", "News Content": "වීරවිල පන්නේගමුව රජයේ සහල් ගබඩාවේ හාල් කිලෝ ලක්ෂ 50කට වැඩි ප්‍රමාණයක් ගබඩාකරගෙන සිටින බවත් මහාපරිමාණ මෝල් හිමියන්, දේශපාලනඥයින් අතර දැවැන්ත සහල් මාෆියාවක් ක්‍රියාත්මක වන බවත් පසුගිය 19 වනදා පොළොන්නරුව ප්‍රදේශයේදී මාධ්‍ය හමුවක් පවත්වමින් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා අවධාරණය කළේ ය. නාමල් කරුණාරත්න මහතාගේ එම හෙළිදරව්ව සත්‍යයක් බව ඊයේ (20) එහි ගිය කෘෂිකර්ම රාජ්‍ය අමාත්‍ය විදුර වික්‍රමනායක මහතා පෙන්වා දුන් අතර එහිදී නාමල් කරුණාරත්න මහතා අනාවරණය කරන පන්නයේ සහල් මාෆියාවක් ක්‍රියාත්මක වෙන බවද එහිදී විදුර වික්‍රමනාය අමාත්‍යවරයා පිළිගන්නා ලදී. එමෙන්ම නමාල් කරුණාරත්න මහතා සඳහන් කළ පරිදි මහාපරිමාණ මොල් හිමියන්ගේ ගබඩා තුළ සහල් සහ වී පවතින බව පිළිගත් ජලසම්පාදන පහසුකම් රාජ්‍ය අමාත්‍ය වාසුදේව නානායක්කාර මහතා සඳහන් කර සිටියේ එම ගබඩාවලට කඩාපැන එම සහල් තොග අත්පත් කරගන්නා බවයි.", "URL": "https://lankatruth.com/si/?p=87707", "Category": "පුවත්", "Parent URL": null}