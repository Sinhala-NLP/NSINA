{"Source": "Lankatruth", "Timestamp": "June 18, 2017", "Headline": "ජාතීවාදය වැපිරූ 14ක් අත්අඩංගුවට", "News Content": "ජාතීන් හා ආගම් අතර විරසකය ඇති කරන සිද්ධීන් සම්බන්ධව මැයි මාසයේ සිට මේ දක්වා 14 දෙනකු අත්අඩංගුවට ගෙන ඇතැයි රජයේ ප‍්‍රවෘත්ති දෙපාර්තමේන්තුවේ දී අද (18) පැවති මාධ්‍ය හමුවක් අමතමින් පොලිස් මාධ්‍ය ප‍්‍රකාශක නියෝජ්‍ය පොලිස්පති ප‍්‍රියන්ත ජයකොඩි මහතා ප්‍රකාශ කරයි. එසේ අත්අඩංගුවට ගත් පරිස අතර භික්ෂූන් වහන්සේ නමක, පොලිස් නිලධාරියෙකු, මුස්ලිම් ජාතිකයින් දෙදෙනෙකු සහ ද්‍රවිඩ ජාතිකයෙකුද සිටින බව පොලිස් මාධ්‍ය ප‍්‍රකාශකවරයා අනාවරණයි. මෙවැනි සිද්ධීන් සම්බන්ධයෙන් තවත් භික්‍ෂූන් වහන්සේනමක් හා තවත් සිවිල් වැසියන් හය දෙනෙකු අත්අඩංගුවට ගැනීමට පරීක්‍ෂණ පවත්වන බවත් අත්අඩංගුවට ගෙන සිටින භික්‍ෂූන් වහන්සේ ඇතුළු සිංහල ජාතිකයින් 11 දෙනාගෙන් වැඩිදෙනකු බොදුබල සේනා සංවිධානයට ඍජුවම සම්බන්ධ අය බවත් මේ වනවිට තහවුරු වී ඇතැයි ඒ මහතා අනාවරණය කියයි. ජාතීන් සහ ආගම් අතර විරසකය ඇතිවන ආකාරයේ ප‍්‍රකාශ නිකුත් කර ඇති දේශපාලනඥයින් කිහිපදෙනකු සම්බන්ධයෙන්ද පරීක්‍ෂණ ආරම්භ කර ඇති බවත් ඉදිරියේදී නීතිපති උපදෙස් අනුව ඔවුන් සම්බන්ධව පියවර ගැනීමට බලාපොරොත්තු වන බවත් පොලිස් මාධ්‍ය ප‍්‍රකාශකවරයා කියයි.", "URL": "https://lankatruth.com/si/?p=36080", "Category": "පුවත්", "Parent URL": null}