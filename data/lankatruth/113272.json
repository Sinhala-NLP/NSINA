{"Source": "Lankatruth", "Timestamp": "March 19, 2021", "Headline": "ක්ෂුද්‍ර මූල්‍ය ණය අහෝසි කරනු – අයිතීන් උදෙසා කාන්තාවෝ විරෝධයේ", "News Content": "ග්‍රාමීය ජනතාව බහුතරයක් පීඩාවට පත්කරමින් ක්‍රියාත්මක වන සියලුම ක්ෂුද්‍ර මූල්‍යණය අහෝසි කිරීමට ආණ්ඩුවට බල කරමින් අයිතීන් උදෙසා කාන්තාවෝ සංවිධානය විරෝධතාවයක් පැවැත්වීය. මෙම විරෝධතාවය අද (19) දින කදුරුවෙල නගරයේ දී පැවැති අතර ඊට අයිතීන් උදෙසා කාන්තාවෝ සංවිධානය වෙනුවෙන් ජාතික ජනබලවේගයේ පාර්ලිමේන්තු මන්ත්‍රීනි, ආචාර්ය හරිනි අමරසූරිය,අයිතීන් උදෙසා කාන්තාවෝ සංවිධානයේ ලේකම් සමන්මලීගුණසිංහ යන අයද එක්ව සිටියහ. ව්‍යාජ මූල්‍ය ආයතනවලට නීතිය ක්‍රියාත්මක කරන ලෙසත් සියලු ක්ෂුද්‍ර මූල්‍යණය අහෝසි කරන ලෙසත් විරෝධතාවටය එක්වූවන් ආණ්ඩුවට බලකර සිටී. විශේෂයෙන්ම ආණ්ඩුව බලයට පත් වීමට පෙර ජනතාවට පොරොන්දු වූයේ ග්‍රාමීය කාන්තාවන් දැඩි ලෙස පීඩාවට පත්කරමින් ක්‍රියාත්මක වන අක්‍ෂ්‍රද්‍ර මුල්‍ය ණය බලයට පත්වූවහාම අහෝසි කිරීමට පියවර ගන්නා බවයි. නමුත් මේ දක්වා ඒ වෙනුවෙන් ක්‍රියාමාර්ගයක් ගෙන නොමැති අතර දිනෙන් දින අධික පොලියක් අය කරන මෙම ක්ෂුද්‍ර මූල්‍ය ණය ගෙවාගැනීමට නොහැකි වීමෙන් කාන්තාවන් විශාල පිරිසක් සිය දිවි හානි කර ගැනීමට පෙළෙඹෙමින් ඇතැයි විරෝධතාවයට එක්වූකාන්තාවෝ පවසති.", "URL": "https://lankatruth.com/si/?p=113272", "Category": "පුවත්", "Parent URL": null}