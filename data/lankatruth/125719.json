{"Source": "Lankatruth", "Timestamp": "November 12, 2021", "Headline": "2022 අයවැය අද පාර්ලිමේන්තුවට", "News Content": "මුදල් අමාත්‍ය බැසිල් රාජපක්ෂ විසින් 2022 වසර සඳහා වන අයවැය අද (12) පස්වරු 02.00ට පාර්ලිමේන්තුවට ඉදිරිපත් කිරීමට නියමිතය. මෙරට 76වන අයවැය මෙන්ම ජනාධිපති ගෝඨාභය රාජපක්ෂ මහතාගේ රජයේ දෙවන අයවැය වාර්තාවද මෙයයි. විසර්ජන පනත් කෙටුම්පත ඔක්තෝබර් මස 07 වනදා මුදල් අමාත්‍යවරයා විසින් පාර්මේන්තුවට ඉදිරිපත් කර තිබිණි. ඒ අනුව හෙට (13) සිට ලබන 22 වනදා දක්වා දින 07ක කාලයක් අයවැය දෙවනවර කියවිමේ විවාදය පැවැත්වීමට සැලසුම් කර තිබේ. දෙසැම්බර් 10 වන දින පස්වරු 05.00 අයවැය තෙවන වර කියවිමේ ඡන්ද විමසීම පැවැත්වීමට නියමිතය. අයවැය ඉදිරිපත් කරන කාලසීමාව තුළ මහජන ගැලරිය මහජනතාවට විවෘත නොවන අතර රාජ්‍ය නිලධාරින් සීමිත පිරිසකට පමණක් සහභාගීවීමට අවස්ථාව ලබාදී තිබේ.", "URL": "https://lankatruth.com/si/?p=125719", "Category": "ආර්ථික පුවත්", "Parent URL": null}