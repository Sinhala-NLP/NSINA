{"Source": "Lankatruth", "Timestamp": "August 13, 2019", "Headline": "ප්‍රභූ රථ පෙළක ගැටීමෙන් පුද්ගලයන් දෙදෙනෙකු රෝහලේ", "News Content": "බුත්තල මහගොඩයාය ප්‍රදේශයේ දී ප්‍රභූ රථ පෙළක ගැටීමෙන් ත්‍රීරෝද රථයක ගමන්ගත් පුද්ගලයන් දෙදෙනෙකු අනතුරට ලක්ව තිබේ. ඊයේ(12) පස්වරුවේ මෙම අනතුර සිදුව තිබේ. මොණරාගල දෙස සිට වැල්ලවාය දෙසට ධාවනය වූ ප්‍රභූ රථ පෙළ ප්‍රතිවිරුද්ධ දෙසින් පැමිණි ත්‍රීරෝද රථයක ගැටීමෙන් මෙම අනතුර සිදුව තිබේ. අනතුර සිදුවීමෙන් පසු ප්‍රභූ රථවල පැමිණි පිරිස් වහාම එම රථවල අංක තහඩු ගලවා ඉවත් කළ බව ප්‍රදේශවාසීන් චෝදනා කරයි. අනතුරින් ත්‍රීරෝද රථයේ ගමන්ගත් පුද්ගලයින් දෙදෙනෙකු තුවාල ලබා බුත්තල ප්‍රාදේශීය රෝහලට ඇතුළත් කර තිබේ. ඔවුන් මැදගම ප්‍රදේශයේ පදිංචිකරුවන් බව බුත්තල පොලීසිය පවසයි. ප්‍රභූ රථ සියල්ල බුත්තල පොලීසිය වෙත ගෙන ගොස් ඇති බවත් වැඩිදුර විමර්ශන ක්‍රියාත්මක බවත් වාර්තා වේ.", "URL": "https://lankatruth.com/si/?p=79045", "Category": "පුවත්", "Parent URL": null}