{"Source": "Lankatruth", "Timestamp": "October 23, 2019", "Headline": "පාස්කු ප්‍රහාරය විමර්ශනයට පත්කළ විශේෂ කාරක සභා වාර්තාව අද පාර්ලිමේන්තුවට", "News Content": "පාස්කු ඉරුදින ප්‍රහාරය සම්බන්ධව විමර්ශනය කර පාර්ලිමේන්තුවට වාර්තා කිරීමට පත්කළ පාර්ලිමේන්තු විශේෂ තේරීම් කාරක සභාවේ වාර්තාව අද(23) පෙරවරුවේ පාර්ලිමේන්තුවට ඉදිරිපත් කිරීමට නියමිතය. අප්‍රේල් 21 ප්‍රහාරය සම්බන්ධව විමර්ශනය කර පාර්ලිමේන්තුවට වාර්තා කිරීමට මැයි මස 22 වැනිදා, කතානායක කරූ ජයසූරිය මහතා විසින් මෙම කාරක සභාව පත්කළ අතර ඒකාබද්ධ විපක්ෂයේ කණ්ඩායම හැර අනෙක්කුත් ප්‍රධාන දේශපාලන පක්ෂවල නියෝජිතයන් මෙය නියෝජනය කළේය. භාෂා ත්‍රිත්වයෙන්ම මෙම වාර්තාව සකස් කර ඇති බවත් විධිමත්ව සොයා බැලීමට ලක්කල බැවින් අවසන් වාර්තාව ඉදිරිපත් කිරීමට යම් කාලයක් ගතවූ බවත් කාරක සභා සභාපති නියෝජ්‍ය කතානායක ආනන්ද කුමාරසිරි මහතා සඳහන් කළේය. ජනාධිපතිවරයා, අගමැතිවරයා, අමාත්‍යවරුන් සහ ආරක්ෂක අංශ සහ බුද්ධි ප්‍රධානීන්ගෙන් ද සාක්ෂි විමසීමෙන් අනතුරුව ‍මෙම වාර්තාව සකස් කර ඇත.", "URL": "https://lankatruth.com/si/?p=83738", "Category": "පුවත්", "Parent URL": null}