{"Source": "Lankatruth", "Timestamp": "March 31, 2021", "Headline": "සජිත්ගේ චිත්‍රපට රංගනයත් හෙළි වෙයි…", "News Content": "විපක්ෂ නායක සජිත් ප්‍රේමදාස නිවාස හා ඉදිකිරීම් ඇමතිවරයා වශයෙන් සිටියදී එම අමාත්‍යාංශය යටතේ සංස්කෘතික කටයුතු දෙපර්තමේන්තුව ඇතුළු ආයතනද පවරාගෙන ජාතික චිත්‍රපට සංස්ථාවේ ඉහළම තනතුරු සඳහා පුද්ගලයින් පත් කිරීමෙන් රුපියල් විසිතුන් ලක්ෂ පනස් දහසකට අධික මුදලක් අයතා අන්දමින් වැය කර ඇති බව හෙළි වේ. මෙම තොරතුරු චිත්‍රපට සංස්ථාව සම්බන්ධයෙන් නිකුතකර තිබෙන විගනකාධිපති වාර්තාවේ ඇතුළත්ය. සංස්කෘතික කටයුතු දෙපාර්තමේන්තුවේ සහකාර අධ්‍යක්ෂවරුන් වශයෙන් බඳවාගත් දෙදෙනෙකුගේ පත්වීම් කාලය වසර දෙකක්වත් සම්පූර්ණවීමට පෙර ජාතික චිත්‍රපට සංස්ථාවේ සාමාන්‍යාධිකාරී සහ නියෝජ්‍ය සාමාන්‍යාධිකාරී යන තනතුරුවලට පත් කර රුපියල් 0,364,367ක වැටුප් හා දීමනා ගෙවා තිබේ. මෙම මුදල 2019 වර්ශය වෙනුවෙන් ගෙවා ඇති අතර වර්තමාන ආණ්ඩුව බලයට පත්වීමෙන් පසුව 2020 වර්ශය සඳහාද මෙම සංස්ථාවෙන් රුපියල් 733,678ක මුදලක් ගෙවා තිබේ.", "URL": "https://lankatruth.com/si/?p=114057", "Category": "පුවත්", "Parent URL": null}