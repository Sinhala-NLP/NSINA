{"Source": "Lankatruth", "Timestamp": "September 4, 2022", "Headline": "නව කැබිනට්ටුව පත්කිරීම තවත් කල් යයි", "News Content": "පත්කළ ජනාධිපති රනිල් වික්‍රමසිංහගේ නව කැබිනට්ටුව පත් කිරීම තව දුරටත් කල් යනු ඇතැයි දේශාපාලන ආරංචි මාර්ග සඳහන් කරයි. මෙම ඇමති මණ්ඩලය පත් කිරීම ප්‍රමාද වීමට හේතු වී ඇත්තේ, කැබිනට් ඇමති ධුර සදහා පොහොට්ටු පක්ෂයෙන් ඉදිරිපත් කර ඇති නම් ලැයිස්තුවේ ඇති කිහිපදෙනකු සම්බන්ධයෙන් ආණ්ඩු පක්ෂයේම මන්ත්‍රීවරු අතර පවතින විරෝධය බව එම ආරංචි මාර්ග සඳහන් කරයි. එසේ වුවද, රාජ්‍ය ඇමතිවරුන් පත් කිරීම හෙට (05) දිනයේ සිදුවීමට බොහෝ දුරට ඉඩ ඇති බවද එම ආරංචිමාර්ග පෙන්වාදෙයි. රාජ්‍ය ඇමතිවරුන් 35දෙනෙකු පමණ පත් කිරීමට නියමිත අතර, පොහොට්ටු පක්ෂය විසින් රාජ්‍ය ඇමති ධුර සඳහා නම් කරන මන්ත්‍රීවරුන්ගේ ලැයිස්තුවක් එම පක්ෂය විසින් ජනාධිපතිවරයා වෙත ඉදිරිපත් කර ඇතැයිද එම දේශාපාලන ආරංචි මාර්ග වැඩිදුරටත් සඳහන් කරයි.", "URL": "https://lankatruth.com/si/?p=138875", "Category": "පුවත්", "Parent URL": null}