{"Source": "Lankatruth", "Timestamp": "November 21, 2019", "Headline": "විපක්ෂ නායනකධුරයට රනිල් – සජිත් තරඟයක", "News Content": "අගමැතිවරයා සහ ආණ්ඩුව ඉල්ලා අස්වීමෙන් අනතුරුව හෙට සිට විප්කෂයේ අසුන් ගැනීමට නියමිත එක්සත් ජාතික පක්ෂය අභ්‍යන්තරයේ නැවතත් අර්බුද මතු වෙමින් තිබෙන අතර ප්‍රධානතම අර්බුදය බවට පත්ව ඇත්තේ විපක්ෂ නායකයා වන්නේ කවුරුන්ද යන්න පිළිබඳවය. එජාප නායක රනිල් වික්‍රමසිංහ මහතා මේ වනවිටත් විපක්ෂ නායක ධුරය බලාපොරොත්තුවෙන් සිටින අතර සජිත් ප්‍රේමදාස විපක්ෂ නායකයා ලෙස පත් කළ යුතු බව ඔහුට ජනාධිපති අපෙක්ෂකත්වය ලබා දෙන ලෙස රනිල් වික්‍රමසිංහ මහතාට බලපෑම් කළ එජාප මන්ත්‍රී කණ්ඩායම පවසති. එසේම එක්සත් ජාතික පක්ෂයේ නායකත්වය සම්බන්ධයෙන්ද මේ වනවිට නැවතත් කතාබහක් ඇති වී තිබෙන අතර හරීන් ප්‍රනාන්දු ඇතුළු මන්ත්‍රීවරුන් පිරිසක් මෙය ප්‍රසිද්ධියේ ප්‍රකාශ කිරීමට ද පටන් ගෙන තිබේ. හරීන් ප්‍රනාන්දු මහතා කොළඹදී පැවති මාධ්‍ය හමුවකදී ප්‍රකාශ කර ඇත්තේ එජාපයේ වෙනස්කම් කිහිපයක් සිදුවිය යුතු බවයි. එම වෙනස්කම් සිදුවන තෙක් සජිත් ප්‍රේමදාස දේශපාලන කටයුතුවලින් ඈත් වී සිටින බවද ඔහු අනාවරණය කර ඇත. එම මතවාදය මේ වනවිට එජාපය තුළ ශක්තිමත් වී තිබේ.", "URL": "https://lankatruth.com/si/?p=85971", "Category": "පුවත්", "Parent URL": null}