{"Source": "Lankatruth", "Timestamp": "October 12, 2021", "Headline": "කබ්රාල්ගේ ආශ්චර්යයත් ඉවරයි… ආර්ථිකය රිම්එකට වැටෙයි…", "News Content": "ලබන 2022 වසරේ කල් පිරීමට නියමිත ජාත්‍යන්තර ස්වෛරිත්ව බැඳුම්කරවලට අදාල ද්විතීක වෙළඳපොළේ ඵලදායිතා අනුපාතිකය (මේ වනවිට අලෙවිවන මිල ගණන්) 40% දක්වා දරුණු ලෙස කඩා වැටී ඇති බව මහ බැංකුවේ නවතම නිවේදනයකින් අනාවරණය වේ. මෙම තත්වය වර්තමාන මහ බැංකු අධිපති අජිත් නිවාඩ් කබ්‍රාල් පත්වීමෙන් පසුව ඇතිවී තිබීම වශේෂත්වයකි. පසුගිය 15 වෙනි දින ඔහු මහ බැංකුවේ අධිපති ධුරය භාරගැනීමෙන් පසුව විශේෂ ප්‍රකාශයක් කරමින් ආර්ථිකය සහ මූල්‍ය පද්ධති ස්ථාවර කිරීමේ සය මාසයක වැඩ පිළිවෙලක් ප්‍රකාශයට පත්කරනු ලැබීය. එසේ තිබියදී ඔක්තෝබර් පළවෙනි දින වනවිට ස්වෛරිත්ව බැඳුම්කර ද්විතීක වෙළඳපොළේ අළෙවි වූ 47%ක අවම මිල ගණන් මේ වනවිට 40% දක්වා තවත් කඩා වැඩී ඇත. මේ අතර අදාල මහ බැංකු නිවේදනයේ සඳහන් වන ආකාරයට සැප්තැම්බර් 24 දින වනවිට ස්වෛරිත්ව බැඳුම්කර ඵලදායීතාවය 69%ක් වූ බවද හෙළි වේ. මේ අනුව මාසයක් ඉක්ම යාමටත් පෙර එම පළදායිතාව 69% සිට 40% දක්වා ඒකක 29කින් කඩා වැටී ඇත.", "URL": "https://lankatruth.com/si/?p=124475", "Category": "ආර්ථික පුවත්", "Parent URL": null}