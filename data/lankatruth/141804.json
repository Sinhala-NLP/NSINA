{"Source": "Lankatruth", "Timestamp": "November 9, 2022", "Headline": "කටුනායක ගුවන් තොටුපළ කවුන්ටර අසළ තදබදයක්…", "News Content": "මේ වනවිට කටුනායක ගුවන් තොටුපොළ පරිඝණක පද්ධතියේ ඇතිව තිබෙන දෝශයක් හේතුවෙන් විදෙස්ඟතවීමට පැමිණ සිටින මගීන්ගේ යම් තදබදයක් හටගෙන ඇති බවත් ආගමන විගමන කවුන්ටරවල දිගු පෝලිම් දක්නට ලැබෙන බවත් වාර්තා වේ. කටුනායක ගුවන් තොටුපළ පරිඝණ පද්ධතියේ මෙලෙස දෝශයක් හටගෙන ඇත්තේ ආගමන හා විගමන අංශයේ පරිගණක පද්ධතියේ හටගත් දෝෂය හේතුවෙන් බවත් ඒ හේතුවෙන් ගුවන් තොටුපළ මගීන් සඳහා ආගමන හා විගමන ක්‍රියාවලිය මේ වනවිට ස්වයංක්‍රීය පද්ධතිය භාවිතයෙන් තොරව සිදු කරන බැවින් මෙලෙස දිගු පෝලිම් තත්වයක් හටගෙන ඇති බවත් පැවසේ. දෝෂය නිවැරදි කරන තුරු එම ක්‍රියාවලිය ස්වයංක්‍රීය පද්ධතිය භාවිතයෙන් තොරව සිදු කරන බව ගුවන් තොටුපළ ආරංචිමාර්ග පවසයි.", "URL": "https://lankatruth.com/si/?p=141804", "Category": "පුවත්", "Parent URL": null}