{"Source": "Lankatruth", "Timestamp": "September 26, 2023", "Headline": "මහ බැංකු අධිපති හතරවටේටම නෙලයි – වජිරටත් අභියෝගයක්", "News Content": "ලංකාව විදේශ ණය ගෙවා දැමීමට නොමැකි රටක් තත්වයට පත්ව ඇති අවස්ථාවේ බංකොලොත් බව ප්‍රකාශ කිරීම සිදු කළේ ව්‍යවස්ථාව උල්ලංඝනය කරමින් යැයි මෙරට මහජන නියෝජිතයින් ඇතුළු පිරිසක් පසුගිය දිනවල ප්‍රකාශ කරමින් මහ බැංකු අධිපති ලෙස තමන්ටත් මුදල් අමාත්‍යාංශ ලේකම්ටත් සෘජුව ඇඟිලි දිගු කළ බවත් එසේ ව්‍යවස්ථාව උල්ලංඝනය කර ඇත්නම් ඒ සම්බන්ධයෙන් සෘජුවම නීතිය ක්‍රියාත්මක කරන ලෙසත් මහ බැංකු අධිපති ආචාර්ය නන්දලාල් වීරසිංහ සඳහන් කරයි. මහ බැංකු අධිපති ආචාර්ය නන්දලාල් වීරසිංහ එම අදහස් පළ කළේ බණ්ඩාරනායක ජාත්‍යන්තර සම්මන්ත්‍රණ ශාලාවේ ඊයේ (25) පැවති උත්සවයකට එක්වෙමිනි. එහිදී මේ සම්බන්ධයෙන් මහ බැංකු අධිපති දැක්වූ අදහස් පහතින් පල කෙරේ. පසුගිය 15 වනදා පාර්ලිමේන්තුවේ පැවති “රට බංකොලොත් බව ප්‍රකාශ කිරීම පිළිබඳව සොයා බැලීම සඳහා පත් කර තිබෙන පාර්ලිමේන්තු තේරීම් කමිටුව” හමුවේ අදහස් දක්වමින් එක්සත් ජාතික පක්ෂ සභාපති, පාර්ලිමේන්තු මන්ත්‍රී වජිර අබේවර්ධන ප්‍රකාශ කර සිටියේ වර්තමාන මහ බැංකු අධිපති ආචාර්ය නන්දලාල් වීරසිංහ සහ භාණ්ඩාගාර ලේකම් මෙන්ම මුදල් අමාත්‍යාංශ ලේකම් මහින්ද සිරිවර්ධන එම තනතුරුවලට පත්වීමත් සමග අත්තනෝමතික ලෙස රට බංකොලොත් බව ප්‍රකාශ කර විදේශ ණය ගෙවීම අත්හිටවීම සම්බන්ධයෙන් බුද්ධ අංශ යොදවා පරීක්ෂණයක් පැවැත්විය යුතු බවය. ඒ සම්බන්ධයෙන් තව දුරටත් විස්තර කරමින් ඔහු එහිදී පැවසුවේ,  මේ අතර ආණ්ඩු පක්ෂය නියෝජනය පොහොට්ටු පක්ෂ මන්ත්‍රීවරු අවස්ථා කිහිපයකදීම මහ බැංකු අධිපති සහ මුදල් අමාත්‍යාංශ ලේකම් ඉලක්ක කර විවිධ චෝදනා එල්ල කරනු දක්නට ලැබුණු අතර පසුගිය වසරේ ජූලි මාසයේ රනිල් වික්‍රමසිංහ ජනාධිපති ධුරයට පොහොට්ටු පක්ෂය ප්‍රමුඛ මන්ත්‍රීවරු විසින් තෝරා පත්කරගත් ආසන්නයේම ජනාධිපති පාර්ලිමේන්තු කටයුතු උපදේශක ආශු මාරසිංහ ස්වාධීන රූපවාහිනී දේශපාලන සංවාදයකට එක් වෙමින් මහ බැංකු අධිපති ජනාධිපතිවරණයේ අපේක්ෂකයෙකු වීමේ අරමුණ ඇතිව ක්‍රියා කරන්නේ යැයි චෝදනා කරනු ලැබීය. මේ සියලු චෝදනා හමුවේ මහ බැංකු අධිපති නන්දලාල් වීරසිංහගේ අභියෝගය බාරගෙන ඔහුට එරෙහිව නීතිය හමුවට යාමේ හැකියාව දැන් වජිර අබේවර්ධනට තිබේ.", "URL": "https://lankatruth.com/si/?p=152219", "Category": "ආර්ථික පුවත්", "Parent URL": null}