{"Source": "Lankatruth", "Timestamp": "January 24, 2023", "Headline": "එළවලු ගොවියා යළිත් නට්ටන්", "News Content": "මේ වනවිට ආනයනික අර්තාපල් අල විශාල තොගයක් වෙළඳපොලට නිකුත්කර තිබීමත් ඉල්ලුම 70%කින් පමණ පහත වැටීමත් නිසා එළවලු ගොවියා යළිත් වරක් අන්ත ප්‍රපාතයට වැටීතිබේ. ආනයනික අර්තාපල් අල කිලෝවක් කොළඹින් ඉතා දුර බැහැර ප්‍රදේශවල පවා රුපියල් 140/- වැනි මිලකට අලෙවි කෙරෙමින් පවතී. කෙසේවත් දරා ගත නොහැකි නිෂ්පාදන පිරිවැයක් දරමින් වගා කටයුතුවල යෙදෙන ශ්‍රී ලාංකික ගොවියා යළි යථා තත්වයට පත්විය නොහැකි සේ ප්‍රපාතයට වැටෙමින් පවතී.  එසේම, එළවලු පාරිභෝගිකයන්ගේ වෙළඳපොලට පැමිණීම 70%කින් පමණ අඩුවීම නිසා තවත් අර්බුදයක් මතුවී තිබේ. එළවලු ගොවියන් මේ වනවිට වගා කටයුතු 50%කින් පමණ අත්හැර දමා තිබියදීත් මෙම තත්වය උදාවී තිබේ.", "URL": "https://lankatruth.com/si/?p=144010", "Category": "පුවත්", "Parent URL": null}