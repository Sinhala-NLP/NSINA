{"Source": "Lankatruth", "Timestamp": "April 22, 2019", "Headline": "කොච්චිකඩේ තවත් පිපිරීමක්", "News Content": "(දෙවන සංස්කරණය) මීට සුළු මොහොතකට පෙර කොච්චිකඩේ පල්ලියට ආසන්නයේ තවත් පිපිරීමක් සිදු වි ඇති බව වාර්තා වෙයි. මෙය ආරක්ෂක අංශ විසින් සිදු කළ නිශ්ක්‍රීය කිරීමක්ද නැතිනම් බෝම්බයක් පුපුරා යෑමක්ද යන්න මෙතෙක් අනාවරණය නොවේ. කොච්චිකඩේ ශාන්ත අන්තෝනි දේවස්ථානය ඉදිරිපිට දින දෙකක් පමණ නවතා තිබූ සැක සහිත වෑන් රථයක් පිළිබඳව ආරක්ෂක අංශ විසින් පරීක්ෂාවට ලක් කර තිබෙන අතර එහිදී බෝම්බයක් නිෂ්ක්රිෂය කර තිබේ. එය නිෂ්ක්‍රීය කිරීමට යාමේදී පුපුරා ගිගොස් ඇත. ඉන් කිසිවෙකුටත් හානි සිදුව නැති බව ආරක්ෂක අංශ තහවුරු කරයි.", "URL": "https://lankatruth.com/si/?p=72559", "Category": "පුවත්", "Parent URL": null}