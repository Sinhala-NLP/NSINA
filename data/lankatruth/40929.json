{"Source": "Lankatruth", "Timestamp": "September 15, 2017", "Headline": "විසිවන සංශෝධනයට ශ්‍රේෂ්ඨාධිකරණය ජනමත විචාරණයක් ඉල්ලයි..!", "News Content": "පළාත් සභා මැතිවරණය එකම දිනයක පැවැත්වීම සඳහා ආණ්ඩුව විසින් ගෙන ආණ්ඩුක්‍රම ව්‍යවස්ථාවට ගෙන එන ලද 20වන සංශෝධනය සම්බන්ධයෙන් ශ්‍රේෂ්ඨාධිකරණයේ මතය විමසා ඇති අතර නීති ක්ෂේත්‍රවල අදහස වී ඇත්තේ ශ්‍රේෂ්ඨාධිකරණය විසින් මෙම සංශෝධනය සඳහා ජනමත විචාරණයක් අවශ්‍ය බවට තීන්දු කරුණු ඇති බවය. විශේෂයෙන්ම නැගෙනහිර, උතුරු මැද හා සබරගමුව යන පළාත් සභාවල නිල කාලය එළෙඹෙන ඔක්තොම්බර් දෙවන දිනයෙන් අවසන් වන අතර එම කාලය දීර්ඝ කිරීම ආණ්ඩුක්‍රම ව්‍යවස්ථාවට පටහැනි බව නීති ක්ෂේත්‍රවල මතයයි. එබැවින් පළාත් සභා මැතිවරණය කල් දැමීම සම්බන්ධයෙන් ශ්‍රේෂ්ඨාධිකරණයේ තීන්දුවක් ලබාදීමේදී අනිවාර්ය ලෙසම ජනමත විචාරණයක් පැවැත්විය යුතු බවට නිගමනය කරනු ඇතැයි ඔවුන් පවසයි. යම් පළාත් සභාවක නිල කාලය අවසන් වීමට ප්‍රථම පළාත් සභා මැතිවරණය ප්‍රකාශයට පත් කිරීම තුළින් ආණ්ඩුක්‍රම ව්‍යවස්ථාව උල්ලංඝණය නොවන අතර නිල කාලය අවසන් වූ පලාත් සභා කාලය දීර්ඝ කිරීම ව්‍යවස්ථාව උල්ලංඝණය කිරීමක් බවද නීති ක්ෂේත්‍රයේ මතයයි. [pdf-embedder url=”https://lankatruth.com/si/wp-content/uploads/2017/08/220-2017_S.pdf”]", "URL": "https://lankatruth.com/si/?p=40929", "Category": "පුවත්", "Parent URL": null}