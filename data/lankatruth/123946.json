{"Source": "Lankatruth", "Timestamp": "October 1, 2021", "Headline": "අද ආසාදිතයන් 1,398ක්…", "News Content": "අද (01) දිනයේ මේ වනවිට මෙරට කොවිඩ් – 19 ආසාදිතයින් 893 දෙනෙකු හමු වී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. සැප්තැම්බර් 15 සිට 22 දක්වා දින 08ක කාලය තුළ පමා වී වාර්තා කළ ආසාදිතයින් ගණන අද වාර්තා කළ සමස්ත ආසාදිතයින් ගණන 1,398කි. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් ලෙස බව රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට ආසාදිතයින් 47,726 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 518,775කි. එමෙන්ම අද දින මෙරටින් වාර්තා වී ඇති ඊයේ (30) මිය ගිය ආසාදිතයින් ගණන 58කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 12,964ක් දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 55 වන ස්ථානයේ පසුවේ. එමෙන්ම ලංකාව දෛනික ආසාදිතයින් වාර්තා වන රටවල් අතර 34වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 13වන ස්ථානයේය.", "URL": "https://lankatruth.com/si/?p=123946", "Category": "කොවිඩ් -19 (කොරෝනා ) පුවත්", "Parent URL": null}