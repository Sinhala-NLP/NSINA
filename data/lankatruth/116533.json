{"Source": "Lankatruth", "Timestamp": "May 19, 2021", "Headline": "ආණ්ඩුවෙන් 28,000ක අලුත් පොලිසියක්", "News Content": "රටේ සෑම ග්‍රාම සේවා වසමකටම අලුතෙන් බඳවා ගැනීමට නියමිත “ප්‍රජා පොලිස්” නිලධාරීන් දෙදෙනා බැගින් අනුයුක්ත කිරීමට ආණ්ඩුව සූදානම් වෙන බව වාර්තා වේ.මේ සඳහා වන කැබිනට් පත්‍රිකාව ඉතා නුදුරේදීම ඉදිරිපත් කිරීමට නියමිතය. දැනට ග්‍රාම සේවා වසමක ග්‍රාම නිලධාරී, සමෘද්ධි නිලධාරී ඇතුළු නිලධාරීන් සිටින ‘සේවා පියස’ තුළ මෙම නිලධාරීන් දෙදෙනා අනියුක්ත කිරීමට නියමිතය. ඒ අනුව ග්‍රාම නිලධාරි වසම් 14,000 සඳහා 28,000ට වැඩි අලුත් පොලිස් නිලධාරීන් ප්‍රමාණයක් ඇතිවනු ඇත. මේ සඳහා දැනට පොලිස් සේවයේ නියුතු පළපුරුදු නිලධාරීන් අනුක්ත කරනු වෙනුවට ගම් මට්ටමෙන් අලුතෙන් බඳවා ගන්නා පොලිස් කොස්තාපල්වරුන් යෙදවීමට ආණ්ඩුව සූදානම් වේ. මේ සඳහා ගම් මට්ටමෙන් තම දේශපාලන හිතවාදී පිරිස් බඳවා ගැනීමට ආණ්ඩුව සැරසෙන බවට පොලිසිය තුළම සැකයක් මතුව ඇත. අලුතෙන් බඳවා ගන්නා මේ පොලිස් නිලධාරීන් ඔවුන්ට අදාළ පොලිස් ස්ථානය සමඟ ඇති සම්බන්ධතාවයද මෙතෙක් පැහැදිලි නැත. ප්‍රජා පොලිස් සේවා රාජ්‍ය අමාත්‍යවරයා ලෙස දිලුම් අමුණුගමට අලුත් අමාත්‍යාංශයක් ඇති කළේ මෙහි පළමු පියවර ලෙසය.", "URL": "https://lankatruth.com/si/?p=116533", "Category": "පුවත්", "Parent URL": null}