{"Source": "Lankatruth", "Timestamp": "February 5, 2019", "Headline": "හොර ගිවිසුම් වහා නවතනු! – වතු කම්කරු විරෝධතාව වඩිවෙල්, නවීන් මගහරියි", "News Content": "වතුකම්කරු දිනක වැටුප රුපියල් 1000 දක්වා ඉහළ දමන ලෙස ඉල්ලමින් අද(05) පෙරවරුවේ රුවන්වැල්ල නගරයේ වතු කම්කරුවන් පිරිසක් උද්ඝෝෂණයක නිරතවිය. විරෝධතාව සඳහා වෘත්තීය සමිති රැසක වතුකම්කරුවන් විශාල ප්‍රමාණයක් එක්ව තිබේ. වතු කම්කරු වැටුප රුපියල් 1000 දක්වා වැඩිකරනු ! හොර ගිවිසුම අහෝසි කරනු ! ආදී සටන් පාඨ කියමින් වතු කරම්කරුවෝ විරෝධතාවයේ නිරතවූ අතර රුවන්වැල්ල නගරයේ උත්සවයකට පැමිණ සිටි ලංකා ජාතික වතුකම්කරු සංගමයේ නායක රාජ්‍ය අමාත්‍ය වඩිවෙල් සුරේෂ් සහ වැවිලි කර්මාත අමාත්‍ය නවීන් දිසානායක විරෝධතාකරුවන් මගහැර ගොස් ඇත. වතු කම්කරු දිනක වැටුප රුපියල් 1000ක් දක්වා වැඩිකරන ලෙස ඉල්ලා රටපුරා වතු කරම්කරු ජනතාව දීර්ග අරගලයක නිරතව ඇති අතර පසුගියදා එක්සත් ජාතික පක්ෂයේ වතු කම්කරු සංගමය වන ලංකා ජාතික වතු කම්කරු සංගමයේ නායකයින් හා ලංකා කම්කරු කොංග්‍රසය එක්ව දිනක මූලික වැටුප රුපියල් 700ක් වන ගිවිසුමකට අත්සන් කළ අතර ඊට කිසිදු වතු කම්කරුවෙකු සිය එකඟතාව පළකලේ නැත. සිය ඉල්ලීම වන දිනක මූලික වැටුප රුපියල් 1000 ලැබෙන තුරු කිසිඳු එකඟතාවකට තමන් සූදානම් නොවන බව වතු කම්කරුවෝ දිගින් දිගටම පවසති.", "URL": "https://lankatruth.com/si/?p=67524", "Category": "පුවත්", "Parent URL": null}