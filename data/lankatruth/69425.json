{"Source": "Lankatruth", "Timestamp": "March 1, 2019", "Headline": "කුරාම් ෂෙයික් ඝාතන නඩුවේ තංගල්ල හිටපු සභාපති ඇතුලු සිව් දෙනෙකු ගොනුකල පෙත්සම කල්යයි", "News Content": "තංගල්ල ප‍්‍රාදේශීය සභාවේ හිටපු සභාපති සම්පත් විදානපතිරණ, උඩුවේගෙදර සම්පත් දේශප‍්‍රිය, ප‍්‍රගීත් චතුරංග සහ ළහිරු කැලුම් යන සිව් දෙනා විසින් තමන්ට නියමවී ඇති විසි වසරක සිර දඬුවම ලිහිල්කර තමන් නිදොස් කොට නිදහස් කරන්නැයි ඉල්ලා ගොනුකර ඇති අභියාචන පෙත්සම ලබන 5 වැනිදා යලි කැඳවීමට අභියාචනාධිකරණය අද(01) තීරණය කළේය. 2011 දෙසැම්බර් 25 වැනිදා තංගල්ල මැඩිල්ල පාරේ පිහිටි ද නේචර් හෝටලයේ පැවැති නත්තල් සාදයකදී බ්‍රිරිතාන්‍ය ජාතික කුරාම් ෂෙයික් ඝාතනය කර, ඔහුගේ රුසියානු ජාතික පෙම්වතිය වූ වික්ටෝරියා ඇලෙක්සැන්ඩ්‍රා මෙනෙවියට ඉතා අමානුෂික ලෙස පහරදී සමූහ දූෂණයකට ලක් කිරීම සම්බන්ධයෙන් තංගල්ල ප්‍රාදේශීය සභා සභාපතිවරයා ඇතුළු සිව් දෙනෙකුට විසි වසරක සිරදඬුවම් නියම වී ඇත. අභියාචනාධිකරණ පෙත්සම ශිරාණි ගුණරත්න සහ ප්‍රියන්ත ප්‍රනාන්දු යන විනිසුරු මඬුල්ල හමුවේ කැඳවා තිබිණි.", "URL": "https://lankatruth.com/si/?p=69425", "Category": "පුවත්", "Parent URL": null}