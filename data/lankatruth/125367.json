{"Source": "Lankatruth", "Timestamp": "November 2, 2021", "Headline": "මුරුත්තෙට්ටුවේ ආනන්ද හිමියන් අභයාරාමයෙන් කුලපති පුටුවට", "News Content": "නාරාහෙන්පිට අභයාරාමාධිපති පූජ්‍ය මුරුත්තෙට්ටුවේ ආනන්ද හිමියන් කොළඹ විශ්ව විද්‍යාලයේ කුලපති ධුරයට පත්කර තිබේ. ජනාධිපති ගෝඨාභය රාජපක්ෂ විසින් මෙම පත්කිරීම සිදු කර ඇති අතර ඊට අදාල පත්වීමේ ලිපිය මේ වන විට උන්වහන්සේ වෙත ප්‍රදානය කර ඇති බව පැවසේ. 2015 යහපාලන ආණ්ඩුව බලයට පත්වීමෙන් පසුව නැවත වතාවක් රාජපක්ෂ පාලනයක් බලයට ගෙන ඒම වෙනුවෙන් ඉදිරියෙන්ම උන්වහන්සේ කටයුතු කළේය. කෙසේ වුවද වත්මන් පාලනය බලයට පත්වීමෙන් පසුව ජනාධිපතිවරයා දැඩිව විවේචනය කරමින් ආණ්ඩුවේ තීන්දු තීරණවලට එරෙහිව පසුගිය දින දක්වාම අදහස් දක්වනු ලැබීය.", "URL": "https://lankatruth.com/si/?p=125367", "Category": "පුවත්", "Parent URL": null}