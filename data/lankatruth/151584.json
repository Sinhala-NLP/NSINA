{"Source": "Lankatruth", "Timestamp": "September 17, 2023", "Headline": "පාස්කු ප්‍රහාරය ගැන විමර්ශන ඉන්දීය බුද්ධි අංශයකට ?", "News Content": "චැනල් 4 නාලිකාව විකෂණය කළ පාස්කු ප්‍රහාරය සම්බන්ධ ආන්දෝලනාත්මක වීඩියෝවට පසුව රට තුළින් සහ ජාත්‍යන්තරයෙන් ආණ්ඩුවට එල්ලවන පීඩනය හමුවේ ඉන්දීය බුද්ධි අංශයකට එම විමර්ශන පැවරීමේ සූදානමක් තිබෙන බවට වාර්තා පළවෙමින් තිබේ. මෙය කතෝලික ප්‍රජාව ඇතුළු සංවිධාන ගණනාවක් රට තුළින් විනිවිද භාවයෙන් යුතු පරීක්ෂණ පවත්වා යුක්තිය ඉෂ්ට නොකිරීම මත ජාත්‍යන්තර පරීක්ෂණයක් පවත්වන ලෙස ඉල්ලීම් කරමින් පවතී. එය පදනම්කරගෙන අදාළ පරීක්ෂණය සඳහා ඉන්දීය බුද්ධි අංශයක් කැඳවීමට ආණ්ඩුවේ ඇතැම් පිරිස් යෝජනා කර ඇති බව අදාළ වාර්තාවලින් කියවේ.", "URL": "https://lankatruth.com/si/?p=151584", "Category": "පුවත්", "Parent URL": null}