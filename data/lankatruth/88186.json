{"Source": "Lankatruth", "Timestamp": "January 2, 2020", "Headline": "මත්තේගොඩ ෂේන් රාගමදී වෙඩි තබා ඝාතනය කරයි", "News Content": "ඊයේ (01) රාත්‍රී 07.50ට පමණ රාගම, කැන්දලියද්දපාළුව ප්‍රදේශයේදී සිදු වූ වෙඩි තැබීමකදී පුද්ගලයෙකු ජීවිතක්ෂයට පත්ව ඇත. මෙසේ මියගොස් ඇත්තේ මත්තේගොඩ ප්‍රදේශයේ පදිංචි ෂේන් තිලකරත්න නැමැති 30 හැවිරිදි තරුණයෙකි. ඔහුට මෙම වෙඩි ප්‍රහාරය එල්ල වී ඇත්තේ කුලියට වාහන ලබාදෙන ආයතනයකට අයත් වාහනයක් රාගම ප්‍රදේශයේ පුද්ගලයෙකුට ලබාදීමට පැමිණ සිටියදී බව අනාවරණය වී ඇති බව පොලිසිය කියයි. වෙඩි තැබිම සිදු කළ පුද්ගලයා සේවය අතහැර ගිය හමුදා සාමාජිකයෙකු බවත් අද (02) අළුයම පෑලියගොඩ පොලීසිය විසින් ඔහුව අත්අඩංගුවට ගෙන ඇති බවත් වාර්තා වේ. රාගම පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://lankatruth.com/si/?p=88186", "Category": "පුවත්", "Parent URL": null}