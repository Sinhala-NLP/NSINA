{"Source": "Lankatruth", "Timestamp": "May 15, 2017", "Headline": "රෝහිතගේ අල්ලස් නඩුව ජූලි 03, 04 විභාගයට", "News Content": "පාර්ලිමේන්තු මන්ත්‍රිවරයකුව සිටියදී රුපියල් ලක්ෂ 430කට ආසන්න මුදලක් අයුතු ලෙස උපයා ගැනීම සම්බන්ධයෙන් වරාය හා නාවික කටයුතු පිළිබඳ හිටපු ඇමැති රෝහිත අබේගුණවර්ධන මහතාට එරෙහිව අල්ලස් කොමිසම පවරා තිබෙන නඩුව ජූලි මස 03 සහ 03 යන දිනවල විභාග කිරීමට කොළඹ මහාධිකරණය අද (15) තීරණය කර තිබේ. මේ අතර රෝහිත අබේගුණවර්ධන මහතා, තමන්ට විදේශගතවීම සඳහා අවශ්‍ය බවට අධිකරණයට කරුණු ඉදිරිපත් කිරීමෙන් පසු ඔහුට ඒ සඳහාද අවසර ලබා දී ඇත 2004 මාර්තු 31 සහ 2006 මැයි 31 අතර කාලයේ විත්තිකාර රෝහිත අබේගුණවර්ධන මහතා පාර්ලිමේන්තු මන්ත්‍රිවරයකුව සිටියදී රුපියල් ලක්ෂ 430ක මුදලක් අල්ලස්වලින් අයුතු ලෙස උපයාගෙන අල්ලස් පනතේ 23අ(1) වගන්තිය යටතේ වරදක් කර ඇතැයි සඳහන් කරමින් අල්ලස් කොමිසම විසින් මෙම නඩුව කොළඹ මහාධිකරණය හමුවේ පවරා තිබේ. මේ නඩුවට අදාළව අල්ලස් කොමිසම විසින් සාක්ෂිකරුවන් 20 දෙනකුද නඩු භාණ්ඩ සහ ලේඛන 28ක්ද ඇතුළත් කර ඇත. ඒ අනුව අදාළ නඩුව ජූලි 03 වැනිදා යළි විභාග කිරීමට නියමිතය.", "URL": "https://lankatruth.com/si/?p=34388", "Category": "පුවත්", "Parent URL": null}