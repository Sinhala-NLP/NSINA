{"Source": "Lankatruth", "Timestamp": "February 19, 2021", "Headline": "සංචාරක මගපෙන්වන්නෝ දැඩි අර්බුදයක….", "News Content": "මේ වනවිට මතුව ඇති කොවිඩ් – 19 තත්වයත් එමෙන්ම ආර්ථික පීඩනයත් හේතුවෙන් සංචාරක කර්මාන්තය දැඩි අර්බුදයකට පත්ව ඇති අතර එහි ප්‍රතිඵලයක් ලෙස සංචාරක මගපෙන්වන්නන්ද දැඩි අර්බුදයකට පත්ව ඇති බව ශ්‍රී ලංකා ජාතික සංචාරක මර්ගෝපදේශක කථිකාචාර්ය ආයතනය සඳහන් කරයි. මෙම තත්වයෙන් ඉදිරියට ඒම සඳහා ගතයුතු ක්‍රියාමාර්ග පිළිබඳව දැනුවත් කිරීමේ පාගමනක්, පෙබරවාරි 21 දිනයට යෙදී ඇති ජාත්‍යන්තර සංචාරක මාර්ගෝපදේශක දිනය පාදක කරගෙන “අවබෝධාත්මක පාගමන” සංවිධානය කර ඇතැයිද එම ආයතනය පෙන්වා දෙයි. ඒ අනුව පෙබරවාරි 21 පෙරවරු 9.00ට ශ්‍රී ලංකා සංචාරක සංවර්ධන අධිකාරිය අසල කොල්ලුපිටිය CMU මූලස්ථානය ඉදිරිපිටින් ආරම්භ වන එම පාලගමන ගාලු මුවදොර පිටිය දක්වා පැවැත්වෙන බවද ශ්‍රී ලංකා ජාතික සංචාරක මර්ගෝපදේශක කථිකාචාර්ය ආයතනය සඳහන් කරයි.", "URL": "https://lankatruth.com/si/?p=110913", "Category": "පුවත්", "Parent URL": null}