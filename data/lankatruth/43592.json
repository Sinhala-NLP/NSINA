{"Source": "Lankatruth", "Timestamp": "November 9, 2017", "Headline": "රැකියා විරහිත උපාධිධාරීන් සංඛ්‍යාව 60,000කට අධිකයි – රැකියා විරහිත උපාධිධාරීන්ගේ සංගමය", "News Content": "රැකියා විරහිත උපාධිධාරීන් ප්‍රමාණය 60,000 කට අධික වන බවත් ඔවුන් ඉලක්ක කරගනිමින් රැකියා උත්පාදනය කිරීමේ කිසිදු වැඩපිළිවෙලක් ආණ්ඩුව සතු නොවන බවත් රැකියා විරහිත උපාධිධාරීන්ගේ සංගමය පවසයි. ඊයේ (08) ජාතික පුස්තකාල ශ්‍රවණාගාරයේ පැවති මාධ්‍ය හමුවක් අමතමින් උපාධිධාරී ජාතික මධ්‍යස්ථානයේ කැදවුම්කරු චන්දන සූරිආරච්චි මහතා මෙම අදහස් පැවසීය. රැකියා දශලක්ෂයක් බිහිකරන බව පවසමින් බලය ගත් මෙම ආණ්ඩුව රැකියා විරහිත උපාධිධාරීන්ට රැකියා ලබා දීමට නොහැකි වීම සම්බන්ධයෙන් ලැජ්ජා විය යුතු බව මෙම මාධ්‍ය හමුව සදහා සහභාගී වූ පාර්ලිමේන්තු මන්ත්‍රී සුනිල් හදුන්නෙත්ති මහතා පැවසීය.", "URL": "https://lankatruth.com/si/?p=43592", "Category": "පුවත්", "Parent URL": null}