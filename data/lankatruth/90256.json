{"Source": "Lankatruth", "Timestamp": "February 26, 2020", "Headline": "පොලිසිය සහ හමුදාව යොදවා සුරියවැවදී ක්‍රිකට් ලෝලීන්ට පන්න පන්නා පහරදෙති", "News Content": "ශ්‍රී ලංකාව සහ බටහිර ඉන්දිය කොදෙව් දුපත් කණ්ඩායම් අතර අද (26) හම්බන්තොට සුරියවැ ක්‍රීඩාංගණයේදී පැවැත්වෙන ක්‍රිකට් තරගය නැරඹීමට පැමිණි ක්‍රිඩා ලෝලීන්ට පොලිසිය හා හමුදාව යොදවා පහරදීම හේතුවෙන් දැඩි උණුසුම් තත්වයක් ඇතිවී තිබේ. සුරියවැව ක්‍රිඩාංගණයේ මෙලෙස ක්‍රිකට් තරගයක් පැවැත්වෙන්නේ වසර ගණනාවකින් පසුව වන බැවින් විශාල නරඹන්නන් පිරිසක් අද තරගය නැරඹීමට පැමිණ සිටි ඇත. ටිකට් කවුන්ටර් හතරෙන් දෙකක් පමණක් විවෘත කර තිබී ඇති අතර ඒ හේතුවෙන් විශාල තදබදයක් ඇතිවී තිබේ. එම අවස්ථාවේ ආරක්ෂක හමුදාව සහ පොලීසිය පිරිස පාලනය කිරීමට පොලු මුගුරුවලින් පහරදුන් අතර ක්‍රිඩාලෝලීන් ප්‍රහාරයෙන් බේරීමට සීසීකඩ දිවගොස් ඇත. මෙලෙස ටිකට් මිලදී ගෙන අද තරඝය නැරඹීමට පැමිණි ක්‍රිඩාලෝලීන්ට පොලිසිය සහ හමුදාව යොදවා කරන ලද පහරදීමට එරෙහිව ඔවුන් කෝපයෙන් යුතුව අදහස් ප්‍රකාශ කරන ලදි. මෙහිදී ජනාධිපති ගෝඨාභය රාජපක්ෂ මහතාට මෙන්ම අගමැති මහින්ද රාජපක්ෂ මහතාටද ක්‍රිඩාලෝලීන් තම අප්‍රසාදය ප්‍රසිද්ධියේ ප්‍රකාශ කර තිබේ.", "URL": "https://lankatruth.com/si/?p=90256", "Category": "පුවත්", "Parent URL": null}