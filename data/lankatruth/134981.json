{"Source": "Lankatruth", "Timestamp": "May 30, 2022", "Headline": "කුකුළු මස් රු. 1200ක් බිත්තර රු. 50ක් විය හැකි බව කුකුළු ගොවිපළ හිමියෝ කියති", "News Content": "ඉදිරියේදී බිත්තර මිල සහ කුකුළු මස් මිළ ගණන්ද ඉහළ යා හැකි බව කුකුළු ගොවිපළ හිමියෝ පවසති. ඒ අනුව ඉදිරියේදී බිත්තරයක් රුපියල් 50ක් දක්වා සහ කුකුළුමස් කිලෝවක මිල රුපියල් 1200 දක්වා ඉහළ යා හැකි බව ඔවූහු පවසති. ලබන මාසයට අවශ්‍ය අමුද්‍රව්‍ය ගෙන්වා ගැනීමට අමෙරිකානු ඩොලර් මිලියන 40ක් ආනයනකරුවන්ට බැංකු හරහා ලැබිය යුතු බවත් එසේ ලැබෙන්නේනම් මෙම කර්මාන්තය ඉදිරි මාස 06 තුළ අඛණ්ඩව පවත්වාගෙන යා හැකි බවත් එම ව්‍යාපාරිකයෝ පවසති. අද වෙනකොට නිෂ්පාදනය 40%කින් අඩුවී ඇති බවත් කුකුල් මස් නිෂ්පාදනය 30%ක් අඩුවී ඇති බවත් මේ වනවිට ගොවිපොළවල් වසා දමන තත්වයට පත්ව ඇති බවත් ඔවූහු පෙන්වා දෙති.", "URL": "https://lankatruth.com/si/?p=134981", "Category": "ආර්ථික පුවත්", "Parent URL": null}