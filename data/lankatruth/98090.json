{"Source": "Lankatruth", "Timestamp": "October 19, 2020", "Headline": "බ්‍රැන්ඩික්ස් කොරෝනා පොකුරට තවත් 47ක් එක්වෙයි…", "News Content": "මිනුවන්ගොඩ බ්‍රැන්ඩික්ස් ආයතයෙන් මතුවූ කොවිඩ් – 19 පොකුරට අදාළව තවත් ආසාදිතයන් 47 දෙනෙකු අද (19) මේ වනවිට හඳුනාගෙන තිබේ. ඒ අනුව මිනුවන්ගොඩ බ්‍රැන්ඩික්ස් පොකුර 2,122ක් දක්වා ඉහළ ගොස් තිබේ. අද දිනයේ වාර්තා වු ආසාදිතයින්ගෙන් සිව් දෙනෙකු නිරෝධායන මධ්‍යස්ථානවල සිටි එම ඇඟලුම් සේවකයින් හෝ ආශ්‍රිතයින් වන අතර අතර සෙසු 43 දෙනා ඔවුන්ගේ ආශ්‍රිතයින් බව රජයේ ප්‍රවෘත්ති දෙපාර්තමේන්තුව පවසයි. මේ වනවිට මෙරටින් වාර්තා වී ඇති සමස්ත ආසාදිතයින් ගණන 5585ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 2169ක් දක්වා ඉහළට ගොස් ඇත. මේ වනවිට කොවිඩ් – 19 ආසාසිත පුද්ගලයින් 13 දෙනෙකු ජීවිතක්ෂයට පත්ව තිබේ.", "URL": "https://lankatruth.com/si/?p=98090", "Category": "පුවත්", "Parent URL": null}