{"Source": "Lankatruth", "Timestamp": "March 12, 2021", "Headline": "ඇමති නාමල් හා ෂෙයික් සයීඩ් පදනම අතර හමුවක්", "News Content": "මේ වනවිට ඩුබායිහි සංචාරයක නිරත වන අමාත්‍ය නාමල් රාජපක්ෂ සහ ශෙයික් සයීඩ් පදනමේ සභාපති හමාඩ් සලීම් අතර හමුවක් පසුගියදා පැවතී ඇත. එහිදී ශ්‍රී ලංකාවේ පාසල්වලට වැසිකිළි පහසුකම් සහ ජලය ලබාගැනීමට සාකච්ඡා කළ බව අමාත්‍යවරයා සිය ෆේස්බුක් ගිණුමේ සඳහන් කර තිබේ. අරාබි ලෝකයේ ප්‍රකට පදනමක් වන ශෙයික් සයීඩ් පදනම 2018 දී මන්නාරම් ප්‍රදේශයේ ගම්මානයක් ඉදි කිරීම සඳහා එවකට අමාත්‍ය රිෂාඩ් බදුර්දීන්ටද අනුග්‍රහය ලබාදි ඇත.", "URL": "https://lankatruth.com/si/?p=112479", "Category": "පුවත්", "Parent URL": null}