{"Source": "Lankatruth", "Timestamp": "March 14, 2018", "Headline": "පුංචි ආණ්ඩු පිහිටුවීම 22 දා", "News Content": "පළාත් පාලන ආයතන 326ක බලය පිහිටුවීම මෙ මස 22 වැනිදා සිට සිදු කරන බව පළාත් සභා හා පළාත් පාලන අමාත්‍ය ෆයිසර් මුස්තාපා මහතා පවසයි. කාන්තා නියෝජනය සම්බන්ධව ගැටළු තිබෙන පළාත් පාලන ආයතන 15ක් ඊට ඇතුළත් නොවන බව අමාත්‍යවරයා පවසයි. පළාත් පාලන ඡන්දය පැවැත්වු පළාත් පාලන ආයතන සංඛ්‍යාව 340කි. ඉන් 24ක් මහනගර සභා වන අතර 41ක් නගර සභා වේ. ප්‍රාදේශීය සභා සංඛ්‍යාව275කි. පළාත් පාලන ආයතන සියල්ලටම පත් වු නියෝජිතයින් සංඛ්‍යාව 8,325කි. ඉන් නියෝජිතයින් 5,061ක්ම තෝරා ගැනීම පෙබරවාරී 10 වැනිදා පැවැති පළාත් පාලන මැතිවරණයෙන් සිදු කෙරුණ අතර සභිකයින් 3,264ක් සමානුපාතික ක්‍රමයෙන් තෝරා ගැනිණි. එම ඡන්ද ක්‍රමය යටතේ පළාත් පාලන ආයතනවලට නියෝතයින් පත් කිරීම 60%ක් කොට්ඨාස මට්ටමින්ද 40% ලැයිස්තුව මගින්ද සිදු විය.", "URL": "https://lankatruth.com/si/?p=49089", "Category": "පුවත්", "Parent URL": null}