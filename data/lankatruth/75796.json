{"Source": "Lankatruth", "Timestamp": "June 15, 2019", "Headline": "ඡන්ද හිමි නාමලේඛනය සමඟ වෙනත් පෝරම එවා නැහැ", "News Content": "ඡන්ද හිමි නාමලේඛනය සමඟ නව ඡන්ද දායකයන්වීමට අපේක්ෂාවෙන් සිටින අවුරුදු 15 – 17 වයස්වල පසුවන අයදුම්කරුවන්ගේ තොරතුරු ලබාගැනීමට ලබාදුන් අයදුම්පත හැර වෙනත් කිසිදු අයදුම්පතක් මැතිවරණ කොමිසම මගින් නිකුත් කර නැතැයි එම කොමිසමේ සභාපති මහින්ද දේශප්‍රිය මහතා පවසයි. වත්කම් සම්බන්ධ තොරතුරු ලබාගැනීමට ග්‍රාම නිලධාරීන් මාර්ගයෙන් පෝරමයක් ලබාදී ඇති බවට තොරතුරු වාර්තා වන බවත් එය සම්පූර්ණයෙන්ම නීති විරෝධී කටයුත්තක් බවත් මහින්ද දේශප්‍රිය මහතා පවසයි. ආරක්ෂක තොරතුරු වුවත් එසේ විමසීම වැරැදි සහගත බව පෙන්වා දුන් සභාපතිවරයා එවැනි අයැදුම්පතක් ග්‍රාම නිලධාරීන්ගේ පහසුව පිණිස එක විට ලබා දෙන්නේ නම් ඒබව ඡන්ද දායකයින්ට පැහැදිලිව දැනුම් දිය යුතු බව ද පැවසුවේය.", "URL": "https://lankatruth.com/si/?p=75796", "Category": "පුවත්", "Parent URL": null}