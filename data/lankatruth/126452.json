{"Source": "Lankatruth", "Timestamp": "November 30, 2021", "Headline": "මියන්මාරයෙනුත් සහල් ගෙන්වයි..", "News Content": "වෙළෙඳපොලේහි මිල ස්ථායි කිරීම සඳහා යැයි පවසමින් මියන්මාරයෙන්ද සහල් ආනයනය කිරීමට ආණ්ඩුව තීරණය කර තිබේ. ඒ පසුගිය සැප්තැම්බර් මාසයේදී සහල් ආනයනය කිරීම සඳහා ලැබුණු කැබිනට් අනුමැතිය අනුවය. ඒ යටතේ, රජයකින් රජයකට පදනම යටතේ ශ්‍රී ලංකා රජය සහ මියන්මාර රජය අතර ඇති කර ගනු ලබන ගිවිසුමක් මත එරටින් සහල් මෙට්‍රික් ටොන් 20,000ක් ආනයනය කිරීමට ශ්‍රී ලංකාව තීරණය කර තිබේ. එහි මෙට්‍රික් ටොන් එකක මිල දැක්වෙන්නේ අමෙරිකන් ඩොලර් 460ක් ලෙසය.", "URL": "https://lankatruth.com/si/?p=126452", "Category": "ආර්ථික පුවත්", "Parent URL": null}