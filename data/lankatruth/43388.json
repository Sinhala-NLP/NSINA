{"Source": "Lankatruth", "Timestamp": "November 2, 2017", "Headline": "එජාපය හොරගල් අහුලන්නේ නැතුව ව්‍යවස්ථාව සම්බන්ධයෙන් සිය ස්ථාවරය රටට ප්‍රකාශ කළ යුතුයි", "News Content": "“එක්සත් ජාතික පක්ෂය මේ ව්‍යවස්ථා සංශෝධනය පිළිබඳ නිශ්චිත. ස්ථීර ප්‍රතිපත්තිය දෙනවා වෙනුවට බෝලෙ දාලා කොහොමද හැසිරෙන්නේ කියලා බලනවා. ඒක හොරගල් ඇහිලීමේ ප්‍රතිපත්තියක්. එක්සත් ජාතික පක්ෂය පිළිගත් පක්ෂයක් හැටියට තමන්ගේ ස්ථාවරය ප්‍රකාශයට පත් කරන්න තිබුණා.”යැයි විපක්ෂයේ ප්‍රධාන සංවිධායක, ජනතා විමුක්ති පෙරමුණේ නායක අනුර දිසානායක මහතා ව්‍යවස්ථා සම්පාදක මණ්ඩලයේදී පැවසීය. “හොරකම් නවත්වනවා කියලා ආපු ආණ්ඩුව අද හොරකම් කරනවා. සියලු දේවලින් අපිරිසිදු වුනු ආණ්ඩුවක්. එහෙම ආණ්ඩුවක් ව්‍යවස්ථාවකදී පිරිසිදුව කටයුතු කරාවිද කියන සැකය ජනතාව තුළ මතුවීම සාධාරණයි. ව්‍යවස්ථාව එපා කියන මතවාදයක් මේ රටේඇතිවිය යුතු නැහැ. රටට ව්‍යවස්ථාවක් අවශ්‍යයි. ශ්‍රී ලංකා නිදහස් පක්ෂය තුළ පැහැදිලි බෙදීමක් තියෙනවා. පාර්ලිමේන්තුව පඹයෙකුගේ ගානට වැටුණේ විධායක බලය නිසයි. යුද්ධය නිර්මාණය කළේ විධායක ජනාධිපති බලයයි. විධායක ජනාධිපති ධුරය හීලෑ වුණු පූසෙකු නෙවේ. මේ ව්‍යවස්ථාව අහෝසි කිරීමේදී නව ව්‍යවස්ථාවක් සකස් කර එය අනුමත කිරීමට ජනතාව ඉදිරියට යෑමට සිදුවී තිබෙනවා. ව්‍යවස්ථාව ගැන එළියේ නඟන ඝෝෂාව මේ සභාව තුළ නැහැ. මෙහෙ තියෙන්නේ සිහින් කෙඳිරිල්ලක්. පාර්ලිමේන්තුවට බෝම්බ ගැසීම ගැනත් එළියේ ලොකු ඝෝෂා තිබෙනවා. ඒවා එක එක අයගේ වුවමනාවන්. එක්සත් ජාතික පක්ෂය මේ ව්‍යවස්ථා සංශෝධනය පිළිබඳ නිශ්චිත. ස්ථීර ප්‍රතිපත්තිය දෙනවා වෙනුවට බෝලෙ දාලා කොහොමද හැසිරෙන්නේ කියලා බලනවා. ඒක හොරගල් ඇහිලීමේ ප්‍රතිපත්තියක්. එක්සත් ජාතික පක්ෂය පිළිගත් පක්ෂයක් හැටියට තමන්ගේ ස්ථාවරය ප්‍රකාශයට පත් කරන්න තිබුණා. උතුරේ දෙමළ ජනතාවගේ ප්‍රජාතන්ත්‍රවාදී අයිතිය ආරක්ෂා කරන්න නම් දෙමළ ජාතික සන්ධානය දෙමළ ඩයස්පෝරාවේ අත්අඩංගුවෙන් මිදිය යුතුව තිබෙනවා.” යැයිද ඒ මහතා එහිදී පැවසීය අනුර දිසානායක මහතා ව්‍යවස්ථා සම්පාදක මණ්ඩලයේදී සිදු කළ සම්පූර්ණ කතාව පහතින් පල වේ. [embedyt] https://www.youtube.com/watch?v=lkYA5plnYMY[/embedyt]", "URL": "https://lankatruth.com/si/?p=43388", "Category": "පුවත්", "Parent URL": null}