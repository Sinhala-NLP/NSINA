{"Source": "Lankatruth", "Timestamp": "July 11, 2019", "Headline": "හෙරොයින් කිලෝ 2කට අධික ප්‍රමාණයක් සමඟ පාකිස්ථාන ජාතිකයෙකු අත්අඩංගුවට", "News Content": "හෙරොයින් කිලෝ 2යි ග්‍රෑම් 85ක් සමඟ පාක්ස්ථාන ජාතිකයෙකු අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශ සහ පොලිස් විශේෂ කාර්ය බලකාය සිදුකළ ඒකාබද්ධ මෙහෙයුමකදී කොල්ලුපිටිය ප්‍රදේශයේ හෝටලයක නැවතී සිටි 48 හැවිරිදි පාකිස්ථානු ජාතිකයා අත්අඩංගුවට ගෙන තිබේ. මොහු පසුගිය ඉරිදා මෙරටට පැමිණ ඇති අතර මෙරට සිට දකුණු අප්‍රිකාව දක්වා ගමන් කිරීමට සැළසුම්කර තිබී ඇති බව මූලික විමර්ශන වලදී හෙලිව තිබේ. සැකකරු අද(11) කොළඹ කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර වැඩිදුර විමර්ශන සඳහා දින 7ක රැඳවුම් නියෝග ලබාගැනීමට කටයුතු කරන බව පොලීසිය පවසයි.", "URL": "https://lankatruth.com/si/?p=77419", "Category": "පුවත්", "Parent URL": null}