{"Source": "Lankatruth", "Timestamp": "October 13, 2021", "Headline": "ජනාධිපති වාණිජ බැංකුවලට බලය යොදවයි…", "News Content": "තාක්ෂණ උද්‍යාන පහක් ඉදිකිරීමේ කටයුතු වෙනුවෙන් වාණිජ බැංකු 04ක සහ ශ්‍රී ලංකා රක්ෂණ සමාගමේ මුදල් යොදවන ලෙස ජනාධිපති ලේකම් පී.බී ජයසුන්දරගේ අත්සනින් ලිඛිතව දන්වා යවා ඇත. මෙම ලිඛිත නියෝගය පසුගිය ජුනි 17 වෙනි දින නිකුත් කර තිබේ. ඒ අනුව ලංකා බැංකුව, මහජන බැංකුව, ජාතික ඉතිරිකිරීමේ බැංකුව සහ ජාතික සංවර්ධන බැංකුව මෙන්ම ශ්‍රී ලංකා රක්ෂණ සංස්ථාවද අදාල උද්‍යාන සඳහා මුදල් ආයෝජනය කළ යුතුව ඇත. අදාළ ඉදිකිරීම්වල කොන්ත්‍රාත්තුව බාරදී ඇත්තේ ICC ඉදිකිරිම් සමාගමටය. මේ සඳහා අක්කර 50ක ඉඩම් නාගරික සංවර්ධන අධිකාරියෙන් වසර 50ක් සඳහා නිදහස් කර දී ඇත. තාක්ෂණ ඇමතිවරයා වශයෙන් ජනාධිපතිගේ සංකල්පයක් අනුව මෙම ඉදිකිරීම් සිදු කෙරේ. ගාල්ල, කුරුණෑගල, අනුරාධපුර, මඩකලපුව සහ මහනුවර දිස්ත්‍රික්කවල ඉතා ඉක්මනින් මෙම තාක්ෂණ උද්‍යාන ඉදි කළ යුතු බවට නියෝග කර ඇත.", "URL": "https://lankatruth.com/si/?p=124570", "Category": "ආර්ථික පුවත්", "Parent URL": null}