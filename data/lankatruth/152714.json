{"Source": "Lankatruth", "Timestamp": "October 4, 2023", "Headline": "තරුෂි කරුණාරත්න මව්බිම රනින් බබලවයි", "News Content": "ආසියානු ක්‍රීඩා උළෙලේ මීටර් 800 කාන්තා අවසන් තරගයේදී රන් පදක්කමක් දිනා ගැනීමට ශ්‍රී ලංකාවේ තරුෂි කරුණාරත්න සමත් වූවාය. එහිදී ඇය විනාඩි 02යි තත්පර 03යි දශම 20ක දක්ෂතාවක් දැක්වූහ. ශ්‍රී ලංකාව මෙලෙස මලල ක්‍රීඩා ඉසව්වකින් රන් පදක්කමක් දිනා ගන්නේ වසර 21කට පසුවය. එමෙන්ම ශ්‍රී ලංකාව ආසියානු ක්‍රීඩා උළෙලක මීටර 800 ධාවන ඉසව්වෙන් දිනූ පළමු පදක්කම ලෙසද මෙය සටහන් වේ. මලල ක්‍රීඩා ඉසව්වෙන් ශ්‍රී ලංකාව මෙලෙස රන් පදක්කමක් දිනා ගනු ලැබුවේ 2002 වසරෙන් පසුවය. 2002 බුසාන් ක්‍රීඩා උළෙලේදී සුසන්තිකා ජයසිංහ මීටර් 100 සහ දමයන්ති දර්ශා මීටර් 400 රන් පදක්කම් දිනාගත් පසු ආසියානු ක්‍රීඩා උළෙලකදී ශ්‍රී ලංකාව ලැබූ පළමු මලල ක්‍රීඩා රන් පදක්කමද මෙය වේ. චීනයේ හංග්ජොහීදී එම තරඟ ඉසව්වේ අවසන් තරඟය පවත්වන ලද අතර මෙම තරඟ ඉසව්වෙන් රිදී පදක්කම ඉන්දියාවටත් ලෝකඩ පදක්කම චීනයටත් හිමිවූවාය.", "URL": "https://lankatruth.com/si/?p=152714", "Category": "ක්‍රීඩා පුවත්", "Parent URL": null}