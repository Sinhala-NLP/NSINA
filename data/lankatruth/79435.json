{"Source": "Lankatruth", "Timestamp": "August 21, 2019", "Headline": "ජනපති ඝාතන කුමන්ත්‍රණයක් ගැන රැඳවියන් 5කගෙන් ප්‍රශ්න කිරීමට අවසර", "News Content": "ජනාධිපතිවරයා ඝාතන කුමන්ත්‍රණයක් සම්බන්ධව බන්ධනාගාර ගතකර සිටින මරණ දඬුවම හිමිව ඇති රැඳවියන් 5 දෙනෙකුගෙන් ප්‍රකාශ ලබාගැනීමට අපරාධ පරීක්ෂණ දෙපාර්තමේන්තුවට අවසර ලබාදෙන්නැයි කොළඹ ප්‍රධාන මහේස්ත්‍රාල් ලංකා ජයරත්න මෙනවිය ඊයේ(20) අදාල බන්ධනාගාර අධිකාරීවරුන්ට නියෝග කර තිබේ. ඝාතන කුමන්ත්‍රණයක් සම්බන්ධව හෙළිව ඇති බුද්ධි තොරතුරු හේතුවෙන් අධිකරණය මෙම නියෝගය සිදුකර ඇතැයි වාර්තා වේ. එසේම ජනාධිපතිවරයා විසින් මත්ද්‍රව්‍ය ජාවාරම්කරුවන්ට මරණ දඬුවම ක්‍රියාත්මක කිරීමට ගෙන ඇති තීරණය හේතුවෙන් මෙම ඝාතන කුමන්ත්‍රණය සැළසුම් කර ඇති බව අපරාධ පරීක්ෂණ දෙපාර්තමේන්තුව අධිකරණයට කරුණු දක්වා ඇත.", "URL": "https://lankatruth.com/si/?p=79435", "Category": "පුවත්", "Parent URL": null}