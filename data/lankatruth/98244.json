{"Source": "Lankatruth", "Timestamp": "October 21, 2020", "Headline": "කොරෝනා වසංගතයෙන් කුරුණෑගල තැලසීමියා ඒකකයත් වසාදමයි", "News Content": "කුරුණෑගල ශික්ෂණ රෝහලට අයත් තැලසීමියා රෝග ප්‍රතිකාර ඒකකයේ සේවය කරන උපස්ථායිකාවකට කොවිඩ් – 19 වයිරසය ආසාදනය වී ඇති බව අනාවරණය වීම හේතුවෙන් එම ඒකකය අද (21) සිට වසා දමා තිබේ කුලියාපිටිය ප්‍රදේශයේ පදිංචි 40 හැවිරිදි කාන්තාවක වන එම උපස්ථායිකාවට සහ ඇගේ 13 හැවිරිදි ඇගේ දියණියටද සැමියාටද වයිරසය ආසාදනය වී ඇති බව අනාවරණය වී තිබේ. මේ හේතුවෙන් තැලසීමියා ප්‍රතිකාර ඒකකයේ සියලු ප්‍රතිකාර සේවාවන් අද දින පෙරවරුවේ සිට තාවකාලිකව අත්හිටුවා එහි සම්පූර්ණ කාර්ය මණ්ඩලය සහ නේවාසිකව ප්‍රතිකාර ලබමින් සිටි රෝගීන් PCR පරීක්ෂණවලට ලක් කිරීමට රෝහල් බලධාරීන් පියවර ගෙන තිබේ.", "URL": "https://lankatruth.com/si/?p=98244", "Category": "පුවත්", "Parent URL": null}