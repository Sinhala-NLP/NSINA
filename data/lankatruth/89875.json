{"Source": "Lankatruth", "Timestamp": "February 17, 2020", "Headline": "මහින්දානන්දට එරෙහි මුදල් වංචා නඩුවේ වැඩිදුර විභාගය මහ මැතිවරණයෙන් පසුවට", "News Content": "රාජ්‍ය අමාත්‍ය මහින්දානන්ද අලුත්ගමගේ මහතා පැවති මහින්ද රාජපක්ෂ පාලන සමයේ ශ්‍රී ලංකා නිදහස් කම්කරු කොංගසය නැමැති වෘත්ති සමිතියේ මුදල් වංචා කිරීමේ සිද්ධියකට අදාළව ගොනුකර තිබූ නඩුවක වැඩිදුර විභාගය ජුනි මස 22 දක්වා කල් තැබීමට කොළඹ මහාධිකරණ විනිසුරු ප්‍රදීප් හෙට්ටිආරච්චි මහතා අද (17) නියෝග කර තිබේ. වෙනත් නඩුවක් අද දින විභාගයට ගැනීමට නියමිතව තිබෙන හෙයින් මෙම නඩුවේ විභාගය ජුනි මස 22 වනදා සහ 23 වනදාට කල් දමන බව මහාධිකරණ විනිසුරුවරයා සඳහන් කර ඇත. ශ්‍රී ලංකා නිදහස් කම්කරු කොංගසය නැමැති වෘත්ති සමිතියේ සභාපති වරයා ලෙස කටයුතු කරමින් එම සමිතියට අයත් රුපියල් ලක්ෂ 39ක මුදලක් සාවද්‍ය ලෙස පරිහරණය කළ බවට චෝදනා කරමින් රාජ්‍ය අමාත්‍ය මහින්දානන්ද අලුත්ගමගේ මහතාට එරෙහිව පැවති පාලන සමයේ නීතිපතිවරයා විසින් මෙම නඩුව ගොනුකර තිබුණි.", "URL": "https://lankatruth.com/si/?p=89875", "Category": "පුවත්", "Parent URL": null}