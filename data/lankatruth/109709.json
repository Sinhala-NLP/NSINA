{"Source": "Lankatruth", "Timestamp": "February 1, 2021", "Headline": "නැගෙනහිර ජැටිය ඉන්දියාවට නොදෙන බව අගමැති කියයි", "News Content": "අග්‍රාමාත්‍ය මහින්ද රාජපක්ෂ මහතා අද (01)පෙරවරුවේ වරාය වෘත්තීය සමිති නියෝජිතයින් සමඟ අරලියගහ මන්දිරයේ පැවති සාකච්ඡාවේදීකොළඹ වරායේ නැගෙනහිර පර්යන්තය කිසිදු ලෙසකින් වරාය අධිකාරියෙන් වෙනත් පාර්ශවයකට ලබා නොදෙන බව ප්‍රකාශකර තිබේ. අගමැතිවරය එහිදීප්‍රකාශ කර ඇත්තේ කිසිදු නැගෙනහිර පර්යන්තය කිසිදු රටකට අලෙවි කිරීම හෝ පාලනයට භාර නොදෙන බවත්, එය 100% ක් වරාය අධිකාරිය යටතේ ක්‍රියාත්මක ආයතනයක් ලෙස පවත්වාගෙන යන බවත්ය. නැගෙනහිර පර්යන්තය සුරැකීමේ වෘත්තිය සමිති එකමුතුව මෙම තීන්දුවට එකඟ වී ඇති අතර අකුරට වැඩ කිරීමේ වෘත්තිය ක්‍රියාමාර්ගය ද හෙට සිට අත්හිටුවීමට එකඟ වී ඇත. අද පැවති සාකච්ඡා අග්‍රාමාත්‍ය කාර්යාලය නිවේදනයක් නිකුත් කරමින් පවසන්නේ, විෂය භාර අමාත්‍යවරයා මේ සම්බන්ධයෙන් සොයා බැලීමට පත් කළ කමිටුවේ වාර්තාව ජනාධිපතිවරයාට සහ අග්‍රාමාත්‍යවරයාට ඉදිරිපත් කිරීමෙන් පසු එහි අඩංගු කරුණු විදේශීය සමාගමට ඉදිරිපත් කිරීමේදී එකී කරුණුවලට අදාළ සමාගම එකඟ නොවූ නිසා නැගෙනහිර පර්යන්තය 100%ක් වරාය අධිකාරිය යටතේ ක්‍රියාත්මක වන ආයතනයක් බවට පත් කිරීමේ කැබිනට් පත්‍රිකාව පස්වරුවේ කැබිනට මණ්ඩලයට ඉදිරිපත් කරන බවයි. මේ අතර ඊයේ දිනයේදීඅග්‍රමාත්‍ය කාර්යාලය නිකුත් කර නිවේදනයේ අගමැති මහින්ද රාජපක්ෂ මහතා උපුටා දක්වමින් “දේපල විකුණන එක අපේ ප්‍රතිපත්තිය නෙවෙයි නේ. ඒක එක්සත් ජාතික පක්ෂයේ ප්‍රතිපත්තිය. ඉතිං එක්සත් ජාතික පක්ෂයේ ප්‍රතිපත්තිය ඉදිරියට ගෙනියන්න නෙවෙයි අපිට බලය දීලා තියෙන්නේ.” යනුවෙනි.", "URL": "https://lankatruth.com/si/?p=109709", "Category": "පුවත්", "Parent URL": null}