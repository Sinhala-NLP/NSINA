{"Source": "Lankatruth", "Timestamp": "February 19, 2020", "Headline": "පිලපිටියගේ පෙත්සමට කරුණු කියන්නැයි වැඩබලන පොලිස්පතිට නොතීසි", "News Content": "තමන්ව අත්අඩංගුවට ගැනීම වළක්වාලමින් අතුරු නියෝගයක් නිකුත් කරන්නැයි ඉල්ලා වැඩ තහනමකට ලක්ව සිටින මහාධිකරණ විනිසුරු ගිහාන් පිලපිටිය මහතා ගොනු කළ පෙත්සම සම්බන්ධයෙන් කරුණු දැක්වීම සඳහා වැඩබලන පොලිස්පතිවරයාට අධිකරණය හමුවේ පෙනී සිටින්නැයි දන්වමින් නොතිසි නිකුත් කිරීමට අභියාචනාධිකරණය අද (19) නියෝග කර තිබේ. එසේම එම පෙත්සම හෙට (20) යළි සළකා බැලීමටද අභියාචනාධිකරණය අද තීන්දු කර ඇත. තමන්ව අත්අඩංගුවට ගැනීම වළක්වාලන අතුරු නියෝගයක් නිකුත් කරන්නැයි ඉල්ලා වැඩ තහනමට ලක්වූ මහාධිකරණ විනිසුරු ගිහාන් පිලපිටිය මහතා ගොනු කළ පෙත්සම අද අභියාචනාධිකරණ සභාපති විනිසුරු ඒ.එච්.එම් නවාස් සහ විනිසුරු අර්ජුන ඔබේසේකර යන මහත්වරුන් ගෙන් යුතු අභියාචනාධිකරණ විනිසුරු මඩුල්ලක් හමුවේ කැද වූ අතර එහිදී මෙම නියෝග නිකුත් කෙරිණි.", "URL": "https://lankatruth.com/si/?p=90019", "Category": "පුවත්", "Parent URL": null}