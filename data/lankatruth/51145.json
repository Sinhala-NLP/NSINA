{"Source": "Lankatruth", "Timestamp": "April 26, 2018", "Headline": "සරසවි විරෝධතාවේ දී භික්ෂූන් වහන්සේනමක් ඇතුළු සිසුන් 10ක් අත්අඩංගුවට", "News Content": "අන්තර් විෂ්වවිද්‍යාල භික්ෂු බල මණ්ඩලය මගින් අද (26) සංවිධානය කරන ලද විරෝධතාවයක් අතරතුර දී භික්ෂූන් වහන්සේ නමක් සහ සිසුන් 9 දෙනෙක් අත්අඩංගුවට ගෙන තිබේ. 2016/2017 අධ්‍යන වර්ශය සඳහා සිසුන් බඳවා ගැනීමේදී බෞද්ධ දර්ශනය හා ශාස්ත්‍රීය විශයන් කප්පාදු කිරීමට විරෝධය පලකිරීමට මෙය සංවිධානය කර තිබුණි. බෞද්ධ දර්ශනය විෂය උසස් අධ්‍යාපනයෙන් පිටමන් කිරීමේ කුමන්ත්‍රණය නවතනු! වෙළඳපොළ උවමනාවට සිදුකරන ශාස්ත්‍රීය විෂයන් කප්පාදුව නවතනු! විරෝධතා කරුවන්ගේ ප්‍රධාන සටන් පාඨ විය. විරෝධතා කරුවෝ කොම්පඤ්ඥ වීදියේ සිට කොළඹ පුරහල මාර්ගය ඔස්සේ විෂ්ව විද්‍යාල ප්‍රතිපාදන කොමිෂන් සභාව වෙත පැමින බලහත් කාරයෙන් ඇතුළු වීමට යාමේදී ඇතිවූ උනුසුම් තත්වයඅතරතුර පොලීසිය විසින්මෙම අත්අඩංගුවට ගැනීම සිදුකර ඇත.විරෝධතාකරුවෝ විසිරුවා හැරීමට පොලීසිය අධිපීඩන ජල හා කඳුළු ගෑස් ප්‍රහාර එල්ල කරන ලදී. විරෝධතාව හේතුවෙන් අසල මාර්ගවල රථ වාහන ධාවනයට බාධා එල්ල විය.", "URL": "https://lankatruth.com/si/?p=51145", "Category": "පුවත්", "Parent URL": null}