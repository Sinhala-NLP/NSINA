{"Source": "Lankatruth", "Timestamp": "September 8, 2020", "Headline": "විද්‍යෝදය සාහිත්‍ය සම්මාන උළෙලේ ප්‍රතිඵලයට බලපෑම් එල්ල වුනා… ගීත රචනා සමීක්ෂණය කළ මහාචාර්යවරිය මානවහිමිකම් යයි", "News Content": "ගීත රචනා සමීක්ෂණයෙ අවසන් ප්‍රතිඵලය වෙනස් කිරීමට විශ්වවිද්‍යාල පරිපාලනයත්, බාහිරින් ඊට අතපෙවූ මහාචාර්යවරයෙකුත් තමන්ට බලපෑම් කළ බවට විද්‍යෝදය සාහිත්‍ය සම්මාන උළෙලෙ ගීත රචනා සමීක්ෂණය කළ මහාචාර්ය සුනේත්‍රා කංකානම්ගේ මහත්මිය මානව හිමිකම් කොමිසමට පැමිනිල්ලක් ඉදිරිපත් කර තිබේ. ශ‍්‍රී ජයවර්ධනපුර විශ්වවිද්‍යාලයේ සිංහල හා ජනසන්නිවේදන අධ්‍යයනාංශය මගින් වාර්ෂිකව සංවිධානය කරනු ලබන විද්‍යෝදය සාහිත්‍ය සම්මාන උළෙල මෙවර මේ මස දෙවෙනිදා පස්වරු 03.00ට විශ්වවිද්‍යාල පරිශ‍්‍රයේ දී පැවැත්වුණු අතර එහි ගීත රචනා සමීක්ෂණයේදී එහි අවසන් ප්‍රතිඵලයට තමන්ට බලපෑම් එල්ලවූ බවත් එය සිදුවූ ආකාරයක් සම්බන්ධයෙනුත් ඇය සිය පැමිණිල්ල මගින් පැහැදිලි කර ඇත. සාහිත්‍ය සම්මානයක් ලබා ගැනීමේ හෝ නොගැනීමේ අරමුණෙන් කෙනෙක් වර්ෂයකටත් වැඩි කාලයක් මහන්සි වී කෘතියක් සම්පාදනය කිරීමෙන් අනතුරුව, එය අවසන් වටයට ද තෝරා සම්මානය අහිමි කිරීම කෙතරම් නින්දිත ක‍්‍රියාවක් ද? එයින් ලේඛකයාගේ ආත්ම ගෞරවයට හානියක් බවත් ඔහුගේ මානව හිමිකම් උල්ලංඝනය වන බවත් විනිශ්චය මණ්ඩලයේ සිට විනිශ්චය ලබා දුන් තමන් නොමැතිව අසත්‍ය ප‍්‍රකාශ කිරීම තමන් හටද කළ අපහාසයක් බවත් එය තමන්ගේ අයිතිය පැහැර ගැනීමක් බවත් මහාචාර්ය සුනේත්‍රා කංකානම්ගේ මහත්මිය සිය පැමිණිල්ල මගින් පෙන්වා දී තිබේ. පැමිණිල්ලේ සම්පූර්ණ පිටපතක් පහතින් පල වේ. මහාචාර්ය සුනේත‍්‍රා කංකානම්ගේසිංහල හා ජනසන්නිවේදන අධ්‍යයනාංශයශ‍්‍රී ජයවර්ධනපුර විශ්වවිද්‍යාලය.07. 09. 2020 සභාපතිතුමා,මානව හිමිකම් කොමිෂන් සභාවකොළඹ සභාපතිතුමනි, විද්‍යෝදය සාහිත්‍ය සම්මාන ලබාදීමේ දී සිදු වූ මානව හිමිකම් කඩවීම පිළිබ`ද දැනුම් දීමයි. ශ‍්‍රී ජයවර්ධනපුර විශ්වවිද්‍යාලයේ සිංහල හා ජනසන්නිවේදන අධ්‍යයනාංශය මගින් වාර්ෂිකව සංවිධානය කරනු ලබන විද්‍යෝදය සාහිත්‍ය සම්මාන උළෙල මෙවර 02. 09. 2020 දින සවස 03. 00 ට විශ්වවිද්‍යාල පරිශ‍්‍රයේ දී පැවැත්විණ. මෙහි ප‍්‍රධාන සංවිධායිකාව ලෙස ජ්‍යෙෂ්ඨ කථිකාචාර්ය හංසමාලා රිටිගහපොළ මහත්මිය ක‍්‍රියා කළාය. ඇය මෙහි කෘති සමීක්‍ෂණය කිරීම ස`දහා කටයුතු පැවරීම සිදු කෙළේ උත්සවය පැවැත්වීමට මාස අටකට හෝ නමයකට පමණ පෙර සිටයි. එය ද අධ්‍යයනාංශ රැුස්වීමක දී යෝජනා ස්ථිරත්වයෙන් සම්මත විය. කෙසේ වෙතත් මා හට පැවරුණු කාර්යය වූයේ වසරේ ප‍්‍රශස්ථතම ගීත නිර්මාණ කෘතියට හිමි විද්‍යෝද්‍ය සාහිත්‍ය සම්මානය නිර්දේශ කිරීම වේ. මෙය මා විසින් වසර ගණානාවක් තිස්සේ සිදු කරන කාර්යයකි. ඒ අනුව ඇය විසින් 2019 වසරේ ප‍්‍රකාශයට පත් වූ සියලූම ගේය පද මාලා සහිත කෘතිවල නම් ලේඛනගත කර මා හට බාර දෙන ලදි. 2020 අගෝස්තු මාසයේ මැද භාගයේ දී අවසන් වටයට සුදුසුකම් ලබා ඇති කෘති කවරේ දැයි මගෙන් විමසූ විට එහි නම් අදාළ කෘතියේ පිටකවරයේ ඡුායාරූප ද සමග මා විසින් ලබා දෙන ලදි. ඒවා මෙසේය. 1. ඇහිපිල්ලමක් අතර – සුනිල් ආරියරත්න 2. සුවඳ මුවරද – රත්නශ‍්‍රී විජේසිංහ 3. සඳ පහන දැල් වී – යමුනා මාලිනී 4. පරසතු – අසංක රුවන් සාගර 5. ගීත සමුච්චය – එඩ්මන් තිලකරත්න පියතුමා මෙයින් මහාචාර්ය සුනිල් ආරියරත්න විසින් සිය කෘතිය තරග ඉසව්වෙන් ඉල්ලා අස්කර ගන්නා ලදි. සති දෙකක් පමණ කාලයක් විශ්වවිද්‍යාලය වෙබ් පිටුවේ ද උක්ත ප‍්‍රතිඵලය පළ කර තබා, අනෙකුත් මාධ්‍ය ඔස්සේ ද අවසන් කෘති පහට ප‍්‍රචාරණ කටයුතු ලබා දී අවසානයේ මාගෙන් සම්මානය හිමි කෘතිය විමසා සිටිණ. ඒ ප‍්‍රතිඵලය වූයේ රත්නශ‍්‍රී විජේසිංහගේ සුව`ද මුවරද කෘතියයි. ගීත සම්මානය පිළිබඳ උද්ගතව ඇති ප‍්‍රශ්නයක් පිළිබඳ සාකච්ඡා කිරීමට ඇතැයි පවසා උළෙලට දින තුනකට පමණ පෙර හංසමාලා රිටිගහපොළ මහත්මිය පීඨාධිපතිතුමාගේ ප‍්‍රධානත්වයෙන් රැස්වීමක් කැදෙව්වාය. එයට මා අනිවාර්යයෙන්ම සහභාගී විය යුතු බව ද දැනුම් දුණි. ඒ අනුව මුල් වටයේ කෘති පහෙන් එඩ්මන් පියතුමාගේ කෘතිය නිර්දේශ කිරීමට විරුද්ධව කථිකාවක් ගොඩනැඟී ඇතැයි අධ්‍යයනාංශයේ සියලු ආචාර්යවරු ද පීඨාධිපතිතුමා ද ඉදිරියේ ඇය විසින් ප‍්‍රකාශ කරන ලදි.පියතුමා විසින් රචිත කෘතිය අවසන් වටය සඳහා පිළිගත නොහැකි යැයි මහාචාර්යවරුන් තිදෙනෙක් පවසන බව සංවිධායිකාව ප‍්‍රකාශ කර සිටියාය. එය ඔප්පු කිරීම සඳහා අප විශ්වවිද්‍යාලයේ සිංහල හා ජනසන්නිවේදන අධ්‍යයනාංශයේ සේවය කර විශ‍්‍රාම ගිය එක් මහාචාර්යවරයෙකු දුරකථනයෙන් සම්බන්ධ කරමින් ඒ කතාව සියලුදෙනාට ඇසෙන්නට සැලැස්වුවාය. 2019 වසරේ දී හොඳම ගීත සම්මානය නිලාර්ට ලබා දීම වැරදි බවත්, පෙර කෘතිවල පළ වූ ගීත එහි ඇතුළත්කොට සම්මාන ලබා ගත නොහැකි බවත් එබැවින් ඒ තීන්දුව වැරදි බවත්, මේ වගේ තීන්දු ලබා දෙන කෙනෙක් මෙවර ද සම්මානය ලබා දෙන්නට පැමිණියොත් සියලු මාධ්‍යවලින් අදාළ නිර්දේශිකාවගේ නමට හානි වන ආකාරයේ ලිපි පළ කරන බවත් පවසමින් ප‍්‍රසිද්ධියේ මා හට තර්ජනය කෙළේය. ඒ වචනවලට බිය වූ මානව ශාස්ත‍්‍ර හා සමාජීය විද්‍යාපීඨයේ පීඨාධිපතිතුමා ඇතුළු සභාව තරග ඉසව්ව නොපැවැත්වීමට තීරණය කරන ලදහ. නිලාර්ගේ කෘතියේ කලින් ප‍්‍රකාශයට පත් වූ ගීත මෙන්ම අලූත් ගීත ද හරි අඩකටත් වැඩිය විය. ඒවා සලකා බැලූ කල්හි ද ඔහුගේ ගීත කෘතිය පසුගිය වසරේ හොඳම ගීත කෘතියට සුදුසුකම් ලැබිණ. අවසාන පොත් පහ තේරී සති දෙකක් පමණ ගත වන තෙක්ම උක්ත මහාචාර්යවරයාට හෝ සංවිධායිකාවට කිසිදු විරෝධයක් නොතිබිණ. සම්මානය හිමි කෘතිය රත්න ශ‍්‍රීට යැයි මා විසින් ලබා දීමෙන් අනතුරුව මේ දෙදෙනාට උභතෝකෝටික ප‍්‍රශ්නයක් මතු විය. මේ සියල්ලෙන් පැහැදිලි වන්නේ කල්ලි ගැසී සම්මාන ලබා දීමේ කූඨ ව්‍යාපාරයක් මේ රටේ ඇති බවයි. නිලාර් හෝ රත්න ශ‍්‍රී මම පෞද්ගලිකව නොහඳුනමි. ඒ දෙපළ ද මා සමග එකදු වදනක්වත් මේ වන තෙක් කතා කර නැත. එබැවින් මා ලබා දුන් කවර තීන්දුවක් වුව ද සර්ව සාධාරණය. ඇතැම් සම්බන්ධතා මත අතැම් වසරවල දී අදාළ සංවිධායකවරු විෂයයෙන් පරිබාහිර ආචාර්යවරුන් විනිශ්චය මණ්ඩලයට පත් කර ඔවුන් අභිමත පුද්ගලයන්ට සම්මාන ලබා දීම ඉතිහාසගත වූ කාරණයක් බව 2012 වසරේ පුවත්පත් විමසීමෙන් පැහැදිලි වේ. මම ජවහර්ලාල් නේරු විශ්වවිද්‍යාලයෙන් දර්ශනපති, දර්ශනසූරී උපාධි ද, සංගීත විශාරද උපාධි ද ලබා ශාස්ත‍්‍රීය කෘති ගණනාවක් ලියා පළකොට, ගීත කලාව අධ්‍යයනය කර, සිසුන්ට උගන්වමින්, ශාස්ත‍්‍රීය කෘති සම්පාදනය කරමින් ගීත ක්‍ෂෙත‍්‍රයකට සම්මාන නිර්දේශ කිරීම ස`දහා අවශ්‍ය කරන සුදුසුකම් ලබා ඇති මහාචාර්යවරියක් වන්නෙමි. එබැවින් මා ලබා දුන් තීන්දුව බාර ගත නොහැක්කේ කෙසේ ද? දැන් සංවිධායිකාව නිදහසට බොහෝ කරුණු පවසයි. අනෙක් තරග ඉසව් සඳහා දෙවැනි පාර්ශ්වයක් සිටිය ද අවම කෘති සංඛ්‍යාවක් ප‍්‍රකාශයට පත් වී ඇති ගීත තරග ඉසව්ව හේතුවෙන් එය මාගේ තනි තීරණයට ඉඩ හැරිණ. එය ද සංවිධායිකාව සහ අංශ ප‍්‍රධාන රැස්වීමේ දී අනුමත වූවකි. එසේ නම්, මා ලබා දී ඇති විනිශ්චය බාරගත යුතු නොවේ ද? මෙවර ගීත සම්මානය ස`දහා සුදුසු කෘතියක් නැතැයි සම්මාන උළෙලේ දී ප‍්‍රකාශ කළ බව සමාජ මාධ්‍යයේ ප‍්‍රචාරය වන්නට විය. කිසිදු අභ්‍යන්තර සිදුවීමක් නොදන්නා බාහිර පිරිස් මට අපහාස වන ආකාරයේ විවේචන පළ කළහ. උන් දන්න සින්දු, උන්ට හතරෙන් එකක් තෝරගන්න බැහැ, අනේ උන් දන්න සම්මාන ආදී ප‍්‍රකාශ ඒ ස`දහා උදාහරණ වේ. ඒ සියල්ලෙන් පැහැදිලි වන්නේ සංවිධායිකාව විසින් හිතාමතාම මා හට අපහාස කිරීමට සැලැස්වීමකි. මහාචාර්ය ධුරය ලබා සිටින මට අපහාස වන ආකාරයේ ප‍්‍රකාශ කරමින් ද, කල්ලි සැදී බැණ වදිමින් ද, සිනාසෙමින් ද අංශ ප‍්‍රධාන රැස්වීමේ දී ක‍්‍රියා කිරීම වූ කලි මගේ ආත්ම ගෞරවය කෙලෙසා දැමීමකි. මැය වටා සිටින එක් බලවේගයක් මා හට තර්ජනය කරමින් සියලු වරප‍්‍රසාද අහිමි කරයි. වෘත්තීය අයිතිවාසිකම් පවා උල්ලංඝනය වන ආකාරයෙන් ක‍්‍රියා කරයි. එය කෙසේ වෙතත් ලංකාවේ සිදුවන කල්ලි ගැසී සම්මාන ලබා දීමේ කූඨ ව්‍යාපාරයට මාගේ දැඩි අප‍්‍රසාදය පළ කරනු වස් අද දින ඔබතුමා වෙත මේ ලිපිය බාර දෙමි.සාහිත්‍ය සම්මානයක් ලබා ගැනීමේ හෝ නොගැනීමේ අරමුණෙන් කෙනෙක් වර්ෂයකටත් වැඩි කාලයක් මහන්සි වී කෘතියක් සම්පාදනය කිරීමෙන් අනතුරුව, එය අවසන් වටයට ද තෝරා සම්මානය අහිමි කිරීම කෙතරම් නින්දිත ක‍්‍රියාවක් ද? එයින් ලේඛකයාගේ ආත්ම ගෞරවයට හානි විය. ඔහුගේ මානව හිමිකම් උල්ලංඝනය විය. විනිශ්චය මණ්ඩලයේ සිට විනිශ්චය ලබා දුන් මා නොමැතිව අසත්‍ය ප‍්‍රකාශ කිරීම මා හට කළ අපහාසයකි. මගේ අයිතිය පැහැර ගැනීමකි. බල අධිකාරිය පතුරුවමින් මෙරට සියලූ මාධ්‍ය ජාල තමා සන්තක කර ගනිමින්, සුදුසුකම් ඇති පුද්ගලයන්ගේ සම්මාන කප්පාදු කරන මේ පිරිස් පිළිබ`ද නිසි ක‍්‍රියාමාර්ග ගන්නා ලෙස ඔබතුමාගෙන් ද අතිගරු ජනාධිපතිතුමාගෙන් ද ඉතා කරුණාවෙන් ඉල්ලා සිටිමි. ස්තුතියි,මෙයට,විශ්වාසී,", "URL": "https://lankatruth.com/si/?p=96238", "Category": "කලා පුවත්", "Parent URL": null}