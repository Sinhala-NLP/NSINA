{"Source": "Lankatruth", "Timestamp": "July 20, 2020", "Headline": "කාලගුණ වෙනසෙන් දිස්ත්‍රික් පහකට අයහපත්… නායයාමේ අනතුරු ඇඟවීම්…", "News Content": "මේ දිනවල රට තුළ ඇතිවී තිබෙන් කාල ගුණික වෙනස්වීම් හේතුවෙන් පවතින් අධික වැසි සහිත තත්වය නිසා දිස්ත්‍රික් පහකට නාය යෑමේ අවදානමක් ඇතැයි ජාතික ගොඩනැගිලි පර්යේෂණ සංවිධානය නිවේදනය කරයි. ඒ අනුව කොළඹ, කළුතර, කෑගල්ල, රත්නපුර සහ ගාල්ල යන දිස්ත්‍රික්ක මෙලෙස නාය අවදානමක් ඇති දිස්ත්‍රික්ක ලෙස හඳුනාගෙන ඇතැයි ජාතික ගොඩනැගිලි පර්යේෂණ සංවිධානය සඳහන් කරයි. පසුගිය පැය 24ක කාලයේදී වර්ෂාපතනය මිලිමීටර් 100 ඉක්මවා ඇති බැවින් වර්ෂාව තවදුරටත් පවතීනම් නාය යෑම්, බෑවුන් කඩා වැටීම්, ගල් පෙරලීම්, පොළොව ගිලා බැසීම් සහ පස් කණ්ඩි කඩා වැටීම් යන අවදානම් සහගත තත්වයන් පිළිබඳව සැලකිලිමත්වන ලෙස හා එවැනි අවස්තාවකට මුහුණ දීමට සිදු වුවහොත් හැකි ඉක්මනින් ආරක්ෂාකාරී ස්ථානයකට ගමන් කිරීමට කටයුතු කරන ලෙස ජාතික ගොඩනැගිලි පර්යේෂණ සංවිධානය ජනතාවගෙන් ඉල්ලීමක්ද සිදු කරයි. මේ අතර දක්ෂිණ අධිවේදී මාර්ගයේ කිලෝමීටර් 101.6 ඉමදූව – පින්නදූව අතර පස් කන්දක් කඩා වැටීමෙන් වාහන ධාවනය තාවකාලිකව නතර කිරීමට පියවර ගෙන තිබේ.", "URL": "https://lankatruth.com/si/?p=95022", "Category": "පුවත්", "Parent URL": null}