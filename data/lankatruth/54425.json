{"Source": "Lankatruth", "Timestamp": "June 15, 2018", "Headline": "මිල්ලකැලේ රක්ෂිතයේ ගින්නක්", "News Content": "මොණරාගල ප්‍රදේශයේ හොරොම්බුව මිල්ලකැලේ රක්ෂිතයේ ගින්නක් හටගෙන ඇති බව වාර්තා වේ. අද (15) දහවල් 11.00 ට පමණ මෙම ගින්න හටගෙන ඇති අතර තවමත් එය වේගයෙන් පැතිර යමින් පවතින බව වාර්තා වේ. දැනට රක්ෂිතයේ අක්කර විස්සකට වැඩි ප්‍රමාණයක් සම්පූර්ණයෙන්ම විනාශ වී ඇත. මොණරාගල දිස්ත්‍රික් ආපදා කලමණාකරන ඒකකයේ දැනුම් දීමකට අනුව මොණරාගල කුඹුක්කන එකසිය විසි එක්වන බල සේනා මූලස්ථානයේ බල පිරිසක් මේ වන විට ගින්න පාලනය කිරීම සඳහා දැඩි වෙහෙසක් ගනිමින් සිටින බව වාර්තා වේ. දැඩි වියලි කාලගුණය හා වියලි සුළං හේතුවෙන් ගින්න වේගයෙන් පැතිර යන බැවින් ගින්න මැඩ පැවැත්වීම අසීරු කටයුත්තක් වී ඇතැයි අදාල නිලධාරීන් පවසයි.", "URL": "https://lankatruth.com/si/?p=54425", "Category": "පරිසර", "Parent URL": null}