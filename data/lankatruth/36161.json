{"Source": "Lankatruth", "Timestamp": "June 19, 2017", "Headline": "පෘතුගාලය ලැව් ගින්නකින් පුද්ගලයින් 62ක් මරුට!", "News Content": "මධ්‍යම පෘතුගාලයේ කඳුකර ප්‍රදේශයක පැතිර යන ලැව්ගින්නක් හේතුවෙන් මේ වන විට පුද්ගලයින් 62 දෙදෙනෙකු ජීවිතක්ෂයට පත්ව තවත් විශාල පිරිසක් තුවාල ලබා ඇති බව වාර්තා වේ. ලැව්ගින්න පැතිර යාමත් සමග වනාන්තර ප්‍රදේශයක් සම්පූර්ණයෙන්ම ගින්නෙන් විනාශවී ඇති අතර විශාල දේපල හානියක්ද සිදුව ඇති බව වාර්තා වේ. ගින්න වේගයෙන් පැතිර යන අතර එය මැඩපැවැත්වීමට ගිනි නිවන භටයින් 700ක්, හමුදා සෙබළුන් 350ක් හා ගුවන් යානා යොදාගනිමින් සිටින බව වාර්තා වේ. ගින්න පැතිර යෑමත් සමග ඉන් මිදීම සඳහා ඉවත්ව යෑමට උත්සාහ කිරීමේදී වැඩි පිරිසක් ජීවිතක්ෂය පත්ව ඇති බව පැවසෙන අතර රථවාහන විශාල ප්‍රමාණයක්ද ගින්නට හසුව විනාශ වීතිබේ.", "URL": "https://lankatruth.com/si/?p=36161", "Category": "විදෙස් පුවත්", "Parent URL": null}