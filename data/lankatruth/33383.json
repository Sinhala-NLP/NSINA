{"Source": "Lankatruth", "Timestamp": "April 26, 2017", "Headline": "ජනපතිගේ කුණු ගැසට් පත්‍රය වෙනුවෙන් පාර්ලිමේන්තුව හදිසියේ කැඳවයි", "News Content": "ජනාධිපතිවරයා විසින් මේ වනවිට ප්‍රකාශයට පත් කර ඇති කැලි කසළ බැහැර කිරීම අත්‍යවශ්‍ය සේවාවක් ලෙස ප්‍රකාශ කිරීමේ ගැසට් නිවේදනය නිකුත් කර දින 10ක් ඇතුළත එය පාර්ලිමේන්තුවේ අනුමැතියට යොමු කළ යුතු බැවින් එ් සඳහා ලබන 28වනදා පෙ.ව. 9.00ට පාර්ලිමේන්තුව කැඳවා ඇති බව වාර්තා වේ. මේ දිනවල පාර්ලිමේන්තුව කල් තබා ඇති බැවින් එදින හදිසි කැඳවීමක් ලෙස පාර්ලිමේන්තුව කැඳවීමට නියමිති ය. ඒ අනුව මෙම ගැසට් නිවේදනයෙන් නිවාසවලින් ඉවතලන කැළි කසළ හෝ එබදු වෙනත් දෑ ඉවත් කරලීම, එක්රැස් කරලීම, ප්‍රවාහනය, තාවකාලිකව ගබඩා කිරීම, පිරිසැකසුම, වෙන් කිරීම, පිළියම් යෙදීම, බැහැර කිරීම සහ විකිණීම සඳහා යම් පළාත් පාලන ආයතනයක් විසින් හෝ එබදු යම් පළාත් පාලන ආයතනයක් සඳහා හෝ වෙනුවෙන් ඉෂ්ඨ කරනු ලබන හෝ පවත්වාගෙන යනු ලබන හෝ කිසියම් කාර්යය පැවරුමක් සම්බන්ධයෙන් ඉටු කරනු ලැබිය යුතු හෝ ඉටු කිරීමට අවශ්‍ය වන්නා වු කවර වුව ආකාරයේ සියලුම සේවාවන්, වැඩ හෝ ශ්‍රමය යෙදවීම මෙලෙස අත්‍යවශ්‍ය සේවාවන් ලෙස නම් කර තිබේ.", "URL": "https://lankatruth.com/si/?p=33383", "Category": "පුවත්", "Parent URL": null}