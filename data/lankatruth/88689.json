{"Source": "Lankatruth", "Timestamp": "January 14, 2020", "Headline": "විද්‍යාභිවර්ධන සංගමයට නව සභාපතිනියක්", "News Content": "ශ්‍රී ලංකා විද්‍යාභිවර්ධන සංගමයේ නව සභාපතිනිය ලෙස මහාචාර්ය ජනිතා ලියනගේ මහත්මිය තෝරා පත්කරගෙන තිබේ. කොළඹ රාමඩා හෝටලයේ දී පසුගිය දා ඇය එම ධුරයට නිල වශයෙන් පත්කිරීම සිදු කර ඇත. සාමාජිකයන් දස දහසක පමණ ප්‍රමාණයකින් සැදුම්ලත් ශ්‍රී ලංකා විද්‍යාභිවර්ධන සංගමය, ශ්‍රී ලංකාවේ සියලු විද්‍යාඥයින්ගේ ප්‍රධානතම සංවිධානය වන අතර මහාචාර්ය ජනිතා ලියනගේ මහත්මිය එම සංගමයේ 79වන සභාපතිනිය වේ. මෙම අවස්ථාවට විද්‍යාභිවර්ධන සංගමයේ සමාජිකයින්, විද්‍යාඥයින්, රාජ්‍ය නිලධාරීන් මැති ඇමතිවරු ඇතුළු පිරිසක් එක්ව සිටියහ. මෙහි 78වන සභාපතිනිය ලෙස කටයුතු කරනු ලැබුවේ මහාචාර්ය ප්‍රීති උඩගම මහත්මිය විසිනි.", "URL": "https://lankatruth.com/si/?p=88689", "Category": "පුවත්", "Parent URL": null}