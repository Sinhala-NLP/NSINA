{"Source": "Lankatruth", "Timestamp": "June 5, 2022", "Headline": "බංගලාදේශයේ පිපිරීමක් – විසිපහකට අධික පිරිසක් මරුට", "News Content": "බංග්ලාදේශයේ චිතගොංග් නගරයට ආසන්න ගබඩා සංකීර්නයක ඇති වූ ගින්නකින් සහ විශාල පිපිරීමකින් පුද්ගලයන් 25දෙනෙකුට අධික පිරිසක් මිය ගොස් තවත් සිය ගණනක් තුවාල ලබා තිබෙන බව වාර්තා වේ. ගබඩා සංකීර්ණයේ සිදුවූ අති ප්‍රභල පිපිරීමෙන් කිලෝ මීටර් 04ක් දුරට ඇති නිවාස සහ ගොඩනැගිලිද හානියට ලක්ව තිබේ. පිපිරීම සිදුව ඇත්තේ ගබඩා සංකීර්ණයේ කන්ටේනර් පෙට්ටිවල අසුරා තිබූ රසායනික ද්‍රව්‍ය නිසා යැයි සැක කෙරේ. කෙසේ වෙතත් ගින්නට හේතුව මෙතෙක් ආනාවරණය වී නොමැති අතර ඒ සම්බන්ධයෙන් විශේෂ විමර්ශනයක් පැවැත්වෙන බව බංග්ලාදේශ පුවත් සේවා වාර්තා කරයි. සිතාකුන්ද නගරය බංග්ලාදේශයේ දෙවන විශාලතම නගරය වන චිතගොංග් සිට කිලෝමීටර් 40ක් පමණක් දුරින් පිහිටා ඇති අතර නගරයේ එක් රෝහලක් විපතට පත් වූවන්ගෙන් පිරී පවතින බවත් තුවාල ලැබූවන් අතර ගබඩා සේවකයින් මෙන්ම ගිනි නිවන භටයින් සහ පොලිසියද සිටින බවත් එරට ප්‍රාදේශීය මාධ්‍ය වාර්තා කරයි.", "URL": "https://lankatruth.com/si/?p=135171", "Category": "පුවත්", "Parent URL": null}