{"Source": "Lankatruth", "Timestamp": "December 6, 2020", "Headline": "පෝට් සිටි ව්‍යාපෘතියට දැවැන්ත සහන රැසක්", "News Content": "කොළඹ පෝට් සිටි ව්‍යාපෘතියයටතේ ගොඩනැගීමට යෝජිත ජාත්‍යන්තර ආර්ථීක මධ්‍යස්ථානයට දැවැන්ත සහන රැසක් ලබාදීමට මුදල් අමාත්‍යංශය සුදානම් වන බව වාර්තා වේ. මුදල් අමාත්‍යංශය විසින් අදාල සහන ලබාදිමේ පනත පාර්ලිමේන්තුවට ඉදිරිපත් කිරීමට නියමිත අතර මෙම දැවැන්ත සහන මල්ල ලබා දෙන්නේ ශ්‍රී ලංකා ආයෝජන මන්ඩලය විසින් පොට් සිටිය ගොඩනැගිමේ කාර්යයේ යෙදි සිටින චයිනා හාබර් සමාගමට ලබාදිමට නියමිත සහනවලට අමතරවය. මුදල් අමාත්‍යංශය විසින් ලබා දීමට සැරසෙන සහන අතර සෙස් බදු ඉවත් කිරීම, වසර අටක කාලසීමාවකට පෝට් සිටි ව්‍යාප්තිය සඳහා ආනයනය කරන සියලුම භාන්ඩ බදුවලින් නිදහස් කිරීම, වසර 15ක කාලසිමාවකට ආයතනික ආදායම්බදු නිදහස් කිරීම, අලෙවි කරන සුපිරි මහල් නිවාසවලින් වසර 06ක් දක්වා බදු නිදහස් කිරීම වැනි සහන රැසක් අයත් වේ.මේ සියලුම සහන ජනාධිපති ලේකම් කාර්යාලය විසින් අනුමත කර ඇති අතර සියලුම සහන ලබාදීම සඳහා අවශ්‍ය ක්‍රියාමාර්ග ඉතා ඉක්මනින් ගනු ලබන බව රාජ්‍ය අමාත්‍ය ඩී.වී. චානක පවසයි. මිට අමතර ජනාධිපති ලේකම් කාර්යාලය විසින් පෝට් සිටි පරිශ්‍රය තුළ වර්ග අඩි 10,000ක තීරුබදු රහිත සාප්පු සංකීර්ණයක් ආරම්භ කිරීම සඳහා ආණ්ඩුවට හිතවත් වත්‍ාපාරිකයෙකුට අවසර දී ඇතැයි වාර්තා වේ. පෝට්සිටි වත්‍ාප්තිය ආරම්භයේදී භූමිය සැකසීම සඳහා ආණ්ඩුව විසින් චයිනා හාබර් සමාගමට වසර 25ක බදු සහනයක් ලබා දෙන ලදි.", "URL": "https://lankatruth.com/si/?p=102584", "Category": "ආර්ථික පුවත්", "Parent URL": null}