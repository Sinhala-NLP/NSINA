{"Source": "Lankatruth", "Timestamp": "June 12, 2019", "Headline": "මහින්දානන්දට සහ නලීන් ප්‍රනාන්දුට විශේෂ මහාධිකරණයේ නඩු පැවරීමට අවසර", "News Content": "පසුගිය ජනාධිපතිවරණ සමයේ අපේක්ෂක මහින්ද රාජපක්ෂ මහතාගේ මැතිවරණ කටයුතුවලට සහය පිණිස, ක්‍රීඩා සංවර්ධන දෙපාර්තමේන්තුවට අයත් රුපියල් කෝටි 4ක මුදලක් පාසල් උපකරණ බෙදාදීම වෙනුවෙන් වැයකිරීම ඇතුළු අධි චෝදනා තුනක් යටතේ, හිටපු අමාත්‍ය මහින්දානන්ද අළුත්ගමගේ සහ ලක් සතොස හිටපු සභාපති නලීන් ප්‍රනාන්දු යන මහත්වරුන්ට එරෙහිව දෙවන විශේෂ මහාධිකරණය හමුවේ අධි චෝදනා ගොණුකර නඩු පැවරීමට අගවිනිසුරු ජයන්ත ජයසූරිය මහතා අවසර ලබා දී ඇත. අදාල විත්තිකරුවන් දෙදෙනාට එරෙහිව නඩු පැවරිමට අවසර ලබාදෙන ලෙස ඉල්ලා අල්ලස් හෝ දුෂණ විමර්ශන කොමිසම් සභාව සිදු කළ ඉල්ලීමක් සලකා බැලු අගවිනිසුරු ජයන්ත ජයසූරිය මහතා මෙම නියෝගය නිකුත් කර තිබේ. ඒ අනුව දෙවන විශේෂ මහාධිකරණයේ ඉදිරි දිනයකදී මෙම නඩුව විභාගයට ගැනීමට නියමිතය.", "URL": "https://lankatruth.com/si/?p=75574", "Category": "පුවත්", "Parent URL": null}