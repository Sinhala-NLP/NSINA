{"Source": "Lankatruth", "Timestamp": "February 2, 2019", "Headline": "ජාතික සමගිය ‌ගොඩනැගීම සඳහා වන වැඩපිළිවෙලට යාපනයේ බුද්ධිමතුන් ‌රොදබදිති", "News Content": "ජාතික විද්වත් සංවිධානයේ ජාතික සමගිය ගොඩනැගීම සඳහා වන වැඩපිළිවෙළ සකස් කිරීමේ කථිකාව අද(02) යාපනයේ නල්ලූර්හිදී සාර්ථකව පැවැත්විනි. ජාතික සමගිය ගොඩනැගීම සඳහා වන වැඩපිළිවෙළ සකස් කිරීමට අදාලව ජනතා අදහස් ලබාගැනීමේ අමුණින් ජාතික විද්වත් සංවිධානය මෙම කථිකාව සංවිධානය කර තිබුණි. මේ සඳහා බුද්ධිමතුන්ගේ විශේෂ දායකත්වයක් පැවතීම කැපී පෙනුණි. හිටපු අමාත්‍යාංශ ලේකම් අසෝක පීරිස් මහතාගේ ප්‍රධානත්වයෙන් පැවති මෙම කථිකාව සඳහා මහාචාර්ය එස්. ජේ. යෝගරාජ්, මහාචාර්ය චන්දන අබේරත්න, ජ්‍යෙෂ්ඨ කථිකාචාර්ය විජිත් රෝහණ ප්‍රනාන්දු, ජ්‍යෙෂ්ඨ කථිකාචාර්ය සමිනාදන් විමල්, නීතීඥ හර්ෂණ නානායක්කාර, නීතීඥ උපුල් කුමාරප්පෙරුම යන මහත්වරු සහභාගී විය. එසේම යාපනය විශ්වවිද්‍යාලයේ හිටපු උපකුලපති බාලසුන්දරම්පිල්ලයි මහතා, කලාපුෂනම් සී. එම්. නෙල්සන් මහතා, ගෝලීය දෙමළ සංසදයේ සභාපති ආචාර්ය එස්. ජේ. එම්මානුවෙල් පියතුමා, මහාචාර්ය ආර්. සිවචන්ද්‍රන් මහතා, හිටපු මහාචාර්ය බාලසුන්දරම් පිල්ලයි මහතා, විශ්‍රාමික මහාචාර්ය එස්. රාජේන්ද්‍රන් මහතා, විශ්‍රාමික මහාචාර්ය එම්. ආර්. ආර්. හූල් මහතා, වෛද්‍ය එස්. එන්. තනිකාසලම් පිල්ලයි මහතා, ජ්‍යෙෂ්ඨ කථිකාචාර්ය එම්. රාමනාතන් මහතා, උතුරු පළාත් සභා සභාපති සී.වී.කේ. සිවඥානම් මහතා, යාපනයේ වාණිජ මණ්ඩලයේ සභාපති එස්. ජයශංකර් මහතා, උතුරු පළාත් සභාවේ හිටපු විපක්ෂ නායක එස්. තවරාජා මහතා,යාපනය විශ්වවිද්‍යාලීය සහකාර පුස්තකාලාධිපති ආර්. කුපීසාන් මහතා, මාණ්ඩලික තාක්ෂණික නිලධාරී කේ. කමලේස්වරම් මහතා, ආර්. සිවකුමාර් මහතා ඇතුළු විශාල බුද්ධිමතුන් පිරිසක් මෙහිදී අදහස් දැක්වූහ.", "URL": "https://lankatruth.com/si/?p=67408", "Category": "පුවත්", "Parent URL": null}