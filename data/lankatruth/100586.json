{"Source": "Lankatruth", "Timestamp": "November 18, 2020", "Headline": "වරාය කටයුතු අත්‍යවශ්‍ය සේවාවක් කරයි", "News Content": "ශ්‍රී ලංකා වරාය අධිකාරියේ මෙහෙයුම් කටයුතු අත්‍යවශ්‍ය මහජන සේවාවක් ලෙස ප්‍රකාශයට පත්කරමින් ජනාධිපති ලේකම් පී.බී. ජයසුන්දර මහතා විසින් ගැසට් නිවේදනයක් නිකුත්කර තිබේ. පවතින කොවිඩ් – 19 වසංගතය හේතුවෙන් කොළඹ වරායේ සේවක හිගයක් ඇතිවීම මත එහි මෙහෙයුම් කටයුතු අඩාල වෙමින් තිබෙන අතර අත්‍යවශ්‍ය භාණ්ඩ රැගෙන පැමිණි නෞකා 40කට ආසන්න ප්‍රමාණයක් ආපසු හැරී ගිය බවද පසුගියදා මාධ්‍ය වාර්තා කර තිබිණි. එමෙන්ම වත්මන් වරාය අමාත්‍ය රෝහිත අබේගුණවර්ධන මහතා විසින් කැබිනට් මණ්ඩලයට ඉදිරිපත් කළ නැගෙනහිර ජැටිය ඉන්දියාවට පැවරීමේ කැබිනට් පත්‍රිකාවක් සම්බන්ධයෙන්ද මේ දිනවල සාකච්චා ගොඩනැගෙමින් තිබෙන අතර ඉදිරියේදී වරාය තුළ ඊට එරෙහිව සේවක නැගී සිටීමක ලකුණුද පහළ වෙමින් තිබේ. වරාය මෙහෙයුම් කටයුතු අත්‍යවශ්‍ය මහජන සේවාවක් ලෙස ප්‍රකාශයට පත්කරන්නේ මෙවැනි පසුබිමක් තුළය.", "URL": "https://lankatruth.com/si/?p=100586", "Category": "පුවත්", "Parent URL": null}