{"Source": "Lankatruth", "Timestamp": "July 6, 2021", "Headline": "අවුරුදු එකහමාරකට ළමා අපයෝජන දොළොස් දහසක්", "News Content": "ජාතික ළමා ආරක්ෂක අධිකාරියේ සභාපති මහාචාර්ය මුදිත විදානපතිරණ කරන පරිදි ළමා අපයෝජන සම්බන්ධයෙන්වු පැමිණිලි දොළොස් දහස් එකසිය හැට පහක් (12,165) පසුගිය වසර එක හමාරේදී එම අධිකාරිය වෙත ලැබී ඇතැයි පැවසේ. එම අධිකාරිය පවසන අන්දමට ළමා අපයෝජන සම්බන්ධයෙන් මේ වසරේ මුල් මාස පහේදී ලැබී ඇති පැමිණිලි සංඛ්‍යාව 4000ක් බවද ඔහු සඳහන් කරයි. දරුවන් සම්බන්ධයෙන් දුරකථන ඇමතුම් හතළිස් අට දහසක් ජාතික ළමා ආරක්ෂක අධිකාරියට මේ වසරේ මේ දක්වා ලැබී ඇතැයිද සභාපතිවරයා පෙන්වා දෙයි. මේ අතර දරුවන් සම්බන්ධ අපචාර, අපයෝජන හා හිංසන වැනි කටයුතු පිළිබඳව නොපමාව තමා අධිකාරියට දැනුම් දෙන ලෙස ඉල්ලා සිටින සභාපතිවරයා ලැබෙන සෑම පැමිණිල්ලක් පිළිබඳවම විමර්ශන පවත්වන බව සඳහන් කරයි.", "URL": "https://lankatruth.com/si/?p=119115", "Category": "පුවත්", "Parent URL": null}