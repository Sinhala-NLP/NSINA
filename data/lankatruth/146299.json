{"Source": "Lankatruth", "Timestamp": "April 12, 2023", "Headline": "FUTA ඇදුරෝ වර්ජණය තාවකාලිකව අත්හරිති", "News Content": "ආණ්ඩුව විසින් පනවා ඇති උපයනවිට අය කරන බදු ප්‍රතිපත්තියට එරෙහිව විශ්වවිද්‍යාල ආචාර්යවරුන්ගේ සමිති සම්මේලනය ආරම්භ කර තිබූ වැඩ වර්ජණය තාවකාලිකව අත්හිටුවා තිබේ. ඒ අනුව එළඹෙන 17 වනදා සිට ආචාර්යවරුන් සුපුරුදු පරිදි රාජකාරී ආරම්භ කරන බව එම සමිති සම්මේලනය පවසයි. මෙම තීරණය ගෙන ඇත්තේ විශ්වවිද්‍යාල ආචාර්යවරුන්ගේ සමිති සම්මේලනයේ සාමාජිකයින් අතර පැවති සාකච්ඡාවකින් අනතුරුවය. ඔවුන් මෙම වෘත්තීය ක්‍රියාමාර්ගය ආරම්භ කළේ ඉකුත් මාර්තු 09 වැනිදාය.", "URL": "https://lankatruth.com/si/?p=146299", "Category": "පුවත්", "Parent URL": null}