{"Source": "Lankatruth", "Timestamp": "February 27, 2023", "Headline": "“ඉතිහාසයේ දැවැන්තම වර්ජනය මාර්තු 01 කැඳවනවා” වෘත්තිය සමීති රැසක් කියති", "News Content": "විදුලි, තෙල්, වරාය, බැංකු, සෞඛ්‍ය ඇතුළු ක්ෂේත්‍ර රැසක වෘත්තිය සමිති, රජයේ බදු ප්‍රතිපත්තියට මෙන්ම තවත් කරුණු කිහිපයකට එරෙහිව විරෝධය පළ කරමින් අනිද්දා (මාර්තු 01) දැවැන්ත එක්දින වැඩවර්ජනයක් ක්‍රියාත්මක කිරීමට තීරණය කර තිබේ. අත්‍යවශ්‍ය සේවා පවත්වාගැනීමට නොහැකිවීම තුළ මහජනයාට ඇතිවන දුෂ්කරතාවල වගකීම ආණ්ඩුව භාරගත යුතු බවත් එම වැඩ වර්ජනයට ශ්‍රී ලංකා මහ බැංකුවේ වෘත්තිකයන්ද එක්ව සිටීම විශේෂත්වයක් බවත් ඔවූහු අවධාරණය කරති. මෙම වැඩ වර්ජනය සම්බන්ධයෙන් අද (27) කොළඹදී එම වෘත්තිය සමිති අතර සාකච්ඡාවක්ද පැවැත්විනි.", "URL": "https://lankatruth.com/si/?p=145013", "Category": "පුවත්", "Parent URL": null}