{"Source": "Lankatruth", "Timestamp": "December 22, 2011", "Headline": "දුමින්දගේ බාගයක් අක‍්‍රීයයි ?", "News Content": "වෙඩි වැදීමෙන් තුවාල ලබා සිටින ආරක්‍ෂක අමාත්‍යංශයේ අධීක්‍ෂණ මන්තී‍්‍ර දුමින්ද සිල්වා මහතාගේ වම් අත හා පාදයක් අකි‍්‍රය විය හැකි බව ජයවර්ධන පුර විශේෂඥ ශෙල්‍ය වෛද්‍ය මහේෂි විජේරත්න මහත්මිය පැවසූ බව අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී ශානි අබේසේකර මහතා අද (22) කොළඹ මහේස්ත‍්‍රාත් අධිකරණයට දන්වා සිටියේය. දුමින්ද සිල්වා මහතාගේ හිසට වෙඩි වැදී තිබූ බවත්, ඉන් මොලයට හානිවි තිබූ අතර ඔහු රෝහලට ඇතුළු කරන විට සිහි නොමැතිව සිටි බවත් ඇය පැවසූ බවද අබේසේකර මහතා සඳහන් කළේය. හිසට වෙඩි වැදි තිබූ හෙයින් ඔහුට ශල්‍යකර්මයක් කළ බවත්, එහිදී දුමින්දගේ හිසේ සෙන්ටිමීටර් 4ක පමණ එක් තුවාලයක්ද සෙන්ටිමිටර් 2 ක පමණ තුවාල දෙකක් ද තිබූ බව වෛද්‍යවරිය සඳහන් කළ බවද අබේසේකර මහතා මෙහිදී හෙළි කළේය. වෛද්‍යවරියගෙන් මෙම ප‍්‍රකාශ ලබාගනු ලැබුවේ ඇයගෙන් ප‍්‍රකාශයක් ලබා ගැනීමට අධිකරණයෙන් ලබාගත් නියෝගයක් අනුව බවද අබේසේකර මහතා අධිකරණයට දන්වා සිටියේය. සිද්ධිය ස්ම්බන්ධයෙන් මේවන විට 18 දෙනෙකු අත්අඩංගුවට ගෙන තිබෙන බවද ඔහු අධිකරණයට දැන්වීය.", "URL": "https://lankatruth.com/si/?p=585", "Category": "පුවත්", "Parent URL": null}