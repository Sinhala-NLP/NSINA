{"Source": "Lankatruth", "Timestamp": "March 14, 2023", "Headline": "ඩොලරයේ අගයත් යළිත් වෙනස්වෙයි", "News Content": "පසුගිය සතිය තුළ ඇමරිකානු ඩොලරයට සාපේක්ෂව විශාල වශයෙන් ශක්තිමත් වූ ශ්‍රී ලංකා රුපියල මේ සතිය තුළ යම් පසුබෑමක් පෙන්වමින් තිබේ. අද (14) දිනයේ ද ඇමරිකානු ඩොලරය හමුවේ රුපියල තවදුරටත් දුර්වල වෙමින් ගැණුම් මිල රුපියල් 320 සහ විකුණුම් මිල රුපියල් 340 සීමාව දක්වා ඉහළ ගොස් ඇත. රාජ්‍ය හා පුද්ලික බැංකුවල ඩොලර් හුවමාරු වන්නේ මෙම අනුපාතයන් යටතේය. ශ්‍රී ලංකා මහ බැංකුවේ ඊයේ (13) රුපියල් 311.82ක් ලෙස සටහන් වී තිබූ ඩොලරයේ ගැනුම් මිල අද රුපියල් 319.84ක් ලෙසත් ඊයේ රුපියල් 328.86ක් ලෙස සටහන් වී තිබූ විකිණුම් මිල අද රුපියල් 335.68ක් ලෙසත් දැක්වේ.", "URL": "https://lankatruth.com/si/?p=145477", "Category": "ආර්ථික පුවත්", "Parent URL": null}