{"Source": "Lankatruth", "Timestamp": "November 25, 2019", "Headline": "මිලේනියම් සිටි බුද්ධි අංශ නිවෙස්නය වැටලීමේ සිද්ධිය සම්බන්ධ නඩුව මාර්තු තෙක් කල්යයි", "News Content": "2002 වසරේ අතුරුගිරිය මිලේනියම් සිටි නිවාස සංකීර්ණය තුළ පවත්වාගෙන ගිය යුධ හමුදා බුද්ධි අංශයට අයත් නිවෙස්නයක් වටලා එහි සිටි බුද්ධි අංශ නිලධාරීන් අත්අඩංගුවට ගෙන ජාතික ආරක්ෂාව අනතුරේ දැමූ බවට චෝදනා කරමින් හිටපු පොලිස් අධිකාරී කුලසිරි උඩුගම්පොල මහතාට එරෙහිව නීතිපතිවරයා විසින් ගොනුකර ඇති නඩුව, ලබන මාර්තු මස 26 වැනිදා තෙක් කල් තැබීමට කොළඹ මහාධිකරණය අද(25) නියෝග කළේය. සිද්ධියට අදාල නඩුව කොළඹ මහාධිකරණ විනිසුරු ආදිත්‍ය පටබැදිගේ මහතා ඉදිරියේ කැඳවා තිබිණි. එහිදී විනිසුරුවරයා නියෝග කර සිටියේ නඩුවේ වැඩිදුර විභාග කටයුතු ලබන මාර්තු මස 26 තෙක් කල් තබන ලෙසය.", "URL": "https://lankatruth.com/si/?p=86147", "Category": "පුවත්", "Parent URL": null}