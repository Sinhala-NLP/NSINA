{"Source": "Lankatruth", "Timestamp": "December 14, 2021", "Headline": "මහේල ජාතික කණ්ඩායමේ ‘පුහුණු උපදේශක’ කරයි", "News Content": "ශ්‍රී ලංකා ජාතික ක්‍රිකට් කණ්ඩායමේ හිටපු නායකයෙකු මෙන්ම හිටපු සුපිරි පිතිකරුවෙකුද වන මහේල ජයවර්ධන ශ්‍රී ලංකා ජාතික ක්‍රිකට් කණ්ඩායමේ ‘පුහුණු උපදේශකවරයා’ ලෙස පත්කිරීමට තීරණය කළ බව ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරී ඈෂ්ලි ද සිල්වා පවසයි. වර්තමාන ලෝක ක්‍රිකට් පිටියේ ඉදිරියෙන්ම සිටින පුහුණුකරුවෙකුද වන මහලේ ජයවර්ධන ලබන 2022 වසරේ ජනවාරි මස 01 වැනිදා සිට වසරක කාලයක් සඳහා එම තනතුරට පත්කරන බවත් ඔහුගේ ක්‍රිකට් අත්දැකීම් ශ්‍රී ලංකා ක්‍රිකට් අනාගතය වෙනුවෙන් ලබාගැනීමට බලාපොරොත්තු වන බවත් ඈෂ්ලි ද සිල්වා වැඩි දුරටත් පවසයි.", "URL": "https://lankatruth.com/si/?p=126976", "Category": "ක්‍රීඩා පුවත්", "Parent URL": null}