{"Source": "Lankatruth", "Timestamp": "March 17, 2021", "Headline": "කොරෝනා එන්නත් ගෙන්වීමට ආණ්ඩුව වැය කර ඇත්තේ රුපියල් කෝටි 50යි", "News Content": "රට තුළ කොරෝනා වෛරසය ව්‍යාප්ත වෙමින් තිබියදී එන්නත් ගෙන්වීම සඳහා ආණ්ඩුව මේ දක්වා වැයකර ඇත්තේ රුපියල් කෝටි 50ක් වැනි සුළු මුදලක් බව රාජ්‍ය ඇමති සුදර්ශනී ප්‍රනාන්දු පුල්ලේ හෙළිකර තිබේ. මෙරටට එන්නත් ගෙන්වීම වෙනුවෙන් ලෝක බැංකුවෙන් රුපියල් කෝටි 1000ක ණය මුදලක් ඉල්ලා ඇති බව මෙයට පෙර ආණ්ඩවේ ඇමතිවරුන් ප්‍රකාශ කර තිබිණි. ඉන්පසුව ලෝකයේ නොයෙකුත් සංවිධානවලින් සහ රටවල්වලින් මෙම එන්නත් ආධාර වශයෙන් ලැබෙන බව නිවේදනය කර, තිබිණි. මේ වනවිට තෝරාගත් විවිධ මට්ටමේ පුද්ගලයන් සඳහා එන්නත් ලබාදෙන අතර, ආණ්ඩුව වැයකර තිබෙන්නේ රුපියල් කෝටි 50ක් ය. එන්නත් ලබාගැනීම සම්බන්ධයෙන් රුපියල් කෝටි 1000ක් වෙන්කිරීමට සූදානම් බව මුලදී ප්‍රකාශ කළද සත්‍ය වශයෙන්ම ඒ වෙනුවෙන් යොදවා ඇත්තේ ඉතා සුළු මුදලක බව මේ අනුව අනාවරණය වේ.", "URL": "https://lankatruth.com/si/?p=113042", "Category": "කොවිඩ් -19 (කොරෝනා ) පුවත්", "Parent URL": null}