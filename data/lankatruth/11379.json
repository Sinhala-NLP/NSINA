{"Source": "Lankatruth", "Timestamp": "September 4, 2014", "Headline": "පාකිස්ථානය තලේබාන් 910ක් එලොව යවයි", "News Content": "පාකිස්ථානය හා ඇෆ්ගනිස්ථානය අතර දේශසීමා ආශ්‍රිත ප්‍රදේශ පාලනය කරමින් ත්‍රස්තවාදී ක්‍රියාවල නිරතවූ තලේබාන් සංවිධානය මර්ධනය කිරීමේ අරමුණින් පාකිස්ථාන හමුදාව විසින් දැවැන්ත ප්‍රහාරයක් එල්ල කර තිබේ. එහිදී තලේබාන් සාමාජිකයින් 910ක් සහ පාකිස්ථාන හමුදා සෙබළුන් 82ක් මිය ගොස් තිබේ. ප්‍රහාරයෙන් අනතුරුව උතුරු වසිරිස්ථානයේ ප‍්‍රදේශ කිහිපයක පාලනය පාකිස්ථාන හමුදාව අතට පත්වී ඇත. පාකිස්ථානය හා ඇෆ්ගනිස්ථානය අතර දේශසීමා ආශ්‍රිත ප්‍රදේශ පාලනය කරමින් ත්‍රස්තවාදී ක්‍රියාවල නිරතවූ තලේබාන් සංවිධානය මර්ධනය කිරීමේ අරමුණින් පාකිස්ථාන හමුදාව විසින් දැවැන්ත ප්‍රහාරයක් එල්ල කර තිබේ. එහිදී තලේබාන් සාමාජිකයින් 910ක් සහ පාකිස්ථාන හමුදා සෙබළුන් 82ක් මිය ගොස් තිබේ. ප්‍රහාරයෙන් අනතුරුව උතුරු වසිරිස්ථානයේ ප‍්‍රදේශ කිහිපයක පාලනය පාකිස්ථාන හමුදාව අතට පත්වී ඇත. තලේබාන් සංවිධානයේ අන්තවාදී ක්‍රියාකලාපය නිසා පාකිස්ථානයේ දේශසීමා ආශ්‍රිත ප්‍රදේශවල ජනතාව පීඩාවට පත්වී සිටි අතර රජය විසින් ත්‍රස්තවාදීන් සමග විටින් විට සාම සාකච්ඡා පැවැත්වුවද තම අන්තවාදී ම්ලේච්ඡ ප්‍රතිපත්ති අත්හැරීමට ඔවුන් සූදානම් නොවූ නිසා අවසාන වශයෙන් යුධමය ක්‍රියාමාර්ගයකට යාමට පාකිස්ථානය තීරණය කර තිබුණි. යුධ මෙහෙයුමෙන් පසු මේ වන විට මුදාගත් ප්‍රදේශයේ ජන ජීවිතය සාමාන්‍ය අතට හැරෙමින් පවතින බව ආරක්ෂක අංශ වාර්තා කර තිබේ. තලේබාන් සංවිධානයේ අන්තවාදී ක්‍රියාකලාපය නිසා පාකිස්ථානයේ දේශසීමා ආශ්‍රිත ප්‍රදේශවල ජනතාව පීඩාවට පත්වී සිටි අතර රජය විසින් ත්‍රස්තවාදීන් සමග විටින් විට සාම සාකච්ඡා පැවැත්වුවද තම අන්තවාදී ම්ලේච්ඡ ප්‍රතිපත්ති අත්හැරීමට ඔවුන් සූදානම් නොවූ නිසා අවසාන වශයෙන් යුධමය ක්‍රියාමාර්ගයකට යාමට පාකිස්ථානය තීරණය කර තිබුණි. යුධ මෙහෙයුමෙන් පසු මේ වන විට මුදාගත් ප්‍රදේශයේ ජන ජීවිතය සාමාන්‍ය අතට හැරෙමින් පවතින බව ආරක්ෂක අංශ වාර්තා කර තිබේ.", "URL": "https://lankatruth.com/si/?p=11379", "Category": "විදෙස් පුවත්", "Parent URL": null}