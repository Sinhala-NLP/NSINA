{"Source": "Lankatruth", "Timestamp": "August 16, 2019", "Headline": "ජාතික තව්හිද් ජමාත් සංවිධානයේ දෙවැන්නාගේ පුත්‍රයා අත්අඩංගුවට", "News Content": "ජාතික තව්හිද් ජමාත් සංවිධානයේ දෙවැන්නා ලෙස සැළකෙන නවුෆර් මව්ලවි නැමැත්තාගේ පුත්‍රයා අත්අඩංගුවට ගෙන තිබේ. මොහොමඩ් නවුෆර් අබ්දුල්ලා නැමති 16 හැවිරිදි සැකකරු සහරාන් විසින් නුවරඑළිය ප්‍රදේශයේ පැවැත්වූ අවි පුහුණුවට ද සහභාගී වී ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. අම්පාර ප්‍රදේශයේදී සැකකරු අත්අඩංගුවට ගෙන ඇති අතර කුරුණෑගල එකුණුගොල්ල ප්‍රදේශයේ පදිංචිව සිට ඇත.", "URL": "https://lankatruth.com/si/?p=79224", "Category": "පුවත්", "Parent URL": null}