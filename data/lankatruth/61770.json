{"Source": "Lankatruth", "Timestamp": "October 24, 2018", "Headline": "පුද්ගල අතුරුදහන් කිරීම්වලට සම්බන්ධ නාවික හමුදා ලුතිනන්වරයා රක්ෂිත බන්ධනාගාරයට", "News Content": "කොළඹ මහ නගර සභාවේ සේවකයින් දෙදෙනෙකු 2009 වසරේදී පැහැරගෙන ගොස් අතුරුදහන් කිරීමේ සිද්ධිය සම්බන්ධයෙන් නාවික හමුදාවේ ලුතිනන් කමාන්ඩර් සම්පත් දයානන්ද අපරාධ පරීක්ෂණ දෙපාර්තමේන්තුව විසින් ඊයේ (23) රාත්‍රියේ අත්අඩංගුවට ගෙන තිබෙන් අතර ඔහු අද (24) කොළඹ අතිරේක මහෙස්ත්‍රාත් කේසර සමරදිවාකර මහතා වෙත ඉදිරිපත් කිරීමෙන් පසු ඔහු රක්ෂිත බන්ධනාගාර ගත කිරීමට නියෝග කර ඇත. 2009 වසරේ ජනවාරි මස 11 වන දින මෙම සේවකයින් දෙදෙනා වෑන් රථයකින් ගමන් කරමින් සිටියදී අදාළ වෑන් රථය සමඟ මරදාන සහ කොටහේන යන ප්‍රදේශ අතරතුරදී පැහැර ගැනීමට ලක්ව තිබුණි. ඒ අනුව මේ සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණ ආරම්භ කළ අතර මීට අදාලව අත්අඩංගුවට ගත් තවත් නාවික හමුදා නිලධාරියෙකුගෙන් ලද තොරතුරු මත ලුතිනන් කමාන්ඩර් සම්පත් දයානන්ද අත්අඩංගුවට ගෙන ඇති බව වාර්තා වෙයි. අත්අඩංගුවට ගත් මෙම සැකකරු අද කොළඹ මහේස්ත්‍රාත් අධිකරණයට ඉදිරිපත් කල අතර එහිදී සැකකරු හෙට (25) දිනය දක්වා රක්ෂිත බන්ධනාගාරගත කිරීමට නියෝග කර තිබේ. අත්අඩංගුවට ගත් ලුතිනන් කමාන්ඩර්වරයා දැනට සාම්පුර් නාවික හමුදා කඳවුරේ බුද්ධි නිලධාරී ලෙස කටයුතු කරයි. මෙසේ අතුරුදහන්ව ඇත්තේ වඩිවේලු ලොගනාදන් හා රත්නසාමී පරමනාදන් නැමැති දෙදෙනාය. මෙම සිද්ධිය සම්බන්ධයෙන් ප්‍රකාශයක් ලබා දීම සඳහා අපරාධ පරීක්ෂණ දෙපාර්තමේන්තුවට පැමිණෙන ලෙස ඔහුට දැනුම් දී තිබී ඇතැ අතර ඔහු එහි පැමිණි පසු මෙලෙස අත්අඩංගුවට ගෙන තිබේ. මීට පෙර වතාවකදී මෙම සිද්ධියේ අනික් සැකකරුවන නාවික හමුදා ලුතිනන් කමාර්න්ඩර් අනිල් මාපා මේ වන විට ඇප ලබා සිටී.", "URL": "https://lankatruth.com/si/?p=61770", "Category": "පුවත්", "Parent URL": null}