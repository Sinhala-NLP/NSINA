{"Source": "Lankatruth", "Timestamp": "March 15, 2021", "Headline": "නකල්ස් කඳුමුදුනත් සංහාරයේ…", "News Content": "නකල්ස් කඳුමුදුනේ පිහිටි පිටවල පතන අලුතින් දෙමහල් ගොඩනැගිල්ලක් සහ වැසිකිලි පද්දතියක් ඉදිකරමින් තව දුරටත් එම සංවේදී පරිසර කලාපය සංහාරය කරමින් පැවතීමට ප්‍රදේශවාසීන්ගේ දැඩි විරෝධය එල්ල වී තිබේ. යුනෙස්කො ලෝක උරුමයක් ලෙස ප්‍රකාශයට පත්කර ඇති මෙම සංවේදී කලාපය තුළ මේ වනවිටත් සංචාරකයින් සඳහා විවිධ පහසුකම් සැපයීමට හානිකර ගොඩනැගිලි ඉදිරිකර තිබේ. එසේ තිබියදී මේ වනවිට තවත් ගොඩනැගිලි අලුතින් ඉදිකිරීම වහා නතර කරන්නැයි උද්ඝෝෂකයෝ බල කරති. මෙම ඉදිකිරීම් සඳහා කඳු මුදුනට ගෙනයන වැලි අතර තැන්පත්වී තිබේන ආක්‍රමිනික යෝද නිදිකුම්බා ශාකයේ බීජ ඇතුළු විනාශකාරී ශාක මෙම පරිසර පද්ධති කලාපය තුළ රෝපනය වීම සහ පැතිරයාමේ දැඩි අනතුරක්ද තිබෙන බව ප්‍රදේශවාසීහු පෙන්වා දෙති.", "URL": "https://lankatruth.com/si/?p=112793", "Category": "පරිසර", "Parent URL": null}