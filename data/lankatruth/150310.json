{"Source": "Lankatruth", "Timestamp": "August 15, 2023", "Headline": "ගෝඨාගේ සුපිරි ජාවාරම්කරුවෙකුට රනිල්ගේ ඉහළම රැකවරණය", "News Content": "ගෝඨාභය රාජපක්ෂ ජනාධිපති සහ මහින්ද රාජපක්ෂ මුදල් ඇමති වශයෙන් සිටියදී රුපියල් කෝටි 1,676ක (රුපියල් මිලියන 16,763ක) සීනි බදු වංචාවකට ඉඩ සලසා දුන් පිරමීඩ් විල්මා ආයතනයෙන් එම මුදල් නැවත අය කර ගන්නා ලෙස විගණකාධිපතිවරයා නිර්දේශ කර තිබුණත් රනිල් වික්‍රමසිංහ මුදල් ඇමති යටතේ එයට අදාළ කිසිදු පියවරක් මේ දක්වා ගෙන නැත.  සීනි ආනයනයේදී රුපියල් 50.00ක රේගු බද්දක් පනවා තිබූ අතර එය ශත 25 දක්වා පදනම් විරහිතව පහත හෙළීමට සමගාමීව එම මිල අඩු කිරීමේ සහනය පාරිභෝගිකයාට ලබා නොදී රුපියල් කෝටි 1,676ක අයථා ලාභයක් ගෝඨාභය රාජපක්ෂ හිතවාදීමෙම ජාවාරම්කාර සමාගම අත්පත්කර ගනු ලැබීය. ජාතික ජන බලවේගයේ පාර්ලිමේන්තු මන්ත්‍රීවරුන් සහ සිවිල් සංවිධාන මෙම බදු වංචාව පිළිබඳව රටට හෙළි කර එය නැවත අය කර ගන්නා ලෙස බලපෑම් කරනු ලැබීය.  ඉන් පසුව ජාතික විගණන කොමිෂන් සභාව ද ඒ සම්බන්ධයෙන් පුළුල් විමර්ශනයක් සිදු කර අදාළ බදු මුදල් නැවත අය කර ගත යුතු බව නිර්දේශ කර තිබිණි.එහෙත් ගෝඨාභය රාජපක්ෂ ප්‍රමුඛ රාජපක්ෂ පාලනය පලවා හැරීමෙන් පසු ජනාධිපති සහ මුදල් ඇමති ලෙස පත්වීසිටින රනිල් වික්‍රමසිංහ මේ දක්වා එම බදු නැවත අය කර ගැනීමට පියවර නැති බව රාජ්‍ය මුදල් කාරක සභාවේදී හෙළිවී තිබේ.", "URL": "https://lankatruth.com/si/?p=150310", "Category": "පුවත්", "Parent URL": null}