{"Source": "Lankatruth", "Timestamp": "December 3, 2020", "Headline": "බන්ධනාගාර නිලධාරීන්ගෙනුත් විරෝධය මතුවෙයි…", "News Content": "කොවිඩ් වසංගතය පිළිබඳව PCR පරීක්ෂණ සිදුකරන ලෙස බල කරමින් මහර බන්ධනාගාරය තුළ විරෝධතා දැක්වූ රැඳවියන් පාලනය කිරීම සඳහා වෙනත් බන්ධනාගාරවලින් එහි යවන ලද නිලධාරීන් නිරෝධායනයට ලක් නොකර නිවාසවලට පිටත් කිරීම සම්බන්ධයෙන් බන්ධනාගාර නිලධාරීන්ගේ විරෝධය එල්ලවෙමින් තිබේ. වටරැක බන්ධනාගාරයේ සිට මහරට යවන ලද එවන් නිලධාරීන් අතරින් එක් නිලධාරියෙකු පෞද්ගලිකව විරෝධය පලකිරීමට සිදුකරන ලද ක්‍රියාව සම්බන්ධයෙන් මීගොඩ පොලිසියට වටරැක බන්ධනාගාර නිලධාරීන් විසින් පැමිණිලි කර තිබේ. පසුගිය පළවෙනිදා රාත්‍රියේ මෙම පැමිණිල්ල පොලිසියට කර ඇති අතර මාධ්‍ය මගින් එම නිලධාරියාගේ විරෝධය විවිධාකාරයට පල කර ඇත. අද (03) දින පුවත්පත් කිහිපයක් එම විරෝධය සම්බන්ධ ප්‍රවෘත්තිය පල කර තබුණේ “මහ එවුන්ට වගේම උඹලාටත් කොවිඩ් බෝ කරන්න ඕනෑ” යනුවෙනි. නමුත් මෙම නිලධාරියා විරෝධය පෑමේ පදනම වී තිබෙන්නේ මහර බන්ධනාගාරයේ සිට විශේෂ රාජකාරී අවසන් කර තමන්ට නියමිත සේවා ස්ථාන වෙත පැමිණි පසු නිරෝධායනයට ලක් නොකර නිවාස වෙත යන ලෙසට ඉහළ නිලධාරීන් විසින් දන්වා සිටීමට එරෙහිවය.", "URL": "https://lankatruth.com/si/?p=102291", "Category": "පුවත්", "Parent URL": null}