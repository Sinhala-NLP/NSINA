{"Source": "Lankatruth", "Timestamp": "August 22, 2019", "Headline": "තහනම් සංවිධානවල තවත් ක්‍රියාකාරිකයෙකු අම්පාරේදී අත්අඩංගුවට", "News Content": "ජාතික තව්හිද් ජමාත් සංවිධානයේ සහ ජමාතේ මිල්ලතේ ඊබ්‍රාහිම් සංවිධානවල ක්‍රියාකාරී ලෙස කටයුතු කළ තවත් පුද්ගලයෙකු අම්පාර පොලීසිය මගින් අත්අඩංගුවට ගෙන තිබේ. මොහොමඩ් රෆයිඩීන් මොහොමඩ් අලී නැමති මෙම සැකකරු වටදෙණිය, වෙලංබොඩ, ගම්පොළ ප්‍රදේශයේ පදිංචිකරුවකු බව පොලීසිය පවසයි. රාජ්‍ය බුද්ධි අංශ තොරතුරු අනුව සැකකරු අත්අඩංගුවට ගෙන ඇති අතර ඔහු සහරාන් විසින් නුවරඑළිය ප්‍රදේශයේ පවත්වන ලද කඳවුරුවලට ද සහභාගී වී ඇතැයි පොලීසිය පවසයි. පුහුණුවෙන් පසුව අබු ඉක්‍රිමා නමින් ඔහු හඳුන්වා පැවසේ. අම්පාර රාජ්‍ය බුද්ධි සේවයේ තොරතුරු අනුව මේ වනවිට සැකකරුවන් 16 දෙනෙකු අම්පාර කොට්ඨාශ අපරාධ විමර්ශන ඒකකය මගින් අත්අඩංගුවට ගෙන ඇත. සැකකරු සම්බන්ධව වැඩිදුර පරීක්ෂණ අම්පාර දිස්ත්‍රික් අපරාධ විමර්ශන ඒකකය සිදුකරයි.", "URL": "https://lankatruth.com/si/?p=79529", "Category": "පුවත්", "Parent URL": null}