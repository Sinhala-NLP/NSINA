{"Source": "Lankatruth", "Timestamp": "December 11, 2021", "Headline": "“සොල්දාදුවන් පාලනය කරන රටවල් කවදාවත් දියුණු වී නැහැ” – ජෙනරල් දයා රත්නායක", "News Content": "“සොල්දාදුවෙකු පෙරගමන් කරන සමාජයක් ලෝකයේ කිසි තැනක දියුණු වී නැතැයි,” හිටපු යුද්ධ හමුදාපති ජෙනරල් දයා රත්නායක මහතා පවසයි. ජෙනරල් දයා රත්නායක මහතා මේ වන විට අමාත්‍යංශ ලේකම්වරයෙකු ලෙස ද කටයුතු කරයි. යුද්ධ ඇති වන්නේ විද්වතුන්ගෙන් සමන්විත සමාජය පෙර ගමන්කරුවෙකු ලෙස ක්‍රියාත්මක නොවීම හේතුවෙන් යැයි ඔහු සඳහන් කළේ ය. ඔහු මේ බව ප්‍රකාශ කළේ, පසුගිය දා පැවති උත්සවයකදී ය. “සොල්දාදුවන්ට කළ හැකි දේ තිබෙන නමුත් සමාජයක පෙරගමන්කරුවන් වීම එම කළ හැකි දේ අතර නොවන බව” එහිදී වැඩිදුරට ත් අදහස් දක්වමින් ඔහු සඳහන් කළේ ය. “උසස් සමාජය සම්බන්ධ වෙලා, ඇකඩමික් සමාජය සම්බන්ධ වෙලා විද්වතුන් සම්බන්ධ වෙලා සමාජයක පෙර ගමන්කරුවා වන්නට ඕනේ. ඒ පෙරගමන්කරුවා නොවී සිටීම තුළ තමයි සොල්දාදුවා පෙරගමන්කරුවා කරලා යුද්ධ කරන්නේ. සොල්දාදුවෙක් පෙරගමන් කරන සමාජයක් කවදාවත් ලෝකේ දියුණු වෙලා නෑ. සොල්දාදුවෝ පාලනය කරන රටවල් හමුදා පාලනය තියෙන රටවල් ලෝකේ කිසි තැනක දියුණු වෙලා නෑ. ඒ නිසා ඒ කට්ටියට කරන්න පුළුවන් වෙන වැඩ තියෙනවා. මේ වගේ දේවල් නොවේ.” මව්බිම", "URL": "https://lankatruth.com/si/?p=126857", "Category": "පුවත්", "Parent URL": null}