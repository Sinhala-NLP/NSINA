{"Source": "Lankatruth", "Timestamp": "February 17, 2019", "Headline": "කටුපොල් වගාවට එරෙහිව විරෝධතා", "News Content": "ව්‍යාපාරික මට්ටමින් සිදුකර කටුපොල් වගාවට එරෙහිව විනාශකාරී කටුපොල් වගාවට එරෙහි ජාතික ව්‍යාපාරය සහ සොපාදහම සුරැකීමේ සංවිධානය විසින් අද(17)මාතර පිටබැද්දර නගරයේදී උද්ඝෝෂණ විරෝධතාවක් සංවිධානය කර තිබිණි. විරෝධතාව සඳහා දකුණු පළාත් සභාවේජනතා විමුක්ති පෙරමුණේ මන්ත්‍රී නලින් හේවගේ, විනාශකාරී කටුපොල් වගාවට එරෙහි ජාතික සංවිධානයේ සභාපති, දකුණු පළාත් සභාවේජනතා විමුක්ති පෙරමුණේ මන්ත්‍රීලාල් ප්‍රේමනාත්, දකුණු පළාත් සභා හිටපු ක්‍රීඩා අමාත්‍ය වීරසුමන වීරසිංහ, එක්සත් ජාතික පක්ෂ පිටබැද්දර ප්‍රාදේශීය සභා විපක්ෂ නායක චමින්ද දහනායක ඇතුළු ප්‍රාදේශීය දේශපාලඥයින් රැසක් සහ ප්‍රදේශවාසීන් සහභාගී වි සිටියහ. මෙහිදී වීරසුමන වීරසංහ මහතා අදහස් දක්වමින් පවසා සිටියේ මධ්‍යම පරිසර අධිකාරිය ඇතුළු ආයතන හතක් මගින් කටුපොල් වගාවට එරෙහිව නිර්දේශ ඉදිරිපත් කර ඇති බවත් දිසාපතිවරයා, වැවිලි කර්මාන්ත සහ ස්වදේශ කටයුතු අමාත්‍යාංශ ලේකම්වරුන්ගේ බලපෑම මත ඉහත නිර්දේශ ක්‍රියාත්මක කිරීම මගහැර ඇති බවත්ය. ජනතා විමුක්ති පෙරමුණේ දකුණු පළාත් සභා මන්ත්‍රී නලීන් හේවගේ මෙහිදී අදහස් දක්වමින් පවසා සිටියේ කටුපොල් ශාකය මෙරටට ආවේණික ශාකයක් නොවන බවත් එය ව්‍යාපාරික මට්ටමින් වගා කිරීමේදී දැඩි පරිසර හානියක් වන බවත්ය. එබැවින් බලධාරීන් වහාම මෙය නතර කිරීමට පියවර ගත යුතු බවත් ඒ මහතා සඳහන් කළේය. විනාශකාරී කටුපොල් වගාවට එරෙහිව පසුගිය ජනවාරි මස 03 වැනිදා ද ඇල්පිටිය නගරයේදී විරෝධතා පැවැත්විණි.", "URL": "https://lankatruth.com/si/?p=68392", "Category": "පුවත්", "Parent URL": null}