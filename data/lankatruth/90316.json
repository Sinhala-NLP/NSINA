{"Source": "Lankatruth", "Timestamp": "February 28, 2020", "Headline": "තුම්පනේ පොහොට්ටු මන්ත්‍රී රාජ්‍ය නිලධාරියෙකුට පහරදීලා… රාජ්‍ය නිලධාරීහු විරෝධය දක්වති", "News Content": "තුම්පනේ ප්‍රාදේශීය ලේකම් කොට්ඨාසයට අයත් දෙල්ගස්යාය ග්‍රාම නිලධාරී වසමේ රාජකාරියෙහි නියුතු සංවර්ධන නිලධාරීවරයාට පොහොට්ටු පක්ෂයේ මන්ත්‍රී සම්පත් ඒකනායක මහතා පහරදී ඇත. පහාරටක් ලක්ව සිටින ඉන්දික හද්දාපිටිය නම් සංවර්ධන නිලධාරීවරයා, තම කොට්ඨාසයේ සංවර්ධන වැඩකටයුතුවල ඇස්තමේන්තු පිළිබඳව සහ එහි වර්තමාන තත්වය පිළිබඳ විමසීමට පසුගිය 26 වනදා තුම්පනේ ප්‍රාදේශීය සභාවට ගොස් ඇත. උක්ත මන්ත්‍රීවරයා පහරදී ඇත්තේ එ අවස්ථාවේදී ය. මේ සම්බන්ධයෙන් පොලිසියට සහ ප්‍රාදේශීය ලේකම්වරයාටත් රාජ්‍ය පරිපාලන ස්වදේශ කටයුතු පලාත් සභා සහ පළාත් පාලන අමාත්‍ය ජනක බණ්ඩාර තෙන්නකෝන් මහතාටද ලිඛිතව පැමිණිලි කිරීමට මෙම නිලධාරීයරටා කටයුතු කර ඇත. එහෙත් මන්ත්‍රීවරයාට එරෙහිව මෙතෙක් නීතිය ක්‍රියාත්මක වී නැති අතර අද පෙරවරුවේ මීට එරෙහිව තුම්පනේ ප්‍රාදේශීය ලේකම් කාර්යාලය ඉදිරිපිටදී සියලු රාජ්‍ය නිලධාරීන් එක්කව පවත්වා තිබේ. මේ සම්බන්ධයෙන් නීතිය නිසි ලෙස ක්‍රියාත්මක නොකරන්නේනම් සාධාරණය ඉටුවන තුරු ඉදිරියේදී රජයේ සියලුම සංවර්ධන ක්‍රියාමාර්ගවලින් ඉවත්ව සිටින බවද නිවේදනයක් නිකුත් කරමින් ශ්‍රී ලංකා රාජ්‍ය නිලධාරී වෘත්තීය සමිති සම්මේලනය අවධාරණය කරයි.", "URL": "https://lankatruth.com/si/?p=90316", "Category": "පුවත්", "Parent URL": null}