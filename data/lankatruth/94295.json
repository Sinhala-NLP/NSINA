{"Source": "Lankatruth", "Timestamp": "June 26, 2020", "Headline": "එළඹෙන ආණ්ඩුව පිහුටුවන්නේත් එජාපයයි පොදුජන පෙරමුණයි එකතුවෙලා…", "News Content": "එළඹෙන මහ මැතිවරණයෙන් පසු පිහිටුවනු ලබන ආණ්ඩුවද පිහිටුවනු ලබන්නේ ශ්‍රී ලංකා පොදුජන පෙරමුණ සහ එක්සත් ජාතික පක්ෂය එකතුවී නියත වශයෙන්ම ජාතික ආණ්ඩුවක් බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. ප්‍රධාන ලේකම් ටිල්වින් සිල්වා මහතා මේ බව පැවසූවේ අලුත්ගම ප්‍රදේශයේදී ඊයේ (25) පැවති ජනහමුවක් අමතමිණි. එක්සත් ජාතික පක්ෂය රනිල් වික්‍රමසිංහ මහතාගේ පිළ සහ සජිත් ප්‍රේමදාස මහතාගේ පිළි ලෙස දෙකට වෙන්වීමට ප්‍රධාන හේතුව නායකත්වය බවද ටිල්වින් සිල්වා මහතා මෙහිදී සඳහන් කළේය. රනිල් වික්‍රමසිංහ මහතාගේ කාලය අවසන් වුවත්, ඔහු නායකත්වය අත්හැරීමට සූදානමක් නොමැති බවත් සජිත් ප්‍රේමදාස මහතාද, නායකත්වය ලබාගැනීමේ සටන අත්හැරීමට සූදානමක් නොමැති බවත් ඔවුන් දෙදෙනාම නායකත්වයට පොරබදින බවත් ඒ මහතා පැවසී ය.", "URL": "https://lankatruth.com/si/?p=94295", "Category": "පුවත්", "Parent URL": null}