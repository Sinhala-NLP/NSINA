{"Source": "Lankatruth", "Timestamp": "May 24, 2023", "Headline": "ඡනක රත්නායක ඉවත් කිරිම වැඩි ඡන්දයෙන් සම්මත වෙයි", "News Content": "මහජන උපයෝගීතා කොමිසමේ සභාපති ජනක රත්නායක එම ධුරයෙන් ඉවත් කිරීම සඳහා වූ යෝජනාව සම්බන්ධයෙන් පක්ෂ විපක්ෂ ඡන්ද විමසීම මීට සුළු මොහොතකට පෙර සිදු වූ අරත එම යෝජනාවට පක්ෂ ඡන්ද 123ක් තැබී තිබිණි. ඊට විරුද්ධව ලැබී තිබුණේ ඡන්ද 77ක් පමණි. ඒ අනුව අදාල යෝජනාව වැඩි ඡන්ද 46කින් සම්මත වී ඇත. ජාතික ජන බලවේගයේ මන්ත්‍රීවරු සියලු දෙනාමත්, සමගි ජන බලවේගය, නිදහස ජනතා සභාව, උත්තර ලංකා සභාගය, ශ්‍රී ලංකා නිදහස් පක්ෂය යන දේශපාලන පක්ෂවල බහුතර මන්ත්‍රීවරු පිරිසකුත් යෝජනාවට විරුද්ධව ඡන්දය ප්‍රකාශ කර ඇත. එමෙන්ම ශ්‍රී ලංකා පොදු ජන පෙරමුණේ (පොහොට්ටු පක්ෂයේ) මන්ත්‍රීවරු යෝජනාවට පක්ෂය ඡන්දය ප්‍රකාශ කර තිබිණි. විශේෂයෙන්, කුමාර වෙල්ගම, ඒ.එල්.එම් අතාවුල්ලා, දුමින්ද දිසානායක, වඩිවෙල් සුරේෂ්, ජෝන් සෙනෙවිරත්න, නිමල් ලන්සා, අනුර ප්‍රියදර්ශන යාපා සහ ඒ.එච්.එම් ෆව්සි යන විපක්ෂය නියෝජනය කළ මන්ත්‍රීවරු මෙම යෝජනාවට පක්ෂව ඡන්දය ප්‍රකාශ කර ඇත. ඊයේ (24) රත්‍රං ජාවාරමක් සම්බන්ධයෙන් කටුනායක ගුවන්තොටුපොලේදී අත්අඩංගුවට ගත් අලි සබ්රි රහීම් මන්ත්‍රීවරයාද ඡන්දය ප්‍රකාශ කිරීමට පැමිණ සිට ඇති අතර ඔහු මෙම යෝජනාවට විරුද්ධව ඡන්දය ප්‍රකාශ කර තිබීමට විශේෂත්වයකි.", "URL": "https://lankatruth.com/si/?p=147342", "Category": "පුවත්", "Parent URL": null}