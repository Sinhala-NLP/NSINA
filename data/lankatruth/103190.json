{"Source": "Lankatruth", "Timestamp": "December 12, 2020", "Headline": "බ්‍රැන්ඩික්ස් අධ්‍යක්ෂවරයෙක් ලංකා බැංකු අධ්‍යක්ෂ මණ්ඩලයෙත් ඉඳලා…", "News Content": "ආණ්ඩුවේ වියත්මග සංවිධානයට සම්බන්ධව සිටින බ්‍රැන්ඩික්ස් ආයතනයේ මුදල් අධ්‍යක්ෂ හසිත ප්‍රේමරත්න සහ ශ්‍රී ලංකන් කේටරින් ආයතනයේ ප්‍රධාන විධායක නිලධාරී ලලිත් විතාන යන දෙදෙනා ලංකා බැංකුවේ අධ්‍යක්ෂ මණ්ඩලයේ සාමාජිකයන් ලෙස කටයුතු කර ඇති අතර පසුගිය 08වනදා සිට ක්‍රියාත්මක වන පරිදි ඔවුන් දෙදෙනා ඉල්ලා අස්වී ඇත. මෙම වියත්මග සාමාජිකයින් දෙදෙනා ඉල්ලා අස්වී ඇත්තේ ලංකා බැංකුවේ සභාපති කාවන් රත්වත්තේ සමග ඇතිවූ ගැටුමක් නිසා බව වාර්තා වේ. ඔවුන් එම අස්වීමට හේතුවශයෙන් දක්වා ඇත්තේ “පෞද්ගලික හේතුමත” යනුවෙනි. ජනාධිපතිවරයා විසින් මේ දෙදෙනා පසුගිය ජනවාරි 14 වෙනි දින මෙම රාජ්‍ය බැංකුවේ අධ්‍යක්ෂ මණ්ඩලය සඳහා පත්කල අය වෙති.", "URL": "https://lankatruth.com/si/?p=103190", "Category": "පුවත්", "Parent URL": null}