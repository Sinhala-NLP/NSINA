{"Source": "Lankatruth", "Timestamp": "December 26, 2020", "Headline": "ආසාදිතයන් ගණන 40,000 ඉක්මවයි… අද 593ක්…", "News Content": "මේ වනවිට මෙරට සමස්ත කොවිඩ් – 19 ආසාදිතයන් ගණන 40,000ස ඉක්මවා තිබේ. ඒ අද (26) දිනයට මේ වනවිට කොවිඩ් – 19 සාදිතයින් 593න් දෙනාද සමගය. එම ආසාදිතයින් අතරින් 541 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 93 දෙනා වාර්තා වන්නේ බන්ධනාගාර ආශ්‍රිතවය. එමෙන්ම එක්සත් අරාබි රාජ්‍යයේ, මැලේසියාවේ සහ ඕමානයේ සිට එක් අයෙකු බැගින්ද සවුදි අරාබියේ සිට 2කුද ලෙස විදේශ ගතව සිට පැමිණි 05 දෙනෙකුද වාර්තා වී තිබේ. මේ වනවිට වාර්තා වී ඇති සමස්ත නව කොවිඩ් – 19 පොකුර 36,692ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,142 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 40,380කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 186කි.", "URL": "https://lankatruth.com/si/?p=104614", "Category": "කොවිඩ් -19 (කොරෝනා ) පුවත්", "Parent URL": null}