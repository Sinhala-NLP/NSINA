{"Source": "Lankatruth", "Timestamp": "February 4, 2012", "Headline": "ධනුනගේ මවට පැණවූ නඩුව 09 වැනිදාට කල්යයි", "News Content": "ධනුන තිලකරත්න මහතාගේ මවට විරුද්ධව රුපියල් කෝටි පහකට අධික දේශීය හා විදේශිය මුදල් ළඟ තබා ගත් බවට චෝදනා නගා ඇති නඩුවේ සාක්ෂි විභාගය ලබන මැයි මස 09 වැනිදාට කැඳවීමට කොළඹ මහාධිකරණය විනිසුරු බන්ධුල අතපත්තු මහතා නියෝග කළේය. ඊයේ (03) දින මෙම නියෝගය ලබාදුන් අතර අශෝකා තිලකරත්න මහත්මිය මෙම නඩුව කැඳවනු ලැබූ අවස්ථාවේ අධිකරණය ඉදිරියේ පෙනී සිටියාය.අශෝකා තිලකරත්න මහත්මිය සරත් ෆොන්සේකා මහතාගේ බෑණා වන ධනුන තිලකරත්න මහතාගේ මවයි.මහ බැංකුවේ ලිඛිත අවසරයකින් තොරව 2010 ජනවාරි මස 28 වැනිදා තිඹිරිගස්යායේදී ඇමරිකානු ඩොලර්, ස්ටර්ලින් පවුම් සහ රුපියල් ළඟ තබා ගැනීම සම්බන්ධයෙන් නීතිපතිවරයා විසින් මෙම නඩුව පවරා ඇත.නීතිඥ හිරෝෂණ පෙරේරා මහතා අශෝකා තිලකරත්න මහත්මිය වෙනුවෙන් පෙනී සිටියේය.මෙම මුදල් සරත් ෆොන්සේකා මහතාගේ ජනාධිපතිවරණ ප්‍රචාරක කටයුතු සදහා විදේශීය රටවල වෙසෙන ශ්‍රී ලාංකිකයන්ගෙන් සහ මෙරට ජීවත්වන්නන් විසින් ලබා දුන් මුදල් බවත් ඒ සදහා සකසන ලද මුදල් වාර්තා අවශ්‍ය උවන්නේනම් අධිකරණයට ඉදිරිපත් කළහැකි බවද මෙම මුදල් අධිකරණභාරයට ගත් මොහොතේ සරත්ෆෝන්සේකා මහතාගේ මැතිවරන ප්‍රචාරක කටයුතුවල නිරත වූවන් ප්‍රකාශ නිකුත් කළේය. ඊයේ (03) දින මෙම නියෝගය ලබාදුන් අතර අශෝකා තිලකරත්න මහත්මිය මෙම නඩුව කැඳවනු ලැබූ අවස්ථාවේ අධිකරණය ඉදිරියේ පෙනී සිටියාය. අශෝකා තිලකරත්න මහත්මිය සරත් ෆොන්සේකා මහතාගේ බෑණා වන ධනුන තිලකරත්න මහතාගේ මවයි. මහ බැංකුවේ ලිඛිත අවසරයකින් තොරව 2010 ජනවාරි මස 28 වැනිදා තිඹිරිගස්යායේදී ඇමරිකානු ඩොලර්, ස්ටර්ලින් පවුම් සහ රුපියල් ළඟ තබා ගැනීම සම්බන්ධයෙන් නීතිපතිවරයා විසින් මෙම නඩුව පවරා ඇත. නීතිඥ හිරෝෂණ පෙරේරා මහතා අශෝකා තිලකරත්න මහත්මිය වෙනුවෙන් පෙනී සිටියේය. මෙම මුදල් සරත් ෆොන්සේකා මහතාගේ ජනාධිපතිවරණ ප්‍රචාරක කටයුතු සදහා විදේශීය රටවල වෙසෙන ශ්‍රී ලාංකිකයන්ගෙන් සහ මෙරට ජීවත්වන්නන් විසින් ලබා දුන් මුදල් බවත් ඒ සදහා සකසන ලද මුදල් වාර්තා අවශ්‍ය උවන්නේනම් අධිකරණයට ඉදිරිපත් කළහැකි බවද මෙම මුදල් අධිකරණභාරයට ගත් මොහොතේ සරත්ෆෝන්සේකා මහතාගේ මැතිවරන ප්‍රචාරක කටයුතුවල නිරත වූවන් ප්‍රකාශ නිකුත් කළේය.", "URL": "https://lankatruth.com/si/?p=1236", "Category": "පුවත්", "Parent URL": null}