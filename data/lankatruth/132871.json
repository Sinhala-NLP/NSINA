{"Source": "Lankatruth", "Timestamp": "April 25, 2022", "Headline": "අරලියගහ මන්දිරය ඉදිරිපිට විරෝධතා නවත්වන්න ඉල්ලූ නියෝගය අධිකරණය ප්‍රතික්ෂේප කරයි", "News Content": "අරලියගහ මන්දිරය අසළ සිදුවන උද්ඝෝෂණ වැළැක්වීමේ නියෝගයක් නිකුත් කරන ලෙස කොල්ලුපිටිය පොලීසිය විසින් අධිකරණයට කරන ලද ඉල්ලීමක් කොළඹ මහෙස්ත්‍රාත් හර්ෂණ කැකුනවල ප්‍රතික්ෂේප කර තිබේ. කෙසේවෙතත් ඉල්ලීම ප්‍රතික්ෂේප කරමින් මහෙස්ත්‍රාත්වරයා පවසා ඇත්තේ උද්ඝෝෂණයේ නිරත පිරිස් මහජන පීඩාවක් සිදුවන ආකාරයෙන් කටයුතු කරන්නේ නම් ඊට එරෙහිව පොලිස් බලතල යටතේ ක්‍රියාත්මක වීමට පොලීසයට හැකියාව තිබෙන බවය. පොලීසිය අධිකරණයට දැනුම් දී තිබුණේ මෙම උද්ඝෝෂණ ක්‍රියාවලියේ නිරත පිරිස් හේතුවෙන් මහජන පීඩාවක් උද්ගත වී ඇති බවත් පදිකවේදිකාවේ ගමන් ගන්නා පිරිසට එයින් පීඩාවක් සිදු වී ඇති බවත්ය.", "URL": "https://lankatruth.com/si/?p=132871", "Category": "පුවත්", "Parent URL": null}