{"Source": "Lankatruth", "Timestamp": "September 18, 2017", "Headline": "අර්ජුන් මහේන්ද්‍රන් බැඳුම්කර කොමිසට", "News Content": "මහ බැංකුවේ හිටපු අධිපති අර්ජුන් මහේන්ද්‍රන් මහතාගෙන් සාක්ෂි ලබා ගැනීම සඳහා ඔහු හෙට (19) බැඳුම්කර කොමිසම හමුවේ පෙනී සිටීමට නියමිතය. අර්ජුන් මහෙන්ද්‍රන් මහතාගෙන් සාක්ෂි ලබා ගැනීමට පසුගිය 13 වැනිදා තීරණය කළ බැඳුම්කර කොමිසම ඒ සඳහා හෙට කොමිසම හමුවේ පෙනී සිටින ලෙස දැනුම් දෙමින් ඔහුට සිතාසි නිකුත් කළ අතර පිස්කල් නිලධාරීවරයෙකු විසින් අදාළ සිතාසිය මහෙන්ද්‍රන් මහතාට බාරදී ඇති බවද වාර්තා වේ. මේ අතර මහ බැංකුවේ හිටපු අධිපති අර්ජුන් මහෙන්ද්‍රන් මහතාගේ සාක්කිය අත්‍යවශ්‍ය සාක්කියක් වන හෙයින් ඔහුගෙන් සාක්කි ගැනීමට අවශ්‍ය බවට ඉදිරිපත් වු කරුණුවලට අනුව මහෙන්ද්‍රන් මහතාගේ සාක්කිය ගැනීමට තීරණය කළ කොමිසම ඔහුගේ සාක්කි ගැනීම සඳහා කොමිසම හමුවේ පෙනී සිටින ලෙස සිතාසි මඟින් දැනුම් දී ඇත.", "URL": "https://lankatruth.com/si/?p=41108", "Category": "පුවත්", "Parent URL": null}