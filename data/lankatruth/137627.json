{"Source": "Lankatruth", "Timestamp": "July 31, 2022", "Headline": "අරගලය නීති විරෝදී නම් රනිල් වික්‍රමසිංහගේ ධූරයත් නීති විරෝධී – ජාතික ජනබලවේගයේ නීතිඥයෝ", "News Content": "රට පුරා පැන නැගුනු මහජන අරගල වල සංකේතාත්මක ස්ථානය බවට ගොල්ෆේස් පිටිය පත් කරගෙන තිබූ බවත් එහි ප්‍රතිපලයක් ලෙස මහින්ද රාජපක්ෂට අගමැති ධූරයත් ගෝටාබය රාජපක්ෂට ජනාධිපති ධූරයත් අහිමි වී මේ වන විට අනුප්‍රාප්තික ජනාධිපති ලෙස රනිල් වික්‍රමසිංහ පත්වී සිටින බැවින් අරගලය නීති විරෝධි නම් ඔහු ජනාධිපති ධූරය දැරීමද නීති විරෝධී බව අවධාරණය කරති. ජාතික ජනබලවේගයේ නිතීඥයෝ අද (31) පෙරවරුවේ මාධ්‍ය හමුවක් පවත්වමින් මේ බව අවධාරණය කරනු ලැබීය. එම හමුවේ දී නීතීඥ සුනිල් වටගල, නීතිඥ ජගත් අබේනායක ,නිතීඥ සුසන්ත දොඩාවත්ත සහ නිතීඥ උපුල් කුමරප්පෙරුම අදහස් දැක්වූ අතර මාධ්‍ය හමුවට නිතීඥවරුන් විශාල පිරිසක් එක්වී සිටියහ. රනිල් වික්‍රමසිංහ අනුප්‍රාප්තික ජනාධිපතිගේ පත්වීම සුජාත කරගැනීම සඳහා ජූලි 9 වෙනිදා දක්වා අරගල සාමකාමී බවත් ඉන් පසුව එය නීතිවිරෝධී බවත් දැක්වීමට උත්සහ කරන්නේ යැයිද එම බෙදීම තම සංවිධානය හෙලා දකින අතර සාමකාමී අරගල වෙනුවෙන් නීතිඥ ප්‍රජාව ලෙස තව දුරටත් කොන්දේසි විරහිතව පෙනීසිටින්නේ යැයිද අවධාරණය කරනු ලැබීනි. මේ වන විට දියත් කර තිබෙන මර්ධනය වහාම නවත්වා ජනතාවගේ ප්‍රශ්න වලට පිළිතුරු ලබාදෙන ලෙස බලකරන්නේ යැයිද නීතිඥවරුන් අවධාරණය කලෝය.", "URL": "https://lankatruth.com/si/?p=137627", "Category": "පුවත්", "Parent URL": null}