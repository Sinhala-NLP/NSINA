{"Source": "Lankatruth", "Timestamp": "May 7, 2017", "Headline": "බිලියන ගණනක් රටට අහිමි කළ තවත් වාහන මගඩියක් මෙන්න", "News Content": "නිෂ්පාදන වටිනාකමට අඩුවෙන් මිල සඳහන් කරමින් සුඛෝපභෝගී වර්ගයේ මෝටර් රථ 1500කට ආසන්න ප්‍රමාණයක් මෙරටට ගෙන්වීමෙන් රුපියල් බිලියන ගණනක තීරු බදු වංචාවක් සිදු වී ඇති බවට රේගුවේ ඉහළම නිලධාරියෙකු විසින් අල්ලස් හෝ දුෂණ විමර්ශන කොමිසමට පැමිණිලි කර ඇති බව වාර්තා වේ. වර්ෂ 2015දී සිදුවී ඇති බව කියන මෙම තීරු බදු වංචාව සඳහා රජයේ ජ්‍යෙෂ්ඨ දේශපාඥයෙකුගේ මැදිහත්වීම මත සිදුව ඇති බවද වාර්තා වෙයි. මෙම වංචාව සිදුකිරීම සඳහා ජර්මනියේ අදාළ වාහන නිෂ්පාදනය කරනු ලබන මව් සමාගමින් සෘජුවම ආනයනය නොකර මෙරට සමාගමක් විසින් වෙනත් සමාගමක් එරට ලියාපදිංචි කර ඒ සමාගම නමින් නියමිත වටිනාකමට අඩුවෙන් ණයවර ලිපි විවෘත කර වාහන ලංකාවට ගෙන්වා ඇතැයි සඳහන් ය. තීරු බදු රහිත වාහන ගෙන්වීමට රජයේ නිලධාරීන්ට ලැබී ඇති වරප්‍රසාද යටතේ මෙම වාහන ආනයනය කර නිසි පරිදි රේගු බදු ගෙවීම් පැහැර හැර ඇති බවට පැමිණිල්ලේ සඳහන්ව ඇතැයි වාර්තා වේ. රජයේ සේවකයන්ගේ තීරු බදු සහන යටතේ මෙම වාහන ගෙන්වා ඇතත් රජයේ සේවයක් මෙම වාහන ගෙන්වීමට සම්බන්ධ නොමැති බවයි. මේ සම්බන්ධයෙන් රේගුව මට්ටමින්ද පරීක්ෂණයක් සිදු කරන බවත් එම පරීක්ෂණ කටයුතු මෙතෙක් අවසන් නොමැති බවත් රේගු අධ්‍යක්ෂ මාධ්‍ය ප්‍රකාශ ධර්මසේන කහඳව මහතා සඳහන් කරයි. අද", "URL": "https://lankatruth.com/si/?p=33917", "Category": "පුවත්", "Parent URL": null}