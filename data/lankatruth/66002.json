{"Source": "Lankatruth", "Timestamp": "January 3, 2019", "Headline": "රුපියල් 3000ක අල්ලසක් ගත් පොලිස් කොස්තාපල් 08 වසරකට හිරගෙට", "News Content": "රුපියල් 3000ක අල්ලසක් ලබා ගැනීම ඇතුළු චෝදනා 04කට වරදකරු වු පොලිස් කොස්තාපල්වරයෙකුට කොළඹ මහාධිකරණයෙන් බරපතල වැඩ සහිත වසර 08ක සිරඬුවමක් නියම කිරීමට කොළඹ මහාධිකරණ විනිසුරු ගිහාන් කුලතුංග මහතා නියෝග කර තිබේ. 2014 වසරේ මැයි මාසයේදී රථ වාහන චෝදනාවක් යටතේ අත්අඩංගුවට ගත් රියදුරෙකුට එරෙහිව නීතිමය පියවර නොගැනීම සඳහා රුපියල් 3000ක අල්ලසක් ලබා ගැනිම ඇතුළු අධිචෝදනා 04 ක් යටතේ විත්තිකරුට එරෙහිව අල්ලස් කොමිසම විසින් කොළඹ මහාධිකරණය හමුවේ මෙම නඩුව ගොණු කර තිබුණි. මෙම පොලිස් කොස්තාපල්වරයා ගිරාදුරුකෝට්ටේ පොලීසියේ රථ වාහන අංශයට අනුයුක්තව සේවය කළ යෙකි. දීර්ඝ නඩු විභාගයකින් අනතුරුව විත්තිකාර පොලිස් කොස්තාපල්වරයා චෝදනාවලට වරකරු බව නිගමනය කළ මහාධිකරණ විනිසුරු ගිහාන් කුලතුංග මහතා මෙම දඩුවම නියම කර ඇත.", "URL": "https://lankatruth.com/si/?p=66002", "Category": "පුවත්", "Parent URL": null}