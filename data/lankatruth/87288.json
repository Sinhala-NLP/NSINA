{"Source": "Lankatruth", "Timestamp": "December 15, 2019", "Headline": "මහ රා නිෂ්පාදනය, බෙදාහැරීම සහ විකිණීම තහනම්", "News Content": "මහ රා නිෂ්පාදනය, බෙදාහැරීම සහ විකිණීම තහනම් කිරීමට සුරාබදු දෙපාර්තමේන්තුව තීරණය කර තිබේ. සුරාබදු දෙපාර්තමේන්තුවේ අධ්‍යක්ෂ ජනරාල්වරයාගේ අනුදැනුම මත මෙම තීරණය ගෙන තිබේ. අද(15) පැවති සුරාබදු නිලධාරීන් දැනුවත් කිරීමේ සාකච්ඡාවකදී මෙම තහනම දැනුම්දී ඇත. මීට අමතරව ඉදිරි උත්සව සමයේ දී මත්පැන් අලෙවිසැල් සහ මත්පැන් සැපයීමේ සමස්ත ක්‍රියාවලිය විශේෂ අධීක්ෂණයකට ලක්කරන බව ද සුරාබදු දෙපාර්තමේන්තුව පවසයි. ඒ සඳහා සුරාබදු නිලධාරීන් 900ක් පමණ දිවයින පුරා අනියුක්ත කර ඇති බවත් පසුගිය 11 වැනිදා සිට ජනවාරි මස 5 වැනිදා තෙක් මෙම වැටලීම් සිදුකරන බව ද එම දෙපාර්තමේන්තුව සඳහන් කළේය.", "URL": "https://lankatruth.com/si/?p=87288", "Category": "පුවත්", "Parent URL": null}