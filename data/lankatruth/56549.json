{"Source": "Lankatruth", "Timestamp": "July 22, 2018", "Headline": "මහ බැංකුව රජයට නඩත්තු නොගෙවයි", "News Content": "ශ්‍රී ලංකා මහ බැංකුව විසින් රජයට ගෙවනු ලබන ලාබභාංශ පැවරුම් මුදල් පසුගිය වසරේදී ගෙවා නැති අතර, 2015 වසරේදී ද, ඊට පෙර 2006 වසරේදී ද නොගෙවා ඇති බව වාර්තා වේ. එම බැංකුව 2016 දී ලාභාංශ පැවරුම් ලෙස රුපියල් මිලියන 5000ක් ගෙවා ඇත. එහෙත් බැංකුව බරපතල ලෙස පාඩු ලැබීම නිසා ලාභාංශ පැවරුම් නොගෙවා තිබී ඇත. ශ්‍රී ලංකා මහ බැංකුව මේ රටේ සමස්ත බැංකු පද්ධතිය, මූල්‍ය සමාගම් සහ විශේෂ ව්‍යාපාර පාලනය සහ නියාමනය කිරීමේ අධිකාරී බලය සහිත එකම ආයතනය ද වේ. එම ක්‍රියාවලියෙන් විශාල ආදායමක් මහ බැංකුව උපයන අතර, රජයට ණය ලබා දීමේ අතරමැදි කාර්යය කරමින් ද අතිවිශාල ආදායම් උපයා ගනියි. මෙසේ තිබියදී මෑතක සිට එය පාඩු ලැබීමට පටන් ගෙන තිබීම බරපතල තත්වයක් ය. රජයේ බදු නොවන ආදායම් අතර තිබෙන රාජ්‍ය ආයතනවල ලාභාංශ පැවරුම්වලින් වැඩි කොටසක් මහ බැංකුවෙන් ලැබෙන ඒවාය.", "URL": "https://lankatruth.com/si/?p=56549", "Category": "පුවත්", "Parent URL": null}