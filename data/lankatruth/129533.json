{"Source": "Lankatruth", "Timestamp": "March 4, 2022", "Headline": "වහාම බදු සහන ඉවත් කරන්නැයි IMF දන්වයි…", "News Content": "රට වැටී තිබෙන ආර්ථික අර්බුදයෙන් ගොඩගැනීමට නම් ගොටාබය රාජපක්ෂ බලයට පත් වූ වහාම අසීමිතව ප්‍රධානය කරන ලද බදු සහන වහාම ඉවත් කරන ලෙස ජාත්‍යන්තර මූල්‍ය අරමුදල ලංකාවට දැනුම් දී ඇත. මූල්‍ය අරමුදල විශේෂයෙන් අවධාරණය කර තිබෙන්නේ ආදායම් බදු සහ වැටි බදු ඉහළ නන්වා බදු අය කිරීමේ කඩඉම් සීමාව වහාම පහත හෙළිය යුතු බවයි. ජනාධිපතිවරයා පත්වුණු ආසන්නයේ අතිවිශාල බදු සහන ප්‍රමාණයක් ප්‍රකාශයට පත් කිරීමෙන් 2020 වසරේදී පමණක් රුපියල් කෝටි 60,000ක පමණ ආදායමක් රජයට අහිමිවිය. මෙයින් විශේෂයෙන්ම ආදායම් බදු ගෙවීමේ සීමාව ඉහළ දැමීම කැපී පෙනෙයි. වාර්ශිකව රුපියල් ලක්ෂ 05ක ආදායමෙන් ඉහළ මට්ටම්වලින් බදු අය කෙරිණ. එය රුපියල් ලක්ෂ 30 දක්වා වැඩි කරනු ලැබීය. එසේම ව්‍යාපාර මත පනවා තිබුණු බදු අනුපාතය මේ ආකාරයෙන්ම ඉහළ නැන්වීම නිසා රජයට එතරම් විශාල මුදල් අහිමිවිය. එය 2020 – 2021ක යන වර්ෂ වෙනුවෙන් දල වශයෙන් රුපියල් කෝටි 120,000ක පමණ බදු අහිමිවීමක්ය. ජාත්‍යන්තර මූල්‍ය අරමුදල රටේ පවතින ආර්ථික අර්බුදය ගැන සිදුකරන ලද විශ්ලේෂණයකදී එම අහිමි වූ බදු ආදායම් යළි ලබා ගන්නා ලෙස ආණ්ඩුවට දැනුම් දී තිබේ.", "URL": "https://lankatruth.com/si/?p=129533", "Category": "ආර්ථික පුවත්", "Parent URL": null}