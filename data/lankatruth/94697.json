{"Source": "Lankatruth", "Timestamp": "July 10, 2020", "Headline": "කන්දකාඩු පුනරුත්ථාපනයේ රාජකාරි කළ 98ක් නිරෝධායනයට", "News Content": "කන්දකාඩු හි පිහිටි මත්ද්‍රව්‍යවලට ඇබ්බැහිවූවන් පුනරුත්ථාපනය කිරීමේ මධ්‍යස්ථානයේ රාජකාරි කළ යුද හමුදා කාර්ය මණ්ඩලයේ 68 දෙනෙකු සහ සෞඛ්‍ය කාර්ය මණ්ඩලයේ 30 දෙනෙකු නිරෝධායනය සඳහා අද (10) යොමු කර තිබේ. මෙම යුද හමුදා සාමාජිකයින් පිරිස මින්නේරිය කටුකැලියාවේ පිහිටි යුද හමුදාවේ නිරෝධායන මධ්‍යස්ථානය වෙතටත් සෞඛ්‍ය කාර්ය මණ්ඩලය තම තමන්ගේ පෞද්ගලික නිවෙස්වල ස්වයං නිරෝධායනය සඳහාත් යොමු කර ඇත.", "URL": "https://lankatruth.com/si/?p=94697", "Category": "පුවත්", "Parent URL": null}