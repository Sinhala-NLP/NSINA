{"Source": "Lankatruth", "Timestamp": "February 25, 2022", "Headline": "ඉන්දියාව තොන්ඩුව තවත් තද කරයි…", "News Content": "ශ්‍රී ලංකාව මේ මොහොතේදී මුහුණ දී සිටින ඛනිජතෙල් සහ විදුලිය සැපයුම පිළිබඳ බරපත අර්බුදය හමුවේ ඉන්දියාවේ ග්‍රහණය තව තවත් වැඩි කරමින්, මුදල් ඇමති බැසිල් රාජපක්ෂගේ ඉන්දීය සංචාරය කල්දැමීමට කටයුතු කර ඇත. ඩොලර් මිලියන 1000ක හදිසා ණය මුදලක් ඉන්දියාවෙන් ලබා දීමට දී තිබූ පොරොන්දුව අනුව මුදල් ඇමති ඉන්දියාවේ නිල සංචාරයක යෙදීමට නියමිතව තිබිණ. එහෙත් පසුගිය සඳුදා සිට මේ දක්වා ඒ සඳහා දින ලබා දීමට ඉන්දියානු රාජ්‍ය තාන්ත්‍රික අංශ ක්‍රියා කර නොමැත. ලංකාව පත්වී තිබෙන දැඩි අසීරුතාවය හමුවේ ඉන්දියාව ඉන්ධන ලබා දීම ඇතුළු අත්‍යාවශ්‍ය ද්‍රව්‍ය සඳහා මෙම ඩොලර් මිලියන 1000 ලබාදීමට මුලදී පොරොන්දු වී තිබිණි. මෙයට පෙර ඩොලර් මිලියන 500ක් ලබාදී මන්නාරම් ද්‍රෝණියේ ලංකාව සතු ඛනිජ තෙල් නිධිය ඉන්දීය ග්‍රහණයට ගැනීමට සහ ත්‍රිකුණාමලයේ තෙල් ටැංකි සංකීර්ණය ලබා ගැනීමට නව ප්‍රවේශයක් ගනු ලැබීය. මෙම ජාතික සම්පත් දෙක සම්බන්ධයෙන් ශ්‍රී ලංකා ආණ්ඩුවේ ස්ථාවර සහතිකයක් නොමැතිවීම මත ඉන්දියාව ඩොලර් මිලියන 1000 ලබා දීමේ කටයුතුවලට අදාළ සාකච්ඡා කල්දමමින් සිටින බව විවිධ අංශවලින් තහවුරු වී ඇත.", "URL": "https://lankatruth.com/si/?p=129217", "Category": "පුවත්", "Parent URL": null}