{"Source": "Lankatruth", "Timestamp": "January 29, 2020", "Headline": "චීනය දින 06කින් ඉදිකිරීමට සැලසුම් කළ ’කොරෝනා’ රෝහල දෙකකින් ඉදි කර විවෘත කරයි", "News Content": "කොරෝනා වෛරසය සෑදුණු පුද්ගලයන්ට ප්‍රතිකාර ලබාදීම සඳහා චීනය දින දෙකක් ඇතුළත වූහාන් නගරය ආසන්නයේ හුවැන්ගැන්ග් ප්‍රදේශයේ ඉදිකළ රෝහල අද (29) විවෘත කර ඇත. මීට පෙර ඔවුන් සැලසුම් කර තිබුණේ එම රෝහල දින 06කින් ඉදි කිරීමටය. එහෙත් ඔවුන් දින දිකකියෙන් ඉදිකළ මෙම රෝහල සඳහා වෛරසයෙන් ආසාධිත වූ පළමු රෝගීන් කණ්ඩායම අද ඇතුළත් කරගෙන තිබේ. හුවැන්ගැන්ග් මූලික රෝහලේ නව ශාඛාවක් ලෙස මෙය ඉදිකර තිබේ. මෙම රෝහල ඉදිකිරීම සඳහා 500කට ආසන්න ස්වේඡා පිරිස් සහ සේවකයන්ද බර වාහන 12කට අධික ප්‍රමාණයක්ද යොදාගෙන ඇත. සඳුදා දිනය වනවිට රෝහලේ සියලු සායන නියමිත පරිදි ස්ථානගත කර තිබී ඇති අතර යටිතල පහසුකම්වලින්ද සමන්විතව තිබිණි. මෙහි ප්‍රතිකාර ලබන්නන්ට නේවාසිකව රැඳී සිටිය හැකි ඇඳන් 1000ක් අන්තර්ගතය. මේ සතිය අවසානය වනවිට වූහාන් සිට කිලෝමීටර් 75ක පමණ දුරකින් තවත් රෝහලක් සෑදීමට චීනය සැලසුම් කරමින් සිටී.", "URL": "https://lankatruth.com/si/?p=89154", "Category": "පුවත්", "Parent URL": null}