{"Source": "Lankatruth", "Timestamp": "March 18, 2021", "Headline": "සීනි වංචාව ගැන තවත් විමර්ශන දෙකක්", "News Content": "සීනි බදු වංචාව සම්බන්ධයෙන් විගණකාධිපති දෙපාර්තමේන්තුව සහ අල්ලස් හෝ දූෂණ චෝදනා විමර්ශන කොමිසන් සභාව විසින් වෙන වෙනම විමර්ශන දෙකක් අරඹා ඇතැයි වාර්තා වේ. සිය විමර්ශන පිළිබඳව නුදුරේම සම්පූර්ණ විස්තර ඇතුළත් වාර්තාවක් පාර්ලිමේන්තුවට බාර දෙන බව විගණකාධිපතිවරයා ප්‍රකාශ කර ඇත. මෙම සීනි බදු වංචාව පිළිබඳව පළමු වරට පාර්ලිමේන්තුවේදී ජනතා විමුක්ති පෙරමුණේ නායක අනුර දිසානායක විසින් හෙළිදරව් කළ අතර එම අවස්ථාවේ එවැනි වංචාවක් සිදුව නැතැයි ආණ්ඩුවේ මැති ඇමතිවරු ප්‍රකාශ කළේය. කෙසේ වෙතත් පසුව මුදල් අමාත්‍යාංශය විසින් පාර්ලිමේන්තුවේ මුදල් කාරක සභාව වෙත නිකුත් කළ වාර්තාවකින් පැහැදිලිවම මෙම බදු වංචාව සම්බන්ධයෙන් සඳහන්ව තිබූ අතර එම වංචා කළ මුදල රුපියල් බිලියන 16කට ආසන්න බවද ඉන් අනාවරණය විය.", "URL": "https://lankatruth.com/si/?p=113104", "Category": "පුවත්", "Parent URL": null}