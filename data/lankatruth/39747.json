{"Source": "Lankatruth", "Timestamp": "August 22, 2017", "Headline": "“මෑන්පවර්” වහල් ක‍්‍රමය අහෝසි කරනු", "News Content": "මේ වනවිට අප රටේ පුද්ගලික අංශයෙත්, රාජ්‍ය අංශයෙත් වැඩකරන ජනතාව මුහුණ දෙන බරපතලම ගැටළුවලින් එකක් බවට පත්ව තිබෙන ”මෑන්පවර්” ආයතන හරහා සේවකයන් බඳවා ගැනීම හෙවත් තෙවන පාර්ශවයන් හරහා රැකියාව සඳහා බඳවා ගැනීම අහෝසි කිරීමට පාලකයන් වෙත බල කරමින් මේ වනවිට අන්තර් සමාගම් සේවක සංගමය විසින් සම්මන්ත්‍රණමාලාවක් ආරම්භ කර තිබේ. ඒ අනුව කම්කරු අයිතීන් කප්පාදු කරන, මෑන්පවර් (ManPower) වහල් ක‍්‍රමයට එරෙහිව සහ කම්කරු විරෝධි නව නීති සංශෝධනයට එරෙහිවත් අන්තර් සමාගම් සේවක සංගමයේ ”මෑන්පවර්” සේවක මධ්‍යස්ථානය විසින් වැඩකරන ජනතාව දැනුවත් කිරීමේ සම්මන්ත‍්‍රණ පවත්වමින් ඇත. එහි එක් සම්මන්ත‍්‍රණයක් පසුගිය 15 වනදා කොළඹ ජාතික පුස්තකාල ශ‍්‍රවණාගාරයේදී අන්තර් සමාගම් සේවක සංගමයේ ප්‍රධාන ලෙකම් ජානක අධිකාරී මහතාගේ ප‍්‍රධානත්වයෙන් පැවැත්වින.", "URL": "https://lankatruth.com/si/?p=39747", "Category": "පුවත්", "Parent URL": null}