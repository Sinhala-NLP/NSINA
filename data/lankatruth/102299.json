{"Source": "Lankatruth", "Timestamp": "December 3, 2020", "Headline": "කැබිනට් තීරණවලට පිටින් ආණ්ඩුව ණය ගනියි", "News Content": "වර්තමාන ආණ්ඩුව මින් ඉදිරියට විදේශ ණය ලබා නොගැනීමට තීරණය කර ඇතැයි කැබිනට් ප්‍රකාශක කෙහෙළිය රඹුක්වැල්ල ඇමතිවරයා පසුගියදා ප්‍රකාශකර තිබුනද ආසියානු සංවර්ධන බැංකුවෙන් ඩොලර් මිලියන 400ක ණය මුදලක් ලබා ගැනීමේ ගිවිසුමක් අත්සන් කර ඇත. අධ්‍යාපන අමාත්‍යාංශයේ සංවර්ධන සැලසුම් ක්‍රියාත්මක කිරීම සඳහා මෙම ණය යොදාගන්නා බව මුදල් අමාත්‍යාංශය නිවේදනය කර තිබේ. මේ අතර ලබන 2021 වර්ශයට අදාලව අයවැය හිගය පියවීම සඳහා රුපියල් කෝටි දෙලක්ෂ අනූනවදහස් හත්සියයක (රු. කෝටි 299,700) මුදලක් ණය වශයෙන් ලබැගැනීමට ආණ්ඩුව සැලසුම්කර තිබේ. මේ සඳහා අයවැය දෙවනවර කියවීමේ විවාදයෙන් පසුව ඡන්ද 151කින් පාර්ලිමේන්තුවේ අනුමැතියද ආණ්ඩුව ලබාගෙන ඇත. මෙම ණය මුදලින් විශාල ප්‍රමාණයක් විදේශීය ණය වශයෙන් ලබාගැනීමට සැලසුම්කර තිබේ.", "URL": "https://lankatruth.com/si/?p=102299", "Category": "ආර්ථික පුවත්", "Parent URL": null}