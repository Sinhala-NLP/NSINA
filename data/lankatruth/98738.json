{"Source": "Lankatruth", "Timestamp": "October 28, 2020", "Headline": "යාපනයේ ගම් දෙකක සංචරණ සීමා පනවයි…", "News Content": "යාපනය ගුරුනගර් සහ පාසෙයිඌර් යන ගම්මානවල පදිංචි මාලු ව්‍යාපාරිකයින් දෙදෙනෙකු කෝවිඩ් – 19 වෛරසය ආසාදනය වී ඇතැයි අනාවරණය වීම හේතුවෙන් එම ගම්මානවලට පිවිසෙන ප්‍රධාන මාර්ග අවහිර කරමින් සීමා පැනවීමට පියවර ගෙන තිබේ. මෙම ව්‍යාපාරිකයින් දෙදෙනා පෑලියගොඩ මත්ස්‍ය වෙළඳ සංකීර්ණය වෙත පැමිණ ඇති බැවින් ඔවුන් පිළිබඳ සිදු කළ PCR පරීක්ෂණයකින් මේ බව අනාවරණය වී ඇත. එ හේතුවෙන් අදාළ මාලු ව්‍යාපාරිකයින් දෙදෙනා ඇසුරු කළ පුද්ගලයින් හඳුනාගන්නා තුරු උක්ත ගම් දෙක මෙලෙස සම්පූර්ණයෙන්ම වසා දැමීමට පියවර ගතයුතු බවටද යාපනය සෞඛ්‍ය බලධාරීන් සෞඛ්‍ය අමාත්‍යාංශයට දැනුම්දී ඇතැයිද වාර්තා වේ.", "URL": "https://lankatruth.com/si/?p=98738", "Category": "පුවත්", "Parent URL": null}