{"Source": "Lankatruth", "Timestamp": "August 31, 2022", "Headline": "ජනගහණයෙන් බාගයක් එලව යවන රනිල්ගේ අයවැය", "News Content": "ශ්‍රී ලංකාවේ ආර්ථිකය කඩා වැටීමත් සමග තම ආහාර වේල සපයා ගැනීමට නොහැකි පිරිස ලක්ෂ 67ක් බව ලෝක ආහාර සංවිධානය හෙළි කර තිබියදී රනිල් වික්‍රමසිංහගේ අයවැය මගින් පවුල් 61,000කට සොච්චම් මුදලක් ලබා දෙන බව ප්‍රකාශ කර තිබේ. ඉදිරි මාස 04 සඳහා රුපියල් 10,000ක දීමනාවක් එම පවුල් වලට ලබා දෙන බව ඊයේ (30) ඉදිරිපත් කළ අයවැය මගින් ප්‍රකාශ කර ඇත. සාමාන්‍යයෙන් එක් පවුලක සාමාජිකයින් 05 දෙනෙකු සිටී යැයි ගණන් බැලුවහොත් මෙම රුපියල් 10,000ක ප්‍රතිලාභය මගින් ආවරණය වන පුද්ගලයින් සංඛ්‍යාව තුන්ලක්ෂ පන්දහසකි (305,000) එහෙත් ලෝක ආහාර සංවිධානය හෙළි කර තිබෙන දත්ත අනුව ලක්ෂ 67ක් වෙනුවෙන් ආහාර තුන්වේල අහිමි වී තිබේ. මේ අනුව රනිල් වික්‍රමසිංහගේ අයවැය මගින් ආහාර අහිමි ලක්ෂ 64ක් පමණ අත්හැර දමා තේබේ.", "URL": "https://lankatruth.com/si/?p=138716", "Category": "ආර්ථික පුවත්", "Parent URL": null}