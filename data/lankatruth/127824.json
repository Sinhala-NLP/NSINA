{"Source": "Lankatruth", "Timestamp": "January 17, 2022", "Headline": "ගෝඨාභය ණය ගැන ගල් පැලෙන බොරු කියයි", "News Content": "තමා බලයට පත්වීමෙන් පසුව ණය ලබා නොගත් බවට ජනාධිපති ගෝඨාභය රාජපක්ෂ සත්‍ය විකෘති කරමින් හිතාමතාම සාවද්‍ය ප්‍රකාශ සිදුකරමින් සිටී.  ඔහු මේ බව ප්‍රකාශ කර තිබෙන්නේ පසුගිය 15 වෙනිදා මීරිගම සිට කුරුණෑගල දක්වා අධිවේගී මාර්ග කොටස විවෘත කිරීමේ උත්සවයේදී ය. 2019 නොවැම්බර් මාසයේ ඔහු බලයට පත්වූ අතර එම වර්ෂය අවසන් වන විට රටේ සමස්ත ණය ප්‍රමාණය රුපියල් බිලියන 13,031.54 ක් වී වී තිබූ අතර 2021 සැප්තැම්බර් මාසය අවසන් වන විට එය රුපියල් බිලියන 17,051.73 දක්වා ඉහල නැග තිබේ.  මේ අනුව ඔහුගේ මාස 22ක පාලන කාලය තුළ රුපියල් බිලියන  4,020.19ක ණය ලබාගෙන තිබේ. මෙම සමස්ත ණය ප්‍රමාණයෙන් රුපියල් බිලියන 315ක් විදේශයන්ගෙන් ලබාගත් වාණිජ ණය වීම විශේෂත්වයකි.", "URL": "https://lankatruth.com/si/?p=127824", "Category": "ආර්ථික පුවත්", "Parent URL": null}