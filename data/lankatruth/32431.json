{"Source": "Lankatruth", "Timestamp": "April 7, 2017", "Headline": "අගමැතිගෙන් FCID නිලධාරීන්ට කැඳවීමක්", "News Content": "මූල්‍ය අපරාධ කොට්ඨාසයේ මෑත කාලීන ක්‍රියාකාරකම් සහ ප්‍රගතිය විමසීම සඳහා යැයි පවසමින් එහි ඉහළ නිලධාරීන් අග්‍රාමාත්‍ය රනිල් වික්‍රමසිංහ මහතාගේ නියෝගයකට අනුව වහාම ක්‍රියාත්මක වන පරිදි අරලියගහ මන්දිරයට කැඳවා ඇති බව වාර්තා වේ. ජනාධිපති මෛත්‍රීපාල සිරිසේන මහතාට සහ අග්‍රාමාත්‍ය රනිල් වික්‍රමසිංහ මහතාට මූල්‍ය අපරාධ කොට්ඨාසයේ මෑත කාලීන ක්‍රියාකාරකම් සම්බන්ධයෙන් ලැබුණු පැමිණිලි රැසක් පදනම් කර ගනිමින් මේ කැඳවීම සිදු කරනු ලැබ ඇති බවද පැවසේ. ජපාන හා වියට්නාම සංචාරය නිමකර අගමැති රනිල් වික්‍රමසිංහ මහත මෙරටට පැමිණි වහාම හමුවීම සඳහා මූල්‍ය අපරාධ කොට්ඨාසයේ ඉහළම නිලධාරීන් මෙලෙස අරලියගහ මන්දිරයට කැඳවා ඇත. මූලාශ්‍ර ලක්බිම", "URL": "https://lankatruth.com/si/?p=32431", "Category": "පුවත්", "Parent URL": null}