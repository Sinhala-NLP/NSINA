{"Source": "Lankatruth", "Timestamp": "June 6, 2012", "Headline": "උරුමය වනසමින් තරවන නරුමයින්", "News Content": "පසුගිය කාලයේ දිවයින පුරා පුරාවස්තු සොරකම්, නිදන් හෑරීම් හා පුරාවස්තු වෙළඳාම් ආශ්‍රිත සිදුවීම් විශාල ලෙස ඉහළ ගොස් තිබේ. මෙවැනි සිදුවීම්වල උච්ඡතම අවස්ථාවක් වූයේ, කොළඹ කෞතුකාගාරයේ ඓතිහාසික කඩු කිහිපයක් ඇතුළු මිල කළ නොහැකි පුරාවස්තු ගණනාවක් සොරකම් කිරීමය. කෞතුක වටිනාකම් සහිත භාණ්ඩ සංරක්ෂණය කිරීම හා මහජනතාවට ප්‍රදර්ශනය කිරීම වෙනුවෙන් ස්ථාපනය කර ඇති ජාතික කෞතුකාගාරයෙන් මෙම භාණ්ඩ සොරාගෙන යාම දිවයින පුරා උත්සන්න වෙමින් යන පුරාවස්තු සොරකමේ බරපතළකම විදහාපායි. එම සොරකමට සම්බන්ධ කිසිවෙකු මෙතෙක් අත්අඩංගුවට ගෙන නැත. කෙසේ වුවද පොලිස්පතිවරයා සති දෙකක කාලය තුළ වගකිවයුත්තන් නීතියේ රැහැනට හසු කරගන්නා බව කියා තිබේ. මෙසේ මාස 03කට පසු දින වකවානු කැට තබා කියන්නේ, සොරුන් ඔහු දන්නා හඳුනන අය නිසාදැයි කෙනෙකුට සැකයක් ඇතිවිය හැකිය.කෙසේ වුවද පසුගිය මාස 3-4ක කාලය තුළ පුරාවස්තු සොරකම්, නිදන් හෑරීම් හා පුරාවස්තු වෙළඳාම් පිළිබඳ සිදුවීම් 100කට වැඩි සංඛ්‍යාවක් ජනමාධ්‍ය විසින් හෙළිදරව් කර තිබේ. පුරාවිද්‍යා අධ්‍යක්ෂ ජනරාල්වරයා පසුගියදා ජනමාධ්‍ය ඔස්සේ ප්‍රකාශ කර සිටියේ, දිවයින පුරා පුරාවිද්‍යාත්මක වටිනාකමක් ඇති ස්ථාන දෙලක්ෂ පණස් දහසක් පමණ ඇති බවත් ඒවා රැකීමට තම දෙපාර්තමේන්තුවට පමණක් නොහැකි බැවින් මහජනතාවගේ සහය අවශ්‍ය බවය. එසේ තිබියෙදී ජාතික උරුමයන් පිළිබඳ අමාත්‍යවරයා විදේශයන්හි ඇති ශ්‍රී ලංකාවේ පුරාවස්තු ගෙන්වීමක් ගැන දෙඩවීම හාස්‍යයකට වඩා වැඩි දෙයකි.පුරාවස්තු යනු ජාතියේ අතීත උරුමයෙන් වෙන් කළ නොහැකි කොටසක් බවට විවාදයක් නැත. සොරකම්, නීතිවිරෝධී කැණීම් හා කූට වෙළඳාම් මගින් රටට අහිමි වෙමින් යන්නේ, එබඳු මිල කළ නොහැකි උරුමයකි. රටේ සිදුවන ඕනෑම සමාජවිරෝධී කටයුත්තක ව්‍යාප්තියක් ඇත්නම් ඊට රට කරවන දේශපාලන කොටස්වල අනුබලයක් ඇතැයි මහජනතාව තුළ විශ්වාසයක් වර්ධනය වී ඇත්තේ අදක ඊයේ සිට නොවේ. කහවත්ත කුඩු ජාවාරම හා ඝාතන ඒවා සනාථ කළ අවස්ථාවන්ය. ඒ අනුව මහා පරිමාණයෙන් සිදුවන පුරාවස්තු සොරකම් හා නිදන් හෑරීම් පිටුපසද දේශපාලන අධිකාරියේ හස්තයක් ඇති බවට ගොඩනැගෙන මතය බැහැර කළ නොහැකිය. අනෙක් අතට මෙම පුරාවස්තු පිළිබඳව ඇති විවිධ ජනප්‍රවාදයන්ද එවා විශ්වාස කරන දේශපාලන නායකයින්ගේ කි්‍රයාකාරකම්වලට ධෛර්යය සපයයි. දුටුගැමුණු රජුගේ කඩුව සොයා ගත් අයෙකුට ජීවිත කාලය පුරාම රජකම දැරිය හැකිවනු ඇති බවට වන විශ්වාසය එක් නිදසුනක් පමණි.පසුගියදා අනුරාධපුර විලච්චිය ප්‍රදේශයේ නිදන් හෑරීමේ සිදුවීම මෙම සිදුවීම්වලට ආණ්ඩුවේ සබඳතා ඇති බවට මහජනතාව තුළ වන විශ්වාසය තහවුරු කළ අවස්ථාවක් විය. මෙහිදී බැකෝ යන්ත්‍ර යොදා ගනිමින් නිධන් හෑරීමක යෙදී සිටි පිරිසක් ගම්වාසීන් විසින් රඳවා ගන්නා ලද්දේ පුරාවස්තු රැකගැනීම සඳහා මහජනතාව තමන්ගේ පාර්ශවයෙන් ඉටුවිය යුතු යුතුකම නොපිරිහෙළා ඉටුකිරීමක් ලෙසය. එහෙත් මෙම පිරිස ආණ්ඩුවේ ආරක්ෂක අංශ නියෝජනය කරන එස්.ටී.එෆ්. භට පිරිසක් බවට හඳුනා ගැනුණු අතර ආණ්ඩුවේ පාර්ශවයේ පැහැදිලි කිරීම වූයේ, ඔවුන් රාජකාරී කටයුත්තක් සඳහා එහි ගොස් තිබූ බවය. එබැවින් පොලිස් නිලධාරීන් මැදිහත් කොට අදාල පිරිස හා බැකෝ යන්ත්‍ර වහා නිදහස් කරගනු ලැබිණි. ඔවුන්ට රාජකාරියක් ලෙස නිදන් හෑරීම පවරා තිබුණේද යන්න අදාල පාර්ශව වෙතින් පැහැදිලි වූයේ නැත. කෙසේ වුවද මහජනතාව තුළ තහවුරු වූ අවසන් අදහස වූයේ මෙම නිදන් හෑරීම්වලට ආණ්ඩුවේ ඉහළම තැන්වල රැකවරණය ලැඛෙන්නේය යන්නය.ආණ්ඩුව දැවැන්ත මූල්‍ය අර්බුදයකට මුහුණදී සිටී. මූල්‍ය ක්ෂේත්‍රයේ කර්කෂ කොන්දේසි ගණනාවක් ඉටු කරන බවට පෙරොන්දු වී 2009දී අනුමත කරගන්නා ලද ජාතයන්තර මූල්‍ය අරමුදලේ ඩොලර් බිලියන 2.6ක ණය මුදලේ අවසන් ණය වාරිකය ලැබීමට නියමිතව ඇත්තේ, එළඹෙන ජුලි මාසයේය. වසර පහකදී රාජපක්ෂ ආණ්ඩුව විසින් ලබාගෙන ඇති ඩොලර් බිලියන 35කට වැඩි ණය බර වෙනුවෙන් මේ වසරේ අගොස්තුවේ සිට වාරික ගෙවීම ආරම්භ කළ යුතුව තිබේ. මෙම මුදල් දළ ජාතික නිෂ්පාදනය නංවන නිෂ්පාදන කාර්යයක ආයෝජනය නොවී වැඩි වශයෙන් ප්‍රදර්ශනාත්මක අංශයන්හි යෙදවී ඇති බැවින් ආණ්ඩුව පත්වනු ඇත්තේ බලවත් අපහසුතාවයකටය. මේ තත්වය තුළ ප්‍රචලිත විහිළුවක කියැවෙන්නේ ආණ්ඩුව ආර්ථීක අර්බුදයට විසඳුමක් ලෙස පුරාවස්තු මුදල් කරලමින් සිටින බවය.කෙසේ නමුදු එය සත්‍යයෙන් තොර විහිළුවක්ම පමණි. මන්ද යත් පෙනෙන්නට ඇති පුරාවස්තු මංකොල්ලය හා නිදන් වස්තු හොරකම් කිරීම මගින් රාජ්‍ය භාණ්ඩාගාරයට මුල්‍ය උත්පාදනයක් නොවන බැවිනි. එය සෘජුවම එයට සම්බන්ධ පුද්ගලයන්ගේ බැංකු ගිණුම් හා ආරක‍ෂිත සේප්පු පුරවා ගැනීම සඳහා යොදා ගැනෙනවා පමණි. ඒ අනුව බලන කල මෙය වැටෙන්නේ හොරකම් ගණයටය. එහෙත් එය හුදු බඩගින්න නිවා ගැනීම සඳහා කරන හොරකමක් නොව අති මහත් බලය සදාකාලික කරගැනීම සහ අති මහත් ධනස්කන්ධයක් අනීතිකව පොදි ගසාගැනීම අරමුණු කර ගනිමින් සිදුවන්නා වූ රාජකීය සොරකමකි.ඔස්කා වයිල්ඩ් සාහිත්‍යධරයා ‘නරුමයා‘ කවරෙක්ද යන්න නිර්වචනය කර ඇත්තේ, “යමක වටිනාකම නොදන්නා එහෙත් මිල පමණක්ම දන්නා තැනැත්තා“යනුවෙනි. ඒ අනුව උපන් නුපන් සියලූ පරම්පරාවන්ට අයත් රටේ අනන්‍යතාවය කැටි කොට ගත් උරුමය යන රටක හා ජාතියක මිල කල නොහැකි වටිනාකම ප්‍රකාශයට පත්වන පුරාවස්තු ‘මිල‘ කරමින් වස්තුව පොදිගසන්නා නරුමයෙක් බව අමුතුවෙන් කිව යුතු නොවේ.මිල පමණක් දන්නා, වටිනාකම වෙනුවට ලාභය පමණක්ම අරමුණු කරගනිමින් පවත්වා ගෙන යන්නාවූද මිත්‍යා විශ්වාස හිසින් ගත්තා වූද ධනේශ්වර පාලන තන්ත්‍රයන් තුළ ඓතිහාසික උරුමයන් එහි වටිනාකම් සහිතව ආරක‍ෂා කර ගත හැකි නොවේ. මූල්‍යමය වටිනාකම් මත තීන්දු තීරණ නොගන්නා සමාජ ක්‍රමයක් ගොඩ නැගීමට ප්‍රමාද වන තරමට රටේ ඓතිහාසික උරුමයන් විනාශ වීමද වැළැක්විය නොහැකි වනු ඇත. පසුගිය කාලයේ දිවයින පුරා පුරාවස්තු සොරකම්, නිදන් හෑරීම් හා පුරාවස්තු වෙළඳාම් ආශ්‍රිත සිදුවීම් විශාල ලෙස ඉහළ ගොස් තිබේ. මෙවැනි සිදුවීම්වල උච්ඡතම අවස්ථාවක් වූයේ, කොළඹ කෞතුකාගාරයේ ඓතිහාසික කඩු කිහිපයක් ඇතුළු මිල කළ නොහැකි පුරාවස්තු ගණනාවක් සොරකම් කිරීමය. කෞතුක වටිනාකම් සහිත භාණ්ඩ සංරක්ෂණය කිරීම හා මහජනතාවට ප්‍රදර්ශනය කිරීම වෙනුවෙන් ස්ථාපනය කර ඇති ජාතික කෞතුකාගාරයෙන් මෙම භාණ්ඩ සොරාගෙන යාම දිවයින පුරා උත්සන්න වෙමින් යන පුරාවස්තු සොරකමේ බරපතළකම විදහාපායි. එම සොරකමට සම්බන්ධ කිසිවෙකු මෙතෙක් අත්අඩංගුවට ගෙන නැත. කෙසේ වුවද පොලිස්පතිවරයා සති දෙකක කාලය තුළ වගකිවයුත්තන් නීතියේ රැහැනට හසු කරගන්නා බව කියා තිබේ. මෙසේ මාස 03කට පසු දින වකවානු කැට තබා කියන්නේ, සොරුන් ඔහු දන්නා හඳුනන අය නිසාදැයි කෙනෙකුට සැකයක් ඇතිවිය හැකිය. කෙසේ වුවද පසුගිය මාස 3-4ක කාලය තුළ පුරාවස්තු සොරකම්, නිදන් හෑරීම් හා පුරාවස්තු වෙළඳාම් පිළිබඳ සිදුවීම් 100කට වැඩි සංඛ්‍යාවක් ජනමාධ්‍ය විසින් හෙළිදරව් කර තිබේ. පුරාවිද්‍යා අධ්‍යක්ෂ ජනරාල්වරයා පසුගියදා ජනමාධ්‍ය ඔස්සේ ප්‍රකාශ කර සිටියේ, දිවයින පුරා පුරාවිද්‍යාත්මක වටිනාකමක් ඇති ස්ථාන දෙලක්ෂ පණස් දහසක් පමණ ඇති බවත් ඒවා රැකීමට තම දෙපාර්තමේන්තුවට පමණක් නොහැකි බැවින් මහජනතාවගේ සහය අවශ්‍ය බවය. එසේ තිබියෙදී ජාතික උරුමයන් පිළිබඳ අමාත්‍යවරයා විදේශයන්හි ඇති ශ්‍රී ලංකාවේ පුරාවස්තු ගෙන්වීමක් ගැන දෙඩවීම හාස්‍යයකට වඩා වැඩි දෙයකි. පුරාවස්තු යනු ජාතියේ අතීත උරුමයෙන් වෙන් කළ නොහැකි කොටසක් බවට විවාදයක් නැත. සොරකම්, නීතිවිරෝධී කැණීම් හා කූට වෙළඳාම් මගින් රටට අහිමි වෙමින් යන්නේ, එබඳු මිල කළ නොහැකි උරුමයකි. රටේ සිදුවන ඕනෑම සමාජවිරෝධී කටයුත්තක ව්‍යාප්තියක් ඇත්නම් ඊට රට කරවන දේශපාලන කොටස්වල අනුබලයක් ඇතැයි මහජනතාව තුළ විශ්වාසයක් වර්ධනය වී ඇත්තේ අදක ඊයේ සිට නොවේ. කහවත්ත කුඩු ජාවාරම හා ඝාතන ඒවා සනාථ කළ අවස්ථාවන්ය. ඒ අනුව මහා පරිමාණයෙන් සිදුවන පුරාවස්තු සොරකම් හා නිදන් හෑරීම් පිටුපසද දේශපාලන අධිකාරියේ හස්තයක් ඇති බවට ගොඩනැගෙන මතය බැහැර කළ නොහැකිය. අනෙක් අතට මෙම පුරාවස්තු පිළිබඳව ඇති විවිධ ජනප්‍රවාදයන්ද එවා විශ්වාස කරන දේශපාලන නායකයින්ගේ කි්‍රයාකාරකම්වලට ධෛර්යය සපයයි. දුටුගැමුණු රජුගේ කඩුව සොයා ගත් අයෙකුට ජීවිත කාලය පුරාම රජකම දැරිය හැකිවනු ඇති බවට වන විශ්වාසය එක් නිදසුනක් පමණි. පසුගියදා අනුරාධපුර විලච්චිය ප්‍රදේශයේ නිදන් හෑරීමේ සිදුවීම මෙම සිදුවීම්වලට ආණ්ඩුවේ සබඳතා ඇති බවට මහජනතාව තුළ වන විශ්වාසය තහවුරු කළ අවස්ථාවක් විය. මෙහිදී බැකෝ යන්ත්‍ර යොදා ගනිමින් නිධන් හෑරීමක යෙදී සිටි පිරිසක් ගම්වාසීන් විසින් රඳවා ගන්නා ලද්දේ පුරාවස්තු රැකගැනීම සඳහා මහජනතාව තමන්ගේ පාර්ශවයෙන් ඉටුවිය යුතු යුතුකම නොපිරිහෙළා ඉටුකිරීමක් ලෙසය. එහෙත් මෙම පිරිස ආණ්ඩුවේ ආරක්ෂක අංශ නියෝජනය කරන එස්.ටී.එෆ්. භට පිරිසක් බවට හඳුනා ගැනුණු අතර ආණ්ඩුවේ පාර්ශවයේ පැහැදිලි කිරීම වූයේ, ඔවුන් රාජකාරී කටයුත්තක් සඳහා එහි ගොස් තිබූ බවය. එබැවින් පොලිස් නිලධාරීන් මැදිහත් කොට අදාල පිරිස හා බැකෝ යන්ත්‍ර වහා නිදහස් කරගනු ලැබිණි. ඔවුන්ට රාජකාරියක් ලෙස නිදන් හෑරීම පවරා තිබුණේද යන්න අදාල පාර්ශව වෙතින් පැහැදිලි වූයේ නැත. කෙසේ වුවද මහජනතාව තුළ තහවුරු වූ අවසන් අදහස වූයේ මෙම නිදන් හෑරීම්වලට ආණ්ඩුවේ ඉහළම තැන්වල රැකවරණය ලැඛෙන්නේය යන්නය. ආණ්ඩුව දැවැන්ත මූල්‍ය අර්බුදයකට මුහුණදී සිටී. මූල්‍ය ක්ෂේත්‍රයේ කර්කෂ කොන්දේසි ගණනාවක් ඉටු කරන බවට පෙරොන්දු වී 2009දී අනුමත කරගන්නා ලද ජාතයන්තර මූල්‍ය අරමුදලේ ඩොලර් බිලියන 2.6ක ණය මුදලේ අවසන් ණය වාරිකය ලැබීමට නියමිතව ඇත්තේ, එළඹෙන ජුලි මාසයේය. වසර පහකදී රාජපක්ෂ ආණ්ඩුව විසින් ලබාගෙන ඇති ඩොලර් බිලියන 35කට වැඩි ණය බර වෙනුවෙන් මේ වසරේ අගොස්තුවේ සිට වාරික ගෙවීම ආරම්භ කළ යුතුව තිබේ. මෙම මුදල් දළ ජාතික නිෂ්පාදනය නංවන නිෂ්පාදන කාර්යයක ආයෝජනය නොවී වැඩි වශයෙන් ප්‍රදර්ශනාත්මක අංශයන්හි යෙදවී ඇති බැවින් ආණ්ඩුව පත්වනු ඇත්තේ බලවත් අපහසුතාවයකටය. මේ තත්වය තුළ ප්‍රචලිත විහිළුවක කියැවෙන්නේ ආණ්ඩුව ආර්ථීක අර්බුදයට විසඳුමක් ලෙස පුරාවස්තු මුදල් කරලමින් සිටින බවය. කෙසේ නමුදු එය සත්‍යයෙන් තොර විහිළුවක්ම පමණි. මන්ද යත් පෙනෙන්නට ඇති පුරාවස්තු මංකොල්ලය හා නිදන් වස්තු හොරකම් කිරීම මගින් රාජ්‍ය භාණ්ඩාගාරයට මුල්‍ය උත්පාදනයක් නොවන බැවිනි. එය සෘජුවම එයට සම්බන්ධ පුද්ගලයන්ගේ බැංකු ගිණුම් හා ආරක‍ෂිත සේප්පු පුරවා ගැනීම සඳහා යොදා ගැනෙනවා පමණි. ඒ අනුව බලන කල මෙය වැටෙන්නේ හොරකම් ගණයටය. එහෙත් එය හුදු බඩගින්න නිවා ගැනීම සඳහා කරන හොරකමක් නොව අති මහත් බලය සදාකාලික කරගැනීම සහ අති මහත් ධනස්කන්ධයක් අනීතිකව පොදි ගසාගැනීම අරමුණු කර ගනිමින් සිදුවන්නා වූ රාජකීය සොරකමකි. ඔස්කා වයිල්ඩ් සාහිත්‍යධරයා ‘නරුමයා‘ කවරෙක්ද යන්න නිර්වචනය කර ඇත්තේ, “යමක වටිනාකම නොදන්නා එහෙත් මිල පමණක්ම දන්නා තැනැත්තා“යනුවෙනි. ඒ අනුව උපන් නුපන් සියලූ පරම්පරාවන්ට අයත් රටේ අනන්‍යතාවය කැටි කොට ගත් උරුමය යන රටක හා ජාතියක මිල කල නොහැකි වටිනාකම ප්‍රකාශයට පත්වන පුරාවස්තු ‘මිල‘ කරමින් වස්තුව පොදිගසන්නා නරුමයෙක් බව අමුතුවෙන් කිව යුතු නොවේ. මිල පමණක් දන්නා, වටිනාකම වෙනුවට ලාභය පමණක්ම අරමුණු කරගනිමින් පවත්වා ගෙන යන්නාවූද මිත්‍යා විශ්වාස හිසින් ගත්තා වූද ධනේශ්වර පාලන තන්ත්‍රයන් තුළ ඓතිහාසික උරුමයන් එහි වටිනාකම් සහිතව ආරක‍ෂා කර ගත හැකි නොවේ. මූල්‍යමය වටිනාකම් මත තීන්දු තීරණ නොගන්නා සමාජ ක්‍රමයක් ගොඩ නැගීමට ප්‍රමාද වන තරමට රටේ ඓතිහාසික උරුමයන් විනාශ වීමද වැළැක්විය නොහැකි වනු ඇත.", "URL": "https://lankatruth.com/si/?p=2599", "Category": "වදය", "Parent URL": null}