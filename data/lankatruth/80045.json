{"Source": "Lankatruth", "Timestamp": "August 29, 2019", "Headline": "හංවැල්ල ඝාතනයට සම්බන්ධ අංගොඩ ලොක්කාගේ සමීපතමයන් තිදෙනෙකු අත්අඩංගුවට", "News Content": "පසුගිය දා සිදුවූ හංවැල්ල ප්‍රදේශයේ ද්විත්ව ඝාතනයට සම්බන්ධ පුද්ගලයන් තිදෙනෙකු අත්අඩංගුවට ගෙන තිබේ. මෙම පුද්ගලයන් තිදෙනා සංවිධානාත්මක අපරාධ කල්ලි නායක අංගොඩ ලොක්කා නැමැත්තාගේ සමීපතමයන් බව ආරක්ෂක අංශ සඳහන් කරයි. පසුගිය 25 වැනිදා රාත්‍රියේ නිවසක් තුළට ඇතුළු වූ මුහුණු ආවරණය කරගත් පුද්ගලයින් දෙදෙනෙකු සිදුකළ වෙඩි තැබීමකින් එම නිවසේ සිටි 43 සහ 32 වයස්වල පසුවන පුද්ගලයන් දෙදෙනෙකු ජීවිතක්ෂයට පත්විය. සිද්ධිය සම්බන්ධ වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=80045", "Category": "පුවත්", "Parent URL": null}