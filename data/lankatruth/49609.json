{"Source": "Lankatruth", "Timestamp": "March 25, 2018", "Headline": "රනිල් අපිව රැවැට්ටුවා…", "News Content": "මෙවර පළාත් පාලන මැතිවරණයේදී එක්සත් ජාතික පක්ෂය තමන්ව රැවටීමකට ලක් කළ බව අමාත්‍ය මනෝ ගනේෂන් මහතා සඳහන්ක රයි. දෙමළ ප්‍රතගිශීලි සන්ධානයෙන් පළාත් පාලන ආයතන සඳහා තේරීපත්වූ සභිකයින් දිව්රුම්දීමේ අවස්ථාවට එක්වෙමින් මනෝ ගනේෂන් අමාත්‍යවරයා මේ බව ප්‍රකාශ කර තිබේ. එහිදී මේ සම්බන්ධයෙන් වැඩිදුරටත් අදහස් දැක්වූ මනෝ ගනේෂන් මහතා… “නුවරඑළිය දිස්ත්‍රික්කයේ අපට උරුමවෙච්ච සමහර පත්වීම් ලබාදීලා නැහැ. අපේ ඡන්දේ ලබාගෙන හොරකම් කරලා එජාපය පත්වීම ලබාදුන්නේ නැහැ. එජාපය ගැන කණගාටුවෙන් ඉන්නේ. ඒ වගේම දෙහිවල මහ නගර සභාවෙත් එ්ක තමයි වෙලා තියෙන්නේ. අපට උරුම වෙච්ච අවස්තාවත් අපිට ලබාදෙන්නේ නැතුව එජාපය අපිව රවට්ටලා තියෙන්නේ. එජාප නායකයට කිව්වාම නායකතුමා අයියෝ මනෝ ගනේෂන් වෙරි සෝරි කියලා කියනවා. එතුමා මට වෙරි සොරි කියන තත්වයේ ඉන්නවද දන්නැහැ.”", "URL": "https://lankatruth.com/si/?p=49609", "Category": "පුවත්", "Parent URL": null}