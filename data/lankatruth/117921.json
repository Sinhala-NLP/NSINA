{"Source": "Lankatruth", "Timestamp": "June 10, 2021", "Headline": "නගර සීයකින් රටේ කැත වහන්න කැබිනට් තීන්දුවක් ගනී…", "News Content": "රට පුරා අවිධිමත් සහ අපිළිවෙළ ලෙස පවතින නගර 100ක් හඳුනාගෙන සංවර්ධනය කිරීම සඳහා ‘සියක් නගර’ නමින් වැඩසටහනක් ක්‍රියාත්මක කිරීමට අමාත්‍ය මණ්ඩල අනුමැතිය හිමිව තිබේ. මේ සම්බන්ධයෙන් වන යෝජනාව නාගරික සංවර්ධන හා නිවාස අමාත්‍යවරයා වන මහින්ද රාජපක්ෂ අගමැතිවරයා විසින් අමාත්‍ය මණ්ඩලය වෙත ඉදිරිපත් කර තිබෙන අතර එය ක්‍රියාත්මක කිරීමේදීතෝරා ගනු ලැබූනගර අයත් ප්‍රාදේශීය හා පළාත් පාලන ආයතනවල සහය මෙන් ම පෞද්ගලික අංශයවල සහය ද ඇතිව නගර සංවර්ධනය කිරීමට නියමිතය. පසුගිය ජූනි 08 වැනිදා පැවති කැබිනට් තීරණ දැනුම් දීමේ මාධ්‍ය සාකච්ඡාවේදී කැබිනට් ප්‍රකාශක, ජනමාධ්‍ය අමාත්‍ය කෙහෙළිය රඹුක්වැල්ල මහතා මේ පිළිබඳව අදහස් පළකර තිබුණේ මෙසේය… “ඉතාමත් ම සංවිධානාත්මක ලෙස සංවර්ධනය ඉදිරියට විය යුතුයි කියන මතය අනුව ‘සියක් නගර’ කියන වැඩපිළිවෙළ ආරම්භ කරන්න බලාපොරොත්තු වෙනවා. නගර 100ක් තෝරාගත් ක්‍රමවේදයක් අනුව පෞද්ගලික අංශයත් රාජ්‍ය අංශ සියල්ලත් මේකට මේකට සම්බන්ධ කරගෙන විශේෂයෙන් ම පළාතේ ප්‍රාදේශීය සභාවන් සහ පළාත් පාලන අමාත්‍යංශත් සම්බන්ධ කරගෙන හඳුනාගත් නගර 100ක් ඉතා විධිමත් ලෙස සංවර්ධනය කරන්න මේ වෙනකොට සැලසුම් සකස් කරලා ඒ වෙනුවෙන් කටයුතු කරන්න බලාපොරොත්තු වෙනවා.” යනුවෙනි.", "URL": "https://lankatruth.com/si/?p=117921", "Category": "පුවත්", "Parent URL": null}