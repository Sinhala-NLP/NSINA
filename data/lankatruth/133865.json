{"Source": "Lankatruth", "Timestamp": "May 7, 2022", "Headline": "ජනතාවගේ ආධ්‍යාත්මය ගොඩනැගීමේදී හාමුදුරුවන්වහන්සේලාට විශාල කාර්යභාරයක් තිබෙනවා – අනුර දිසානායක", "News Content": "රටක් ආර්ථික වශයෙන් අර්බුදයකට ලක්වන අවස්ථාවල තවත් රටක යටත්විජිතයක් වීමේ අනතුර තිබෙන බවත් කවර තත්වයක් යටතේ හෝ ගෞරවනීය හාමුදුරුවන් වහන්සේලාට සහ අනික්තු ආගමික නායකයින්ට පැවරී තිබෙන්නේ ජනතාව ආධ්‍යත්මිකව ගොඩනැන්වීම බව ජාතික ජන බලවේගයේ නායක අනුර දිසිනායක පවසයි. ඔහු මේ බව පැවසූවේ මේ වනවිට කොළඹ හයිඩ් පිටියේ පැවැත්වෙන ජාතික භික්ෂු පෙරමුණේ රැලිය අමතමිණි. එහිදී වැඩිදුරටත් අවධාරණය කළේ, ලංකාව තම ඉතිහාසයේ ගැඹුරුතම අගාදයේ වටෙමින් සිටින බවත් එහි තරම තේරුම්ගෙන රට ගොඩනැගීම සඳහා සියලුම දෙනාම මැදිහත්විය යුතු බවත්ය. මැයි මස අවසන් වනවිට රට මීටත් වඩා භයානක තත්වයකට පත්වන බව මේ වනවිටත් ආර්ථික විද්‍යාඥයින් අනතුරු අඟවා තිබෙන්නේ යැයි මෙම තත්වය තුළ හිටපු මුදල් ඇමති බැසිල් රාජපක්ෂ ඉන්දියාව බලා යාමට පෙර අපේ රටේ ජාතික ආරක්ෂාව සම්බන්ධයෙන් විශාල පංගුවක් එරට පාවාදුන් බවද පැවසීය. මෙම ඓතිහාසික භික්ෂු රැලියේදී රටගොඩනැගීම සඳහා අදාල වෙනස්කම් කිරීමට සියලුදෙනාම මැදිහත්වීමේ අවශ්‍යතාවය ගෞරවනීය මහා සංඝරත්නය අවධාරණය කර ඇති බව ඔහු ප්‍රකාශ කළේය.", "URL": "https://lankatruth.com/si/?p=133865", "Category": "පුවත්", "Parent URL": null}