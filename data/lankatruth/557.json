{"Source": "Lankatruth", "Timestamp": "December 19, 2011", "Headline": "ඇමති – ලේකම් පාර්ලිමේන්තුවට ආ දවසට විපක්ෂ මන්ත්‍රී වරුන්ට ගුටි – විජිත", "News Content": "ආරක්ෂක අමාත්‍යවරයා ලෙස ජනාධිපති මහින්ද රාජපක්ෂ මහතා පාර්ලිමේන්තුවට පසුගියදා පැමිණි අවස්ථාවේදීත් අද ආරක්ෂක අමාත්‍යාංශ ලේකම් වරයා පාර්ලිමේන්තු ගැලරියට පැමිණි අවස්ථාවේදීත් ආණ්ඩුවේ මන්ත්‍රීවරුන්ගෙන් විපක්ෂ මන්ත්‍රීවරුන්ට ගුටිකෑමට සිදුව ඇති බව ජනතා විමුක්ති පෙරමුණේ පාර්ලිමේන්තු මන්ත්‍රී විජිත හේරත් මහතා අද (19) පාර්ලිමේන්තුවේදී පැවසීය.      එක්සත් ජාතික පක්ෂ පුත්තලම දිස්ත්‍රික් පාර්ලිමේන්තු මන්ත්‍රී පාලිත රංගේ බණ්ඩාර මහතාට අද දින ආණ්ඩු පක්ෂ මන්ත්‍රී අරුන්දික ප්‍රනාන්දු මහතා විසින් පහරදීමෙන් අනතුරුව විජිත හේරත් මන්ත්‍රීවරයා මේබව පැවසීය.වැඩි දුරටත් අදහස් දක්වමින් මන්ත්‍රීවරයා පැවසුවේ ආරක්ෂක ඇමති හා ලේකම් නැවත පාර්ලිමේන්තුවට නොපැමිණෙනවානම් විපක්ෂ මන්ත්‍රීවරුන්ට ගුටි නොකා සිටිය හැකිය යනුවෙනි.", "URL": "https://lankatruth.com/si/?p=557", "Category": "පුවත්", "Parent URL": null}