{"Source": "Lankatruth", "Timestamp": "November 21, 2020", "Headline": "මේ ආණ්ඩුව ටයිටැනික් නැවේ බෑන්ඩ්එක වගේ…", "News Content": "මේ වනවිට අප රටේ ආර්ථිකය පංචවිධ අර්බුදයකට මුහුණදී සිටින බවත් වර්ථමාන ආණ්ඩුව එම අර්බුද විසඳනවා වෙනුවට ටයිටැනික් නැව ගිලීයනතුරු එහි බෑන්ඩ් කණ්ඩායම බෑන්ඩ් ගැහුවා සේ ක්‍රියාකමින් සිටින බවත් මාලිමාව පක්ෂයේ නායක අනුර දිසානායක අද (21) පාර්ලිමේන්තුවේදී අයවැය විවාදයට එක්වෙමින් පැවසීය. රට මුහුණදී තිබෙන සමස්ත අර්බුදය සංඛ්‍යා දත්ත සහිතව හෙළිදරව් කළ අතර, එය හරියටම පැය තුනකට ආසන්න කාලයක් ටයිටැනික් නෞකාව ගිලීයනතුරු එහි සංගීත කණ්ඩායම සංගීතය සැපයූවාසේම වර්තමාණ ආණ්ඩුව ක්‍රියාකරමින් සිටීම මිස මෙම අයවැයෙන් කිසිදු ප්‍රායෝගික වැඩපිළිවෙලක් ඉදිරිපත් කර නැති බව අවධාරණය කළේය. මන්ත්‍රීවරයා හෙළිකර පංච විධ ආර්ථික අර්බුද මෙසේය. රටේ නිෂ්පාදන කඩාවැටීම, රාජ්‍ය ආදායම හීනවීම, ගෙවුම්ශේෂ අර්බුදය, ණය අර්බුදය සහ රටේ ජාතික ආදායම බෙදීයාමේ විශමතාවය වශයෙනි.", "URL": "https://lankatruth.com/si/?p=100905", "Category": "පුවත්", "Parent URL": null}