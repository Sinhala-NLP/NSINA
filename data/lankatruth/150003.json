{"Source": "Lankatruth", "Timestamp": "August 4, 2023", "Headline": "අදත් මාරක රිය අනතුරක් – සිව් දෙනෙකු ජීවිතක්ෂයට", "News Content": "තඹුත්තේගම ඒරියාගම ප්‍රදේශයේදී අද (04) අලුයම සිදුවූ මාරක රිය අනතුරකින් පුද්ගලයින් 04 දෙනෙකු බරපතළ තුවාල ලබා තවත් 04 දෙනෙකු ජීවිතක්ෂයට පත්ව තිබේ. අනතුර සිදු වූ අවස්ථාවේදී තුවාල ලැබූ 08 දෙනාම රෝහල්ගත කර ඇති අතර ඉන් 04 දෙනෙකු රෝහල් ගත කරන අතුරතුරදී මෙලෙස මියගොස් ඇත. අනතුර සිදුවී ඇත්තේ කුරුණෑගල දෙස සිට අනුරාධපුර දෙසට ධාවනය වූ ලොරි රථයක් මාර්ගය අයිනේ නතර කිරීමට යෑමේදී එම දිශාවටම ධාවනය වූ වෑන් රථයක් වේගය පාලනය කර ගත නොහැකිව ලොරි රථයේ පිටුපස ගැටීමෙනි. අනතුරින් ජීවිතක්ෂයට පත්ව ඇත්තේ කගටගස්දිගිලිය ප්‍රදේශයේ පදිංචි එකම පවුලේ පිරිසක් වන අතර ඔවුන් වයස අවුරුදු 36 සහ 46 වන පිරිමි පුද්ගලයන් දෙදෙනෙකු හා 36 සහ 43 වන කාන්තාවන් දෙදෙනෙකි.", "URL": "https://lankatruth.com/si/?p=150003", "Category": "පුවත්", "Parent URL": null}