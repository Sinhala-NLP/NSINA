{"Source": "Lankatruth", "Timestamp": "May 2, 2019", "Headline": "පාස්කු දින ප්‍රහාරයට සහරාන්ගේ සොහොයුරිය අත්අඩංගුවට", "News Content": "පාස්කු ඉරිදා(21) සිදුකළ බෝම්බ ප්‍රහාර මාලාව සැළසුම් කළ බවට සැකකෙරෙන මොහොමඩ් සහරාන්ගේ බාල සොහොයුරියක වන මොහොමඩ් කාසිම් මොහොමඩ් නියාස් මදනියා නැමැත්තිය කාත්තන්කුඩි ප්‍රදේශයේදී මඩකලපුව පොලීසිය විසින් ඊයේ(01) සවස අත්අඩංගුවට ගෙන තිබේ. මීට පෙර ඇය මාධ්‍ය හමුවේ පවසා සිටියේ ඇය සිය සොහොයුරාගේ ක්‍රියා කලාපය දැඩිව විවේචනයට ලක්කරන බවය. කෙසේ වෙතත් අත්අඩංගුවට ගන්නා අවස්ථාවේ සැකකාරිය සතුව තිබී රුපියල් ලක්ෂ 20ක මුදලක් පොලීසිය අත්අඩංගුවට ගෙන ඇති අතර එම මුදල් පාස්කු දින ප්‍රහාරයට පෙර සහරාන් විසින් තමන්ට ලබාදුන් බව පොලිස් ප්‍රශ්න කිරීම්වලදී පවසා ඇත.", "URL": "https://lankatruth.com/si/?p=73214", "Category": "පුවත්", "Parent URL": null}