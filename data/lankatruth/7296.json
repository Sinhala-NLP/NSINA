{"Source": "Lankatruth", "Timestamp": "May 24, 2013", "Headline": "ඉන්ද්‍රරතන හිමියන් ගිනිතබා ගත්තේ හෙළඋරුම – බල සේනා ගැටුම නිසාද ?", "News Content": "පැල්මඩුල්ල ප‍්‍රාදේශිය සභා හිටපු මන්ති‍්‍ර බෝවත්තේ ඉන්ද්‍රරතන හිමියන් අද (24) දින මහනුවරදි සිය සිරුරට ගිනිතබා ගැනීම සංවිධාන දෙකක් අතර ඇතිවී තිබෙන බල අරගලයක ප‍්‍රතිඵලයක් වියහැකි යැයි වාර්තා වේ. පැල්මඩුල්ල ප‍්‍රාදේශිය සභා හිටපු මන්ති‍්‍ර බෝවත්තේ ඉන්ද්‍රරතන හිමියන් අද (24) දින මහනුවරදි සිය සිරුරට ගිනිතබා ගැනීම සංවිධාන දෙකක් අතර ඇතිවී තිබෙන බල අරගලයක ප‍්‍රතිඵලයක් වියහැකි යැයි වාර්තා වේ. ජාතික හෙළ උරුමය පක්ෂය නියෝජනය කරමින් දේශපාලන පාරමිතා පෙරහැරට එක්වූ බෝවත්තේ ඉන්ද්‍රරතන හිමියන් පැල්මඩුල්ල ප‍්‍රාදේශිය සභාවේ ජාතික හෙළ උරුමය පක්ෂයේ නියෝජිතයා ලෙස තේරි පත්වූ අතර එම පක්ෂයේ විනය නීති උල්ලංඝනය කිරීමේ චෝදනාව මත එහිමියන්ව තම පක්ෂයෙන් නෙරපා හැරි බව ජාතික හෙළ උරුමයේ ප‍්‍රධාන ලේකම් පාඨලි රණවක පසුගිය මැයි මස 10 වැනිදා මාධ්‍ය හමුවේ පැවසීය. ජාතික හෙළ උරුමය පක්ෂයේ අභ්‍යන්තර තොරතුරු බොදු බල සේනා සමිතියට ලබාදීම සහ බොදු බල සේනා සමිතියට කි‍්‍රයාකාරි සහයෝගයක් ලබා දීම ඉන්ද්‍රරතන හිමියන්ව හෙළ උරුමයෙන් නෙරපා හැරීමට ආසන්න හේතුව වූ බව හෙළ උරුමය පක්ෂයේ අභ්‍යන්තර තොරතුරු මාර්ග හෙළි කරයි. සිය සිරුරට පෙටෙ‍්‍රල් දමා ගිනි තබාගත් බෝවත්තේ ඉන්ද්‍රරතන හිමියන් දැඩි සේ අසාධ්‍යව කොළඹ මහ රෝහලේ ප‍්‍රතිකාර ලබන අතර එහිමියන්ගේ සිරුරෙන් 90% පමණ දැඩි ලෙස විනාශයට පත්වි ඇතැයි රෝහල් ආරංචිමාර්ග පවසයි.", "URL": "https://lankatruth.com/si/?p=7296", "Category": "පුවත්", "Parent URL": null}