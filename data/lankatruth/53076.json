{"Source": "Lankatruth", "Timestamp": "May 28, 2018", "Headline": "විදුලි ඉන්ජිනේරුවෝ තවදුරටත් අකුරට වැඩ – ජල සම්පාදනයත් වර්ජනයකට සැරසේ", "News Content": "හදිසි විදුලි බිද වැටීම් හා සති අන්ත රාජකාරිවලින් ඉවත් වෙන බව විදුලි ඉන්ජිනේරුවෝ පවසති. පසුගිය 08 වැනිදා විදුලිබල මණ්ඩල ඉන්ජිනේරු සංගමය ආරම්භ කරන ලද අකුරට වැඩකිරීමේ වෘත්තීය ක්‍රියාමාර්ගය තව දුරටත් ඉදිරියට ගෙන යාමේ පියවරක් ලෙස මෙම වෘත්තීය පියවර අනුගමනය කරන බව සංගමය පවසයි. දිගුකාලීන විදුලි ජනන සැලැස්මට මහජන උපයෝගීතා කොමිසම අනුමැතිය ලබා නොදීමට එරෙහිව විදුලි ඉන්ජිනේරුවරුන් මෙම වෘත්තීය ක්‍රියාමාර්ගට එලඹුනි. විදුලි ඉන්ජිනේවරු දිගින් දිගටම පෙන්වාදෙන්නේ ඉදිරියේදී ඇතිවිය හැකි විදුලිබල අර්බුධයට විසඳුමක් රජය අනුගමනය නොකරන බවයි. මෙය අනාගත විදුලි සැපයුම සම්බන්ධ ගැටලුවක්ද වේ. මේ අතර රජය විසින් පොරොන්දු වූ පරිදි වාර්ශික වැටුප් වැඩිවීම මැයි මාසය සඳහා එකතු නොකිරීමට විරෝධය දක්වමින් ජල සම්පාදන වෘත්තීය සමිති ඒකාබද්ධ සන්ධානය වෘත්තීය ක්‍රියාමාර්ගයකට එලඹීමට තීරණය කර ඇත. ඒ අනුව අද (28) රත්මලාන ප්‍රධාන කාර්යාලය ඉදිරිපිට විරෝධතාවයක් සංවිධානය කර ඇති බවද වාර්තා වේ.", "URL": "https://lankatruth.com/si/?p=53076", "Category": "පුවත්", "Parent URL": null}