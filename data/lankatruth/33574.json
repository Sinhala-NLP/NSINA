{"Source": "Lankatruth", "Timestamp": "April 28, 2017", "Headline": "ජවිපෙ මැයි රැලියට සහභාගීවන විදෙස් නියෝජිතයෝ ලංකාවට පැමිණෙති", "News Content": "මැයි 01ට යෙදී ඇති ජාත්‍යන්තර කම්කරු දිනය වෙනුවෙන් මෙරවත් ලංකවේ ආකර්ෂණීයම මෙන්ම සටන්කාමීම මැයි පෙළපාලිය සහ රැලිය ජනතා විමුක්ති පෙරමුණ විසින් පැවැත්වීමට සංවිධානය කර ඇති අතර ඊට සහභාගීවීම සඳහා ලෝකයෝ රාජ්‍ය බලය හිමි කොමියුනිස්ට් පක්ෂවල නියෝජිතයින් සහ ලෝක වාමාංශික පක්ෂ සහ සංවිධානවල නියෝජතයින් රැසක් පැමිණීමට නියමිතය. ඒ අනුව අද (28) පස්වරුවේ සිට ඔවුන් දිවයිනට පැමිණීම ආරම්භ කළ අතර මේ වනවිට කියුබානු කොමියුනිස්ට් පක්ෂයේ නියෝජිත රෆායල් සූසා මහතා පැමිණ ඇත. ඒ මහතා පිළි ගැනීම සඳහා ජනතා විමුක්ති පෙරමුණේ දේශපාලන මණ්ඩල සභික, පාර්ලිමේන්තු මන්ත්‍රී සුනිල් හඳුන්නෙත්ති මහතා, කියුබානු තානාපතිනි හෙලේනො රාමෝස් මැතිනිය සහ ජනතා විමුක්ති පෙරමුණේ පුද්ගලික අංශයේ වෘත්තීය සමිතිය වන අන්තර් සමාගම් සේවක සංගමයේ ගුවන්තොටුපළ හා ගුවන්සේවා සමාගමේ ශාඛාවේභාණ්ඩාගාරික අජන්ත පන්ඩිතරත්න මහතා සහ කාරක සභික බී.එම්. ඩබ්ලිව්.එස් මඩවල මහතා එක්වී තිබේ. ඒ මහතාට අමතරව මහා බ්‍රිතානණයේ මාක්ස් ලෙනින්වාදී කොමියුනිස්ට් පක්ෂයේ චම්මී ඊබ්‍රාහිම් මහතාද මේ වනවිට දිවයිනට පැමින තිබේ.  කියුබාවේ කොමියුනිස්ට් පක්ෂයේ නියෝජිතරෆායල් සූසා මහතා පිළිගනිමින්  මහා බ්‍රිතානණයේ මාක්ස් ලෙනින්වාදී කොමියුනිස්ට් පක්ෂයේ චම්මී ඊබ්‍රාහිම් මහතා පිලිගනිමින්", "URL": "https://lankatruth.com/si/?p=33574", "Category": "පුවත්", "Parent URL": null}