{"Source": "Lankatruth", "Timestamp": "July 14, 2017", "Headline": "ජොන්ස්ටන්ගේ අල්ලස් නඩුවක නියෝගය අගෝස්තු 25", "News Content": "අල්ලස් පනතේ “දූෂණය” නම් වරද සිදුකළැයි චෝදනා ලැබ සිටින මහින්ද රාජපක්ෂ ආණ්ඩුවේ හිටපු අමාත්‍ය ජොන්ස්ටන් ප‍්‍රනාන්දු මහතා ඇතුළු තිදෙනකු සම්බන්ධ නඩුවේ චෝදනා සංශෝධනය පිළිබඳ නියෝගය අගෝස්තු 25 වැනිදා ලබාදීමට කොළඹ ප‍්‍රධාන මහේස්ත‍්‍රාත් ලාල් රණසිංහ බණ්ඩාර මහතා අද (14) තීරණය කර තිබේ. සමූපකාර තොග වෙළෙඳ සංස්ථාවේ (සතොස) සේවකයින් 153 දෙනෙකු සිය නිල රාජකාරියෙන් පරිභාහිර කටයුතුවලට යොදවා අතිකාල දීමනා වශයෙන් රුපියල් හාර කොටියකට අධික මුදලක් ගෙවමින් රජයට පාඩු කළැයි ඔවුන්ට එරෙහිව චෝදනා ගොනු කර තිබේ. මැතිවරණ සමයේ මැතිවරණ ප්‍රචාරක කටයුතු සඳහා මෙම සේවකයින් යොදවාගෙන තිබිණි. නඩුවට අදාළව ඇප මත සිටි හිටපු සමූපකාර අභ්‍යන්තර වෙළෙද අමාත්‍ය ජොන්ස්ටන් ප‍්‍රනාන්දු, සතොස හිටපු සභාපති පොන්නගේ එරාජ් ප්‍රියන්තා ප‍්‍රනාන්දු සහ සතොස හිටපු ක්‍රියාකාරී අධ්‍යක්ෂ කාජා මොහිදින් මොහොමඩ් ෂාකීර් යන අය අද අධිකරණය හමුවේ පෙනී සිටියහ.", "URL": "https://lankatruth.com/si/?p=37536", "Category": "පුවත්", "Parent URL": null}