{"Source": "Lankatruth", "Timestamp": "February 23, 2012", "Headline": "ආණ්ඩුවේ තවත් සල්ලාලයෙක් ගැන හෙලිවේ", "News Content": "නිත්‍යානුකූල බිරිද‍ව හා දරුවන්ව අත්හැරදමා ගොස් අනියම් බිරින්දෑවරු ගණනාවක් සමග ජීවත්වන බඩල් කුඹුර ප්‍රාදේශීයසභාවේ උප සභාපති කපිල සමරක්කොඩි එක් අනියම්බිරිදකට ඇසිඩි ප්‍රහාරයක් එල්ල කිරීමෙන් මොණරාගල රෝහලේ දැඩිසත්කාර එකකයට ඇතුලත්කර ඇත. මේවන විට උපසභාපතිවරයා බඩල්කුඹුර පොලීසිය විසින් අත්අඩංගුවට ගෙන ඇත.  පසුගිය ප්‍රාදේශීයසභා මැතිවරණයේ එක්සත් ජනතා නිදහස් සන්ධාන අපේක්ෂකයෙකු වශයෙන් මොහුව තෝරාගෙන ඇත්තේ ඌව මහ ඇමති ශෂීන්ද්‍ර රාජපක්ෂ මහතා විසිනි. ඇසිඩ් ප්‍රහාරයට ලක්වූ කාන්තාවගේ අවුරු 17ක් පමණ වයසැති දුව සමග තවත් අනියම් සම්බන්ධයක් ගොඩනගාගෙන ඇයව පැහැරගෙන යාම නිසා ළමාරක්ෂක අධිකාරියේ මොහුට පැමිණිල්ලක්ද විභාගවෙමින් පවතී. එහෙත් මොහු එම පරීක්ෂණයට මුහුණ නොදී මගහැර සිට ඇත. ඔහුගේ මෙම ක්‍රියාකළාප නිසා නිත්‍යානුකූල බිරිද හා දරුවන් විසින් ඔහුව නිවසින් පන්නාදමා ඇත.", "URL": "https://lankatruth.com/si/?p=1513", "Category": "පුවත්", "Parent URL": null}