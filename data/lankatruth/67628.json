{"Source": "Lankatruth", "Timestamp": "February 6, 2019", "Headline": "නවසීලන්තයේ ලැව්ගිනි – පවුල් සියයකට වඩා අවතැන්", "News Content": "නවසීලන්තයේ දකුණුදිග නෙල්සන් නිම්නය ආශ්‍රිතව ලැව්ගිනි තත්වයක් නිර්මාණයවී තිබේ. වියලි කාලගුණය හා අධික සුළං තත්වය මෙම ලැව්ගිනි ඇතිවීමට හේතු වන්නට ඇතැයි එරට බලධාරීන් පවසයි. ලැව්ගිනි හේතුවෙන් පවුල් 100කට වැඩි ප්‍රමාණයක් අසීරුතාවයට පත්ව ඇති අතර ඔවුන් ආරක්ෂිත ස්ථාන කරා යොමුකර තිබේ. විශාල ‌‌දේපළ හානි ප්‍රමාණයක් ද සිදුව ඇත. හෙලිකොප්ටර් යානා යොදාගනිමින් ලැව්ගිනි නිවාදැමීමට බලධාරීන් පියවර ගනිමින් සිටියි. කෙසේ වෙතත් අධික සුළං තත්වය හේතුවෙන් ගින්න මැඩ පැවැත්වීම ඉතා අසීරුවී තිබේ.", "URL": "https://lankatruth.com/si/?p=67628", "Category": "විදෙස් පුවත්", "Parent URL": null}