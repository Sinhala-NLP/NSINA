{"Source": "Lankatruth", "Timestamp": "March 12, 2021", "Headline": "ලක්ෂපාන විදුලි බලාගාරයේ ආසාදිත ගණන 17 දක්වා ඉහළට", "News Content": "ලක්ෂපාන විදුලි බලාගාරයේ කෝවිඩ් – 19 ආසාදිතයන් සංඛ්‍යාව 17ක් දක්වා ඉහළ ගොස් ඇතැයි අඹගමුව සෞඛ්‍ය වෛද්‍ය කාර්යාලයේ නිලධාරියෙක් පැවසීය. ලක්ෂපාන විදුලි බලාගාරයේ සේවකයන් තිදෙනෙකු වෙනත් රෝගී තත්වයන්ට ප්‍රතිකාර ලබාගැනීමට නාවලපිටිය රෝහලට ඇතුළත් කිරීමන් පසු කරන ලද PCR පරීක්ෂණ මත ඔවුන් කෝවිඩ් – 19 ආසාදිතයන් ලෙස හ‍ඳුනා ගෙන තිබිණි. පසුව එහි අනිකුත් සේවකයන්ද PCR පරීක්ෂාවන්ට ලක්කිරීමෙන් පසු මේ වනවිට කෝවිඩ් ආසාදිතයන් 17 දෙනෙකු හඳුනා ගෙන ඇති බවත් ඔවුන් කෝවිඩ් ප්‍රතිකාර මධ්‍යස්ථාන වෙත යොමු කිීමට පියවර ගෙන ඇත.", "URL": "https://lankatruth.com/si/?p=112506", "Category": "කොවිඩ් -19 (කොරෝනා ) පුවත්", "Parent URL": null}