{"Source": "Lankatruth", "Timestamp": "September 22, 2017", "Headline": "ශ්‍රී ලාංකික දරුවන් විකිණීමේ ජාවාරමක් ගැන හෙළිවෙයි!", "News Content": "දරුකමට හදා ගැනීමේ මුවාවෙන් ශ්‍රීලාංකික දරුවන් 11,000ක් පමණ පසුගිය 80 දශකයේදී විදෙස් රටවලට විකුණා ඇති බවට තොරතුරු හෙළිව ඇතැයි විදෙස් මාධ්‍යවාර්තා කර තිබේ. මෙම පිරිසෙන් ළමයින් 4,000ක් පමණ නෙදර්ලන්තයේ පවුල්වලටද අනෙක් ළමුන් ස්වීඩනයට, ඩෙන්මාර්ක්, ජර්මන්, බ්‍රිතාන්‍ය යන යුරෝපා රටවල් වෙතද විකුණා ඇති අතර ඒ සඳහා ව්‍යාජ ලිපි ලේඛන උපයෝගී කොටගෙන ඇති බව එම වාර්තා වැඩිදුරටත් සඳහන් කර තිබේ. නෙදර්ලන්තයේ සමාජජාල මාධ්‍ය ව්‍යාපාරයකට සම්බන්ධ රෙවාන් වෑන් විලීන් නැමැත්තා සිදු කරනු ලැබූහෙළිදරව් කිරීමක් හරහා මෙම තොරතුරු හෙළිදරව් වී ඇත. ඔහු ප්‍රකාශ කර ඇත්තේ තමන්ද නෙදර්ලන්තයට පැමිණ ඇත්තේ එවැනි ජාවාරකමක් හරහා බවත් ශ්‍රී ලංකාවට ගොස් තමන්ගේ සැබෑ දෙමාපියන් සොයා ගැනීමට උත්සාහ කළත් එය අසාර්ථක වූබවයි. මෙම ළමුන් ජාවාරමට ගොදුරු වීසිටින පිරිසට සිය සැබෑදෙමාපියන් සොයා ගැනීම සඳහා අවශ්‍ය වන DNA බැංකුවක් පිහිටුවීම කෙරෙහිද අවධානය යොමුව ඇති බව පැවසේ.", "URL": "https://lankatruth.com/si/?p=41373", "Category": "විදෙස් පුවත්", "Parent URL": null}