{"Source": "Lankatruth", "Timestamp": "November 30, 2020", "Headline": "අරලියගහ මැදුරෙන් ආ නිවේදනය පට්ටපල් බොරුවක්! මන්දිරය නොවැ.18 සිට LOCKDOWN.!!", "News Content": "පසුගිය සතියේ (නොවැම්බර් 22) Sunday times පුවත්පත මගින් අරලියගහ මන්දිරය ලොක් ඩවුන් කළ බවට වාර්තා කළ පුවත සාවද්‍ය බවත්, බැසිල් රාජපක්ෂ මහතා එහි සිට ජනාධිපති කාර්‍ය සාධක බලකායේ කටයුතු මෙහෙයවන බවත් අගමැති මහින්ද රාජපක්ෂ මහතාගේ මාධ්‍ය ලේකම් නිකුත් කළ ප්‍රවෘත්ති නිවේදනය සම්පූර්ණ අසත්‍ය එකක් බවට මේ වනවිට තොරතුරු හෙළිවී තිබේ. අදාල පුවත්පත මේ පිළිබඳව බැසිල් රාජපක්ෂ මහතාගෙන් විමසූ විට ඔහු කියා ඇත්තේ “ඒ නිවේදනය පට්ටපල් බොරුවක්. අරලියගහ මන්දිරය ලොක්ඩවුන් කරලයි තියෙන්නෙ. එම ස්ථානය සම්පූර්ණයෙන්ම වසාදමලා. එහි කාර්ය මණ්ඩලයට තම නිවෙස්වල සිට වැඩ කරන ලෙසට උපදෙස් දී තිබෙනවා. මම වැඩ කළේ බත්තරමුල්ලේ මහා මාර්ග අමාත්‍යාංශයේ ඉඳලා. මේ මාධ්‍ය ලේකම් ඔහු කරන්නේ මොකක්ද කියා දන්නේ නැහැ” යනුවෙන්ය. ලැබී ඇති තොරතුරු අනුව අරලියගහ මන්දිරය අගුලුදමා කර ඇත්තේ නොවැම්බර් 18 වැනිදා සිටය. නොවැම්බර් 17 රාත්‍රියේ මහින්ද රාජපක්ෂ මහතාගේ 75වන උපන් දිනය නිමිත්තෙන් රාජපක්ෂ පවුලේ අය සහ සමීපතමයන් සහභාගි වූ උපන්දින සාදයක්ද පවත්වා ඇත. අගමැතිවරයාගේ මාධ්‍ය ලේකම් ලෙස කටයුතු කරන්නේ රොහාන් වැලිවිට ය. අරලියගහ මන්දිරයේ නවාතැන් ගෙන සිටින වැලිවිටගේ රියැදුරකුට කොවිඩ් වැළඳී ඇතැයි සැක කෙරේ. රොහාන් වැලිවිට සමග මේ රියදුරු අරලියගහ මැදුර තුළ බොහෝ කටයුතුවලට සහභාගි වී ඇත. එනිසා අරලියගහ මන්දිරයට කොවිඩ් වෛරසය රැගෙන ආවේ මේ රියදුරා යැයි සැක කෙරේ. මෙම සිදුවීම්වලින් අනතුරුව අගමැති මහින්ද රාජපක්ෂ සහ ශිරන්ති රාජපක්ෂ දෙදෙනා PCR පරීක්ෂණවලට ලක් කර ඇති අතර ඒවා සෘණාත්මක ලෙස වාර්තා වේ. නාමල් රාජපක්ෂ මහතාද PCR පරීක්ෂණයට ලක්කර ඇති අතර ඔහුගේ පරීක්ෂණ වාර්තාවල තොරතුරු දැනගන්නට නැත. කෙසේ නමුත් පසු පසුගිය සෙනසුරාදා (නොවැ.28) නාමල් රාජපක්ෂ කැබිනට් ඇමතිවරයෙකු වූ පසු පැවති පළමු අයවැයේ ඔහුගේ අමාත්‍යාංශයේ වැය ශීර්ෂයටද ඔහු සහභාගී නොවීය. එසේ සහභාගී නොවීම විශේෂත්වයකි. කතානායකවරයා පැවසුවේ ඇමති නාමල් රාජපක්ෂ අසනීපයෙන් පෙළෙන බවයි.", "URL": "https://lankatruth.com/si/?p=101982", "Category": "පුවත්", "Parent URL": null}