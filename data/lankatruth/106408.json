{"Source": "Lankatruth", "Timestamp": "January 3, 2021", "Headline": "දකුණු පළාතේ කොරෝනා ඉහළට", "News Content": "දකුණු පළාතේ කොරෝනා ආසාදිතයන් සංඛ්‍යාව ඉහළ ගොස් ඇතැයි දකුණු පලාත් කොරෝනා තොරතුරු මධ්‍යස්ථානයේ ප්‍රධාන සම්බන්ධීකරණ නිලධාරී චාමර මහගමගේ පවසයි. ඊයෙ (02) දා වන විට දකුණු පළාතේ කොරෝනා ආසාධිතයන් 33 දෙනකු වාර්තා වූ අතර ඉන් 22 දෙනෙකු හම්බන්තොට දිස්ත්‍රික්කයෙන් වන අතර එයින් 21 දෙනෙකු වීරකැටිය සෞඛ්‍ය වෛද්‍ය නිලධාරී කොට්ඨාශයෙන් වීම විශේෂත්වයකි. දෙවැනි රැල්ලේ ආරම්භය වන විට එම කොට්ඨාශයන් වාර්තා වී තිබුණේ කොරෝනා ආසාදිතයන් 05 දෙනකු පමණි.මාතර දිස්ත්‍රික්කයෙන් ආසාදිතයන් 09 ක් හඳුනාගෙන ඇති අතර දික්වැල්ලේන් 6 දෙනෙක් හා අකුරැස්සෙන් 03 දෙනෙකු ලෙස සඳහන් වේ. ඊයේ සවස 4.00 වන විට ලැබී තිබුණු දත්ත අනුව ගාල්ල දිස්ත්‍රික්කයෙන් ආසාදිතයන් 607, මාතර දිස්ත්‍රික්කයෙන් 395 හා හම්බන්තොට දිස්ත්‍රික්කයෙන් 102 ලෙස සමස්ත දකුණු පළාතෙන් 1104 වාර්තා විය.එසේම බෝපෙ පෝද්දල ‍ සෞඛ්‍යය වෛද්‍ය නිලධාරී කොට්ඨාශයෙන් කොරෝනා ආසාදිත මරණයක් ද වාර්තා විය.", "URL": "https://lankatruth.com/si/?p=106408", "Category": "කොවිඩ් -19 (කොරෝනා ) පුවත්", "Parent URL": null}