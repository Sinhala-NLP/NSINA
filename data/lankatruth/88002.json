{"Source": "Lankatruth", "Timestamp": "December 26, 2019", "Headline": "වැට් අඩු කිරීමෙන් සත්ව ආහාරවල මිල පහළට – අත්‍යාවශ්‍ය ආහාර ද්‍රව්‍යවල මිලි අඩුවීමක් නැහැ", "News Content": "වැට් බදු අඩුකිරිමෙන් ආනයනික සත්ව ආහාර මිල අඩුවන නමුත් පරිප්පු, හාල්, ගෑස්, සීන්, ටින් මාලු, තෙල් ඇතුලු භාණ්ඩ රැසක මිලෙහි අඩුවීමක් සිදු නොවන බව පාරිභෝගික සේවා අධිකාරිය පවසයි. වැට් බදු අඩුකිරිම නිසා ඇසුරුම් කරන ලද කුකුල් මස් හා මස් ආශ‍්‍රිත නිෂ්පාදන, ආනයනික කිරිපිටි හා පැණිබීම, ආනයනික සත්ව ආහාර මිල අඩුවන ආහාර ද්‍රව්‍ය ලෙස එම අධිකාරිය පෙන්වා දෙයි. එමෙන්ම ගොඩනැගිලි ද්‍රව්‍ය ලෙස යකඩ භාණ්ඩ, සිමෙන්ති, අස්බැස්ටස් සෙවිලි තහඩු, ආනයනික සරනේරු, යතුරු, දොර අගුලු ආදියෙහි මිලෙහි අඩුවීමක් සිදුවනු ඇති බවද පෙන්වා දෙයි. මීට අමතරව වාහන අමරත කොටස්ද වැට් බදු අඩුවීම නිසා මිල අඩුවිය යුතු භාණ්ඩ අතර වන බව පාරිභෝගික සේවා අධිකාරිය පෙන්වා දෙයි. සාමාන්‍ය ජනතාවට වඩාත් බලපාන අල, ළූණු, හාල්, පරිප්පු ඇතුලු ධාන්‍ය වර්ග, පාන්පිටි, හා පාන්පිටි ආශ‍්‍රිත නිෂ්පාදන, හාල්පිටි හා හාල්පිටි ආශ්‍රිරත නිෂ්පාදන, සීනි, දේශීය කිරිපිටි හා කිරි නිෂ්පාදන, ටින් මාලු, ගෑස්, ඩිසල්, පෙට‍්‍රල්, භූමිතෙල් ආදිය වැට් බදු වීම හේතුකොටගෙන මිල ගණන්වළ අඩුවීමක් සිදු නොවන බවද පාරිභෝගික සේවා අධිකාරිය වැඩිදුරටත් පෙන්වා දෙයි.", "URL": "https://lankatruth.com/si/?p=88002", "Category": "ආර්ථික පුවත්", "Parent URL": null}