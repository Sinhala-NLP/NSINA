{"Source": "Lankatruth", "Timestamp": "November 28, 2020", "Headline": "LPLවලටත් මැච් ෆික්සින් – තරුණ ක්‍රීඩකයෙකුට තරඟ පාවාදෙන්න කියලා", "News Content": "LPL තරඟාවලියේ කොලම්බු කින්ග්ස් කන්ඩායම නියෝජනය කරන තරුණ ක්‍රීඩකයෙක් වන තරිඳු රත්නායකට තරඟ පාවාදෙන ලෙස කලක් ජාතික කන්ඩායම නියෝජනය කළ ක්‍රිඩකයෙකු උපදෙස් දී ඇතැයි ශ්‍රි ලංකා ක්‍රිකට් ආයතනය ආරංචි මාර්ග සඳහන් කරයි. 2002 – 2012 කාලසීමාවේදි ශ්‍රි ලංකා ජාතික කන්ඩායම නියෝජනය කළ දකුණත් පිට දඟපන්දු යවන්නෙකු වන මෙම පුද්ගලයා තරඟාවලියේදි තරඟ පාවාදෙන ක්‍රියාකාරකම්වල යෙදෙන ලෙස තමන්ට වට්ස්ඇප් හරහා උපදෙස් දුන් බව තරිඳු රත්නායක ක්‍රිඩකයා විසින් ශ්‍රී ලංකා ක්‍රිකට් ආයතනයට පැමිණිලි කර ඇතැයි වාර්තා වේ. මෙම සිදුවීම සම්බන්ධයෙන් තදින් ක්‍රියාත්මක වෙන බව ශ්‍රී ලංකා ක්‍රිකට් ආයතනය පවසයි. මේ අතර නිවේදනයක් නිකුත් කර ඇති හිටපු පිටදඟ පන්දු යවන්නෙකු වන සචිත්‍ර සේනානායක පවසන්නේ තරිඳු රත්නායකගේ චෝදනාව සහ තමන් අතර කිසිදු සම්බන්ධයක් නැති බවයි.", "URL": "https://lankatruth.com/si/?p=101850", "Category": "ක්‍රීඩා පුවත්", "Parent URL": null}