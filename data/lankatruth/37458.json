{"Source": "Lankatruth", "Timestamp": "July 13, 2017", "Headline": "අගමැති – රාජිත – GMOA සාකච්ඡා සාර්ථකයි – වෛද්‍ය වැඩවර්ජන අත්හිටුවයි", "News Content": "සයිටම් ගැටළුව සම්බන්ධයෙන් ඊයේ (12) අග‍්‍රාමාත්‍ය රනිල් වික‍්‍රමසිංහ මහතා සහ සෞඛ්‍ය අමාත්‍ය රාජිත සේනාරත්න මහතා සමඟ පැවති සාකච්ඡාව ධනාත්මකව අවසන් වූ බවත් එහිදි ක‍්‍රියාත්මක කිරීමට එකඟවු තීරණ කඩිනමින් ක‍්‍රියාත්මක කළ යුතු බවත් ඒ අනුව හදිසි වැඩවර්ජන ක්‍රියාත්මක නොකරන බවත් රජයේ වෛද්‍ය නිලධාරීන්ගේ සංගමය පවසයි. අද (13) පැවති මාධ්‍ය හමුවකට එක්වෙමින් එම සංගමයේ නියෝජිතයින් විසින් මෙම අදහස් පළ කර තිබේ. එම සාකච්ඡාවේදී ඇතිවූ එකඟත්වය මත වර්තමානයේ හදිසි වැඩවර්ජන කරා යොමු වීමේ අවශ්‍යතාවයක් නොමැති බවද රජයේ වෛද්‍ය නිලධාරීන්ගේ සංගමය සඳහන් කරයි.", "URL": "https://lankatruth.com/si/?p=37458", "Category": "පුවත්", "Parent URL": null}