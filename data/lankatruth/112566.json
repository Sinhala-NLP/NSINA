{"Source": "Lankatruth", "Timestamp": "March 12, 2021", "Headline": "ජාතික රෝහලේ තරුණ හෙදියගේ මරණය අභිරහසක්", "News Content": "කොළඹ ජාතික රෝහලේ හෙද නිලධාරිනියක් රෝහල් කාමරයක අභිරහස් අන්දමින් පෙරේදා (10) දා මියයෑම සම්බන්ධයෙන් මරදාන පොලිසිය පරීක්‍ෂණ ආරම්භ කර තිබේ. මෙලෙස මියගොස් ඇත්තේ අඹන්පොළ බැලූන්ගල පන්සල පාරේ පදිංචිව සිටි 28 හැවිරිදි විවාහක කාන්තාවකි. එම හෙද නිලධාරිනිය ජාතික රෝහලේ 40 වැනි වාට්ටුවේ සේවයට පැමිණ එහි කාමරයකට ගොස් බිමවැටී සිටියදී හෙද නිලධාරිනියක දැක පසුව ඇය රෝහලේ හදිසි ප‍්‍රතිකාර ඒකකය වෙත ඇතුල් කළ අවස්ථාවේ මියගොස් තිබේ. පවුල් ජීවිතේ ගැටලුකාරී තත්වයක් හේතුවෙන් කිසියම් එන්නතක් ශරීරගත කර ගැනීමෙන් හෙද නිලධාරිනිය මෙම මරණය සිදුකර ගන්නට ඇතැයි සැකකෙරේ.", "URL": "https://lankatruth.com/si/?p=112566", "Category": "පුවත්", "Parent URL": null}