{"Source": "Lankatruth", "Timestamp": "May 28, 2013", "Headline": "කොළඹ නව උප කුලපතිට එරෙහිව ආචාර්ය සංගමය සටනට", "News Content": "කොළඹ විශ්වවිද්‍යාලයීය නව උප කුලපතිවරයා ලෙස ඊයේ ( 27)  වැඩ භාරගත් ආචාර්ය කුමාර හිරිඹුරේගම මහතාට දැඩිසේ විරෝධය පළ කරන එහි ආචාර්ය සංගමය සති දෙකක්‌ ඇතුළත නව උප කුලපතිවරයා ධුරයෙන් ඉවත් නොවන්නේ නම් අඛණ්‌ඩ වැඩවර්ජනයක්‌ ආරම්භ කිරීමටද ඒකමතිකව තීරණය කර ඇත. කොළඹ විශ්වවිද්‍යාලයීය නව උප කුලපතිවරයා ලෙස ඊයේ (27) වැඩ භාරගත් ආචාර්ය කුමාර හිරිඹුරේගම මහතාට දැඩිසේ විරෝධය පළ කරන එහි ආචාර්ය සංගමය සති දෙකක්‌ ඇතුළත නව උප කුලපතිවරයා ධුරයෙන් ඉවත් නොවන්නේ නම් අඛණ්‌ඩ වැඩවර්ජනයක්‌ ආරම්භ කිරීමටද ඒකමතිකව තීරණය කර ඇත. නව උප කුලපතිවරයා සහභාගි වන නිල උත්සවය වර්ජනය කිරීමටද ඔහුගේ නියෝග හා ලිඛිත දැනුම්දීම් කිසිදු ලෙසකින් හෝ පිළිනොගැනීමටද ඊයේ රැස්‌වූ ආචාර්ය සංගමය තීරණය කර තිබේ. ආචාර්ය හිරිඹුරේගම මහතා උප කුලපති ධුරයට පත් කළහොත් වෘත්තීය ක්‍රියාමාර්ග ගන්නා බව විශ්වවිද්‍යාල ආචාර්ය සමිති සම්මේලනය මීට පෙර ප්‍රකාශ කර තිබිණි.  හිරිඹුරේගම මහතා එම ධුරයට පත්කර ඇත්තේ ජනාධිපති මහින්ද රාජපක්‍ෂ මහතා විසිනි.", "URL": "https://lankatruth.com/si/?p=7317", "Category": "පුවත්", "Parent URL": null}