{"Source": "Lankatruth", "Timestamp": "December 5, 2019", "Headline": "S.M චන්ද්‍රසේන පස් ජාවාරම්කාරයෙක්…", "News Content": "පරිසර අමාත්‍ය එස්.එම් චන්ද්‍රසේන මහතා පස් ජාවාරමේ නිරත තැනැත්තෙකු බවත් බලපත්‍ර නොමැතිව ගල්, වැලි සහ පස් ප්‍රවාහනය සඳහා අවසර ලබාදීම වහාම අත්හිටුවිය යුතු බවත් පූජ්‍ය පාහියන්ගල ආනන්ද සාගර හිමියෝ අවධාරණය කරති. බලපත්‍ර නොමැතිව ගල්, වැලි සහ පස් ප්‍රවාහනය සඳහා අවසර ලබාදීමට වත්මන් රාජපක්ෂ ආණ්ඩුව ගෙන ඇති තීරණයට සිය විරෝධය පල කරමින් පාහියන්ගල ආනන්ද සාගර හිමියෝ ඇතුළු පිරිසක් අද (05) මාධ්‍ය සාකච්ඡාවක් පවත්වමින් මේ බව ප්‍රකාශ කරන ලදී. එහිදී වැඩිදුරටත් අදහස් දක්වන පූජ්‍ය පාහියන්ගල ආනන්ද සාගර හිමියෝ… “මේ එස්.එම් චන්ද්‍රසේන මහත්මයාට හය හතර තේරෙන්නේ නැහැ කියලා මම, පරසර ඇමති වෙච්ච පහුවදාම මාධ්‍ය සාකච්ඡාවක් තියලා කිව්වා. එතුමගේ බිස්නස් එකම පස් ජාවාරම. මම වගකීමෙන් කියනවා. බන්දුල ගුණවර්ධන මහත්තයට මම ඊයේ රාත්‍රියේ කෝල් කළා. එතුම කියනවා ගල්, වැලි, පස් කපන තැන්වල පර්මිට් එක බලසම්පන්න කරනවලු. ඒ කැබිනට් පත්‍රිකාවේ එහෙම එකක්වත් නැහැ. එහෙම බලසම්පන්න කළාට වැඩක් නැහැ මහත්වරුනේ. 82%ක්ම අහුවෙන්නේ ප්‍රවාහනයේදී. ඒ ප්‍රවාහනයයි නවත්වන්න ඕනා. අපි ජනාධිපතිවරයාගෙන් ඉල්ලා සිටිනවා, තේරෙණ, දැන උගත්කමක් තියෙන, පරිසර සංරක්ෂණය පිළිබඳ පොඩි හෝ අවබෝදයක් තියෙන මනුස්සයෙකුට දෙන්න. අපි අහන්න කැමතියි උදය ගම්මන්පිල මන්ත්‍රීවරයා එහෙම අපිත් එක්ක සාකච්ඡා කළේ මේ රටේ පරිසරය වෙනුවෙන් සාධාරණයක් ඉටු කරනවා කියලා. අද උදය ගම්මන්පිල මහත්තයලා කොහෙද ඉන්නේ…?” යනවෙනි.", "URL": "https://lankatruth.com/si/?p=86774", "Category": "පුවත්", "Parent URL": null}