{"Source": "Lankatruth", "Timestamp": "January 26, 2022", "Headline": "කෝටි 8400ක එළවලු පළතුරු රටින් ගෙන්නලා", "News Content": "පසුගිය වසරේ මුල් මාස 11 තුළ එළවලු සහ පළතුරු මෙරටට ගෙන්වීම වෙනුවෙන් ඩොලර් මිලියන 415.7ක්, එනම් රුපියල් කෝටි 8439ක් වැය කර ඇති බව මහ බැංකුවේ නවතම නිවේදනයකින් අනාවරණය වේ. රට තුළ බරපතළ ඩොලර් හිඟයක් මතුවී තිබෙන පසුබිමක දැඩි ආනයන සීමා පනවා තිබියදී එළවලු සහ පළතුරු ගෙන්වීම වෙනුවෙන් පමණක් මෙම විදේශ විනිමය වැය කර තිබීම විශේෂත්වයකි. 2020 වසරේ මුල් මාස 11 තුළ මේ වෙනුවෙන් ඩොලර් මිලියන 374.3ක් වැය කර තිබූ අතර පසුගිය වසරේදී එම වියදම තවත් ඉහල ගොස් තිබේ.  ගෝඨාභය රාජපක්ෂ ජනාධිපති විසින් ක්ෂණිකව ක්‍රියාත්මක කරන ලද රසායනික පොහොර තහනම නිසා මෙරට කෘෂිකාර්මික ක්ෂේත්‍රයේ විශාල බිඳ වැටීමක් සිදුවී රට තුළ ආහාර අර්බුදයක් පවා නිර්මාණය වී තිබේ. 2020 වසරේදි රසායනික පොහොර ආනයනය සඳහා ඩොලර් මිලියන 259ක් වැය කර තිබූ අතර ගෙවීගිය වසරේ මාස 11ක් තුළ එළවලු සහ පළතුරු ආනයනය කිරීම සඳහා පමණක් ඩොලර් මිලියන 415.7ක් වැය කර තිබීම තවත් විශේ්ෂත්වයක් වී තිබේ. වාර්තාව (පිටුව 13)", "URL": "https://lankatruth.com/si/?p=128113", "Category": "ආර්ථික පුවත්", "Parent URL": null}