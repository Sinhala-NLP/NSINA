{"Source": "Lankatruth", "Timestamp": "September 19, 2019", "Headline": "කංජිපානි ඉම්රාන් අද රජයේ රසපරීක්ෂක හමුවට", "News Content": "කෙසෙල්වත්ත පොලීසියට අනියුක්ත පොලිස් නිලධාරියෙකුට දුරකථනයෙන් අමතා මරණ තර්ජනය කිරීමේ සිද්ධියකට අදාලව කටහඬ සාම්පල ලබාගැනීමට, සංවිධානාත්මක අපරාධ කල්ලි නායකයෙකු ලෙස සැළකෙන කංජිපානි ඉම්රාන් අද(19) රජයේ රස පරීක්ෂකවරයා වෙත ඉදිරිපත් කිරීමට නියමිතය. සිද්ධියට අදාල නඩුව පසුගිය 17 වැනිදා අධිකරණය හමුවේ විභාග වූ අවස්ථාවේ කොළඹ ප්‍රධාන මහේස්ත්‍රාත් ලංකා ජයරත්න මෙනවිය විසින් මීට අදාල නියෝගය ප්‍රකාශයට පත් කළාය. ගංජා මත්ද්‍රව්‍ය කිලෝග්‍රෑම් 5යි ග්‍රෑම් 300ක් සන්තකයේ තබාගැනීම සහ ජාවාරම් කිරීමේ චෝදනාවකට කංජිපානි ඉම්රාන් නොහොත් මොහොමඩ් නජීම් මොහොමඩ් ඉම්රාන් වසර 6ක බරපතල වැඩ සහිතව බන්ධනාගාර ගතකර ඇත.", "URL": "https://lankatruth.com/si/?p=81110", "Category": "පුවත්", "Parent URL": null}