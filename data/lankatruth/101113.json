{"Source": "Lankatruth", "Timestamp": "November 23, 2020", "Headline": "කුරුණෑගල මහවීදියට පිවිසීම අවහිර කරයි… කඩ සාප්පු අරියි…", "News Content": "කුරුණෑගල නගර සභා බල ප්‍රදේශයේ පිහිටි ප්‍රධානම වීදිය ලෙස සැලකෙන මහ වීදිය කොවිඩ් – 19 වසංගතය හේතුවෙන් එම වීදියට පිවිසීම අවහිර කර තිබේ. කොවිඩ් හේතුවෙන් එම වීදිය පසුගිය දිනවල වසා දමා තිබූ අතර පසුව එය විවෘත කරනු ලිබුවේ දේශපාලන අධිකාරයේ සහ ව්‍යාපාරිකයන් කිහිපදෙනෙකුගේ ඉල්ලීම මතය. එසේ විවෘත කරන විටත් ඉන් ආසාදිතයන් හමුවෙමින් තිබූ අතර එහි ව්‍යාපාරික ස්ථාන රැසකින් මේ වනවිට යළිත් කොරෝනා ආසාදිතයින් වාර්තා වී ඇත. ඒ අනුව එම වීදියේ රථවාහන ගමනාගමනය අවුරමින් මාර්ග බාධක යොදා ඇති අතර එම වීදිය භාවිතා කරමින් පයින් ගමන් කරන අය සඳහා පමණක් ඉඩ ලබාදී ඇත. මහ වීදියට පිවිසීම අවහිර කළද කොරෝනා ආසාදිතයින් වාර්තා වූ වෙළඳසැල් හැර අනෙක් සියළුම වෙළඳසැල් විවෘතව තැබීමට බාධාවක් නැතැයි කුරුණෑගල නගරාධිපති තුෂාර සංජීව විතාරණ ප්‍රකාශ කරයි. මේවනවිට මහ වීදියේ පවත්වාගෙන යන ව්‍යාපාරික ස්ථාන 08කින්ම කොරෝනා ආසාදිතයින් වාර්තා වී තිබේ.", "URL": "https://lankatruth.com/si/?p=101113", "Category": "කොවිඩ් -19 (කොරෝනා ) පුවත්", "Parent URL": null}