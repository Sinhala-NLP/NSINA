{"Source": "Lankatruth", "Timestamp": "October 29, 2019", "Headline": "ගෑස් ගෙන එන නැව් ප්‍රමාදයි – රට පුරා ගෑස් හිගයක්", "News Content": "ගෑස් රැගෙන ශ්‍රී ලංකාවට පැමිණෙන නැව්වල ඇති වු ප්‍රමාදයක් හේතුවෙන් දිවයිනපුරා ගෑස් හිඟයක් ඇති වී තිබෙන අතර තව දින කිහිපයකින් එම හිගය අවසන් වන බව ලිට්රෝ ගෑස් සමාගම ප්‍රකාශ කරයි. ගෑස් රැගත් නෞකාවක් අද (29) පැමිණිමට නියමිතව තිබුණද එය පැමිණ නැත. පවතින ගෑස් හිගය හේතුවෙන් නාගරික ජනතාව සහ හෝටල්, ආපනශාලා, බේකිරි හිමියෝ ඇතුළු බොහෝ පිරිසක් අපහසුතාවට පත්ව සිටිති. මේ සම්බන්ධයෙන් කර්මාන්ත හා වානිජ කටයුතු අමාත්‍යංශයේ ජ්‍යෙෂ්ඨ නිලධාරියෙකු මාධ්‍ය වෙත කරුණු අනාවරණය කරමින් පවසා ඇත්තේ ගෑස් හිගය දිවයින පුරා ඇති බවත් සෞදි අරාබියේ ගෑස් අපනයනය 40% කින් අඩු කිරීම ඊට හේතුව බවත්ය.", "URL": "https://lankatruth.com/si/?p=84204", "Category": "පුවත්", "Parent URL": null}