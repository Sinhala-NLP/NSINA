{"Source": "Lankatruth", "Timestamp": "May 29, 2020", "Headline": "සහල් එලවළු හා පලතුරු ප්‍රවාහණයට දුම්රිය යොදා ගැනීමට සියල්ල සූදානම්", "News Content": "යාපනය, අනුරාධපුර, පොලොන්නරුව, මඩකලපුව, පුත්තලම, නුවරඑළිය, බෙලිඅත්ත ඇතුළු දිවයිනේ විවිධ ප්‍රදේශවල ගොවීන් විසින් වගා කරන සහල්, එලවලු හා පලතුරු ඇතුලු භෝගවර්ග සෙසු ප්‍රදේශවලට ප්‍රවාහණය කිරීම සඳහා අවශ්‍ය පියවර මේ වනවිට දුම්රිය දෙපාර්තමේන්තුව විසින් සැළසුම් කර ඇතැයි දුම්රිය සාමාන්‍යාධිකාරිවරයා ප්‍රකාශ කරයි. එලවලු හා පලතුරු ප්‍රවාහනයේදී සිදුවන විශාල නාස්තියක්, මාර්ග තදබදයක්, ව්‍යාපාරිකයින්ට විශාල පිරිවැයක් දැරීමට සිදුවන බැවින් එම තත්වයන් අවම කරගනිමින් ආරක්ෂිතව එළවලු ප්‍රවාහණය කිරීමට විකල්පයක් ලෙස දුම්රිය යොදා ගත හැකි බව පසුගිය අප්‍රේල් 07 වනදා සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා යෝජනා කරන ලදී. ඉන් පසු ඒ සම්බන්ධයෙන් පක්ෂ විපක්ෂ අදහස් ඉදිරිපත් වෙමින් එම යෝජනාව පිළිබඳව රට තුළ විශාල සංවාදයක් ඇතිවුණු අතර මේ වනවිට එය ක්‍රියාත්මක් කිරීමට දුම්රිය සූදානම් කර තිබේ.", "URL": "https://lankatruth.com/si/?p=93613", "Category": "පුවත්", "Parent URL": null}