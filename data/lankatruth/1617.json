{"Source": "Lankatruth", "Timestamp": "March 3, 2012", "Headline": "දේශප්‍රේමය පුපුරා සමරසිංහ ලංකාවට", "News Content": "ජිනීවා නුවර පැවැත්වෙන මානවහිමිකම් පිළිබද එක්සත්ජාතීන් ගේ 19වන සැසිවාරයේදී ශ්‍රී ලංකා ජනාධිපතිවරයාට එරෙහිව ඇමරිකාව ඇතුළු බටහිර බලවේග යුධ අපරාද චෝදනා එල්ලකිරීමට සූදානම් බව පවසමින් එයට මුහුණදීම සදහා යැයි කියමින් දියත්කළ ආණ්ඩුවේ මෙහෙයුම අභ්‍යන්තර අරගල නිසා සම්පූර්ණයෙන්ම දෙදරාගොස් ඇත.  මෙම ජිනීවා සමුළුවට ලංකාව වෙනුවෙන් සහභාගී කරවූ විදේශ ඇමති G.L.පීරිස් සහ මානව හිමිකම් ප්‍රවර්ධන ඇමති මහින්ද සමර සිංහ අතර ඇතිවී තිබූ බල අරගලය ජිනීවාහිදී පුපුරායාමේ ප්‍රතිපළයක් වශයෙන් මහින්ද සමරසිංහ ඇමතිවරයා අද (03) උදෑසන යලි දිවයිනට පැමිණ ඇත. මෙම සමුළුව සදහා ලංකාවේ නියෝජිතයන් පිටත්ව යාමට පෙරදී ද මහින්ද සමර සිංහ ඇමතිවරයා සහ G.L.පීරිස් ඇමතිවරයා අතර බල අරගලය පැවතිනි. එහි ප්‍රතිපළයක් වශයෙන් සමුළුව ඇමතීමේ අවස්ථාව මානවහිමිකම් ප්‍රවර්ධන ඇමතිවරයාට ලබා දෙන ලෙස ඔහු විසින් එක්සත්ජාතීන්ගෙන් ලිඛිථව ඉල්ලාතිබින. තත්වය මෙසේ තිබියදී ජනාධිපති මහින්ද රාජපක්ෂ යුධ අපරාද චෝදනාවලින් බේරාගැනීමට යැයි කියමින් රට තුල විශාල උද්ඝෝෂණ ව්‍යාපාරයක් ආණ්ඩුව මැදිහත්වීමෙන් දියත්කරනු ලැබීය. කෙසේ වෙතත් ජිනීවා නුවරදී ආණ්ඩුවේ අභ්‍යන්තර බල අරගල පුපුරාගියා මිස රටට කිසිදු ප්‍රතිලාභයක් අත් නොවීය.", "URL": "https://lankatruth.com/si/?p=1617", "Category": "පුවත්", "Parent URL": null}