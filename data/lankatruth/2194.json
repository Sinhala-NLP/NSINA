{"Source": "Lankatruth", "Timestamp": "April 30, 2012", "Headline": "ජනිපෙ අම්පාර සංවිධායක බුදු පිළිම සොරකමේ", "News Content": "ජාතික නිදහස් පෙරමුණේ අම්පාර දිස්ති්‍රක් සංවිධායකයා බුදුපිළිම දෙකක් විකිණීමේ සිද්ධියක් සම්බන්ධයෙන් සූරියවැවදී අත්අඩංගුවට ගෙන ඇතැයි වාර්තා වේ. මෙම බුදුපිළිම දෙක රුපියල් කෝටි 1 1/2 ක මුදලකට අලෙවි කිරීමට සූදානම් වූ අවස්ථාවේදී ඔහු අත්අඩංගුවට ගෙන තිබේ. ඔහු සමග බ්‍රෝකර්වරුන් තිදෙනකු සහ ව්‍යාපාරිකයින් තිදෙනකු ද පොලිස් අත්අඩංගුවට ගෙන තිබේ. මෙම බුදු පිළිම දෙක මිල කළ නොහැකි වටිනාකමකින් යුක්ත බව පොලිස් පරීක්ෂණවලදී තහවුරුවී ඇති බවද පවසයි. හම්බන්තොට පොලිසියේ ස්ථානාධිපති ඒ. ප්‍රේමදාස මහතාට ලැබුණ තොරතුරක් අනුව සූරිය වැව පොලිසිය විසින් මෙම ජාතික නිදහස් පෙරමුණේ සංවිධායකවරයා අත්අඩංගුවට ගෙන තිබේ. ඉන් එක් බුදුපිළිමයක් අඩි උස අගල් 1 1/2,ක්ද පළල අඩි 1ක් වන අතර බර කිලෝ ග්රූම් 17.8කි. අනෙක් බුදු පිළිමය අගල් 8ක් උස වන අතර අගල් 4ක් පළලකින් හා කිලෝ ග්රූම් 1.3ක බරකින්ද යුක්ත වේ. මේ දිනවල නිදන් හැරීම් සහ මැණික් ඉඩම් මංකොල්ලකෑම් සිද්ධි විශාල වශයෙන් වාර්තා වෙමින් ඇති අතර මෙම සිදුවීම් පිටුපස ආණ්ඩුවේ දේශපාලකයින්ගේ සම්බන්ධකම් ඇති බවටද තොරතුරු වාර්තා වී තිබිණි.", "URL": "https://lankatruth.com/si/?p=2194", "Category": "පුවත්", "Parent URL": null}