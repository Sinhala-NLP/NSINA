{"Source": "Lankatruth", "Timestamp": "April 7, 2016", "Headline": "අවුරුද්දට බස් ගාස්තු 50%කින් ඉහලට", "News Content": "එළඹෙන සිංහල හා හින්දු අලුත් අවුරුද්ද නිමිත්තෙන් කොළඹින් බැහැර දුර ගමන් සේවා ගාස්තු 50%කින් වැඩි කිරීමට ජාතික ගමනාගමන කොමිසම අවසර දී ඇත. මෙම විශේෂ බස් සේවාව හෙට(08) සිට 25 වනදා දක්වා ක්‍රියාත්මක වන අතර මගී ජනතාවගෙන් සාමාන්‍ය ගාස්තුව මෙන් 1 1/2 ක් අය කිරීමට නියමිතය. මේ සදහා පෞද්ගලික බස් රථ 3000 ක් පමණ යොදි ගැනෙන අතර මෙලෙස බස් ගාස්තු ඉහල දැමීමට සිදු වන්නේ කොළඹින් ජනතාව රැගෙන ගිය පසු නැවත කොළඹට මගීන් රහිතව පැමිණෙන නිසා බවද කොමිසමේ සභාපති එම්. ඒ. පී. හේමචන්ද්‍ර මහතා පවසයි.", "URL": "https://lankatruth.com/si/?p=22869", "Category": "පුවත්", "Parent URL": null}