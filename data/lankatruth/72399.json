{"Source": "Lankatruth", "Timestamp": "April 21, 2019", "Headline": "පිපිරීමෙන් මියගිය පිරිස තවත් ඉහළට – විදේශිකයන් 9ක් මියගිය පිරිස අතර", "News Content": "උදෑසන සිදුවූ පිපිරීම් හේතුවෙන් මේ වනවිට 138ක පිරිසක් මරණයට පත්ව 402කට අධික පිරිසක් තුවාල ලබා ඇතැයි රෝහල් ආරංචිමාර්ග පවසයි. කොළඹ ජාතික රෝහලේ විශේෂ මාධ්‍ය හමුවක් පවත්වමින් එහි අධ්‍යක්ෂ අනිල් ජාසිංහ මහතා පවසා සිටියේ මීගමුව රෝහලෙන් පුද්ගල මරණ 62ක් වාර්තා වන අතර 110ක තුවාල කරුවන් පිරිසක් ප්‍රතිකාර ලබන බවය. එසේම උතුරු කොළඹ රෝහලේ රෝහලේ 7 දෙනෙකු මියගොස් ඇති බවත් 24 දෙනෙකු තුවාල ලබා ඇති බවත් ඒ මහතා පැවසීය. කොළඹ ජාතික රෝහලේ පුද්ගලයින් 42ක් මියගොස් ඇති ඇතර 243 දෙනෙකු තුවාල කරුවන් ලෙස ප්‍රතිකාර ලබයි. ජාතික රෝහලට ඇතුළත් කළ පුද්ගලයන් අතර විදේශිකයන් 13 දෙනෙකු සිටින අතර ඉන් 9 දෙනෙකුම මියගොස් තිබේ. මේ වනවිට රෝහල්තුළ තත්වය පාලනය කර ඇති බවත් අවශ්‍ය පමණ වෛද්‍යවරුන් කැඳවා ඇති බවත් අනිල් ජාසිංහ මහතා පැවසීය. එසේම හදිසි අවස්ථාවලදී පෞද්ගලික රෝහල්වල ද සහය ලබාගැනීමට කටයුතු සූදානම් කර ඇති බවද ඒ මහතා පැවසීය.", "URL": "https://lankatruth.com/si/?p=72399", "Category": "පුවත්", "Parent URL": null}