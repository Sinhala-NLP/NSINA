{"Source": "Lankatruth", "Timestamp": "January 17, 2022", "Headline": "පාර්ලිමේන්තුවේ බලය රැක ගන්න පීබී බිලිදීලා", "News Content": "හෙටින් (18) ආරම්භ වන පාර්ලිමේන්තුවේ ඉදිරි කාලය තුළ ආණ්ඩුවේ බහුතර බලය තහවුරු කර ගැනීම වෙනුවෙන් හිටපු ජනාධිපති ලේකම් පී.බී. ජයසුන්දර ඉවත් කිරීමට කටයුතු කර ඇති බව දේශපාලන ආරංචිමාර්ග හෙළි කරයි. ආණ්ඩු පක්ෂයේ සියලුම ඇමතිවරුන් හිටපු ජනාධිපති ලේකම් පී.බී. ජයසුන්දරට විරුද්ධවී සිටි බවත් එම නිසා ඔහුට ඉවත්වීමට ඉඩහැර ඇති බවත් හෙළිවේ. ආණ්ඩුව තුළ ශ්‍රී ලංකා නිදහස් පක්ෂය නියෝජනය කරන මන්ත්‍රීවරුන් පිරිසක් ඉවත් කිරීමට සිදුවුවහොත් ඒ සඳහා පසුබිම සකස් කර ගැනීමත් ඉන් පසුව බහුතර බලය තහවුරු කර ගැනීම වෙනුවෙන් පී.බී. ජයසුන්දරට ඉවත් යාම සඳහා ඉඩ ලබා දී ඇත.  මීලඟ ජනාධිපති ලේකම් වශයෙන් මුදල් අමාත්‍යංශයේ ලේකම් එස්.ආර්. ආටිගල පත්කර සිටින බවට වාර්තා පළ වේ.", "URL": "https://lankatruth.com/si/?p=127828", "Category": "පුවත්", "Parent URL": null}