{"Source": "Lankatruth", "Timestamp": "December 21, 2020", "Headline": "ආගරපතන සභාපති නිරෝධායන නීති කඩලා.. ඇමති සී.බී එක්කත් ඉඳලා..", "News Content": "පසුගිය 20දා කොරෝනා ආසාදිත බව PCR පරීක්ෂණයක් මගින් තහවුරු වූ ආගරපතන ප්‍රාදේශීය සභාවේ සභාපතිවරයා අමාත්‍යවරුන්වන සී.බී රත්නායක සහ ජීවන් තොන්ඩමන් සමඟ රැස්වීම් ගණනාවකට සහභාගි වී ඇතැයි වාර්තාවේ. දෙසැම්බර් 16 වැනිදා සිට ඔහු සහ පවුලේ අයට ස්වයං නිරෝධායනය වන ලෙස ප්‍රදේශයේ මහජන සෞඛ්‍ය පරීක්ෂකවරයා විසින් උපදෙස් දී ඇතත් ඒවා උල්ලංඝනය කරමින් දෙසැම්බර් 17 හා 18 ඔහු රැස්වීම් ගණනාවකට සහභාගි වී ඇත. නුවරඑළිය, තලවාකැලේ-ලිදුල, කොටගල, නෝර්වුඩ්, මස්කෙළිය, අඹගමුව ආදී පළාත් පාලන ආයතනවල සභාපතිවරු සහ මන්ත්‍රීවරු ද මේ සභාපතිවරයා සමග රැස්වීම්වලට සහභාගි වී ඇත. මේ වනවිට ඔවුන්ද PCR පරීක්ෂණ සඳහා යොමුකර ඇත. නිරෝධායන නීති කඩ කිරීම හේතුවෙන් ආගරපතන ප්‍රාදේශීය සභා සභාපතිවරයාට එරෙහිව නුවරඑළිය මහේස්ත්‍රාත් අධිකරණයේ නඩු පවරා ඇත.", "URL": "https://lankatruth.com/si/?p=104139", "Category": "පුවත්", "Parent URL": null}