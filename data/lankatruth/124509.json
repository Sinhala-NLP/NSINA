{"Source": "Lankatruth", "Timestamp": "October 12, 2021", "Headline": "ගුරු – විදුහල්පති සාකච්ඡාව අවසන් තීන්දුව හෙට", "News Content": "මහින්ද රාජපක්ෂඅගමැතිවරයා සහ ගුරු – විදුහල්පති වෘත්තීය සමිති නායකයින් අතර පැවති සාකච්ඡාව මේ වනවිට අවසන්ව ඇති අතර ආණ්ඩුව පාර්ශවයෙන් ඉදිරිපත් වූවිසඳුම් සම්බන්ධයෙන් හෙට (13) දිනයේදීසාකච්ඡා කර තීන්දුවක් ගන්නා බව ගුරු – විදුහල්පති සන්ධානය පවසයි. අද (12) දින පෙරවරුව් අගමැතිවරයා, අධ්‍යාපන අමැතිවරයා, අධ්‍යාපන අමාත්‍යංශ ලේකම්වරයා, මුදල් අමාත්‍යංශ නිලධාරීන් සහ ගුරු – විදුහල්පති වෘත්තීය සමිති නියෝජිතයින් අතර මෙම සාකච්ඡාව අරලියගහ මන්දිරයේදී පැවතිණි. එහිදීසුබෝදනීකමිටු වාර්තාවෙන් යෝජිත වැටුප් වැඩි කිරීම එක වර සිදු කිරීමේ හැකියාවක් මේ අවස්ථාවේ ආණ්ඩුවට නොමැති බවත් 2022 සහ 2023 වසරවල ජනවාරියේදී එම වැටුප් වැඩිකිරීම් ලබා දීමට සූදානම් බව ආණ්ඩුව පාර්ශවයෙන් යෝජනා වූ බවත් හෙට දිනයේදීඒ පිළිබඳව දීර්ඝ ලෙස සාකච්ඡා කිරීමට සූදානම් බව එම සාකච්ඡාවට සම්බන්ධවූලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පවසයි. තවද සිය වෘත්තීය සමිති ක්‍රියාමාර්ගය කිසිලෙසකින්වත් අවසන්ව නැති බවත් ආණ්ඩුව පාර්ශවයෙන් ඉදිරිපත් වූයෝජනාව පිළිබඳව හෙට දිනයේ ගුරු – විදුහල්පති සන්ධානය රැස්වී දීර්ඝ ලෙස සාකච්ඡාකර තීන්දුව ප්‍රකාශයට පත් කරන බව එම සාකච්ඡාවට සම්බන්ධ වූලංකා ගුරු සංගමයේ ජෝශප් ස්ටාලිං මහතා මාධ්‍ය වෙත පැවසීය.", "URL": "https://lankatruth.com/si/?p=124509", "Category": "පුවත්", "Parent URL": null}