{"Source": "Lankatruth", "Timestamp": "January 18, 2023", "Headline": "පුංචි ආණ්ඩු ඡන්දයේ නාමයෝජනා භාරගැනීම ඇරඹෙයි", "News Content": "මෙවර පළාත් පාලන ආයතන ඡන්ද විමසීමට අදාළ නාමයෝජනා භාරගැනීම අද (18) සිට ආරම්භ වේ. ඒ අනුව අද සිට ලබන 21 වනදා දහවල් 12.00 දක්වා කාලය තුළ නාමයෝජනා භාරගැනීම සිදුකිරීමට නියමිතය. පළාත් පාලන ඡන්ද විමසීමට අදාළ ඇප මුදල් තැන්පත් කිරීම පසුගිය 04 වනදා සිට ආරම්භ වූ අතර එය ලබන 20 වනදා දක්වා ක්‍රියාත්මක වේ. මැතිවරණය සඳහා නාමයෝජනා භාරදී අවසන් වීමෙන් පසු මැතිවරණය පැවැත්වෙන දිනය ප්‍රකාශයට පත්කරන බව මැතිවරණ කොමිෂන් සභාවේ කොමසාරිස් ජනරාල් සමන් ශ්‍රී රත්නායක පවසයි.", "URL": "https://lankatruth.com/si/?p=143811", "Category": "පුවත්", "Parent URL": null}