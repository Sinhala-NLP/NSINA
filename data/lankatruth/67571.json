{"Source": "Lankatruth", "Timestamp": "February 5, 2019", "Headline": "රේගු සටන ජය ලබන ලකුණු – රේගු අධ්‍යක්ෂ ජනරාල්වරිය යළිත් එම ධුරයටම", "News Content": "හිටපු රේගු අධ්‍යක්ෂ ජනරාල්වරිය වන පී.එස්.එම්.චාර්ල්ස් මහත්මිය යළි එම ධුරයේම සේවයේ පිහිටු වීමට කැබිනට් මණ්ඩලය තීරණය කර ඇත බව විශ්වාස කටයුතු ආරංචි මාර්ග පවසයි. ඒ අනුව පී.එස්.එම් චාර්ල්ස් මහත්මිය විසින් ලබා දුන් ඉල්ලා අස්වීමේ ලිපිය මුදල් අමාත්‍යාංශය මඟින් ඉවත් කර ගනු ඇති බවද වාර්තා වෙයි. පී.එස්.එම් චාර්ල්ස් මහත්මියව රේගු අධ්‍යක්ෂක ජනරාල් ධූරයෙන් ඉවත් කර විශ්‍රාමික නාවික හමුදා නිලධාරීයකු එම තනතුරට පත් කිරිමට කැබිනට් මණ්ඩලය ඉකුත් සතියේ පැවැති අමාත්‍ය මණ්ඩල රැස්වීමේ දී තීරණය කර තිබිණි. ජනාධිපතිවරයාගේ ප්‍රධානත්වයෙන් අද (05) පැවැති කැබිනට් රැස්වීමට පත්‍රිකාවක් ඉදිරිපත් කර මුදල් ඇමැති මංගල සමරවීර මහතා රේගු අධ්‍යක්ෂක ජනරාල් මහත්මිය ඉවත් කර විශ්‍රාමික නාවික හමුදා නිලධාරීයකු පත් කිරිමට ගත් තීරණය ඉවත් කර ගන්නා බව පවසා ඇත. එමෙන්ම රේගු නිලධාරීන් ආරම්භ කර ඇති අකුරට වැඩ කිරීමේ වෘත්තීය සමිති ක්‍රියාමාර්ගය අද 07 වන දිනටත් ක්‍රියාත්මක වෙයි.", "URL": "https://lankatruth.com/si/?p=67571", "Category": "පුවත්", "Parent URL": null}