{"Source": "Lankatruth", "Timestamp": "October 22, 2019", "Headline": "ඇවන්ගාඩ් සභාපති නොවැම්බර් 14 අධිකරණයට", "News Content": "රක්ෂිත බන්ධනාගාර ගතකර සිටින ඇවන්ගාඩ් සමාඟමේ සභාපති නිශ්ශංක සේනාධිපති මහතා ලබන මස 14 වැනිදා අධිකරණය වෙත ඉදිරිපත් කරන්නැයි කොළඹ මහාධිකරණය නියෝග කර තිබේ. රුපියල් ලක්ෂ 355ක අල්ලසක් දීම සහ ලබා ගැනීම සම්බන්ධයෙන් චෝදනා ලබා සිටින ඇවන්ගාඩ් සමාගමේ සභාපති නිශ්ශංක යාපා සේනාධිපති සහ රක්නා ලංකා ආරක්ෂක සමාගමේ හිටපු සභාපති විශ්‍රාමික මේජර් ජනරාල් පාලිත ප්‍රනාන්දු යන අයට එරෙහිව අල්ලස් කොමිසම මගින් ගොනුකර ඇති නඩුවක් අද(22) කොළඹ මහාධිකරණ විනිසුරු ශෂී මහේන්ද්‍රන් මහතා ඉදිරියේ කැඳවූ අවස්ථාවේ මෙම නියෝගය සිදුකර තිබේ. ඒ අනුව නොවැම්බර් මස 14 වැනිදා මෙම නඩුව නැවත කැඳවීමටත් එදිනට විත්තිකාර නිශ්ශංක යාපා සේනාධිපති අධිකරණය හමුවට ඉදිරිපත් කරන ලෙසත් විනිසුරුවරයා නියෝග කළේය.", "URL": "https://lankatruth.com/si/?p=83672", "Category": "පුවත්", "Parent URL": null}