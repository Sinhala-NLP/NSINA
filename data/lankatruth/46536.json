{"Source": "Lankatruth", "Timestamp": "January 20, 2018", "Headline": "SLMC නිලවරණය 23 සහ 24", "News Content": "ශ්‍රී ලංකා වෛද්‍ය සභාවේ නිලවරණය ලබන 23 සහ 24 යන දෙදින තුළ පැවැත්වීමට නියමිතව තිබේ. ඒ සඳහා අපේක්ෂකයින් 13 දෙනෙකු ඉදිරිපත් වීමට නියමිතව ඇති අතර ඉන් සාමාජිකයින් සිව් දෙනෙකු තෝරා පත් කර ගැණෙන බව ශ්‍රී ලංකා වෛද්‍ය සභාව සඳහන් කරයි. ඡන්දය ප්‍රකාශ කිරීම සඳහා වෛද්‍යවරුන් 27,500ක් සුදුසුකම් ලබා ඇති අතර රජයේ, පෞද්ගලික සහ ත්‍රිවිධ හමුදාව නියෝජනය කරන වෛද්‍යවරුන් ඒ අතර වන බව සඳහන්ය. මෙවර නිලවරණයේ ඇති විශේෂත්වයක් වනුයේ රජයේ වෛද්‍ය නිලධාරීන්ගේ සංගමයේ ක්‍රියාකාරී සාමාජිකයින්ද ඒ සඳහා ඉදිරිපත්ව සිටීමය. මේ අතර මුදලට වෛද්‍ය උපාධිය විකුණන මාලඹේ සයිටම් ආයතනය මාළඹේ තාක්ෂණික ආයතනයට ඒකාබද්ධ කිරීම සඳහා වූ රජය ගෙන ඇති ක්‍රියාමාර්ගය සම්බන්ධයෙන් අවසන් එකඟතාවයකට එළඹීම සඳහා ශ්‍රී ලංකා වෛද්‍ය සභාව ලබන 26 වනදා රැස්වීමට නියමිත බවද වාර්තා වේ.", "URL": "https://lankatruth.com/si/?p=46536", "Category": "පුවත්", "Parent URL": null}