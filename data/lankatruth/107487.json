{"Source": "Lankatruth", "Timestamp": "January 8, 2021", "Headline": "ලේ පරිත්‍යාග කළ පිරිසකටත් කොරෝනා…", "News Content": "ගම්පහ දිස්ත්‍රික්කයේ මෝරුපොල ප්‍රදේශයේ ලේ පරිත්‍යාග කිරීමේ වැඩසටහනකදී ලේ ලබා දුන් පිරිසක් කොවිඩ් – 19 ආසාදිතයන් බව හඳුනා ගෙන ඇතැයි වාර්තා වේ. ඒ හේතුවෙන් ඔවුන් පරිත්‍යාග කළ රුධිර ප්‍රමාණයන් ඉවත් කිරීමට පියවර ගෙන අතැයිද වාර්තා වේ. ලේ පරිත්‍යාග කළ මෙම පිරිස අතර එකම පවුලේ තිදෙනකු ඇතුළු සිව් දෙනෙකු සිටිති. එම සිව්දෙනාගේ ආශ්‍රිතයන් 100කට ආසන්න පිරිසක් ස්වයං නිරෝධායනයට ලක් කිරීමට පියවර ගෙන ඇති බවද වාර්තා වේ. ඒ සඳහා සහභාගී වූ විදුලි බල මණ්ඩලයේත් වරාය අධිකාරියේත් සේවය කරනු ලබන දෙදෙනකුටද වරාය අධිකාරියේ සේවය කරනු ලබන පුද්ගලයාගේ බිරිඳට සහ සොහොයුරාටද කොවිඩ් ආසාදනය වී ඇතැයි මේ වනවිට අනාවරණය වී තිබේ. මෙම වැඩසටහන සංවිධානය කර තිබී ඇත්තේ ගම්පහ සෞඛ්‍ය වෛද්‍ය නිලධාරී කාර්යාලය හෝ ප්‍රදේශය භාර මහජන සෞඛ්‍ය පරීක්ෂකවරයා හෝ දැනුවත්ව නොවන බවද වාර්තා වේ. විදුලි බල මණ්ඩලයේ සේවය කරණු ලබන පුද්ගලයාගේ පියා මාතර – කොළඹ බස් රථයක සේවකයෙකු බවද වාර්තා වේ. මෙම ලේ පරිත්‍යාග කිරීමේ වැඩසටහනෙන් පසුව ඔවුන් සාදයක්ද පවත්වා ඇති බවත් මෙලෙස ආසාදිත වූ පුද්ගලයින්ද ඊට එක්වී ඇති බවත් වැරඩි දුරටත් වාර්තා වේ. මම වැඩසටහන සංවිධානය කිරීම සම්බන්ධයෙන් ගම්පහ සෞඛ්‍ය වෛද්‍ය නිලධාරී කාර්යාලය හෝ ප්‍රදේශය බාර මහජන සෞඛ්‍ය පරික්ෂකවරයා හෝ දැනුවත් කිරීමක් සිදු කර නැතැයිද පැවසේ.", "URL": "https://lankatruth.com/si/?p=107487", "Category": "කොවිඩ් -19 (කොරෝනා ) පුවත්", "Parent URL": null}