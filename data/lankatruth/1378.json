{"Source": "Lankatruth", "Timestamp": "February 13, 2012", "Headline": "මර්වින් පැහැරගෙනයයි", "News Content": "ආයුධ සන්නද්ධ සය දෙනෙකු විසින් සුදු වෑන් රථයකින් පැමිණ නෙතියස් චන්‍ද්‍රපාල නොහොත් ‘මර්වින්’ නැමැත්තා පැහැරගෙන ගොස් ඇත.  මත්ද්‍රව්‍ය නඩුවකට සම්බන්ධ විත්තිකරුවෙකු වූ මර්වින් බන්ධනාගාර අත්අඩංගුවේ සිටියදී අළුත්කඩේ අධිකරණ සංකීර්ණය ඉදිරිපිටදී මෙසේ අද (13) දහවල් පැහැරගෙන ගොස් තිබේ. සැකකරු කොළඹ මහාධිකරණ විනිසුරු නිමල් නම්බුවසම් මහතා ඉදිරියේ පැවැනි නඩු විභාගයකින් අනතුරුව ඇපලබා බන්ධනාගාර ආරක්‍ෂාව යටතේ සිටියදී පැහැරගෙන ගොස් ඇත. ඔහුගේ දෑතට මාංචු යොදා තිබුණ බවද පැවසෙන් අතර බන්ධනාගාර නිලධාරීන් බියවද්දා, සැකකරුගේ බිරිදද තල්ලුකර දමා දෙනෝදාහක ජනකාය මැද සුදු වෑන් රථයට තල්ලුකර දමා ඇත. අදාළ පැහැර ගැනීම සම්බන්ධයෙන් සැකකරුගේ බිරිය හා ඥාතීන් කෙසෙල්වත්ත පොලිස් ස්ථානයේ පැමිණිල්ලක් කර ඇත.", "URL": "https://lankatruth.com/si/?p=1378", "Category": "පුවත්", "Parent URL": null}