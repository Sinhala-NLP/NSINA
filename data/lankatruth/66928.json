{"Source": "Lankatruth", "Timestamp": "January 24, 2019", "Headline": "රාජ්‍ය ආයතන 17 කෝප් වාර්තා පාර්ලිමේන්තුවට", "News Content": "2017.07.01 දින සිට 2017.09.30 දක්වා කාලය තුළ රාජ්‍ය ආයතන 17ක් සම්බන්දව පොදු ව්‍යාපාර පිළිබඳ කාරක සභාව (කෝප්) විසින් සකසන ලද වාර්තාවක් අද(24) පාර්ලිමේන්තුවට ඉදිරිපත් කර තිබේ. මෙම වාර්තාව ඉදිරිපත් කරමින් කෝප් කාරක සභාවේ සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කර සිටියේ කාරක සභාවල ක්‍රියාකාරීත්වය පුළුල් ආකාරයෙන් ජනතාවට වගකියන ආකාරයට කටයුතු කරගෙන යාමේ අවශ්‍යතාවත් එය මාධ්‍ය වෙත ලබාදීමත් පිළිබඳව අවධානය යොමුකළ යුතු බවය. වරප්‍රසාද පිළිබඳ පනතේ අදාළ කාරණා සංශෝධනය කර වරප්‍රසාද පනත යටතේ ඇති අයිතියත් තහවුරු කර පොදු ව්‍යාපාර පිළිබඳ කාරක සභාවේත් ගිණුම් කාරක සභාවේත් කටයුතු මාධ්‍යට ලබා දීමට කටයුතු කරන ලෙසද ඔහු ඉල්ලීමක් කළේය. එසේම ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර දිසානායක මහතා සඳහන් කර සිටියේ අයවැය ඉදිරිපත් කිරීමට පෙර කෝප් වාර්තාව සම්බන්ධව කඩිනම් විවාදයක් පැවැත්විය යුතු බවය.", "URL": "https://lankatruth.com/si/?p=66928", "Category": "පුවත්", "Parent URL": null}