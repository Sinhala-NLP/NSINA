{"Source": "Lankatruth", "Timestamp": "January 3, 2021", "Headline": "බේරුවල සිනමන් බේ හෝටලයේ යුක්‍රේනියානුවන් නිසා වෙරළ තහනම් කළාපයක් වෙයි.", "News Content": "උදයංග වීරතුංග විසින් මෙරටට ගෙන එන ලද යුක්‍රේන සංචාරකයන් 100ක් පමණ බේරුවල සිනමන් බේ හෝටලයේ නවාතැන් ගෙන ඇත. මේ නිසා හෝටලයට යාබද වෙරළ තීරය, ප්‍රදේශයේ ධීවරයන් ඇතුළු ජනතාවට තහනම් කලාපයක් බවට පත් කිරීමට ආණ්ඩුව කටයුතු කර ඇත. හෝටලයේ මේ මොහොතේ සේවයේ නියුතු සේවකයින් සේවයෙන් පසු දින 14ක් නිරෝධායනයට යොමු කරන බවට වාර්තා වේ. ඒ අනුව සමහර සේවකයින්ට සති හතරක් ම තම නිවෙස්වලට යාමට නොහැකි තත්ත්වයක් උදාවී ඇත.", "URL": "https://lankatruth.com/si/?p=106418", "Category": "පුවත්", "Parent URL": null}