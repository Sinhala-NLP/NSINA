{"Source": "Lankatruth", "Timestamp": "March 26, 2021", "Headline": "ආණ්ඩුවේ මන්ත්‍රීවරයෙකුගේ පත්වීම අභියෝගයට ලක්කෙරේ…", "News Content": "ශ්‍රී ලංකා පොදුජන පෙරමුණෙන් ජාතික ලැයිස්තුවෙන් පත්කර සිටින තිලක් රාජපක්ෂ මන්ත්‍රීවරයාගේ ධුරය බල රහිත කරන ලෙස ඉල්ලන ලද පෙත්සමක් අභියාචනාධිකරණයෙන් විභාග වෙමින් පවතී. අම්පාර පුංචි සීගිරිය රජමහා විහාරාධිපති, බඹරවානේ සද්ධාතිස්ස හිමියන් විසින් මෙම පෙත්සම ඉදිරිපත් කර ඇත. පසුගිය මහා මැතිවරණයට ඉදිරිපත් වන අවස්ථාවේ මෙම වෛද්‍යවරයා අම්පාර සෞඛ්‍ය වෛද්‍ය නිලධාරී කාර්යාලයට අනුයුක්තව සේවය කරමින් සිටින අතර, නාමයෝජනා භාරදී ඇති බව පෙත්සම්කාර හිමියන් පෙන්වා දී තිබේ. වෛද්‍ය වෘත්තිකයන් ඇතුළු රජයේ ශ්‍රේණීන්ගේ සේවයේ නියුක්තව සිටින තැනැත්තෙක් නම් මැතිවරණයට ඉදිරිපත් වන්නේ නම් තනතුරෙන් ඉවත් විය යුතු බවට තිබෙන නීතිමය පදනම මෙම වෛද්‍යවරයා විසින් උල්ලංඝනය කර ඇතැයි පෙන්වාදී තිබේ.", "URL": "https://lankatruth.com/si/?p=113784", "Category": "පුවත්", "Parent URL": null}