{"Source": "Lankatruth", "Timestamp": "June 9, 2013", "Headline": "ලංකාවේ වෙනිසියුලානු තානාපති කාර්යාලයක් අරඹන්න – සෝමවංශ අමරසිංහ", "News Content": "මේ දිනවල ශ්‍රී ලංකාවට පැමිණ සිටින වෙනිසියුලානු ජනරජයේ විදේශ අමාත්‍යාංශයේ අධ්‍යක්ෂ ජනරාල් ආචාර්ය ඔරියේටා කැපෝනි මහත්මිය ඇතුළු නීයෝජිත පිරිස සහ ජවිපෙ නායක සෝමවංශ අමරසිංහ මහතා අතර විශේෂ හමුවක් කියුබානු තානාපති කාර්යාලයේදී අද ( 09)  පස්වරුවේ පැවැත්විණි. මේ දිනවල ශ්‍රී ලංකාවට පැමිණ සිටින වෙනිසියුලානු ජනරජයේ විදේශ අමාත්‍යාංශයේ අධ්‍යක්ෂ ජනරාල් ආචාර්ය ඔරියේටා කැපෝනි මහත්මිය ඇතුළු නීයෝජිත පිරිස සහ ජවිපෙ නායක සෝමවංශ අමරසිංහ මහතා අතර විශේෂ හමුවක් කියුබානු තානාපති කාර්යාලයේදී අද (09) පස්වරුවේ පැවැත්විණි. මෙහිදී හියුගෝ චාවේස් ජනාධිපතිවරයාගේ අභාවයෙන් පසු වෙනිසියුලාව මුහුණදී ඇති විශේෂ අභියෝග හා ලතින් ඇමරිකානු සහයෝගීතාවය වෙනුවෙන් වෙනිසියුලාව දක්වන දායකත්වය පිළිබඳව අවධානය යොමුවී ඇත. ශ්‍රී ලංකාවේ වෙනිසියුලානු තානාපති කාර්යාලයක් ආරම්භ කරන ලෙස මෙහිදී සෝමවංශ අමරසිංහ මහතා වෙනිසියුලානු විදේශ අමාත්‍යාංශයෙන් ඉල්ලා සිටින ලදී.  මේ අවස්ථාවට ඉන්දියාවේ වෙනිසියුලානු තානාපති කාර්යාලයේ උපදේශිකා කැපායා රොද්‍රිගුඒස් මහත්මිය සහ වෙනිසියුලානු ‍විදේශ අමාත්‍යංශයේ සංස්කෘතික සහ සහයෝගීතා කටයුතු සම්බන්ධීකාරක ඇනා රෝබ්ලස් මහත්මියද ජවිපෙ නියෝජනය කරමින් සෝමවංශ අමරසිංහ හා වෛද්‍ය නලින්ද ජයතිස්ස යන මහත්වරුන්ද සහභාගී වී ඇත.", "URL": "https://lankatruth.com/si/?p=7455", "Category": "පුවත්", "Parent URL": null}