{"Source": "Lankatruth", "Timestamp": "February 16, 2019", "Headline": "ගුරුතුමිය සිරගත කිරීමට එරෙහිව රට පුරා විරෝධතා", "News Content": "පාසල්වල විනය රකින ගුරුවරුන්ගේ ආරක්‍ෂාව තහවුරු කරන ලෙස ආණ්ඩුවට බලකරමින් ලංකා ගුරුසේවා සංගමය සිදුකරන දීපව්‍යාප්ත උද්ඝෝෂණ මාලාව ඊයේ දින ද (15) ක්‍රියාත්මක විය. ගම්පහ, පිළියන්දල, ගම්පොළ, බදුල්ල, බණ්ඩාරවෙල, වැලිමඩ, මතුගම, අකුරැස්ස, නොච්චියාගම, ගල්ගමුව, මැදවච්චිය, නිකවැරටිය, ගිරිඋල්ල, රිදියගම, දඹුල්ල ආදී විවිධ ප‍්‍රදේශවල පැවති මෙම විරෝධතා සඳහා පාසල් ගුරු භවතුන් විශාල පිරිසක් සහභාගී විය. කුරුණෑගල ශ්‍රීමත් ජොන් කොතලාවල විද්‍යාලයේ සේවයේ නිරත ගුරුවරියක් විසින් සිසුවෙකුට පහරදීමේ සිද්ධියක් සම්බන්ධව අභූත චෝදනා ගොනුකොට සිරගත කිරීමට විරෝධය පලකරමින් දිවයින පුරා සිටින පාසල් ආචාර්යවරුන් මෙම විරෝධතා සඳහා එක්ව සිටියි.", "URL": "https://lankatruth.com/si/?p=68255", "Category": "පුවත්", "Parent URL": null}