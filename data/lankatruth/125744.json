{"Source": "Lankatruth", "Timestamp": "November 12, 2021", "Headline": "නවසීලන්ත අගමැතිනියගේ FB සංවාදයට දියණිය බාධා කරයි!", "News Content": "පසුගියද සඳුදා නවසීලන්ත අගමැතිනිය ජසින්දා ඇඩම් එරට කොරෝනා රෝගය මැඩලීමේ නීතින් තවදුරටත් කල්දැමීම සම්බන්ධයෙන් ජනතාව සමග සිදුකරන ලද ෆේස්බුක් සංවාදයට ඇයගේ තුන් හැවිරිදි දියණිය විසින් දිගින් දිගටම බාධා පමුණුවා ඇතැයි වාර්තා වේ. රාත්‍රී කාලයේ තම සිඟිති දියණිය නිදිගන්වා රටේ ජනතාව සමග සිදුකරන ලද සංවාදය අවසානයේ නතර කිරීමට සිදුවූයේ සියළු පේක්ෂකයින් සිනා සයුරේ ගිල්වමිනි. කැමරාව ඉදිරියේ සිටින දහස් සංඛ්‍යාත ජනතාව ඉදිරියේ මහත් අපහසුතාවයකට පත් වූ අගමැතිවරිය සිනා මුසු මුහුණින් යුතුව පැවසුවේ “කණගාටුයි දැනුම් දෙන්න අපේ සංවාදයට විශාල බාධාවක් ඇතිවෙමින් පවතිනවා” යන්නයි. ඇය තම දියණිය අස්වසාලමින් ප්‍රකාශ කළේ” ඩාලිං ඔයා මේ වෙලාවේ ඉන්න ඕනේ ඇඳේ! යන්න ගිහින් නිදාගන්න”! නමුත් කුඩා දියණිය තදින් ප්‍රකාශ කරනු ප්‍රේක්ෂකයින්ට ඇසෙනුයේ “NO” කියන හඬයි. ඇයව සැනසවීමට යලිත් වරක් අගමැතිණිය උත්සහකරමින් පැවසුවේ “මම තව විනාඩි දෙකකින් එන” බවයි. එසේ පවසමින් අගමැතිනිය නැවත වරක් තම කොම්පියුටරය ඉදිරියේ අසුන් ගනිමින් තම ප්‍රේක්ෂකයින්ට පැවසුවේ “මම හිතුවේ FB එන්න හොඳම වෙලාව එයා නිදාගත්තම කියලා. හොඳ වෙලාවට මගේ අම්මා ඉන්නවා”. ඔබලාටත් ඉන්නවද නිදි කෙරෙව්වට පස්සේ තුන් හතර පාරක් ඇඳෙන් පැනල යන දරුවෝ ?” එහෙත් කුඩා දියණිය නැවත වරක් ප්‍රශ්ණ කර සිටියේ “ඇයි ඔයා ඔච්චර වෙලාවක් ගන්නේ” කියාලයි. නැවත වරක් තම ජනතාවට කණගාටුව ප්‍රකාශ කරමින් අගමැතිවරිය පැවසුවේ “මම සියළු දෙනාගෙන්ම සමාව ඉල්ලනවා. මට දැන් අකමැත්තෙන් වුවත් ඔබගෙන් සමු ගන්න සිද්ධ වෙනවා ඇය නිදිකරවන්න යන්න. ඔබ සැමට සුබ රාත්‍රියක්” ප්‍රකාශ කරමින් අගමැතිනිය තම ජනතා සංවාදය එසේ අතරමග නතර කරනු ලැබුවාය.", "URL": "https://lankatruth.com/si/?p=125744", "Category": "පුවත්", "Parent URL": null}