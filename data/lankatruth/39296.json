{"Source": "Lankatruth", "Timestamp": "August 12, 2017", "Headline": "විජේදාසගේ ආරක්ෂාවට අපි ඉන්නවා…", "News Content": "වත්මන් යහපාලන ආණ්ඩුවේ අධිකරණ හා බුද්ධ ශාසන අමාත්‍ය විජේදාස රාජපක්ෂ මහතාව ඉවත් කිරිමට ආණ්ඩුව කටයුතු කළහොත් ඔහු ආරක්ෂා කිරිමට තමන් ඇතුළු කණ්ඩායම කටයුතු කරන වන බව විශ්‍රාමික ජනාධිපති මහින්ද රාජපක්ෂ මහතා ඊයේ (11) මිනුවන්ගොඩදී ප්‍රකාශ කර තිබේ. විජේදාස රාජපක්ෂ මහතා පැවති මහින්ද රාජපක්ෂ පාලන සමයේ මහා පරිමාණ වංචා දූෂණවල නිරතවූවන්ට ඉතා සමීපව කටයුතු කර බවත් ඔවුන්ට එරෙහිව ඇති නඩු පමා කිරීම සඳහා ඔහු මැදිහත්වන බවත් ආණ්ඩුවෙන්ම චෝදනා එල්ල වී ඇත. එමෙන්ම පාර්ලිමේන්තුවේදී විමල් වීරංවස, උදය ගම්මන්පිල, ප්‍රසන්න රණතුංග, දිනේෂ් ගුණවර්ධන වැනි මහින්ද පිලේ මන්ත්‍රීවරු විජේදාස රාජපක්ෂ මහතාට ප්‍රසන්සා කරමින් කතා පවත්වන අවස්ථාවද පසුගිය කාලයේ දක්නට ලැබිණි. විශේෂයෙන්ම නීතිවිරෝධී අවි ජාවාරමට සම්බන්ධ ඇවන්ගාඩ් අධිපති නිශ්ෂංක සේනාධිපති මහතාගේ විදේශ ගමන් බලපත්‍රය අධිකරණය භාරයෙන් මුදා හැරීමට විජේදාස රාජපක්ෂ මහතා සෘජුවම සම්බන්ධ වූ බවට දැඩි චෝදනාවක්ද එල්ල වී තිබිණ. වරාය ගිවිසුම අහෝසි කරගැනීම සඳහා විජේදාස රාජපක්ෂ මහතාට අවශ්‍ය ඕනෑම සහායක් මහින්ද පිල විසින් ලබා දෙන බවද මේ අතර ඔවූහු ප්‍රකාශ කරති.", "URL": "https://lankatruth.com/si/?p=39296", "Category": "පුවත්", "Parent URL": null}