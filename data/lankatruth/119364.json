{"Source": "Lankatruth", "Timestamp": "July 9, 2021", "Headline": "අධිකරණ ඇමති හරක් හොරෙක්ගේ වෘත්තියක් කරන්නේ… වහාම ඉල්ලා අස්විය යුතුයි – ඕමල්පේ සෝභිත හිමි", "News Content": "ලොරිය ඉස්සරහින් බුදුසරණයි දෙවිපිහිටයි කියලා ගහගෙන ඇතුලේ හරක් අදින ගව ඝාතක මුදලාලි කෙනෙකුගේ වෘත්තිය තමයි වත්මන් අධිකරණ ඇමති මේ නිලයේ ඉදගෙන කරන්නේ ඒ නිසා වගකීම භාරගෙන තමා දේශද්‍රෝහී ක්‍රියාවක් කරන්න සූදානම් වූවා යැයි අවංකව පිළිගෙන වහාම අලි සබ්‍රි අධිකරණ ඇමති ධූරයෙන් ඉල්ලා අස්විය යුතු යැයි ඕමල්පේ සෝභිත හිමියන් පවසයි. ඊයේ (08) දිනයේ පවත්වනු ලැබූප්‍රවෘත්ති සාකච්ඡාවකදී උන්වහන්සේ මේ අදහස් පළකරනු ලැබුවේවත්මන් අධිකරණ අමාත්‍යවරයා ඉදිරිපත් කළ 2019 කොවිඩ් වෛරස් විශේෂවිධිවිධාන පනත මඟින් උඩරට ගිවිසුමටත් වඩා විශාල දේශද්‍රෝහීනීති මාලාවක් සම්මත කර ගැනීමට උත්සහ කර ඇති බව පවසමිනි. එහිදී වැඩිදුරටත් අදහස් පළකළ ඕමල්පේ සෝභිත හිමියන්…. “රටට හිතැති නීතිඥවරුන් නිසා මේ පනත ශ්‍රේෂ්ඨාධිකරණයේදීඅභියෝගයට ලක් වූණා. විනිසුරුතුමන්ලා වැඩි දෙනෙකුගේ තීන්දුව තමයි මේ පනත ව්‍යවස්ථා විරෝධීයි කියලා. මේ පනතේ වගන්ති 13ක් තියෙනවා. ඒකෙන් එකක් දෙකක් නෙවෙයි වගන්ති හතක්ම ව්‍යවස්ථා විරෝධීයි. ඒ කියන්නේ මේ පනතෙන් 60%ක්ම රාජ්‍ය ව්‍යවස්ථාවට පටහැනියි. මේ පනත හැදුවේ නීතිය නොදන්නා කෙනෙක්ද? නෑ. ජනාධිපතිවරයාටත් උපදෙස් දෙනවා යැයි කියන විශේෂඥ දැනුමක් ඇති අපේ අලි සබ්‍රි ඇමතිතුමා. එතුමා නීතිපති දෙපාර්තමේන්තුවත් නොමඟ යවලා, අධිකරණයත් නොමඟ යවන්න උත්සාහ කරලා, කැබිනට් මණ්ඩලයත් නොමඟ යවලා, පාර්ලිමේන්තුවේ සම්මත කරගන්න ගිය භයානක පනතක්. මේක සම්මත වුණානම් මේ රට ඇෆ්ඝනිස්ථානයක් බවට පත් වෙනවා. විදේශ නීති ක්‍රියාත්මක වෙන්නේ. කොරෝනා උවදුර ඉදිරියට දමාගෙන කොරෝනාවෙන් වික්ෂිපත් වෙලා ඉන්න රටේ කුමන්ත්‍රණකාරී ලෙස සම්මත කරගන්න ගත්ත උත්සාහ සම්බන්ධයෙන් වත්මන් අධිකරණ ඇමතිවරයා වගකීම භාරගෙන දේශද්‍රෝහීව සම්මත කරගන්න දැරූ උත්සාහයේ ඒ වරද අවංකවම පිළිගෙන ඒ ඇමතිවරයා ඉල්ලා අස්විය යුතුයි. කිසිදු පදනමක් නැතිව ජාතික ලැයිස්තුවෙන් පාර්ලිමේන්තුවට ඇවිල්ලා ඔහු අධිකරණ ඇමතිකම වැනි බරපතළ වගකීමක් දරන්නේ රටේ යහපත වෙනුවෙන් නෙවෙයි. වෙනත් කාගේ හෝ උවමනාවක් කරන්නේ.” යනුවෙන් පැවසීය.", "URL": "https://lankatruth.com/si/?p=119364", "Category": "පුවත්", "Parent URL": null}