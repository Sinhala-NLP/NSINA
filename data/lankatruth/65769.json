{"Source": "Lankatruth", "Timestamp": "December 25, 2018", "Headline": "එකඟතා කඩකර දේශපාලන පලිගැනීම් මත පත්වීම් ලබාදුනහොත් නැවත වෘත්තීය ක්‍රියාමාර්ග අනුගමනය කරනවා", "News Content": "රාජ්‍ය සේවා කොමිෂන් සභාව හරහා නැවත වරක් දේශපාලන පත්වීම් ලබාදීමට කටයුතු කරන්නේ නම් දැනුම් දීමකින් තොරව වෘත්තීය ක්‍රියාමාර්ග අනුගමනය කරන බව ලංකා ගුරුසේවා සංගමය නිවේදනය කරයි. දේශපාලන පලිගැනීම් මත අධ්‍යාපන පරිපාලන සහ විදුහල්පති සේවය ඇතුළු සේවාවන් සඳහා ලබාදුන් පත්වීම් 1014ක් පිළිබඳ සෙවීමට පත්කළ විමර්ශන කමිටු වාර්තාව දෙසැම්බර් 21 වැනිදා ජනාධිපති ලේකම් කාර්යාලයට බාරදුන් බවට පුවත්පත් වාර්තා පළවූ බවත් එතරම් කඩිනමින් වාර්තාවක් ඉදිරිපත් කිරීම පිළබඳව ලංකා ගුරුසේවා සංගමය මවිතයට පත්වන බවත් එම නිවේදනයේ දැක්වේ. කෙසේ වෙතත් එම කමිටු වාර්තාව මගින් දේශපාලන පලිගැනීමකට ලබාදුන් පත්වීමක් නිර්දේශ කර තිබේනම් එය බරපතල සේවා ව්‍යවස්ථාවන් උල්ලංඝනය කිරීමක් බවත් ඊට එරෙහිව නැවත වෘත්තීය ක්‍රියාමාර්ගවලට එළඹීමට සිදුවන බවත් ලංකා ගුරුසේවා සංගමය සඳහන් කරයි. එබැවින් එම කමිටු වාර්තාව රටට හෙලිකරන ලෙසත් එසේ දේශපාලන පලිගැනීමකට ලක්ව ඇත්නම් එහි ස්වභාවය අනුව සාධාරණ වන්දි මුදලක් ගෙවන ලෙසත් ලංකා ගුරුසේවා සංගමය ජනාධිපතිවරයාට දන්වා තිබේ. එම නිවේදනය පහත පළවේ…", "URL": "https://lankatruth.com/si/?p=65769", "Category": "පුවත්", "Parent URL": null}