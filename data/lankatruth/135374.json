{"Source": "Lankatruth", "Timestamp": "June 10, 2022", "Headline": "බැසිල්ගේ පුරප්පාඩුවට ධම්මිකගේ නම මැතිවරණ කොමිසමට", "News Content": "පාර්ලිමේන්තුවේ ජාතික ලයිස්තු ධුරයෙන් ඉල්ලා අස් වූ බැසිල් රාජපක්ෂගේ හිස් වූ මන්ත්‍රී ධුරය සඳහා මෙරට ප්‍රමුඛ පෙළේ ව්‍යාපාරිකයෙකු වන ධම්මික පෙරේරාගේ නම මැතිවරණ කොමිසම වෙත යොමු කර ඇති බව ශ්‍රී ලංකා පොදුජන පෙරමුණේ ප්‍රධාන ලේකම් සාගර කාරියවසම් පවසයි. මේ අතර ව්‍යාපාරික ධම්මික පෙරේරා, තමන් අධ්‍යක්ෂ ධුරය දැරූ සියලුම සමාගම්වල අධ්‍යක්ෂ මණ්ඩලවලින් ඉල්ලා අස් වී ඇතැයිද වාර්තා වේ. මේ වනවිට ඔහු ශ්‍රී ලංකා පොදුජන පෙරමුණේ ජාතික ලැයිස්තු මන්ත්‍රී ධුරය භාර ගැනීමට නිල වශයෙන් කැමැත්ත පළ කර ඇති බවද වාර්තා වේ.", "URL": "https://lankatruth.com/si/?p=135374", "Category": "පුවත්", "Parent URL": null}