{"Source": "Lankatruth", "Timestamp": "July 23, 2021", "Headline": "රට පුරා ලිට්‍රෝ ගෑස් හිඟයක්", "News Content": "රට පුරා ලිට්‍රෝ ගෑස් හිඟයක් පවතින බව ගෑස් අළෙවිකරුවෝ සහ පාරිභෝගිකයෝ පවසති. කොළඹ අවට සහ පිට පළාත්වල අද (23) පෙරවරුව වන විටත් ලිට්‍රෝ ගෑස් තොග අවසන් වී ඇතැයි ලිට්‍රෝ ගෑස් අළෙවි නියෝජිතයන් පවසන බව අළෙවිකරුවෝ පවසති. කෙසේ වෙතත් අද පස්වරුව වනවිට ගෑස් ලැබෙනු ඇතැයි බලාපොරොත්තුවෙන් සිටින බවද ගෑස් අළෙවි නියෝජිතයෝ සඳහන් කරති. ලිට්‍රෝ ගෑස් ලංකා සමාගමේ සභාපති තෙෂාර ජයසිංහ මීට දින දෙකකට පමණ පෙර පවසා තිබුණේ ශ්‍රී ලංකාවේ සමස්ත ගෑස් ඉල්ලුම සිය සමාගමට ලබාදිය හැකි බවයි.", "URL": "https://lankatruth.com/si/?p=120102", "Category": "පුවත්", "Parent URL": null}