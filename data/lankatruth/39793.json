{"Source": "Lankatruth", "Timestamp": "August 23, 2017", "Headline": "රතුපස්වල වෙඩිතැබූ බ්‍රිගේඩියර් ඇතුළු පිරිස යළි රක්ෂිත බන්ධනාගාරයට", "News Content": "ගම්පහ රතුපස්වල පිරිසිදු පානීය ජලය ඉල්ලූ ප්‍රදේශවාසීන්ට වෙඩි තැබූ යුද හමුදා කණ්ඩායම බාරව සිටි බ්‍රිගේඩියර් අනුර දේශප්‍රිය ගුණවර්ධන මහතා ඇතුළු සැකකරුවන් සිව් දෙනා සැප්තැම්බර් 06 වැනිදා තෙක් යළි රක්ෂිත බන්ධනාගාර ගත කිරිමට ගම්පහ ප්‍රධාන මහේස්ත්‍රාත් ඩී.ඒ රුවන් පතිරණ මහතා අද (23) නියෝග කර තිබේ. බ්‍රිගේඩියර් දේශප්‍රියට අමතරව යුද හමුදා මාණ්ඩලික සැරයන් ඩිංගිරි අරුණගේ සිරිසේන, සැරයන් ලලිත් ග්‍රේ සහ කෝප‍්‍රල් ජයසුන්දර මුදියන්සේලාගේ තිලකරත්න යන යුද හමුදා සාමාජිකයෝ තිදෙනාද රක්ෂිත බන්ධනාගාර ගත කරනු ලැබූහ. 2013 අගෝස්තු 01 වැනි දා වැලිවේරියේදී කළ වෙඩි තැබීමෙන් අකිල දිනේෂ් සහ රමිල රවිශාන් යන සිසුහූ දෙදෙනාත් නිලන්ත පුෂ්පකුමාර නම් තරුණයා ජීවිතක්ෂයට පත් වූහ.", "URL": "https://lankatruth.com/si/?p=39793", "Category": "පුවත්", "Parent URL": null}