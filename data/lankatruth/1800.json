{"Source": "Lankatruth", "Timestamp": "March 18, 2012", "Headline": "පුත්තලමෙත් ඉන්ධන සහනාධාරය අත්හිටුවයි", "News Content": "හලාවත, පුත්තලම, මීගමුව ආදී පුත්තලම දිස්ත්‍රික්කයේ ධීවර කාර්මිකයින් සදහා ලබාදුන් ඉන්ධන සහනාධාරය මාර්තු මාසයේ සිට අත්හටුවන්නැයි දන්වමින් පුත්තලම් දිස්ත්‍රික් ලේකම්වරයා විසින් සියළුම ප්‍රාදේශීය ලේකම්වරුන් වෙත ලිඛිතව දන්වා ඇත. එහි සදහන්ව ඇත්තේ මාර්තුමාසයේ සිට සහනාධාර සදහා ධීවර කාර්මිකයින් ලියාපදිංචි කරවීම වහාම නවතා දමන ලෙස හා ලියාපදිංචිකර ඇති ධීවර කාර්මිකයින් සදහාද සදහනාධාරය අත්හිටුවන ලෙසයි. ඉන්ධන සහනාධාරය ලබාදෙන ඉන්ධන පිරවුම්හල් සදහා ඉන්ධන සැපයූ අලෙවි නියොජිතයන් සදහා රුපියල් ලක්ෂ15-20 ප්‍රමාණයේ හිග මුදල් ලබාගැනීමට ඇති බව ඔවුහු පවස පවසති. මුදල් අමාත්‍යංශයෙන් හෝ ධීවර අමාත්‍යංශයෙන් මෙම මුදල් දිස්ත්‍රික් ලෙක්ම් කාර්යාලවලට හෝ ලැබී නැතැයි ආරංචිමාර්ග අනාවරණය කරයි.", "URL": "https://lankatruth.com/si/?p=1800", "Category": "පුවත්", "Parent URL": null}