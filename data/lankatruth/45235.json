{"Source": "Lankatruth", "Timestamp": "December 15, 2017", "Headline": "අඹගමුවේ සීමා නිර්ණයට එරෙහි පෙත්සම නැවතත් කල්යයි", "News Content": "අඹගමුව ප්‍රාදේශීය සභා බල ප්‍රදේශය ප්‍රාදේශී සභා 3 ක් වශයෙන් බෙදාවෙන්කරමින් නිකුත් කර ඇති ගැසට් නිවේදනය අභියෝගයට ලක් කරමින් ඉදිරිපත් කර ඇති මූලික අයිතිවාසිකම් පෙත්සම විභාග කිරීම ලබන ජනවාරි 8 වන දා දක්වා අද කල්දැමුණා. ඒ, අදාළ පෙත්සම ප්‍රියසාද් ඩෙප් සහ අනිල් ගුණරත්න යන ශ්‍රේෂ්ඨාධිකරණ විනිසුර මඩුල්ල හමුවේ කැඳවූ අවස්ථාවේදියි. පෙත්සම අද කැඳවූ අවස්ථාවේදී නීතිපතිවරයා වෙනුවෙන් පෙනී සිටි රජයේ නීතිඥවරයා කියා සිටියේ මෙම පෙත්සමට අදාළව මැතිවරණ කොමිසමෙන් මෙතෙක් උපදෙස් ලැබී නොමැති බවයි.", "URL": "https://lankatruth.com/si/?p=45235", "Category": "පුවත්", "Parent URL": null}