{"Source": "Lankatruth", "Timestamp": "September 26, 2012", "Headline": "විදුලි උත්පාදනය සැලකිය යුතු මට්ටමක නැහැ – අනුර විජේපාල", "News Content": "ජල විදුලි උත්පාදනය තවමත් සැලකිය යුතු මට්ටමක නැතැයි ලංකා විදුලිබල මණ්ඩලයේ උප සභාපති අනුර විජේපාල මහතා පවසයි. මේ වනවිට ජල විදුලි උත්පාදනය පවතින්නේ 23%ක මට්ටමේ බවත් ගතවූ සති කිහිපය තුළ ජල විදුලි බලාගාර ආශ‍්‍රිත ජලාශවලට ප‍්‍රමාණවත් වර්ෂාවක් ලැබී නොමැති බවත් හෙතෙම කියා සිටී. ඉදිරි දින කිහිපය තුළද ජල විදුලි බලාගාර ආශ‍්‍රිත ජලාශ පවතින ප‍්‍රදේශවලට සැලකිය යුතු වර්ෂාපතනයක් අපේක්ෂා කළ නොහැකි බව කාලගුණ විද්‍යා දෙපාර්තමේන්තුව පවසයි. මේ අනුව ඉදිරියේදී යළිත් වරක් විදුලි කප්පාදුවකට යාහැකියැයි විදුලිබල මණ්ඩලයේ අභ්‍යන්තර ආරංචිමාර්ග අනාවරණය කරයි.", "URL": "https://lankatruth.com/si/?p=4351", "Category": "පුවත්", "Parent URL": null}