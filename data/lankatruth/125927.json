{"Source": "Lankatruth", "Timestamp": "November 18, 2021", "Headline": "මෙක්සිකෝව ඇමරිකාවට අභියෝග කරයි!", "News Content": "ලෝකයේ රුසියානු විප්ලවයට පෙර 1910 දී සිදුවූ මෙක්සිකෝවේ සපාතා හා පන්චෝවිලා විසින් සිදුකල විප්ලවය ගොවි හා කම්කරුවන්ගේ ප්‍රගතිශීලි විප්ලවයක් ලෙස ඉතිහාසයේ සනිටුහන් වී ඇත. මෙක්සිකෝව ඉතිහාසය පුරාවටම යම් යම් ප්‍රතිසංස්කරණ වලට ලක් වුවද තම ඓතිහාසික යැංකි අධිරාජ්‍ය විරෝධී ස්වභාවය වෙනස් කරනු ලැබුවේ නැත. එම නිසාම මෑත කාලය තුල මෙක්සිකෝවේ ජනාධිපති ANDRES MANUEL කියුබාවට එරෙහිව ඇමරිකාව පනවා ඇති සම්බාධක ඉවත්කරන ලෙස ඉල්ලීම, උතුරු කොරියාව සමග සම්බන්ධතා තරකර ගැනීම, කලාපීය ඇමරිකන් රාජ්‍ය සංවිධානයට (OAS) විකල්ප සංවිධානයක් නිර්මාණය කිරීමට කරන ලද යෝජනා හේතුවෙන් ලොව පුරා කතාබහට ලක් වී ඇත. මෙම වසරේ සැප්තැම්බර් මාසයේ 16 වැනිදා මෙක්සිකෝවේ පැවැත්වුණු අන්තර් ඇමරිකානු මහාද්වීපයේ කැරබියන් හා ලතින් ඇමරිකානු රාජ්‍යයන්ගේ කලාපීය සංවිධානය(CELAC) අමතමින් මෙක්සිකානු ජනාධිපති ANDRES MANUEL ඇසුවේ ඇමරිකාවේ රූකඩයක් බවට පත්ව ඇති ඇමරිකානු රාජ්‍යයන්ගේ සංවිධානය (OAS) පිලිබඳ තවදුරටත් විශ්වාසය තැබිය හැකිද යන්නයි. ඒ අනුව ඊට විකල්පයක් ලෙස ඇමරිකානු මැදිහත්වීම් වලින් මිදුණු ස්වාධීන කලාපීය සංවිධානයක් බිහිකළ යුතුව ඇති බව ඔහු දැඩිව අවධානය කර ඇත. මෙම සමුළුවට නිකොලායි මදුරෝ හා කියුබානු ජනාධිපති migel Diaz canel ද සහභාගී වී ඇති අතර මෙක්සිකානු ජනාධිපතිවරයා කියුබාවට එරෙහිව පනවා ඇති සම්බාධක කොන්දේසි විරහිතව ඉවත්කරන ලෙස ජෝ බයිඩන්ගෙන් එහිදී ඉල්ලා සිටියේය. වැඩිදුරත් මාධ්‍ය අමතමින් ANDRES MANUEL ප්‍රකාශ කරනු ලැබුවේ තම රජය උතුරු කොරියාව සමගත් ආර්ථික, වෙළඳ හා රාජතාන්ත්‍රික සම්බන්ධතා ඉදිරි කාලයේදී වර්ධනය කරගැනීමට තීරණය කර ඇති බවයි. තමන් කාගෙවත් බලපෑම් ඉදිරියේ තීරණ ගනු ලබන රජයක් නොවන බවත්, රාජතාන්ත්‍රික සම්බන්ධකම් පවත්වනුයේ කා සමගද යන්න තීරණය කිරීම තම රටේ ස්වාධිනත්වය හා භෞමික අඛණ්ඩතාවය සමග ඍජුව බද්ධ වී ඇති කාරණා බවටද ඔහු අවධාරණය කරනු ලැබීය.", "URL": "https://lankatruth.com/si/?p=125927", "Category": "පුවත්", "Parent URL": null}