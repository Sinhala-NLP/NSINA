{"Source": "Lankatruth", "Timestamp": "July 26, 2017", "Headline": "ඛනිජ තෙල් සටනෙන් පාර්ලිමේන්තුව උණුසුම් වෙයි – සභාවත් කල් තැබේ", "News Content": "ඛනිජ තෙල් සේවක වර්ජනය සම්බන්ධයෙන් විපක්ෂයේ මන්ත්‍රීවරුන්ගේ ප්‍රශ්න කිරීම් හමුවේ අද (26) පාර්ලිමේන්තුව උණුසුම්වීමත් සමග සභාව කල් තැබීමට කථානායක කරු ජයසූරිය මහතා පියවර ගෙන තිබේ. අගමැති රනිල් වික්‍රමසිංහ මහතා තෙල් සේවක වර්ජනය සම්බන්ධයෙන් අද පාර්ලිමේන්තුවේදී විශේෂ ප්‍රකාශයක් කිරීමත් සමග ජනතා විමුක්ති පෙරමුණ ප්‍රමුඛ විපක්ෂ මන්ත්‍රීවරු විවිධ ප්‍රශ්න නැගීමත් සමග සභාවේ උණුසුම් තත්ත්වයක් ඇතිවිය. මෙහිදී ජනතා විමුකත් පෙරමුණේ නායක, විපක්ෂයේ ප්‍රධාන සංවිධායක අනුර දිසානායක මහතා පාර්ලිමේන්තුවට ප්‍රකාශකර සිටියේ ජනාධිපතිවරයා සමග සාකච්ඡා කර පැමිණෙමින් සිටි ඛනිජ තෙල් වෘත්තීය සමිති නියෝජිතයින් 15ක් පමණ අත්අඩංගුවට ගෙන ඇති බවයි. එම හෙළිදරව්වත් සමග පාර්ලිමේන්තුවේ උණුසුම්කාරී තත්වය තවත් වර්ධනය වී තිබේ.", "URL": "https://lankatruth.com/si/?p=38417", "Category": "පුවත්", "Parent URL": null}