{"Source": "Lankatruth", "Timestamp": "March 31, 2021", "Headline": "විශ්‍රාමිකයන්ට තවදුරටත් කොකා පෙන්වයි….", "News Content": "රාජ්‍ය සේවකයින් 2016 වසරේදී විශ්‍රාම ගත් සියලු දෙනාගේ වැටුප් විෂමතාව ඇතුළු සියලුම විශ්‍රාමියකන්ගේ වැටුප් විෂමතා අවසන් කරන බවට පොරොන්දු දි බලයට පත්වූ ආණ්ඩුව සියලුම විශ්‍රාමිකයන් තවදුරටත් රවටා ඇති බව තහවුරු වේ. විශ්‍රාම වැටුප් අධ්‍යක්ෂ ජනරාල්, ඩි. ඩයස් මාධ්‍ය හමුවේ හෙළිකර තිබෙන්නේ 2016 වසරේ විශ්‍රාම ගිය අයගේ වැටුප් විෂමතා අවසන් කිරීමට රුපියල් කෝටි සියයක පමණ අතිරේක මුදලක් අවශ්‍ය වන බවය. එහෙත් ඒ සඳහා මෙවර අයවැයෙන් ද ප්‍රතිපාදන වෙන්කර නැති බව අධ්‍යක්ෂ ජනරාල්වරයා හෙළිකර තිබේ. මේ අතර, හයලක්ෂ හැටතුන්දහසක් පමණ සමස්ත විශ්‍රාමිකයන්ගේ වැටුප් විෂමතාවන් ප්‍රශ්නය විසඳීමට ආණ්ඩුව කිසිදු සූදානමක් නැතිබව මේ වන විටත් තහවුරු වී ඇත.", "URL": "https://lankatruth.com/si/?p=114077", "Category": "පුවත්", "Parent URL": null}