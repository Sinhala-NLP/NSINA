{"Source": "Lankatruth", "Timestamp": "January 24, 2018", "Headline": "නීතිවිරෝධීව නිවාස බෙදීමට විමල් වීරවංස, පියසිරි විජේනායක ඇතුළු 17ක් වගකිවයුතුයි – ජනාධිපති කොමිසමේ වාර්තාව මෙන්න", "News Content": "වීරවංස මහතා ඉදිකිරීම්, ඉන්ජිනේරු සේවා, නිවාස සහ පොදු පහසුකම් අමාත්‍යවරයා ලෙස සිටි සමයේ නිවාස සංවර්ධන අධිකාරි සතු කඩ සාප්පු සහ මහල් නිවාස බෙදාදීමේදී චක්‍රලේඛ උල්ලංඝණය කරමින් බෙදා දිම සම්බන්යයෙන් සහ එම අමාත්‍යංශය යටතේ තිබූ ආයතනවල සේවය කරන ලද නිලධාරීන් වෙත නීත්‍යානුකූල ක්‍රමවේදයෙන් බැහැරව පොලිස් නිලධාරින්ගේ ආරක්ෂාව ලබාදීම සම්බන්ධයෙන් විමල් වීරංවස මන්ත්‍රීවරයා ඇතුළු 17 දෙනෙකු වග කිවයුතු බව සඳහන් කරමින් බරපතල වංචා, දූෂණ, රාජ්‍ය සම්පත්, වරප්‍රසාද, බලය සහ අධිකාරිය අනිසි ලෙස භාවිතා කිරීම සම්බන්ධයෙන් විමර්ශනය කිරීම සඳහා වූ ජනාධිපති පරීක්ෂණ කොමිෂන් සභාව විසින් සිය පරීක්ෂණ වාර්තාව නිකුත් කරමින් සඳහන් කර සිටියි. එම සම්පූර්ණ වාර්තා පහතින් පළ වේ. ඉදිකිරීම්, ඉන්ජිනේරු සේවා, නිවාස සහ පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරි සතු කඩ සාප්පු සහ මහල් නිවාස 2012 දේපල කළමනාකරණ චක්‍රලේඛයේ විධිවිධානවලට පටහැනිව ලබාදීම හා එකී අමාත්‍යංශය යටතේ තිබූ ආයතනවල සේවය කරන ලද නිලධාරීන් වෙත නීත්‍යානුකූල ක්‍රමවේදයෙන් බැහැරව පොලිස් නිලධාරින්ගේ ආරක්ෂාව ලබාදීම සම්බන්ධ පෙත්සම – PCI/635/2015 (I) අක්‍රමිකතාවයන් සහ වගකිවයුතු පාර්ශවයන්:- ඉහත සඳහන් පෙත්සම සම්බන්ධයෙන් කරන ලද විමර්ශනයෙන් අනතුරුව පහත සඳහන් පාර්ශවකරුවන් පරීක්ෂණය සඳහා කැඳවීමට නොතීසිලත් පාර්ශවයන් ලෙස හඳුනාගෙන ඇත. නො.74/ජේ, මංගල මාවත, හොකන්දර දකුණ, හොකන්දර. මාවල දකුණ, වාද්දුව. අංක 412/2 එම්, දෙවෙනි පටුමග, දුටුගැමුණු මාවත, තලංගම උතුර, බත්තරමුල්ල. අංක 11, 4 වන පටුමග, රාජගිරිය. නො.02/270, කොළඹ පාර, කුරුණෑගල. අංක E1/G1, මාලිගාවත්ත නිවාස යෝජනා ක්‍රමය, කොළඹ 10. මනවාච්චිගොඩ, කඳුරේ, හික්කඩුව. මනවාච්චිගොඩ, කළුපේ, හික්කඩුව. අංක 108/34, මූණමල්ගහවත්ත පාර, හොන්නන්තර දකුණ, පිළියන්දල. අංක 33/14, කඩොලාන, 04 වන පටුමග, මොරටුව. අංක 34, වීරබාහුගම, මාකාවිට, නාවිමන, මාතර. අංක ඩී/වී/2/2/එල්, මැනිං ටවුන් නිවාස සංකීර්ණය, වික්ටෝරියා පෙදෙස, කොළඹ 08. අංක 524/6/ඒ, ගෝනවල පාර, කැලණිය. නො.3/7, සෙන්ට්‍රා පාක්, ගම්පහ පාර, යක්කල. නො.223, රජපීල්ල මාවත, මහනුවර. අංක 25, මන්ත්‍රී නිල නිවස, ශ්‍රී ජයවර්ධනපුර, කෝට්ටේ. නො.427/1, වැලි පාර, තලවතුගොඩ. අණාවරණය වූ වැරදි ඒ අනුව 1 වන නොතීසිලත් පාර්ශවයට අදාළව පරීක්ෂණයට පදනම් වූ සිද්ධීන් මෙසේය. 1.ඔබ 2010 මැයි මස සිට 2015.01.09 දින දක්වා ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශයේ විෂය භාර අමාත්‍යවරයා ලෙස සිටිමින්, අමාත්‍යංශය යටතේ තිබූ ජාතික නිවාස සංවර්ධන අධිකාරිය සතු කඩ සාප්පු වන මාලිගාවත්ත නිවාස යෝජනා ක්‍රමයේ E1/G1- අනූෂා නිරෝෂනී නානායක්කාර, දෙහිවල මහල් නිවාස යෝජනා ක්‍රමයේ C2-හේවාවසම් මදුරච්චාරි පද්මිණී, C3-ඊෂ්රාවරී ගුණවතී, C4-වාදච්චාරිගේ ලලිත් පුෂ්පකුමාර, ඩයස් පෙදෙස, F/G/13 ලියනආරච්චිගේ ඉන්ද්‍රානි, F/G/14 – වාදච්චාරිගේ ඉසංක ලක්මාල් යන අයවළුන්ට කඩ සාප්පු 06 ක් නිවාස සංවර්ධන අධිකාරියේ පනතේ හා 2012 දේපල කළමනාකරණ චක්‍රලේඛනයේ විධිවිධානවලට පටහැනිව අඩු තක්සේරු වටිනාකමට 2014 වර්ෂයේ ලබා දීමට අනුමැතිය ලබා දීමෙන් බලය හෝ අධිකාරිය රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන් රාජ්‍ය වත්කම් හා ආදායමට රු.13,685,000/- ක් හෝ ඊට ආසන්න මුදලක් අලාභයක් හෝ හානියක් සිදුකිරීම. 2 වන නොතීසිලත් පාර්ශවයට අදාළව පරීක්ෂණයට පදනම් වූ සිද්ධීන් මෙසේය. 1.ඔබ 2010.05.01 දින සිට 2015.01.08 දින දක්වා ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියේ සභාපතිවරයා හා අධයක්ෂ මණ්ඩලයේ ප්‍රධානියා ලෙස කටයුතු කරමින් නිවාස සංවර්ධන අධිකාරිය සතු කඩ සාප්පු වන මාලිගාවත්ත නිවාස යෝජනා ක්‍රමයේ E1/G1- අනූෂා නිරෝෂනී නානායක්කාර, දෙහිවල මහල් නිවාස යෝජනා ක්‍රමයේ C2-හේවාවසම් මදුරච්චාරි පද්මිණී, C3-ඊෂ්රාවරී ගුණවතී, C4-වාදච්චාරිගේ ලලිත් පුෂ්පකුමාර, ඩයස් පෙදෙස, F/G/13 ලියනආරච්චිගේ ඉන්ද්‍රානි, F/G/14 – වාදච්චාරිගේ ඉසංක ලක්මාල් යන අයවලුන්ට කඩ සාප්පු 06 ක් හා මැනිං ටවුන් iii අදියර නිවාස ව්‍යාපෘතියේ අංක D/V/2/2/L දරන නිවස කන්නන්ගර ආරච්චිගේ සුදත් රෝහණ ජයන්ත යන අයට ජාතික නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව අඩු තක්සේරු වටිනාකමට 2014 වර්ෂයේ ලබා දීමට අනුමැතිය ලබා දීමෙන් බලය හෝ අධිකාරිය රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන් රාජ්‍ය වත්කම් හා ආදායමට රු.17,785,000/- ක් හෝ ඊට ආසන්න මුදලක් අලාභයක් හෝ හානියක් සිදුකිරීම. 2.ඔබ 2011.02.02 දින සිට 2015.01.10 දින දක්වා කාලය තුළ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ආයතනවල තනතුරු දරමින් පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් නිත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබා ගැනීමෙන් හෝ එසේ ලබා ගැනීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරීමෙන් පොලිස් දෙපාර්තමේන්තුවට රු.3,982,489.23 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 3 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2012.05.14 දින සිට 2015.01.21 දින දක්වා ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියේ සාමාන්‍යාධිකාරී ලෙස කටයුතු කරමින් නිවාස සංවර්ධන අධිකාරිය සතු කඩ සාප්පු වන මාලිගාවත්ත නිවාස යෝජනා ක්‍රමයේ E1/G1- අනූෂා නිරෝෂනී නානායක්කාර, දෙහිවල මහල් නිවාස යෝජනා ක්‍රමයේ C2-හේවාවසම් මදුරච්චාරි පද්මිණී, C3-ඊෂ්රාවරී ගුණවතී, C4-වාදච්චාරිගේ ලලිත් පුෂ්පකුමාර, ඩයස් පෙදෙස, F/G/13 ලියනආරච්චිගේ ඉන්ද්‍රානි, F/G/14 – වාදච්චාරිගේ ඉසංක ලක්මාල් යන අයවලුන්ට කඩ සාප්පු 06 ක් හා මැනිං ටවුන් iii අදියර නිවාස ව්‍යාපෘතියේ අංක D/V/2/2/L දරන නිවස කන්නන්ගර ආරච්චිගේ සුදත් රෝහණ ජයන්ත යන අයට ජාතික නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව අඩු තක්සේරු වටිනාකමට 2014 වර්ෂයේ ලබා දීමට අනුමැතිය ලබා දීමෙන් බලය හෝ අධිකාරිය රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන් රාජ්‍ය වත්කම් හා ආදායමට රු.17,785,000/- ක් හෝ ඊට ආසන්න මුදලක අලාභයක් හෝ හානියක් සිදුකිරීම. 4 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2012.10.15 දින සිට 2015.01.08 දින දක්වා ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියේ අධ්‍යක්ෂ මණ්ඩලයේ සාමාජිකයෙකු ලෙස කටයුතු කරමින් නිවාස සංවර්ධන අධිකාරිය සතු කඩ සාප්පු වන මාලිගාවත්ත නිවාස යෝජනා ක්‍රමයේ E1/G1- අනූෂා නිරෝෂනී නානායක්කාර, දෙහිවල මහල් නිවාස යෝජනා ක්‍රමයේ C2-හේවාවසම් මදුරච්චාරි පද්මිණී, C3-ඊෂ්රාවරී ගුණවතී, C4-වාදච්චාරිගේ ලලිත් පුෂ්පකුමාර, ඩයස් පෙදෙස, F/G/13 ලියනආරච්චිගේ ඉන්ද්‍රානි, F/G/14 – වාදච්චාරිගේ ඉසංක ලක්මාල් යන අයවලුන්ට කඩ සාප්පු 06 ක් හා මැනිං ටවුන් iii අදියර නිවාස ව්‍යාපෘතියේ අංක D/V/2/2/L දරන නිවස කන්නන්ගර ආරච්චිගේ සුදත් රෝහණ ජයන්ත යන අයට ජාතික නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව අඩු තක්සේරු වටිනාකමට 2014 වර්ෂයේ ලබා දීමට අනුමැතිය ලබා දීමෙන් බලය හෝ අධිකාරිය රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන් රාජ්‍ය වත්කම් හා ආදායමට රු.17,785,000/- ක් හෝ ඊට ආසන්න මුදලක අලාභයක් හෝ හානියක් සිදුකිරීම. 5 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2010.05.11 දින සිට 2015.01.08 දින දක්වා ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියේ අධ්‍යක්ෂ මණ්ඩලයේ සාමාජිකයෙකු ලෙස කටයුතු කරමින් නිවාස සංවර්ධන අධිකාරිය සතු කඩ සාප්පු වන මාලිගාවත්ත නිවාස යෝජනා ක්‍රමයේ E1/G1- අනූෂා නිරෝෂනී නානායක්කාර, දෙහිවල මහල් නිවාස යෝජනා ක්‍රමයේ C2-හේවාවසම් මදුරච්චාරි පද්මිණී, C3-ඊෂ්රාවරී ගුණවතී, C4-වාදච්චාරිගේ ලලිත් පුෂ්පකුමාර, ඩයස් පෙදෙස, F/G/13 ලියනආරච්චිගේ ඉන්ද්‍රානි, F/G/14 – වාදච්චාරිගේ ඉසංක ලක්මාල් යන අයවලුන්ට කඩ සාප්පු 06 ක් හා මැනිං ටවුන් iii අදියර නිවාස ව්‍යාපෘතියේ අංක D/V/2/2/L දරන නිවස කන්නන්ගර ආරච්චිගේ සුදත් රෝහණ ජයන්ත යන අයට ජාතික නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව අඩු තක්සේරු වටිනාකමට 2014 වර්ෂයේ ලබා දීමට අනුමැතිය ලබා දීමෙන් බලය හෝ අධිකාරිය රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන් රාජ්‍ය වත්කම් හා ආදායමට රු.17,785,000/- ක් හෝ ඊට ආසන්න මුදලක අලාභයක් හෝ හානියක් සිදුකිරීම. 6 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් මාලිගාවත්ත නිවාස යෝජනා ක්‍රමයේ E1/G1 කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.6,825,000/- ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර සින්නක්කර පදනමින් රු.549,000/- කට 2014.11.07 වන දින මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.6,276,000/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 7 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් දෙහිවල නිවාස යෝජනා ක්‍රමයේ අංක C2 දරන කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.2,800,000/- ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර සින්නක්කර පදනමින් රු.1,122,000/- කට 2014.09.29 වන දින මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.1,678,000/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 8 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් දෙහිවල නිවාස යෝජනා ක්‍රමයේ අංක C3 දරන කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.2,800,000/- ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර රු.1,122,000/- කට සින්නක්කර පදනමින් විකිණීමේ ගිවිසුම් පත්‍රයක් මත 2014.09.29 වන දින මුදලින් රු.561,000/- ක මුදලක් ගෙවා ඉතිරි මුදල වසර දෙකකින් ගෙවීමේ පදනම මත මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.1,678,000/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 9 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් දෙහිවල නිවාස යෝජනා ක්‍රමයේ අංක C4 දරන කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.2,800,000/- ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර රු.1,122,000/- කට සින්නක්කර පදනමින් විකිණීමේ ගිවිසුම් පත්‍රයක් මත 2014.09.29 වන දින මුදලින් රු.112,200/- ක මුදලක් ගෙවා ඉතිරි මුදල වසර දෙකකින් ගෙවීමේ පදනම මත මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.1,678,000/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 10 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් ඩයස් පෙදෙස නිවාස යෝජනා ක්‍රමයේ F/G/13 දරන කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.2,500,000/-ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර රු.1,312,500/- කට සින්නක්කර පදනමින් විකිණීමේ ගිවිසුම් පත්‍රයක් මත 2014.09.16 වන දින මුදලින් රු.328,125/- ක මුදලක් ගෙවා ඉතිරි මුදල වසර දෙකකින් ගෙවීමේ පදනම මත මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.1,187,500/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 11 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් ඩයස් පෙදෙස නිවාස යෝජනා ක්‍රමයේ F/G/14 දරන කඩ සාප්පුව නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.2,500,000/-ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1999 වර්ෂයේ තක්සේරු වටිනාකමට 50% ක් එකතු කර රු.1,312,500/- කට සින්නක්කර පදනමින් විකිණීමේ ගිවිසුම් පත්‍රයක් මත 2014.09.09 වන දින මුදලින් රු.131,250/- ක මුදලක් ගෙවා ඉතිරි මුදල වසර දෙකකින් ගෙවීමේ පදනම මත මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.1,187,500/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 12 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ජාතික නිවාස සංවර්ධන අධිකාරියට අයත් මත්තෙගොඩ නිවාස යෝජනා ක්‍රමයේ අංක 11B/115/2/1 දරන නිවස 2000.10.05 වන දින විකුණුම් ගිවිසුම් පත්‍රයක් මගින් මිලදී ගෙන තිබියදී, මැනිං ටවුන් iii අදියර නිවාස ව්‍යාපෘතියේ අංක D/V/2/2/L දරන නිවස 2014.07.23 වන දින විකුණුම් ගිවිසුම් පත්‍රයක් මගින්, නිවාස සංවර්ධක අධිකාරි පනතේ හා 2012 දේපල කළමනාකරණ චක්‍රලේඛයේ විධිවිධානවලට පටහැනිව 2014 වර්ෂයේ රජයේ තක්සේරුව රු.7,800,000/- ක්ව තිබියදී, 2014 වර්ෂයේ මෙම කඩ සාප්පුව ජාතික නිවාස සංවර්ධන අධිකාරියේ 1996 වර්ෂයේ තක්සේරු වටිනාකම වන රු.3,700,000/- කට සින්නක්කර පදනමින් විකිණීමේ ගිවිසුම් පත්‍රයක් මත 2014.07.23 වන දින මුදලින් රු.1,850,000/- ක මුදලක් ගෙවා ඉතිරි මුදල වසර පහකින් ගෙවීමේ පදනම මත මිලදී ගැනීමෙන් රාජ්‍ය සම්පත් අවභාවිතය කිරීමෙන් ජාතික නිවාස සංවර්ධන අධිකාරියට රු.4,100,000/- ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 13 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2009.11.03 වන දින සිට 2011.06.18 දක්වා කාලය තුළ පොලිස්පතිවරයා ලෙස සිටිමින් පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් 2011.02.02 දින සිට 2015.01.10 දින දක්වා කාලය තුළ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ආයතනවල තනතුරු දරන ලද සමරවීර ආරච්චිගේ ජයන්ත ජයසිරි රොද්‍රිගෝ, රත්නායක මුදියන්සේලාගේ පද්ම උදය ශාන්ත ගුණසේකර, මොහොමඩ් පුවාද් මොහොමඩ් මුසම්මිල් යන අයවලුන්ට නීත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබා දීමෙන් හෝ එසේ ලබා දීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන්, පොලිස් දෙපාර්තමේන්තුවට රු.23,008,711.20 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 14 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2011.02.02 වන දින සිට 2015.01.10 දක්වා කාලය තුළ පාර්ලිමේන්තු මන්ත්‍රී ධූරයක් නොමැතිව පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් නීත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබාගැනීමෙන් හෝ එසේ ලබා ගැනීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන්, පොලිස් දෙපාර්තමේන්තුවට රු.3,959,585.41 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 15 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2011.02.02 වන දින සිට 2015.01.10 දක්වා කාලය තුළ පාර්ලිමේන්තු මන්ත්‍රී ධූරයක් නොමැතිව පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් නීත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබාගැනීමෙන් හෝ එසේ ලබා ගැනීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන්, පොලිස් දෙපාර්තමේන්තුවට රු.3,836,612,.69 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 16 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2011.02.02 වන දින සිට 2015.01.10 දක්වා කාලය තුළ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ආයතනවල තනතුරු දරමින් පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් නීත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබාගැනීමෙන් හෝ එසේ ලබා ගැනීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන්, පොලිස් දෙපාර්තමේන්තුවට රු.3,570,485.02 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. 17 වන නොතීසිලත් පාර්ශවයට අදාලව පරීක්ෂණයට පදනම් වූ සිද්ධීන් මෙසේය. 1.ඔබ 2011.02.02 වන දින සිට 2015.01.10 දක්වා කාලය තුළ ඉදිකිරීම්, ඉන්ජිනේරු සේවා, නිවාස හා පොදු පහසුකම් අමාත්‍යංශය යටතේ තිබූ ආයතනවල තනතුරු දරමින් පොලිස් දෙපාර්තමේන්තුව යටතේ තිබූ ඇමති ආරක්ෂක කොට්ඨාශයෙන් නීත්‍යානුකූල ක්‍රමවේදයෙන් තොරව පොලිස් නිලධාරීන්ගේ ආරක්ෂාව ලබාගැනීමෙන් හෝ එසේ ලබා ගැනීමට කටයුතු සැලැස්වීමෙන් බලය, අධිකාරිය, රාජ්‍ය සම්පත් හා වරප්‍රසාද අනිසි ලෙස පාවිච්චි කිරීම හෝ අවභාවිතය සිදු කිරිමෙන්, පොලිස් දෙපාර්තමේන්තුවට රු.7,659,538.82 ක මුදලක් හෝ ඊට ආසන්න මුදලක අලාභයක් හෝ හානියක් සිදුකිරීම. (II) නිර්දේශිත නෛතික ක්‍රියාමාර්ග මෙම කොමිෂන් සභාව විසින් මෙම සිද්ධිය සම්බන්ධයෙන් පවත්වන ලද පරීක්ෂණයෙන් පසුව ඊට අදාලව අවසන් වාර්තාව මේ වන විට ඔබතුමා වෙත ඉදිරිපත් කර ඇති අතර, මෙම සිද්ධිය සම්බන්ධයෙන් මෙම කොමිෂන් සභාව විසින් එලබෙන ලද නිගමන හා තිරණ ඉහත කී වාර්තාවේ V වන කොටසේ පිටු අංක 233 සිට 240 දක්වාත්, 240 සිට 244 දක්වාත් ඇති අතර, එහි උධෘතයන් මෙහි පහත ඇතුලත් කර ඇත. “…සාක්ෂි විශ්ලේෂණය අනුව කොමිෂන් සභාව එළඹෙන නිගමන සහ ඊට අදාලව කරනු ලබන නිර්දේශ මෙම කොමිෂන් සභාව හමුවට ඉදිරිපත් කරනු ලැබූ ලිඛිත සාක්ෂි සහ ඉදිරිපත් කරන ලද සියලුම ලේඛන කොමිසන් සභාව විසින් සමස්ථයක් වශයෙන් සලකා බලන ලදී. අල්ලස් පනතේ 70 වන වගන්තියේ “දූෂණය” යන වරද අර්ථ දක්වා ඇත්තේ පහත සඳහන් පරිදිය. “දූෂණය” (අ) රජයේ සේවකයකු වශයෙන් වූ ස්වකීය ධූරය ප්‍රකාර කිරීමට තමාට බලය පැවරී ඇති යම් ක්‍රියාවක් කරන හෝ කිරීමෙන් වැළකී සිටින; (ආ) රජයේ සේවකයකු වශයෙන් වූ ස්වකීය ධූරය ප්‍රකාර කිරීමට වෙනත් යම් රජයේ සේවකයකුට බලය පැවරී ඇති යම් ක්‍රියාවක් ඉටු කිරීමට හෝ ඉටු කිරීමෙන් වැළකී සිටීමට, වෙනත් යම් රජයේ සේවකයකු පොළඹවන; (ඇ) රජයේ සේවකයකු වශයෙන් වූ ස්වකීය ධූරය ප්‍රකාර තමාට දැනගැනීමට ලැබෙන යම් තොරතුරක් පාවිච්චි කරන; (ඈ) රජයේ සේවකයකු වශයෙන් වූ ස්වකීය ධූරය ප්‍රකාර යම් තීරණයක් ගැනීමෙහි ලා සහභාගී වන; (ඉ) රජයේ සේවකයකු වශයෙන් වූ ස්වකීය ධූරය කෙළින්ම හෝ අන්‍යාකාරයකින් හෝ පාවිච්චි කිරීමෙන් යම් ක්‍රියාවක් ඉටු කිරීමට හෝ ඉටු කිරීමෙන් වැළකී සිටීමට වෙනත් යම් තැනැත්තකු පොළඹවන යම් රජයේ සේවකයකු දූෂණය පිළිබඳ වරද සම්බන්ධයෙන් වරදකරු විය යුතු බවයි. ඉදිරිපත් වූ සාක්ෂි විශ්ලේෂණය කිරීමේ දී පෙනීයන්නේ දේපල කළමනාකරණ චක්‍රලේඛන නාගරික සංවර්ධන අධිකාරී පනතේ විධිවිධාන සහ දේපල තක්සේරු කිරීමේ පිළිගත් ක්‍රමවේදයන් ගෙන් පරිභාහිරව කඩ කාමර 06 ක් සහ මැණිංටවුන් නිවාසයක් බැහැරකර ඇති බව ය. මෙම බැහැර කිරීම හේතුවෙන් ලක්ෂ 177 ක පමණ මුදලක් රජයට අහිමිවීමක් හෝ පාඩුවක් සිදුවී ඇත. මෙම කඩ කාමර සහ නිවාස, 6 සිට 12 දක්වා නොතීසිලත් පාර්ශවයන්ට ලබා දීමට කටයුතු කර ඇත්තේ 1 සිට 5 දක්වා කොතීසිලත් පාර්ශවයන් වේ. ඔවුන් විවිධ පියවරයන්හී එ් සම්බන්ධයෙන් කටයුතුකර, මණ්ඩල පත්‍රිකා අනුමතකර, දේපල බැහැර කිරීම දක්වා සම්බන්ධ වී ඇත. 6 සිට 12 දක්වා නොතීසිලත් පාර්ශවයන් විවිධාකාරයෙන් ප්‍රධාන වශයෙන් 1 වන නොතීසිලත් පාර්ශවයට ඥාති සම්බන්ධය සහ අනිකුත් සම්බන්ධතා සැලකිල්ලට ගැනීමේ දී 1 සිට 5 දක්වා නොතීසිලත් පාර්ශවයන් 6 සිට 12 දක්වා නොතීසිලත් පාර්ශවයන්ට අයුතු සහගත ලෙස හෝ නීතිවිරෝධී ලෙස අර්ථලාභයක් අනුග්‍රහයක් හෝ වාසියක් සිදු කිරීමෙන් ද, එමගින් ආණ්ඩුවට අයුතු සහගත ලෙස හෝ නීතිවිරෝධී ලෙස පාඩුවක් සිදුවිය හැකි බව දැන දැනම 6 සිට 12 දක්වා නොතීසිලත් පාර්ශවයන්ට මෙම දේපල බැහැර කිරීමට සැලැස්වීමෙන් ද, තවද, 13 නොතීසිලත් පාර්ශවය 14, 15, 16, 17 සහ 2 වන නොතීසිලත් පාර්ශවයන් හට හිමිකමක් නොමැති පොලිස් ආරක්ෂාවක් ලබා දීම සඳහා නියෝග කිරීම තුළින් එකී නොතීසිලත් පාර්ශවයන්ට අයුතු සහගත ලෙස හෝ නීතිවිරෝධී ලෙස අර්ථලාභයක් අනුග්‍රහයක් හෝ වාසියක් සිදු කිරීමේ හෝ ආණඩුවට අයුතු සහගත ලෙස හෝ නීතිවිරෝධී ලෙස පාඩුවක් සිදුවිය හැකි බව දැන දැනම ආරක්ෂකයන් ලබා දී, එම අයට රජයෙන් එම කාලයට වැටුප් ගෙවීමට සැලැස්වීමෙන් ද, 1,2,3,4 සහ 5 නොතීසිලත් පාර්ශවයන් අල්ලස් පනතේ 70 වන වගන්තිය යටතේ ” දූෂණය” නමැති වරද සිදුකර ඇති බවත්, ඒ අනුව දූෂණය හෝ දූෂණයට අනුබල දීම හෝ කුමන්ත්‍රණය කිරීම සම්බන්ධව මෙම නොතීසිලත් පාර්ශවයන්ට එරෙහිව නඩු පවත්වාගෙන යාම සලකා බැලීමට ප්‍රමාණවත් කරුණු ඇති බව මෙම කොමිෂන් සභාවේ තීරණය වේ. ඉහත නම් සඳහන් නොතීසිලත් පාර්ශවයන් සමඟ එම කඩ කාමර සහ නිවාස ලැබුම්කරුවන් වන 6 සිට 12 දක්වා නොතීසිලත් පාර්ශවයන්ද ඉහත සඳහන් ආකාරයට 1 සිට 5 දක්වා වන නොතීසි ලත් පාර්ශවයන් සමග අල්ලස් පනතේ 70 වන වගන්තිය යටතේ “දූෂණය” යන වරද සිදු කිරීමේ දී එක්ව කටයුතු කිරීමෙන් හෝ ඊට අනුබල දීමෙන් දූෂණය නමැති වරද සිදුකිරීමට එම අය සමග සම්බන්ධ වී කුමන්ත්‍රණය කිරීම සම්බන්ධයෙන් එකී නොතීසිලත් පාර්ශවයන්ට එරෙහිව නඩු කටයුතු නඩු කටයුතු ගොනු කිරීම සලකා බැලීමට ප්‍රමාණවත් සක්ෂි ඇති බව මෙම කොමිෂන් සභාවේ තීරණය වේ. එසේම 2, 13 , 14, 15 , 16 සහ 17 යන නොතීසිලත් පාර්ශවයන් සියලුදෙනා අදාළ පොලිස් ආරක්ෂාව ලබා ගැනීම සම්බන්ධයෙන් සහ රජයට ඉන් අනිසි පිරිවැයක් දැරීමට කටයුතු කිරීම හේතුවෙන් අල්ලස් පනතේ 70 වන වගන්තිය යටතේ “දූෂණය” නමැති වරද 13 වන නොතීසිලත් පාර්ශවය සිදුකර ඇති බවත්, එය සිදු කිරීමේ දී 2,14,15,16, සහ 17 සමග එකී දූෂණය සිදු කිරීමට හෝ දූෂණයට අනුබල දීම හෝ දූෂණයට කුමන්ත්‍රණය කිරීම සම්බන්ධව මෙම 2 , 13, 14, 15, 16 සහ 17 නොතීසිලත් පාර්ශවයන්ට එරෙහිව එම පරීක්ෂණයට භාජනය වූ කරුණු සම්බන්ධයෙන් නඩු කටයුතු පවත්වා ගෙන යාම සලකා බැලීමට ප්‍රමාණවත් සක්ෂි ඇති බව මෙම කොමිෂන් සභාවේ තීරණයයි. ඉහත කී කාරණා සියල්ල සම්බන්ධයෙන්ම 1 සිට 17 දක්වා නොතීසිලත් පාර්ශවයන් රාජ්‍ය සම්පත් සහ වරප්‍රසාද අනිසි ලෙස භාවිතා කිරීමේ හෝ අවභාවිතය, බලය හෝ බලය හෝ අධිකාරිය අනිසි ලෙස අනිසි ලෙස භාවිතා කිරීම හෝ ඒ සඳහා අනුබල දීම, කුමන්ත්‍රණය කිරීම සම්බන්ධව වගකිවයුතු බව ද මෙම කොමිෂන් සභාවේ මතය වේ. තවද 1,2,3,4,5 නොතීසිලත් පාර්ශවයන්ට අදාළව පරීක්ෂණයට පදනම් වූ සිද්ධීන් වන මාලිගාවත්ත නිවාස යෝජනා ක්‍රමයේ E/1/G/1, C-2, C-3, C-4, F/G/13, F/G/14 දරන කඩ සාප්පු 06 මෙම 1 සිට 12 දක්වා නිවාස සම්බන්ධයෙන් පොදු දේපලක්, එනම් ජාතික නිවාස සංවර්ධන අධිකාරිය සතු එම නිවාස සම්බන්ධයෙන් සාපරාධී ව්‍යපහරණය හෙවත් සාපරාධී සාවද්‍ය පරිහරණය, සාපරාධී සාවද්‍ය පරිහරණයට අනුබලදීම, කුමන්ත්‍රණය කිරීම යන වැරදි එකක් හෝ කිහිපයක් හෝ සියල්ල සඳහා චෝදනා ගොනු කිරීමට ප්‍රමාණවත් සක්ෂි ඉදිරිපත් වී ඇති බව මෙම කොමිෂන් සභාවේ තීරණයයි. 13, 14, 16, 17 සහ 2 වන නොතීස්ලත් පාර්ශවයන්ට එරෙහිව දෙවන විමර්ශිත සිද්ධිය සම්බන්ධයෙන් එනම්, 14, 15, 16, 17 සහ 2 වන් නොතීසිලත් පාර්ශවයන්ට නීත්‍යානුකූල හිමිකමක් නොමැතිව නිසි ක්‍රම වේදයෙන් තොරව පොලිස් ආරක්ෂාව ලබා දීමේ සිද්ධිය සම්බන්ධයෙන් අල්ලස් පනතේ 70 වන වගන්තිය යටතේ “දූෂණය” නමැති වරද කර ඇති බවත්, ඒ අනුව දූෂණය හෝ දූෂණයට අනුබල දීම හෝ දූෂණයට කුමන්ත්‍රණය කිරීම සම්බන්ධයෙන් එකී නොතීසිලත් පාර්ශවයන්ට එරෙහිව නඩු කටයුතු ගොනු කිරීම සලකා බැලීමට ප්‍රමාණවත් සාක්ෂි ඇති බව මෙම කොමිෂන් සභාවේ තීරණයයි. මෙම කොමිෂන් සභාවට ඉදිරිපත් වූ සියලු කරුණු සලකා බැලීමේ දී 1 සිට 12 දක්වා නොතීසිලත් පාර්ශවයන්ට විරුද්ධව මෙම කඩ කාමර සහ නිවස සම්බන්ධයෙන් වන් සිද්ධියට අදළව පහත් සඳහන් වැරදි එනම්, (iv) දණ්ඩ නීති සංග්‍රහයේ 113 වන වගන්තිය සමඟ කියවිය යුතු අල්ලස් පනතේ 70 වන වගන්තිය යටතේ දඬුවම් ලැබිය යුතු “දූෂණය” නම් වූ වරද කිරීමට කුමන්ත්‍රණය කිරීම, (vii) “දූෂණය” නම් වූ වරද සිදු කිරීම, (vii)දණ්ඩ නීති සංග්‍රහයේ 386 වන වගන්තිය සමඟ කියවිය යුතු පොදු දේපලවලට විරුද්ධව වූ වැරදි පිළිබඳව වූ පනතේ 5(1) වගන්තිය යටතේ දඬුවම් ලැබිය යුතු පොදු දේපල සාපරාධී සාවද්‍ය පරිහරණය කිරීමේ වරද, (ix)දණ්ඩ නීති සංග්‍රහයේ 389 වන වගන්තිය සමඟ කියවිය යුතු පොදු දේපලවලට විරුද්ධව වූ වැරදි පිළිබඳව වූ පනතේ 5(1) වගන්තිය යටතේ දඬුවම් ලැබිය යුතු පොදු දේපල පිළිබඳව සාපරාධී විශ්වාසය කඩ කිරීමේ වරද, සම්බන්ධයෙන්ද, 13,14,15,16,17 සහ 2 වන නොතීසිලත් පාර්ශවයන්ට එරෙහිව අයුතු ලෙස නිසි ක්‍රමවේදයෙන් බැහැරව පොලිස් ආරක්ෂාව ලබාදීම සම්බන්ධයෙන් වන සිද්ධියට අදාළව, (i) දණ්ඩ නීති සංග්‍රහයේ 113 වන වගන්තිය සමඟ කියවිය යුතු අල්ලස් පනතේ 70 වන වගන්තිය යටතේ දඬුවම් ලැබිය යුතු “දූෂණය” නම් වූ වරද කිරීමට කුමන්ත්‍රණය කිරීම, (ii) “දූෂණය” නම් වූ වරද සිදුකිරීම, (iii) දණ්ඩ නීති සංග්‍රහයේ 403 වගන්තිය යටතේ දඬුවම් ලැබිය යුතු වංචා කිරීමේ වරද, යන වැරදි සම්බන්ධයෙන් අදාළ අධිකරණය හමුවේ සාපරාධී නීති කෘත්‍යය ඇරඹීමට අවශ්‍ය පියවර ගතයුතු බව මෙම කොමිෂන් සභාවේ නිර්දේශය වේ. එම කාර්යයන් සඳහා මෙම පරීක්ෂණයට අදාළ සියලුම ලේඛන අල්ලස් හෝ දූෂණ චෝදනා විමර්ශන කොමිෂන් සභාව වෙතත්, ගරු නීතිපත්තුමා වෙතත් ඉදිරිපත් කළයුතු බව මෙම කොමිෂන් සභාවේ නිර්දේශය වේ…..” “…..මෙවැනි වැරදි වැළක්වීම සඳහා ගතයුතු පියවර පිළිබඳ නිර්දේශ ඊට අමතරව මෙවැනි වැරදි අනාගතයේ සිදුවීම අවම කර ගැනීම සඳහා මීට කලින්ද මෙම කොමිෂන් සභාව විසින් පැවැත් වූ පරීක්ෂණවලදී නිර්දේශ කළ ලෙසට මෙවැනි වැරදි සම්බන්ධයෙන් වරදකරු වූ රජයේ නිලධාරීන්ට නැවත් කිසිම විටෙක රජයේ රැකියාවක් කිරීමට හෝ කිසිම තනතුරක් දැරීමට ඉඩ නොදිය යුතු බවට මෙම කොමිෂම නිර්දේශ කරයි. තවද රජයේ දේපල සහ රජයේ වත්කම් පිළිබඳ කිසිම තැකීමකින් තොරව තම බලය සහ අධිකාරිය පාවිච්චි කරමින් රජයේ දේපල තමන්ගේ පුද්ගලික දේපල ලෙසට අත්තනෝමතික ආකාරයෙන් පාවිච්චි කරන රජයේ නිලධාරීන්ගෙන් රජයේ වත්කම්වලට සිදුකළ අලාභ නැවත් අය කර ගැනීමට ක්‍රමවේදයක් සැකසිය යුතු බවටත්, ඒ සඳහා නීති සම්පාදනය කළ යුතු බවටත් මෙම කොමිෂන් සභාව නිර්දේශ කරයි. මෙලෙස රජයේ දේපල අවභාවිතා කරන, සාපරාධී සාවද්‍ය පරිහරණය කරන සහ වංචා කරන රජයේ නිලධාරීන් එක ආයතනයක එම වැරදි ක්‍රියා සිදු කිරීමෙන් පසු එම ආයතනයේම හෝ වෙනත් රජයේ ආයතනයක තනතුරු දරන බවට කොමිෂන් සභාවටස් නිරීක්ෂණය වී තිබේ. අපරාධ නඩු කටයුතු පවත්වා අවසානයක් දැකීමට දීර්ඝ කාලයක් ගත වන බැවින්, රජයේ වත්කම් වංචා කරන හෝ අවභාවිතා කරන නිලධාරීන් නඩු විභාගය අවසන් වන තෙක් තව දුරටත් රජයේ රැකියා හෝ තනතුරු දරමින් සිටින්නේ නම්, එම කාලය තුළද රජයට විශාල පාඩුවක් සහ අලාභයක් සිදු කිරීමට බෙහෙවින් ඉඩකඩ ඇති බව අවධානයට යොමු කළ යුතු කරුණකි. ඒ නිසා අපරාධ නඩුවක් පැවරීමට ප්‍රමාණවත් සාක්ෂි ඇති බවට සහ රජයේ මුදල් අවභාවිතය, සාපරාධී සාවද්‍ය පරිහරණය, සාපරාධී විශ්වාසය කඩ කිරීම, අල්ලස් පනත් යටතේ වන “දූෂණය” යන වැරදි සිදු කර ඇති බවට මෙම කොමිෂන් සභාව තීරණය කරනු ලබන්නේ පුළුල් වශයෙන් අදාළ කරුණු විශ්ලේෂනය කිරීමෙන් පසුව වන බැවින් එසේ තීරණය කර ඇති පුද්ගලයන්ට තවදුරටත් රජයේ තනතුරු සහ රැකියාවල නිරතවීමට ඉඩ නොදිය යුතු බව මෙම කොමිෂන් සභාවේ නිර්දේශයයි. මීට අමතරව අල්ලස් පනතේ එන “දූෂණය” නමැති ව‍රද සම්බන්ධව අල්ලස් පනත යටතේ දැනට නඩු විභාගයක් පැවැත්විය යුත්තේ මහේස්ත්‍රාත් අධිකරණයේය. “දූෂණය” නමැති වරදට ලබාදිය හැකි උපරිම දඬුවම වසර 10 ක සිර දඬුවමකි. මෙම කොමිෂන් සභාවේ තවත් නිර්දේශයක් වන්නේ “දූෂණය” නමැති වරද සඳහා වූ දඬුවම් වැඩිකළ යුතු බවත්, එම වරද සඳහා මහාධිකරණයේ අධිචෝදනා ගොනුකර නඩු විභාගයක් පැවැත්වීමටද නීතිමය ප්‍රතිපාදන ඇති කිරීම සුදුසු බවත්ය. තවද අල්ලස් පනත පිළිබඳ සළකා බැලූ විට එම පනතේ II වන කොටසෙහි අල්ලස් පිළිබඳ වැරදිවලට අදාළ වගන්ති ඇතුළත්වන අතර, පනතේ V වන කොටසෙහි අල්ලස් නොවන වැරදි පිළිබඳ වගන්ති ඇතුළත් වේ. “දූෂණය” නමැති වරද 70 වන වගන්තියේ විස්තර කර ඇත්තේ අල්ලස් නොවන වරදක් වශයෙනි. අල්ලස් පනතේ 29 වන වගන්තිය ප්‍රකාරව අල්ලස් වරදක් සඳහා අධිකරණයකින් හෝ පරීක්ෂණ කොමිෂන් සභාවක් විසින් යම් තැනැත්තෙකු වරදකරු කරනු ලැබූ අවස්ථාවක ඒ වරදකරු කිරීමේ තීරණය හේතුවෙන් ඒ වරදකරු කිරීමේ හෝ තීරණයේ දින සිට අවුරුදු 07 ක කාලසීමවක් ඇතුළත 1946 ලංකා (පාර්ලිමේන්තු මැතිවරණ) රාජ සභා ආඥාව යටතේ හෝ අවුරුදු 05 කාලසීමාවක් ඇතුළත පළාත්පාලන ඡන්ද විමසීමේ ආඥා පනත් යටතේ ඡන්ද හිමියෙක් ලෙස ලියාපදිංචි වීමට හෝ යම් ඡන්ද්ද විමසීමකදී ඡන්දය දීමට හෝ පාර්ලිමේන්තු මන්ත්‍රීවරයෙකු වශයෙන් හෝ පළාත්පාලන ආයතනයක සභිකයෙකු වශයෙන් තෝරා පත් කරනු ලැබීමට හෝ පත් කරනු ලැබීමට ඔහු අපොහොසත් වන බව සඳහන් වේ. එසේම අල්ලස් වරදකට වරදකරු වූ පුද්ගලයෙකුට රජයේ තනතුරු දැරීමට ඇති නුසුදුසුකම් 29 වන වගන්තියේ වඩු දුරටත් සඳහන් වේ. නමුත් අල්ලස් පනතේ V වන කොටස යටතේ එන අල්ලස් නොවන වැරදි සම්බන්ධව සලකා බලන්විට ඉහත සඳහන් 29 වන වගන්තියේ දැක්වූ ලෙසට පාර්ලිමේන්තු මන්ත්‍රීවරයෙකු වශයෙන් තෝරා පත්කර ගනු ලැබීමේ හෝ වෙනත් නුසුදුසුකම් පිළිබඳව හෝ අල්ලස් නොවන වැරදිවලට අදාළ පනතේ සඳහන් වී නැති බව නිරීක්ෂණයකළ හැකිය. ඒ අනුව පෙනී යන්නේ අල්ලස් නොවන වැරදි ගණයට වැටෙන “දූෂණය” නමැති වරදට වරදකරු වූ අයෙකු එසේ වරදකරු වීමේ හේතුව මතම පාර්ලිමේන්තු මන්ත්‍රීවරයෙක් වශයෙන් පත්වීමේ හෝ අනෙකුත් නුසුදුසුකම්වලට හෝ යටත් නොවන බවයි. එනිසා අල්ලස් වැරදිවලටත් වඩා බරපතල වරදක් වන “දූෂණය” එනම් රජයේ නැතහොත් මහජන මුදල් අතිවිශාල ප්‍රමාණයකට හානි කරන පුද්ගලයන්ට “දූෂණය” සම්බන්ධව වරදකරු වූ විට අනිවාර්යයෙන්ම එම පුද්ගලයා ඉහත සඳහන් 29 වන වගන්තියේ දැක්වෙන නුසුදුසුකම්වලට යටත්විය යුතු බව මෙම කොමිෂන් සභාව අවධාරණය කරයි. එබැවින් අල්ලස් පනතේ 29 වන වගන්තියට සමාන වගන්තියක් V වන කොටස යටතේ එන අල්ලස් නොවන වැරදි සම්බන්ධයෙන්ද පනතට ඇතුළත් කළයුතු බව මෙම කොමිෂන් සභාවේ තවත් නිර්දේශයකි. …” ඉහත කී සිද්ධිය සම්බන්ධව මෙම කොමිෂන් සභාව විසින් පවත්වන ලද පරීක්ෂණය සම්බන්ඳව 2017 නොවැම්බර් 08 දිනැති අවසන් වාර්තාව ඔබතුමා වෙත මේ වන විට භාර දී ඇත.එකී වාර්තාව මෙම අවසන් වාර්තාවේ කොටසක් ලෙස සැලකිය යුතුය.", "URL": "https://lankatruth.com/si/?p=46707", "Category": "පුවත්", "Parent URL": null}