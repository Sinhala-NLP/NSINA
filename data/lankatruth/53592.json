{"Source": "Lankatruth", "Timestamp": "June 5, 2018", "Headline": "මූල්‍ය ආයතන කඩාවැටීම ගැන පාර්ලිමේන්තු විවාදය අද", "News Content": "ETI මූල්‍ය සමාගමේ හා ස්වර්ණමහල් මූල්‍ය සේවා සමාගමේ ඇතුළු විවිධ මූල්‍ය ආයතනවල තැන්පතුකරුවන් මුහුණදී තිබෙන අර්බුදකාරී තත්ත්වය සම්බන්ධයෙන් විපක්ෂයේ ප්‍රධාන සංවිධායක අනුර දිසානායක මහතා විසින් ඉදිරිපත් කරන එක්දින විවාදය අද (05) පැවැත්වීමට නියමිතය. තැන්පතුකරුවන් 36,000ක් විසින් රුපියල් කෝටි 3,600ක් මෙම ආයතන දෙකෙහි මුදල් තැන්පත් කර තිබෙන බවත් මාස 06ක් තිස්සේ ඔවුන්ට මුදල් ලබාගැනීමට නොහැකිව තිබෙන බවත් අනුර දිසානායක මහතා පසුගිය 23වනදා පාර්ලිමේන්දී ප්‍රකාශ කළේය.", "URL": "https://lankatruth.com/si/?p=53592", "Category": "පුවත්", "Parent URL": null}