{"Source": "Lankatruth", "Timestamp": "June 28, 2022", "Headline": "පාපැදි සොරකමක් වැරදී දියවන්නාවට පැන්න පුද්ගලයාගේ ජීවිතය බේරාගනියි", "News Content": "පාපැදියක් සොරාගැනීමට තැත් කළ අයෙකු පොලිස් අත්අඩංගුවට පත්වීමට යාමේදී දියවන්නා ඔයට පැන ඇති අතර ඔහු දියේ ගිලී යනු දැක ඇති එහි සිටි තවත් පුද්ගලයන් දෙදෙනෙකුද දියවන්නා ඔයට පැන එම පුද්ගලයාගේ ජීවිතය බේරාගෙන තිබේ. ඔහු මෙලෙස පාපැදියක් සොරාගැනීමට තැත්කර ඇත්තේ බත්තරමුල්ල ජපන් ශ්‍රී ලංකා මිත්‍රත්ව මාර්ගයේ ආසන්නයේදීය. එහි පුද්ගලයින් ප්‍රකාශ කළේ එක්වරම ඇවිදින මංතීරුව ඔස්සේ දිව ආ පුද්ගලයා දියවන්නා ඔයට පැන්න බවත් එහිදී ඔහු පිහිණිමට නොහැකිව දියේ ගිලුණ බවත්ය. වහාම ක්‍රියාත්මක වූ එම ස්ථානයේ සිටි පුද්ගලයින් දෙදෙනෙකු විසින් ඔහුගේ දිවි බේරාගැනීමට සමත්ව ඇත. කෙසේ වෙතත් එහිදී ඔහු යම් මානසික ව්‍යාකූල තත්වයක් පෙන්නුම් කරමින් කෑ ගසා තිබේ. පසුව අනාවරණය වූයේ මොහු පා පැදියක් සොරකම් කිරීමට උත්සහ කර එය ව්‍යර්ථ වීමත් සමඟ මෙලෙස දිවවිත් දියවන්නා ඔයට පැන ඇති බවය. අනතුරුව ඔහු එම ස්ථානයේ රාජකාරියේ නිරතව සිටි පොලිස් නිලධාරීන් පැමිණ ඔහු සිය භාරයට ගෙන ඇත.", "URL": "https://lankatruth.com/si/?p=136045", "Category": "පුවත්", "Parent URL": null}