{"Source": "Lankatruth", "Timestamp": "August 21, 2022", "Headline": "ආණ්ඩුවේ තනතුරු නැතුව පොහොට්ටු මන්ත්‍රීවරු කලකිරීමෙන්", "News Content": "රනිල් රාජපක්ෂ ආණ්ඩුවේ තනතුරු නොලැබීම සම්බන්ධයෙන්, ශ්‍රී ලංකා පොදුජන පෙරමුණේ හිටපු කැබිනට් සහ රාජ්‍ය ඇමතිවරුන් පිරිසක් කලකිරීමට පත්ව සිටින බව දේශපාලන ආරංචි මාර්ග සඳහන් කරයි. එසේ කලකිරුණු හිටපු රාජ්‍ය ඇමතිවරුන් පිරිසක් හිටපු රාජ්‍ය අමාත්‍යවරයකුගේ නිවසේ ඉකුත් බ්‍රහස්පතින්දා රාත්‍රියේ විශේෂ සාකච්ඡාවක්ද පවත්වා ඇති බව දැනගන්නට ඇත. එම පිරිස ශ්‍රී ලංකා පොදුජන පෙරමුණේ නිර්මාතෘ බැසිල් රාජපක්ෂද සිකුරාදා දහවල් හමුවී සිය දුක්ගැනවිල්ල ඉදිරිපත් කිරීමට සූදානමින් සිටි බව දැනගන්නට ඇත. ශ්‍රී ලංකා පොදුජන පෙරමුණ ජයග්‍රහණය කරවමින් ආණ්ඩුවක් පිහිටුවීමට කැපවූ තමන්ට ආණ්ඩුවේ තැනක් නොමැති වීම සම්බන්ධයෙන් මේ පිරිස දැඩි කනගාටුවට පත්ව සිටින බවද දැනගන්නට තිබේ. ලංකාදීප", "URL": "https://lankatruth.com/si/?p=138340", "Category": "පුවත්", "Parent URL": null}