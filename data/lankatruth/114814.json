{"Source": "Lankatruth", "Timestamp": "April 14, 2021", "Headline": "අවුරුදු සමයේ අනතුරු ඉහළට", "News Content": "අලූත් අවුරුදු සමයේ මේ දක්වා සිදුවූ අනතුරු හේතුවෙන් තුවාල ලැබූපුද්ගලයින් 165 දෙනෙකු කොළඹ ජාතික රෝහල වෙත ඇතුළත් කර ඇති බව වාර්තා වේ. පසුගිය වසරට සාපේක්ෂව මෙවර සියයට 47කින් අනතුරු වාර්තාවීම ඉහළගොස් ඇතැයි සෞඛ්‍ය අංශ පවසනවා. ජාතික රෝහල වෙත ඇතුළත් කර ඇති පුද්ගලයින් අතර වැටීම් හේතුවෙන් 49 දෙනෙක්, මාර්ග අනතුරුවලින් 40 දෙනෙක්, නිවසේදී සිදුවු අනතුරු හේතුවෙන් 21 දෙනෙක්, පහරදීම් හේතුවෙන් 19 දෙනෙක්, ගිනිකෙලි අනතුරුවලින් තුවාල ලැබූ 03 දෙනෙක් ඇතැයි වාර්තා වේ. දෛනිකව සිදුවන මාරක අනතුරු ඇතුළුව රථවාහන අනතුරු සීඝ්‍රයෙන් ඉහළ යමින් ඇති බව රථවාහන පොලිස් ආරංචි මාර්ග පවසයි.", "URL": "https://lankatruth.com/si/?p=114814", "Category": "පුවත්", "Parent URL": null}