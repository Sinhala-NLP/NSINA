{"Source": "Lankatruth", "Timestamp": "June 27, 2022", "Headline": "කැබිනට් මාධ්‍ය හමුව නැත්තේ ප්‍රශ්න අහන නිසාද?", "News Content": "කැබිනට් තීරණ දැනුම්දීම සඳහා අඟහරුවාදා පවත්වන මාධ්‍ය හමුව නොපවත්වන බව රජයේ ප්‍රවෘත්ති අධ්‍යක්ෂ මොහාන් සමරනායකගේ අත්සනින් නිකුත් කළ නිවේදනයකින් දැනුම් දී තිබෙන අතර එය නොපවත්වන්නේ මාධ්‍යවේදීන් නගන ප්‍රශ්නවලට පිළිතුරු දිමට මාධ්‍ය ප්‍රකාශවරුන්ට නොහැකි නිසාදැයි බලවත් සැකයක් මතුවී තිබේ. මෙයට පෙර දරුණු ලෙස කොවිඩ් ව්‍යාප්තිය තිබූ සමයේ පවා සූම් තාක්ෂණය ඔස්සේ සජීවීව කැබිනට් මාධ්‍ය හමුව පැවැත්වීය. කුමන බාදක තිබුණද මාධ්‍යවේදීන් මෙයට සහභාගී වෙමින් සෘජුව ප්‍රශ්නකරන අවස්ථා තිබිණි. එම ප්‍රශ්න කිරීම් හමුවේ මාධ්‍ය ප්‍රකාශකවරු ලබාදුන් පිළිතුරු තවත් ප්‍රශ්න බොහෝමයක් ඇති කළ තත්වයන් බහුලවීය. මේ වනවිට අත්‍යාවශ්‍ය ඖෂධ නොමැති වීම, පාසල් වසා දැමීම, ඉන්ධ පෝලිම් වඩාත් විශාල වීම, ඉන්ධ ලබාදෙන බව සඳහන් කළ දිනවල ලබානොදීම වැනි අති ශය බරපතල අර්බුද සම්බන්ධයෙන් ප්‍රශ්න කිරීමට මාධ්‍යවේදීන් පෙලඹී සිටින අවස්ථාවක මෙම මාධ්‍ය හමුව අවලංගු කර තිබේ.", "URL": "https://lankatruth.com/si/?p=136007", "Category": "පුවත්", "Parent URL": null}