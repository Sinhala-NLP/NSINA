{"Source": "Lankatruth", "Timestamp": "March 26, 2020", "Headline": "ජවිපෙ මන්ත්‍රී වැටුප් අරමුදලෙන් කොරෝනා වෛරසයට එරෙහිව මනුෂ්‍යත්වය වෙනුවෙන් කුරුණෑගලදී සේවාවන් රැසක්", "News Content": "මේ දිනවල මුළු රටම මුහුණදී සිටින කොරෝනා වෛරස් තත්වයෙන් රටත් ජනතාවත් මුදා ගැනීම උදෙසා ජනතා විමුක්ති පෙරමුණේ මන්ත්‍රී වැටුප් අරමුදල් මගින් සහ පරිත්‍යාගශීලීන්ගේ සහයෝගය මත ශ්‍රී ලංකා රතු තරුවේ සහභාගිත්වයෙන් “කොරෝනා වෛරසයට එරෙහිව මනුෂ්‍යත්වය වෙනුවෙන්” යන්න පෙරදැරිව රටත් ජනතාවත් මෙම උවදුරෙන් බේරාගැනීමට සෞඛ්‍ය කාර්යමණ්ඩල සඳහා අවශ්‍ය මුක ආවරණ, ආරක්ෂිත ඇඳුම් කට්ටල ආදිය ලබා දීම, ජනතාව ගැවසේන ස්ථාන විෂබීජ හරණය කර සෝදා පවිත්‍ර කිරීම ආදී ක්‍රියාමාර්ග රැසක් සිදු කරමින් සිටිති. එවැනි සේවාවන් රැසක් පසුගියදිනව ශ්‍රී ලංකා රතු තරුව විසින් කුරුණෑගල දිස්ත්‍රික්කය පුරා සිදුකර තිබිණි. ඒ අනුව පසුගිය 23 වනදා වාරියපොළ රෝහලට අවශ්‍ය මුඛ ආවරණ ලබාදීම සිදු කළ අතර ඒ සඳහා වාරිය ප්‍රාදේශීය සභාවේ ජනතා විමුක්ති පෙරමුණේ මන්ත්‍රී සුජීව දිසානායක මහතා, ඇතුළු පිරිසක් එක් වී සිටියහ. එමෙන්ම මකුල්පොත රජයේ ප්‍රාදේශීය බෙහෙත් ශාලාවේ නේවාසික වෛද්‍ය, Dr. D.M.J බණ්ඩාර මහතාගේ උපදෙස් මත බෙහෙත් ශාලාවට දෑත් සේදීමට අවශ්‍ය පහසුකම් සපයාදීමට පසුගිය 23 දින කටයුතු කර තිබෙන අතර ජනතා විමුක්ති පෙරමුණේ කුරුණෑගල දිස්ත්‍රික් නායක, යාපහුව ආසන සංවිධායක නාමල් කරුණාරත්න මහතා, රුවන් කුළතුංග ගුරුමහතාගේ සහ සුගත් චන්ද්‍රසිරි මහතා ඇතුළු ශ්‍රී ලංකා රතු තුරුව සංවිධානයේ මැදිහත්වීම මත මෙම දෑත්සෝදන ස්ථානය සකස් කර තිබේ. එමෙන්ම මාකදුර සඳලංකාව ප්‍රාදේශීය රෝහල් කාර්යය මණ්ඩලයට අත්‍යාවශ්‍යව පැවති ආරක්ෂිත ඇදුම් කට්ටල, ශ්‍රී ලංකා රතු තරුව සහන සේවා කණ්ඩායමේ මැදිහත් වීමෙන් පසුගිය 23වන දා ප්‍රධානය කර ඇති අතර එම අවස්ථාවට ජාතික ජන බලවේගයේ කටුගම්පල ආසන් සංවිධායක ඩේමියන් රෝහිත ප්‍රනාන්දු මහතා, ජනතා විමුක්ති පෙරමුණේ කටුගම්පල ප්‍රාදේශීය සභා මන්ත්‍රී මංගල ප්‍රියදර්ශන මහතා සහ චන්දන මහතා ඇතුළු ශ්‍රී ලංකා රතු තරුව සහන සේවා කණ්ඩායම නියෝජනය කරමින් මැදිහත් වී තිබේ. ශ්‍රී ලංකා රතු තරැව සහන සේවා බලකායේ මැදිහත් වීමෙන් ප්‍රදේශයේ පරිත්‍යාගශීලින්ගේ දායකත්වයෙන් නිකවැරටිය රෝහලේ කාර්යමණ්ඩලය සදහා අවශ්‍ය ආරක්ෂිත ඇඳුම් කට්ටල සහ වෙනත් අතවශ්‍ය උපකරණ ලබා දීම පසුගිය 23වනදා සිදු කර තිබේ. එම අවස්ථාව ජනතා විමුක්ති පෙරමුණේ නිකවැරටිය ආසන සංවිධායක නිලන්ත බණ්ඩාර මහතා ඇතුළු පිරිසක් එක්වී සිටියහ. එමෙන්ම පසුගිය 24 වනදා කුලියාපිටිය රෝහලේ වෛද්‍යවරුන්ට සහ අනෙකුත් සෞඛ්‍ය කාර්යමණ්ඩල සඳහා අත්‍යාවශව පැවති ආරක්ෂිත ඇඳුම් කට්ටල අවස්ථා දෙකකදී රෝහල වෙත පරිත්‍යාග කරන ලදී. එම අවස්ථාවට මෙම ආරක්ෂිත ඇඳුම් මසා නිම කළ CNJ ගාමන්ට් හි හිමිකරු, ජාතික ජන බලවේගයේ කුලියාපිටිය ආසන සංවිධායක නිරෝෂන් පතිරණ මහතා, ජනතා විමුක්ති පෙරමුණේ කුලියාපිටිය ආසන සංවිධායක උපාල වීරසිංහ මහතා ඇතුළු පිරිසක් එක්වී සිටියහ. ජනතා විමුක්ති පෙරමුණේ තරුණ අංශය වන සමාජවාදී තරුණ සංගමයේ ශ්‍රී ලංකා රතු තරුව සංවිධානයේ මැදිහත්වීමෙන් ඊයේ (25) වාරියපොළ නගරයේ බස් නැවතුම්පොල සහ පොලිස් ස්ථානය විෂබීජ හරනය කොට පවිත්‍ර කිරීම සිදුකරන ලදී. එමෙනම් මාකඳුර සදලංකාව රෝහලේ කාර්යය මණ්ඩලය සදහා අවශ්‍ය ආරක්ෂිත ඇඳුම් කට්ටල ලබාදීම ඊයේ (25) ශ්‍රී ලංකා රතු තරුව සංවිධානයේ මැදිහත්වීමෙන් සිදු කන ලදී.  ජයසිංහ මහතා  ගිරිබාව රෝහල සදහා අවශ්‍යව තිබූ දෑත් සේදීම සදහා ස්ථානයක් සකස්කරදීම ඊයේ (25) සිදු කර තිබේ. එම අවස්ථාවට ජනතා විමුක්ති පෙරමුණේ ගිරිබාව ප්‍රාදේශීය සභා මන්ත්‍රී උපාලි ජයසිංහ මහතා ඇතුළු පිරිසක් ඊට එක්වී සිටියහ. යක්විල, කඳානේගෙදර නගරය සහ අවට ප්‍රදේශය විෂබීජ හරණය කිරීම සහ ඇලබඩගම පිහිටි පන්නල සෞඛ්‍යය වෛද්‍ය නිලධාරී කාර්යාලය, මාතෘ හා ලමා සායන මධ්‍යස්ථානය බම්මන්න නගරය, මුස්ලිම් දේවස්ථාන සහ අවට ජනාකීර්ණ ප්‍රදේශ, මුම්මාන, කැලණියමුල්ල, නාරංගොඩ නගර, විෂබීජ හරණය කිරීම පන්නල මහජන සෞඛ්‍ය පරීක්ෂක අරවින්ද මහතා, කදානේගෙදර මහජන සෞඛ්‍ය පරීක්ෂක සේසත් සේනානායක මහතා, මාකදුර මහජන සෞඛ්‍ය පරීක්ෂක නාලක මහතා ඇතුළු පිරිසකගේ උපදෙස් මත ශ්‍රී ලංකා රතු තරුව සංවිධානය විසින් ඊයේ (25) සිදු කර ඇත. පන්නල සෞඛ්‍යය වෛද්‍ය නිලධාරී කාර්යාලය, මාතෘ හා ළමා සායන මධ්‍යස්ථානයේ කාර්යය මණ්ඩලයට අත්‍යාවශ්‍යව පැවති ආරක්ෂිත ඇඳුම් කට්ටල 15ක් ලබා දීම නිශාන් චන්දන මහතාගේ අනුග්‍රහයෙන්, ජවිපෙ ප්‍රාදේශීය සභා මන්ත්‍රී මංගල ප්‍රියදර්ශන මහතා සහ රතු තරුව කන්ඩායම එක්ව ඊයේ (26) දින සිදු කර තිබේ.    වාරියපොළ රෝහල  මකුල්පොත රජයේ ප්‍රාදේශීය බෙහෙත් ශාලාව  මාකඳුර ප්‍රාදේශීය රෝහල   නිකවැරටිය රෝහල    කුලියාපිටිය රෝහල‍ වාරියපොළ බස්නැවතුම්පොළවාරියපොළ පොලිස්ථානය සඳලංකාව රෝහල   ගිරිබාව රෝහල                         කටුගම්පල ආසනයේ ප්‍රධාන නගරවල විෂබීජ හරණය කිරීම  පන්නල සෞඛ්‍යය වෛද්‍ය නිලධාරී කාර්යාලය සහ මාතෘ හා ළමා සායන මධ්‍යස්ථානය සඳහා ආරක්ථි ඇඳුම් කට්ටල", "URL": "https://lankatruth.com/si/?p=91654", "Category": "පුවත්", "Parent URL": null}