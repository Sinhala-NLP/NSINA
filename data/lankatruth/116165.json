{"Source": "Lankatruth", "Timestamp": "May 9, 2021", "Headline": "ජනාධිපතිගේ ජෙනරාල්වරු පැත්තකට – පළාත් නවයට සෞඛ්‍ය සේවා අධ්‍යක්ෂක ජෙනරාල්වරු 09ක්", "News Content": "රට පුරා ක්‍රියාත්මක වන කොවිඩ් මර්දන වැඩපිළිවෙළ සම්බන්ධීකරණය කිරීම සඳහා පළාත් මට්ටමින් නියෝජ්‍ය සෞඛ්‍ය සේවා අධ්‍යක්ෂ ජනරාල්වරුන් 09 දෙනෙකු පත්කිරීමට සෞඛ්‍ය අමාත්‍යාංශය පියවර ගෙන තිබේ. මෙම පිරිස සියලු පළාත්වලට ගොස් කොවිඩ් මර්දන වැඩපිළිවෙළ නිරීක්ෂණය කර අවශ්‍ය පහසුකම් සැපයීම සඳහා තීන්දු තීරණ ගැනීමට නියමිත බව වාර්තා වේ. රට පුරා මේ වනවිට කොවිඩ් වසංගතය ඉතා වේගයෙන් ව්‍යාප්ත වෙමින් ඇති අතර ඊට ප්‍රමාණාත්මක මැදිහත් වීමක් ආණ්ඩුවෙන් සිදු නොවන බවට ජනතාවගෙන් බරපතළ ලෙස විරෝධතාවය එල්ල වෙමින් ඇති වටපිටාවක සෞඛ්‍ය අමාත්‍ය පවිත්‍රා වන්නිආරච්චි මහත්මිය විසින් අදාළ පත්කිරීම් සිදුකර ඇත. මීට පෙර ජනාධිපතිවරයා විසින් සියලුම දිස්ත්‍රීක්ක සඳහා දිස්ත්‍රීක් ලේකම් තනතුරට සමාන ලෙස ඉහළ හමුදා නිලධාරීන් පත්කරමින් යාන්ත්‍රණයක් ගොඩනැඟුවත් එහි ක්‍රියාකාරීත්වය පිළිබඳව මේ දක්වා වාර්තා නොවීමද විශේෂත්වයකි.", "URL": "https://lankatruth.com/si/?p=116165", "Category": "කොවිඩ් -19 (කොරෝනා ) පුවත්", "Parent URL": null}