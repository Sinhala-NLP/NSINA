{"Source": "Lankatruth", "Timestamp": "February 6, 2012", "Headline": "වෛද්‍යවරයාට වස පෙවූ සේවකයා 9 තෙක් රිමාණ්ඩ්", "News Content": "සෙවනගල රෝහලේ ප‍්‍රධාන වෛද්‍ය නිලධාරි චාමින්ද විතාරණ මහතාගේ නිල නිවසේ ජල ටැංකියට වස දමා ඔහු ද ඔහුගේ දරු පවුල ද ක‍්‍රමයෙන් මරා දැමීමට ක‍්‍රියා කළැයි සැකපිට එම රෝහලේ සුළු සේවකයකු වන ඇන්.ඒ. නිමල් රංජිත් නැමැත්තා ලබන 9 දා තෙක් රිමාන්ඩ් භාරයට පත් කිරීමට ඇඹිලිපිටිය මහේස්ත‍්‍රාත් පී. ආර්. එස්. ජිනදාස මහතා නියෝග කළේය.  තවත් වෛද්‍යවරයකුගේ සැලැස්ම මත මෙම සේවකයා කටයුතු කර ඇත. තම දරු දෙදෙනා ද දරුවකු ලැබීමට සිටින බිරිය ද, තමා ද වරින් වර අසනීප වූ බව කියා සිටින ප‍්‍රධාන වෛද්‍ය චාමින්ද විතාරණ මහතා, ‘‘මට අවශ්‍ය එම වස දුන් අයට දඬුවම් කිරීම නොවෙයි. මටත් මගේ දරුවන්ටත් හැදුණු ලෙඩ සුවපත් කර ගැනීමයි.’’යයි වැඩිදුරටත් සදහන් කරයි. මෙම සිද්ධියට විරෝධය පල කරමින් උද්ඝෝෂණයක්ද පවතිණ. ආශ්‍රිත පුවත් සෙවනගල රෝහල ඉදිරිපිට උද්ඝෝෂණට ප්‍රදේශවාසීන් එක්වෙයිවෛද්‍යවරයා ඝාතන තැත වරදී  වෛද්‍යවරයා ඝාතන තැත වරදී", "URL": "https://lankatruth.com/si/?p=1264", "Category": "පුවත්", "Parent URL": null}