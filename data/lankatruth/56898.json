{"Source": "Lankatruth", "Timestamp": "July 30, 2018", "Headline": "අද මධ්‍යම රාත්‍රියේ සිට දුම්රිය වර්ජනයක්.", "News Content": "අද (30) මධ්‍යම රාත්‍රියේ සිට දුම්රිය වැඩවර්ජනයක් ක්‍රියාත්මක කිරීමට වෘත්තිය සමිති කිහිපයක් තීරණය කර තිබෙනවා. දුම්රිය රියැදුරන්, නියාමකවරුන්, පාලකවරුන් සහ ස්ථානාධීපතිවරුන් මෙසේපැය 48ක සංකේත වර්ජනයක් ක්‍රියාත්මක කිරීමට සූදානම් වෙයි. දුම්රිය එංජින් රියදුරුවරුන්ගේ සංගමයේ ලේකම් ඉන්දික දොඩම්ගොඩ මහතා සඳහන් කළේ දුම්රිය සේවා ශ්‍රේණි 4ක සහ අධීක්ෂණ කළමනාකරණයට අදාළව පවතින වැටුප් විෂමතාව නිවැරදි කිරීමේ අමාත්‍ය මණ්ඩල පත්‍රිකාව ක්‍රියාත්මක කිරීම ප්‍රමාද කිරීම ඇතුළු කරුණු කිහිපයක් මුල්කර මෙම වර්ජනය ක්‍රියාත්මක කරන බවයි. කෙසේ වෙතත් මෙතෙක් කිසිදු බලධාරියෙක් මේ සම්බන්ධයෙන් සාකච්ඡාවකට යොමු වීමට කථා කර නොමැති බවත්, එම නිසා නිසැකයෙන්මවැඩවර්ජනය සිදු කරන බවදවෘත්තිය සමිති පවසයි.", "URL": "https://lankatruth.com/si/?p=56898", "Category": "පුවත්", "Parent URL": null}