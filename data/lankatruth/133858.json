{"Source": "Lankatruth", "Timestamp": "May 7, 2022", "Headline": "රටට ආදරය කරන පිරිසක් ඉදිරියට එන්න ඕනෑ – පල්ලෙකන්දේ රතනසාර නාහිමි", "News Content": "“මම කවදාවත් ජේවීපී පක්ෂයේ සාමාජිකයෙක් වුනේත් නැහැ. අනුගාමිකයෙක් වුනෙත් නැහැ. නමුත් ඒ අදහස් ගරු කරනවා. අද රටේ පවතින තත්වය අනුව සැබෑ ලෙසම රටට ආදය කරන පිරිසක් ඉදිරියට එන්න ඕනෑ.” යනුවෙන් ශ්‍රී ලංකා අමරපුර මහා සංඝ සභාවේ වජිරවංශ පාර්ශවයේ වැඩබලන මහා නායක අමරපුර මහා සංඝ සභාවේ මහා ලේඛකාධිකාරී ශ්‍රාස්ත්‍රපති පල්ලෙකන්දේ රතනසාර හිමියෝ පැවසූහ. ඒ හිමියෝ මේ බව පැවසූවේ මේ වනවිට කොළඹ හයිඩ් පිටියේ පැවැත්වෙන ජාතික භික්ෂු පෙරමුණේ රැලිය අමතමිණි. එහිදී උන්වහන්සේ “අපිට තිබුණු ප්‍රගතිශීලී අදහස් නිසා ජීවිත අවදානමකට ලක් වුනා. විදේශ රටකට ගිහින් ජීවිතය බේරගත්තා. මේ වනවිට රට පත්වී තිබෙන අනතුර හමුවේ සැබෑ ලෙසම රටට ආදරය කරන මහජන ව්‍යාපාරයක් ගොඩනගන්න ඕනෑ.” යනුවෙන් අවධාරණය කළහ.", "URL": "https://lankatruth.com/si/?p=133858", "Category": "පුවත්", "Parent URL": null}