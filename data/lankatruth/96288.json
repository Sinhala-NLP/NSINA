{"Source": "Lankatruth", "Timestamp": "September 10, 2020", "Headline": "හෙරොයින් ජාවාරමේ නිරත ගුවන් හමුදා සාමාජිකයින් දෙදෙනෙක් අත්අඩංගුවට", "News Content": "පාදුක්ක පොලීසියට ලැබුණු තොරතුරකට අනුව සිදුකළ වැටලීම් තුනක දී හෙරොයින් ජාවාරමේ නිරත වූ ගුවන් හමුදා සාමාජිකයින් දෙදෙනෙකු සහ කාන්තාවක් පාදුක්ක පොලීසිය විසින් අත්අඩංගුවට ගෙන ඇත. වයස අවුරුදු 28ක් වු ගුවන් හමුදා සාමාජිකයින් දෙදෙනෙකු පාදුක්ක නගරයේ දීත් වයස අවුරුදු 43ක් වූ කාන්තාව අකුරැස්ස ප්‍රදේශයේ දී අත්අඩංගුවට ගෙන තිබේ. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 390ක් සොයාගත් බව පොලීසිය සඳහන් කරයි. අත්අඩංගුවට ගත් සැකකරුවන් දෙදෙනා වැල්ලවාය හා තලංගම ප්‍රදේශයේ පදිංචිකරුවන් වන අතර, කාන්තාව අකුරැස්ස ප්‍රදේශයේම පදිංචිකාරියකි.", "URL": "https://lankatruth.com/si/?p=96288", "Category": "පුවත්", "Parent URL": null}