{"Source": "Lankatruth", "Timestamp": "December 11, 2019", "Headline": "පොහොට්ටුවේ ගැටුම් උග්‍ර අතට – රෙජිනෝල්ඩ් කුරේටත් ප්‍රහාරටක්", "News Content": "පොහොට්ටු පක්ෂයේ සමාජිකයෙකු වන උතුරු පළාතේ හිටපු ආණ්ඩුකාර රෙජිනෝල්ඩ් කුරේ මහතාට පානදුර ප්‍රදේශයේදී පොහොට්ටු පක්ෂයේ පිරිසක් විසින් පහරදී තිබේ. රෙජිනෝල්ඩ් කුරේ මහතා මහජන හමුවකට සහභාගී වෙමින් සිටියදී ඔහුට විරුද්ධව පිරිසක් පානදුර තල්පිටිය ප්‍රදේශයේදී, විරෝධතාවයක් සංවිධානය කර තිබී ඇත. හිටපු බස්නාහිර පළාත් සභා මන්ත්‍රීවරයෙකු මෙන්ම පොහොට්ටු පක්ෂයේ සංවිධායකවරයෙකුද වන ජගත් අංගගේ මහතා විසින් රෙජිනෝල්ඩ් කුරේ මහතාට විරුද්ධව මෙම විරෝධතාවය සංවිධානය කර තිබී ඇත. ඔවුන් හිටපු ආණ්ඩුකාරවරයා පැමිණෙමින් සිටි මාර්ගය අවහිර කරමින් විරෝධතාවයේ යෙදී ඇති අතර එහිදී මෙම ගැටුම ඇතිව තිබේ. පසුව පොලිසිය මැදිහත්වී දෙපිරිසම විසුරුවා හැරීමට කටයුතු කර තිබේ. මේ දිනවල ඉදිරි පාර්ලිමේන්තු මැතිවරණයේ නාමයෝජනා ලබාගැනීමේ අරමුණෙන් පොහොට්ටු පක්ෂයේ සංවිධායකයන් එකිනෙකා අතර දැඩි ප්‍රතිවිරෝධයක් හට ගෙන ඇති අතර බොහෝ තැන්වල මේ වනවිටත් බිම් මට්ටමින් ඒ ඒ සංවිධායකයන්ට එරෙහිව මෙවැනි සංවිධානාත්මක විරෝධයන් එල්ලකිරීමට පටන් ගෙන ඇත. ඒ සඳහා පෙර පැවති ආණ්ඩුවලින් ඒ ඒ සංවිධායකයන් වරප්‍රසාද වරදාන ලබාගනිමින් සිදු කළ ජනතා ද්‍රෝහී කටයුතු පිළිබඳ තොරතුරුද කරලියට පැමිණෙමින් තිබෙන අතර එවැනි වංචා දූෂණ සම්බන්ධකර ගනිමින් එකිනෙකාට චොදනා එල්ලකරගැනීමද සිදුවෙමින් තිබේ.", "URL": "https://lankatruth.com/si/?p=87135", "Category": "පුවත්", "Parent URL": null}