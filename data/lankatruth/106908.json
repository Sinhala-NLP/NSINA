{"Source": "Lankatruth", "Timestamp": "January 7, 2021", "Headline": "ගාල්ල බන්ධනාගාරයෙනුත් කොරෝනා පොකුරක්", "News Content": "ගාල්ල බන්ධනාගාරයේ කොරෝනා පොකුරක් මතුවෙමින් තිබෙන බව වාර්තා වේ. එහි සිරකාරියන් 34 දෙනෙකුට හා බන්ධනාගාර නියාමකවරියන් තිදෙනෙකුට කොවිඩ් – 19 වෛරසය ආසාදනය වී ඇති බවට ඊයේ (06) දින තහවුරුවී තිබේ. පසුගිය 05 වනදා එහි කාන්තා සිරකාරියන් 39 දෙනෙකු, පිරිමි සිරකරුවන් 06 දෙනෙකු සහ බන්ධනාගාර නියාමකයින් 07 දෙනෙකු හා බන්ධනාගාර නියාමකවරියන් 17 දෙනෙකු PCR පරික්ෂණවලට ලක්කර තිබේ. ඉන් 37 දෙනෙකු කොවිඩ් ආසාදිතයන් බව මේ වනවිට අනාවරණය වී ඇත. කාන්තා සිරකාරියන් ගල්ලැල්ල කොරෝනා වෛද්‍ය ප්‍රථිකාර මධ්‍යස්ථානයට හා බන්ධනාගාර කාන්තා නියාමකවරියන් තිදෙනා කරන්දෙණිය ප්‍රථිකාර මධ්‍යස්ථානය වෙත යොමු කිරිමට කටයුතු කර ඇති බවත් වෛරසය ආසාදනය වී ඇති බන්ධනාගාර කාන්තා නියාමකවරියන්ගේ පවුල්වල අය PCR පරික්ෂණවලට ලක්කොට නිරෝධායනයට ලක්කිරිමට කටයුතු කරණ බවත් ගාල්ල දිස්ත්‍රික් ප්‍රදේශිය වසංගත රෝග විද්‍යාඥ වෛද්‍ය වෙනුර කේ. සිංගාරච්චි මහතා පවසයි. මෙම PCR පරික්ෂණ සිදුකරණු ලැබ ඇත්තේ ගාල්ල බන්ධනාගාරයේ කාන්තා වාට්ටුවේ සිටි ගැබනි සිරකාරියක වෛරසයට ගොදුරු වී ඇතැයි පසුගිය 05 වනදා අනාවරණය වීමෙන් පසුවය.", "URL": "https://lankatruth.com/si/?p=106908", "Category": "කොවිඩ් -19 (කොරෝනා ) පුවත්", "Parent URL": null}