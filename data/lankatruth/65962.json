{"Source": "Lankatruth", "Timestamp": "January 2, 2019", "Headline": "වැඩ පහසු කර ගැනීමට මහින්ද රනිල්ගෙන් නව තනතුරක් ඉල්ලයි – රනිලුත් එකඟවෙයි", "News Content": "තමන් සඳහා විපක්ෂ නායක කාර්යාලයට අලුතින් අතිරේක ලේකම්වරයෙකු පත් කර දෙන ලෙස මහින්ද රාජපක්ෂ මහතා විසින් අගමැති රනිල් වික්‍රමසිංහ මහතාගෙන් කර ඇති ඉල්ලීමක් අනුව ශ්‍රී ලංකා පාර්ලිමේන්තුවේ මෙතෙක් නොතිබූ එම නව තනතුරක් පත් කිරීමට රනිල් වික්‍රමසිංහ මහතා කටයුතු කරමින් සිටින බව දිවයින පුවත්පත වාර්තා කරයි. ඒ අනුව ඊට දආළ කැබිනට් සංදේශය අද (2) 2019 වසර සඳහා රැස් වෙන පළමු කැබිනට් හමුවේදීම ඉදිරිපත් කිරීමට නියමිත බවත බවත් එම පුවත්පත අනාවරණය කරයි. විපක්ෂ නායකවරයා වෙනුවෙන් මෙතෙක් කලක් මෙවැනි අතිරේක ලේකම්වරයෙකු නොසියි අතර දැනට සිටින විපක්ෂනායක ජ්‍යෙෂ්ඨ සහකාර ලේකම්වරයාට ඉහළින් මෙම නව අතිරේක ලේකම්වරයා කටයුතු කිරීමට නියමිතය. විපක්ෂ නායක මහින්ද රාජපක්ෂ මහතාගේ ඉල්ලීම මත මෙම කැබිනට් පත්‍රිකාව අගමැතිවරයා විසින් ඉදිරිපත් කිරිමට නියමිත බවද වැඩිදුරටත් වාර්තා වේ. මෙවැනි නිලයක් මෙරට පාර්ලිමේන්තුවේ කිසි දිනක නොපැවති අතර ඒ සඳහා පත් කිරීමට නියමිතව ඇත්තේද මහින්ද රාජපක්ෂ මහතාගේ පුද්ගලික කාර්යාමණ්ඩලයේ සාමාජිකයෙකු ලෙස ඔහුගේ කාර්යාලයේ කටයුතු කරන සේවකයෙකු බවද වැඩිදුරටත් වාර්තා වේ.", "URL": "https://lankatruth.com/si/?p=65962", "Category": "පුවත්", "Parent URL": null}