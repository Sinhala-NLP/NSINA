{"Source": "Lankatruth", "Timestamp": "January 30, 2019", "Headline": "සේනා වසංගතය ගැන කෑගල්ලේදී ජවිපෙ මැදිහත්වීමෙන් විශේෂ සාකච්ඡාවක්", "News Content": "මේ දිනවල රට පුරා පැතිරයමින් තිබෙන සේනා වසංගතය කෑගල්ල දිස්ත්‍රික්කයේ පැතිර යාමට ඇති අනතුර පිළිබඳව කෑගල්ල දිස්ත්‍රික් ලේකම් කාර්යාලයේදී විශේෂ සාකච්ඡාවක් අද (30) පෙරවරුවේ කෑගල්ල දිස්ත්‍රික් ලේකම්වරයා ඇතුළු නිලධාරීන් සහ ජවිපෙ කෑගල්ල දිස්ත්‍රික් බහුජන නායකයින් අතර පවත්වා තිබේ. එම අවස්ථාවට ජනතා විමුක්ති පෙරමුණ නියෝජනය කරමින් ජවිපෙ කෑගල්ල දිස්ත්‍රික් නායක ගාමිණී රත්නායක මහතා ඇතුළු කෑගල්ල දිස්ත්‍රික්කයේ ජනතා විමුක්ති පෙරමුණේ පළාත් පාලන මන්ත්‍රීවරුන් සහ ගොවි සංවිධාන නියෝජිතයන් එක්වී ඇති අතර රජයේ දිස්ත්‍රික් නිලධාරීන් ලෙස කෑගල්ල දිස්ත්‍රික් ලේකම් චන්ද්‍රසිරි බණ්ඩාර මහතා, කෑගල්ල දිස්ත්‍රික් කෘෂිකර්ම අධ්‍යක්ෂ මංජුල පින්නවල මහතා ඇතුළු පිරිසක් සහභාගී වී තිබේ. සේනා දළඹු වසන්ගතය කෑගල්ල දිස්ත්‍රික්කයේ පැතිර යාමට ඇති අනතුර පිළිබඳව මෙහිදී සාකච්ඡාවට ලක් කර ඇත. කෑගල්ල දිස්ත්‍රික්කයේ ගොවි සංවිධාන නියෝජිතයන්ගේ ඉල්ලීම මත මෙම සාකච්ඡාව සූදානම් කර තිබිණි.", "URL": "https://lankatruth.com/si/?p=67235", "Category": "පුවත්", "Parent URL": null}