{"Source": "Lankatruth", "Timestamp": "March 1, 2021", "Headline": "කෂෝගි ඝාතනයට සෞදි කිරුළ හිමි සල්මාන් කුමරුට චෝදනා", "News Content": "මාධ්‍යෙව්දී ජමාල් කෂෝගි අමානුෂික ලෙස ඝාතනය කිරීම සම්බන්ධයෙන් ඇමෙරිකා එක්සත් ජනපදයේ හිටපු ජනාධිපති ඩොනල්ඩ් ට්‍රම්ප් විසින් පත් කරන ලද CIA බුද්ධි අංශ කමිටුවක වාර්තාවක් විසින් ඊට වගකිව යුත්තා ලෙස සෞදියේ කිරුළ හිමි මොහොමඩ් බින් සල්මාන් කුමරු හට ඍජුව චෝදනා එල්ල කර ඇතැයි විදෙස් පුවත් සේවා සඳහන් කරයි. සෞදි රජ පවුලට එරෙහි පුවත් නිතර වාර්තා කරමින් නිර්දය විවේචන සිදුකළ නිදහස් ඇමෙරිකානු මාධ්‍යෙව්දී කෂෝගී 2018 දී තුර්කියේ ඉස්තාන්බුල්හි පිහිටි සෞදි කොන්සල් කාර්යාලයේදී මරා දැමීම, සල්මාන් කුමරුගේ ඍජු අනුමැතිය යටතේ සිදු වූවක් බව ඉහත වාර්තාවේ අවසාන නිගමනය වෙයි. වත්මන් ජනාධිපති ජෝ බයිඩන් එම වාර්තාව ප්‍රකාශයට පත් කිරීමට තීරණය කර ඇති බවත්, මැදපෙරදිග කලාපයේ පැරණි මිතුරකු වන සෞදි අරාබියේ රජතුමා සමග ඊට පෙර දුරකථන සාකච්ඡාවක නිරත වී ඇති බවත් ජගත් මානව හිමිකම් සහ නිතියේ ආධිපත්‍යය පිළිබ‍ඳව එක්සත් ජනපදය වැදගත් ස්ථානයක් දෙන බව එහිදී දැනුම්දෙන ලද බවත් ධවල මන්දිරය නිවේදනය කර ඇත. කෙසේ නමුත් මෙම චෝදනාව ප්‍රතික්ෂේප කරන බව නිවේදනයක් නිකුත් කරමින් සෞදි රජය පවසා සිටී. 2018 වසරේදී සිය විවාහයට අවශ්‍ය නෛතික ලේඛන සපයාගැනීම පිණිස තුර්කියේ පිහිටි සෞදි තානාපති කාර්යාලයට පැමිණි සෞදි සම්භවයක් සහිත මාධ්‍යෙව්දියා එහිදී අබිරහස් ලෙස අතුරුදන් වූ අතර ඒ පිළිබඳව මාධ්‍ය ලෝකය පුරා මහත් ආන්දෝලනයක් ඇති විය. පසුව සිදුකළ පරීක්ෂණවලදී අනාවරණය වූයේ එම තානාපති කාර්යාලය තුළදී කෂෝගී ඝාතනය කරන ලද බවත් පසුව සිරුර කොටස්වලට වෙන්කර රසායනික ද්‍රව්‍යවල බහා අතුරැදන් කරන ලද බවත්ය. අදාළ සිද්ධියේ වගකීම භාරගැනීම සෞදි රජය අවස්ථා කිහිපයකදීම ප්‍රතික්ෂේප කළත් සල්මාන් කුමරුගේ නියෝගය මත එම ඝාතනය සිදුවූ බවට ඇමෙරිකානු බුද්ධි අංශ දැන් ස්ථිර වශයෙන් පවසයි. මෙම චෝදනාව සල්මාන් කුමාරයා වෙත මීට පෙරද එල්ල වූ නමුත් නිල වාර්තාවකින් මෙසේ එය සිදුකරන ලද පළමු අවස්ථාව මෙය වේ. ඝාතනව වනවිට 59 හැවිරිදි වූ කෂෝගී කලකට පෙර සෞදි රජ පවුලේ සමීප හිතවෙතකු වූ අතර ඔවුනගේ උපදේශකවරයෙකු ලෙසින්ද සේවය කි තිබිණි. පසුව සෞදි රාජකීයයන්ගේ උදහසට ලක්වූ ඔහු 2017 වසරේදී ඇමෙරිකාව වෙත පලාගොස් එහි සිට සෞදි රජය විවේචනය කරමින් තීරැ ලිපි පළ කළේය. ඔහුගේ ඝාතනය සම්බන්ධයෙන් සෞදි අරාබියේ ඉහළ නිලධාරීන් රැසකට දැනටමත් සම්බාධක පනවා ඇති නමුත් සල්මාන් කුමරුට තවමත් කිසිදු සම්බාධකයක් පැනවීමට ඇමෙරිකාව කටයුතු කර නැත. රාජ්‍යතාන්ත්‍රික ගනුදෙනු ආයුධ වෙළෙඳාම මැදපෙරදිග කලාපයේ බල තුලනය සමග මානව හිමිකම් ආරක්ෂා කිරීම එක්ව පවත්වා ගැනීමට වොෂිංයට සිදුවී තිබේ. සෞදි අරාබිය යනු අරාබි කලාපයේ පැරණිම ඇමෙරිකානු මිතුරා මෙන්ම ඉරානයට එරෙහි ප්‍රධාන ප්‍රතිවිරුද්ධවාදියාය.", "URL": "https://lankatruth.com/si/?p=111733", "Category": "පුවත්", "Parent URL": null}