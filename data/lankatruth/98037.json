{"Source": "Lankatruth", "Timestamp": "October 18, 2020", "Headline": "ඉදිරි සතිය තීරණාත්මකයි – ශවේන්ද්‍ර සිල්වා", "News Content": "කොවිඩ් -19 රෝගීන් රටේ විවිධ ප්‍රදේශවලින් වාර්තා වී ඇති බැවින් එළඹෙන සතිය තීරණාත්මක වන බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා පවසයි. මිනුවන්ගොඩ බ්‍රැන්ඩික්ස් ඇඟලුම් කම්හලේ කොවිඩ් -19 පොකුට අදාල ආසාදිතයන් මේ වනවිට දිස්ත්‍රික්ක 16කින් හමු වී ඇතැයිද ශවේන්ද්‍ර සිල්වා මහතා පවසයි. සමීප සම්බන්ධතා ඇති කණ්ඩායම් අතුරුදහන් වී ඇත්නම්, ඔවුන් බොහෝ දුරට ලබන සතියේ හඳුනාගත හැකිවනු ඇතැයිද ඔහු ප්‍රකාශ කර තිබේ.", "URL": "https://lankatruth.com/si/?p=98037", "Category": "පුවත්", "Parent URL": null}