{"Source": "Lankatruth", "Timestamp": "December 20, 2020", "Headline": "කොවිඩ් ආසාදිතයාගේ බුලත් කෙළ පහර වැදුණු පවුලක්ම නිරෝධායනයේ", "News Content": "කොව්ඩ් ආසාදිතයින් රැගෙන යමින් සිටි බසයක සිටි පුද්ගලයෙකු ගැසූ බුලත් කෙළ පහරක් බලන්ගොඩ ප්‍රදේශයේ දි මාර්ගයේ ගමන් කරමින් යතුරු පැදිකරුවෙකු සහ ඔහුගේ නිවසේ අයට වැදීමෙක් එම පවුලේම පිරිස ස්වයං නිරෝධායනයට යොමු කිරීමට කටයුතු කර තිබේ. බුලත් කෙළ වැටිම නිසා කෝපයට පත් යතුරු පැදිකරු එම බසය නවත්වා බස් රථයට ගොඩ වී තමා පත්වු අපහසුතාවය ගැන කරුණු කියා ඇති බවද වාර්තා වේ. මෙම බසයේ ගමන් කර ඇත්තේ බලන්ගොඩ වටවල කොරොනා ප්‍රතිකාර මධ්‍යස්ඨානයට රැගෙන යමින් සිටි කොව්ඩ් ආසාදිතයින් පිරිසකි.ප්‍රදේශයේ මහජන සෞඛ්‍ය පරික්ෂකවරයාගේ නිර්දේශය අනුව බලන්ගොඩ මැදකන්ද ප්‍රදේශයේ පදිංචි මෙම පුද්ගලයා සහ ඔහුගේ පවුලේ අය ස්වයං නිරෝධායනයට යොමු කර ඇත. . පසුව යතුරු පැදියෙන් නිවෙසටම ගිය ඔවුන් සෞඛ්‍ය නිලධාරීන්ගේ උපදෙස් අනුව විසබීජ හරණයට ලක්ව දිය ස්නානය කර පිරිසිදු වි තිබේ. සිදු වු ඇබැද්දිය ගැන මහජන සෞඛ්‍ය පරික්ෂකවරයාද දැනුම්වත් කර ඔහුගේ උපදෙස් ලබා පවුලේ සියලුම දෙනා සමග ඔහු ස්වයං නිරෝධායනයට යොමු වි තිබේ. තමන්ට බුලත් කෙළ පහරක් වැදුනේ කොරෝනා ආසාදිතයෙකුගෙන් බව දැනග්තතේ එම බස් රථය නතර කර තමන්ට බුලත් කෙළ වැදීම නිසා සිදු වූ අපහසුතාවය සම්බන්ධයෙන් දැනුවත් කිරම නිසාය. එසේ නොමැතිව බුලත් කෙළ වැදීම ඉවසා දරාගෙන ඔහු සාමාන්‍ය පරිදි එදිනෙදා කටයුතු සිදු කළේනම් බොහෝ දුරට තවත් කොරෝනා පොකුරක ඛේදවාචකයක් ඇතිවීමට ඉඩ තිබිණි. එමෙන්ම මෙම බුලත් කෙළ ගැසූ පුද්ගලයා තවත් තැන්වලදී මෙලෙස බුලත් කෙළ ගසා ඇත්දැයි සොයා බලා ඊට අදාළ සෞඛ්‍යාරක්ෂිත පිළිවෙත් අනුගමණය කළ යුතුව තිබේ. එපමණක් නොව මෙලෙස බුලත් විකට හපමින් තැන තැන කෙළ ගසමින් ඉතාමත් අනාරක්ෂිත ලෙස කොවිඩ් ආසාදිතයින් රැගෙන යාම පිළිබඳවද සොයා බැලිය යුතුය.", "URL": "https://lankatruth.com/si/?p=104062", "Category": "කොවිඩ් -19 (කොරෝනා ) පුවත්", "Parent URL": null}