{"Source": "Lankatruth", "Timestamp": "July 7, 2021", "Headline": "මහින්ද ජයසිංහ ඇතුළු තිදෙනා ඇප මන නිදහස්…", "News Content": "ප්‍රදේශයේ ජන ජීවිතයටද විශාල බලපෑමක් ඇති කරමින් මුතුරාජවෙල වගුරු බිමෙන් අක්කර 100කට වැඩි ප්‍රමාණයක් ගොඩ කිරීමට ආණ්ඩුව ගෙන ඇති තීරණය නිසා ප්‍රදේශයේ විශාල පරිසර ගැටලුවක් නිර්මාණය වී තිබීමට එරෙහිව අද (07) දහවල් පැවති විරෝධතාවයට සහභාගී වීම හේතුවෙන් බෝපිටිය පොලිසිය විසින් අත්අඩංගුවට ගත් හිටපු බලස්නාහිර පළාත් සභා මන්ත්‍රී, ලංකා ගුරුසේවා සංගමේ ප්‍රධාන ලේකම් මහින්ද ජයසිංහ ඇතුළු තිදෙනා ඇප මන නිදහස් කර තිබේ. ඇප ලබාදීමේදී මෙම තිදෙනා දින 14ක කාලයක් නිරෝධායනයට යොමු කිරීමේ අවසරයක් පොලිසිය අධිකරණයෙන් ඉල්ලා ඇතත් නීතීඥයින්ගේ වරෝදය පිළිගනිමින් එය අධිකරණය විසින් ප්‍රතික්ෂේප කර ඇත. මුතුරාජවෙල වගුරු බිම් විනාශයට එරෙහි විරෝධතාවය අද මධ්‍යාන 12.00ට බෝපිටිය මංසන්ධියේදී පැවැත්වීමට සූදානම් කර තිබී ඇත. එම විරෝධතාවය ආරම්භ කිරීමට පෙර පොලිසිය විසින් එම උද්ඝෝෂණය තහනම් කරමින් අධිකරණ නියෝගයක් ලබාගෙන තිබේ. ඒ අනුව පිරිස විරෝධතාව නතර කර ජා-ඇල දෙසට පාගමිනින් යමින් සිටියදී මෙලෙස මහින්ද ජයසිංහ මහතා සහ ජවිපෙ ජා-ඇල නාගරික මන්ත්‍රී ස්ටෙෆ්නි ප්‍රනාන්දු මහතා පොලිසිය විසින් ජා-ඇල ප්‍රදේශයේදී මෙලෙස අත්අඩංගුවට ගෙන ඇත. එමෙන්ම සමාජවාදී ශිෂ්‍ය සංගමයේ දේශප්‍රිය මහතා අත්අඩංගුවට ගෙන ඇත්තේ ජා-ඇල පොලිසිය විසිනි. පසුව ඔහුද බෝපිටිය පොලිසිය වෙත ගෙනවිත් දෙදෙනාම අධිකරණය ඉදිරිපත් කර තිබේ. එහිදී ඔවුන් එක් අයෙකුට රුපියල් ලක්ෂය බැගින් වූ ශරීර ඇප මත මෙලෙස නිදහස් කර ඇත.", "URL": "https://lankatruth.com/si/?p=119242", "Category": "පුවත්", "Parent URL": null}