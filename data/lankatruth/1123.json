{"Source": "Lankatruth", "Timestamp": "January 27, 2012", "Headline": "මාතලේ වෛද්‍යවරයෙකුට පලාපත්වල ප්‍රා.ස සභාපති පහර දෙයි", "News Content": "මාතලේ මූලික රෝහලේ සේවය කරන වෛද්‍ය L.W.C.N. රණවීර මහතාට මාතලේ, පලාපත්වල ප්‍රාදේශීය සභාවේ සභාපති වරයා විසින් අද (27) සවස පහරදී ඇතැයි අප වාර්ථාකරු පවසයි. පලාපත්වල ප්‍රාදේශීය සභාවේ සභාපති කපිල බණ්ඩාර හේන්දෙනිය විසින් මෙම පහරදීම සිදුකර ඇති අතර ප්‍රහාරයට ලක්වූ වෛද්‍ය රණවීර මහතා මාතලේ මූලික රෝහලේ නේවාසිකව ප්‍රතිකාර ලබල බවත් පවසයි. වෛද්‍යවරයාගේ වෛද්‍ය මධ්‍යස්ථානය තුලදී මෙම පහරදීම සිදුකර ඇති අතර මෙම සිදුවීම වන විටත් වෛද්‍ය මධ්‍යස්ථානයේ රෝගීන් විශාල පිරිසක් සිට ඇත. වෛද්‍යවරයා ප්‍රකාශකරන පරිදි, සභාපතිවරයා තම නිල රථයෙන් පැමිණ රථයේ සිටි අයෙකු වෛද්‍යවරයා වෙත යවා වෛද්‍යවරයා කැදවන ලෙස දන්වා ඇත. රථයේ සිටි පුද්ගලයා වෛද්‍යවරයාට, සභාපතිවරයාගේ රථයල අසලට පැමිණෙන ලෙස දැන්වූ විට වෛද්‍යවරයා පවසා ඇත්තේ රෝගීන් විශාල පිරිසක් ප්‍රතිකාර සදහා බලා සිටින නිසාත් අව්‍යශ්‍යතාවය ඇත්තේ සභාපතිවරයාට බැවිනුත් වෛද්‍ය මධ්‍යස්ථානය තුලට පැමිණෙන ලෙසයි. ඒ අවස්ථාවේදී පැමිණි සභාපතිවරයා සහ වෛද්‍යවරයා අතර වචන හුවමාරුවක් සිදුවී ඇත. මෙහිදී සභාපතිවරයා සමග පැමිණි පුද්ගලයා වෛද්‍යවරයා වෙතට පැන වෛද්‍යවරයා බිත්තියකට හිරකර ඇති අතර සභාපතිවරයා වෛද්‍යවරයාට පහරදී ඇත.", "URL": "https://lankatruth.com/si/?p=1123", "Category": "පුවත්", "Parent URL": null}