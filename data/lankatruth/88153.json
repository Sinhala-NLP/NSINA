{"Source": "Lankatruth", "Timestamp": "December 31, 2019", "Headline": "අවිස්සාවේල්ල – වැල්ලම්පිටිය අතර සංවිධානාත්මක අපරාධ කණ්ඩායම් මර්දනයට විශේෂ ඒකකයක්", "News Content": "කැලණි ගඟ ආශ්‍රිත අවිස්සාවේල්ල සහ වැල්ලම්පිටිය දක්වා වන ප්‍රදේශයේ සංවිධානාත්මක අපරාධ සංවිධානවල ක්‍රියාකාරකම් පාලනය කිරීම සඳහා බස්නාහිර පළාත් උතුර දිසාව භාර නියෝජ්‍ය පොලිස්පති වරුණ ජයසුන්දර මහතාගේ අධීක්ෂණය යටතේ විශේෂ මෙහෙයුම් ඒකකයක් ස්ථාපිත කර ඇති බව ආරක්ෂක අමාත්‍යාංශය සඳහන් කරයි. අවිස්සාවේල්ල සහ වැල්ලම්පිටිය දක්වා වන ප්‍රදේශයේ මහජනතාව බියගන්වා ඔවුන් සතු ඉඩම් අඩු මිලට මිලදීගෙන පසුව ඒවා නීතිවිරෝධී ලෙස ගොඩකර වැඩි මිලට අලෙවි කිරීමේ සහ කප්පම් ලබාගැනීමේ කටයුතුවල නිරත වන සංවිධානාත්මක අපරාධ කණ්ඩායම් මර්දනය කිරීම සඳහා එම ඒකකය පිහිටුවා තිබේ. එවැනි ආකාරයේ නීති විරෝධී ක්‍රියාකාරකම් සම්බන්ධයෙන් පෑලියගොඩ නියෝජ්‍ය පොලිස්පති බස්නාහිර පළාත උතුර කාර්යාලයේ පිහිටුවා ඇති විශේෂ මෙහෙයුම් ඒකකයේ 0713680001 දුරකතන අංකය මඟින් මහජනතාවට තොරතුරු ලබා දිය හැකි බවද ආරක්ෂක අමාත්‍යාංශය සඳහන් කරයි.", "URL": "https://lankatruth.com/si/?p=88153", "Category": "පුවත්", "Parent URL": null}