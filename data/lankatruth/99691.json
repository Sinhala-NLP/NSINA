{"Source": "Lankatruth", "Timestamp": "November 9, 2020", "Headline": "රෝයල් පාක් ඝාතකයාට ගෙදර යන ගමන් මෛත්‍රී ජනපති සමාව දුන්නේ කෝටි පහකට…", "News Content": "රෝයල් පාර්ක් ඝාතන සිදුවීමේ වරදකරු වී මරණ දඬුවම නියමව සිටී පුද්ගලයාට හිටපු ජනාධිපති මෛත්‍රීපාල සිරිසේන මහතා ජනාධිපති සමාව දීඇත්තේ රුපියල් කෝටි පහක මුදලකට බව පාර්ලිමේන්තු මන්ත්‍රීරංජන් රාමනායක මහතා පවසයි. කොළඹ පැවති මාධ්‍ය හමුවකදීමන්ත්‍රීවරයා මේ බව හෙළිකර ඇති අතර ඔහු වැඩිදුරටත්පවසා ඇත්තේ ගාමන්ට් ෆැක්ටරි අයිතිකරුවකුගේ පුත්‍රයා වන ජූඩ් ඇන්තනී සමන්ත නැමති පුද්ගලය ජනාධිපති සමාව ලැබූ පසු සිංගප්පූරුව හරහා රටින් පළාගොස් ඇති බවයි. මෛත්‍රීපාල සිරිසේන හිටපු ජනාධිපතිවරයාටගෙදර යන ගමන් අතට කෝටි පහකුත් දීලා හිටපු පාර්ලිමේන්තු මන්ත්‍රී අතුරලියේ රතන හිමිටත් රුපියල් කෝටි තුනක මුදලක් මෙම ජනාධිපති සමාව වෙනුවෙන් ලබා දී ඇති බවයි. මෛත්‍රීපාල සිරිසේන ජනාධිපතිවරයා සිය ධූරකාලය අවසාන වීමට ආසන්න දිනයකදීරෝයල් පාර්ක් ඝාතන සිදුවීමේ වරදකරු වී මරණ දඬුවම නියමව සිටී ජූඩ් සමන්ත ඇන්තනී නම් පුද්ගලයාට ජනපති සමාව ලබා දුන්නේ බොහෝ පිරිස්වල විරෝධය මධ්‍යයේය.", "URL": "https://lankatruth.com/si/?p=99691", "Category": "පුවත්", "Parent URL": null}