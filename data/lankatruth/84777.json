{"Source": "Lankatruth", "Timestamp": "November 5, 2019", "Headline": "අයි. එස්. නායකයාගේ සොහොයුරිය අත්අඩංගුවට", "News Content": "ජීවිතක්ෂයට පත්ව ඇතැයි පැවසෙන අයි.එස්. නායක අබුබකර් අල් බග්ඩාඩිගේ සහෝදරියක වන රස්මියා අවාඩ්, තුර්කි හමුදා විසින් අත්අඩංගුවට ගෙන ඇතැයි විදෙස් මාධ්‍ය වාර්තා කරයි. උතුරු දිග සිරියාවේ අසාස් නගරයේදී ඇය අත්අඩංගුවට පත්ව අතැයි තුර්කි බලධාරීන් රොයිටර් පුවත් සේවය සමඟ පවසා ඇත. රස්මියා අවාඩ් සමඟ ඇගේ සැමියා සහ දරුවන් පස්දෙනෙකු ද ලේලිය ද අත්අඩංගුවට ගෙන ඇත. අත්අඩංගුවට පත් පිරිසගෙන් වැඩිදුර ප්‍රශ්නකිරීම් සිදුකෙරෙන අතර අයි. එස්. සංවිධානයේ අභ්‍යන්තර තොරතුරු රැසක් මොවුන්ගෙන් අනාවරණය කරගත හැකි වෙතැයි තුර්කි ආරක්ෂක අංශ සඳහන් කරයි.", "URL": "https://lankatruth.com/si/?p=84777", "Category": "විදෙස් පුවත්", "Parent URL": null}