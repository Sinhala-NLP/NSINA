{"Source": "Lankatruth", "Timestamp": "November 16, 2018", "Headline": "එජාප සහ මහින්ද, මෛත්‍රී පිලේ එකඟතාවයෙන් අසත්‍ය ගිණුම් වාර්තා සම්මත කරයි", "News Content": "එක්සත් ජාතික පක්ෂයේත් මහින්ද පිලේ සහ මෛත්‍රී පිලේත් මන්ත්‍රීවරුන්ගේ එකඟතාවය මත කොටිකාවත්ත මුල්ලේරියාව ප්‍රාදේශීය සභාවේ අසත්‍ය ගිණුම්වර්තා ඇතුළත් අයවැය ලේඛනය සම්මත කරගෙන ඇත. කොටිකාවත්ත මුල්ලේරියාව ප්‍රාදේශීය සභා බලප්‍රදේශයේ ජනතාව ගෙවන බදු මුදල් ප්‍රයෝජනයට ගෙන ඇති ආකාරයත් එම ගිණුම් වාර්තාවල විනිවිද භාවයත් දැක්වෙන්නේ ගිණුම් වාර්තා තුළින් බැවින් එම වාර්තා නිවැරදි නොකර ඉදිරිපත් කර තිබූ අයවැය ලේඛනයට ජනතා විමුක්ති පෙරමුණේ මන්ත්‍රීවරු තිදෙනා සිය විරෝධය පල කර ඇතත් එක්සත් ජාතික පක්ෂයේ මන්ත්‍රීවරු, මහින්ද පිලේ මන්ත්‍රීවරු, මෛත්‍රී පිලේ මන්ත්‍රීවරු සහ ස්වාධීන මන්ත්‍රීරයෙකු එක්ව එම අසත්‍ය ගිණුම් වාර්තා සහිත අයවැය සම්මත කරගෙන තිබේ. ප්‍රාදේශීය සභාවේ සංවර්ධන ව්‍යාපෘතිවලට අදාල කොන්ත්‍රාත් ලබාදීමේදී එජාප, මහින්ද පිල සහ මෛත්‍රී පිල ඇතුළු මන්ත්‍රීවරුන්ට බෙදාදීමට සභාපතිවරයා පූර්ණ එකඟතාවය පළ කිරීම මත මෙලෙස අසත්‍ය ගිණුම් වාර්තා සහිත අයවැය සම්මත කර ගැනීමට එම මන්ත්‍රීවරු සිය ඡන්දය ලබාදී ඇත. කොටිකාවත්ත මුල්ලේරියාව ප්‍රාදේශීය සභාවේ මහින්ද පිලේ මන්ත්‍රීවරු 16 දෙනෙකුත් එක්සත් ජාතික පක්ෂ මන්ත්‍රීවරු 12 දෙනෙකුත් මෛත්‍රීපිලේ මන්ත්‍රීවරු 04 දෙනෙකුත් ජනතා විමුක්ති පෙරමුණේ මන්ත්‍රීවරු තිදෙනෙකුත් ස්වාධීන එක් මන්ත්‍රීවරයෙකුත් සිටිති.", "URL": "https://lankatruth.com/si/?p=63496", "Category": "පුවත්", "Parent URL": null}