{"Source": "Lankatruth", "Timestamp": "November 13, 2020", "Headline": "කොරෝනා එන්නත සාර්ථකද අසාර්ථකද කියන්න තවමත් කල් මදි…", "News Content": "ජර්මනියේ බයෝ එන් ටෙක් සමාගම සහ අමෙරිකාවේ ෆයිසර් සමාගම එක්ව නිෂ්පාදනය කර ඇති කොවිඩ් එන්නතේ සාර්ථකත්වය පිළිබඳ නිවැරදි නිගමනයකට එළඹීමට තවමත් කල්මදි බව ශ්‍රී ජයවර්ධනපුර විශ්වවිද්‍යාලයේ මහාචාර්ය නීලිකා මලවිගේ මහත්මිය පසුගියදා රූපවාහිනී වැඩසටහනකට එක්වෙමින් පැවසීය. “සාමාන්‍යයෙන් එන්නතක් නිපදවන්න අවුරුදු 05ක් – 06ක් සමහරවිට 10ක් යනවා. මේ පරීක්ෂණය තාම මාස 02ක් වත් කරලා නැහැ. අපිට මාස 02ක දත්තවලින් කිසිම නිගමනයකට එළඹෙන්න බැහැ. අඩුම ගානේ අවුරුදු 02ක 03ක් වත් අධ්‍යයනය කරලා තමයි ඒ එන්නත වැඩකරනවාද ? නැද්ද ? සහ ඒක ලැබෙන අයට කොච්චර ආරක්ෂා සහගත එන්නතක්ද කියලා බලන්නේ.” යැයි මහාචාර්ය නීලිකා මලවිගේ මහත්මිය එහිදී වැඩිදුරටත් පවසයි. මෙම නව එන්නත RNA එන්නත් වර්ගයට අයත් වන අතර මේ වනතෙක් කිසිදු RNA එන්නතක් මිනිසුන් සඳහා භාවිත කිරීමට අනුමැතිය ලබා දී නොමැත.", "URL": "https://lankatruth.com/si/?p=99950", "Category": "පුවත්", "Parent URL": null}