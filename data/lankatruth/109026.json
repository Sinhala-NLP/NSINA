{"Source": "Lankatruth", "Timestamp": "January 22, 2021", "Headline": "වැරද්ද පිලිගත් අගමැතිවරයා ඉල්ලා අස්වෙයි!", "News Content": "කොරෝනා ආසාදිත මවකට සහ ඇගේ අලුත උපන් බිළිඳාව ජීවිත අවධානමකට ලක් කිරීමේ වැරද්ද බාරගත් අගමැතිවරයා සිය ධුරයෙන් ඉල්ලා අස්වීමේ පුවතක් මොංගෝලියාවෙන් වාර්තා වේ. මේ දිනවල මොන්ගෝලියාවේ උෂ්ණත්වය සෙල්සියස් අංශක ඍණ 25 ටත් වඩා අඩු අගයක් ගන්නා අතර අලුත උපන් දරුවන් සහ මවුවරුන් මාසයක් පමණ යන තුරු ශීත කාලගුණයට නිරාවරණය නොකිරීම මොංගෝලියාවේ සම්ප්‍රදයයි. එහෙත් කොරෝනා වෛරසය ආසාදනය වූ මවක් ශීතලට ඔරොත්තු දෙන ඇඳුම් පවා නොමැතිව සිය අලුත උපන් දරුවා සමඟ දැඩි ශිතලය නිරාවරණය කරමින් නිරෝධයන මධස්ථානයක් කරා රැගෙන යන විඩියෝවක් සමාජ මාධ්‍ය හරහා සංසරණය වීමත් සමඟ මොංගෝලියාවේ තරුණ ප්‍රජාව අතර ඒ සම්බන්ධයෙන් විරෝධතා මතු විය. මෙම සිදුවිම සම්බන්ධයෙන් වගකීම බාර ගත් මොංගෝලියාවේ අගමැති කුරෙල්සුක් උක්නා සිය ධුරයෙන් ඉල්ලා අස්වීම ප්‍රකාශයට පත් කරන ලදි. මෙය හද කම්පා කරන සිදුවීමක්. අපේ අතින් මේ මවට වැරද්දක් වුනා. එහි වගකිම මම බාරගන්නවා. සිය ඉල්ලා අස්වීම ප්‍රකාශයට පත් කරමින් මොංගොලියාවේ අගමැතිවරයා වැඩිදුරටත් පවසා ඇත.", "URL": "https://lankatruth.com/si/?p=109026", "Category": "පුවත්", "Parent URL": null}