{"Source": "Lankatruth", "Timestamp": "March 31, 2020", "Headline": "කොරෝනා කළුබෝවිල වාට්ටුවක් වසාදමයි", "News Content": "කොරෝනා හෙවත් කොවිඩ් 19 ආසාදිතයෙකු කළුබෝවිල මහ රෝහලෙන් සොයා ගැනීමත් සමඟ එම රෝහලේ වාට්ටුවක් සම්පුර්ණයෙන්ම වසා දැමීමට රෝහල් බලධාරින් පියවර ගෙන තිබේ. ඔහු 60 හැවිරිදි වියේ පසුවන මොරටුව ප්‍රදේශයේ පදිංචි පුද්ගලයෙකු බව වාර්තා වෙයි. ඒ අනුව අදාළ වාට්ටුවේ නේවාසිකව ප්‍රකාර ලබමින් සිටි රෝගින් සහ කාර්යය මණ්ඩලය නිරෝධායනයට ලක්කිරිමට පියවර ගෙන ඇත. එම වාට්ටුවේ සේවය කළ වෛද්‍යවරුන් ඇතුළු කාර්යය මණ්ඩලය මහරගම ගුරු අභ්‍යාස විද්‍යාල නේවාසිකාගාරයේ දින 14 කාලයක් නිරෝධායනයට ලක් කරන අතර රෝගින් හෝමාගම මුළික රෝහල තුළ දින 14ක කාලයක් නිරෝධායනයට ලක් කෙරේ. ඊට අමතරව කලුබෝවිල ශික්ෂණ රෝහලේ ප්‍රතිකාර ලබමින් සිටියදී හමුවූ කොරොනා ආසාදිතයා රැඳී සිටි වාට්ටුවේ ප්‍රතිකාර ලබමින් සිට රෝහලින් පිටව ගොස් තිබූ පුද්ගලයකුට අයත් කහපොල රෙජිඩෙල්වත්ත වත්ත ප්‍රදේශයේ නිවසක් අද (31) උදෑසන නිරෝධායන නිවසක් බවට නම් කළ බව කැස්බෑව සෞඛ්‍යය වෛද්‍ය නිලධාරී කාර්යාලය පවසයි.", "URL": "https://lankatruth.com/si/?p=91883", "Category": "පුවත්", "Parent URL": null}