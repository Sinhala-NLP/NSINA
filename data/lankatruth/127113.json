{"Source": "Lankatruth", "Timestamp": "December 17, 2021", "Headline": "ආරක්ෂක සේවා ස්ථානයක් පවත්වාගෙන ගියැයි සේමිණි ඉද්දමල්ගොඩට දඩ", "News Content": "ජනප්‍රිය ටෙලි නාට්‍ය නිළි සේමිණි ඉද්දමල්ගොඩ බලපත්‍ර රහිතව ආරක්ෂක සේවා ස්ථානයක් පවත්වාගෙන ගෙන යාමේ චෝදනාවකට වරදකරු වී තිබේ. ඒ ඊට අදාළ නඩුව සඳහා ඇය ඊයේ (16) කොළඹ මහේස්ත්‍රාත් අධිකරණයේ පෙනී සිටි අවස්ථාවේදීය. ග්‍රෑන්ඩ්පාස් පොලීසිය මගින් පවරා තිබූ නඩුව මින් ඉහත කැඳවා තිබූ අවස්ථාවේ ඇය උසාවියේ පෙනී නොසිටීම හේතුවෙන් රංගණ ශිල්පිණි සේමිනී ඉද්දමල්ගොඩට ඉකුත් නඩු දිනයේදී වරෙන්තු නිකුත් වී තිබීණී. ඒ අනුව ඇය ඊයේ අධිකරණය හමුවේ පෙනී සිටීම හේතුවෙන් අධිකරණය වරෙන්තු ආපසු කැදවීමට අධිකරණය තීරණය කර ඇති අතර බලපත්‍ර රහිතව ආරක්ෂක සේවා ස්ථානයක් පවත්වාගෙන ගෙනයාම වරදක් බව ඇය අධිකරණයේදී පිලිගෙන තිබේ. අධිකරණ භාෂා පරිවර්තක චින්තක උහනෝවිට විත්තිකාරියට චෝදනා පත්‍රය කියවා දීමෙන් පසු එම චෝදනාවට තමන් වැරදිකරු බවට ඇය අධිකරණය හමුවේ පිළිගෙන ඇත. වැඩබලන මහේස්ත්‍රාත් පී.ඩී පෙරේරා වරද පිළිගත් සේමිණී ඉද්දමල්ගොඩට රුපියල් 15,000ක දඩයක් ගෙවන ලෙස නියෝග කර තිබේ.", "URL": "https://lankatruth.com/si/?p=127113", "Category": "කලා පුවත්", "Parent URL": null}