{"Source": "Lankatruth", "Timestamp": "February 6, 2021", "Headline": "කොරෝනා මර්දනයට සෞදි අරාබිය නීති දැඩි කරයි.", "News Content": "වේගයෙන් පැතිර යන කොවිඩ් වසංගතයට මුහුණ දීම සඳහා පෙබරවාරි 04 රාත්‍රී 10 සිට සෞදි අරාබියේ ජනතාව ඒකරාශී වීම් දැඩි ලෙස සීමා කර ඇත. ඒ අනුව ශාලා තුළ සිදු කෙරෙන විවාහ මංගල උත්සව සාද සහ රැස්වීම් ඉදිරි දින 30 සඳහා අවලංගු වේ. එසේම ඉදිරි දින 10 සඳහා ආපන ශාලා, සිනමා, සුපිරි වෙළෙඳසල් ආදී ස්ථාන ද වසා දමා ඇත. ජනතාව එක්රැස් වීම උපරිම විස්සකට සීමා කර ඇති සෞදි අරාබි රජය මහා බ්‍රිතාන්‍යය, බ්‍රසීලය, ඉන්දියාව, ජපානය ඇතුළු රටවල් විස්සක් සඳහා සෞදි අරාබියට ඇතුළු වීම තහනම් කර තිබේ.", "URL": "https://lankatruth.com/si/?p=109973", "Category": "කොවිඩ් -19 (කොරෝනා ) පුවත්", "Parent URL": null}