{"Source": "Lankatruth", "Timestamp": "February 1, 2021", "Headline": "මියන්මාරයේ හමුදා කුමන්ත්‍රණයක් – සුකී අත්අඩංගුවේ", "News Content": "කුමන්ත්‍රණයක් මගින් මියන්මාර් හමුදා විසින් එරට පාලන බලය අල්ලා ගත් බව වාර්තා වේ. අවුන් සාන් සූකි ඇතුලු ප්‍රජාතන්ත්‍රවාදය සඳහා ජාතික ලීගයේ නායකයන් අත්අඩංගුවට ගෙන ඇති අතර හමුදාව විසින් වසරක කාලයක් සඳහා හදිසි නීතිය පනවා ඇතැයි වාර්තා වේ. පසුගිය නොවැම්බර් මස පැවති මහ මැතිවරණයෙන් අවුන් සාන් සුකී නායකත්වය දරණ ප්‍රජාතන්ත්‍රවාදය සඳහා ජාතික ලීගය ජයගත් නමුත් මැතිවරණය දූෂිත බව මියන්මාර් හමුදාව ප්‍රකාශ කරන ලදි. රටේ ප්‍රධාන නගරවල අන්තර්ජාල පහසුකම් අත්හිටුවා ඇති අතර මාර්ග පුරා හමුදාව යොදවා ඇතැයි වාර්තා වේ.", "URL": "https://lankatruth.com/si/?p=109683", "Category": "පුවත්", "Parent URL": null}