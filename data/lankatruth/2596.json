{"Source": "Lankatruth", "Timestamp": "June 6, 2012", "Headline": "චීන – රුසියා  මිතුදම්  තරවේ", "News Content": "රුසියානු නායක පුටින් හා චීන ජනාධිපති හූ ජින්තාඕ දෙරට අතර ආරක්ෂක, දේශපාලන හා ආර්ථික සබඳතා කර කර ගැනීම පිළිබඳ සාකච්ඡා සාර්ථක ලෙස පැවති බව විදෙස් මාධ්‍ය වාර්තා කරයි. ඇෆ්ගනිස්ථානය ප්‍රමුඛ කරගත් කලාපීය ආරක්ෂක තත්වයද ගෝලීය ආර්ථික අර්බුදය ජයගැනීම සඳහා සහ නේටෝව ඇතුළු බටහිර යුදමය බලපෑම්වලට එරෙහි සහයෝගීතාවද සාකච්ඡාවට ගැනුණු බව සඳහන්ය. චීනය රුසියාවේ උපක්‍රමික සහකරුවා වන බව කී පුටින් දෙරට සියලු ක්ෂේත්‍රයන්හි අනෝන්‍ය ප්‍රතිලාභත් අනෝන්‍ය විශ්වාසයත් භුක්ති විඳින බව පැවසීය. පසුගිය වසරේ දෙරට අතර ද්වීපාර්ශවීය වෙළඳාමේ වටිනාකම ඩොලර් බිලියන 84ක් විය. මේ දිනවල ෂැන්හයි සහයෝගීතා සංවිධානය වෙනුවෙන් චීනයට පැමිණි රටවල් 10ක නායකයින් අතර පුටින්ද වෙයි. රුසියාව, කසකස්ථානය, කිර්ගිස්ථානය, ටජිකිස්ථානය හා උස්බෙකිස්ථානය ෂැන්හයි සහයෝගීතා සංවිධානයේ සාමාජික රටවල්ය.සෙසු නායකයින් නියෝජනය කරන ඉරානය, මෝන්ගෝලියාව, ඉන්දියාව, පාකිස්ථානය නිරීක්ෂණ සාමාජිකයින් වන අතර ඇෆ්ගනිස්ථානය සමුළුවට ආරාධිතයකු ලෙස සහභාගී වෙයි.", "URL": "https://lankatruth.com/si/?p=2596", "Category": "විදෙස් පුවත්", "Parent URL": null}