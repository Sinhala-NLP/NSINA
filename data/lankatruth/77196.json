{"Source": "Lankatruth", "Timestamp": "July 6, 2019", "Headline": "සේවක වරප්‍රසාද කඩකළ කොත්මලේ වතු කළමණාකරුවන්ට පහරදීමක්", "News Content": "වතු කළමනාකරුවන්ට පහරදුන් බවට සහ ඔවුන්ගේ දේපළවලට හානිකර ඇති බවට චෝදනා කරමින් කොත්මලේ බ්ලූම්ෆීල්ඩ් වතුයායේ වතු කම්කරුවන් 18 දෙනෙකු පොලීසිය විසින් අත්අඩංගුවට ගෙන තිබේ. ඊයේ(05) දින රාත්‍රියේ මෙම පහරදීම සිදුකර ඇත. වතු කම්කරුවන්ට ගෙවිය යුතු සේවා අර්ථසාධක අරමුදල් සහ සේවා නියුක්තිකයන්ගේ භාරකාර අරමුදලේ මාසික වාරික ඔවුන්ගේ ගිණුම්වලට බැර නොකිරීම සම්බන්ධව කළක පටන් වතු කම්කරුවන් සහ කළමණාකාරීත්වය අතර ගැටුමක් පැවත ඇති අතර ඊයේ දහවල් වතු කම්කරුවන් විසින් කළමණාකාරීත්වයට එරෙහිව විරෝධතාවයක් ද පවත්වා ඇත.", "URL": "https://lankatruth.com/si/?p=77196", "Category": "පුවත්", "Parent URL": null}