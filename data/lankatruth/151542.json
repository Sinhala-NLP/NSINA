{"Source": "Lankatruth", "Timestamp": "September 16, 2023", "Headline": "දිනේෂ් අත ගන්නේ රනිල්ගෙද බැසිල්ගෙද?", "News Content": "බැසිල් රාජපක්ෂ අගමැති දිනේෂ් ගුණවර්ධන හමු වී ඉදිරි දේශපාලන කටයුතු පිළිබඳව දීර්ඝ වශයෙන් සාකච්ඡා කර ඇති අතර ඒ පිළිබඳ තොරතුරු වාර්තා වීමත් සමග ජනාධිපති රනිල් වික්‍රමසිංහද දිනේෂ් ගුණවර්ධන සමග සාකච්ඡා කිරීමට සූදානමින් සිටින බව අනාවරණය වේ. ලබන වසරේ පැවැත්වීමට නියමිත කුමණ හෝ තීරණාත්මක මැතිවරණයක් වෙනුවෙන් මේ වනවිටත් විවිධ පිරිස් කඳවුරු බඳිමින් සිටින අතර බැසිල් රාජපක්ෂ සහ දිනේෂ් ගුණවර්ධන අතර හමුව සිදුරක තිබේ. ජනාධිපති රනිල් වික්‍රමසිංහගේ විදේශ සංචාර නිම කර පැමිණි වහාම අගමැති දිනේෂ් ගුණවර්ධන සමග විශේෂ සාකච්ඡාවක් සුදානම් කරන ලෙස සාගල රත්නායකට උපදෙස් ලබා දී ඇත. මේ වනවිට දිනේෂ් ගුණවර්ධන රාජපක්ෂ පවුලෙන් විශාල වශයෙන් බැහැර වී ඇති බවත් රනිල් වික්‍රමසිංහ වෙත දැඩි පක්ෂපාතිත්වයක් දක්වන බව දේශපාලන නිරීක්ෂකයන්ගේ මතය වී තිබේ. එවැනි පසුබිමක බැසිල් රාජපක්ෂ දිනේෂ් ගුණවර්ධනව හමු වී බොහෝ විට ඊලඟ මැතිවරණයකින් පසුව ලබා දෙන තනතුර පිළිබඳව සාකච්ඡා කරන්නට ඇතැයි අනුමාන කෙරේ.", "URL": "https://lankatruth.com/si/?p=151542", "Category": "පුවත්", "Parent URL": null}