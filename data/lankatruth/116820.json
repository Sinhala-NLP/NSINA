{"Source": "Lankatruth", "Timestamp": "May 22, 2021", "Headline": "ඊයේ වැඩිම කොරෝනා මරණ කළුතර…", "News Content": "ඊයේ (21) දිනයට අදාළව අද (22) අළුයම 1.15ට නිකුත් කළ රජයේ ප්‍රවෘත්ති දෙපාර්තමේන්තුවේ වාර්තාවට අනුව සඳහන්ව ඇති කොව්ඩ් – 19 ආසාදිත මරණ 44න් වැඩිම මරණ සංඛ්‍යාවක් වාර්තා වන්නේ කළුතර දිස්ත්‍රික්කයෙනි. එම මරණ සංඛ්‍යාව 14කි. එමෙන්ම කුරුණෑගල දිස්ත්‍රික්කයෙන් මරණ 08ක්,කොළඹ දිස්ත්‍රික්කයෙන් මරණ 07ක්,ගාල්ල සහ ගම්පහ දිස්ත්‍රික්කවලින් මරණ 04 බැලින් වාර්තා වී තිබේ. එමෙනම් අනුරාධපුර සහ මහනුවර දිස්ත්‍රික්කවලින් මරණ දෙක බැගින්ද මන්නාරම, අම්පාර සහ කෑගල්ල දිස්ත්‍රික්කවලින් මරණ එක බැගින්ද වාර්තා වී ඇත. දිනෙන් දින කොවිඩ් ආසාදනයෙන් මියයන ප්‍රමාණය ඉහළ යමින් තිබෙන අතර සෞඛ්‍ය අංශ සඳහන් කරන්නේ වෛද්‍ය වරුන්ගේ නිර්දේශ නොතකා දින 14ක ලොක්ඩවුන් සීමාව නොපැවැත්තුවහොත් දිනක මියයන ප්‍රමාණය 100ක් දක්වා ඉහළ යනු ඇති බවය.", "URL": "https://lankatruth.com/si/?p=116820", "Category": "කොවිඩ් -19 (කොරෝනා ) පුවත්", "Parent URL": null}