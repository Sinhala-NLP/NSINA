{"Source": "Lankatruth", "Timestamp": "March 11, 2020", "Headline": "උදයංග විරතුංග යළිත් රක්ෂිත බන්ධනාගාරයට", "News Content": "රුසියාවේ හිටපු ශ්‍රී ලංකා තානාපති උදයංග වීරතුංග මහතා ලබන 18 වැනිදා තෙක් යළි රක්ෂිත බන්ධනාගාරගත කිරීමට කොටුව මහෙස්ත්‍රාත් රංග දිසානායක මහතා නියෝග කර තිබේ. මිග් යානා ගනුදෙනුව සම්බන්ධයෙන් අත්අඩංගුවට ගෙන බන්ධනාගාරගත කර සිටින උදයංග වීරතුංග මහතා අද (11) අධිකරණයට ඉදිරිපත් කිරීමෙන් පසු මෙම නියෝගය නිකුත් කර ඇත. උදයංග වීරතුංග මහතා රුසියාවේ තානාපති ලෙස කටයුතු කරමින් සිටි සමයේ ඔහු සමග සේවය කළ ලංකාවේ තරුණයෙකු ජීවිතක්ෂයට පත්වීම පිළිබඳවද ඔහුට එරෙහිව චෝදනා එල්ලවී තිබේ.", "URL": "https://lankatruth.com/si/?p=90854", "Category": "පුවත්", "Parent URL": null}