{"Source": "Lankatruth", "Timestamp": "January 31, 2019", "Headline": "ඇලෝසියස්ට රට යන්න අවසර ඉල්ලයි", "News Content": "පර්පෙචුවෙල් ට්‍රෙෂරීස් සමාගමේ සභාපති අරුජුන් ජෝෂප් ඇලෝසියස් මහතාට වෛද්‍ය ප්‍රතිකාර ගැනීම සඳහා මාස දෙකක කාලයක් විදේශ ගතවීමට අවසර ලබාදෙන ලෙසට ඔහුගේ නීතිඥවරුන් අද (31) කොළඹ ප්‍රධාන ලංකා ජයරත්න මෙනවිය හමුවේ මෝසමකින් කරුණු ඉදිරිපත් කර තිබේ. ඔහුට අවශ්‍ය වෛද්‍ය ප්‍රතිකාර ලබාගැනීම සඳහා සිංගප්පුරුවට හා ඉන්දියාවට යාමට ඉන් අවසර ඉල්ලා ඇත. කෙසේ වෙතත් මෙම මෝසම සම්බන්ධයෙන් කරුණු දැක්වීමට අපරාධ පරීක්ෂණ දෙපාර්තමේන්තුව කැඳවීමට මහේස්ත්‍රාත්වරිය තීරණය කර තිබේ. ඒ අනුව එම ඉල්ලීම සම්බන්ධයෙන් තීන්දුවක් ලබාදීම සඳහා ලබන 05 වැනි දා තෙක් නඩුව කල් තබන ලදී.", "URL": "https://lankatruth.com/si/?p=67303", "Category": "පුවත්", "Parent URL": null}