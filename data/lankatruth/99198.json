{"Source": "Lankatruth", "Timestamp": "November 2, 2020", "Headline": "කොරෝනා ආසාදිත 22වන මරණයත් වාර්තාවෙයි", "News Content": "ශ්‍රී ලංකාවේ කොවිඩ් – 19 වෛරසය ආසාදනය වූ තවත් පුද්ගයෙකු ජීවිතක්ෂයට පත්ව ඇති බව රජයේ ප්‍රවෘත්ති දෙපාර්තමේන්තුව නිවේදනය කරයි. ඒ අනුව මෙම මරණය මෙරට සිදුවූ 22වන මරණය වන අතර එය වාර්තා කරන්නේ අද (02) පෙරවරු 11.55ට නිකුත් කළ නිවේදනයක් මගිනි. පානදුර ප්‍රදේශයේ පදිංචි 27 හැවිරිදි පිරිමි පුද්ගලයෙකු වන මොහු පානදුර මූලික රෝහලට ඇතුළත් කරනවිටත් ජීවිතක්ෂයට පත්ව සිට ඇත. මොහුගේ මරණය මෙරට සිදු වූ 22වන කොරෝනා ආසාදිතයින්ගේ මරණයක් ලෙස වසංගත රෝග විද්‍යා අංශයේ තහුවරුව අනුව රජයේ ප්‍රවෘත්ති දෙපාර්තමේන්තුව නිවේදනය කළද ඔහු ජීවිතක්ෂයට පත්ව ඇත්තේ සියදිවි නසාගැනීමකිනි. එසේ සියදිවි නසාගත් දේහය පිළිබඳ සිදු කළ PCR පරීක්ෂාවේදී අනාවරණය වී ඇත්තේ ඔහු කොවිඩ් – 19 ආසාදිතයෙකු වී සිට ඇති බවයි. මොහු සියදිවි නාසාගෙන ඇත්තේ පසුගිය 31 වනදාය.", "URL": "https://lankatruth.com/si/?p=99198", "Category": "පුවත්", "Parent URL": null}