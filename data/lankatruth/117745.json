{"Source": "Lankatruth", "Timestamp": "June 6, 2021", "Headline": "වැඩිහිටි නිවාසයක 08කට කොරෝනා", "News Content": "බදුල්ල කයිලගොඩ වැඩිහිටි නිවාසයේ නේවාසික වැඩිහිටියන් 08 දෙනෙකුට කෝවිඩ් – 19 වෛරසය ආසාදනය වී ඇතැයි මේ වනවිට අනාවරණය වී තිබේ. මෙසේ හදුනාගත් කෝවිඩ් ආසාදිත පිරිස අතර වැඩිහිටි නිවාසයේ නේවාසිකව සිටි කාන්තාවන් සය පිරිමි පුද්ගලයන් සිටින බවත් එම කෝවිඩ් ආසාදිත පිරිස බදුල්ල හිදගොඩ සහ බිදුනුවැව කෝවිඩ් ප්‍රතිකාර ඒකකවලට ඇතුළත් කළ බවත් බදුල්ල ප්‍රාදේශීය සෞඛ්‍ය වෛද්‍ය නිලධාරී කාර්යාලයේ පරිපාලන මහජන සෞඛ්‍ය පරීක්ෂක පියල් පද්ම පවසයි. බදුල්ල කයිලගොඩ පිහිටි මෙම වැඩිහිටි නිවාසයේ නේවාසික රැදවියන් 54 දෙනෙකු PCR පරික්ෂණයට භාජනය කල බවත් ඉන් ලැබුණු Pවාර්තා 17 ක්අතුරින් මෙසේ කෝවිඩ් ආසාදිත නේවාසික වැඩිහිටියන් 08 දෙනා හඳුනාගත් බවත් ඔහු සදහන් කරයි. වැඩිහිටි නිවාසයේ තවත් නේවාසික වැඩිහිටියන් 37කුගේ PCR වාර්තා ලැබීමට නියමිතව තිබේ.", "URL": "https://lankatruth.com/si/?p=117745", "Category": "කොවිඩ් -19 (කොරෝනා ) පුවත්", "Parent URL": null}