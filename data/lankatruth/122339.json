{"Source": "Lankatruth", "Timestamp": "September 1, 2021", "Headline": "පාස්කු නඩුවට විශේෂ ත්‍රී පුද්ගල විනිසුරු මඩුල්ලක්", "News Content": "පාස්කු ඉරිදා එල්ලකරනු ලැබූ මරාගෙන මැරෙන බෝම්බ ප්‍රහාරය සම්බන්ධයෙන් නඩුව විභාග කිරීම සඳහා විශේෂ ත්‍රී පුද්ගල විනිසුරු මඩුල්ලක් පත්කර තිබේ. අගවිනිසුරු ජයන්ත ජයසූරිය මහතා විසින් මෙම ත්‍රී පුද්ගල විනිසුරු මඩුල්ල පත් කර ඇත්තේ නීතිපති සංජය රාජරත්නම් මහතා විසින් කළ ඉල්ලීමක් පිළිගනිමිනි. ඒ අනුව කොළඹ මහාධිකරණ විනිසුරු දමිත් තොටවත්ත එහි සභාපතිවරයා ලෙසද අනෙක් සාමාජිකයින් ලෙස අමල් රණරාජා සහ නවරත්න මාරසිංහ යන මහාධිකරණ විනිසුරුවන් පත්කර තිබේ. පාස්කු ඉරිදා ප්‍රහාරය සම්බන්ධයෙන් මවුලවිවරුන් ඇතුළු විසි පස් දෙනකුට එරෙහිව චෝදනා 23,270 කින් යුත් නඩුව විභාග කිරීම මෙම විනිසුරු මඩුල්ලට පැවරේ.", "URL": "https://lankatruth.com/si/?p=122339", "Category": "පුවත්", "Parent URL": null}