{"Source": "Lankatruth", "Timestamp": "July 30, 2021", "Headline": "හෙට වුනත් මම පක්ෂය මාරුකරන්න සූදානම් – රාජිත", "News Content": "තමන්ට අවශ්‍යනම් හෙට දිනයේ වුවද පක්ෂය මාරු කළ හැකි බවත් තමන් පක්ෂ මාරු කරත් කිසිවිටෙක ප්‍රතිපත්ති මාරු නොකළ බවත් පාර්ලිමේන්තු මන්ත්‍රී රාජිත සේනාරත්න සඳහන් කරයි. ඔහු මේ බව සඳහන් කරන්නේ කොළඹදී පැවති මාධ්‍ය හමුවක් අමතමිණි. එකම පක්ෂය ලැග සිටීමට මේ රටේ කිසිදු පක්ෂයක් තමන්ට උත්තරීතර නොවන බවත් ඔහු සඳහන් කරයි. විශේෂයෙන්ම පක්ෂ වෙනුවට තමන්ගේ ප්‍රතිපත්තිය මත පිහිටා දේශපාලඥයන් කටයුතු කළ යුතු බවත් ඔහු සඳහන් කරයි.", "URL": "https://lankatruth.com/si/?p=120502", "Category": "පුවත්", "Parent URL": null}