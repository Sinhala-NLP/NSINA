{"Source": "Lankatruth", "Timestamp": "August 27, 2017", "Headline": "හබරණට කුඩු බෙදූ තරුණයෙකු අත්අඩංගුවට", "News Content": "හෙරෝයින් මත්කුඩු බෙදාහැරීමට පැමිණි පුද්ගලයෙකු හබරණ පොලිසිය විසින් මීගස්වැව ප්‍රදේශයේදී අත්අඩංගුවට ගෙන තිබේ. හබරණ පොලිසියේ බුද්ධි අංශ නිලධාරීන්ට ලැබුණු තොරතුරකට අනුව ඊයේ (26) දහවල් කාලයේ දී මෙම වැටලීම සිදුකර ඇති අතර එහිදී හෙරොයින් ග්‍රෑම් 3යි මිලි ග්‍රැම් 400ක් සමග බෙදාහැරීමට පැමිණි පුද්ගලයකු මෙසේ අත්අඩංගුවට ගෙන ඇති අතර ඔහු කැලණිය ප්‍රදේශයේ පදිංචි 33 හැවැරිදි තරුණයෙකු බව පොලීසිය පවසයි. මෙම පුද්ගලයා කොළඹ ප්‍රදේශයේ සිට බස් රථයෙන් පැමිණ සීගිරිය, දඹුල්ල, හබරණ, පොළොන්නරුව ආදී ප්‍රදේශවලට හෙරොයින් බෙදා හරින බවට පොලිස් පරීක්ෂණවලදී අනාවරණය වීඇත. සැකකාර තරුණයා අද (27) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=39969", "Category": "පුවත්", "Parent URL": null}