{"Source": "Lankatruth", "Timestamp": "December 31, 2019", "Headline": "රාජිතගේ ලේකම්, හිටපු SPC සභාපති අත්අඩංගුවට", "News Content": "හිටපු අමාත්‍ය රාජිත සේනාරත්න මහතාගේ ලේකම්වරයෙකු ලෙස කටයුතු කළ, රාජ්‍ය ඖෂධ නීතිගත සංස්ථාවේ හිටපු සභාපති රූමි මොහොමඩ් අසීම් මහතා අද (31) පෙරවරුවේ අපරාධ පරීක්ෂණ දෙපාර්තමේන්තුවට භාර වීමෙන් පසු අත්අඩංගුවට ගත් බව නීතිපතිගේ සම්බන්ධීකරණ නිලධාරීනි මෙන්ම ජනාධිපති ලේකම් කාර්යාලයේ වැඩබලන අතිරේක ලේකම් වරැයෙකු වන නිශාරා ජයරත්න මෙනවිය සඳහන් කරයි. සුදු වෑන් මාධ්‍ය සාකච්ඡාවට සහභාගී වූ දෙදෙනාට රුපියල් ලක්ෂ 20ක අල්ලසක් ලබාදුන් බව කියන සිද්ධියක් සම්බන්ධයෙන් ඔහුට චෝදනා එල්ල වී තිබේ. අධිකරණයේ අවසරයකින් තොරව විදෙස් ගමන් තහනම් කරමින් කොළඹ ප්‍රධාන මහේස්ත්‍රාක් ලංකා ජයරත්න මෙනෙවිය ඊයේ (30) ඔහුට විරුද්ධව නියෝගයක් නිකුත් කර තිබිණි.", "URL": "https://lankatruth.com/si/?p=88128", "Category": "පුවත්", "Parent URL": null}