{"Source": "Lankatruth", "Timestamp": "October 29, 2020", "Headline": "හම්බන්තොටින් තවත් කොරෝනා ආසාදිතයන් තිදෙනෙක්", "News Content": "හම්බන්තොට දිස්ත්‍රික්කයෙන් තවත් කොරෝනා ආසාදිතයන් තිදෙනකු අද (29) හමුවී තිබේ. මෙම ආසාදිතයින්ගෙන් එක් අයෙකු තංගල්ල කුඩාවැල්ලේ පදිංචිකරුවකු වන අතර අනෙක් පුද්ගලයා ආසාදිතයකු බව හඳුනාගෙන ඇත්තේ බලංගොඩ සිට පැමිණ අම්බලන්තොට කලමැටිය හාතගල ප්‍රදේශයේ සිටියදී ය. එමෙන්ම අනෙක් පුද්ගලයා තිස්සමහාරාමයේ මුතිඅම්මා ගමේ පදිංචිකරුවෙකි. ඔවුන් ප්‍රතිකාර සඳහා රෝහල්වෙත යොමු කළ බවත් ඔවුන්ගේ ආශ්‍රිතයන් සොයා නිරෝදායන කටයුතු සඳහා යොමුකරන බවත් සෞඛ්‍ය අංශ පවසයි.", "URL": "https://lankatruth.com/si/?p=98822", "Category": "පුවත්", "Parent URL": null}