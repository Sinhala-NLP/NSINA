{"Source": "Lankatruth", "Timestamp": "September 9, 2018", "Headline": "ඥානසාර හිමි නැවත බන්ධනාගාර රෝහලට", "News Content": "ශ්‍රී ජයවර්ධනපුර රෝහලේ ප්‍රතිකාර ලබමින් සිටි බොදු බල සේනා සංවිධානයේ මහ ලේකම් ගලගොඩඅත්තේ ඥානසාර හිමියන් නැවත වැලිකඩ බන්ධනාගාර රෝහල වෙත අද(09) මාරුකර යවා තිබේ. අධිකරණයට අපහාස කිරීමේ චෝදනාව යටතේ බොදුබල සේනා සංවිධානයේ ලේකම් ගලගොඩඅත්තේ ඥානසාර හිමියන්හට ඉකුත් අගෝස්තු මස 8 වැනිදා වසර 19ක සිරදඬුවමක් නියම කෙරුණු අතර එය වසර 6කින් ගොවී යා යුතු බවත් නියෝග ලැබුණි. පැවති අසනීප තත්වයක් හේතුවෙන් පසුගිය සතියේ බන්ධනාගාර රෝහලේ සිට ශ්‍රී ජයවර්ධනපුර රෝහලට ඇතුළත් කළ උන්වහන්සේ නැවතත් බන්ධනාගාර රෝහල වෙත මාරුකර යැවීමට කටයුතු කර තිබේ.", "URL": "https://lankatruth.com/si/?p=59055", "Category": "පුවත්", "Parent URL": null}