{"Source": "Lankatruth", "Timestamp": "November 10, 2018", "Headline": "ප්‍රදේශ කිහිපයකට අද (10) ජලය නැහැ", "News Content": "දෙහිවල – ගල්කිස්ස, රත්මලාන, සොයිසාපුර, කොළඹ 06, මුල්ලේරියාව හා පැලවත්ත යන ප්‍රදේශවලට අද (10) සවස 4.00 දක්වා ජල සැපයුම අත්හිටුවීමට කටයුතු කර ඇති බව ජාතික ජල සම්පාදන හා ජලාපවහන මණ්ඩලය පවසයි. එමෙන්ම එම කාලය තුළ කොළඹ 4 හා 5 යන ප්‍රදේශවලට ජල සැපයුම සිදු කරන්නේ අඩු පීඩනයකෙින් බවද ජල සම්පාදන හා ජලාපවහන මණ්ඩලය සඳහන් කරයි. අඹතලේ ජල පවිත්‍රාගාරයේ සිට දෙහිවල දක්වා ජලය සැපයෙන ප්‍රධාන ජල මාර්ගයේ අත්‍යවශ්‍යය නඩත්තු කටයුත්තක් හේතුවෙන් මෙලෙස ජලසැපයුම අත්හිටුවා ඇති බව සඳහන් වෙයි.", "URL": "https://lankatruth.com/si/?p=62962", "Category": "පුවත්", "Parent URL": null}