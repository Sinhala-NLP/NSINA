{"Source": "Lankatruth", "Timestamp": "December 23, 2019", "Headline": "යොවුන් තුන්කොන් එක්දින ක්‍රිකට් තරඟාවලියේ ශූරතාවය ශ්‍රී ලංකාවට", "News Content": "ශ්‍රී ලංකා, බටහිර ඉන්දීය කොදෙව් සහ එංගලන්ත යොවුන් ක්‍රිකට් කණ්ඩාම් අතර පැවති තුන්කොන් එක්දින ක්‍රිකට් තරඟාවලියේ ශූරතාව දිනාගැනීමට ශ්‍රී ලංකා යොවුන් ක්‍රිකට් ක්‍රීඩකයන් ඊයේ(22) සමත් විය. ඒ අවසන් තරඟයේදී එංගලන්ත පිල ලකුණු 77කින් පරාජයට පත්කරමිනි. අවසන් තරඟයේ පළමුව පන්දුවට පහරදුන් ශ්‍රී ලංකා යොවුන් ක්‍රීඩකයන් නියමිත පන්දුවාර 50 අවසානයේ කඩුලු 9ක් දැවී ලකුණු 265ක් රැස් කළේ ය. ලකුණු 266ක ජයග්‍රාහී ඉලක්කයක් හඹා ගිය එංගලන්ත යොවුන් ක්‍රීඩකයන්ට සියලු දෙනා දැවී රැස්කරගත හැකි වූයේ ලකුණු 188ක් පමණි. ඒ අනුව තරගාවලියේ ශූරතාව ශ්‍රී ලංකාවට හිමිවිය. බටහිර ඉන්දීය කොදෙව් දිවයිනේ මෙම තරඟාවලිය පැවැත්විණි.", "URL": "https://lankatruth.com/si/?p=87831", "Category": "ක්‍රීඩා පුවත්", "Parent URL": null}