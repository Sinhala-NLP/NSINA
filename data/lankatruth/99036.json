{"Source": "Lankatruth", "Timestamp": "October 31, 2020", "Headline": "ආයුර්වේද රෝහල් කොරෝනා ආසාදිතයින් සඳහා පවරාගැනීමට යයි", "News Content": "රට තුළ වේගයෙන් කොවිඩ් – 19 ආසාදිතයින් ඉහළ යාම නිසා ඔවුන් වෙනුවෙන් රෝහල් ඉඩකඩ ප්‍රමාණවත් නොවීමට විසඳුම් වශයෙන් ආයුර්වේද රෝහල් මේ වෙනුවෙන් පවරා ගැනීමට අවදානය යොමු වී තිබේ. මේ සම්බන්ධයෙන් සෞඛ්‍ය අමාත්‍යාංශය මෙම සතිය ආරම්භයේදී සාකච්ඡාවක් පවත්වා තීරණය කර ඇති බව අනාවරණය වේ. මුලින්ම ආයුර්වේද රෝහල් දෙකක් පවරාගැනීමට සැලසුම් කර තිබුණද මේ වනවිට උද්ගතවී ඇති තත්වය අනුව තවත් රෝහල් ගණනාවක් පවරා ගැනීමට සිදුවී ඇත. මෙසේ පවරාගන්නා රෝහල් මොනවාද යන්න ලබන සතිය ආරම්භයේදී ඉක්මනින්ම තීරණය කරන බව සෞඛ්‍ය අමාත්‍යාංශ තොරතුරුවලින් අනාවරණය වෙයි.", "URL": "https://lankatruth.com/si/?p=99036", "Category": "පුවත්", "Parent URL": null}