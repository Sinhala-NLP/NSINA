{"Source": "Lankatruth", "Timestamp": "September 19, 2017", "Headline": "විදුලි වර්ජනය වැටුප් ඉල්ලා නොවෙයි – දොට්ටදාපු සෙවකයන් බඳවාගන්නා තුරු අපි වැඩට යන්නේ නැහැ", "News Content": "පසුගිය 13වනදා සිට විදුලි සේවකයන් වර්ජනයක නිරතවන්නේ වැඩි වැටුප් ඉල්ලා නොවන බවත් විදුලි බල මණ්ඩලයේ සිදුව ඇති වංචා දූෂණවලට වගකිවයුත්තන්ට එරෙහිව බවත් ලංකා විදුලිබල මණ්ඩලයේ ඒකාබද්ධ වෘත්තිය සමිති සන්ධානයේ කැඳවුම්කරු රංජන් ජයලාල් මහතා සඳහන් කරයි. ඒ මහතා වැඩිදුරටත් සඳහන් කර සිටියේ විදුලි පාරිභෝගිකයා බිලෙන් 50%ක් පමණ ගෙවීමට සිදුව ඇත්තේ වංචාව හා දූෂණ නිසා බවත් ඒ මහතා සඳහන් කරයි. එමෙන්ම මේ වනවිට ලංකා විදුලිබල මණ්ඩලයේ වැඩවර්ජනයට සම්බන්ධ වූ සේවකයන් 3000කට අධික පිරිසක් වහාම ක්‍රියාත්මක වන පරිදි සේවයෙන් ඉවත් කිරීමට ලංවිම පාලනාධිකාරිය තීන්දු කිරීම සම්බන්ධයෙන් අදහස් දක්වමින් රන්ජන් ජයලාල් මහතා පවසන්නේ එකඳු සේවකයෙකුගේ හෝ රැකියාව අහිමි කිරීමට නොදෙන බවත් එසේ එක සේවකයෙකුගේ හෝ රැකියාව අහිමි කළහොත් ඉට එරෙහිව ගත හැකි උපරිම ක්‍රියාමාර්ග ගන්නා බවත් ය. කිසිඳු අනියම් සේවකයෙකුගේ රැකියාව අහෝසි කිරීමට පාලකයන්ට නොහැකි බවත් එම සියළු සේකයන් වෙනුවේන තමන් පෙනී සිටින බවත් ඒ මහතා වැඩිදුරටත් පැවසී ය.", "URL": "https://lankatruth.com/si/?p=41189", "Category": "පුවත්", "Parent URL": null}