{"Source": "Lankatruth", "Timestamp": "October 18, 2021", "Headline": "ජනාධිපති හදිසි විදේශ සංචාර දෙකකට සූදානම්", "News Content": "ජනාධිපතිවරයා මෙම මස 20 වෙනි දින ඉන්දියාව බලා යාමට සහ 31 වෙනි දින බ්‍රිතාන්‍යය බලා යාමට හදිසියේ සූදානම් වන බවට මාධ්‍ය වාර්තා පළ වේ.  ඉන්දියාවේ ඉහල රාජ්‍යතාන්ත්‍රිකයින් සහ හමුදා නායකයින් මෙරටට පැමිණ ගිය පසු ජනාධිපති හදිසියේම ඉන්දියාව බලා යාමට සැලසුම් කර ඇත. එහි අරමුණ වශයෙන් වාර්තා වන්නේ කුෂී නගර්හි නව ගුවන්තොටුපල විවෘත කිරීමේ අමුත්තෙකු ලෙස සහභාගී වන බවය. එම ගමනේදී අගමැති නරේන්ද්‍ර මෝදි සමඟ විශේෂ සාකච්ඡාවක් පැවැත්වීමටද නියමිත බව එම මාධ්‍ය වාර්තාවල පළවේ.  ඉන් පසුව, ලන්ඩන් බලා යාමේ අරමුණ COP26 (කෝප් 26) නම් ජාත්‍යන්තර සමුළුවට සහභාගීවීමට බව එම වාර්තාවල දැක්වේ. එය ඔක්තෝබර් 31 වෙනි දින සිට නොවැම්බර් 12 වෙනි දින දක්වා පැවැත්වෙන බවද එම වාර්තාවල පළවේ.", "URL": "https://lankatruth.com/si/?p=124757", "Category": "පුවත්", "Parent URL": null}