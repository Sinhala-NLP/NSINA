{"Source": "Lankatruth", "Timestamp": "April 5, 2021", "Headline": "පෞද්ගලික රෝහල්වල වකුගඩු ජාවාරමක් සම්බන්ධයෙන් පරීක්ෂණයක් පැවැත්වේ", "News Content": "පෞද්ගලික රෝහල් දෙකකදී ඉන්දීය කාන්තාවන් දෙදෙනෙකු හදිසියේ මිය යාමෙන් පසුව මේ කාන්තාවන් දෙදෙනා වකුගඩු ජාවාරමක් සඳහා යොදා ගන්නා ලද්දේ දැයි පරීක්ෂාකර බලා කරුණු වාර්තා කරන ලෙස අධිකරණය නියෝග කර තිබේ. කොළඹ අතිරේක මහෙස්ත්‍රාත්වරිය අපරාධ පරීක්ෂණ දෙපාර්තමේන්තුවට මෙම නියෝගය කර ඇත. මෙම සිද්ධිය සම්බන්ධයෙන් පරීක්ෂණ පැවැත්වීම සඳහා තවත් ඉන්දීය ජාතිකයන් දෙදෙනෙකු අත්අඩංගුවට ගෙන ඇති බවද වාර්තා වේ. සංචාරක වීසා ලබාගෙන මෙරටට පැමිණෙන් ඉන්දීය ජාතිකයන් යොදා ගනිමින් මෙවැනි වකුගඩු ජාවාරම් සිදුවන්නේ දැයි ප්‍රබල සැකයක් මතුවී ඇත. මේ නිසා අධිකරණය මගින් අපරාධ පරීක්ෂණ දෙපාර්තමේන්තුවට මේ පිළිබඳව පුළුල් පරික්ෂණයක් කරන ලෙස නියෝග කර තිබේ.", "URL": "https://lankatruth.com/si/?p=114372", "Category": "පුවත්", "Parent URL": null}