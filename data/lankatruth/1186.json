{"Source": "Lankatruth", "Timestamp": "February 1, 2012", "Headline": "පොලිස් තෑගි අරමුදල බහිරවයාට", "News Content": "රුපියල් කෝටි දහසක් පමණ වන පොලිස් තෑගි අරමුදලේ ප්‍රතිලාභ නිසි පරිදි පොලිස් නිලධාරීන්ට ලබානොදී ආණ්ඩුවට ගැනීමේ සූදානමක් ගැන අනාවරණය වේ. මෙම තෑගි අරමුදල ගොඩනැගී ඇත්තේ පොලිස් නිලධාරීන් කරන වැටලීම් අධිකරණයට ඉදිරිපත්කර වැරදිකරුවන්ට දඩ ගැසීම්වලින් ලැබෙන ආදායම් යොදවමිනි. එම මුදල් යොදවා දක්ෂ පොලිස් නිලධාරීන්ට තෑගි දීම සිදුකරයි. එහෙත් මෑතක සිට තෑගිදීමේ ක්‍රියාවලිය අඩපනකර එම අරමුදල ආණෟඩුව ලබාගැනීමේ සැලසුමක් දියත් කෙරුණු බව හෙලිවිය. එයින් පොලිස් නිලධාරීන් දැඩි අපේක්ෂා භංගත්වයට පත්විය. එයට පිළියමක් වශයෙන් පොලිස් පති එන්.කේ. ඉලංගකෝන් මහතාගේ උපදෙස් මත තෑගි අරමුදලේ විස්තර සති දෙකකට වරක් පුසිද්ධ කරණ බව නිවේදනය කලේය. මේ වන විට එවැන්නක් සිදු නොවන බව පොලිස් දෙපාර්තුමේන්තු අභ්‍යන්තර ආරංචිමාර්ග හෙලිකරයි.", "URL": "https://lankatruth.com/si/?p=1186", "Category": "පුවත්", "Parent URL": null}