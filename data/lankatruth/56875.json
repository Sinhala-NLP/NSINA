{"Source": "Lankatruth", "Timestamp": "July 29, 2018", "Headline": "ඉන්දුනීසියාවට ප්‍රබල භූ කම්පනයක්", "News Content": "ඉන්දුනීසියාවේ අද (29) උදෑසන ඇතිවී තිබෙන ප්‍රබල භූ කම්පනයකින් 14 දෙනකු මියගොස් ඇතැයි වාර්තා වේ. එය රිච්ටර් මාපාංක 6.4ක ප්‍රබලත්වයෙන් යුත් කම්පනයක් බවත් කම්පන කේන්ද්‍රය මධ්‍යම ඉන්දුනීසියානු දූපතක් වන ලොම්බොක් දිවයිනට කිලෝමීටර් 50ක් ඊසාන දිග මාතරම් නගරයේ පිහිටා ඇති බවත් ඇමරිකානු භූ විද්‍යා සමීක්ෂණාගාරය පවසයි. මෙම කම්පනයෙන් පසු රික්ටර් මාපාංක 5.7ක කම්පනයක් ඇතුළුව තවත් පසු කම්පන 60ක් පමණ සිදුවී ඇත. සංචාරක කේන්ද්‍රස්ථානයක් වශයෙන් ප්‍රසිද්ධ ලොම්බොක් දිවයිනේ ගොඩනැගිලි විශාල ප්‍රමාණයක් විනාශ වී ඇති බවත් 150ක පමණ පිරිසක් තුවාල ලබා ඇති බවත් මාධ්‍ය වාර්තා කරයි. අඩුම වශයෙන් නිවාස 1000ක්වත් විනාශ වී ඇතැයි ගණන් බලා තිබේ මියගිය අය අතර සංචාරකයන්ද සිටින බව පැවසේ.", "URL": "https://lankatruth.com/si/?p=56875", "Category": "විදෙස් පුවත්", "Parent URL": null}