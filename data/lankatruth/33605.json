{"Source": "Lankatruth", "Timestamp": "April 29, 2017", "Headline": "උපදේශකයන් ජනාධිපතිට ලොකු ඇමක් දීලා…", "News Content": "මෙරට ආර්ථිකය කඩා වැටෙමින් තිබෙන්නේ යැයි කීම ප්‍රලාපයක් බවත්, රට සතු විදේශ සංචිත ප්‍රමාණය ඇමෙරිකානු ඩොලර් කෝටි 500ක් දක්වා ඉහළ යාමෙන් ශක්තිමත් වී ඇති බවටත් ජනාධිපතිවරයාගේ ආර්ථික උපදේශකයන් වැරදි තොරතුරු ලබාදී ඇති බව හෙළි නී ඇත. ජනාධිපතිවරයා කැඳවා තිබූ මාධ්‍ය ආයතන ප්‍රධානීන්ගේ හමුවකදී මෙම කරුණු දක්වා ඇති අතර, පසු දින (21) එම දත්ත සහිතව වැරදි ප්‍රවෘත්තියක් රාජ්‍ය පුවත්පතක ප්‍රධාන ප්‍රවෘත්තියක් වශයෙන් පළ කර තිබිණි. එම හමුවේදී ජනාධිපතිවරයා දක්වා ඇත්තේ වසර දෙකහමාරක් තුළදී කෝටි 500 දක්වා ඉහළ දැමීමට සමත් ඇති බවය. නමුත්, ශ්‍රී ලංකා මහ බැංකු ප්‍රකාශනවලින් හෙළි වන්නේ 2016 දෙසැම්බර් මස අවසන් වනවිට විදේශ සංචිත ඩොලර් කෝටි 600ක්ව තිබී 2017 පෙබරවාරි අවසන් වනවිට එය තවත් පහත වැටී ඩොලර් කෝටි 560ක් වී තිබූ බවයි. පසුගිය වසර දෙකහමාරක කාලය පුරාම විදේශ සංචිත (විදේශ වත්කම්) ප්‍රමාණය විශාල වශයෙන් පහත වැටෙමින් තිබියදී ජනාධිපති විසින් එයට සහමුලින්ම වෙනස් කතාවක් ප්‍රකාශ කර තිබේ. එසේම විදේශ වත්කම් පමණක් රටේ ආර්ථිකය මනින එකම මිණුම් දණ්ඩ නොවන තත්වයක් තුළ ජනාධිපතිව බරපතල මුළාවකට හෙළා තිබෙන බව පැහැදිලි වේ.", "URL": "https://lankatruth.com/si/?p=33605", "Category": "පුවත්", "Parent URL": null}