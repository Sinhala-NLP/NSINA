{"Source": "Lankatruth", "Timestamp": "February 11, 2021", "Headline": "වීරවංස කුළියට කවි කිව්වා – දේශපාලන විද්‍යා ශිරෝමණී සනත් නිශාන්ත", "News Content": "විමල් වීරවංස යනු මහින්ද රාජපක්ෂ ලොකු හාමුදුරුවන්ගේ පන්සලේ පිංකමට කුළියට කවි ගායනා කිරීමට ගෙන්වාගත් “කුළිකාරයෙක්” පමණක් යැයි මෑතකදී ජාතිකාභිමාණි සහ දේශපාලන විද්‍යා දර්ශන ශිරෝමණි ගෞරව නාමයෙන් පිදුම් ලැබූ සනත් නිශාන්ත මන්ත්‍රිවරයා පවසයි. “මහින්ද රාජපක්ෂ ලොකු හාමුදුරුවන්ට පන්සලේ පිංකමේ කවි කියන්න බැරිනිසා වීරවංසට කවි කියන්න දුන්නා. ඒකට වීරවංසට කුළිය ගෙව්වා. පිංකමේ කවි කිව්ව කියලා පන්සලේ නායකකම හම්බ වෙන්නේ නෑ.” යනුවෙන් සනත් නිශාන්ත කියා සිටියි. විමල් වීරවංස ඇමතිවරයා ඉලක්ක කර පොහොට්ටුවේ මන්ත්‍රීවරුන් විසින් එල්ල කරන ප්‍රහාරය වැදගත් දේශපාලන කරුණු පසෙක තබා කුණු මඩ ගසන තත්ත්වයක් දක්වා පහතට වැටී ඇතැයි කොළඹ 7 පිහිටි දේශපාලනයට සම්බන්ධ විහාරස්ථානයක හිමිනමක් ලංකාටෲත් හා පැවසූහ. විශේෂයෙන් නිමල් ලංසා සහ සනත් නිශාන්ත විසින් විමල්ගේ පෞද්ගලික ජීවිතය, ඔහුගේ කුලය වැනි කාරණා ඉස්මතු වන සේ අදහස් දැක්විම පිළිකුල් සහගත යැයි උන්වහන්සේ වැඩිදුරටත් සඳහන් කර ඇත.", "URL": "https://lankatruth.com/si/?p=110383", "Category": "පුවත්", "Parent URL": null}