{"Source": "Lankatruth", "Timestamp": "March 25, 2019", "Headline": "ශ්‍රී ලංකාව අසතුටින් සිටින රටවල් දෙසට", "News Content": "ලෝකයේ සතුටින්ම සිටින ජනතාවක් ජීවත්වන රටවල් අතර ශ්‍රී ලංකාවේ ස්ථානය 2018 වසරට සාපේක්ෂව සැළකියයුතු ප්‍රමාණයකින් පහළ ගොස් තිබේ. 2018 වසරේදී එම දර්ශකයේ ශ්‍රී ලංකාව 116 වැනි ස්ථානයේ පසුවූ අතර, 2019 වසරේදී ශ්‍රී ලංකාව 130 දක්වා පහළ ගොස් තිබේ. 2015 – 2017 සමාන්‍යක් ලෙස ගන්නා විට ද ශ්‍රී ලංකාව පසුවූයේ 116 වැනි ස්ථානයේය. 2019 වසරේදී මෙම දර්ශකය ගණනය කිරීම සඳහා රටවල් 156ක් යොදාගෙන තිබිණි. මෙම දර්ශකයේ පළමු ස්ථානය 2018 දී මෙන්ම මේ වසරේදීත් හිමිකරගෙන ඇත්තේ ලෝකයේ වෙනස්ම අධ්‍යාපන ප්‍රතිපත්තියක් ඇති ෆින්ලන්තයයි. ලොව අසතුටින්ම ජීවත්වන ප්‍රජාවක් ඇත්තේ දකුණු සුඩානයේය. ආයු අපේක්ෂාව, නිදහස, දළ දේශීය නිෂ්පාදිතය හා දූෂණය වැනි කරුණු යොදා ගනිමින් මෙම දරශකය ගණනය කරනු ලබයි. මෙහි මුල් ස්ථාන 10 අතර පසුවන රටවල් 18න් 8ක්ම යුරෝපා මහද්වීපයට අයත් රටවල් වීම විශේෂත්වයකි. ලක්සිරි ප්‍රනාන්දු – ලංකා ඉරිදා සංග්‍රහය", "URL": "https://lankatruth.com/si/?p=71006", "Category": "පුවත්", "Parent URL": null}