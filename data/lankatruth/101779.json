{"Source": "Lankatruth", "Timestamp": "November 28, 2020", "Headline": "කොරෝනා අතරේ ඒඩ්ස් පැතිරේ", "News Content": "මෙරට කොරෝනා ආසාදිතින් 22,000ස ඉක්මාවා යාම පිළිබඳව අවධානය යොමු වී තිබියදී ඒඩ්ස් ආසාදිතයින් පැතිරීමද කැපී පෙනෙන වර්ධනයක් සිදුවී ඇති බව අනාවරණය වේ. ශ්‍රී ලංකාව තුළ ලංගාස්ශ්‍රිත රෝග පිළිබඳව මූලික වශයෙන්ම කටයුතු කරන විශේෂඥ වෛද්‍ය විනෝ ධර්මකුලසිංහ මහත්මිය මේ බව අනාවරණය කර තිබේ. 2019 වසර තුළ ආසාදිතයින් 439ක් හඳුනාගෙන ඇති බවත් එයින් 359 දෙනෙකුම පිරිමින් බවත් වෛද්‍යවරිය හෙළිකර තිබේ. දෙසැම්බර් පළවෙනිදාට යෙදී තිබෙන ලෝක එඩ්ස් දිනය නිමිත්තෙන් පවත්වන ලද මාධ්‍ය හමුවකදී මෙම තොරතුරු අනාවරණය කරමින් වෛද්‍යවරිය වැඩිදුරටත් හෙළිකර ඇත්තේ නවීන තාක්ෂණය අනිසි ලෙස භාවිතා කිරීම, නොදන්නා පුද්ගලයින් සමග ක්ෂණික සම්බන්ධතා ඇති කරගැනීම, ළමා ලිංගික අපයෝජනය සහ සමවයසේ යෞවන මිතුරන්ගෙන් එල්ලවන පීඩනය යන මූලික කාරනා හේතුවෙන් මෙම ආසාදිතයින් ඉහළගොස් ඇති බවය.", "URL": "https://lankatruth.com/si/?p=101779", "Category": "පුවත්", "Parent URL": null}