{"Source": "Lankatruth", "Timestamp": "October 5, 2021", "Headline": "වීරකැටිය පොලීසිය සැකකටයුතු වැඩක…", "News Content": "වීරකැටිය පොලීසිය මගින් අත්අඩංගුවට ගන්නා ලද ඇඹිලිපිටිය ප්‍රාදේශීය සභාවේ පොදුජන පෙරමුණට අයත් මන්ත්‍රීවරයෙකු උසාවියට ඉදිරිපත්කිරීමේදී බී වාර්තාවක් හෝ ඉදිරිපත් නොකර ක්‍රියා කිරිමේ සිදුවීමක් අනාවරණය වේ. නිධන් හෑරීමට යොදාගන්නා උපකරන රැසක් සමග බස්නාහිර පළාතේ ලියාපදිංචි කරන ලද CAR 6123 දරන ජීපු රථයටද සමග ගයාන් වේනුක දිසානායක නම් එම ප්‍රාදේශීයසභා මන්ත්‍රීවරයා අත්අඩංගුවට ගෙන තිබිණි. ස්කෑන් යන්ත්‍රයක්, බෝරවිදින උපකරණ තුනක් ඇතුළු නිධන් හෑරීමට යොදා ගන්නා උපකරණ රැසක් අත්අඩංගුවට ගෙන ඇත. මොහු අත්අඩංගුවට ගෙන තිබෙන්නේ 119 පොලිස් හදිසි ඇමතුම් අංශයට ලද තොරතුරක් අනුවය. නමුත් මොහු වලස්මුල්ල මහේස්ත්‍රාත් අධිකරණයට ඉදිරිපත් කිරීමේදී අදාල නඩුභාණ්ඩ කිසිවක් හෝ ඉදිරිපත් කර නැති අතර “සැකකටයුතු ලෙස හැසිරුනා” යන ව්‍යාජ චෝදනාව ඉදිරිපත් කර තිබේ. ප්‍රාදේශීය සභා මන්ත්‍රී ධුරයට අමතරව හිඟුරාන සීනි සමාගමේ සභාපති හැටියටද ජානක වක්කුඹුර රාජ්‍ය ඇමතිවරයා විසින් මොහුව පත්කර තිබේ.", "URL": "https://lankatruth.com/si/?p=124136", "Category": "පුවත්", "Parent URL": null}