{"Source": "Lankatruth", "Timestamp": "February 22, 2021", "Headline": "රාජ්‍ය ඇමති විමලවීරගේ අමාත්‍යාංශයෙන් නීතිවිරෝධී අරුම පුදුම ලිපියක්", "News Content": "වන සම්පත් සංවර්ධන රාජ්‍ය අමාත්‍යංශය යටතේ ඇති දෙපාර්තමේන්තු තුනකට අයත් ප්‍රධානීන් 04 දෙනෙකුට නීතිවිරෝධී, අරුම පුදුම ලිපියක් ලැබී තිබේ. එහි සඳහන්වී තිබී ඇත්තේ රාජ්‍ය ආයතන පිළිබඳව නීතිමය ක්‍රියාමාර්ග ගන්නා අවස්ථාවන් හිදී අමාත්‍යංශයෙන් උපදෙස් ලබාගත යුතු බවය. මෙය වන සංරක්ෂණ දෙපාර්තමේන්තුවේ ප්‍රධානියා, වන සංරක්ෂක ජනරාල්, වනජීවී සංරක්ෂණ දෙපාර්තමේන්තුවේ අධ්‍යක්ෂ ජනරාල් සහ ජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් යන නිලධාරින් වෙත ලැබී ඇති අතර අත එම ලිපිය යවා ඇත්තේ එම රාජ්‍ය අමාත්‍යංශයේ ලේකම් විශ්‍රාමික මේජර් ජනරාල් පාලිත ප්‍රනාන්දු විසින් යැයිද වාර්තා වේ. අමාත්‍යංශ මට්ටමින් සමතයකට පත් වීමට නොහැකි අවස්ථාවන්හි දී ඒ සම්බන්ධ නීතිපතිගේ උපදෙස් ලබා ගෙන ඒ අනුව ඉදිරි ක්‍රියාමාර්ග ගැනීමට කටයුතු කළ යුතු බවද එම ලිපියෙන් දන්වා ඇතැයි වාර්තා වේ. එහෙත් පනත්වලින් බලාත්මක කර ඇති ආයතනයකට මෙවැනි ලිපියක් යැවීම නීතිවිරෝධී ක්‍රියාවක් යැයි මේ සම්බන්ධයෙන් අදහස් දක්වමින් පරිසර වේදීහු පෙන්වා දෙති. මෙවැනි නීතිමය ලිපියක් යොමු කළ යුත්තේ තමන්ගේ අධීක්ෂණය යටතේ බවත් එකී රාජ්‍ය අමාත්‍යංශය වෙනුවෙන් ද නීතිමය කටයුතු කරන්නේ ප්‍රධාන අමාත්‍යංශය වන තම අමාත්‍යංශය විසින් බවත් ඒ සම්බන්ධ කිසිවෙකු තමන් දැනුවත් කර නැති බවත් වනජීවී හා වන සංරක්ෂණ අමාත්‍යංශයේ ලේකම් බන්දුල හරිස්චන්ද්‍ර සඳහන් කරයි. මෙවැනි ලිපියක් යොමු කිරීමට තමන් උපදෙස් දී නැති බවත් ලේකම්වරයා තවදුරටත් කියා සිටියි. වනජීවී රැකවරණය අලිවැට හා අගල් ඉදිකිරීම ඇතුළු ආරක්ෂිත වැඩපිළිවෙලවල් හා කැලෑ නැවත වගාකිරීම හා වන සම්පත් සංවර්ධන රාජ්‍ය අමාත්‍යවරයා වන්නේ විමලවීර දිසානායකය.", "URL": "https://lankatruth.com/si/?p=111085", "Category": "පරිසර", "Parent URL": null}