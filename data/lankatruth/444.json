{"Source": "Lankatruth", "Timestamp": "December 6, 2011", "Headline": "අසරණ ණයකරුවන්ට පොලීසියෙන් තර්ජන", "News Content": "කොටපල විවිධසේවා සමූපකාරයට අයත් ග්‍රාමීය බැංකුවෙන් ණය ලබාගෙන ආපසු ගෙවාගත නොහැකිව සිටින පිරිස් සොයා ග්‍රාමීය බැංකු නිලධාරීන් සමග පොලිස් නිලධාරීන්ද නීති ‍විරෝධී ලෙස ණය කරුවන්ගේ නිවාස වලට ගොස් බිය වැද්දීම් කරමින් සිටී.      වලංගුව පවතින නීතිය අනුව ණය ආපසු අයකර ගැනීම අපහසුවී ඇති අවස්ථාවල අදාල බැංකු මගින් ණය ගත් පුද්ගලයන්ට විරුද්ධව අධිකරණය ඉදිරියේ නඩු පැවරීම සිදුකළ යුතුය. එසේ තිබියදී සමූපකාර අමාත්‍ය ජොන්ස්ටන් ප්‍රනාන්දු මහතාගේනියෝග අනුව ජාතික සමූපකාර මණ්ඩලයේ සභාපති බන්දු රණවක මහතා මොරවක සහ දෙණියාය පොලිස් ස්ථාන වලට දුරකථනයෙන් ලබාදී ඇති උපදෙස් අනුව මෙසේ ණය කරුවන්ගේ නිවාස වලට පොලීසිය කැදවාගෙන ගොස්බිය වැද්දීම් කර ණය අයකර ගැනීමට කටයුතු කරමින් සිටී. මෙම ණය ලබාගත්තවුන් ‍බොහෝ පිරිසක් රුපියල් ලක්ෂයට අඩුවෙන් ලබාගෙන ඇති අතර කෘෂිකාර්මික සහ වෙනත් ස්වයං රැකියා වලට ණය ලබාගත්තද අපේක්ෂිත අරමුණු බිද වැටීමෙන් ණය ගෙවා ගත නොහැකිව අසරණ වූවන්ය.ඔවුන් වෙත එල්ලවන පොලිස් තර්ජන නිසා රත්‍රංබඩු උකස්කර හෝ නිවාස, ඉඩකඩම් උකස් කරමින් ණය ගෙවීමට පෙළඹී සිටිති.", "URL": "https://lankatruth.com/si/?p=444", "Category": "පුවත්", "Parent URL": null}