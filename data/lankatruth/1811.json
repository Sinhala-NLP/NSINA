{"Source": "Lankatruth", "Timestamp": "March 19, 2012", "Headline": "මුතුහෙට්ටිගේ බලපෑමෙන් ඡන්දය කල්දමයි", "News Content": "ගාල්ල වඳුරඹ ඉහළ, ලේල්වල සීමාසහිත විවිධ සේවා සමූපකාර සමිතියේ ඊයේ (18) පැවැත්වීමට නියමිතව තිබූ ඡන්ද විමසීම, එක්සත් ජනතා නිදහස් සන්ධාන ප්‍ාර්ලිමේන්තු මන්ත්‍රී නිශාන්ත මුතුහෙට්ටිගම ඇතුළු පිරිසකගේ විරෝධය හමුවේඅතහැර දැමීමට සිදුවිය. සමූපකාර සමිතියේ සභාපති ඇතුළු අධ්‍යක්ෂ මණ්ඩලය තේරීම සඳහා වන ඡන්ද විමසීම පැවැත්වීමට සමූපකාර කොමසාරිස්වරයා නියෝජනය කරමින් නිලධාරීන් පිරිසක් ද එහි පැමිණ සිටියේය. පාර්ලිමේන්තු මන්ත්‍රී නිශාන්ත මුතුහෙට්ටිගම එම ස්ථානයට පැමිණියේ ඡන්ද වීමසීට සුළු වේලාවකට පෙරය. බද්දේගම ප්‍රාදේශීය සභාවේ සභාපති අනුර නාරංගොඩ ඇතුළු පිරිසක් ද මුතුහෙට්ටිගම සමඟ පැමිණියේය. ඔවුන් දැඩිව ප්‍රකාශ කළේ ඡන්ද විමසීම සිදු නොකරන ලෙසය. මෙම තත්ත්වය හමුවේ ඡන්ද විමසීම පැවැත්වීමට නොහැකිවිය.", "URL": "https://lankatruth.com/si/?p=1811", "Category": "පුවත්", "Parent URL": null}