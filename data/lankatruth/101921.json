{"Source": "Lankatruth", "Timestamp": "November 29, 2020", "Headline": "පොළොන්නරුව බන්ධනාගාරයෙනුත් අහඹුලෙස කොරෝනා මතුවෙයි", "News Content": "පොළාන්නරුව බන්ධනාගාරයෙන්ද මේ වනවිට කොවිඩ් – 19 ආසාදිතයෙකු හමුවී තිබේ. මෙම ආසාදිත රැඳවියා සම්බබන්ධ තොරතුරු අනාවරණය වී ඇත්තේ පසුගිය 24 වනදා එම බන්ධනාගාරයේ රැඳවියන්ගේ අහඹු ලෙස සිදු කළ PCR පරීක්ෂණයක ප්‍රතිඵල අනුවය. මොහු වැලිකන්ද රෝහලට යොමු කර ඇති අතර ඔහුගේ ආශ්‍රිතයින් 50ක පමණ පිරිසකටද PCR පරීක්ෂණ සිදුකර ඇත. කෙසේ වෙතත් පසුගියදා බන්ධනාගාර කොමසාරිස්වරයා ප්‍රකාශ කර තිබුනේ රටපුරා බන්ධනාගාරවල කොවිඩ් පැතිරීම සම්පූර්ණයෙන්ම පාලනය කර ඇති බවත් වැලිකඩ පමණක් තවදුරටත් පාලනය කරමින් පවතින බවත්ය.", "URL": "https://lankatruth.com/si/?p=101921", "Category": "කොවිඩ් -19 (කොරෝනා ) පුවත්", "Parent URL": null}