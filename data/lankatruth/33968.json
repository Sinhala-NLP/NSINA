{"Source": "Lankatruth", "Timestamp": "May 8, 2017", "Headline": "ට්‍රම්ප් හා පූටින් අතර හමුවක්!", "News Content": "ඇමෙරිකානු ජනාධිපති ඩොනල්ඩ් ට්‍රම්ප් හා රුසියානු ජනාධිපති ව්ලැඩිමීර් පූටින් අතර හමුවක් පැවැත්වීමට සූදානම් බවට මේ වනවිට වාර්තා පළවෙමින් තිබේ. මේ පිළිබඳව අදහස් දක්වමින් රුසියානු විදේශ අමාත්‍ය සර්ගි ලැව්රොව් ප්‍රකාශ කර ඇත්තේ ඉදිරියේදීසිදු කිරීමට නියමිත දෙරටේ රාජ්‍ය නායකයින් හමුවේදී සාම්ප්‍රදායික හමුවකින් නොවී ප්‍රායෝගික තලයේ වැඩදායී අවස්ථාවක් බවට පත් කර ගැනීමට දෙරටම වගබලා ගත යුතු බවයි. රුසියාවට සහ ඇමෙරිකාවට ලෝකයේ ස්ථාවරත්වය සහ සාමය සම්බන්ධයෙන් ඇති වගකීම සහ කාර්යභාරය අවතක්සේරු නොකළයුතු අතර දෙපාර්ශවයේ සාකච්ඡාවන් තුළ තිරසර ප්‍රතිඵල අත්කර ගත යුතු බවත් ප්‍රායෝගික ජයග්‍රහණ අත්පත් කර ගැනීම සඳහා වූසූදානමක් පැවතිය යුතු බවත් ඔහු වැඩිදුරටත් ප්‍රකාශ කර තිබේ. ජී-20 රාජ්‍ය නායකයින්ගේ හමුව එළඹෙන ජූලි මස පැවැත්වීමට නියමිත අතර එහිදීරුසියානු හා ඇමෙරිකානු රාජ්‍ය නායකයින් දෙදෙනා අතර මෙම සාකච්ඡාව පැවැත්වීමට නියමිත අතර එහිදී මැදපෙරදිග මතුව ඇති අයි.එස්. ත්‍රස්තවායට එරෙහි සටන සම්බන්ධයෙන් සාකාච්ඡා සිදු කිරීමට නියමිත බව පැවසේ.", "URL": "https://lankatruth.com/si/?p=33968", "Category": "විදෙස් පුවත්", "Parent URL": null}