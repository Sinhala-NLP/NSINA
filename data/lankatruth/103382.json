{"Source": "Lankatruth", "Timestamp": "December 14, 2020", "Headline": "ඉදිරි මාස කිහිපය අති භයානක වේවි – බිල් ගේට්ස් අනතුරු අඟවයි", "News Content": "කොරෝනා වසංගත තත්වය ඉදිරි මාස කිහිපයේදී අති භයානක විය හැකි බව මයික්‍රොසොෆට් සමාගමේ සම සභාපති බිල් ගේට්ස් පවසයි. “අවාසනාවකට ඉදිරි මාස කිහිපය ගොඩක් නරක වෙන්න පුලුවන්. අපි සෞඛ්‍ය නිති රීති පිලි නොපැද්දොත් අනුමාන කරන ප්‍රමාණයටත් වඩා ලක්ෂ දෙකක් පමණ වැඩිපුර කොරෝනා මරණ සිදුවේවි.” බිල් ගේට්ස් පවසයි. ජනාධිපති ඩොනල්ඩ් ට්‍රම්ප් විසින් විශේෂ නියෝගයක් පනවමින් කොරෝනා වැක්සීනය මුලින්ම අමෙරිකානනුවන්ට දියයුතු යැයි පැවසීම විවේචනයට ලක් කළ බිල් ගේට්ස් පරාර්ථකාමි ලෙස ක්‍රියා කළහොත් පමණක් අපට අනාගතයට පා තැබීමට හැකි වනු ඇතැයි අවධාරණය කරයි. කොරොන වෛරසය තුරන් කිරීමට ලොව පුරා සිදු කරන වෛද්‍ය පර්යේෂණ රැසකට තමන් මුල්‍ය ප්‍රතිපාදන සපයන බවද බිල් ගෙට්ස් වැඩිදුරටත් පවසයි.", "URL": "https://lankatruth.com/si/?p=103382", "Category": "පුවත්", "Parent URL": null}