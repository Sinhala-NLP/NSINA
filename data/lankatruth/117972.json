{"Source": "Lankatruth", "Timestamp": "June 11, 2021", "Headline": "ප්‍රහසන නළු සැන්ඩෝ හැරිස් සමුගනී", "News Content": "සාජන්ට් නල්ලතම්බි‘ අනුකරණය කරමින් ප්‍රේක්ෂකයින් අතර ජනප්‍රියව සිටි ප්‍රහසන නළු සැන්ඩෝ හැරිස් අද (11) දිනයේදීඅභාවප්‍රාත්ත වීතිබේ. හැව්ලොක් පෙදෙසේ හැව්ලොක් ගාර්ඩ්න්ස් හි පිහිටි නිවසේ සිටියදී සැන්ඩෝ හැරිස් මහතා ජිවිතක්ෂයට පත්ව ඇත්තේ හදිසියේ ඇති වූහෘදයාබාධයක් නිසා බව පැවසේ. හෘදයාබාධය ඇතිවීමෙන් ඔහු ඇද වැටී ඇතැයිද පැවසේ. මේ වනවිට ඔහුගේ දේහය පෞද්ගලික රෝහලක තැන්පත් කර තිබේ. 1963 මැයි 18 වැනි දින උපන් සැන්ඩෝ හැරිස් මිය යන විට 58 වැනි වියේ පසුවිය. ජයශක්ති චිත්‍රපටයෙන් රංගන දිවිය ආරම්භ කළ ඔහු මුලදී සටන් නළුවෙකු වූ අතර පසුව විකට නළුවෙකු ලෙස රංගනයට එක්විය. කොමන් මෑන් (2013), කෝටි සනා (1999) සහ පෙම් මල් මාලා (1997) ප්‍රසිඩන්ට් සුපර් ස්ටාර් (2019) ඇතුළු චිත්‍ර පටි රැසකට රංගනයෙන් දායක වීතිබේ.", "URL": "https://lankatruth.com/si/?p=117972", "Category": "කලා පුවත්", "Parent URL": null}