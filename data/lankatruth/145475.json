{"Source": "Lankatruth", "Timestamp": "March 14, 2023", "Headline": "මෛත්‍රීපාලට එරෙහි පාස්කු පැමිණිල්ලක් අභියාචනාධිකරණය අත්හිටුවයි", "News Content": "පාස්කු ඉරුදින ත්‍රස්ත ප්‍රහාරය සම්බන්ධයෙන් හිටපු ජනාධිපති මෛත්‍රීපාල සිරිසේනට එරෙහිව කොටුව මහෙස්ත්‍රාත් අධිකරණයේ පවතින පුද්ගලික පැමිණිල්ල කැඳවීමකින් තොරව බහා තබන ලෙස කොටුව මහෙස්ත්‍රාත්වරයාට අභියාචනාධිකරණය විසින් නියෝග කර තිබේ. ඒ පාස්කු ඉරුදින ත්‍රස්ත ප්‍රහාරය සම්බන්ධයෙන් තමන්ට එරෙහිව ගොනුකර තිබෙන පෞද්ගලික පැමිණිල්ලක් බල රහිත කරන ලෙස ඉල්ලා හිටපු ජනාධිපති මෛත්‍රීපාල සිරිසේන විසින් ඉදිරිපත් කළ රීට් පෙත්සම පංච පුද්ගල විනිසුරු මඩුල්ලක් ඉදිරියේ විභාගයට අද (14) තීරණය කළ අවස්ථාවේදීය. ඒ අනුව මෛත්‍රිපාල සිරිසේන ඉදිරිපත් කළ රීට් පෙත්සම විභාග කොට අවසන් තීන්දුවක් ප්‍රකාශයට පත් කරන තුරු ඔහුට එරෙහිව අභියාචනාධිකරණයේ පවතින පුද්ගලික පැමිණිල්ල බහා තබනු ඇත.", "URL": "https://lankatruth.com/si/?p=145475", "Category": "පුවත්", "Parent URL": null}