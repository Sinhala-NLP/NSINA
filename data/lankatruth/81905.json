{"Source": "Lankatruth", "Timestamp": "September 29, 2019", "Headline": "දුම්රිය වර්ජනය තවදුරටත්", "News Content": "වැටුප් විශමතා අර්බුධයක් මුල්කර ගනිමින් දුම්රිය වෘත්තීය සමිති කිහිපයක් විසින් ආරම්භ කර ඇති වැඩ වර්ජනය අඛණ්ඩව සිව්වැනි දිනටත් අද(29) ක්‍රියාත්මක විය. දුම්රිය රියදුරන්, නියාමකවරුන්, ස්ථානාධිපතිවරුන් ඇතුළු ක්ෂේත්‍ර 6ක දුම්රිය සේවකයන් මෙම වර්ජනයේ නිරතව ඇති අතර මේ හේතුවෙන් දුම්රිය ප්‍රවාහන සේවය මුළුමනින්ම පාහේ බිඳවැටී ඇත. වර්ජනය ඇරඹි පසුගිය 25 වැනිදා මධ්‍යම රාත්‍රියේ සිට උඩරට දුම්රිය මාර්ගයේ කිසිඳු දුම්රියක් ධාවනය වී නොමැත. දුමර්ය සේවය අත්‍යාවශ්‍ය සේවයක් බවට ගැසට් නිවේදන නිකුත් කිරීමෙන් පමණක් එම ක්ෂේත්‍රයේ පවතින ගැටලු නිරාකරණය නොවන බව දුමරිය වෘත්තීය සමිති අවධාරණය කරයි. එසේම සිය ඉල්ලීම් සඳහා සාධනීය විසඳුම් ලබා දෙන තුරු අඛණ්ඩව මෙම ක්‍රියාමාර්ගයේ නිරතවීමට ද දුම්රිය වෘත්තීය සමිති තීරණය කර ඇත. කෙසේ වෙතත් රජය පාර්ශ්වයෙන් මෙතෙක් මේ සඳහා සාධනීය මැදිහත්වීමක් කර නොමැත.", "URL": "https://lankatruth.com/si/?p=81905", "Category": "පුවත්", "Parent URL": null}