{"Source": "Lankatruth", "Timestamp": "June 14, 2019", "Headline": "පන්නල ඇඟලුම් කම්හලක ගින්නක්", "News Content": "පන්නල ඉරබඩගම ප්‍රදේශයේ ඇගලුම් කම්හලක අද(14) අලුයම 1.30ට පමණ ගින්නක් හටගෙන තිබේ. ඇගලුම් කර්මාන්ත ශාලාවේ ගබඩා සංකීර්ණයේ ගින්න හටගෙන ඇති අතර එය අදුම් මැසීමේ අංශය තෙක් පැතිර ගොස් තිබේ. කර්මාන්ත ශාලාවේ ආරක්ෂක සේවකයෙකු සිදුකළ දැනුම්දීමකට අනුව මීගමුව සහ කුරුණෑගල ගිනි නිවීමේ අංශ පැමිණ ප්‍රදේශවාසීන්ගේ සහය ද ඇතිව අද උදෑසන වන තෙක් ගින්න මැඩ පැවැත්මීමට කටයුතු යොදමින් සිටියේය. කර්මාන්තශාලාවේ 3000කට ආසන්න සේවක පිරිසක් රැකියාවෙහි නිරතව සිටින අතර සිදුව ඇති දේපල හා මූළ්‍ය හානිය මෙතෙක් ගණනය කර නැත.", "URL": "https://lankatruth.com/si/?p=75732", "Category": "පුවත්", "Parent URL": null}