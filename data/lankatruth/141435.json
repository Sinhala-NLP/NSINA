{"Source": "Lankatruth", "Timestamp": "October 31, 2022", "Headline": "ඩයනගේ ඩොලර් ප්‍රෝඩාවක් අතේ මාට්ටු", "News Content": "මෙරට සංචාරක ව්‍යාපාරය වර්ධනය කිරීම සඳහා ඩිස්නිලන්තයේ ශාඛාවක් හම්බන්තොට යොදා ගනිමින් විදේශ ආයෝජන ගෙන එන බවට ඩයනා ගමගේ රාජ්‍ය ඇමතිවරිය ගෙන යන ප්‍රචාරය කිරීම මුලුමනින්ම ප්‍රෝඩාවක් බව හෙළිවී තිබේ.  මේ සඳහා ඇමරිකන් ඩොලර් බිලියන 16ත් 18ත් අතර ප්‍රමාණයක් අදාළ සමාගම විසින් ආයෝජනය කිරීමට එකඟවී ඇතැයි සංචාරක රාජ්‍ය ඇමතිවරිය වැඩි දුරටත් ප්‍රචාරය කර තිබිණි. මේ පිළිබඳව මෙරට මාධ්‍ය ආයතන ගණනාවක් ඩිස්නි සමාගමෙන් විමසා ඇති අතර එහිදී හෙළිවී ඇත්තේ එවැනි කිසිදු එකඟතාවක් එම සමාගමෙන් පළකර නැති බවය.  එසේම, ශ්‍රී ලංකාවේ සිටින ඩයනා ගමගේ නැමැත්තියක් සමඟ තම සමාගම කිසිදු සාකච්ඡාවක් කර නැතැයි වැඩි දුරටත් සඳහන් කර ඇත. සංචාරක රාජ්‍ය ඇමතිවරිය අටවන ජනාධිපති රනිල් වික්‍රමසිංහ යටතේ තම ප්‍රතිරූපය ගොඩ නංවා ගැනීම සඳහා විවිධ ප්‍රචාර ගෙන යමින් සිටින අතර සංචාරක කැබිනට් ඇමති හරීන් ප්‍රනාන්දු සමඟ බරපතළ ගැටීමක් ද ඇතිකර ගෙන සිටී.  Deal with Disney: Who’s being taken for a ride?", "URL": "https://lankatruth.com/si/?p=141435", "Category": "පුවත්", "Parent URL": null}