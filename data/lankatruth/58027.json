{"Source": "Lankatruth", "Timestamp": "August 20, 2018", "Headline": "තෙවැනි පාසල් වාරය සැප්තැම්බර් 03 ඇරඹේ", "News Content": "මෙම වසරේ තෙවැනි පාසල් වාරය සඳහා, උසස් පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් 37 හැර අනෙකුත් සියලුම පාසල් ලබන මස 03 වැනිදා ආරම්භ කරන බව අධ්‍යාපන අමාත්‍යාංශය සඳහන් කරයි. උසස් පෙළ විභාගයේ පළමු අදියරේ ඇගයීම් මධ්‍යස්ථාන ලෙස යොදා ගනු ලබන පාසල් 37 පමණක් ලබන 23 වැනිදා සිට ලබන මස 05 වැනිදා දක්වා සම්පූර්ණයෙන්ම වසා තබන බවත් එම පාසල් තෙවැනි පාසල් වාරය සඳහා ලබන මස 06 වැනිදා ආරම්භ කරන බවත් එම අමාත්‍යාංශය සඳහන් කරයි.", "URL": "https://lankatruth.com/si/?p=58027", "Category": "පුවත්", "Parent URL": null}