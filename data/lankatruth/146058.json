{"Source": "Lankatruth", "Timestamp": "March 31, 2023", "Headline": "“කණිජ තෙල් – විදුලිය, ශ්‍රී ලංකන් රටේ සම්පත් නාස්ති කළා” – රනිල් තමාගේම නිරුවත පෙන්වූ හැටි", "News Content": "පත්කළ ජනාධිපති රනිල් වික්‍රමසිංහ ඊයේ (30) “IMF සහ ඉන් ඔබ්බට” යනුවෙන් සම්මන්ත්‍රණයක් අමතමින් “කණිජ තෙල් – විදුලිය, ශ්‍රී ලංකන් රටේ සම්පත් නාස්ති කළා – රජය ව්‍යාපාරවලින් ඉවත්වීම හොඳ දෙයක්” යනුවෙන් කර ඇති ප්‍රකාශය 2015 – 2019 කාලය තුළදී ඔහුගේ පාලනය යටතේ සිදු කරන ලද බරපතල මූල්‍ය අපරාධ සම්බන්ධයෙන් ප්‍රධාන සාක්ෂියක් අනාවරණය වේ. ආණ්ඩුවේ දිනමිණ පුවත්පත රනිල් වික්‍රමසිංහගේ දේශනය උත්කර්ශයට නන්වමින් අදාල වාර්තාව පිළියෙල කර තිබුණද මුදල් අමාත්‍යාංශයේ වාර්ෂික වාර්තා අනුව 2015 – 2019 කාලය තුළ එම ආයතන ලබා ඇති අලාභය පිළිබඳව දත්ත පහත සඳහන් පරිදිය. රනිල් වික්‍රමසිංහගේ පාලනය යටතේ ලංකා කනිජතෙල් නීතීගත සංස්ථාව 2016 වසරේදී රුපියල් මිලියන 65,554ක ලාභයක් සහ 2017 වර්ශයේදී රුපියල් මිලියන 3,329ක ලාභයක් ලබා ඇත. එම වසර දෙකේදී මුළු ලාභය රුපියල් මිලියන 72,863කි. මේ අතර ඔහුගේ පාලන කාලය තුළ 2015, 2018 සහ 2019 යන වසර තුන තුළදී රුපියල් මිලියන 119,967ක අලාභයක් ලබා ඇත. ලංකා විදුලි බල මණ්ඩලය 2015 වසරේදී රුපියල් මිලියන 20,955ක ලාභයක් ලබා ඇති අතර ඉන් පසු වසර හතරේදීම රුපියල් මිලියන 189,752ක අලාභයක් ලබා තිබේ. ශ්‍රී ලංකන් ගුවන් සමාගම 2015 – 2019 වසර 05 තුළදීම රුපියල් මිලියන 149,987ක අලාභයක් ලබා ඇත. රනිල් වික්‍රමසිංහගේ පාලන කාලය තුළ මෙම ආයතන තුන ලබා ඇති මුළු අලාභය රුපියල් මිලියන 459,706ක් වන අතර ආයතන දෙකක් පමණක් වසර 04කදී ලබා ඇති මුළු ලාභය රුපියල් මිලියන 93,818ක් වේ. මෙලෙස අති දැවැන්ත අලාභයක් අදාළ රාජ්‍ය ආයතන තුනට ඔහුගේ පාලන කාලය තුළ ලබාදීමෙන් පසුව විකුණාදැමීම සඳහා රටේ සම්පත් නාස්ති කළ බව ප්‍රකාශ කර ඇත.", "URL": "https://lankatruth.com/si/?p=146058", "Category": "ආර්ථික පුවත්", "Parent URL": null}