{"Source": "Lankatruth", "Timestamp": "October 21, 2019", "Headline": "ඉන්දියාවේ සිට නීති විරෝධීව මෙරටට සංක්‍රමණය වූවන් 5 දෙනෙකු අත්අඩංගුවට", "News Content": "නීති විරෝධී ලෙස මුහුදු මාර්ගයෙන් මෙරටට පැමිණි පුද්ගලයන් 5 දෙනෙකු නාවික හමුදාව විසින් අත්අඩංගුවට ගෙන තිබේ. ඊයේ(20) අලුයම මෙම පිරිස ඉන්දියාවේ සිට මෙරටට පැමිණ ඇති අතර තලෙයියිමන්නාරම – පියර් මුහුදු ප්‍රදේශයේදී මොවුන් අත්අඩංගුවට ගෙන ඇත. අත්අඩංගුවට ගෙන ඇති පුද්ගලයන් අවුරුදු 29, 30, 34, 37 සහ 49 යන වයස්වල පසුවනන්වන අතර ඔවුන් පේසාලේ, යාපනය සහ තලෙයිමන්නාරම මන්නාරම ප්‍රදේශවල පදිංචිකරුවන් ය. 1990 සහ 2007 වසරවලදී ඉන්දියාවට සංක්‍රමණය වූවන් දෙදෙනෙකු සහ මෑතකදී ඉන්දියාවට සංක්‍රමණය වූ පුද්ගලයෙකු ඒ අතර වන බවත් අනෙක් දෙදෙනා ඔවුන් පැමිණි යාත්‍රාව පැදවූ පුද්ගලයන් දෙදෙනෙකු බවත් අනාවරණය වී තිබේ. සැකකරුවන් තලෙයිමන්නාරම පොලීසිය වෙත භාරදී ඇති අතර වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=83573", "Category": "පුවත්", "Parent URL": null}