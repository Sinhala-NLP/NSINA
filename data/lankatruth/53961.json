{"Source": "Lankatruth", "Timestamp": "June 9, 2018", "Headline": "විරෝධතා ජයගනියි – භූමිතෙල් මිල පහතට", "News Content": "ලබන සදුදා සිට රුපියල් 101ක්ව පවතින භූමිතෙල් ලීටරයක මිල රුපියල් 70ත් 80ත් දක්වා අඩු කරන බව මුදල් අමාත්‍යාංශ ආරංචිමාර්ග සඳහන් කරයි. ධීවර සහ අඩු ආදයම්ලාභී ජනතාවට සහනයක් ලෙස මෙම මිල පහත දැමීම සිදු කරන බවත් ධීවර සහ ජලජ සම්පත් අමාත්‍යාංශයේ ඉල්ලීම පරිදි මෙම පියවර ගෙන ඇති බවට තොරතුරු වාර්තා විය. භූමි තෙල් මිල ඉහළ දැමීමට විරුද්ධව දිගින් දිගටම ධීවර ප්‍රජාව විරෝධතාවල නිරත විය. සමස්ත ලංකා පොදු ධීවර සංගමය හා තවත් ධීවර සංගම් කිහිපයක් විසින් මෙම අසාධාරණ භූමි තෙල් මිල ඉහළ දැමීමට විරුද්ධව ක්‍රියාමාර්ග රැසක් ගෙන තිබුනි. සාකච්ඡා කිරීම් වලට අමතරව දිවා හා රාත්‍රී විරෝධතා ගණනාවක් පිළිබඳ තොරතුරු පසුගිය දින කිහිපයේ දීම වාර්තා විය. මෙම ජනතා විරෝධතා හමුවේ ධීවර හා ජලජ සම්පත් අමාත්‍යාංශය මුදල් අමාත්‍යාංශයෙන් කරන ලද ඉල්ලීමක ප්‍රතිඵලයක් ලෙස භූමිතෙල් මිල මෙසේ පහත දැමීමට තීරණය වී තිබේ.", "URL": "https://lankatruth.com/si/?p=53961", "Category": "පුවත්", "Parent URL": null}