{"Source": "Lankatruth", "Timestamp": "May 6, 2019", "Headline": "වැල්ලම්පිටියේ තඹ කර්මාන්ත ශාලාවකදී අත්අඩංගුවට ගත් 09කට ඇප", "News Content": "ෂැන්ග්‍රිලා හෝටලයට මරාගෙන මැරෙන බෝම්බ ප්‍රහාරට එල්ල කළ කෝටිපති ව්‍යාපාරික මොහොමඩ් ඉල්හාම්ට අයත් වැල්ලම්පිටිය තඹ කර්මාන්ත ශාලාවේදී වැල්ලම්පිටිය පොලිසිය මගින් සැකපිට අත්අඩංගුවට ගත් සේවකයින් 09 දෙනා රුපියල් ලක්ෂ 5 බැගින් වු ඇප සහිතව මුදා හැරීමට කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද (06) නියෝග කර තිබේ. මෙම සැකකරුවන්ට එරෙහිව ත්‍රස්තවාදී පනත යටතේ කරුණු වාර්තා කර නැති බැවින් ඔවුන්ගේ ඇප ඉල්ලීම ප්‍රතික්ෂේප කිරීමට තරම් හේතුවක් නැතැයි සඳහන්ක කරමින් මහේස්ත්‍රාත්වරයා ඔවුන්ට ඇප ලබා දී ඇත. එසේම මෙම සිද්ධියට අදාලව අත්අඩංගුවට ගෙන ඇති 10 වැනි සැකකරු පමණක් ලබන 22 වැනිදා තෙක් රක්ෂිත බන්ධනාගාර ගත කිරීමටද මහෙස්ත්‍රාත්වරයා නියෝග කර තිබේ.", "URL": "https://lankatruth.com/si/?p=73451", "Category": "පුවත්", "Parent URL": null}