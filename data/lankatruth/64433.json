{"Source": "Lankatruth", "Timestamp": "November 30, 2018", "Headline": "ඇමතිවරුන්ගේ වියදම් කැපීමටත් මැතිසබයට යෝජනාවක්", "News Content": "කතානායක කරූ ජයසූරිය මහතාගේ ප්‍රධානත්වයෙන් අද (30) පෙරවරු 10.30 පාර්ලිමේන්තුව රැස්වූ අතර ජනරජයේ මුදල්වලින් කැබිනට්, රාජ්‍ය සහ නියෝජ්‍ය අමාත්‍යවරුන්ටත් ඔවුන්ගේ කාර්ය මණ්ඩල වෙනුවෙනුත් කිසිදු මුදලක් ගෙවීමට අමාත්‍යංශ ලේකම්වරුට නොහැකි බව දැක්වෙන යෝජනාවක් පාර්ලිමේන්තුවට ඉදිරිපත් කෙරිණි. මෙම යෝජනාව භාර දී ඇත්තේ රාජිත සේනාරත්න, රවී කරුණානායක, පාඨලී චම්පික රණවක, අර්ජුන රණතුංග, මනෝ ගනේසන් සහ ජයම්පති වික්‍රමරත්න යන මන්ත්‍රීවරුන් විසිනි. විශ්වාස භංග යෝජනාවක් සම්මත වී ඇති හෙයින් අමාත්‍ය මණ්ඩලය විසිරී ඇති බව කතානායකවරයා ප්‍රකාශයට පත් කර තිබෙන නිසා සහ මූල්‍ය බලතල පාර්ලිමේන්තුව සතු හෙයින් මෙම යෝජනාව සම්මත කර ගන්නා බවද එම යෝජනාවේ සඳහන්වේ. මේ වනවිට එම යෝජනාව සම්බන්ධයෙන් විවාධය ආරම්භ වී තිබේ. කෙසේ නමුත් අද දිනද තමන් පාර්ලිමේන්තුව වර්ජනය කරන බව මෛත්‍රී – මහින්ද පිලේ මන්ත්‍රී කණ්ඩායම නිවේදනය කර ඇත.", "URL": "https://lankatruth.com/si/?p=64433", "Category": "පුවත්", "Parent URL": null}