{"Source": "Lankatruth", "Timestamp": "March 13, 2020", "Headline": "ඉන්දියාවේ පළමු කොරෝනා මරනය වාර්තා වෙයි", "News Content": "ඉන්දියාවේ කොරෝනා වයිරසය ආසාදනය වූ පුද්ගලයන්ගේ පළමු මරණය වාර්තා වේ. දකුණු දිග කර්ණාටක ප්‍රාන්තයේ විසූ කොරෝනා ශරීරගතවී ඇති බවට තහවුරු කරගෙන සිටි 76 හැවිරිදි මෙම පුද්ගලයා සෞදි අරාබියේ මාසයක සංචාරයකින් පසු පෙබරවාරි 29 වන දින ඉන්දියාවට පැමිණ තිබේ. ප්‍රාන්තයේ සෞඛ්‍ය ඇමතිවරයා කියා සිටියේ මෙම පුද්ගලයා සමග සම්බන්ධතා පැවැත්වූ පුද්ගලයින් නිරෝධායනයට යොමුකර ඇති බවයි. මෙම පුද්ගලයා අඟහරුවාදා මිය ගිය නමුත් ඉන්දියානු බලධාරීන් ඔහුගේ පරීක්ෂණ ප්‍රතිඵල ප්‍රසිද්ධ කරන ලද්දේ බ්‍රහස්පතින්දා (12) රාත්‍රියේ දී ය. ඉන්දියාවේ තහවුරු කරගත් කොරෝනා වෛරස් ආසාදිතයින් 73ක් සිටින බව සෞඛ්‍ය අමාත්‍යාංශය පවසයි. මූලාශ්‍ර බීබීසි", "URL": "https://lankatruth.com/si/?p=90949", "Category": "පුවත්", "Parent URL": null}