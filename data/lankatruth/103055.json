{"Source": "Lankatruth", "Timestamp": "December 11, 2020", "Headline": "කුරුණෑගලත් බාලිකා විදුහලක් වසාදමයි", "News Content": "කුරුණෑගල බාලිකා විදුහලක සිසුවියකගේ මුළු පවුලම කොවිඩ් – 19 වෛරසයට ආසාදනය වීම හේතුවෙන් එම සිසුවිය ඉගෙනුම ලැබූ පාසල අද (11) සිට ලබන අඟහරුවාදා (15) දින තෙක් දින 05ක් වසා දැමීමට වයඹ පළාත් ආණ්ඩුකාර රාජා කොල්ලුරේ පියවර ගෙන ඇත. එම පාසලේ අධ්‍යාපනය ලබන සිසුවියකගේ පියා කුරුණෑගල නගරයේ එළවළු ව්‍යාපාරිකයෙකු වන අතර මීට සතියකට පමණ ඉහතදී ඔහු කොවිඩ් ආසාදිතයෙකු බවට තහවුරු වී ඇත. පසුව කරන ලද PCR පරීක්ෂාවකදී එම පවුලේ සාමාජිකයන් 06 දෙනෙකුටම වෛරසය ආසාදනය වී ඇති බව ඊයේ (10) තහවුරු වී ඇත. මෙම ව්‍යාපාරිකයාගේ බිරිඳ මෙම පාසල ආරම්භ කිරීමට පෙර පවත්වන ලද ශ්‍රමදානයකටද සහභාගි වීම හේතුවෙන් එදින ශ්‍රමදානයට සහභාගි වූ ගුරුවරු 21 දෙනෙක්ද මේවනවිට ස්වයං නිරෝධායනයට යොමුකර ඇත.", "URL": "https://lankatruth.com/si/?p=103055", "Category": "කොවිඩ් -19 (කොරෝනා ) පුවත්", "Parent URL": null}