{"Source": "Lankatruth", "Timestamp": "August 5, 2021", "Headline": "සියලුම රාජ්‍ය සේවකයන්ට වැඩට එන්න කියූ නියෝගයත් රිවර්ස්", "News Content": "පසුගිය සඳුදා සිට සියලුම රජයේ සේවකයන් සේවයට වාර්තා කරන ලෙස කල නියෝගය වෙනස් කරමින් සේවා මුර දෙකකට සේවකයන් රාජකාරියට ගෙන්වීමට රජය තීරණය කල බව රාජ්‍ය අමාත්‍ය චන්න ජයසුමන පවසයි.එමෙන්ම රාජ්‍ය සේවයේ නියුතු ගැබිණි කාන්තාවන් හට නිවසේ සිට රාජකාරි කරගෙන යාමට අවස්ථාව සැලසීමට තීරණය කල බව බව පැවසූ ඇමතිවරයා මංගල උත්සව වලදී මුව ආවරණ ඉවත්කොට එකට ආහාර ගැනීමෙන් කොරෝනා ව්‍යාප්තිය වැඩි වන බව සෞඛ්‍ය අංශ විසින් සොයාගෙන ඇතැයි පවසයි.“කොරෝනා පැතිරීම වේගවත් වෙලා. රෝහල් වල මිනිසුන් මැරී වැටෙන තත්වයත් ඇතිවෙලා. අපි රෝගින්ට අවශ්‍ය ඔක්සිජන් ඉන්දියාවෙන් සහ සිංගප්පූරුවෙන් ගෙන්වන්න තීරණය කලා.” ඇමති ජයසුමන වැඩිදුරටත් පවසයි.", "URL": "https://lankatruth.com/si/?p=120974", "Category": "කොවිඩ් -19 (කොරෝනා ) පුවත්", "Parent URL": null}