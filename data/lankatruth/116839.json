{"Source": "Lankatruth", "Timestamp": "May 22, 2021", "Headline": "මැරඩෝනාගේ මරණය ඝාතනයක් ලෙස නම් කරයි… 7කට චෝදනා…", "News Content": "1986 ලෝක කුසලාන තරගාවලියේදී ආර්ජන්ටිනාව ජයග්‍රහණය කරා මෙහෙයවූ, පාපන්දු පුරාවෘත්තයක් වන ඩියේගෝ මරඩෝනාගේ මරණය සම්බන්ධයෙන් ආර්ජන්ටිනාවේ වෛද්‍ය වෘත්තිකයින් 07 දෙනෙකුට මිනීමැරුම් චෝදනා එල්ල වී තිබේ. 2020 නොවැම්බරයේදී ආර්ජන්ටිනාවේ පාපන්දු ශ්‍රේෂ්ඨයා හෘදයාබාධයකින් මිය ගියේය. ඔහුගේ මරණය නිවසින් පිටත කුලියට ලබාගත් ස්ථානයකදී සිදුවී තිබිණි. එම මාසයේම ඔහු මොළයේ රුධිර කැටියක් ලෙස හැඳින්වෙන සබ්ඩුරල් රක්තපාතයක් සඳහා සාර්ථක සැත්කමක් සිදු කළේය. ඔහුගේ මරණය සම්බන්ධයෙන් වාර්තා මේ මස මුලදී පරීක්ෂකයන් විසින් නඩු පවරන්නන් වෙත යොමු කරන ලද අතර මේ වනවිට ඔවුන් ඉල්ලා ඇත්තේ චූදිතයන්ට රට හැර යාමට අවසර නොදෙන ලෙසය. අධිකරණ ලේඛනවලට අනුව, පරීක්ෂණයෙන් පසුව නීතීඥයින් පවසන්නේ මැරඩෝනාගේ වෛද්‍ය කණ්ඩායම “සෑම කෙනෙකුම භාරව සිටි රාජකාරි උල්ලංඝනය කළ” බවත්, පසුව “රෝගියාගේ මාරාන්තික බවට එය හේතු වූ බවත් එසේ නොවුවහොත් එය වළක්වා ගත හැකිව තිබූ” බවත් ය. මාරඩෝනාගේ වෛද්‍ය කණ්ඩායමේ නායකයන් දෙදෙනා වන ස්නායු ශල්‍ය වෛද්‍ය ලියෝපෝල්ඩෝ ලූක් සහ මනෝචිකිත්සක අගුස්ටිනා කොසචොව් සහ තවත් සෞඛ්‍ය වෘත්තිකයන් පස් දෙනෙකුට ස්වේච්ඡාවෙන් මිනිස් ඝාතන චෝදනා එල්ල වී ඇත. වෛද්‍ය මණ්ඩලයේ වාර්තාවේ සඳහන් වන්නේ “රෝගියාගේ ජීවිත අවදානම පිළිබඳ සංඥා නොසලකා හරින ලද” බවයි. මෙම නඩු විභාගය ඉදිරියට සිදුවේ. නොවැම්බරයේදී ලූක්, මරඩෝනා සමඟ ඇති ඔහුගේ වෘත්තීය සම්බන්ධතාවය ගැන නඩු පවරන්නන්ට ප්‍රකාශ කර ඇත්තේ “මම නොසැලකිලිමත් යැයි යෝජනා කිරීමට කිසිවක් නැත,” යනුවෙනි. දෙසැම්බර් මාසයේදී කොසචොව්ගේ නීතිඥයා CNN වෙත පැවසුවේ තම සේවාදායකයා “වෛද්‍ය දෘෂ්ටි කෝණයකින් ඇගේ හොඳම විනිශ්චය භාවිතා කර ඇති” බවය. චූදිතයන් මැයි 31 සිට සාක්ෂි දීමට පටන් ගන්නා අතර වරදකරු වුවහොත් වසර 08 සිට 25 දක්වා සිර දඬුවමක් නියම විය හැකිය. ඔහුගේ අභාවය විමර්ශනය කිරීම සඳහා පත් කරන ලද වෛද්‍ය මණ්ඩලයේ වාර්තාවකට අනුව, මාරඩෝනා මිය යාමට පෙර පැය 12ක් දැඩි වේදනාවෙන් පසුවී සිට ඇත. 60 හැවිරිදි ඔහු සෞඛ්‍ය සේවා ස්ථානයකට ඇතුළත් කළේනම් “දිවි ගලවා ගැනීමට වඩා හොඳ අවස්ථාවක්” තිබෙන්නට ඇතැයි වෛද්‍ය මණ්ඩලයක් සිය වාර්තාවෙන් නිගමනය කර තිබිණි. හිටපු පාපන්දු ක්‍රීඩකයාට ඔහුගේ අවසන් දිනවලදී කුලී නිවසකදී සැලකුවේ ඇයිද යන්න සහ ඔහුගේ මනෝවිද්‍යාත්මක තත්වය ඔහුට තනිවම තීරණ ගැනීමට ඉඩ දුන්නේද යන්න පිළිබඳව විමර්ශකයින් විමර්ශනය කර තිබේ. ඔහුගේ හෘද රෝගී තත්වයට ප්‍රතිකාර නොලැබීම පිළිබඳවද ඔවුහු විමර්ශනය කර ඇත.", "URL": "https://lankatruth.com/si/?p=116839", "Category": "ක්‍රීඩා පුවත්", "Parent URL": null}