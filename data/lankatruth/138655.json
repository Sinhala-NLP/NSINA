{"Source": "Lankatruth", "Timestamp": "August 29, 2022", "Headline": "මර්දනයට එරෙහිව ජිනීවා විරෝධතාවට සාර්ථක පැවැත්විණි", "News Content": "ශ්‍රී ලංකාවේ සිදුවන රාජ්‍ය මර්දනයට එරෙහිව “මර්දනය නවතනු! ජනමතයට එරෙහි පාර්ලිමේන්තුව විසිරවනු!” යනුවෙන් ඊයේ (28) ජිනීවා හි එක්සත් ජාතීන්ගේ මානව හිමිකම් කවුන්සිලය ඉදිරිපිටදී යුරෝපයේ ශ්‍රී ලාංකිකයෝ ලෙස විරෝධතාවයක් සංවිධානය කර තිබිණි. විදුලි කප්පාදුව, ඉන්ධන, ගෑස් සහ ඖෂධ හිඟය, අත්‍යාවශ්‍ය ද්‍රව්‍යවල මිල ඉහළ යාම නිසා ශ්‍රී ලාංකීය ජනතාව මුහුණ පා සිටින අභියෝගාත්මක තත්ත්වය හේතුවෙන් පීඩාවට පත් ජනාතවගෙන් පැනනගින මූලික අයිතීන් වන සාමකාමී රැස්වීම්, අදහස් ප්‍රකාශ කිරීමේ හා පළ කිරීමේ නිදහස සුරක්ෂිත කරන ලෙසත් මහජනයා හිතුමතේ අත්අඩංගුවට ගැනීම සහ මාධ්‍ය වාරණය පැනවීම, සාමකාමී විය යුතු නිදහස් රැස්වීමේ අයිතිය සහ විසම්මුතිය ඇතුළු සියලුම පුරවැසියන්ගේ ප්‍රජාතන්ත්‍රවාදී අයිතීන් සුරක්ෂිත කරන ලෙස ශ්‍රී ලංකා බලධාරීන්ට තමන් දැඩි ලෙස බලකරන බව උද්ඝෝෂකයන් පවසා සිටියහ.", "URL": "https://lankatruth.com/si/?p=138655", "Category": "පුවත්", "Parent URL": null}