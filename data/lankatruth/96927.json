{"Source": "Lankatruth", "Timestamp": "October 3, 2020", "Headline": "සෑම පැය දෙකකට වරක් එක් ළමයෙකු බරපතළ ලිංගික අපයෝජනයට ලක් වෙනවා", "News Content": "මෙරට සෑම පැය දෙකකට වරක් එක් ළමයෙකු බරපතළ ලිංගික අපයෝජනයට ලක් වන බව මහනුවර පැවැති ලෝක ළමාදින වැඩසටහනකට එක්වෙමින් ජ්‍යෙෂ්ඨ නියෝජ්‍ය පොලිස්පති ප්‍රියන්ත ජයකොඩි මහතා පැවසී ය. එහිදී ඔහු වැඩිදුරටත් කියා සිටියේ… “ඔබලා විශ්වාස කරන එකක් නැහැ. මේ ධර්මද්වීපයේ හැම පැය දෙකකට වරක්ම ළමයෙක් බරපතළ ලිංගික අපයෝජනයකට ලක් වෙනවා. අද මේ උත්සවය පැය 04ක් තියේවි. ඒ පැය 04 ඇතුළත ලංකාවේ කොහේ හරි තැනක ළමයි දෙන්නෙක් බරපතළ ලිංගික අපයෝජනයකට ලක් වෙනවා.” යනුවෙනි.", "URL": "https://lankatruth.com/si/?p=96927", "Category": "පුවත්", "Parent URL": null}