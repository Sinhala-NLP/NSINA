{"Source": "Lankatruth", "Timestamp": "October 30, 2020", "Headline": "අකුරණත් සියලු මුස්ලිම් දේවස්ථාන වසා දමයි", "News Content": "අකුරණ ප්‍රාදේශීය ලේකම් කොට්ඨාසයෙන් කොවිඩ් – 19 වයිරසය ආසාදිත පුද්ගලයෙකු අද (30) වාර්තා වීමත් සමඟ අකුරණ කොට්ඨාසයේ පිහිටි සියලුම මුස්ලිම් දේවස්ථානවල පැවැත්වෙන ආගමික කටයුතු නැවත දැනුම් දෙන තුරු නැවැත්වීමට අකුරණ ප්‍රාදේශිය ලේකම් ඉන්දිකා කුමාරි අබේසිංහ මහත්මිය උපදෙස් ලබාදී ඇත. විදෙස්ගත වීම සඳහා කරනු ලැබූ පී.සී.ආර්. පරීක්ෂණයක් අනුව මෙම පුද්ගලයා ආසාදිත බවට වාර්තා වී ඇති බවත් ඉන් පසුව එම පුද්ගලයා ඇතුළු පවුලේ 06දෙනෙකුගේ PCR පරීක්ෂණ සඳහා සාම්පල අද 30 වනදා ලබා ගත් බවත් රජයේ ආයතනයකින් කරනු ලබන එම වාර්තා ලැබෙන තුරු ආරක්ෂණ වැඩපිළිවෙළක් සකස් කර ඇති බවත් ඇය සඳහන් කරයි. කොවිඩ් – 19 ආසාදිතයෙකු වාර්තා වූ බව දැන ගත් විගස මහජනතාව කලබල වීම දක්නට ලබබුණත් එසේ කලබල විය යුතු නැති බවත් සෞඛ්‍ය උපදෙස් පිළිපදිමින් තමන්ගේ නිවෙස්තුලම රැදෙමින් රාජ්‍ය නිලධාරින්ට ඉදිරි වැඩ කටයුතු සිදුකරගන යාමට මහජනාවගේ උපරිම සහාය ලබා දෙන ලෙසත් ප්‍රාදේශිය ලේකම්වරිය ඉල්ලා සිටියි.", "URL": "https://lankatruth.com/si/?p=98995", "Category": "පුවත්", "Parent URL": null}