{"Source": "Lankatruth", "Timestamp": "April 9, 2021", "Headline": "ජල බිල ඉහළට… සොරනාතොට ජනතාව පාරට බසිති…", "News Content": "සොරනාතොට ප්‍රාදේශීය සභාව විසින් ජනතාව වෙල ලබා දෙන පානීය ජලය සඳහා අයරකන මුදල් ඉහළ දැමීමට එරෙහිවත් පිරිසිදු ජලය ලබා නොදීමට එරෙහිවත් විරෝධය පලකරමින් ජල පාරිභෝගික අයිතීන් සුරැකීමේ එකමුතුව ලෙස එම සංවිධානය වූ ජනතාව එම ප්‍රාදේශීය සභාව ඉදිරිපිටදී විරෝධතාවයක නිරත වූහ. මෙම අවස්ථාවට, ජලය සඳහා අයකරනු ලබන මුදල් වැඩි කිරීමට සොරනාතොට ප්‍රාදේශීය සභාවේදී සභාපතිවරයා යෝජනා කළ අවස්ථාවේදී ශ්‍රී ලංකා නිදහස්පක්ෂය, එක්සත් ජාතිපක පක්ෂය සහ පොහොට්ටු පක්ෂය නියෝජනය කරන මන්ත්‍රීවරු 15 දෙනාම එයට පක්ෂවී ඇති අතර ඊට විරෝධය පල කර ඇත්තේ ජනතා විමුක්ති පෙරමුණේ මන්ත්‍රීවරයා පමණි. අද පැවති මෙම විරෝධතාවයට ජනතා විමුක්ති පෙරමුණේ මන්ත්‍රී ජයලත් දික්පිටියද එක්වී සිටියහ. සොරණාතොට ප්‍රාදේශීය ලේකම් කොට්ඨාශයට අයත් වත්තේකැලේ, කන්දේගෙදර, එගොඩවෙල ඇතුළු ගම්මාන රැසක ජනතාව මේ සඳහා එක්වී සිට ඇත. අද (09) උදෑසන 9.00ට පමණ ප්‍රාදේශීය සභාව ඉදිරිපසින් දිවෙන බදුල්ල මහියංගන මාර්ගය අසළින් විරෝධතාව ආරම්භ කළ පිරිස පසුව මාර්ගය අවහිර කරමින් උද්ඝෝෂණයේ නියළුනු අතර පෙරවරු 10.00ට පමණ ප්‍රාදේශීය සභාවේ පිවිසුම් දොරටුව ඉදිරිපසට පැමිණ යළිත් සටන්පාඨ කියමින් විරෝධතාවයේ නිරතවූහ.", "URL": "https://lankatruth.com/si/?p=114609", "Category": "පුවත්", "Parent URL": null}