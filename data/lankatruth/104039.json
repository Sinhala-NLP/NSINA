{"Source": "Lankatruth", "Timestamp": "December 20, 2020", "Headline": "මුස්ලිම් මෘතදේහ භූමදානයට ඉඩ නොදීම මූලික අයිතිවාසිකම් කඩ කිරීමක් – TNA", "News Content": "කොවිඩ් වැළඳී මිය යන මුස්ලිම් ජාතිකයන්ගේ මෘතදේහ භූමදානය පිළිබඳ තීන්දුව තවදුරටත් ප්‍රමාද නොකර ආණ්ඩුව විසින් කඩිනමින් ගත යුතු බව දෙමළ ජාතික සංධානය කියා සිටියි. ඊයේ (19) පැවැති දෙමළ ජාතික සන්ධානයේ පාර්ලිමේන්තු කණ්ඩායම් රැස්වීමේදී මේ තීන්දුව ඒකමතිකව ගනු ලැබ ඇත. වෛද්‍ය විද්‍යාත්මක මතය අනුව කොරෝනා ආසාදිත මෘතදේහ භූමදානයෙන් වසංගතය පැතිරෙන්නේ නැති බවත්, ලෝකයේ බොහෝ රටවල භූමදානය සිදුකරන බවත් එම සංධානය වැඩි දුරටත් කියා සිටී. එනිසා අප්‍රමාදව මුස්ලිම් නායකයන් සමඟ සාකච්ඡා කර සාධාරණ තීන්දුවකට ආණ්ඩුව එළැඹිය යුතු බව දෙමළ ජාතික සන්ධානය අවධාරණය කරයි.", "URL": "https://lankatruth.com/si/?p=104039", "Category": "පුවත්", "Parent URL": null}