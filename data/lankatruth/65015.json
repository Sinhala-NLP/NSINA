{"Source": "Lankatruth", "Timestamp": "December 10, 2018", "Headline": "මෝදර වෙඩි තැබීමකින් පස් දෙනෙකුට තුවාල", "News Content": "කොළඹ මෝදර ප්‍රදේශයේදී සිදු වු වෙඩි තැබීමකින් කාන්තාවන් දෙදෙනකු ඇතුළු පස් දෙනකුට තුවාල ලබා රෝහල් ගතකර ඇත. ත්‍රිරෝද රියකින් ගමන් කරමින් සිටි පිරිසකට යතුරුපැදියකින් යමින් සිටි දෙදනකු ටී 56 ගිනි අවියකින් මෙලෙස වෙඩි තබා තිබේ. එම අවස්ථාවේ මාර්ගයේ ගමන් කරමින් සිටි කාන්තාවකටද වෙඩි වැදී ඇත. වෙඩිප්‍රහාරයකින් ජීවිතක්ෂයට පත්ව සිටින මෝදර ප්‍රදේශයේ පාතාල සාමාජිකයකු වන “චූටි ක්කුන්” නැමැත්තාගේ සහෝදරියක් ඇතුළු පිරිසක් ගමන් ගත් ත්‍රිරෝද රියකට මෙම වෙඩි ප්‍රහාරය එල්ල වී ඇතැයි වැඩිදුරටත් වාර්තා වේ.", "URL": "https://lankatruth.com/si/?p=65015", "Category": "පුවත්", "Parent URL": null}