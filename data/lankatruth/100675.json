{"Source": "Lankatruth", "Timestamp": "November 19, 2020", "Headline": "සිල් රෙදි නඩුවේ වරදකරුවන් නිදොස්කොට නිදහස්", "News Content": "2015 ජනාධිපතිවරණ සමයේදී මහින්ද රාජපක්ෂ මහතාගේ මැතිවරණ ප්‍රචාරක ව්‍යාපාරය වෙනුවෙන් සිල් රෙදි බෙදාදීම සඳහා රුපියල් ලක්ෂ 6,000ක් විදුලි සංදේශ නියාමන කොමිසමේ මුදල් අවභාවිතා කිරීම නිසා වරදිකරුවන් වී සිටි ලලිත් වීරතුංග සහ අනූෂ පැල්පිට යන දෙදෙනා අභියාචනාධිකරණයෙන් අද (19) උදෑසන නිදොස්කොට නිදහස් කර තිබේ. මෙම චෝදනාවට 2018දීකොළඹ මහාධිකරණය විසින් මොවුන් දෙදෙනා වරදකරුවන් කොට අවුරුදු තුනක බරපතල වැඩ ඇතිව සිර දඬුවමක් සහ දඩමුදල් නියම කෙරිණි. ලලිත් වීරතුංග සහ අනූෂ පැල්පිට යන දෙදෙනාට සිර දඬුවම් ලබාදුන් මොහොතේම මහින්ද රාජපක්ෂ මහතා ඇතුළු කිහිපදෙනෙකු එවකට අගමැති රනිල් වික්‍රමසිංහ මහතා හමුවී සාකච්ඡා කර තිබූ අතර ඉන් පසු මෙලෙස ඔවුන් අභියාචනය ඉදිරිපත් කර ඇප ලබාගන්නා ලදී. ඒ අනුව පසුගිය කාලයේ මොවුන් ඇප මත සිටි අතර මෙම රාජ්‍ය මුදල් අවභාවිතාව සිදු වනවිට විදුලි සංදේශ නියාමන කොමිසමේ සභාපතිවරයා ලෙස ජනාධිපති ලේකම් ලලිත් වීරතුංග කටයුතු කළේය. එම කොමිසමේ අධ්‍යක්ෂ ජනරාල්වරයා ලෙස අනූෂ පැල්පිට කටයුතු කළේය. මොවුන් විසින් සිදුකරන ලද අභියාචනය සළකා බලමින් අද (19) මෙලෙස ඔවුන් නිදොස්කොට නිදහස් කරන ලදී.", "URL": "https://lankatruth.com/si/?p=100675", "Category": "පුවත්", "Parent URL": null}