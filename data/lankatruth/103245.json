{"Source": "Lankatruth", "Timestamp": "December 12, 2020", "Headline": "කඩිමුඩියේම නීතිපති දෙපාර්තමේන්තුව අලුත් ගොඩනැගිල්ලට", "News Content": "නීතිපති දෙපාර්තමේන්තුව ඉතා හදිසියේම අලුත්කඩේ උසාවි සංකීර්ණය ආසන්නයේ අලුතින් ඉදිකර තිබෙන තට්ටු 14ක ගොඩනැගිල්ට යාමට තීරණය කර ඇති බව අනාවරණය වේ. මේ බව අනාවරණය වන්නේ නීතිපතිවරයාගේ සම්බන්ධීකරණ නිලධාරිනී රජයේ අධිනීතිඥ නිශාරා ජයරත්න මෙනවිය නිකුත් කළ පණිවිඩයකිණි. එහි සඳහන් ව්නනේ නීතිපති දෙපාර්තමේන්තුවේ කටයුතු ලබන සඳුදා සිට නව ගොඩනැගිල්ලේ සිදුකිරීමට නියමිතව බවයි. නීතිපතිවරයාගේ ප්‍රධානත්වයෙන් එදිනට පැවැත්වෙන කෙටි උත්සවයකින් අනතුරුව අලුත්කඩේ ඉදිකරන ලද නව ගොඩනැගිල්ල විවෘත කිරීමට නියමිත බවද එමගින් අනාවරණය වේ. අද (12) පෙරවරුවේ නීතීවරු කණ්ඩායමක්, රාජ්‍ය සේවකයන් සහ සිවිල් පුරවැසියන් පිරිසක්ද සමග එම ස්ථානයට ගොස් නිරීක්ෂණයක් සිදු කිරීමෙන් අනතුරුව මාධ්‍ය වෙත අදහස් දක්වමින් සඳහන් කර සිටියේ රුපියල් ලක්ෂ 170ක මාසික කුලියකට අධිකරණ අමාත්‍යාංශය ලෝක වෙළඳ මධ්‍යස්ථානය වෙත ගෙනයනවා වෙනුවට මෙතෙක් කිසිදු ප්‍රයෝජනයකට ගෙන නැති නීතිපති දෙපාර්තමේන්තුව වෙනුවෙන් ඉදි කළ මෙම ගොඩනැගිල්ල අධිකරණ අමාත්‍යාංශය සඳහා භාවිතා කළ හැකි බවයි. කෙසේ වෙතත් එම නිරීක්ෂණයෙන් කෙටි වේලාවකට පසු නීතිපති දෙපාර්තමේන්තුවේ මෙම නව තීරණය මාධ්‍ය වෙත නිකුත් කර තිබිණි.", "URL": "https://lankatruth.com/si/?p=103245", "Category": "පුවත්", "Parent URL": null}