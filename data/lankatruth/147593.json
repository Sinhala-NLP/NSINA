{"Source": "Lankatruth", "Timestamp": "June 4, 2023", "Headline": "කරුණා අම්මාන්ට සත්‍ය සෙවීමේ කොමිසම හමුවේ චෝදනා ගොනු කිරීමට සැරසෙයි", "News Content": "මීට වසර 33කට පෙර තිරුක්කෝවිල් වනයේදී පොලිස් භටයන් 600 දෙනකු ඝාතනය කිරීම සම්බන්ධයෙන් නැඟෙනහිර හිටපු එල්ටීටීඊ ප්‍රධානියා වූ විනයාගමූර්ති මුරලිදරන් හෙවත් කරුණා අම්මාන්ට එරෙහි රජය ස්ථාපිත කළ සත්‍ය සෙවීමේ කොමිසම හමුවේ චෝදනා ගොනු කිරීමට තීරණය කර ඇතැයි වාර්තා වේ. මෙම පොලිස් භටයන් සංහාරය කිරීම කරුණා සිදුකළ බව බැංගලෝරයේ මහාචාර්යවරයෙක් සහ ඝාතනය සිදු වූ සමයේ තිරුක්කෝවිල්හි කඳවුරේ සිටි හිටපු විශේෂ කාර්ය බලකා භටයකු වූ ජනිත් චමිල ජිනීවා මානව හිමිකම් කවුන්සිලයටද පැමිණිලි කර තිබේ. වසර 1990 ජුනි 11 දා සිදු වූ මෙම ඝාතනය ගැන මෙතෙක් කිසිදු පරීක්‍ෂණයක් සිදුවී නැත. තිරුක්කෝවිල් සංහාරයේදී දිවි ගලවා ගනු ලැබුවේ පොලිස් භටයන් දෙදෙනෙක් පමණි. එවකට නැඟෙනහිර හිටපු එල්ටීටීඊ ප්‍රධානියා වූ විනයාගමූර්ති මුරලිදරන් හෙවත් කරුණා අම්මාන් පසුව ශ්‍රී ලංකා නිදහස් පක්ෂයේ උප සභාපති ධරයට පත් කරගත් අරත පසුව එවකට සිටි ශ්‍රී ලංකා නිදහස් පක්ෂයේ නායක මෙන්ම ජනාධිපති මහින්ද රාජපක්ෂ විසින් ඔහුට නැවත පදිංචි කිරීමේ නියෝජ්‍ය ඇමති ධුරයද පිරිනැමීය. ඉන් පසු ඔහු දෙමළ ජාතික නිදහස් පෙරමුණ ගොඩනගා ගත් අතර පසුව ඔහු එම පක්ෂයේ නායකයා ලෙස පොහොට්ටු පක්ෂය සමග එක්විය.", "URL": "https://lankatruth.com/si/?p=147593", "Category": "පුවත්", "Parent URL": null}