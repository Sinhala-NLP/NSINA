{"Source": "Lankatruth", "Timestamp": "September 21, 2018", "Headline": "වීරවංස වෙනුවෙන් ඡන්දෙ දෙන්න වීරවංසගේ මන්ත්‍රීවරුත් නැහැ", "News Content": "පාර්ලිමේන්තුවේ විනය කඩකරමින් අශෝභන ලෙස හැසිරීම නිසා සති 02ක කාලයක් පාර්ලිමේන්තුව තහනමට ලක්වූ විමල් වීරවංස මන්ත්‍රීවරයා බේරාගැනීම සඳහා අද (21) එම පක්ෂයේ කිසිදු මන්ත්‍රීවරයෙකු පාර්ලිමේන්තුවට පැමිණ නොසිටීම විශේෂත්වයකි. පාර්ලිමේන්තුවේ වරප්‍රසාද කමිටුව විසින් ඉදිරිපත් කර තිබූ මෙම යෝජනාව සභානායකවරයා විසින් පාර්ලිමේන්තුවට ඉදිරිපත් කළ අතර එයට පාර්ලිමේන්තුවේ අනුමැතිය ලබා ගැනීම සඳහා පැවති ඡන්ද විමසීමේදී යෝජනාවට පක්ෂය ඡන්ද 39ක්ද විරුද්ධවද ඡන්ද 21ක්ද ලැබී තිබිණි. මෙම යෝජනාවට විරුද්ධව ඡන්දය ලබා දුන් 21 දෙනා අතර විමල් වීරවංස මහතාගේ අනුගාමික මන්ත්‍රීවරු තිදෙනාගෙන් කිසිවෙකු හෝ ඡන්දය ලබා දී නොතිබුණ අතර 70කින් යුත් මහින්ද පිලේ මන්ත්‍රීවරුන්ගෙන් 50ක පමණ පරිසක්ද මෙම ඡන්ය විමසීමේ අවස්ථාව මගහැර ගොස් තිබිණි.", "URL": "https://lankatruth.com/si/?p=59751", "Category": "පුවත්", "Parent URL": null}