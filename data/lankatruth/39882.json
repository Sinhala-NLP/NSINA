{"Source": "Lankatruth", "Timestamp": "August 25, 2017", "Headline": "සූකර උණට ගොදුරුව ඉන්දියානුවෝ 1094ක් මිය යයි", "News Content": "2017 වසරේ ගෙවුණු මාස අටක කාලය තුළ සූකර උණ හේතුවෙන් ඉන්දියාවේ පුද්ගලයින් 1094ක් මියගොස් ඇති අතර පසුගිය සති තුනේදී පමණක් පුද්ගලයින් 342ක් මියගොස් ඇති බව එරට සෞඛ්‍ය අංශ පවසයි. ඉන්දියාව පුරා මේ වසරේ වාර්තා වී ඇති සූකර උණ රෝගීන් ගණන 22000 ඉක්මවා ගොස් ඇති අතර මෙය පසුගිය වසරට වඩා හතරගුණයකින් වැඩි ප්‍රමාණයක් බව බලධාරීහු පවසති. සූකර උණ රෝගීන් වැඩි පිරිසක් වාර්තා වීඇත්තේ මහාරාශ්ට ප්‍රාන්තයෙනි. එම ප්‍රාන්තයේ පමණක් 437දෙනකු මියගොස් ඇත. ඊට ආසන්නයේ පිහිටි ගුජරාටි ප්‍රාන්තයේ 269ක් මරණ වාර්තා වී ඇත. පෞද්ගලික අංශ වල වෛද්‍යවරු පවසා ඇත්තේ පෞද්ගලික රෝහල් වලින් වාර්තා වන මරණ හා රෝගීන්ගේ දත්ත රජයේ සංඛ්‍යා‍ ලේඛනවලට ඇතුලත් නොවන බවත් එම නිසා තත්වය පෙනෙන ප්‍රමාණයට වඩා බෙහෙවින් භයානක විය හැකි බවයි.", "URL": "https://lankatruth.com/si/?p=39882", "Category": "විදෙස් පුවත්", "Parent URL": null}