{"Source": "Lankatruth", "Timestamp": "March 9, 2021", "Headline": "සෙනෙගාලයේ තරුණයන් හා ශිෂ්‍යයන් රජයට එරෙහිව වීදි සටන් ත්‍රිව කරයි !", "News Content": "අප්‍රිකාවේ බටහිර කොටසේ ඇති කුඩා රටක් වන සෙනෙගාලයේ දේශපාලන හා ආර්ථික අර්බුදය පසුගිය සති කීපයේ සිට උග්‍ර අතට හැරී ඇත. 2019 වසරේ මැතිවරණ නීති බරපතළ ලෙස උල්ලංඝනය කරමින් බලයට පැමිණි MACKY SALLගේ දුර්දාන්ත පාලනයට එරෙහිව ශිෂ්‍යයන් හා තරුණයන් යුධ ප්‍රකාශ කරමින් සිටි. රජය විසින් දියත් කල මර්දනයේදී රටේ තුන්වෙනි විපක්ෂ බලවේගය වන (PASTEF) පක්ෂයට නායකත්වය දෙන Ousmane Sonko අත්අඩංගුවට ගැනීමත් සමගම රට පුරා ඇවිලී ගිය තරුණ හා ශිෂ්‍ය අරගල අවසානයේදී නාගරික ගරිල්ලා සටන් බවට පත්විය. රාජ්‍ය දේපල ගිනි තැබිණි. රටේ ප්‍රධාන ආයෝජකයා වන ප්‍රංශයට අයත් බහුජාතික සමාගම් වලට පහරදී විනාශ කරන ලදී. ජනාධිපති MACKY SALL විසින් 2014 සිට සංවර්ධනය ඉලක්ක කර සෙනෙගාලයේ අගනුවරින් කිලෝ මීටර් 32ක් ඈතින් පිහිටි මහා නගරයක් නිර්මාණය කිරීමත්, විශාල ගුවන් තොටුපලක් හැදීමත්, සීඝ්‍රගාමි දුමිරිය පද්ධතියක් නිර්මාණය කිරීමත් ආරම්භ කරන ලදී. මේ සියළු ව්‍යපෘති නාස්තිකාර මෙන්ම ප්‍රංශ බහුජාතික සමාගම් සමග එකතු වී කොමිස් ලබාගනිමින් සිදුකල මහා පරිමාණ සොරකම් බවට හෙළිකරමින් මුල්‍ය කළමනාකරණ සේවයේ නියතුව සිටි තරුණ Ousmane Sonko විසින් හෙළිකිරීමත් සමග ඔහු රාජ්‍ය සේවයෙන් පහ කරන ලදී. සේවයෙන් පහකිරීමෙන් පසුව මෙම තරුණ රාජ්‍ය නිළධාරියා බලයේ සිටින ජනාධිපතිවරයා රටේ ජාතික සම්පත් වන තෙල් හා ගෑස් විකුණා සිදුකරණ ලද වංචාවන් හෙළිකිරීමත් සමගම රටේම ජනතාව වීදි වලට බසිමින් ඔහුට තම ධුරයෙන් ඉල්ලා අස්වන ලෙස බලකරමින් රට පුරා විරෝධතා පවත්වන ලදී. 2014 දී සේවයෙන් පහකළ Ousmane Sonko තම දේශපාලන පක්ෂය වන දේශප්‍රේමී සහෝදරත්වය (PASTEF) නමින් වාමාංශික පක්ෂයක් බිහි කරන අතර පසුගිය ජනාධිපතිවරණයේදී එනම් 2019දී 15.6%ක ලබාගනිමින් තුන්වැනි ස්ථානයට පත් විණි. එය පැහැදිලිවම රටේ 50%ක් වන තරුණයන්ගේ දැඩි ආකර්ෂණයට පත්වූ පක්ෂය බවට ඉතා වේගයෙන් පත්විණි. තම පක්ෂයේ ප්‍රතිපත්ති ලෙස ප්‍රංශ අධිරාජ්‍ය විරෝධී, ක්‍රම විරෝධී, දුෂණයෙන් තොර ප්‍රජාතන්ත්‍රවාදී සමාජයක් ගොඩනැගීම අරමුණු කරගත් වැඩපිළිවෙලක් බව ඔහු පවසයි. එසේම එක්සත් අප්‍රිකාවක් බිහිකිරීම සඳහා (pan-Africanism) කැපවන බවද ඔහු පවසයි. ව්‍යවස්ථාව සංශෝධනය කරමින් තුන්වන වරටත් 2024 දී නැවත ජනාධිපතිවරණයට ඉදිරිපත් වීමට සිහින දකින MACKY SALL මෙම තරුණ විප්ලවවාදියා මෙල්ල කිරීමට තීරණය කරන ලදී. දිනෙන් දින ඉහල යන Ousmane Sonko ගේ ජනප්‍රියතාවය නිසා ඔහුව අත්අඩංගුවට ගනු ලබන්නේ එක්තරා කාන්තාවක් විසින් ඇයව දුෂණය කළා යයි චෝදනා කර සිදු කරන පැමිණිල්ලක් හේතුවෙනි. තම විරුද්ධවාදීන් මර්දනය කිරීම සඳහා MACKY SALL අතීතයේදී ද මෙවැනිම උපක්‍රම යොදාගෙන තිබිණි. ඒ සමගම රට පුරා තරුණයන් හා ශිෂ්‍යයන් Ousmane Sonko අත්අඩංගුවට ගැනීමට එරෙහිව රට පුරා වීදි බසින්නට විණි. රජය හමුදාව කැඳවූ අතර වෙඩි තැබීමෙන් පුද්ගලයින් 6දෙනෙකු ජීවතක්ෂයට පත්වී විශාල පිරිසක් තුවාල ලබා ඇත. රටේ විකල්ප මාධ්‍ය තහනම් කෙරිණි. පිළිතුරු ලෙස රාජ්‍ය මාධ්‍ය ආයතන විරෝධතාකරුවන් විසින් ගිනිතබන ලදී. රාජ්‍ය දේපලවලට හා ප්‍රංශ බහුජාතික සමාගම් වලට පහර දී විනාශ කෙරිණි. රටේ විශ්වවිද්‍යාල ශිෂ්‍ය ප්‍රජාව අරගලයට නායකත්වය දෙමින් ප්‍රජාතන්ත්‍රවාදය දිනා ගැනීමේ ජාතික ව්‍යාපාරය (M2D) බිහිකරමින් ජනාධිපති MACKY SALL එළවා දැමීම සඳහා නොනවතින අරගලයක් මාර්තු 8 වැනිදා සිට රට පුරා උත්සන්න කිරීමට තීරණය කිරීමත් සමග Ousmane Sonko ඇප පිට නිදහස් කිරීමට සඳුදා හවස් වනවිට රජයට සිදුවිණි. කොරෝනා වසංගතය හේතුවෙන් රටේ සංචාරක කර්මාන්තය 8%PIB කඩා වැටී ඇත. රාජ්‍ය ණය 62.5%PIB, උද්ධමනය 3-5%දක්වාත් අයවැය හිඟය 2%-6.2%PIB දක්වාත් ඉහල ගොස් ඇත. ඩයස්පොරාවෙන් ලබාදෙන15%PIB ද රටට අහිමි වී ඇත. කෙසේ වෙතත් දැඩි ආර්ථික අර්බුධයක ගිලි සිටින සෙනගාලයේ MACKY SALLගේ දුෂිත රජය ආරක්ෂා කරගැනීම සඳහා සුප්‍රකට ඇමරිකානු USAID ආයතනය වහා ඩොලර් මිලියන 600ක් රටේ ආර්ථිකයට මේ වනවිට පොම්ප කිරීම තුල ඇමරිකාවට හා ප්‍රංශයට ඔහු කෙතරම් වැදගත් පුද්ගලයෙක්ද යන්න පැහැදිලිවේ.", "URL": "https://lankatruth.com/si/?p=112253", "Category": "විදෙස් පුවත්", "Parent URL": null}