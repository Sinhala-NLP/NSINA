{"Source": "Lankatruth", "Timestamp": "May 20, 2019", "Headline": "තිස් වසරක යුද්ධයෙන් අසරණවූවන්ට වගකීමෙන් මැදිහත්වන්න", "News Content": "තිස් වසරක් පුරා පැවති යුද්ධය අවසන් කිරීමෙන් පසු ශ්‍රී ලංකා රජය ජාත්‍යන්තරයට ලබාදුන් පොරොන්දු ඉටුකරමින් යුද්ධයෙන් පීඩාවට පත්වූවන්ට වගවීමේ ක්‍රියාවලිය තවදුරටත් ක්‍රියාවට නැංවිය යුතු බව කැනේඩියානු අග්‍රාමාත්‍ය වරයා පවසා තිබේ. කැනේඩියානු අග්‍රාමාත්‍ය ජස්ටින් ටෘඩෝ, යුද්ධය අවසන් කිරීමේ දස වැනි සමරුව වෙනුවෙන් නිවේදනයක් නිකුත් කරමින් මේ බව පවසා ඇති අතර ඔහු වැඩිදුරටත් සඳහන් කර ඇත්තේ පසුගිය දස වසර තුළ යුද්ධයෙන් පීඩාවට පත්වූවන් විශාල ප්‍රමාණයක් තමා මුණගැසී ඇති බවය. තිස් වසරකට ආසන්න යුද්ධයෙන් දහස් ගණනක් ජීවිත අහිමි වූ අතර ඊට වඩා වැඩි ගණනක් තුවාලකරුවන් බවට පත්විය. දිගුකාලින සාමය සහ සංහිදියාව වෙනුවෙන් ශ්‍රී ලංකා රජය වගකීමෙන් කටයුතු කරනු ඇතැයි තමන් අපේක්ෂා කරන බව ද ජස්ටින් ටෘඩෝ පවසයි. යුද්ධයෙන් අසරණ වූවන්ට සිය කණගාටුව පලකරන බවද කැනේඩියානු අග්‍රාමාත්‍යවරයා දන්වා තිබේ.", "URL": "https://lankatruth.com/si/?p=74219", "Category": "පුවත්", "Parent URL": null}