{"Source": "Lankatruth", "Timestamp": "November 7, 2019", "Headline": "කඳුකර ජනතා ඉඩම් අයිතිය සඳහා ව්‍යාපාරය සහ ජාතික ජන බලවේගය අතර හමුවක්", "News Content": "කඳුකර ජනතා ඉඩම් අයිතිය සඳහා ව්‍යාපාරය සහ ජාතික ජන බලවේගය අතර හමුවක් පසුගියදා බත්තරමුල්ල පැලවත්ත හි පිහිටි ජනතා විමුක්ති පරෙමුණේ ප්‍රධාන කාර්යාලයේදී සිදුවිය. මෙම හමුව සඳහා කඳුකර ජනතා ඉඩම් අයිතිය සඳහා ව්‍යාපාරය වෙනුවෙන් එහි කැඳවුම්කරු එස්.ටී ගනේෂලිංගම් මහතා ඇතුළු පිරිසක් එක්වී සිටි අතර ජාතික ජන බලවේගය වෙනුවෙන් ජනතා විමුක්ති පෙරමුණේ ජාතික බිමල් රත්නායක මහතා සහභාගී වී තිබිණි. මෙරට සියවස් දෙකක පමණ කාලයක් තිස්සේ කඳුකර දෙමළ ප්‍රජාව මුහුණදෙන බලවත් ප්‍රශ්න විසඳාගැනීම සඳහා පසුගිය කාලය මුළුල්ලේම යෝජනා සහිත සංදේශයන් රජයේ මැති ඇමතිවරු වෙත හා ජනාධිපතිවරයා වෙත ඉදිරිපත් කර ඇතත් මෙතෙක් ඊට නිසි විඳුම් නොලද බව සඳහන් කරන ඔවුන් සිය ප්‍රශ්න සම්බන්ධයෙන් ජනාධිපති අපේක්ෂකයන් දැනුවත්කරන බවද සඳහන් කරයි. ඒ අනුව ජාතික ජන බලවේගයේ ජනාධිපති අපේක්ෂක අනුර දිසානායක මහතා වෙත සිය ප්‍රශ්න ඉදිරිපත් කිරීමේ අරමුණෙන් කඳුකර ජනතා ඉඩම් අයිතිය සඳහා ව්‍යාපාරය සහ ජාතික ජන බලවේගය අතර වූ මෙම හමුව පැවැත්විණි.", "URL": "https://lankatruth.com/si/?p=84937", "Category": "පුවත්", "Parent URL": null}