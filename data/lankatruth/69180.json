{"Source": "Lankatruth", "Timestamp": "February 27, 2019", "Headline": "බලධාරීන්ගේ නොසැළකිලිමත්කමින් වැනසීයන ලෝක උරුමය – දුම්බර", "News Content": "ලෝක උරුම නකල්ස් රක්ෂිතයේ අවිධිමත් ලෙස සිදුකෙරෙන සංචාරක ව්‍යාපාර කටයුතු සහ ගව පාලනය හේතුවෙන් එහි ජෛව විවිධත්වයට දැඩි තර්ජනයක් එල්ලවී ඇතැයි දේශීය වනාන්තර සුරැකීමේ සංගමය පවසයි. ඉතා වැදගත් ලෝක උරුම රක්ෂිතයක් වන නකල්ස් රක්ෂිතයේ පිටවල පතන ප්‍රදේශයට මේ හේතුවෙන් දැඩි තර්ජනයක් එල්ලවී ඇත. පිටවල පතනට පමණක් ආවේනික පතන් අල, නිල්මොණරැස්ස, කදුලැස්ස හා වටලැස්ස වැනි ශාක විශේෂ ගණනාවක් ද ගල්පර මැඩියා වැනි රතු දත්ත වාර්තා අනුව වදවීයෑමේ දැඩි තර්ජනයට ලක්වූ සත්ව විශේෂයන්ගෙන් ද සමන්විත මෙම පරිසර පද්ධතිය ජාතික උරුමයක් ලෙස රැකගත යුතු වුවද බලධාරීන් ඒ සඳහා නිසි අවධානයක් යොමුකර නැත. සංචාරකයින් ලෙස පැමිණෙන පිරිස් මත්පැන් සාද පැවැත්වීම ඇතුළු අවිචාරවත් ක්‍රියා මෙම පරිසර පද්ධතියේ විනාශයට දැඩිව බලපා ඇත. එසේම අයාලේ යන ගවයින් නිරන්තරයෙන් පතනෙහි ශාක විශේෂවලට දැඩි හානි සිදුකරන බව දේශීය වනාන්තර සුරැකීමේ සංගමය පවසයි. එම සංගමයේ සභාපති අතීන් නසීර් මහතා විසින් නිකුත්කළ මාධ්‍ය නිවේදනයක මේ සම්බන්ධව තොරතුරු අඩංගුවන අතර ඔවුන් වැඩිදුරටත් ඉල්ලා සිටින්නේ ලෝක උරුම රක්ෂිතයක් වන මෙම අගනා පරිසර පද්ධතිය රැක ගැනීමට අදාල බලධාරීන් නිසි අවධානයෙන් ක්‍රියාකිරීම වැදගත් බවයි. එම මාධ්‍ය නිවේදනය පහත දැක්වේ…", "URL": "https://lankatruth.com/si/?p=69180", "Category": "පරිසර", "Parent URL": null}