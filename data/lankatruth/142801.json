{"Source": "Lankatruth", "Timestamp": "December 12, 2022", "Headline": "ඇඟලුම් කර්මාන්තය බිඳ වැටීමේ තරම දත්තවලින් තහවුරු වේ", "News Content": "මෙරටට විදේශ විනිමය උපයා ගැනීමේ ප්‍රධාන මාර්ගයක් වන ඇඟලුම් අපනයන ආදායම පසුගිය අගෝස්තු මාසයෙන් පසුව වේගයෙන් බිඳ වැටෙමින් පවතින බව නවතම දත්තවලින් තහවුරු වී තිබේ. පසුගිය අගෝස්තු මාසයේදී ඇඟලුම් අපනයනයෙන් ඩොලර් මිලියන 566.9ක් උපයා ගෙන තිබූ අතර 2021 අගෝස්තු මාසයේදී උපයා ගෙන ඇත්තේ ඩොලර් මිලියන 493.3කි. නමුත් මෙම අපනයන ආදායම 2022 සැප්තැම්බර් වෙනවිට ඩොලර් මිලියන 481.5 දක්වා අඩුවී ඇති අතර ඔක්තෝබර් මාසයේදි එම අගය ඩොලර් මිලියන 443.5 දක්වා තව දුරටත් පහත වැටී ඇති බව මහ බැංකුව නිකුත් කළ නවතම නිල නිවේදනයකින් හෙළිවී තිබේ.  ඇඟලුම් කර්මාන්තයේ අපනයන ආදායම් 2021 ඔක්තෝබර් මාසයේදී ඩොලර් මිලියන 510.6ක් වී තිබිණි. එය 2022 ඔක්තෝබර් මායෛ් ඩොලර් මිලියන 443.5 දක්වා බිඳ වැටී ඇත.  කොවිඩ් වසංගත සමයේදී පවා විදේශ විනිමය ඉපයීමේදී කඩා නොවැටුණු ඇඟළුම් කර්මාන්තය රනිල් වික්‍රමසිංහ පාලනය යටතේ වේගයෙන් කඩා වැටෙමින් පවතී.  මේ අතර 2021 ජනවාරි සිට ඔක්තෝබර් දක්වා කෘෂිකාර්මික අපනයනවලින් ඩොලර් මිලියන 2228.3ක් උපයා ගෙන තිබුණ ද මෙම වසරේ ජනවාරි සිට ඔක්තෝබර් කාලය තුළ එය ඩොලර් මිලියන 2165.3 දක්වා පහත වැටී ඇත. ඛනිජ අපනයන ආදායම ද 2021 එම කාලය තුළ ඩොලර් මිලියන 36ක් උපයා ඇති අතර මෙම වසරේදී එය ඩොලර් මිලියන 27.3 දක්වා බිඳ වැටී ඇත.", "URL": "https://lankatruth.com/si/?p=142801", "Category": "ආර්ථික පුවත්", "Parent URL": null}