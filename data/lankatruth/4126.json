{"Source": "Lankatruth", "Timestamp": "September 13, 2012", "Headline": "දිවුරුම් දීමටත් පෙර පළාත් මන්ත්‍රී රිමාණ්ඩ්", "News Content": "පසුගිය පළාත් සභා මැතිවරණයෙන් රත්නපුර දිස්ත්‍රික්කයේ වැඩිම මනාප ලබාගත් එක්සත් ජාතික පක්ෂ මන්ත්‍රී ටී. එම්. හසිත සමන්ත මුහන්දිරම් මහතා රිමාණ්ඩ් බන්ධනාගාරගත කර ඇතැයි වාර්තාවේ. සබරගමු පළාත් සභා ඡන්ද ප්‍රචාරක කටයුතුවලදී එක්සත් ජාතික පක්ෂයේම කුරුවිට ප්‍රාදේශීය සභා විපක්ෂ නායක අයි. කේ. කුලරත්න මහතාට ගිනි අවියකින් පහර දීමක් සම්බන්ධයෙන් ලැබුනු පැමිණිල්ලක් අනුව ගොණුකළ නඩුවක් අද (13) විභාගයට ගත් අවස්ථාවේ රත්නපුර මහේස්ත්‍රාත් චානිමා විජේබණ්ඩාර මහත්මිය විසින් මෙම නියෝගය පණවනු ලැබ තිබේ. පළාත් මන්ත්‍රීවරයාගේ නීතිඥ නිශ්ශංක නානායක්කාර මහතා අධිකරණයේදී පවසා ඇත්තේ ගිනි අවිය සම්බන්ධ කතාව පොලිසිය ගෙතූවක් බවයි.", "URL": "https://lankatruth.com/si/?p=4126", "Category": "පුවත්", "Parent URL": null}