{"Source": "Lankatruth", "Timestamp": "November 11, 2019", "Headline": "ජනාධිපති ආරක්ෂක අංශයේ වාහන අංගනයේ ගින්න සම්බන්ධ විමර්ශන CID යට පැවරේ", "News Content": "ජනාධිපති ආරක්ෂක අංශයේ රථ වාහන අංගනය තුළ ඊයේ(10) රාත්‍රියේ ඇතිවූ ගින්න සම්බන්ධව සිදුකෙරෙන විමර්ශන කටයුතු අපරාධ පරීක්ෂණ දෙපාර්තමේන්තුව වෙත යොමුකර තිබේ. ඊයේ රාත්‍රියේ 10.30ට පමණ හටගත් මෙම ගින්නෙන් යතුරු පැදි 47ක් සහ ත්‍රීරෝද රථයක් ගිනිගෙන විනාශ විය. ගින්න හටගැනීමට නිස්චිත හේතුවක් මෙතෙක් සොයාගැනීමට නොහැකිවී ඇති අතර කොටුව පොලීසිය විමර්ශන සිදුකළේය. එම විර්ශන කටයුතු මේ වනවිට අපරාධ පරීක්ෂණ දෙපාර්තමේන්තුව වෙත යොමුකර ඇත.", "URL": "https://lankatruth.com/si/?p=85409", "Category": "පුවත්", "Parent URL": null}