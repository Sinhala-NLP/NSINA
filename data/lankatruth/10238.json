{"Source": "Lankatruth", "Timestamp": "June 5, 2014", "Headline": "ප්‍රසන්නගේ විදුහල්පතිට ගුරු විරෝධය", "News Content": "බස්නාහිර පළාත් සභා මහ ඇමතිවරයා විසින් අත්ත‍නෝමතික ලෙස පත්කර ඇති බවට චෝදනා කරමින් කොළඹ අශෝක විද්‍යාලයට අලුතින් පත් කර ඇති විදුහල්පතිවරයාට විරෝධය පළ කරමින් එහි ගුරුවරුන් පිරිසක් සහ දෙමාපියෝ පිරිසක් අද (05) විරෝධතාවයක නිරතවන බව වාර්තාවේ. බස්නාහිර පළාත් සභා මහ ඇමතිවරයා විසින් අත්ත‍නෝමතික ලෙස පත්කර ඇති බවට චෝදනා කරමින් කොළඹ අශෝක විද්‍යාලයට අලුතින් පත් කර ඇති විදුහල්පතිවරයාට විරෝධය පළ කරමින් එහි ගුරුවරුන් පිරිසක් සහ දෙමාපියෝ පිරිසක් අද (05) විරෝධතාවයක නිරතවන බව වාර්තාවේ. එම විදුහලේ මීට පෙර සේවය කළ විදුහල්පතිවරයා ස්ථාන මාරුවක් ලැබ කොළඹ මහනාම විදුහලට ගොස් ඇතැයි පැවසේ. මේ අතර එම විරෝධතාවයේදී සිදුවූ පහරදීමකින් තුවාල ලැබූ අයෙකු ප්‍රතිකාර සඳහා කොළඹ ජාතික රෝහලට ඇතුළත් කර ඇති අතර පහර දුන් පිරිස ඇතැම් විට දේශපාලනඥයකුගේ හිතවතුන් විය හැකි බව තුවාල ලැබූවේ පවසති. මාස ගණනක් තිස්සේ අශෝක විද්‍යාලයයේ ගැටළුව ඇදී ගියත් මෙතෙක් ස්ථිර විසඳුමක් දී නැතැයි දෙමාපියෝ කියති. පසුගිය 03වනදා විද්‍යාලයය අසල පැවැති විරෝධතාවක් වාර්තා කිරීමට ගිය මාධ්‍යවේදියකුටද ප්‍රහාරයක් එල්ල විය.", "URL": "https://lankatruth.com/si/?p=10238", "Category": "පුවත්", "Parent URL": null}