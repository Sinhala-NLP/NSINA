{"Source": "Lankatruth", "Timestamp": "April 20, 2022", "Headline": "අවම බලය පාවිච්චි කළා පමණයි – පොලිස්පති", "News Content": "ඉන්ධන මිල අඩු කරන ලෙස ඉල්ලා රඹුක්කනදී ජනතාව සිදුකළ විරෝධතාවය විසරුවා හැරීම සඳහා පොලීසිය කඳුළු ගෑස් සහ වෙඩි තැබීම් සිදු කිරීම අවම බලය යෙදවීමක් යැයි පොලිස්පති සී.ඩී වික්‍රමරත්න පවසයි. පොලිස්පතිවරයා පවසන්නේ රඹුක්කන විරෝධතාවයේ දී ඉන්ධන ලීටර් 30,000ක් අඩංගු බවුසරයකට ගිනි තැබීමට පිරිසක් උත්සාහ කළ බවයි. කෙසේ වෙතත් පොලිස්පතිවරයා පවසන පරිදි සිදු කළ අවම බලය යෙදවීම හේතුවෙන් මේ වනවිට පුද්ගලයෙකු ජීවිතක්ෂයට පත් වී 24 දෙනෙකු තුවාල ලබා ඇත.", "URL": "https://lankatruth.com/si/?p=132457", "Category": "පුවත්", "Parent URL": null}