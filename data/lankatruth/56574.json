{"Source": "Lankatruth", "Timestamp": "July 23, 2018", "Headline": "සහෝදරත්වයේ යතුරුපැදි සවාරිය, රැලිය හා සංස්කෘතික ප්‍රසංගය අද", "News Content": "ජාතික සමගිය වර්ධනය කිරීම අරමුණු කරගනිමින් ජනතා විමුක්ති පෙරමුණේ තරුණ අංශය වන සමාජවාදී තරුණ සංගමය වසින් වසර 10ක් පුරා සෑම වසරක ජූලි 23වනදා පවත්වනු ලබන සහෝදරත්වයේ දින සැමරුම අදත් (23) පැවැත්වේ. මෙවර “එක රටක් මනු පවුරක්” යන තේමාවෙන් ජුනි, ජූලි මාස දෙකක කාලයක් පුරා ජාතික සමගිය වර්ධනය කිරීමේ අරමුණු කරගෙන සහෝදරයත්වයේ දින වැඩසටහන් රැසක් සංවිධානය කර තිබීමද විශේෂත්වයකි. ඒ අනුව ජුනි සහ ජූලි මාස දෙක තුළ ලංකාවේ තෝරාගත් ගම්මාන සියයක ජාතික සමගිය වර්ධනය කිරීමේ වැඩසටහන් සංවිධානය කිරීම. ඒ වගේම ලංකාව පුරාම ජාතික සමගිය වෙනුවෙන් පෙනී සිටින්න සූදානම් බුද්ධිමතුන්, ගුරුවරුන්, වෘත්තිකයන් එක මධ්‍යස්ථානයකට එක් රොක් කිරීම. පාසල් තුළටත්, තමන් සේවය කරන ආයතන ඇතුළට ජාතික සමගිය පිළිබඳ පණිවිඩය ගෙනියන්න ඔවුන් මැදිහත් වීම. ආගමික සහයෝගීතාවය වර්ධනය කරන වැඩටසහන් ලෙස පන්සල් පල්ලි ආශ්‍රිතව සියළු ජන කොටස් ඒකාබද්ධව ආගමික වැඩසටමන්, දන්සැල් ලැබාදීම් ආදිය සමගිය සහෝදරයත්වය සහජීවනය වර්ධනය වන වැඩසටහන් රැසක් සිදු කර තිබේ. මෙම මාස දෙකේ වැඩකටයුතුවල අවසාන සනිටුහන් කරමින් අද දින යතුරුපැදි සවාරියක් සංවිධානය කර ඇති අතර පස්වරු 3.30ට ආනන්ද සමරකෝන් එළිමහන් රංගපීඨයේදී රැලියක් හා සංස්කෘතික ප්‍රසංගයක් සංවිධානය කර තිබේ. මෙම අවස්ථාවට සමාජවාදී තරුණ සංගමයේ නායකයින් හා සාමාජිකයින්, විවිධ සංවිධානය නියෝජිතයින්, පූජ්‍ය පූජක පක්ෂය, දේශපාලන පක්ෂ නායකයින් ඇතුළු විශාල පිරිසක් සහභාගී වීමට නියමිතය.", "URL": "https://lankatruth.com/si/?p=56574", "Category": "පුවත්", "Parent URL": null}