{"Source": "Lankatruth", "Timestamp": "August 17, 2019", "Headline": "කතරගම නිවසක් තුළදී පුද්ගලයෙකු පුද්ගලයෙකු ඝාතනය කරයි", "News Content": "කතරගම පොලිස් වසමේ පෙරිගම ප්‍රදේශයේදී නිවසක් තුළදී පුද්ගලයෙකුට තියුණු ආයුධවලින් පහරදී ඝාතනය කර තිබේ. මුහුණු ආවරණය කරගත් පුද්ගලයින් තිදෙනෙකු නිවස තුළට ඇතුළු වී නිවෙස් හිමියාට තියුණු ආයුධවලින් පහරදී ඇති අතර පහර කෑමට ලක්වූ පුද්ගලයා රෝහල් ගතකරන විටත් මියගොස් සිට ඇති බව කතරඟම පොලීසිය පවසයි. මරණයට පත්ව ඇත්තේ වයස අවුරුදු 44 ක් වූ කතරගම ප්‍රදේශයේ පදිංචි පුද්ගලයෙකි. සිද්ධිය සම්බන්ධ පස්චාත් මරණ පරීක්ෂණය අද සිදුකිරීමට නියමිත අතර කතරගම පොලීසිය වැඩිදුර පරීක්ෂණ සිදුකරයි.", "URL": "https://lankatruth.com/si/?p=79231", "Category": "පුවත්", "Parent URL": null}