{"Source": "Lankatruth", "Timestamp": "June 26, 2012", "Headline": "සමලිංගික පෙළපාලිය මැද දී ගැබිණිය දරුවා ප‍්‍රසූත කරයි", "News Content": "බර්ලින් නුවර පැවති සමලිංගික සැමරුම් පෙළපාලියකට මැදිවූ ගැබිණි කතක් පොලිස් රියක් තුළදී තම දරුවා ප‍්‍රසූත කිරීමේ සිද්ධියක් ජර්මනියෙන් වාර්තා වේ.දරුප‍්‍රසූතිය සදහා රෝහල වෙත රැගෙන යමින් සිටි තම බිරිදව සමලිංගික සැමරුම් පෙළපාලිය නිසා ඇතිවූ වාහන තදබදය හේතුවෙන් රෝහල කරා රැගෙන යා නොහැකි තත්වයක් උදා වී ඇති බව දුටු ඇගේ සැමියා කලබල වී අසල සිටි පොලිස් නිළධාරීන් දෙදෙනෙකුට තමන් මුහුණ දී ඇති තත්වය පිළිබද පැහැදිලි කර ඇත.ඔවුන් විසින් විළි රුදාවෙන් පෙළෙන කාන්තාව පොලිස් රියට නංවාගෙන ඇති අතර ඇය පොලිස් රියේ පසුපස කොටසේදී තම දරුවා ප‍්‍රසූත කර ඇත.පසුව බලවත් පරිශ‍්‍රමයක් දරා රෝහල වෙත රැගෙන ගිය මව සහ දරුවා ඉතා යහපත් සෞඛ්‍ය තත්වයෙන් පසුවන බව රෝහල් ආරංචිමාර්ග පවසයි.ලෙවපුරා බොහෝ රටවල වාර්ෂිකව පැවැත්වෙන සමලිංගික සැමරුම් දින උත්සව වලට සමගාමීව මෙවර බර්ලින් නුවර පැවති පෙළපාලිය සදහා ලක්ෂ 5 කට වැඩි සමලිංගිකයන් පිරිසක් සහභාගී වූ බව වාර්තා වේ.", "URL": "https://lankatruth.com/si/?p=2904", "Category": "විදෙස් පුවත්", "Parent URL": null}