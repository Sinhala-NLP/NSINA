{"Source": "Lankatruth", "Timestamp": "July 13, 2017", "Headline": "නෙවිල් ප්‍රනාන්දු රෝහල රජයට පවරාගැනීම සඳුදා", "News Content": "මුදලට වෛද්‍ය උපාධිය විකුණන මාලබේ සයිටම් ආයතනයේ අධිපතිවරයා විසින් පවත්වාගෙන ගිය නෙවිල් ප්‍රනාන්දු රෝහල ලබන සඳුදා (17) රජයට පවරා ගන්නා බව සෞඛ්‍ය අමාත්‍යංශ ආරංචි කියයි. නෙවිල් ප්‍රනාන්දු රෝහල සෙඛ්‍ය අමාත්‍යංශය යටතට පවරාගෙන එම රෝහල ශික්ෂණ රෝහලක් බවට පත් කිරීමටත් පාලනය සඳහා පාලක මණ්ඩලයක් පත් කිරීමටත් කැබිනට් මණ්ඩලය තීන්දු කර තිබිණි. නෙවිල් ප්‍රනාන්දු රෝහලෙන් රෝගීන් සඳහා නොමිලයේ ප්‍රතිකාර ලබා දීමටත් එහි ගෙවීම් වාට්ටු ක්‍රියාත්මක කිරීමටත් නියමිතය. ලංකාදීප", "URL": "https://lankatruth.com/si/?p=37469", "Category": "පුවත්", "Parent URL": null}