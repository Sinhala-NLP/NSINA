{"Source": "Lankatruth", "Timestamp": "March 29, 2022", "Headline": "ජයශංකර් සහ TNA අතර විශේෂ සාකච්ඡාවක්", "News Content": "ඉන්දීය විදේශ කටයුතු ඇමති ආචාර්ය එස්. ජයශංකර් සහ ආර්.සම්බන්ධන් මහතා ප්‍රමුඛ දෙමළ ජාතික සන්ධානයේ නියෝජිත පිරිසක් අතර හමුවක සිදුව තිබේ. එහිදී ආණ්ඩුව සහ දෙමළ ජාතික සන්ධානය අතර මාර්තු 25 පැවති රැස්වීමේ ප්‍රගතිය පිළිබඳ ආචාර්ය ජයිෂන්කර් දැනුවත් කර ඇත. දේශපාලන සිරකරුවන් නිදහස් කිරීම, ඉඩම් පරිහරණය, අතුරුදන් වූවන් පිළිබඳ ගැටලු, 13 වැනි සංශෝධනය ක්‍රියාත්මක කිරීම සහ ඩයස්පෝරා ආයෝජන සම්බන්ධයෙන් එහිදී සාකච්ඡා වූ බව ඔවුහු එහිදී ඉන්දීය විදේශ කටයුතු ඇමතිවරයා සමග ප්‍රකාශ කර තිබේ. ආණ්ඩුව සහ TNA න්‍යාය පත්‍රයේ ඇති සියලුම අන්තර් ක්‍රියාවලදී ගැටළු සම්බන්ධයෙන් ඇති වූ ධනාත්මක වර්ධනයන් ආචාර්ය ජයිශංකර් සිය පැසසුමට ලක් කර තිබේ.එක්සත් ශ්‍රී ලංකාවක් යන රාමුව තුළ ශ්‍රී ලාංකික දමිළ ජනතාවගේ සමානාත්මතාවය, යුක්තිය, සාමය සහ අභිමානය වෙනුවෙන් ඉන්දියාව නිරන්තරයෙන් සහයෝගය දක්වන බව එහි එස්. ජයිශංකර් අවධාරණය කර ඇත.", "URL": "https://lankatruth.com/si/?p=130820", "Category": "පුවත්", "Parent URL": null}