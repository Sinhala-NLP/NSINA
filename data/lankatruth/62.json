{"Source": "Lankatruth", "Timestamp": "October 21, 2011", "Headline": "දුමින්ද අත්අඩංගුවට ගෙන නැහැ,සැකකරුවෙකුත් නොවෙයි – ඇමති කෙහෙළිය", "News Content": "භාරත ලක්ෂමන් මහතා ඝාතනය කළ බවට චෝදනා ලැබ සිටින දුමින්ද සිල්වා මන්ත්‍රීවරයා තවම සැකකරුවෙකු ලෙසට නම් කොට නොමැති බවත් ඔහු අත්අඩංගුවට ගෙන නොමැති බවත් ඊයේ (20) දින කැබිනට් ප්‍රකාශක කෙහෙළිය රඹුක්වැල්ල අමාත්‍යවරයා පැවසීය. එසේම මන්ත්‍රීවරයා මේ අවස්ථාවේ අත්අඩංගුවට ගත හැකි සෞඛ්‍ය තත්වයක නොසිටින බවද මේ සම්බන්ධයෙන් කෙරෙන පොලිස් පරීක්ෂණවලට ආණ්ඩුව මැදිහත් නොවන බවද ඔහු අවධාරණය කළේය. පරීක්ෂණ පවත්වන පොලිස් නිලධාරීන් මාරු කර ඇත්දැයි මාධ්‍යව්දියෙකු නැගූ තවත් ප්‍රශ්නයකට පිළිතුරු දුන් අමාත්‍යවරයා පොලිස් නිලධාරියෙකු මාරු කර නැති බව ප්‍රකාශ කළේය. කෙසේ වුවද පොලිස් ආරංචි මාර්ග සදහන් කරන්නේ, භාරත ඝාතනය පිළීබද රහස් පොලීසියේ පරීක්ෂණ මෙහෙයවමමින් සිටි සහකාර පොලිස් අධීකාරී සමුද්‍රජීව මහතා වහාම ක්‍රියාත්මක වන පරිදි ගල්කිස්ස පොලිස් කොට්ඨාසයට මාරු කර යවා ඇති බවය.", "URL": "https://lankatruth.com/si/?p=62", "Category": "පුවත්", "Parent URL": null}