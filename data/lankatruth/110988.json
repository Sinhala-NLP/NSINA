{"Source": "Lankatruth", "Timestamp": "February 20, 2021", "Headline": "දුම්මලවලට යක්කු බය වගේ හොරුත් අධිකරණයට බයයි – වීඩියෝ", "News Content": "දුම්මලවලට යක්කු බය වගේම හොරුන්, දූෂිතයින් අධිකරණයට බය යැයි ජාතික ජන බලවේගයේ මාධ්‍ය ප්‍රකාශක නීතිඥ හර්ෂණ නානායක්කාර මහතා කැකිල්ලේ කොමිසම් විගඩමට එරෙහිව කැඳවා තිබූ විරෝධතා රැළියේදී අදහස් දක්වමින් පැවසීය. පසුගිය 18 වැනි දින ප්‍රජාතන්ත්‍රවාදය සඳහා ජනතා ව්‍යාපාරය කොළඹ හයිඩ් පිටියේදී මෙම විරෝධතා රැලිය කැඳවා තිබුණේ ජනාධිපතිවරයා විසින් පත්කරනු ලැබූකොමිසමක් මඟින් දූෂිතයින්, වංචනිකයින්,හොරුන් ඇතුලු රාජපක්ෂ පවුලේ සහ හිතවතුන්ට එරෙහිව පවතින නඩු 79ක් ඉවත් කරමින් එම නඩු පැවරීමට පැමිණිලි කරනු ලැබූසහ ඒවා විමර්ශනය කරනු ලැබූනිලධාරීන්ට දඬුවම් කිරීමේ සූදානමට එරෙහිවය. එම ජනතා රැලියට ජනතා විමුක්ති පෙරමුණේ නායකයින්, සිවිල් සංවිධාන නියෝජිතයින්, නීතිඥවරුන්, මහා සංඝරත්නය ඇතුළු විශාල පිරිසක් එක්විය. එහිදීවැඩිදුරටත් අදහස් දැක්වූනීතිඥ හර්ෂණ නානායක්කාර මහතා…. “විධායකයෝ කොහොමත් අධිකරණයේ ස්වාධීනත්වයට බයයි. දැන් ඉන්න ජනාධිපති අධිකරණයට මුහුණ දෙන්නත් බයයි. ඒක මඟඇරලා යන්න ක්‍රමයක් හොයාගෙන. මේ තරම් නීතිවිරෝධී කොමිසමක් ප්‍රජාතන්ත්‍රවාදය, නීතියේ අධිපත්‍ය හකුළන විනාශ කරන කොමිසමකට අපි නිහඬව බලා සිටිය යුතු නැහැ. කවුද මේ කොමිෂන් දාන්නේ පල් නීල හොරු. ගෝඨාභය රාජපක්ෂ කියන්නේ තමන්ගේ අම්මා තාත්තගේ සොහොන හදන්න සල්ලි හොරා කාල ඇප පිට එළියේ ඉන්න සැකකාරයෙක්. එයා නිදොස් වෙලා නිදහස් වුනේ නැහැ. ජනාධිපති මුක්තිය හින්දා අපිට නඩු කියන්න බැහැ. මේ වගේ හොරුන්ට පුළුවන්ද අපිව මනින්න”", "URL": "https://lankatruth.com/si/?p=110988", "Category": "පුවත්", "Parent URL": null}