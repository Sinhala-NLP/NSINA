{"Source": "Lankatruth", "Timestamp": "January 7, 2021", "Headline": "කොරෝනා දෙවෙනි රැල්ල ආවේ යුක්රේනයෙන් – වෛද්‍ය සුදත් සමරවීර", "News Content": "මේ වනවිට පාලනය කරගත නොහැකි මට්ටමට පැතිරී ඇති කොරෝනා දෙවන රැල්ල ඇතිවූයේ යුක්රේන ජාතිකයෙකුගෙන් බවට වසංගත රෝග විද්‍යායතනය විසින් සිදු කළ පරීක්ෂණයකින් තහවුරු වී ඇතැයි විශේෂඥ වෛද්‍ය සුදත් සමරවීර පවසයි. ඩේලි මිරර් පුවත්පත සමඟ විශේෂ සාකච්ඡාවකට එක්වූ වසංගත රෝග විද්‍යායතනයේ අධ්‍යක්ෂකවරයා වැඩි දුරටත් පවසන්නේ ඉකුත් සැප්තැම්බර් මස මෙරටට පැමිණි යුක්රේන ගුවන් යානා කාර්ය මණ්ඩලයක සිටි කොරෝනා ආසාදිත යුක්රේන ජාතිකයෙකුගෙන් කොරෝනා දෙවන රැල්ල ඇතිවූ බවට සාධක හමුවූ බවයි. කොරෝනා දෙවන රැල්ලෙන් මේ වනෙවිට වාර්තා වන ආසාදිතයන් ප්‍රමාණය 43000ස ඉක්මවා ගොස් ඇති අතර නිළ වශයෙන් තහවුරු කළ මරණ සංඛ්‍යාව 200කට අධික වේ.", "URL": "https://lankatruth.com/si/?p=106955", "Category": "කොවිඩ් -19 (කොරෝනා ) පුවත්", "Parent URL": null}