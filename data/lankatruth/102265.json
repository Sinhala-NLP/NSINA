{"Source": "Lankatruth", "Timestamp": "December 2, 2020", "Headline": "ලංකාවේ දිනක වැඩිම ආසාදිතයින් අද වාර්තාවෙයි…", "News Content": "කොවිඩ් – 19 වසංගතය ආරම්භයේ සිට මේ දක්වා ලංකාවේ දිනක් තුළ වාර්තා වූ වැඩිම ආසාදිතයින් අද (02) වාර්තා වී තිබේ. එම ගණන 878කි. අද දිනයේ 350ක් සහ 528ක් ලෙස අවස්ථා දෙකකදී වාර්තා වී ඇති ආසාදිතයන් අනුවය. එම ආසාදිතයින් 878දෙනාම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. මීට පෙර දිනක වැඩිම ආසාදිතයින් මෙරටින් වාර්තා වී තිබුණේ ඔක්තෝබර් 23 වනදාය. එදින වාර්තා වූ ගණන 866කි. මේ වනවිට වාර්තා වී ඇති සමස්ත නව කොවිඩ් – 19 පොකුර 21,861ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,982 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 25,410කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 124කි.", "URL": "https://lankatruth.com/si/?p=102265", "Category": "කොවිඩ් -19 (කොරෝනා ) පුවත්", "Parent URL": null}