{"Source": "Lankatruth", "Timestamp": "March 16, 2020", "Headline": "ඉන්ධන මිල හදිසියේ අඩු කරන්න බැහැ", "News Content": "ලෝක වෙළෙඳපොළ තුළ ඉන්ධන මිල විශාල ලෙස අඩු වී ඇතත් ශ්‍රී ලංකාවේ ඉන්ධන මිල හදිසියේම අඩු කළ නොහැකි බව ප්‍රවාහන සේවා කළමනාකරණ අමාත්‍ය මහින්ද අමරවීර මහතා රජයේ ප්‍රවෘත්ති දෙපාර්තමේන්තුවේදී අද (16) පැවති ප්‍රවෘත්ති සාකච්ඡාවකදී පැවසී ය. එම අවස්ථාවට කැබිනට් මාධ්‍ය ප්‍රකාශක බන්දුල ගුණවර්ධන මහතාද එක්වී සිටි යහ. ලෝක වෙළෙඳපොළ තුළ ඉන්ධන මිල අඩු කිරීම තවමත් වෙනස් වෙමින් පවතින බවත් මේ සම්බන්ධයෙන් ජනාධිපතිවරයා සහ අග්‍රාමාත්‍යවරයා සමග ඊයේ (15) සාකච්ඡා පැවැත්වූ බවත් මෙහිදී අමාත්‍යවරයා පැවසී ය. ඉදිරි දින කිහිපය තුළ මිල අඩුවීම තාවකාලිකව අඩුවීමක් දැයි තීරණය කිරීම සඳහා රජය මෙම තත්වය විශ්ලේෂණය කරමින් සිටින බවත් රජයේ අරමුණ ඉන්ධන මිල ස්ථාවර මිලකට පවත්වා ගැනීම බවත් අමාත්‍යවරයා එහිදී වැඩිදුරටත් අවධාරණය කර ඇත.", "URL": "https://lankatruth.com/si/?p=91111", "Category": "පුවත්", "Parent URL": null}