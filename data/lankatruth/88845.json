{"Source": "Lankatruth", "Timestamp": "January 17, 2020", "Headline": "බාල වයස්කාර දැරියක් දූෂණය කළ අකුරැස්ස සභාපතිට වසර 15ක සිරදඬුවම්", "News Content": "බාලවයස්කාර දැරියක් තමන්ගේ හෝටලයට රැගෙන ගොස් දූෂණය කළ චෝදනාවට වරදකරු වූ අකුරැස්ස ප්‍රාදේශිය සභාවේ හිටපු සභාපති සාරුව ලියනගේ සුනිල් නැමැත්තාට කොළඹ මහාධිකරණ විනිසුරු ආදිත්‍ය පටබැඳිගේ මහතා වසර 15ක බරපතල වැඩ සහිත සිර දඩුම් නියම කර තිබේ. ඊට අමතරව දූෂණයට ලක් වූ දැරියට දෙලක්ෂ පනස්දහසක වන්දියක් ගෙවීමට නියම කර ඇති විනුසුරුවරයා රුපියල් විසිපන්දහසක දඩයකටද යටත්‍ කර ඇත. වන්දිය හා දඩ මුදල් නොගෙව්වොත් අමතර වසර 03ක සිරදඩුවකමද ඔහුට නියම කර තිබේ. තමන් යටතේ සේවය කළ අඹු සැමි යුවළකගේ 14 හැවිරිදි දියණිය 2012 වසරේදී තමනට අයිති හෝටලයකට රැගෙන ගොස් දූෂණයට ලක් කර ඇති බවට නීතීපතිවරයා විසින් අකුරැස්ස ප්‍රාදේශිය සභාවේ හිටපු සභාපති සාරුව ලියනගේ සුනිල්ට විරුද්ධව චෝදනා නගා තිබිණි. අකුරැස්ස ප්‍රාදේශිය සභාවේ හිටපු සභාපති සාරුව ලියනගේ සුනිල් නැමැත්තා මහින්ද රාජපක්ෂ මහතා ජනාධිපති සමයේ එක්සත් ජනතා නිදහස් සන්ධානයෙන් මැතිවරනයට ඉදිරිපත් වූවෙකු වන අතර ඔහු එම පක්ෂයෙන් ප්‍රාදේශීය සභාවේ සභාපති ලෙස පත්වූවෙකි. එකළ බොහෝ ප්‍රාදේශීය සභාවල බලය හිමි වූයේ එක්සත් ජනතා නිදහස් සන්ධානයට වන අතර බලය හිමි මන්ත්‍රීවරු සහ සහාපතිවරුන්ට ස්ත්‍රී දූෂණ ඇතුළු විවිධ අපචාර හා අපරාධ චෝදනා එල්ලවී තිබිණි. ඒ ආකාරයටම පසුගිය පළාත් පාලන මැතිවරණයෙන් ජයලත් පොහොට්ටු පක්ෂයේ සභාපතිවරුන්ට සහ මන්ත්‍රීවරුන්ටද විවිධ අපචාර හා අපරාධ චෝදනා රැසක් එල්ලවී ඇත.", "URL": "https://lankatruth.com/si/?p=88845", "Category": "පුවත්", "Parent URL": null}