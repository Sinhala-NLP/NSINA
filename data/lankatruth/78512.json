{"Source": "Lankatruth", "Timestamp": "August 1, 2019", "Headline": "නෙදර්ලන්තයේ නිකාබ් සහ බුර්කා තහනම් ‌වෙයි", "News Content": "අද(01) සිට ක්‍රියාත්මක වන පරිදි නෙදර්ලන්තය තුළ නිකාබය හෝ බුර්කාව හෝ මුහුණු ආවරණය වන කිසිඳු ඇඳුමක් පැළදීම තහනම් කරමින් නීති කටයුතු ක්‍රියාත්මක බව විදෙස් මාධ්‍ය වාර්තා කරයි. මෙම නව නීති අනුව පොදු ගොඩනැගිලි තුළදි සහ ප්‍රවාහන සේවාවන්වලදී මුහුණු ආවරණය වන ඇඳුම් පැළදීම තහනම් වේ. මිලියන 17ක ජනගහනයක් වෙසෙන නෙදර්ලන්තය තුළ 200ත් 400ත් අතර කාන්තාවන් පිරිසක් නිකාබය හෝ බුර්කාව පළදින බව වාර්තා වේ. කෙසේ වෙතත් මෙම නීතිය සම්බන්ධව යම් මතභේදකාරී තත්වයක් හටගෙන ඇති බව ද වාර්තා වේ. මුහුණු ආවරණය කෙරෙන ඇඳුම් පැළදීම තහනම් කිරීමේ යෝජනාව පසුගිය ජුනි මාසයේ නෙදර්ලන්තයේ සම්මත වූ අතර එම යෝජනාව ඉදිරිපත් කර ඇත්තේ නෙදර්ලන්ත අන්ත දක්ෂිනාංශික දේශපාලනඥයෙකු වන ජියර්ට් විල්ඩර්ස් විසින් 2005 වසරේ ය. ප්‍රංශය, බෙල්ජියම, ඩෙන්මාර්කය සහ ඔස්ට්‍රියාව වන රටවලද මීට සමාන නීති ක්‍රියාත්මක වේ.", "URL": "https://lankatruth.com/si/?p=78512", "Category": "විදෙස් පුවත්", "Parent URL": null}