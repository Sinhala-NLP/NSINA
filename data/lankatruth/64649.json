{"Source": "Lankatruth", "Timestamp": "December 3, 2018", "Headline": "රන්ජන් රාමනායකට නොතීසි", "News Content": "අධිකරණයට අපහාස කිරීමේ චෝදනාව යටතේ රංජන් රාමනායක මහතාට ලබන 07 වැනිදා අධිකරණය හමුවේ පෙනී සිටින්නැයි ශ්‍රේෂ්ඨාධිකරණය නොතීසි නිකුත් කර තිබේ. ජනාධිපතිවරයා විසින් පාර්ලිමේන්තුව විසිරුවා හැරීම සම්බන්ධව නිකුත්කළ ගැසට් නිවේදනය බල රහිත කරන ලෙස ඉල්ලා පාර්ශව ගණනාවක් විසින් ගොනුකළ මූලික අයිතිවාසිකම් පෙත්සම් විභාගයේ විනිසුරුවරුන්ගේ සංයුතිය සම්බන්ධව රංජන් රාමනායක මහතා සිදුකර ඇති ප්‍රකාශ මගින් අධිකරණයට අපහාසයක් සිදුව ඇතැයි එම මහතාට එරෙහිව චෝදනා ගොනුව තිබේ.", "URL": "https://lankatruth.com/si/?p=64649", "Category": "පුවත්", "Parent URL": null}