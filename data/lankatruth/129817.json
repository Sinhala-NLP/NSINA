{"Source": "Lankatruth", "Timestamp": "March 8, 2022", "Headline": "රියදුරු බලපත්‍ර මුද්‍රණයත් ඇනහිටියි", "News Content": "රියදුරු බලපත්‍ර මුද්‍රණය කිරීම සඳහා යොදාගන්නා ආනයනික ‘සුහුරු’ කාඩ්පත් මිලියනයක් ඇනවුම්කර තිබුණද ඒවා සඳහා ගෙවීමට විදේශ විනිමය නොමැතිවීමෙන් රියදුරු බලපත්‍ර නිකුත් කිරීම ඇනහිට ඇති බව වාර්තා වේ. මෙම තත්වය හේතුවෙන් මෝටර් රථ ප්‍රවාහන දෙපාර්තමේන්තුව නව සහ යාවත්කාලීන කරන රියදුරු බලපත්‍ර සඳහා තාවකාලික රියදුරු බලපත්‍ර නිකුත් කිරිම සිදු කරමින් පවතී. ඔස්ට්‍රියාවෙන් ඇනවුම් කර ඇති මෙම කාඩ්පත් මිලියන සඳහා යූරෝ 690,000ක් ගෙවිය යුතු වුවද එම යූරෝ ප්‍රමාණය මහ බැංකුවෙන් නිකුත් නොකිරීමෙන් මෙම තත්වය උද්ගත වී ඇති බව වාර්තා වේ.", "URL": "https://lankatruth.com/si/?p=129817", "Category": "පුවත්", "Parent URL": null}