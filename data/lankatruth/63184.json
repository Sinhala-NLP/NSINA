{"Source": "Lankatruth", "Timestamp": "November 13, 2018", "Headline": "“රංගේ අපි හෙට දිහා හම්බවෙමුද….?” මෛත්‍රී කෙලින්ම රංගෙ බණ්ඩාරට කතාකරයි…", "News Content": "මන්ත්‍රීවරු මුදලට විකිණෙන තත්වය නතර කිරීම, තමන් පාර්ලිමේන්තුව විසුරුවනු ලැබූ කාරණා අතර ප්‍රධාන කාරණයක් ලෙස ජනාධිපති මෛත්‍රීපාල සිරිසේන මහතා විසින් පසුගියදා ජාතිය අමතමින් සඳහන් කර සිටියද මේ වනවිට ජනාධිපතිවරයා විසින් සෘජුවම මන්ත්‍රීවරු අමතා බිලි බා ගැනීමට කටයුතු කරන ආකාරය හෙළි වී තිබේ. මේ වනවිට සමාජ මාධ්‍යවල විශේෂ හඩ පටයක් සංසරණය වන අතර එහි දැක්වෙන්නේ ජනාධිපති මෛත්‍රීපාල සිරිසේන මහතා විසින් පාලිත රංගෙ බණ්ඩාර මහතා තමන්ගේ පැත්තට දිනා ගැනීම සඳහා අමතන ආකාරයයි. රංග බණ්ඩාර මහතා මෛත්‍රී – මහින්ද ආණ්ඩුවට එක්වන්නේනම් ඔහුට රුපියල් කෝටි 50ක ගණුදෙනුවක් ලබාදීමට මෛත්‍රී – මහින්ද පිල එකඟවන බව තහවුරු වන හඬපටයක්ද පසුගියදා රංගෙ බණ්ඩාර මහතා විසින් මාධ්‍ය වෙත නිකුත් කරන ලදී. මෛත්‍රීපාල සිරිසේන මහතා රංගෙ බණ්ඩාර මහතාට ආමන්ත්‍රණය කර මෛත්‍රී – මහින්ද හවුලට එක්වන්නැයි ඉල්ලන, අප ප්‍රවෘත්තිය පාදක වූ හඬපටය එළියට එන්නේ ඉන් අනතුරුවය.", "URL": "https://lankatruth.com/si/?p=63184", "Category": "පුවත්", "Parent URL": null}