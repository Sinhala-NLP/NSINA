{"Source": "Lankatruth", "Timestamp": "October 25, 2018", "Headline": "අග්නිදිග සරසවිය දින නියමයක් නොමැතිව වසා දමයි", "News Content": "අග්නිදිග විශ්ව විද්‍යාලය දින නියමයක් නොමැතිව වසා දැමීමට විශ්ව විද්‍යාලයේ පාලනධිකාරිය කටයුතු කළ බව එහි ලේඛාධිකාරි අබ්දුල් සතාර් මහතා පවසයි. තාක්ෂණ පීඨයේ සිසුන් පස්දෙනෙකුගේ විශ්ව විද්‍යාල ශිෂ්‍ය භාවය අහෝසි කිරිම සහ සහ පන්ති තහනම් කරන ලද සිසුන් ගේ පන්ති තහනම ඉවත් කරන ලෙස ඉල්ලා තාක්ෂණ පීඨයේ සිසුන් විරෝධතා පැවත්වු අතර එයට පිළිතුරක් නොලැබීම හේතුවෙන් සිසුන් විසින් පසුගියදා පරිපාලන ගොඩනැගිල්ල අත් පත් කරගෙන තිබුණි. දැනට දින 08 ක පමණ කාලයක් අග්නිදිගවිශ්ව විද්‍යාලය තුළ කිසිම පරිපාලන කටයුත්තක් සිදු නොවු අතර සිසුන්ගේ ගැටළු වලට විසදුම් ලබාදෙනවා වෙනුවට විශ්ව විද්‍යාල පරිපාලනය ඊයේ(24) දින නියමයක් නොමැතිව විශ්ව විද්‍යාලය වසා දැමීමට තීරණය කරන ලදි. මේ පිළිබද විරෝධය දක්වන තාක්ෂණ පීඨයේ සිසුන් පවසනුයේ ආසාධාරණ ලෙස සිදුකරන ලද ශිෂ්‍ය භාවය අහෝසි කිරිම සහ පන්ති තහනම ඉවත් කරනතුරුතම අරගලය දිගටම පවත්වන බවයි.", "URL": "https://lankatruth.com/si/?p=61813", "Category": "පුවත්", "Parent URL": null}