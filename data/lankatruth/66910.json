{"Source": "Lankatruth", "Timestamp": "January 23, 2019", "Headline": "කාමතුරයන්ගෙන් දරුවා බේරගන්න පියෙකු සටනේ", "News Content": "තඹුත්තේගම පරිවාස හා ළමා රක්ෂක සේවා අධිකාරියේ පරිවාස නිලධාරිනිය අධිකරණය හා පරිවාසයේ උසස් නිළධාරීන් නොමඟ යවමින් තම බාල දරුවා කාමතුරයකුගේ ගොදුරක් බවට පත් කර ඇති බව කියමින් තිදරු පියෙක් විසින් නිහඬ විරෝධතාවක නිරත විය. අද (23) තඹුත්තේගම මහේස්ත්‍රාත් අධිකරණය අසල මහවැලි කිරි අලෙවිසැල ඉදිරිපිට මෙම විරෝධතාවයේ නිරතවූ බව වාර්තා වෙයි. තඹුත්තේගම මහවැලි කිරි අලෙවිසල ඉදිරිපිට තාප්පයෙහි සටන් පාඨ සහිත බැනර් ප්‍රදර්ශනය කරමින් එප්පාවල, පහල සියඹලෑව, අංක 110 බී ස්ථානයේ පදිංචි විශ්‍රාමික යුධ හමුදා සෙබලකු වන යූ.ඩී සුමිත් ලක්ෂ්මන් බංඩාර තිදරු පියෙකු මෙලෙස නිහඬ විරෝධතාවක නිරත විය. මාගේ අහිංසක දරුවා නරුමයන්ගෙන් බේරා දෙන්න, අධිකරණයද- පරිවාස උසස් නිලධාරීන්ද නොමඟ යවමින් සල්ලාලයන්ට උදව් කරන තඹුත්තේගම පරිවාස නිලධාරිනිය, දරුවාට පහර දෙන බව පැමිණිලි කළද පරිවාස නිලධාරිනිය වසන් කරන්නේ ඇයි? ආදී පුවරු සහිතව ඔහු විරෝධතාවයෙහි නිරත වූ බව වාර්තා වෙයි. මානව හිමිකම් කොමිසමට, කොළඹ පිහිටි ළමා හා කාන්තා කාර්යංශයට හා අනුරාධපුර පරිවාස හා ළමා කාන්තා කාර්යංශයටද පැමිණිලි සිදු කළද මෙතෙක් තමන්ට සාධාරණයක් ඉටු නොවූ බව පවසමින් ඔහු මෙලෙස විරෝධතාවයෙහි නිරත විය. දෙරණ", "URL": "https://lankatruth.com/si/?p=66910", "Category": "පුවත්", "Parent URL": null}