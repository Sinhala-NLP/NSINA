{"Source": "Lankatruth", "Timestamp": "June 22, 2021", "Headline": "රුපියල් කෝටි විසිදහසක පරිපූරක ඇස්තමේන්තුවක් පාර්ලිමේන්තුවට…", "News Content": "රුපියල් කෝටි20,000ක වටිනාකමින් යුත් පරිපූරක ඇස්තමේන්තුවක් අද (22) පාර්ලිමේන්තුවට ඉදිරිපත් කර තිබේ. එය පාර්ලිමේන්තුවට ඉදිරිපත් කර ඇත්තේ ආණ්ඩු පක්ෂයේ ප්‍රධාන සංවිධායක මහාමාර්ග ඇමති ජොන්ස්ටන් ප්‍රනාන්දු විසිනි. එය රජයේ මුදල් පිළිබඳ කාරක සභාව වෙත යොමු කිරීමටද ආණ්ඩු පක්ෂයේ ප්‍රධාන සංවිධායකවරයා විසින් යෝජනා කර තිබේ. එයට අමතරව 2020 සඳහා මුදල් අමාත්‍යාංශයේ වාර්ෂික වාර්තාවද ඇමතිවරයා විසින් පාර්ලිමේන්තුවට ඉදිරිපත් කර ඇති අතර එය මුදල් පිළිබඳ අමාත්‍යාංශයීය උපදේශක කාරක සභාව වෙත යොමුකිරීමට යෝජනා වී ඇත.", "URL": "https://lankatruth.com/si/?p=118268", "Category": "පුවත්", "Parent URL": null}