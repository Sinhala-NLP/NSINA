{"Source": "Lankatruth", "Timestamp": "July 6, 2021", "Headline": "බ්‍රැන්ඩික්ස් පොකුරෙන් මනුෂ්‍ය ජීවිතයට අනතුරක් නැහැ… නඩුව අවසන්…", "News Content": "මිනුවන්ගොඩ බ්‍රැන්ඩික්ස් පොකුර හේතුවෙන් මනුෂ්‍ය ජීවිතයට අනතුරක් සිදු වූ බවට සාක්ෂි මඟින් අනවරණය නොවන බවට සඳහන් නීතිපති උපදෙස් ප්‍රකාරව එම නඩුව අවසන් කිරීමට මිනුවන්ගොඩ ප්‍රධාන මහේස්ත්‍රාත් කේසර ඩී.ඒ සමරදිවාකර ඊයේ (05) තීරණය කළේය. මහේස්ත්‍රාත්වරයා විසින් මෙම තීරණය කරනු ලැබ ඇත්තේ මේ පිළිබඳව ලද නීතිපති උපදෙස් සම්බන්ධයෙන් අපරාධ පරීක්ෂණ දෙපාර්තමේන්තුවේ වානිජ අපරාධ විමර්ශන ඒකකය අධිකරණයට ලබාදුන් වාර්තාවක් සැලකිල්ලට ගණිමිනි. බ්‍රැන්ඩික්ස් ආයතනයෙන් ආරම්භ වී රට තුළ ව්‍යාපත වූ කොවිඩ් පොකුර හේතුවෙන් ආසාදිතයන් ලක්ෂයක් පමණ හඳුනා ගත් අතර ආසාදිත මරණ ප්‍රමාණයද ඉහළ යන ලදී.", "URL": "https://lankatruth.com/si/?p=119121", "Category": "කොවිඩ් -19 (කොරෝනා ) පුවත්", "Parent URL": null}