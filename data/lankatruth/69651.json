{"Source": "Lankatruth", "Timestamp": "March 4, 2019", "Headline": "2019 අයවැය ‌යෝජනා ‌හෙට පාර්ලිමේන්තුවට", "News Content": "2019 වසර සඳහා නියමිත අයවැය යෝජනා හෙට(05) මුදල් අමාත්‍ය මංගල සමරවීර මහතා විසින් පාර්ලිමේන්තුවට ඉදරිපත් කිරීමට නියමිතය. පසුගිය පෙබරවාරි මස 5 වැනිදා අයවැය විසර්ජ පනත් කෙටුම්පතට අමාත්‍ය මණ්ඩල අනුමැතිය හිමිවූ අතර එදිනම එය පාර්ලිමේන්තුව හමුවට ඉදිරිපත් කළේය. හෙට දිනයේදී මුදල් අමාත්‍යවරයා විසින් අයවැය කතාව පාර්ලිමේන්තුවට ඉදිරිපත් කෙරෙන අතර දෙවනවර ඡන්ද විමසීම ලබන 12 වැනිදා සිදුකිරීමට සැළසුම් කර ඇත. ඊට පසුදින තුන්වැනි වර කියවීම හෙවත් කාරක සභා අවස්ථාවේ විවාදය ආරම්භ කෙරෙන අතර අවසන් ඡන්ද විමසීම අප්‍රේල් 5 වන සිකුරාදා සිදුකිරීමට නියමිතය.", "URL": "https://lankatruth.com/si/?p=69651", "Category": "පුවත්", "Parent URL": null}