{"Source": "Lankatruth", "Timestamp": "April 29, 2018", "Headline": "පළාත් කිහිපයකට අධික වැසි සහ නායයෑමේ අනතුරු අැඟවීමක්", "News Content": "පළාත් කිහිපයකට ප්‍රබල අකුණු සමග ගිගුරුම් සහිත වැසි ඇති විය හැකි බව ආපදා කළමනාකරණ මධ්‍යස්ථානය අනතුරු අඟවා තිබේ. බස්නාහිර, සබරගමුව, මධ්‍යම, වයඹ සහ ඌව පළාත් වලටත් ගාල්ල, මාතර, වව්නියාව, සහ දන්නාරම් දිස්ත්‍රික්කවලටත් එම අනතුරු ඇඟවීම් නිකුත් කර තිබෙන බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කරයි. ඇතැම් ස්ථානවලට මිලිමීටර් 75ක පමණ අධික වැසි ඇතිවේයැයි අපේක්ෂා කරයි. මේ අතර ඊයේ (28) පවතින අධික වර්ෂා සහිත කාලගුණය හේතුවෙන් උඩවලව ජලාශයේ වාන් දොරටු 05ක් විවෘතකර ඇති අතර වලවේ ගඟ පහල ප්‍රදේශවල ජනතාවට සැලකිලිමත් වෙන්නැයි මහවැලි අධිකාරිය ප්‍රකාශ කරයි. අධික වර්ශාවත් සමඟ ඊයේ සවස් කාලයේ හල්දුම්මුල්ල ගිනිගත්ගල සහ බෙරගල මන්තැන්න මාර්ගයට පස්කඳු කඩාවැටී එම මාර්ගවල ගමනාගමනය මුළුමනින්ම ඇනහිට ඇත.එසේම ගිනිගත්තල මාර්ගයේ තව දුරටත් පස්කඳ්‍ර සහ ගල් පෙරලෙමින් පවතින බවත් මාර්ගයේ අවහිර වූ ස්ථානවල පස්ඉවත් කිරීම ආරම්භ කර ඇති බවත් වාර්ථා වේ.මෙම නායයෑම් සමග ගිනිගත්ගල, කිරිමැටිය ආදී ගම්මාන කිහිපයක ජනතාව කොටුවී සිටිති.", "URL": "https://lankatruth.com/si/?p=51307", "Category": "පුවත්", "Parent URL": null}