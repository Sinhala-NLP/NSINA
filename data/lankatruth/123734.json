{"Source": "Lankatruth", "Timestamp": "September 27, 2021", "Headline": "චීනයට එරෙහිව ඇමරිකාවෙන් හා ඉන්දියාවෙන් නව යුධ පෙරමුණක් !", "News Content": "ශ්‍රී ලංකාවේ යුගදනවි බලාගාරය භාගෙට හෝ සම්පුර්ණයෙන් අත්පත් කරගැනීමට කුරුමානම් අල්ලන ඇමරිකාව මේ වනවිට කොරෝනා වසංගතයෙන් හා ආර්ථික අර්බුධයෙන් හෙම්බත් වී සිටින මොර්දී රජයේ අත් අඹරවා නව ගිවිසුමක් අත්සන් කර ගැනීමට සමත් වී ඇත. ජපානය ඕස්ට්‍රේලියාව ඇතුළු කලාපයේ අනෙකුත් රටවල් සමග එක්වී ඉන්දියාව හා ඇමරිකාව සැප්තැම්බර් 24 වැනිදා අත්සන් කරනු ලැබූ මෙම ගිවිසුම(QUAD) මගින් ප්‍රජාතන්ත්‍රවාදය හා සාමාජික රටවල භෞමික අඛණ්ඩතාවය ආරක්ෂා කිරීමට එකඟතාවයට පැමිණි ඇති බව වාර්තා වුවත් එහි සමස්ථ සංයුතිය කලාපයේ චීන ව්‍යාප්තවාදය අවම කිරීමට ඉලක්ක කර ඇත. ඇෆ්ගනිස්ථානය පකිස්ථාන සහය ලබන තලෙයිබාන් මුලධර්මවාදීන් අතට පත්වීමත් සමග ඉන්දියාව තමන්ගේ ආරක්ෂාව සම්බන්ධයෙන් කලබලයට පත් වීමත්, ඉරානය චීන රුසියානු shangayi coporation (OCS)ආරක්ෂක සංවිධානයේ සාමාජිකත්වය ලබාගැනීම හා ඇෆ්ගනිස්ථානයේදී අත්කරගත් පරාජයත් හේතුවෙන් කලාපයේ ඇමරිකා බලය හීන වීමත් මත මෙම ගිවිසුම දෙරටේම අනිවාර්ය සම්මුතියක් බවට පත්වී ඇතැයි වාර්තා පළවේ. කෙසේවෙතත් අත්සන් කරනු ලැබූ මෙම ගිවිසුමේ සංයුතිය සලකා බැලීමේදී එය කලාපයේ චීන බලපෑමට පිළිබඳ සැලකිල්ලට ගනිමින් අත්සන් කරන ලද සම්මුතියක් බව පැහැදිලි වේ. සාමාජික රටවල නීතිය හා සාමය රැකීම, නිදහස් නාවික හා ගුවන් සංක්‍රමණ පහසු කිරීම, කලාපයේ සාමය, ආරක්ෂාව හා ජාත්‍යන්තර නීතිය මත ගැටුම් සමථයට පත්කරගැනීම, ස්වෛරිභාවය යන මිලිටරි කරුණු මෙහිදී වඩාත් සැලකිල්ලට ගෙන ඇත.එසේම එහි පොදු නාමය ලෙස QUAD (Quadrilateral Security Dialogue) ලෙස නම් කිරීම මගින්ද මෙය දකුණු ආසියාවේ හා පැසිෆික් කලාපයේ මිලිටරිකරණය කිරීමේ උත්සාහය තවදුරටත් සනාථ කර ඇත. සම්මුතිය අත්සන් කිරීමට ප්‍රථමව සාමාජික රටවල් චීනයේ කාර්මික හා වෙළඳ ආක්‍රමණයට එරෙහිවද ගතයුතු පියවර සම්බන්ධයෙන් ඉතා දීර්ඝ වශයෙන් සාකච්ඡා කර ඇත. ඒ අනුව ස්වභාවික ශක්තිය, සෞඛ්‍ය හා විදුලි සංදේශ යන කේෂ්ත්‍ර සම්බන්ධයෙන් එක් ආර්ථික පෙරමුණකට පැමිණීමට අවසානයේ තීරණය කර ඇත. අදාළ සම්මුතිය පිළිබඳව චීනය තම නොසතුට පළකර ඇත. මෙමගින් ඇමරිකාවේ යුධ කාමය නැවතත් පෙන්නුම් කර ඇති බවත්, සම්මුතියේ අත්සන් තබා ඇති රටවල් අතර පවා ඇති පසමිතුරු භාවයන් හේතුවෙන් එයින් ඉලක්ක කරනු ලබන අරමුණු සාක්ෂාත් කරගැනීම අපහසු වනු ඇති බවටත් අනාවැකි පල කර ඇත. මේ අතර ඇමරිකාව, මහා බ්‍රිතාන්‍ය හා ඕස්ට්‍රේලියාව පසුගිය සැප්තැම්බර් 15 වැනිදා ඉන්දු පැසිෆික් කලාපයේ ආරක්ෂාව සඳහා යයි පවසමින් නව න්‍යෂ්ටික අවි ගිවිසුමක් (AUKUS) අත්සන් කරනු ලැබීය. මෙම සම්මුතියට එක්වීම ප්‍රංශය, කැනඩාව, නවසීලන්තය හා ඉන්දියාව ප්‍රතික්‍ෂේප කර තිබිණි. පසුගිය සතියේ ඇමරිකාව විසින් හොර රහසේ ඕස්ට්‍රේලියාවට සබ්මැරීන විකිණීම නිසා විරසකව සිටින ප්‍රංශය තම සබ්මැරීන ඉන්දියාවට විකිණීමට මේ අතර උත්සහ කරමින් සිටි. දකුණු ආසියාව හා පැසිෆික් කලාපය මිලිටරිකරණය උත්සන්න කිරීමේ ඇමරිකාවේ මෙම හදිසි මෙහෙයුම් මගින් උත්සහ කරනුයේ චීන හා රුසියානු ආර්ථික-මිලිටරි බලපෑම් අවම කිරීමටයි. එහෙත් තම මිත්‍ර නේටෝ සාමාජිකයින් පවා චීනයේ ඍජු ආර්ථික බලපෑමෙන් මිදීමට අපෝසත් වීම තුල හා ඇමරිකාවේ මිලිටරි බලහත්කාරය සමග එක් නොවීමට ඔවුන් තුල ඇති නොකැමැත්ත හා දෙගඩියාව නිසා මෙම සම්මුති මගින් අපේක්ෂිත අරමුණු සපුරා ගැනීමට හැකි වෙතැයි පැවසීම සැක සහිත බව ජාත්‍යන්තර සම්බන්ධතා පිලිබඳ විශාරදයෝ පවසා සිටිති.", "URL": "https://lankatruth.com/si/?p=123734", "Category": "පුවත්", "Parent URL": null}