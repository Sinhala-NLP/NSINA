{"Source": "Lankatruth", "Timestamp": "May 29, 2018", "Headline": "පොල්පිතගමත් වට්ටක්කා දන්සැලක්", "News Content": "පොල්පිත්ගම ප්‍රදේශයේ ගොවීන් වට්ටක්කා වගා කර ඇති අතර ඔවුන්ට තම අස්වැන්න අලෙවි කර ගැනීමට නොහැකි වීමෙන් මහත් අසරණ තත්වයකට පත්ව සිටින අතර එක් ගොවි මහතෙකු තමන් වගා කළ අක්කරයක වට්ටක්කා අස්වැන්නෙන් දන්සැලක්ලබා දීමට කටයුතු කර තිබේ. ඔහු පවසන්නේ වට්ටක්කා ඇට ග්‍රෑම් 100ක් සඳහා රුපියල් 3,600 වැයවී ඇති බවත් තමන්ගේ අක්කරයක වට්ටක්කා අස්වැන්න විකුණාගැනීමට නොහැකි වු බවත් මෙසේ දන්සැලක් දී සිත සතුටු කර ගැනීමට තීරණය කළ බවත් එම ගොවි මහතා පවසයි. මෙම දන්සැල අවස්ථාවට සමස්ත ලංකා ගොවිජන සම්මේලනයේ ජාතික සංවිධායක නාමල් කරුනාරත්න මහතාද එක්වි සිටි අතර ඒ මහතා සඳහන් කර සිටියේ අද රට පුරා එලවළු ඇතුළු විවිධ වගාවල නිරත ගොවි ජනතාවට තම අස්වැන්න අලෙවි කරගැනීමට නොහැකිව දැඩිදුෂ්කරතාවයකට පත්ව ඇතිබවයි. රටේම ජනතාවගේ බත සරි කරන මෙම ගොවි ජනතාවට අද “සිනි ඇටයක් ගන්න බැරි වෙන තත්වයට” පත්ව ඇති බවත් නාමල් කරුනාරත්න මහතා සඳහන් කරයි.", "URL": "https://lankatruth.com/si/?p=53175", "Category": "පුවත්", "Parent URL": null}