{"Source": "Lankatruth", "Timestamp": "December 19, 2019", "Headline": "පාඨලී චම්පික 24 තෙක් යළි රක්ෂිත බන්ධනාගාරයට", "News Content": "2016 පෙබරවාරි මස 28 වන දින රාත්‍රීයේ රාජගිරිය ජානාධිපති විද්‍යාලය ආසන්නයේදී සුදවූ රිය අනතුර සම්බන්ධයෙන් කොළඹ අපරාධ කොට්ඨාසය විසින් ඊයේ (18) රාත්‍රියේ අත්අඩංගුවට ගෙන අද (19) දක්වා රක්ෂිත බන්ධනාගාර ගත කළ හිටපු අමාත්‍ය පාටලී චම්පික රණවක මහතා තවත් දින 05කට යළිත් රක්ෂිත බන්ධනාගත කිරීමට කොළඹ අතිරේක මහෙස්ත්‍රාත් කාංචනා නේරංජලා ද සිල්වා මහත්මිය අද නියෝග කර තිබේ. එන්ජින් ධාරිතාව 1000ක් වූ යතුරුපැදියක් අමාත්‍යවරයා ගමන් ගත් රථයේ ගැටීමෙන් යතුරුපැදියේ ගමන්ගත් සංදීප් සම්පත් තරුණයා බරපතළ තුවාල ලබා රෝහල් ගත කෙරුණු අතර එහි ගමන් ගත් අනෙක් තරුණයාද තුවල ලබා තිබිණි. එම අවස්ථාවේ ජීප් රථය පදවාගෙන ගොස් ඇත්තේ අමාත්‍ය චම්පික රණවක මහතා විසින් වන අතර ඔහු එම මොහොතේ හෝ අනතුර සම්බන්ධයෙන් කිසිවක් සොයා නොබැලූ බව අනතුරට පත් තරුණයාගේ පාර්ශවය පවසා සිටින ලදී. ඒ අනුව අද යළි අධිකරණයට ඉදිරිපත් කළ මන්ත්‍රීවරයා ලබන 24 වනදා දක්වා යළි රක්ෂිත බන්ධනාගාර ගත කරන ලදී. රිය අනතුරක් සිදු කර පුද්ගලයෙකුට බරපතළ තුවාල සිදු කිරිම සහ අනතුරෙන් පසු රියදුරු මාරුකර පලායාම යන චෝදනා මත ඔහු අත්අඩංගුවට ගැනිමට නීතිපතිවරයා උපදෙස් ලබාදී තිබිණි. පාඨලී චම්පික රණවක මහතා වෙනුවෙන් ඉදිරිපත් වූ නීතිඥයින් ඔහුට ඇප ලබා දෙන ලෙස අධිකරණයෙන් ඉල්ලා ඇත. එහිදී අධිකරණය දැනුම්දී ඇත්තේ ඇප ඉල්ලීමට අදාල නියෝගය පසුව ලබා දෙන බවය. සිදු කරන පරික්ෂණ මුල් අවස්ථාවේ පවතින බැවින් සහ නීතිමය තර්ක රැසක් ඉදිරිපත්ව ඇති බැවින් පාඨලී චම්පික රණවක මහතා යලි රක්ෂිත බන්ධනාගාර ගත කිරිමට නියම කරන බව අතිරේක මහේස්ත්‍රාත්වරිය ප්‍රකාශ කර ඇත. ආශ්‍රිත පුවත් ඇමති චම්පිකගේ වාහනයට යටවූ තරුණයාට අසාධ්‍යයි ඇමති චම්පිකගේ පරීක්ෂණය CIDයට ඇමති චම්පිකගේ දුරකථන වාර්තා පරික්ෂාවට ඇමති චම්පිකගෙන් ප්‍රශ්න කරන්න සූදානම්! චම්පික ගැන තීරණය CCTV පරීක්ෂාවෙන් පසු චම්පිකගේ නඩුව නැවතත් කල් යයි හිටපු ඇමති චම්පිකට විදෙස් ගමන් තහනමක් හිටපු ඇමති පාඨලී චම්පික රණවක අත්අඩංගුවට ගන්නැයි නීතිපති උපදෙස් දෙයි පාඨලි චම්පික අත්අඩංගුවට චම්පික රණවක දිනකට රක්ෂිත බන්ධනාගාර ගතකරයි බන්ධනාගාර ගතකර සිටි පාර්ලිමේන්තු මන්ත්‍රී පාඨලී චම්පික රණවක අධිකරණයට ඉදිරිපත් කරයි", "URL": "https://lankatruth.com/si/?p=87534", "Category": "පුවත්", "Parent URL": null}