{"Source": "Lankatruth", "Timestamp": "February 28, 2012", "Headline": "”නිකිනි වැස්ස” ජාත්‍යන්තර සම්මානයට පාත්‍රවේ", "News Content": "පසුගියදා 21 දා අවසන්වූ ප්‍රංශයේ වෙසොල් ජාත්‍යන්තර ආසියානු සිනමා උළෙලේදී තරගකාරී අංශයේ රන් සම්මානය ‘නිකිණි වැස්ස’ සිනමා පටය හිමිකරගෙන තිබේ. අරුණ ජයවර්ධනගේ කුලුදුල් සිනමා පටය වන මෙය එම සිනමා උළෙලේ තරගකාරී අංශය නියෝජනය කල සිනමා පට 7 ක් අතරින් මෙම සම්මානයට පාත්‍රවිය. ගතානුගතික සමාජ සම්මුතීන් හමුවේ කාන්තාවක් තම ජීවන අරගලයට මුහුණ දෙන ආකාරය නිරූපිත මෙම සිනමා පටයේ ප්‍රධාන භූමිකාව නිරූපණය කරනු ලබන්නේ චාන්දනී සෙනෙවිරත්න විසිනි. වොසොල් ජාත්‍යන්තර ආසියානු සිනමා උළෙල යුරෝපයේ පැවැත්වෙන පැරණිම සිනමා උළෙලකි. සම්මාන හිමිකරගත් සියලුම සිනමා පට ලබන අප්‍රේල් 18-20 දිනවල පැරිසියේ ගුමේ ආසියානු කලා කෞතුකාගාරයේදී ප්‍රදර්ශනය කෙරේ.", "URL": "https://lankatruth.com/si/?p=1581", "Category": "කලා පුවත්", "Parent URL": null}