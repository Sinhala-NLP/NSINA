{"Source": "Lankatruth", "Timestamp": "February 12, 2020", "Headline": "ලොකු ලූනු මිල ඉහළට – රු. 120ට තිබූ පී ලූනු රු. 230ක් වෙයි", "News Content": "දඹුල්ල ආර්ථික මධ්‍යස්ථානයේ ආනයනික ලොකු ලුණු කිලෝවක තොග මිල රුපියල් 80ත් 100ත් අතර මිලකින් ඉහළ ගොස් ඇතැයි වාර්තා වේ. ඒ අනුව රුපියල් 110ත් 120ත් අතර මිලකට අලෙවිවු හොලන්ඩ් රටෙන් ගෙන්වන ලද ලොකු ලුණු කිලෝවක් රුපියල් 190ත් 200ත් අතර මිලකටද රුපියල් 110ත් 120ත් අතර මිලකට අලෙවි වූ පකිස්තාන් රටෙන් ගෙන්වන ලද ලොකු ලූණු කිලෝවක් රුපියල් 230 දක්වාත් ඊජිප්තුව රටෙන් ගෙන්වන ලද රුපියල් 120කට අලෙවිකළ ලොකු ලුණු කිලෝව රුපියල් 190 දක්වාත් ඉහළ ගොස් තිබේ. මේ පිලිබදව නම අනාවරණය කිරීමට අකමැති ලොකු ලුණු තොග ව්‍යාපාරිකයෙකු කියා සිටියේ ඉදිරි සති දෙක තුනක් කාලය ඇතුලත ඉන්දියාවෙන් ලොකු ආනයනය කිරීමට හැකි වෙතයි අපේක්ෂාවෙන් පකිස්ථානයෙන් හා හොලන්ඩ් රටෙන් ලොකු ලුණු තොග ඇනවුම් නොකිරීමට තොග ව්‍යාපාරිකයින් පෙළඹී සිටින බවය. ඊට හේතුව ලෙස ඔහු කියා සිටියේ පකිස්ථානයෙන් හා හොලන්ඩ් රටවලින් මෙරටට ලොකු ලුණු ගෙන්වීම සදහා වර්තමාන මිල ගණන් යටතේ ඇනවුම් බාරදුන් පසු ඒවා නැව් ගතකර මෙරටට ලඟා වීමට මාසයකට වැඩි කාලයක් ගතවීමත් වර්තමාන වෙළඳපොළ මිලට එසේ ඇනවුම් කර ගෙන්වීමෙන් පසු ඒ වනවිට ඉන්දියානු ලොකු ලුණු අඩු මිලකට මෙරට වෙළඳපොළට පැමිණ තිබීම නිසා පාඩු සිදුවිය හැකි තත්වයක් මතුවිය හැකිවීම නිසා තොග වෙළඳුන් මෙම පියවර ගෙන ඇති බවය. මේ වනවිට මෙරටට ගෙන්වා ඇති ලොකු ලුණු තොග ආනයනකරුවන් විසින් මෙම තත්වය ප්‍රයෝජනයට ගෙන මිල ඉහළ දමා ඇති බව ඔහු කියා සිටියි. ඒ අනුව ලොකු ලුණු කිලෝවක සිල්ලර මිල රුපියල් 240ත් 260ත් දක්වා ඉහළ ගොස් ඇත.", "URL": "https://lankatruth.com/si/?p=89709", "Category": "පුවත්", "Parent URL": null}