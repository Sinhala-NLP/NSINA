{"Source": "Lankatruth", "Timestamp": "November 26, 2020", "Headline": "මීමන ප්‍රේමතිලකගේ මිනිපිරිය ඕස්ට්‍රේලියා මැතිවරණයෙන් ජයගනී", "News Content": "ඕස්ට්‍රේලියාවේ වික්ටෝරියා ප්‍රාන්ත නගරසභා මැතිවරණයෙන් මොනැෂ් නගරසභාවේ මන්ත්‍රී අසුනක් දිනා ගැනීමට ශ්‍රී ලංකාවේ උපන් අන්ජලි ද සිල්වා සමත් විය.වෘත්තියෙන් නීතිඥවරියක් වන අන්ජලි, හරිත පක්ෂයෙන් මෙවර මැතිවරණයට ඉදිරිපත් වූවාය. කීර්තිමත් පුවත්පත් කලාවේදී මීමන ප්‍රෙමතිලකගේ දියණියක වන මිහිරි ප්‍රේමතිලකගේ වැඩිමහල් දියණිය වන අන්ජලි සිව් හැවිරිදි වියේදි ඕස්ට්‍රේලියාවට සංක්‍රමණය වී ඇත. සමාජ සාධාරණත්වය වෙනුවෙන් පෙනි සිටින අයෙකු ලෙස ඕස්ට්‍රේලියාව තුළ පිලිගැනිමට ලක් ව ඇති අන්ජලි, ජ්‍යෙෂ්ඨ මාධ්‍යවේදි සුනිල් මාධව ප්‍රේමතිලකගේ ඥාති දියණියකි.", "URL": "https://lankatruth.com/si/?p=101566", "Category": "පුවත්", "Parent URL": null}