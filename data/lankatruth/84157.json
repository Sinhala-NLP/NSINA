{"Source": "Lankatruth", "Timestamp": "October 28, 2019", "Headline": "ලංකා බැංකු සේවක ‍සංගමය සහ ජාතික ජන බලවේගය අතර හමුවක්", "News Content": "ජාතික ජන බලවේගය සමග සාකච්ඡාවක් සඳහා අවස්ථාව ලබාදෙන ලෙස ලංකා බැංකු සේවක ‍සංගමය විසින් සිදු කර තිබූ ඉල්ලීමක් අනුව ජාතික ජන බලවේගය වෙනුවෙන් පාර්ලිමේන්තු මන්ත්‍රී, කෝප් සභාපති, ජාතික ජන බලවේගයේ ජාතික ආර්ථික ප්‍රතිපත්ති කමිටුවේ සාමාජික සුනිල් හඳුන්නෙත්ති මහතා සහ ලංකා බැංකු සේවක ‍සංගමයේ නියෝජිතයින් අතර හමුවක් අද (28) පෙරවරුවේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේදී පැවැත්විණි. එහිදී ලංකා බැංකු සේවක සංගම විසින් “රටේ ආර්ථිකය, බැංකු හා මූල්‍ය ක්ෂේත්‍රය පිළිබඳ ඉදිරි දැක්ම” යනුවෙන් සකස් කර ඇති යෝජනාවලියක් ජාතික ජන බලවේගයට ඉදිරිපත් කළ අතර සුනිල් හඳුන්නෙත්ති මහතා විසින් ජාතික ජන බලවේගයේ ජාතික ප්‍රතිපත්ති ප්‍රකාශය සහ ආර්ථික ප්‍රතිපත්ති ප්‍රකාශය ඉදිරිපත් කර ඇත. ජාතික ජන බලවේගයේ ජාතික ආර්ථික ප්‍රතිපත්ති සමග තමන්ට එකඟවිය හැකි කරුණු රැසක් ඇති බව එහිදී ලංකා බැංකු සේවක ‍සංගමයේ නියෝජියින් පවසා තිබේ. ඉදිරියට ජාතික ජන බලවේගය සමග එකවියහැකි කරුණු මත පදනම්ව කටයුතු කිරීමට එක්වන ලෙස මෙහිදී සුනිල් හඳුන්නෙත්ති මහතා ලංකා බැංකු සේවක ‍සංගමයේ නියෝජිතයින්ට ආරාධනා කර ඇත. මෙම හමුව සඳහා ලංකා බැංකු සේවක ‍සංගමය නියෝජනය කරමින් එහි ජ්‍යෙෂ්ඨ උප සභාපති විමල් චන්ද්‍රසේන, ජ්‍යෙෂ්ඨ සහකාර ලේකම් කේෂර කෝට්ටෙගොඩ, භාණ්ඩාගාරික කුෂාන් විජයපාල, සහකාර ලේකම් සම්පත් පීරිස් යන මහත්වරු එක්වී සිටියහ.", "URL": "https://lankatruth.com/si/?p=84157", "Category": "පුවත්", "Parent URL": null}