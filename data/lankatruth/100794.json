{"Source": "Lankatruth", "Timestamp": "November 20, 2020", "Headline": "හලාවත මාළු වෙළඳපොළ සතියකට වසයි", "News Content": "හෙට (21) සිට සතියක කාලයකට හලාවත පොදු මාළු වෙළදපොළ වසා දැමීමට වෙළඳුන් කටයුතු කර තිබේ. හලාවත මාළු වෙළඳපොළ තුළට පැමිණි 50 දෙනෙකු පසුගිය 17 වන දින අහඹු ලෙසින් පි.සී.ආර්. පරික්ෂණයකට ලක් කළ අතර ඉන් සිව් දෙනෙකු කොරෝනා රෝගින් බවට හදුනා ගෙන ඇත. එම වෛද්‍ය වාර්තාව අද (20) ලැබී ඇති අතර කොවිඩ් – 19 වසංගතයෙන් හලාවත ජනතාව මුදා ගැනීම අරමුණු කර ගනිමින් මෙලෙස පොදු මාළු වෙළඳපොළ වසා දමා තිබේ. කෙසේ වෙතත් ධීවරයින්ට සිය මත්ස්‍ය අස්වැන්න නගරයේ ධීවර තොටුපලවලදී අලෙවි කළ හැකි බවටද නගර සභාවේ පැවති සාකච්ඡාවකදී තීරණය කර ඇත.", "URL": "https://lankatruth.com/si/?p=100794", "Category": "කොවිඩ් -19 (කොරෝනා ) පුවත්", "Parent URL": null}