{"Source": "Lankatruth", "Timestamp": "September 5, 2019", "Headline": "සේනාගෙන් පසු තවත් දළඹු වසංගතයක්", "News Content": "සති කිහිපයක සිට රුවන්වැල්ල, වහරක, දළුවලාන ජනපදයේ පැතිර යන කිසියම් දළඹු විශේෂයක් හේතුවෙන් රුවන්වැල්ල, වහරක ප්‍රදේශවාසීන් දැඩි අපහසුතාවට පත්ව ඇතැයි වාර්තා වේ. දළඹු විශේෂය සෑම බෝගයකටම පාහේ මේවනවිට පැතිර ගොස් ඇති බවත් ගෙවතු ආශ්‍රිත බෝගවල පැතිර සිටින මෙම දළඹුවන් නිවාස තුළටද පැමීණම නිසා මේ වනවිට ගම්වාසීන් දැඩි දුෂ්කරතාවට පත්ව ඇති බවත් ප්‍රදේශවාසීහු පවසති. මේ අතර කෑගල්ල දිස්ත්‍රික් නියෝජ්‍ය කෘෂිකර්ම අධ්‍යක්ෂවරිය මෙම දළඹු විශේෂය පිළිබඳව ගන්නෝරුව පැළැටි සංරක්ෂණ සේවයට දැනුම් දීමත් සමග එහි නිළධාරීන් කණ්ඩායමක් ගම්මානයට පැමිණ පරීක්ෂණ ආරම්භ කර තිබේ. දළඹු විශේෂය මීට පෙර ගාල්ල දිස්ත්‍රික්කයෙන් වාර්තා වු දළඹු විශේෂයම බව ඔවුන් සඳහන් කරති.", "URL": "https://lankatruth.com/si/?p=80340", "Category": "පුවත්", "Parent URL": null}