{"Source": "Lankatruth", "Timestamp": "October 20, 2017", "Headline": "නුවරඑළිය ප්‍රාදේශීය සභා බෙදීමේදී සිංහල ජනතාවට අසාධාරණයක්‌ නොවිය යුතුයි", "News Content": "නුවරඑළිය දිස්‌ත්‍රික්‌කයේ ප්‍රාදේශීය සභා ගණන වැඩි කිරීමේදී සිංහල ජනතාවටද අසාධාරණයක් නොවිය යුතු බව කඳුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍ය පලනි දිගම්බරම් මහතා පවසයි. කාලයක සිට තිබූ දැඩි ඉල්ලීම මත නුවරඑළිය දිස්‌ත්‍රික්‌කයේ නුවරඑළිය සහ අඹගමුව ප්‍රාදේශීය සභා දෙක සභා 06ක්‌ දක්‌වා ඉහළ නංවා ගැනීමට හැකිවූ බවද ඒ මහතා සඳහන් කරයි. නුවරඑළිය දිස්‌ත්‍රික්‌කයට අයත් කොත්මලේ, වලපනේ සහ හඟුරන්කෙත ප්‍රාදේශීය සභාවල ලක්‍ෂයකට වැඩි ජනතාවක්‌ ජීවත් වන බවත්, එම නිසා එම ප්‍රාදේශීය සභා තුන හය දක්‌වා වැඩි නොකිරීමෙන් ජනතාවට බලවත් අසාධාරණයක්‌ සිදුවන බවත් ඇමැතිවරයා සඳහන් කරයි.", "URL": "https://lankatruth.com/si/?p=42861", "Category": "පුවත්", "Parent URL": null}