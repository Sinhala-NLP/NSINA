{"Source": "Lankatruth", "Timestamp": "December 20, 2020", "Headline": "කළුතරත් දෛනික ආසාදිතයන්ගේ වැඩිවීමක්", "News Content": "මේ වනවිට කොළඹ දිස්ත්‍රික්කයේ මෙන් කළුතර දිස්ත්‍රික්කයේද දෛනිකව කොරෝනා ආසාදිතයන් හමුවීමේ වැඩිවිමක් දක්නට ලැබේ. විශේෂයෙන් ඊයේ (19) මෙරටින් කොවිඩ් ආසාදිතයින් 618දෙනාගෙන් වැඩිම පිරිසක් වාර්තා වන්නේ කොළඹ සහ කළුතර දිස්ත්‍රික්කවලිනි. ඒ අනුව කොළඹ දිස්ත්‍රික්කයෙන් ආසාදිතයන් 241කුත් කළුතරින් දිස්ත්‍රික්කයෙන් ආසාදිතයන් 120කුත් වාර්තා වී තිබේ. ගම්පහ දිස්ත්‍රික්කයෙන් ආසාදිතයන් 99දෙනෙකුද, සෙසු දිස්ත්‍රික්කවලින් ආසාදිතයන් 158 දෙනෙකුද වාර්තා වී තිබේ. මේ වන විට මෙරට සමස්ත ආසාදිතයින් ගණන 36,667ක් වන අතර කොවිඩ් මරණ 171ක් ලෙස වාර්තා වේ.", "URL": "https://lankatruth.com/si/?p=104037", "Category": "කොවිඩ් -19 (කොරෝනා ) පුවත්", "Parent URL": null}