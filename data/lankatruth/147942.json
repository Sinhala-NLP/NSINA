{"Source": "Lankatruth", "Timestamp": "June 19, 2023", "Headline": "එළඹෙන සතිය පොලිසියට තීරණාත්මකයි", "News Content": "පොලිස්පත් සී.ඩී වික්‍රමරත්නට තෙවැනි වරටත් ලබා දී තිබෙන සේවා දිගුව මෙම 26 වෙනි දින අවසන් වන අතර ඔහු විශ්‍රාම යාමෙන් පසුව පොලිස්පති වශයෙන් පත් කරන්නේ කවුදැයි රටේම තීරණතාමක් අවදානයට යොමු වී තිබේ. බස්නාහිර පළාත භාර ජ්‍යෙස්ඨ නියෝජ්‍ය පොලිස්පති දේශබන්දු තෙන්නකෝන් එම තනතුර සඳහා අවශය දේශපාලන වටපිටාව සකස් කරගෙන අවසන් බවද එහෙත් ඔහුට එරෙහිව මේ වනවිට චෝදනා රැසක් එල්ල වී තිබීමෙන් යම් බධාකාරී තත්වයක් පවතින බවද හෙළි වී ඇත. විශේෂයෙන්ම පාස්කු ප්‍රහාරය වලක්වා නොගැනීම සහ සාමකාමී ගෝල්ෆේස් අරගලයට රාජපක්ෂ මැරයන් යොදවා පහරදීම සහ නිල බලය යොදවාගෙන සිදුකරන ලද අපරාධ සම්බන්ධයෙන්ද ඔහුට එරෙහිව චෝදනා පවතී. මෙයට මාසයකට පමණ පෙර හදිසියේම ජ්‍යෙස්ඨ නියෝජ්‍ය පොලිස්පතිවරු කිහිපදෙනෙකුට ස්ථානමාරුවීම් ලබාදීමෙන් පසුව පොසිල්පති ධුරය සඳහා අවශ්‍ය වටපිටාව සකස් කර ගනිමින් දේශබන්දු තෙන්නකෝන් තවදුරටත් බස්නාහිර පළාත තුළ රඳවාගෙන සිටින බවට මත පල කර තිබිණි. එම ස්ථානමාරුවීම්වලට එරෙහිව ජ්‍යෙෂ්ඨ නියෝජ්‍ය පොලිස්පතිවරු දෙදෙනෙක් අධිකරණමය ක්‍රියාමාර්ගවලට යොමුවිය.", "URL": "https://lankatruth.com/si/?p=147942", "Category": "පුවත්", "Parent URL": null}