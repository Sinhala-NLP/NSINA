{"Source": "Lankatruth", "Timestamp": "October 22, 2022", "Headline": "එට්කා ගිවිසුම බලෙන් පටවයි", "News Content": "ඉන්දියාව සමඟ වරණාත්මක වෙළඳ ගිවිසුමක් අත්සන් කිරීම සඳහා ආණ්ඩු කිහිපයක් ම දැරූ උත්සාහය මේ දක්වා ජනතාව සමඟ විවිධ සංවිධාන විසින් උද්ඝෝෂණය කරමින් පරාජය කර තිබුණ ද, උපක්‍රම හරහා එය ක්‍රියාත්මක කිරීමට ඉන්දීය බලපෑම් එල්ල කර තිබේ. ඉන්දියාවෙන් ශ්‍රී ලංකාව ලබා ගෙන තිබෙන ණය ප්‍රතිව්‍යූහ ගත කිරීම සම්බන්ධයෙන් සළකා බැලීම සඳහා වරණීය නිදහස් වෙළඳ ගිවිසුම හෙවත් එට්කා (ECTA) ගිවිසුම අත්සන් කළ යුතු බව ඉන්දියාව නිල වශයෙන් ශ්‍රී ලංකාවේ බලධාරීන් හට දන්වා තිබේ.  ඉන්දියාවේ සිටින මෙරට මහ කොමසාරිස් මිලින්ද මොරගොඩ එම ගිවිසුම අත්සන් කිරීමේ පූර්ණ එකඟත්වය මේ වනවිටත් ඉන්දීය රජයට ලබා දී තිබෙන බව ඉන්දීය වාර්තාවලින් තහවුරු වේ. මිලින්ද මොරගොඩගේ එම එකඟත්වය ජනාධිපති රනිල් වික්‍රමසිංහගේ අවබෝධය සහිතව සිදුකර ඇති බවට එරට වාර්තාවලින් වැඩි දුරටත් හෙළිවී ඇත.", "URL": "https://lankatruth.com/si/?p=140918", "Category": "පුවත්", "Parent URL": null}