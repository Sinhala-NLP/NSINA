{"Source": "Lankatruth", "Timestamp": "May 28, 2018", "Headline": "ගිනිඅවි, උණ්ඩ රැගෙන ගුවන් භටයා චීනවරායෙන් පැන යයි", "News Content": "චීනවරාය ගුවන් හමුදා කදවුරේ ගුවන් භටයෙකු රාජකාරියේ යෙ දිසිටියදි අද (28) අලුයම ටි.56 රාජකාරි ගිණි අවිය සමග උණ්ඩ 90ක් සහිත මැගසින් තුනක් රැගෙන පලා ගොස් තිබේ. මඩකලපුව, පෙරියමඩු, මුරුගන් කෝවිල් පාරේ පදිංචි මෙම ගුවන් භටයා අලුයම 02.00 ත් 06.00ත් අතර රාජකාරි මුරයේදි නිල ඇදුමෙන්ම කඳවුරෙන් පලාගොස් ඇත්තේ එම ගුවන් භටයාට නිකුත් කර තිබු උණ්ඩ 60ක් සහිත මැගසින් දෙකක් හා ඔහු සමඟ රාජකාරියේ යෙදි සිට විවේක ගත් අනෙක් භටයාගේ උණ්ඩ 30ක් සහිත මැගසිනයද රැගෙන බව ගුවන් හමුදාව චිනවරාය පොලිසියට පැමිණිල්ලක්ද සිදු කර ඇති බව වාර්තා වේ. පැමිණිල්ල අනුව වහා ක්‍රියාත්මක වු මුතුර් සහකාර පොලිස් අධිකාරි බුද්ධික මනතුංග මහතාගේ මෙහෙයවිම යටතේ චිනවරාය පොලිස් ස්ථානාධිපති ප්‍රධාන පොලිස පරික්ෂක ක්‍රිෂාන්ත ලොකුගේ මහතා විසින් පොලිස් කණ්ඩායම් කිහිපයක් යොදවා එම ගුවන් භටයා පැනගිය කැලෑ මාර්ගය සොදිසි කිරිම ආරම්භ කර ඇත. මෙම සොදිසියේදි ගුවන් භටයාට නිකුත් කරන වතුර බෝතලයේ රඳවනය කප්පල් තුරෙයි කැල ප්‍රදේශයේ තිබි සොයාගෙන තිබේ. පැන ගිය ගුවන් භටයා සොයා ගුවන් හමුදාව හා චිනවරය පොලිසිය වැඩිදුර විමර්ශන ක්‍රියාත්මක කර තිබේ.", "URL": "https://lankatruth.com/si/?p=53116", "Category": "පුවත්", "Parent URL": null}