{"Source": "Lankatruth", "Timestamp": "February 6, 2022", "Headline": "ශ්‍රී ලංකාව ගැන වේදනාකාරී ගීතයක් ගැයූ ලතා මගේෂ්කාර් දිවි ගමන නිම කරයි", "News Content": "භාරතයේ ගීත කෝකිලාවිය ලෙස විරුදාවලිය ලත් ලතා මගේෂ්කාර් අද (06දා) උදේ සිය දිවි ගමන නිම කළා ය. එම ගායිකාව සිංහල ගීත කිහිපයක් ද චිත්‍රපට පසුබිම් සඳහා ගායනා කර ඇත. ඒ අතර ‘සැඩසුළං’ චිත්‍රපටයට ආනන්ද සමරකෝන් සූරීන් ලියූ ‘ශ්‍රී ලංකා මා ප්‍රියාදර ජයභූමි’ නම් ගීතය සුවිශේෂී වේ. ආනන්ද සමරකෝන් සූරීන් තම මවුබිම පිළිබඳව 1950 මුල් කාලයේ දී ම අතිශය වේදනාබර තත්ත්වයක් මෙම ගී පද තුළින් නිරූපණය කර තිබේ. එය සිංහල ගායිකාවක හා සමානව ම හැඟීම් උද්දීපනය කරමින්, ලතා මගේෂ්කාර් ශිල්පිනිය ගායනා කළා ය.", "URL": "https://lankatruth.com/si/?p=128512", "Category": "කලා පුවත්", "Parent URL": null}