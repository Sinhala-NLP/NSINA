{"Source": "Lankatruth", "Timestamp": "September 2, 2022", "Headline": "ම්ලේච්ච පොලිස් ප්‍රහාරවලට මහජන මුදලින් රැකවරණ", "News Content": "සැප්තැම්බර් තුන්වෙනි දිනට යෙදී තිබෙන පොලිස් දිනයේදී රුපියල් කෝටියක මහජන මුදල් යොදවමින් පොලිස් නීති රැකවරණ අරමුදලක් ආරම්භ කිරීමට අටවල ජනාධිපති රනිල් වික්‍රමසිංහගේ නියෝග යටතේ කටයුතු සූදානම් කෙරෙමින් පවතින බව හෙළි වේ. පසුගිය දිනවල දේශපාලනඥයින්ගේ නියෝග මත පොලීසිය විසින් විවිධ මහජන විරෝධතාවලට එල්ලකරනලද ම්ලේච්ච ප්‍රහාරයන් වැනි ප්‍රහාර හමුවේ චූදිතයන් වන පොලිස්නිලධාරීන්ට නීතිමය රැකවරණ ලබාදීම සඳහා මෙම අරමුදලේ මුදල් යෙදවීමට සැලසුම් කර තිබේ. මේ වනවිට එවැනි ප්‍රහාරයන් සම්බන්ධයෙන් අධිකරණමය කටයුතුවලදී අදාල චූදිතයන් තමන්ගේ පෞද්ගලික මුදල් වැය කරමින් නීතිඥ සහාය ලබාගතයුතුව ඇත. ඊට අමතරව වින්දිතයන්ට වන්දි ගෙවීමට අධිකරණය තීරණය කළහොත් ඒ සඳහා වැරදිකරුවන්ගේ පෞද්ගලික ධනය වැය කළ යුතුව තිබේ. මෙම තත්වයෙන් ප්‍රහාරක පොලිස් නිලධාරීන් ආරක්ෂා කිරීම සඳහා රුපියල් කෝටියක මහජන මුදල් යෙදවීමෙන් අදාල අරමුදල ආරම්භ කිරීමට කටයුතු සැලසුම් කර තිබේ.", "URL": "https://lankatruth.com/si/?p=138801", "Category": "පුවත්", "Parent URL": null}