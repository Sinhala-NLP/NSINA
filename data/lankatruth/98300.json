{"Source": "Lankatruth", "Timestamp": "October 22, 2020", "Headline": "Google සමාඟමට එරෙහිව ඇමරිකාව නඩු මගට", "News Content": "අන්තර්ජාල සෙවුම්වලට අදාල නීති රීති, ගූගල් සමාගම උල්ලංඝනය කර ඇති බවට චෝදනා කරමින් ඇමරිකාව විසින් එම සමාගමට එරෙහිව නඩු පවරා ඇතැයි විදෙස් මාධ්‍ය වාර්තා කර තිබේ. වසර ගණනාවකට පසු ප්‍රධාන තාක්ෂණික සමාගමකට එරෙහිව ඇමරිකාව විසින් එල්ල්කර තිබෙන විශාලම අභියෝගය මෙයයි. ඇමරිකාව වසර ගණනාවක සිට මෙම කරුණ සම්බන්ධව විමර්ශනය කර ඇති බව ද එම තොරතුරු මත පදනම්ව මෙම නඩු පැවරීම සිදුකර ඇතැයි ද විදෙස් වාර්තාවන්හි දැක්වේ. කෙසේ වෙතත් ගූගල් සමාගම, ඇමරිකාව විසින් ඉදිරිපත් කර තිබෙන චෝදනාව තරයේ ප්‍රතික්ෂේප කර තිබෙන අතර ඔවුන් පවසා සිටින්නේ, තමන් පාරිභෝගිකයන් වෙනුවෙන් සෑමවිටම මූලිකත්වය ගෙන කටයුතු කර තිබෙන බවය. එසේම පාරිභෝගිකයන් ගූගල් සෙවුම් භාවිත කරනුයේ කිසිඳු බලපෑමකින් තොරව බවත් ගූගල්හි ඇති පහසුව ඒ සඳහා බලපා ඇති බවත් සමාඟම වැඩිදුරටත් පවසා තිබේ.", "URL": "https://lankatruth.com/si/?p=98300", "Category": "විදෙස් පුවත්", "Parent URL": null}