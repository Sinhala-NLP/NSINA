{"Source": "Lankatruth", "Timestamp": "August 17, 2021", "Headline": "අධිකරණයේ ස්වාධීනත්වය වෙනුවෙන් අනුර සටනට…", "News Content": "අධිකරණ සේවා කොමිෂන් සභාවේ ලේකම්වරයා විසින් මහේස්ත්‍රාත්වරුන්ට යවා තිබෙන දේශපාලන බලහත්කාරය සහිත ලිපියක් පිළිබඳව සහ එවැනි බලපෑමක් එල්ල කරන ලද සම්මන්ත්‍රණයක් සම්බන්ධයෙන් ජාතික ජන බලවේගයේ පාර්ලිමේන්තු මන්ත්‍රී අනුර කුමාර දිසානායක අද (17) පාර්ලිමේන්තුවේදී ප්‍රශ්න කරනු ලැබීය.අධිකරණ කොමිෂන් සභාවේ ලේකම් මහේස්ත්‍රාත්වරුන්ට යවන ලද ලිපියේ “මෙම සම්මන්ත්‍රණයට සහභාගීවීමට අසමත් වුවහොත් එය උසස්වීම් දීමේදී ද වැටුප් වර්ධක දීමේදී, විදේශ පුහුණු සඳහා යැවීමේ දී සහ මහාධිකරණයට පත් කිරීමේ දී සැලකිල්ලට ගැනෙන බව ඔබට දැනුම් දෙමු.” යනුවෙන් දේශපාලන බලහත්කාරය යොදවා තිබේ.", "URL": "https://lankatruth.com/si/?p=121480", "Category": "පුවත්", "Parent URL": null}