{"Source": "Lankatruth", "Timestamp": "May 27, 2017", "Headline": "වියළි ආහාර, ජලය, ඖෂධ “රතු තරුව”ට බාරදෙන්න", "News Content": "ගංවතුර ගැලීම්, නායයාම් ඇතුළු ස්වභාවික ආපදා හේතුවෙන් විපතටපත් ජනතාවට සහන සැපයීමේ කටයුතුවල නිරත “රතු තරුව” සහන සේවා බලකායේ ද්‍රව්‍යාධාර එක්රැස් කිරීමේ මධ්‍යස්ථාන වෙත හැකි තරම් වියළි ආහාර, පානීය ජල බෝතල්, ඖෂධ, ගිනිපෙට්ටි, මදුරුදැල් ආදීය රැගෙනවිත් බාරදෙන ලෙස ජනතා විමුක්ති පෙරමුණේ රතු තරුව සහන සේවා බලකාය ජනතාවගෙන් ඉල්ලීමක් කරයි. රත්නපුර, ගාල්ල, මාතර, කළුතර, හම්බන්තොට ඇතුළු දිස්ත්‍රික්කවල රතුතරුව සහන සේවා මධ්‍යස්ථාන ස්ථාපිත කර ඇති අතර මාතර දිස්ත්‍රික්කයේ සහනසේවා කටයුතු ජවිපෙ මාතර දිස්ත්‍රික් සංවිධායක, පාර්ලිමේන්තු මන්ත්‍රී සුනිල් හඳුන්නෙත්ති මහතාගේ මූලිකත්වයෙනුත්, රත්නපුර දිස්ත්‍රික්කයේ සහනසේවා කටයුතු ජවිපෙ රත්නපුර දිස්ත්‍රික් සංවිධායක ශාන්ත පද්මකුමාර මහතාගේ මූලිකත්වයෙනුත්, කළුතර දිස්ත්‍රික්කයේ සහනසේවා කටයුතු ජවිපෙ කළුතර දිස්ත්‍රික් සංවිධායක, පාර්ලිමේන්තු මන්ත්‍රී, වෛද්‍ය නලින්ද ජයතිස්ස මහතාගේ මූලිකත්වයෙනුත්, ගාල්ල දිස්ත්‍රික්කයේ සහනසේවා කටයුතු ජවිපෙ ගාලු දිස්ත්‍රික් සංවිධායක, දකුණු පළාත් සභා මන්ත්‍රී නලීන් හේවගේ මහතාගේ මූලිකත්වයෙනුත්, හම්බනතොට දිස්ත්‍රික්කයේ සහනසේවා කටයුතු ජවිපෙ හම්බන්තොට දිස්ත්‍රික් සංවිධායක, පාර්ලිමේන්තු මන්ත්‍රී නිහාල් ගලප්පත්ති මහතාගේ මූලිකත්වයෙනුත් සිදු කෙර්.", "URL": "https://lankatruth.com/si/?p=34943", "Category": "පුවත්", "Parent URL": null}