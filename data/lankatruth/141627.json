{"Source": "Lankatruth", "Timestamp": "November 4, 2022", "Headline": "කැලණියේ ජ්‍යෙෂ්ඨයන් කණිෂ්ඨ සිසුන් 06 දෙනෙකුට දින එකහමාරක් හිරකරගෙන පහරදීලා", "News Content": "කැලණිය විශ්වවිද්‍යාලයේ ජ්‍යෙෂ්ඨ සිසුන් පිරිසක් විසින් තෙවන වසරේ සිසුන් 05 දෙනෙකු කන්නන්ගර නේවාසිකාගාරය තුළ දින එකහමාරක් තිස්සේ හිරකරගෙන ඉතා අමානුෂික ලෙස පහරදී ඇතැයි අනාවරනය වේ. එම විශ්වවිද්‍යාලයේ පරිපාලනය විසින් පහරකෑමට ලක් වූ සිසුන් පස් දෙනා බේරාගෙන හෝමාගම රෝහලට ඇතුළත් කර තිබේ. හෝමාගම රෝහලට ඇතුළත් කර ඇත්තේ එම සිසුන්ට එල්ල කළ ඇති අමානුෂික ප්‍රහාරයන් අනුව කැලණිය විශ්වවිද්‍යාලට ආසන්න රෝහලකට ඇතුළත් කිරීම එම සිසුන්ගේ ආරක්ෂාවට තවදුරටත් තර්ජන එල්ල විය හැකි බැවින් යැයිද වාර්තා වේ. පහරදීම සම්බන්ධයෙන් නවගමුව පොලීසියට පැමිණිලි කර ඇති අතර එම පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=141627", "Category": "පුවත්", "Parent URL": null}