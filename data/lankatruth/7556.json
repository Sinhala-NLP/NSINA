{"Source": "Lankatruth", "Timestamp": "June 22, 2013", "Headline": "දැවි තෙල් පාඩුව කෝටි 60ක්‌", "News Content": "රුපියල් කෝටි හැටකට ( 600,000,000)  ආසන්න පාඩුවක්‌ දරමින් එක්‌දහස්‌ පන්සීය වර්ගයේ දැවි තෙල් මෙට්‍රික්‌ ටොන් විසිදහසක්‌ ( 20,000)  විදේශ රටකට විකිණීමට තෙල් සංස්‌ථාව මේ වනවිට තීරණය කර ඇතැයි විශ්වාසකටයතු ආරංචිමාර්ග අනාවරණය කරයි. රුපියල් කෝටි හැටකට (600,000,000) ආසන්න පාඩුවක්‌ දරමින් එක්‌දහස්‌ පන්සීය වර්ගයේ දැවි තෙල් මෙට්‍රික්‌ ටොන් විසිදහසක්‌ (20,000) විදේශ රටකට විකිණීමට තෙල් සංස්‌ථාව මේ වනවිට තීරණය කර ඇතැයි විශ්වාසකටයතු ආරංචිමාර්ග අනාවරණය කරයි. ලෝක වෙළෙඳ පොළේ මේ වනවිට දැවි තෙල් මෙට්‍රික්‌ ටොන් එකක මිල දළ වශයෙන් ඩොලර් හයසීය දහයක්‌ වන අතර දැනට ටෙන්ඩර් කැඳවා දැවිතෙල් ටොන් එකක්‌ ඩොලර් 550-580 අතර මිලකට විකිණීමට නියමිතව ඇතැයිද පැවසේ. මේ වනවිට සපුගස්‌කන්ද තෙල් පිරිපහදුවට ගැලපෙන ඉරානයෙන් ලයිට්‌ වර්ගයේ බොරතෙල් මෙරටට ගෙන්වීමට නොහැකි වීමෙන්, පිරිපහදුවේ නිපදවන පෙට්‍රල් හා ඩීසල් ප්‍රමාණය 45%ට වඩා අඩු වී ඇතැයිද වැඩිපුරම දැවිතෙල් නිපදවීමෙන් සංස්‌ථාවට විශාල පාඩුවක්‌ සිදුවන බවද පිරිපහදු සේවකයෝ පවසති.  සපුගස්‌කන්ද තෙල් පිරිපහදුව නවීකරණයට ලක්‌ නොකිරීම නිසා බොරතෙල් ආනයනය කර පිරිපහදු කිරීම පාඩු ව්‍යාපාරයක්‌ බවට පත්ව ඇතැයි ද ඔව්හු පෙන්වා දෙති. පිරිපහදුව වසා නොදමා ඕමාන් ලයිට්‌ වැනි බොරතෙල් පිරිපහදු කිරීම නිසා පිරිපහදුව ඉතා සෙමෙන් ක්‍රියාත්මක කිරීමට සිදුව ඇතැයිද ඔව්හු පවසති.", "URL": "https://lankatruth.com/si/?p=7556", "Category": "පුවත්", "Parent URL": null}