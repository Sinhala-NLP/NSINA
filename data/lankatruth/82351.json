{"Source": "Lankatruth", "Timestamp": "October 5, 2019", "Headline": "පෙම්යුවලකගෙන් කප්පම්ගත් පොලිස් කොස්තාපල් අත්අඩංගුවට", "News Content": "ගල්කිස්ස ප්‍රදේශයේ මෝටර් රථයක සිටි පෙම් යුවලක් බිය ගන්වා ඔවුන්ට එරෙහිව නීතිය ක්‍රියාත්මක කරන බව පවසා එහේ නොකර සිටිමට නම් රුපියල් 30,000ක් බලෙන් ලබාගත් ගල්කිස්ස පොලිසියේ කොස්තාපල්වරයකු කොළඔ දකුණ අපරාධ කොට්ඨාශය විසින් ඊයේ (04) රාත්‍රියේ අත්අඩංගුවට ගෙන තිබේ. සැකකාර කොස්තාපල්වරයා එම යුවලගෙන් රුපියල් ලක්ෂයක (රු. 100,000) මුදල් ඉල්ලීමෙන් පසු ඔවුන් රුපියල් තිස්දාහක (රු. 30,000) මුදල ලබාදී ඇති බව පොලිසිය කියයි. සිද්ධිය සම්බන්ධයෙන් පොලිසියේම තවත් දෙදෙනකු අත්අඩංගුවට ගැනීමට නියමිතව බවද වාර්තා වේ. රාත්‍රී ජංගම රාජකාරියේ නිතරව සිටි අතරතුර මෙම පෙම්යුවල බියගන්වා කප්පම් ඉල්ලා ඇති බවද පොලිසිය කියයි.", "URL": "https://lankatruth.com/si/?p=82351", "Category": "පුවත්", "Parent URL": null}