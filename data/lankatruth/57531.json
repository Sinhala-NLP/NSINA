{"Source": "Lankatruth", "Timestamp": "August 10, 2018", "Headline": "කාලගුණයේ වෙනසක්", "News Content": "මධ්‍යම කඳුකරයේ බටහිර බෑවුම් ප්‍රදේශවලට ඇද හැලෙන අධික වැසි තව දුරටත් පැවතිය හැකි බව කාලගුණ විද්‍යා දෙපාර්තමේන්තුව නිවේදනය කරයි. මේ දිනවල ඇදහැලෙන අධික වැසි හේතුවෙන් කාසල්රී, මාවුස්සාකැලේ සහ ඉහළ කොත්මලේ ජලාශ පිටාර මට්ටමට ආසන්න වී ඇතැයි විදුලි බල මණ්ඩලය පවසයි. එසේම හැටන් නුවරඑලිය සහ හැටන් කොළඹ ප්‍රධාන මාර්ගයට පස් කඳු කඩා වැටීමේ අවධානමක් ද පවතින අතර රියදුරන් සහ මාර්ගය භාවිතකරන පිරිස් ඒ පිළිබඳව අවධානයෙන් පසුවන්නැයි අදාල අංශ ජනතාව දැනුවත් කර සිටියි. මීට අමතරව අගෝස්තු මස ‍12 වැනිදා සිට දිවයිනේ නිරිත දිග කොටසේ වැසි සහ සුළං තත්වයේ වැඩි වීමක් අපේක්ෂාකරයි. එසේම සබරගමුව, මධ්‍යම සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත්වැසි වාර කිහිපයක් ඇති විය හැකි බව එම දෙපාර්තමේනතුව නිවේදනය කරයි.", "URL": "https://lankatruth.com/si/?p=57531", "Category": "පුවත්", "Parent URL": null}