{"Source": "Lankatruth", "Timestamp": "October 4, 2021", "Headline": "විශ්ව විද්‍යාල සේවකයින්ගෙන් වැඩ ගත් ලේඛකාධිකාරීට වැඩ වරදී", "News Content": "පේරාදෙණිය විශ්වවිද්‍යාලයේ ලේඛකාධිකාරී ඇතුළු තිදෙනෙකු සේවයෙන් ඉවත් කිරීමට එම විශ්වවිද්‍යාලයේ පාලක සභාව තීරණය කර තිබෙනවා. රාජකාරී වේලවේදී එම විශ්ව විද්‍යාලයේ වැඩ අංශයේ සේවකයින් පස් දෙනෙකු ලේඛකාධිකාරීවරයාගේ නිවසේ සේවයට යොදවා සිටි බවට හෙළිදරව්වීමත් සමග ලේඛකාධිකාරිවරයා එම තනතුරින් ඉවත් කිරීමට විශ්වවිද්‍යාලයේ පාලක සභාව තීරණය කර තිබේ. විශ්ව විද්‍යාලයට අයත් උපකරණ සහ අවසරයකින් තොරව විශ්ව විද්‍යාලයේ සේවකයින් එම කටයුත්ත සඳහා යෙදවීම හේතුවෙන් පේරාදෙණිය විශ්වවිද්‍යාලයේ වැඩ ඉංජිනේරුවරයා සහ වැඩ අධිකාරිවරයා ද සේවයෙන් ඉවත් කිරීමට පාලක සභාව කටයුතු කර ඇත. එසේම ලේඛකාධිකාරීවරයාගේ නිවසේ සේවය කළ බවට හෙළිවූ විශ්ව විද්‍යාල වැඩ අංශයේ සුළු සේවකයින් 05 දෙනෙකු සම්බන්ධයෙන් ද පරීක්ෂණයක් ආරම්භ කිරීමට විශ්වවිද්‍යාල පාලක සභාව කටයුතු කර ඇත.", "URL": "https://lankatruth.com/si/?p=124083", "Category": "පුවත්", "Parent URL": null}