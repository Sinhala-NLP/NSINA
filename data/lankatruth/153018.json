{"Source": "Lankatruth", "Timestamp": "October 9, 2023", "Headline": "ඊශ්‍රායල – පලස්තීන ගැටුමෙන් ලාංකිකයන් දෙදෙනෙක් අතුරුදහන්… එක් අයෙකුට තුවාලයි…", "News Content": "මේ වනවිට ඊශ්‍රායල සහ පලස්තීනය අතර වර්ධනය වී තිබෙන දරුණු යුධ ගැටුම් මැද ශ්‍රී ලාංකිකයන් දෙදෙනෙකු අතුරුදහන් වී ඇති බවත් එක් ලාංකිකයෙකු තුවාල ලබා ඇති බවත් වාර්තා වේ. ඊශ්‍රායලයේ ශ්‍රී ලංකා තානාපති නිමල් බණ්ඩාරද මෙ බව තහවුරු කරමින් පවසන්නේ මෙලෙස අතුරුදහන් වී ඇත්තේ කාන්තාවන් දෙදෙනෙකු බවත් ඔවුන් පිළිබඳව තොරතුරු සොයාබැලීම සදහා ජාත්‍යන්තර රතු කුරුස සංවිධානය වෙත දැනුම්දෙන බවත්ය. එමෙන්ම ගාසා තීරයේ ගැටුමෙන් එක් ශ්‍රී ලාංකිකයෙකු තුවාල ලබා ඇතැයිද ඔහු සඳහන් කරයි. මේ වනවිට ඊශ්‍රායලයේ ටෙල්අවීවි, ජෙරුසලම සහ හයිෆා යන නගර කේන්ද්‍ර කරගනිමින් ශ්‍රී ලාංකිකයින් 8,000කට අධික පිරිසක් ජීවත් වන බවද තානාපති නිමල් බණ්ඩාර පවසයි. මේ අතර ශ්‍රී ලංකා විදෙස් සේවා නියුක්ති කාර්යාංශය පවසන්නේ ඊශ්‍රායලයේ රැඳි සිටින ශ්‍රී ලාංකිකයෙකුට ගැටලුවක් ඇති වුවහොත් 0094 – 716640560 අංකයට වට්ස්ඇප් ඔස්සේ තොරතුරු යොමු කළ හැකි බවය. එමෙන්ම ඊශ්‍රායලයේ රැඳි සිටින යම් ශ්‍රී ලාංකිකයෙකු සම්බන්ධයෙන් තොරතුරක් නොලැබෙන්නේ නම් ඔවුන් පිළිබඳව තොරතුරු ලබාගැනීමට 1989 අංකය අමතා දැනුම් දෙන ලෙසද ශ්‍රී ලංකා විදෙස් සේවා නියුක්ති කාර්යාංශය පවසයි.", "URL": "https://lankatruth.com/si/?p=153018", "Category": "පුවත්", "Parent URL": null}