{"Source": "Lankatruth", "Timestamp": "November 28, 2021", "Headline": "ලොව විශාලතම කාබනික ගොවිපල ඉන්දියාවෙන් !", "News Content": "ඉන්දියාවේ Anantapur ප්‍රදේශයේ පිහිටා තිබෙන කාබනික ගොවිපල ලොව ඇති විශාලතම කාබනික ගොවිපලවල් වලින් එකක් ලෙස ප්‍රකට වී ඇතිබව බටහිර මාධ්‍ය වාර්තා කර සිටි. මෙම ගොවිපලේ වගා කරනු ලබන සියළුම එළවළු හා පලතුරු 100%ක් කාබනික නිෂ්පාදන ලෙස සැලකේ. මෙම කාබනික භෝග වගාව සඳහා දකුණු ඉන්දියාවේ ගොවීන් මිලියන 08ක ගොවි ප්‍රජාවක් දායකත්වය සපයනු බව වාර්තා වේ. වසර හතරක කාලයක සිට පියවරෙන් පියවරට කිසිදු රසායනික පොහොරක් භාවිතා නොකරමින් සිදුකරන මෙම වගාවන් දැඩි පාලනයන් මත පත්වාගෙන යනු ලැබේ. මේ පිළිබඳව ගොවීන් පවසනුයේ කාබනික වගාව ආරම්හයේදී මදක් අසීරු වූ බවයි. රසායනික පොහොර හේතුවෙන් තම බිම මිය ගිය බවත් කාබනික භෝග වගාව නිසා තම ලාභයද ඉහළ ගිය බව මේ අතර ගොවි සංවිධාන පවසා සිටිති. මෙම ගොවි බිමහි විශේෂත්වය වනුයේ තනි වගාවක් (monoculture) වෙනුවට භෝග හා පලතුරු වර්ග රාශියක් වගාකිරීම මගින් යම් විවිධත්වයකට භුමිය භාජනය කිරීමයි. සියළුම වගාවන් සඳහා උපයෝගී කරගනු ලබනුයේ ගව මුත්‍රා හා ගොම පමණි. මෙම කාබනික වගාවන් සඳහා ගොවියන් උනන්දු කරලීමෙන් ගොවි ණය ගෙවාගැනීමට නොහැකි වීමෙන් සියදිවි නසා ගැනීම් පවා අඩුවූ බව ඉන්දියන් රජයේ නිලධාරියෙකු වන Vijay Kumar මාධ්‍ය අමතා පවසා සිටියේය.", "URL": "https://lankatruth.com/si/?p=126345", "Category": "පුවත්", "Parent URL": null}