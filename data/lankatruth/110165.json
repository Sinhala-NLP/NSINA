{"Source": "Lankatruth", "Timestamp": "February 8, 2021", "Headline": "මහින්දානන්දත් නිදොස් කර නිදහස් කරයිද තීන්දුව පෙබරවාරි 25", "News Content": "වතු වෘත්තිය සමිතියකට අයත් රුපියල් ලක්ෂ 39ක මුදලක් සාවද්‍ය පරිහරණය සම්බන්ධයෙන් අමාත්‍ය මහින්දානන්ද අළුත්ගමගේට පවරා ඇති නඩුවෙන් ඔහු නිදොස් කර නිදහස් කරනවාද නැද්ද යන තීන්දුව පෙබරවාරි 25 ලබාදීමට නියමිතය. විත්තියේ සාක්ෂි කැඳවීමකින් තොරව අමාත්‍යවරයා නිදහස් කරනවාද නැද්ද යන්න පිළිබඳව එදිනට ප්‍රකාශයට පත් කරන බව කොළඹ මහේස්ත්‍රාත් ආදිත්‍ය පටබැඳිගේ මහතා අද (08) දැනුම් දී ඇත. අමාත්‍ය මහින්දානන්දට විරුද්ධව මෙම නඩුව පවරා තිබුණේ නීතිපතිවරයා විසිනි. මීට කලින් මඩකලපුව මහාධිකරණයේ විභාග වෙමින් පැවති ජෝශප් පරරාජසිංහම් ඝාතන නඩුව පවත්වාගෙන නොයන බව නීතිපතිවරයා විසින් අධිකරණයට දැනුම් දීමෙන් පසු පිල්ලෙයාන්වද නිදොස් කොට නිදහස් කරන ලදී. ජනාධිපති ගෝටාබය රාජපක්ෂ විසින් පත්කරන ලද ජනාධිපති කොමිසමෙන්ද ඊට පසුව පිල්ලෙයාන් නිදොස් කොට නිදහස් කළ යුතු බව නිර්දේශ කර ඇත.", "URL": "https://lankatruth.com/si/?p=110165", "Category": "පුවත්", "Parent URL": null}