{"Source": "Lankatruth", "Timestamp": "April 29, 2018", "Headline": "ආර්ථිකයට තවත් ප්‍රහාර", "News Content": "ජාත්‍යන්තර මූල්‍ය අරමුදල විසින් මෙරටට ලබා දෙන ණය මුදලේ සිව් වැනි වාරිකය ලබා දීමට තීරණය කර තවත් බරපතල කොන්දේසි කිහිපයක් අලුතෙන් පනවා තිබේ. එම කොන්දේසි අතර මුලින්ම තිබෙන්නේ ඉන්ධන මිල ඉහළ දැමීමට කරන ලද බලපෑම බව මහ බැංකුව විසින් අප්‍රේල් මස 20 වැනිදා නිකුත් කර තිබෙන නිවේදනයකින් හෙළි වේ. “2018 වසරේදී බලශක්ති මිලකරණ ප්‍රතිසංස්කරණ සම්පූර්ණ කිරීම” යනුවෙන් එය දක්වා තිබේ. “ලංකාවේ ආර්ථිකය තවදුරටත් අහිතකර කම්පනයන් සඳහා අවදානමක් පෙන්වයි” යනුවෙන් මූල්‍ය අරමුදල දක්වා තිබේ. ලබාදී තිබෙන පැරණි නියෝගවල ඇතුළත් “මහා භාණ්ඩාගාරයෙන් රාජ්‍ය ව්‍යවසාය ආයතනවලට මුදල් ලබා නොදීම,” “රාජ්‍ය ණය කළමනාකරණය වැඩිදියුණු කිරීම”, “ආර්ථික ප්‍රතිසංස්කරණ අඛණ්ඩව ක්‍රියාත්මක කිරීම”, “දේශීය ආදායම් පනත ක්‍රියාත්මක කිරීම” ආදිය පවතී. අලුත් නියෝග වන්නේ “ස්වයංක්‍රීයව ඉන්ධන මිල නියාමන යාන්ත්‍ණයක් ක්‍රියාත්මක කිරීම”, “විනිමය අනුපාතික ප්‍රතිපත්ති රාමුව නවීකරණය කිරීම”, “විදේශ වෙළෙඳාම ලිහිල් කිරීම (විදේශ වෙළෙඳාම ලිහිල් කිරීම යනුවෙන් දක්වා ඇත.)” ආදී නියෝග පනවා ඇත. ලංකා ඉරිදා සංග්‍රහය", "URL": "https://lankatruth.com/si/?p=51323", "Category": "ආර්ථික පුවත්", "Parent URL": null}