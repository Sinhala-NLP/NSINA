{"Source": "Lankatruth", "Timestamp": "December 19, 2020", "Headline": "ජැටිය ගන්න යන අදානිගේ ලංකාවේ Partner සජාත් මව්සූන්", "News Content": "කොළඹ වරාය නැගෙනහිර ජැටිය මිලදී ගැනීමට යන අදානි ඉන්දියන් සමාගමේ ශ්‍රී ලාංකීය ව්‍යාපාර සහකරු පිරමිඩ් විල්මා ආයතනය බව වාර්තාවේ. ජනාධිපති ගෝටාබය රාජපක්ෂ ආරක්ෂක ලේකම් ධුරය දරන කාලයේ විකුණනු ලැබූ යුධ හමුදා මූලස්ථානය පිහිටි ඉඩම මිලදී ගෙන ෂැංග්‍රිලා හෝටලය ඉදි කරන ලද්දේ මෙම සමාගම විසිනි. එහි හිමිකරු වන සජාත් මවුසූන්, රාජපක්ෂ පවුලේ ඉතා කිට්ටු හිතවතෙකි. පසුගියදා රටට රුපියල් බිලියන 10ක් පාඩු කළ සීනි ගණදෙනුවට සම්බන්ධ වූයේද මෙම විල්මා ආයතනයයි. පාර්ලිමේන්තු මන්ත්‍රී අනුර දිසානායක මහතා මෙම ගනුදෙනුව පිළිබඳ පාර්ලිමේන්තුවේදී පසුගිය දා හෙළිදරව් කළේය.", "URL": "https://lankatruth.com/si/?p=103934", "Category": "ආර්ථික පුවත්", "Parent URL": null}