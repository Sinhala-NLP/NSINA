{"Source": "Lankatruth", "Timestamp": "April 27, 2019", "Headline": "මස්කෙලිය මුස්ලිම් දේවස්ථානයක තිබී පිහි 49ක් අත්අඩංගුවට", "News Content": "මස්කෙලිය ජුම්මා මුස්ලිම් දේවස්ථානය තුළ තිබියදී පිහි 49ක් මස්කෙලිය පොලීසිය විසින් අද(27) උදෑසන අත්අඩංගුවට ගෙන ඇත. දිවයින පුරා සිදුකෙරෙන සෝදිසි මෙහෙයුම්වලට සමඟාමීව මස්කෙලිය පොලීසිය විසින් මුස්ලිම් දේවස්ථානයට අයත් ගබඩා කාමරයක් සෝදිසි කර ඇති අතර එහි තිබී පිහි 49ක් සහ පොරෝ 3ක් අත්අඩංගුවට ගත් බව මස්කෙලිය පොලීසිය පවසයි. අඟල් 9 සිට අඟල් 12 දක්වා දිග ප්‍රමාණවලින් යුත් පිහි සහ පොරෝ කුමක් සඳහා තබාගත්තාදැයි කරුණු දැක්වීමට භාරකරුට නොහැකිවීම හේතුවෙන් වැඩිදුර විමර්ශන සඳහා ඔහු අත්අඩංගුවට ගෙන ඇත.", "URL": "https://lankatruth.com/si/?p=72892", "Category": "පුවත්", "Parent URL": null}