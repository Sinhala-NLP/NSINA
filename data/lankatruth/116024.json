{"Source": "Lankatruth", "Timestamp": "May 5, 2021", "Headline": "ත්‍රි‘මලේ දිස්ත්‍රික්, ප්‍රා:ලේ, තැපැල් කාර්යාලවලටත් කොරෝනා", "News Content": "ත්‍රිකුණාමලය දිස්ත්‍රික් ලේකම් කාර්යාලයේ සහ ප්‍රාදේශිය ලේකම් කාර්යාලයේ පරිපාලන නිලධාරී ඇතුළු කාර්ය මණ්ඩලයේ 05දෙනකුට කොරෝනා වයිරසය ආසාදනය වී ඇතැයි ප්‍රාදේශිය සෞඛ්‍ය සේවා අධ්‍යක්ෂ වෛද්‍ය ඩී.ජී.එම් කොස්තා පවසයි. ප්‍රාදේශිය ලේකම්වරයා ත්‍රිකුණාමලය රෝහලටත් පරිපාලන නිලධාරිවරයා කින්නියා රෝහලටත් ඇතුළ කර තිබේ. මේ හේතුවෙන් ත්‍රිකුණාමලය ප්‍රාදේශිය ලේකම් කාර්යාලය වසා දමා ඇතැයිද ප්‍රාදේශිය සෞඛ්‍යසේවා අධ්‍යක්ෂවරයා සඳහන් කරයි. දිස්ත්‍රික් ලේකම් කාර්යාලයේ කාර්යමණ්ඩලයේ පිරිසක් ආසාදිතයින් ලෙස තහවුරුවීම නිසා දිස්ත්‍රික් ලේකම්වරයාද ද නිල නිවසතුළම ස්වයං නිරෝධායනයට යොමු කර ඇතැයිද ඔහු සඳහන් කරයි. මේ අතර කොවිඩ් ආසාදිතයින් හමුවීම හේතුවෙන් ත්‍රිකුණාමලය තැපැල්කාර්යාලය ද වසා දමා තිබේ.", "URL": "https://lankatruth.com/si/?p=116024", "Category": "කොවිඩ් -19 (කොරෝනා ) පුවත්", "Parent URL": null}