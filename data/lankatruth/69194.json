{"Source": "Lankatruth", "Timestamp": "February 27, 2019", "Headline": "සංචාරක අවධානය වැඩි කිරීමට නිදහස් වීසා නිකුත් කරයි", "News Content": "අප්‍රේල් සිට ඔක්තෝබර් දක්වා කාල සීමාව තුළ සංචාරකයන් පැමිණීම අඩු අගයක් ගැනීම හේතුවෙන් තෝරාගත් රටවල් කිහිපයක් සඳහා නිදහස් වීසා නිකුත් කිරීමට කැබිනට් මණ්ඩල අනුමැතිය හිමිව තිබේ. ඉහත කාලසීමාව තුළ මෙරට බෞද්ධ සංකෘතිකාංග රැසක් පැවැත්වෙන බැවින් බුදු දහම ප්‍රචලිත රටවල්වල සංචාරකයින්ගේ අවධානය දිනා ගැනීම සඳහා එවැනි රටවල් ඉලක්ක කර මෙම නිදහස් වීසා නිකුත් කිරීම සිදුකිරීමට නියමිතය. ඒ අනුව තායිලන්තය ඇතුලු බෞද්ධාගමික රටවල් ද යුරෝපා සංගමයට අයත් රටවල්, එක්සත් රාජධානිය, ඕස්ට්‍රේලියාව, දකුණු කොරියාව, කැනඩාව,ඇමෙරිකා එක්සත් ජනපදය, සිංගප්පූරුව, මැලේසියාව හා නවසීලන්තය යන රටවල සංචාරකයින් සඳහා ද මෙම වීසා පහසුකම ලබාදීමට තීරණය වී ඇත.", "URL": "https://lankatruth.com/si/?p=69194", "Category": "පුවත්", "Parent URL": null}