{"Source": "Lankatruth", "Timestamp": "July 30, 2020", "Headline": "ලංකාපුර කා.කා.සට කොරෝනා… ප්‍රාදේශීය ලේකම්කාර්යාලයම වසා දමයි…", "News Content": "පොළොන්නරුව දිස්ත්‍රික්කයේ ලංකාපුර ප්‍රාදේශීය ලේකම් කාර්යලයේ සේවයේ නියුතු කාර්යාල කාර්ය සහායකවරයෙකු කොරෝනා හෙවත් කොවිඩ්-19 ආසාදිතයෙකු බවට තහවුරු වී තිබේ. එම හේතුවෙන් ලංකාපුර ප්‍රාදේශීය ලේකම් කාර්යාලය දින නියමයක් නොමැතිව තාවකාලිකව වසා දැමීමට පොළොන්නරුව ප්‍රාදේශීය සෞඛ්‍ය සේවා අධ්‍යක්ෂ වරයාගේ නියෝග මත පියවර ගෙන ඇත. ඒ අනුව ලංකාපුර ප්‍රාදේශීය ලේකම් කාර්යාලයේ සේවය කරන නිරෝධායනයට ලක්කළ යුතු පිරිස් හඳුනාගෙන ඔවුන් නිරෝධායනය සඳහා යොමුකිරීමට අවශ්‍ය පියවර ගෙන ඇතැයිද වාර්තා වේ. ප්‍රාදේශීය ලේකම් කාර්යාලයෙන් හමු වූ එම ආසාදිතයා පොළොන්නරුව මහ රෝහලට ඇතුළත් කිරීමෙන් පසු අංගොඩ උණ රෝහල වෙත මාරුකර යවා තිබේ. මීට පෙරද එම ප්‍රාදේශීය ලේකම් කාර්යාලයේ සේවයේ කරන සංවර්ධන නිලධාරීයෙකු කොරෝනා වැළඳී ඇති බවටද වාර්තා වේ.", "URL": "https://lankatruth.com/si/?p=95279", "Category": "පුවත්", "Parent URL": null}