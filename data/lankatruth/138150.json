{"Source": "Lankatruth", "Timestamp": "August 17, 2022", "Headline": "ගුවන් සමාගම් 7ක් ලංකාව සමඟ තිබූ ගුවන් ගමන්වාර සීමා කරයි", "News Content": "ඉන්ධන පිරවීමේ පහසුකම් නොමැතිකම හා ආදායම් ඉපයීමේ ගැටලු වැනි ශ්‍රී ලංකාවේ ආර්ථික අර්බුදය හේතුවෙන් ඇති වී ඇති ගැටලු හේතුවෙන් විදේශීය ගුවන් සමාගම් 5 ක් සතියක් තුල මෙරටට සිදුකල ගමන්වාර සංඛ්‍යාව 108 සිට 52 දක්වා අඩු කර ඇති අතර තවත් ගුවන් සමාගම් 2 ක් මෙරටට පැමිණීම සම්පූර්ණයෙන්ම අත්හිටුවා ඇති බවද වාර්තා වේ. එමිරේට්ස්, කටාර් එයාවේස්, එටිහැඩ් ,ඕමාන් ,එයාර් ඉන්දියා යන ගුවන් සමාගම් ගුවන් ගමන් වාර ගණන අඩු කර ඇති අතර සෞදි එයාර් සහ කුවෙට් එයාර්වේස් යන සමාගම් දෙකම මෙරටට පැමිනීම අත්හිටුවා තිබේ. තවද මාලදිවයින් , කොරියන්, සලාම් එයාර්වේස් , තායි ස්මයිල්, චයිනා සදර්න්, ස්විස් ඉන්ටර්නැෂනල් යන සමාගම්ද ශ්‍රී ලංකාවේ ආර්ථික තත්වය යහපත්වන තුරු මෙරට සමග සිදු කරණ ගුවන් මෙහෙයුම් සීමා කිරීමට කටයුතු කර ඇති බව වාර්ථා වේ.", "URL": "https://lankatruth.com/si/?p=138150", "Category": "පුවත්", "Parent URL": null}