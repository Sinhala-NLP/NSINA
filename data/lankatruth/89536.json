{"Source": "Lankatruth", "Timestamp": "February 7, 2020", "Headline": "සේවා කාලයක් අහිමි කිරීම අසාධාරණ ක‍්‍රියාවක්", "News Content": "අභ්‍යාසලාභී උපාධිධාරීන් ස්ථීර කිරීමේ දී මාස 04ක සේවා කාලයක් අහිමි කිරීම අසාධාරණ ක‍්‍රියාවක් බව සඳහන් කරමින් සංවර්ධන නිලධාරී සේවා සංගමය විසින් රාජ්‍ය පරිපාලන හා ස්වදේශ කටයුතු අමාත්‍ය, ජනක බණ්ඩාර තෙත්නකෝන් මහතා වෙත ලිපියක් යොමු කර තිබේ. සංවර්ධන නිලධාරී සේවා සංගමයේ ප‍්‍රධාන ලේකම් චන්දන සූරියආරච්චි මහතාගේ අත්සනින් නිකුත් කර ඇති එම ලිපිය පහතින් පල වේ. ගරු රාජ්‍ය පරිපාලන හා ස්වදේශ කටයුතු අමාත්‍ය, ජනක බණ්ඩාර තෙත්නකෝන් මැතිතුමා, රාජ්‍ය පරිපාලන හා ස්වදේශ කටයුතු අමාත්‍යාංශය, නිදහස් චතුරස‍්‍රය, කොළඹ 07. ගරු අමාත්‍ය තුමනි, අභ්‍යාසලාභී උපාධිධාරීන් ස්ථීර කිරීමේ දී මාස 04 සේවා කාලයක් අහිමි කිරීම අසාධාරණ ක‍්‍රියාවක් බව දන්වමු. 2018 අගෝස්තු 20 දින අභ්‍යාසලාභී පුහුණු කාලයට ඇතුළත් වූ උපාධිධාරීන් ස්ථීර කිරීමේ දී ඔවුන්ට මාස 04 ක කප්පාදුවක් සිදුවන බවත් එවැනි අසාධාරණ ක‍්‍රියාමාර්ගයක් ගැනීම වැළැක්වීමට පියවර ගන්නා ලෙසත් අප සංගමය ඔබතුමාගෙන් පළමු ව ඉල්ලා සිටිමු. අභ්‍යාසලාභී උපාධිධාරීන් සංවර්ධන නිලධාරීන් ලෙස ස්ථීර කිරීමේ දී 2019 අගෝස්තු සිට 2019 දෙසැම්බර් දක්වා අහිමි වන මාස 04 ක සේවා කාලය ස්ථීර පත්වීමට ඇතුළත් වන පරිදි ස්ථීර පත්වීම්. දිනය 2019 සැප්තැම්බර් 01 බවට පත් කිරීමට රජය විසින් තීරණය කරන ලෙස අප සංගමය ඉතා වගකීමෙන් රජයෙන් ඉල්ලා සිටිමු. ස්තූතියි. මෙයට, චන්දන සූරියආරච්චි ප‍්‍රධාන ලේකම් සම්බන්ධීකරණය – 0718 178268 Coordinating – +94718 178268 පිටපත් –", "URL": "https://lankatruth.com/si/?p=89536", "Category": "පුවත්", "Parent URL": null}