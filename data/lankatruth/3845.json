{"Source": "Lankatruth", "Timestamp": "August 28, 2012", "Headline": "හැරී ගේ සහායට යාළුවෝත් නිරුවත් වෙයි", "News Content": "එංගලන්ත රජ කිරුළේ උරුමය හිමි හැරී කුමාරයා ලාස් වේගාස් නගරයේ සුපිරි හෝටලයක් තුල කාන්තාවක් සමග නිරුවතින් සිටින ඡයාරූප කිහිපයක් මාධ්‍ය හරහා එළිදැක්වීමත් සමග සමාජයේ වූ කැළඹිම හමුවේ හැරී කුමරුට සහාය දක්වන කි‍්‍රයාකාරකමක් ෆේස්බුක් වෙබ් අඩවිය හරහා ආරම්භ කර ඇත. ඒ අනුව ෆේස්බුක් මිතුරු හවුලක් හරහා එකතුවී සිටින එංගලන්ත හමුදා භට පිරිසක් තම හමුදා කදවුරු තුලදී නිරුවත්වී , හැරී කුමරු හෝටලය තුල නිරුවත්ව සිටි ඉරියව්ව අනුකරණය කරමින් ඡයාරූප ලබා ගෙන ඒවා අන්තර්ජාලයට නිකුත් කරමින් හැරී කුමරුගේ නිරුවත් ජවනිකාවට සහාය පළකිරීමේ ව්‍යාපාරයක් ආරම්භ කර ඇත. මේ පිළිබද අදහස් පල කරන නිරුවත් ඡයාරූප වලට පෙනීසිටි හමුදා නිළධාරියෙක් පවසා සිටියේ හැරි කුමරු රාජකීයෙක් වුවද හමුදාව තුළදි තවත් එක් ගුවන් නියමුවෙක් පමණක් බවත් ඔහුගේ පෞද්ගලිකත්වයද ආරක්ෂා විය යුතු බවත්ය.", "URL": "https://lankatruth.com/si/?p=3845", "Category": "විදෙස් පුවත්", "Parent URL": null}