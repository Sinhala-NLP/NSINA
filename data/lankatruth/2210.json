{"Source": "Lankatruth", "Timestamp": "May 2, 2012", "Headline": "මොරාලෙස් මැයි දින පොරොන්දුවක් ඉටුකරයි. විදුලිය ඛෙදාහැරීම රජයට", "News Content": "බොලීවියාවේ විදුලි බල පද්ධතිය ස්පාඤ්ඤයට අයත්ව තිබූ රෙඩ් ඉලෙක්ට්‍රිකා සමාගමෙන් රජයට පවරා ගැනීමට බොලීවියාවේ මොරාලෙස් මැයි 01 දින කටයුතු කළ බව වාර්තා වේ. මෙම පියවර බොලීවියානු විදුලි බල ක්ෂේත්‍රයේ බොලීවියාවේ රාජ්‍ය අයිතිය සම්පූර්ණ වූ අතර එය 2010 මැයි දිනයේ ජල විදුලි බලාගාර අත්පත් කර ගැනීම මගින් අරඹන ලද රාජ්‍යට පවරා ගැනීමේ අවසන් පියවර විය. බොලීවියාවේ අධිරාජ්‍ය ගැති නව ලිබරල්වාදයේ මග යමින් සිටි 1997 කාලයේ විදුලි බල ක්ෂේත්‍රය පෞද්ගලීකරණය කෙරිණි. මොරාලෙස් ජනාධිපතිගේ නියෝග පරිදි බොලීවියා හමුදාව කොචබම්බා නගරයේ රෙඩ් ඉලෙක්ටි්‍රකා සමාගම් කාර්යාලය අත්පත් කරගෙන එහි බොලීවියා ධජය එසවීය. එම සමාගමට බොලීවියා විදුලි බල ඛෙදාහැරීමේ ජාලයේ 74%ක් හෙවත් අධිබල විදුලි රැහැන් කිලෝමීටර් 2772ක් අයත්ව තිබිණි. 2006 වසරේ තෙල් හා ගෑස් ජනසතුව ප්‍රකාශයට පත් කළ මොරාලෙස් 2008දී බොලීවියාවේ විදුලි සංදේශ සමාගම වූ එන්ටෙල් (Entel) ඉතාලි අයිතියෙන් රජයට පවරා ගන්නා ලදී.", "URL": "https://lankatruth.com/si/?p=2210", "Category": "විදෙස් පුවත්", "Parent URL": null}