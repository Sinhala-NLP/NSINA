{"Source": "Lankatruth", "Timestamp": "November 14, 2018", "Headline": "ප්‍රජාතන්ත්‍රවාදය සහ දේශපාලන සදාචාරය වෙනුවෙන් කලා කරුවෝ එක්වෙති", "News Content": "පසුගිය 26 වනදා මෛත්‍රීපාල සිරිසේන ජනාධිපතිවරයා විසින්, ප්‍රජාතන්ත්‍රවාදයට පයින් ගසමින් ව්‍යවස්ථා විරෝධී ලෙස සහ සදාචාර විරෝධී ලෙස මහින්ද රාජපක්ෂ මහතාව අගමැතිවරයා බවට පත් කරමින් සිදු කළ කුමන්ත්‍රණයට එරෙහිව අදහස් දක්වමින් කලාරුවන් රැසක් අද (14) පෙරවරුවේ “දේශපාලන සදාචාරය සහ ප්‍රජාතනත්‍රවාදය වෙනුවෙන් කලා කරුවෝ” ලෙස සංවිධානය වෙමින් මාධ්‍ය සාකච්ඡාවක් පැවැත්වූහ. එම මාධ්‍ය සාකච්ඡාව සඳහා ප්‍රවීන සාහිත්‍යවේදී කමල් පෙරේරා මහතා, ජ්‍යෙෂ්ඨ රංගණ ශිල්පිනී දීපානි සිල්වා මෙනවිය, සිනමාවේදී අනුරුද්ධ ජයසිංහ මහතා, සංගීතවේදී හර්ෂ මාකලන්ද මහතා, සංගීතවේදී නදීක ගුරුගේ මහතා, ජ්‍යෙෂ්ඨ රංගණ ශිල්පිනී අනෝමා ජනාදරී මහත්මිය, රංගන ශිල්පී ලලිත් රාජපක්ෂ මහතා, රංගන ශිල්පී ජගත් මනුවර්ණ මහතා, රංගන ශිල්පී සමනලි ෆොන්සේකා මහත්මිය, සංගීතවේදී ඉන්ද්‍රජාපා ලියනගේ මහතා, ච්ත්‍රපට අධ්‍යක්ෂ ප්‍රියන්ත කළුආරච්චි මහතා, රංගන ශිල්පී ජගත් චන්ද්‍රසිරි මහතා, චිත්‍රශිල්පී අනුර ශ්‍රිනාත් මහතා ඇතුළු කලාකරුවන් එක්වී සිටියහ.", "URL": "https://lankatruth.com/si/?p=63321", "Category": "පුවත්", "Parent URL": null}