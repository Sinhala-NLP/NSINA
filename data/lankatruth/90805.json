{"Source": "Lankatruth", "Timestamp": "March 10, 2020", "Headline": "මීගමුවේ ඝාතනයට 6ක් පොලීසියට බාර‌ වෙයි.", "News Content": "මීගමුව පොලිස් වසමේ පෙරියමුල්ල ප්‍රදේශයේ පිහිටි හෝටලයක දී ඇති වු ආරවුලට සම්බන්ධ අවශ්‍ය සිටි සැකකරුවන් 6 දෙනා පොලීසියට බාර වී තිබේ. අද(10) දින දහවල් කාලයේ දී නීතිඥයෙකු මාර්ගයෙන් මීගමුව පොලිස් ස්ථානයට මොවුන් බාර වීමෙන් පසු අත්අඩංගුවට ගෙන ඇත. සැකකරුවන් හෙට(11) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි. ඊයේ(09) රාත්‍රී 9.30ට පමණ මීගමුව පොලිස් වසමේ පෙරියමුල්ල ප්‍රදේශයේ පිහිටි හෝටලයකට පැමිණි පිරිසක් අතර ඇති වු ගැටුමක් හේතුවෙන් පුද්ගලයෙක් පුද්ගලයෙක් ජීවිතක්ෂයට පත් විය. පෙරියමුල්ල ප්‍රදේශයේ පිහිටි හෝටලයකට පැමිණි පිරිසක් විසින් එම හෝටලය තුළ දී මත්පැන් පානය කිරීමට උත්සහ කිරීමේ දී හෝටල් හිමිකරු සහ සේවකයින් එයට විරුද්ධ වී තිබේ. පසුව පැමිණි පිරිස හෝටල් හිමිකරු හා සේවකයින් සමඟ ආරවුලක් ඇති වී ඇත. පහර කෑමට ලක්වු හෝටලයේ හිමිකරු ඇතුළු සිව් දෙනෙක් බරපතළ තුවාල ලබා ප්‍රතිකාර සඳහා මීගමුව රෝහලට ඇතුළත් කිරීමේ දී එක් සේවකයෙක් මෙලෙස ජීවිතක්ෂයට පත්ව තිබේ.", "URL": "https://lankatruth.com/si/?p=90805", "Category": "පුවත්", "Parent URL": null}