{"Source": "Lankatruth", "Timestamp": "August 4, 2021", "Headline": "ගෑස් හිඟයෙන් පාරිභෝගියන්ට දැඩි පීඩා…", "News Content": "ලාෆ් ගෑස් හිඟයක් රට තුළ පැවතීම නිසා මේ වනවිට එම පාරිභෝගියන් දැඩි පීඩාවකට මුහුණ දී ඇතයි වාර්තා වේ. ඔවුන් පෙන්වා දෙන්නේ මේ සඳහා වෙනත් විකල්පයක්ද නොමැති බවය. ලාෆ් ගෑස් සමාගම විසින් ගෑස් බෙදාහැරීම පසුගියදා අත්හිටුවනු ලැබීය. ඒ ගෑස් මිල ඉහළ නැංවීමට රජය අවසර නොදීමත් සමඟ ඇතිවූ ආනයන ගැටලු හේතුවෙනි. ඒ අනුව රජය ඔවුන්ට ලිට්රෝ ගෑස් සිලින්ඩර සමග ලාෆ් ගෑස් සිලින්ඩර හුවමාරු කරගත හැකි බවට පැවසූවද මේ වනතෙක් අදාළ සමාගම තමන්ට ඒ සඳහා අවසර ලබාදී නොමැති බව අලෙවි නියෝජිතයෝ පවසති.", "URL": "https://lankatruth.com/si/?p=120887", "Category": "ආර්ථික පුවත්", "Parent URL": null}