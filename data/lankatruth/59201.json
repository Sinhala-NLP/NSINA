{"Source": "Lankatruth", "Timestamp": "September 12, 2018", "Headline": "ගෝඨා CIDයට කැඳවයි", "News Content": "මාධ්‍යවේදී කීත් නොයාර් මහතා පැහැරගෙන ගොස් වදහින්සා පැමිණවීමේ යාමේ සිද්ධිය පිළිබඳ ප්‍රකාශයක් ලබාදීම සඳහා හිටපු ආරක්ෂක ලේකම් ගෝඨාභය රාජපක්ෂ මහතා අපරාධ පරීක්ෂණ දෙපාර්තමේන්තුව වෙත අද (12) කැඳවා තිබේ. එම කැඳවීම අනුව අද (12) පෙරවරු 10.00ට පමණ ගෝඨාභය රාජපක්ෂ මහතා අපරාධ පරීක්ෂණ දෙපාර්තමේන්තුව වෙත පැමිණි ඇත. මාධ්‍යවේදී කීත් නොයාර් මහතා 2008 වසරේ මැයි මස 22 වනදා දෙහිවල වෛද්‍ය පාරේ පිහිටි සිය නිවස අසළදී පැහැරගැනීමට ලක්වූ අතර ඔහු මුදා හැර තිබුණේ වධ හිංසනයට ලක් කිරීමෙන් අනතුරුවයි. මෙම සිද්ධිය සම්බනධයෙන් අපරාධ පරීක්ෂණ දෙපාර්තමේන්තුව විමර්ශන සිදු කරන අතර පසුගිය මස 17 වනදා එහි නිලධාරීන් විසින් හිටපු ජනාධිපති මහින්ද රාජපක්ෂ මහතාගෙන්ද ප්‍රකාශයක් සටහන් කරගෙන තිබිණි. මෙම සිදුවීමට අදාළව නීතිපතිවරයා පසුගිය නඩු වාරයේ අධිකරණයට ප්‍රකාශ කර තිබුනේ ගොඨාභය රාජපක්ෂ මහතාගෙන් සහ හිටපු යුද හමුදාපති ඇමැති සරත් ෆොන්සේකා මහතාගෙන් යළි ප්‍රකාශ සටහන් කරගැනීමට අවශ්‍ය බව බවය.", "URL": "https://lankatruth.com/si/?p=59201", "Category": "පුවත්", "Parent URL": null}