{"Source": "Lankatruth", "Timestamp": "October 14, 2018", "Headline": "ඉදිරියේදී තෙල් මිල සතියෙන් සතිය ඉහළ යා හැකියි – අගමැති", "News Content": "ඉදිරියේදී සතියෙන් සතිය තෙල් මිල ඉහළයාමේ හැකියාවක් පවතින බව අග්‍රාමාත්‍ය රනිල් වික්‍රමසිංහ මහතා අද(14) ගල්ගමුව ඇහැටුවැව ප්‍රදේශයේ පැවති උත්සවයක් අමතමින් සඳහන් කළේය. ලෝක වෙළඳපළේ දැවැන්ත තෙල් අර්බුධයක් පවතින බවත් ඉදිරිමාස කිහිපය තුළ ලෝක තෙල් මිල ඉහළ යා හැකි බව අග්‍රාමාත්‍යවරයා වැඩිදුරටත් පැවසීය. ලෝක වෙළඳපළේ තෙල් මිල ඉහළයාම ලංකාවේ තෙල් මිල ඉහළයාමට ඍජුවම බලපාන බැවින් තෙල් මිල සතියෙන් සතිය වුවද ඉහළයාමේ හැකියාව පවතින බව අගමැතිවරයා සඳහන් කළේය.", "URL": "https://lankatruth.com/si/?p=61053", "Category": "පුවත්", "Parent URL": null}