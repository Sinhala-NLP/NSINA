{"Source": "Lankatruth", "Timestamp": "February 13, 2023", "Headline": "නොරොච්චෝලෙට ගල් අඟුරු ගන්න තාමත් සල්ලි නැහැ – ගල් අඟුරු සමාගමේ සභාපති", "News Content": "නොරොච්චෝලේ ලක්විජය ගල්අඟුරු බලාගාරයට මේ මාසය සඳහා අවශ්‍ය ගල් අඟුරු නෞකාව මිල දී ගැනීම වෙනුවෙන් ප්‍රමාණවත් මූල්‍ය ප්‍රතිපාදන මේ වන තෙක් ලැබී නොමැති බව ලංකා ගල් අඟුරු සමාගමේ සභාපති ෂෙහාන් සුමනසේකර පවසයි. මේ හේතුවෙන් මෙට්‍රික්ටොන් 60,000 බැගින් වූ ගල් අඟුරු නෞකා දෙකක් පුත්තලම ආසන්නයේ නැංගුරම්ලා ඇති බවද මේ මාසයේ පමණක් ගල් අඟුරු නෞකා මිල දී ගැනීම සඳහා රුපියල් බිලියන 22ක මුදලක් අවශ්‍ය යැයිද ඔහු අනාවරණය කරයි. ප්‍රමාද වී හෝ ඉකුත් සිකුරාදා දින 12 වන ගල් අඟුරු නෞකාව ගොඩ බෑමට හැකියාවක් ලැබුණු බවත් එම ගොඩබෑමේ කටයුතු අද (13) වනවිට අවසන් වන බවත් ඔහු සඳහන් කරයි. අප්‍රේල් මස වාරකන් සමය ආරම්භ වීමට පෙර නොරොච්චෝලේ ගල් අඟුරු බලාගාරය සඳහා ගල් අඟුරු නෞකා 33ක් ගොඩබෑ යුතු බවද ලංකා ගල් අඟුරු සමාගමේ සභාපති ෂෙහාන් සුමනසේකර අවධාරණය කරයි.", "URL": "https://lankatruth.com/si/?p=144566", "Category": "ආර්ථික පුවත්", "Parent URL": null}