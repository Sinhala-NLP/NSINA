{"Source": "Lankatruth", "Timestamp": "October 28, 2020", "Headline": "කොරෝනා මර්දනයට ලෝක බැංකුවෙනුත් ආධාර", "News Content": "මේ වනවිට රට තුළ වේගයෙන් පැතිරී යමින් තිබෙන කොවිඩ් – 19 වසංගතය මර්දනය කිරීම සඳහා ලෝක බැංකු ආධාර ලබාදෙන බව සෞඛ්‍ය ඇමතිනිය සමග එම බැංකුවේ දකුණු ආසියානු කලාපය භාර අධ්‍යක්ෂ චියෝ කන්දා මහත්මිය ප්‍රකාශ කර ඇත. රජයේ නිල ප්‍රවෘත්ති වෙබ් අඩවිය මේ බව සනාත කර ඇති අතර ලබාදෙන මුදල කොපමණද යන්න හෙළි කර නැත. සෞඛ්‍ය ඇමතිවරිය මෙහිදී පෙන්වා දී ඇත්තේ මෙරට කෝවිඩ් – 19 ව්‍යාප්ත වූ මුල් වකවානුවේ පටන්ම ලෝක බැංකුව අධාර ලබාදී ඇති බවත් ඒ පිළිබඳව ස්තුතිය පලකරන බවත්ය. මේ වනවිට ලෝකයේ සංවිධාන ගණනාවකින් මෙරටට ආධාර ලබාදි දීමට ඉදිරිපත් වී ඇති බව සනාත වේ.", "URL": "https://lankatruth.com/si/?p=98754", "Category": "පුවත්", "Parent URL": null}