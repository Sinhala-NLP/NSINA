{"Source": "Lankatruth", "Timestamp": "November 16, 2020", "Headline": "කොරෝනා වසංගතය තිබියදීත් අයවැයෙන් සෞඛ්‍ය මුදල් කපලා", "News Content": "ආණ්ඩුව කොව්ඩි තත්වය නොසලකා අයවැයෙන් සෞඛ්‍ය ක්‍ෂේත්‍රයට ලබන වසර සඳහා මුදල් වෙන්කර ඇත්තේ මේ වසරට වෙන් කළ මුදලටත් වඩා අඩු මුදලක් යැයි ජාතික ජන බලවේගයේ පාර්ලිමේන්තු මන්ත්‍රි අනුර දිසානායක මහතා පවසයි. ඒ අනුව සෞඛ්‍ය ක්‍ෂේත්‍රයේ මුදල් කප්පාදුවක් සිදුව ඇති බවද ඒ මහතා පෙන්වා දෙයි. කොවිඩ් වසංගතය යටතේ සාමාන්‍ය ජන ජීවිතයක් පවත්වාගෙන යෑමටත් ජීවිත ආරක්ෂිත තත්වයක් තැබීමටත් නව පරීක්ෂණ, සෞඛ්‍ය උපකරණ හා ඖෂධ මිලදී ගැනීම අනිවාර්යයෙන් සිදුවන අතර ඊට විශාල මුදලක් අවශ්‍ය බවත් අනුර දිසානායක මහතා සඳහන් කරයි. එම තත්වය නොසලකා ආණ්ඩුව මෙසේ කටයුතු කිරීම ඉදිරි වසරේ රට තුළ සෞඛ්‍ය ආරක්ෂාව පිළිබඳ අවදානමකට මුලපිරීමක් බවද ඒ මහතා වැඩිදුරටත් පෙන්වාදෙයි. අනුරාධා හේරත් – මව්බිම", "URL": "https://lankatruth.com/si/?p=100376", "Category": "ආර්ථික පුවත්", "Parent URL": null}