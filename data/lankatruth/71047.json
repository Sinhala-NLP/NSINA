{"Source": "Lankatruth", "Timestamp": "March 26, 2019", "Headline": "උඩප්පුව මුහුදෙන් බීඩි කොළ මිටි 35ක් සොයා ගැනෙයි", "News Content": "උඩප්පුව මුහුදු ප්‍රදේශයේ පාවෙමින් තිබූ බීඩි කොළ කිලෝග්‍රෑම් 1232.5ක ප්‍රමාණයක් සොයා ගැනීමට නාවික හමුදාව සමත්ව ඇත. වයඹ නාවික විධානයට අයත් ක්ෂණික ක්‍රියාකාරී යාත්‍රා බලඝණයට අයත් නාවික භටයින් විසින් සිදුකළ සෝදිසි මෙහෙයුමකදී මෙම බීඩි කොළ තොගය සොයාගෙන ඇත. පාර්සල් 35ක ඇසුරුම් කර නීති විරෝධී අන්දමින් මෙරටට බීඩි කොළ රැගෙන ඒමට ගත් උත්සාහයක් බවට මෙය සැකකරන බව නාවික හමුදාව පවසයි. බීඩි කොළ තොගය සින්නපාඩු රේගු කාර්යාලය වෙත මේ වනවිට භාරදී ඇති බවත් රේගුව හරහා ඉදිරි විමර්ශන කටයුතු සිදුවන බවත් වාර්තා වේ.", "URL": "https://lankatruth.com/si/?p=71047", "Category": "පුවත්", "Parent URL": null}