{"Source": "Lankatruth", "Timestamp": "May 28, 2019", "Headline": "රට පැන්න වත්තල-මාබෝල පොහොට්ටුවේ මන්ත්‍රීගේ ගබඩාවක් වටලයි", "News Content": "පසුගිය 21වනදා පාස්කු ඉරිදා සංචාරක හෝටල් සහ කතෝලික දේවස්ථාන ඇතුළු ස්ථාන 08කට බෝම්බ ප්‍රහාර එල්ල කිරීමට පැමිණි කණ්ඩායමට නායකත්වය දුන් ජාතික තවුහිද් ජමාත් සංවිධානයේ නායකයෙකු බවට මේ වනවිට හඳුනාගෙන ඇති වත්තල – මාබෝල නගර සභාවේ පොහොට්ටු පක්ෂයේ මන්ත්‍රී මොහොමඩ් නව්ශාඩ් මහතාට අයත් විශාල පන්නයේ ගබඩාවක් සෝදිසි මෙහෙයුමක් ආරම්භ කර ඇති බව වාර්තා වේ. මාබෝල දූවවත්තවයඹ කොටසේ පිහිටි මෙම ගබඩාවේ සෝදිසි කිරීම් අද (28) පස්වරුවේ සිදුකර තිබෙන බව වාර්තාවේ. මොහොමඩ් නව්ශාඩ් නැමති මහින්ද පිලේ මන්ත්‍රීවරයාගේ සහෝදරයෙකු වන මොහොමඩ් රිෆාස් නැමැත්තා වෝකිටෝකි යන්ත්‍ර දෙකක් සහ ජාතික තවුහිද් ජමාත් සංවිධානයේ ලාංඡන කිහිපයක් සමග අප්‍රේල් 24 වනදා පස්වරුවේ අත්අඩංගුවට ගත් අතර ඒ වනවිටත් මොහොමඩ් නව්ශාඩ් රටින් පලා ගොස් සිටියේය. පසුව ඔහු ලංකාවට පැමිණ නැවත ඉන්දියාවට ගොස් තිබෙන අතර පසුව අපරාධ පරීක්ෂණ දෙපාර්තමේන්තුව ඔහුගෙන් කටඋත්තරයක් ලබා ගත්බවටද ප්‍රවෘත්ති වාර්තා විය. පොහොට්ටු පක්ෂයේ මෙම මන්ත්‍රී මොහොමඩ් නව්ශාඩ් ජාතික තවුහිද් ජමාත් සංවිධානයේ මාබෝල නියෝජිතයා වන අතර ඔහු විසින් මාබෝල ප්‍රදේශයේ ජාතික තවුහිද් ජමාත් සංවිධානයේ පල්ලියක්ද පවත්වාගෙන යන බව වාර්තා වේ. මොහුට සවුදි ආරාබිය ඇතුළු විවිධ රටවලින් ඔහුට නොයෙකුත් අවස්ථාවලදී විවිධ ද්‍රව්‍ය ආධාර ලැබෙන බවත් විශේෂයෙන් අරමුදල් ලැබෙන බවත් ඉතා විශ්වාසකටයුතු ආරංචිමාර්ග සඳහන් කරයි. එමෙන්ම අයි.එස්.අයි.එස් ත්‍රස්තවාදී සංවිධානය සමගත් පාතාල නායක මධුෂ් සමගත් සම්බන්ධකම් පැවැත්වූ බවට තොරතුරු වාර්තා වීම මත බස්නාහිර පළාත් බුද්ධි කොට්ඨාසයේ සහ පොලිස් විශේෂ කාර්ය බළකායේ නිලධාරීන් විසින් මැයි 15වනදා පස්වරුවේ අත්අඩංගුවට ගෙන මේ වනවිටත් පෑලියගොඩ පොලිසියේ රඳවාගෙන සිටින මොහොමඩ්රිස්වාන් නැමති පොහොට්ටු පක්ෂයේ මාබෝල කොට්ඨාසයේ සංවිධායකවරයාගේ දේශපාලන ගුරුවරයා වනනේද මෙම මොහොමඩ් නව්ශාඩ් මන්ත්‍රීවරයාය.", "URL": "https://lankatruth.com/si/?p=74722", "Category": "පුවත්", "Parent URL": null}