{"Source": "Lankatruth", "Timestamp": "May 21, 2021", "Headline": "ජොන්ස්ටන්ගේ විරෝධය නොතකා සුදර්ශනී විදෙස්ගත ශ්‍රී ලාංකිකයන්ගේ උදව් පතයි", "News Content": "රට තුළ කොවිඩ් – 19 වසංගතය ඉතා සීග්‍ර ලෙස පැතිරයාම හේතුවෙන් රෝහල් තුළ පැන නැගි ඇති සම්පත් හිගය පියවා ගැනීමට හැකි සෑම අයුරකින්ම සහයෝගය ලබාදෙන ලෙස ඉල්ලා ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය ඇමති විශේෂඥ වෛද්‍ය සුදර්ශිනී ප්‍රනාන්දුපුල්ලේ විදෙස්ගත ශ්‍රී ලාංකිකයන් සහයෝගය ඉල්ලා තිබේ. ඇමතිවරිය පසුගියදා මෙරට ධානපතියන්ගෙන් සහෝගය ඉල්ලමින් ප්‍රකාශයක් සිදුකළ අතර එයට ප්‍රතිචාර දක්වමින් මහාමාර්ග ඇමති ජොන්ස්ටන් ප්‍රනාන්දු පවසා සිටියේ රට තුළ මුදල් ප්‍රශ්නයක් නැති බවත් ඇමතිවරිය මානසික පීඩණයකින් සිටින බවත්ය. මහාමාර්ග ඇමති ජොන්ස්ටන් ප්‍රනාන්දු එසේ පැවසුවද ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය ඇමති විශේෂඥ වෛද්‍ය සුදර්ශිනී ප්‍රනාන්දුපුල්ලේ විදෙස්ගත ශ්‍රී ලාංකිකයන් සහයෝගය ඉල්ලා නිකුත් කළ ලිපිය මේ වනවිට මාධ්‍ය වෙතද නිකුත් වී තිබේ.", "URL": "https://lankatruth.com/si/?p=116724", "Category": "කොවිඩ් -19 (කොරෝනා ) පුවත්", "Parent URL": null}