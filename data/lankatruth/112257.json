{"Source": "Lankatruth", "Timestamp": "March 9, 2021", "Headline": "ස්විස්ටර්ලන්තයේ බුර්කාව තහනම් කිරීමේ ජනමත විචාරණයට ජනතාවගේ අනුමැතිය", "News Content": "මුස්ලිම් කාන්තාවන් විසින් සිය සම්පුර්ණ මුහුණම වැසෙන ලෙස හඳින බුර්කාව ස්විට්සර්ලන්තය තුළ තහනම් කිරීම සම්බන්ධයෙන් එරට තුළ පැවැත්වුණු ජනමත විචාරණයකදී ජනතාවගෙන් බහුතරයක් දෙනා ඊට පක්ෂව ඡන්දය ලබාදී ඇතැයි වාර්තා වේ. ඒ අනුව ඡන්දය ලබාදුන් පිරිසගෙන් 51.2%ක ප්‍රතිශතයක් මෙම තහනමට පක්ෂව සිය කැමැත්ත පළ කර ඇත. මෙතෙක් යුරෝපයේ අනෙකුත් රටවලදී මෙම තහනම ක්‍රියාත්මකව පැවතියත් සවිට්සර්ලන්තය තුළ ඒ සම්බන්ධයෙන් වසර ගණනක් පුරා විවිධ මතවාද පැවතුණි. ජනමත විචාරණය සඳහා 50%ක ඡන්ද ප්‍රකාශ කිරීමක් හිමිව ඇති අතර, ඉන් 1,426,992 දෙනෙකු ඊට පක්ෂවත්, 1,359,621 දෙනෙකු ඊට විපක්ෂවත් ඡන්දය ප්‍රකාශ කර තිබේ. ඒ අනුව මෙම ප්‍රතිඵල යටතේ රටෙහි කිසිදු අයෙකුට වන්දනාමාන ස්ථානයකදී හැර සහ යම් සෞඛ්‍යමය හෝ සුරක්ෂිතතාව පිළිබඳ කාරණාවකදී හැර ප්‍රසිද්ධ ස්ථානයකදී සිය මුහුණ සම්පූර්ණයෙන්ම වසා ගෙන සිටීමේ අවස්ථාවක් හිමි නොවෙයි. එසේම ආපනශාලා, ක්‍රීඩාංගණ සහ පොදු ප්‍රවාහන යන ස්ථාන තුළදීද මුහුණු ආවරණය කර ගෙන සිටීම තහනම් කෙරී ඇත.", "URL": "https://lankatruth.com/si/?p=112257", "Category": "විදෙස් පුවත්", "Parent URL": null}