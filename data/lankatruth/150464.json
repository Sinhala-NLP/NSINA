{"Source": "Lankatruth", "Timestamp": "August 18, 2023", "Headline": "ගොවියන්ට වන්දි දෙන්නේ 2018 තක්සේරුවට අනුව", "News Content": "ආණ්ඩුව අනුගමනය කළ විනාශකාරී ක්‍රියාමාර්ග නිසා වලව කලාපයේ වගා හානී සිදු වූ ගොවීන්ට මෙන්ම රටේ අනෙකුත් ප්‍රදේශවල වගා හානි වූ ගොවීන්ට ද වන්දි ලබාදීමට ආණ්ඩුව සූදානම් වන්නේ මෙයට වසර 5කට (2018) නිකුත් කළ චක්‍ර ලේඛයකට අනුව බව අනාවරණය වේ. එම චක්‍ර ලේඛය අනුව සියලු කොන්දේසි සම්පූර්ණ කිරීමෙන් පසුව වී වගාව සඳහා අක්කරයකට උපරිම රුපියල් 40,000ක වන්දියක් ලබාදීම සිදු වේ. එහෙත් මේ වනවිට පවතින මිල ගණන් අනුව එම වන්දිය අවම වශයෙන් අක්කරයකට රුපියල් 160,000 ඉක්මවිය යුතු බව හෙක්ටර් කොබ්බෑකඩුව ගොවි කටයුතු පර්යේෂණ ආයතනයේ ගණනය කිරීම් අනුව හෙළි වීතිබේ.  වීවගා කළ කුඹුරු අක්කර 50,000කට වැඩි ප්‍රමාණයක්  අගෝස්තු මාසයේ මැද වනවිට විනාශ වී ඇති බව දළ වශයෙන් ගණනය කර තිබේ.", "URL": "https://lankatruth.com/si/?p=150464", "Category": "පුවත්", "Parent URL": null}