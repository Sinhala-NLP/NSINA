{"Source": "Lankatruth", "Timestamp": "January 16, 2012", "Headline": "උගත් පාඩමේ නිර්දේශ වහාම ක්‍රියාත්මක කරන්න – ඇලිස්ටෙයා බර්ඩ්", "News Content": "උගත් පාඩම් සහ ප්‍රතිසන්ධාන කොමිසම ඉදිරිපත් කළ වාර්තාවේ ඇතුළත් නිර්දේශ කඩිනමින් ක්‍රියාත්මක කිරීමට ශ්‍රී ලංකා රජය පියවර ගත යුතු බව බ්‍රිතාන්‍ය රජයපවසයි. බ්‍රිතාන්‍ය විදේශ කටයුතු හා පොදු රාජ්‍ය මණ්ඩලීය කටයුතු පිළිබඳ පාර්ලිමේන්තු නියෝජ්‍ය ලේකම් ඇලිස්ටෙයා බර්ඩ් මහතා විසින් මේ සම්බන්ධයෙන් ශ්‍රීලංකා රජය වෙත දැනුම් දී ඇතැයි වාර්තා වේ.දේශපාලන ස්ථාවරත්වය, සාමය හා සංහිඳියාව ඇතුළු ශ්‍රී ලංකාවේ අනාගත පුනර්ජීවනයට ඉවහල් වන යෝජනා රැසක් මෙම කොමිසම ඉදිරිපත් කළ වාර්තාවේඅන්තර්ගත කර ඇති බව එම නිවේදනයේ සදහන් වේ.", "URL": "https://lankatruth.com/si/?p=953", "Category": "පුවත්", "Parent URL": null}