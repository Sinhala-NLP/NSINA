{"Source": "Lankatruth", "Timestamp": "August 23, 2019", "Headline": "නාමල් පෙරේරාට පහර දී ඇත්තෙත් කීත් නොයාර් සිද්ධියේ සැකකරුමයි", "News Content": "කීත් නොයාර් මහතාට පහරදීම සම්බන්ධයෙන් වන විමර්ශනවලට අදාළව අපරාධ පරීක්ෂණ දෙපාර්තමේන්තු නිලධාරින් විසින් අත්අඩංගුවට ගත් යුද හමුදා බුද්ධි අංශ සාජන් මේජර් චාමක සුමිත් කුමාර නැමැත්තා 2008 වසරේ ජූනි මස 03 වන දින කිරුළපන ප්‍රදේශයේ දී මාධ්‍යවේදී නාමල් පෙරේරාට පහර දීමේ සිදුවීමටද සැක කරන අයෙකු බව පොලිස් මාධ්‍ය ප්‍රකාශක රුවන් ගුණසේකර මහතා සඳහන් කරයි. නාමල් පෙරේරාට පහර දීමේ සිදුවීමට අදාළව මෙම සැකකරු හඳුනාගැනීමේ පෙරට්ටුවට ඉදිරිපත් කිරීමට නියමිත බවද පොලිස් මාධ්‍ය ප්‍රකාශකවරයා අනාවරණය කරන ලදී. අද පැවති මාධ්‍ය හමුවකදී ඔහු මේ බව අනාවරණය කර ඇත. ඔහු ලබන 27 වැනිදා තෙක් රක්ෂිත බන්ධනාගාර ගත කරන ලෙස ගල්කිස්ස මහේස්ත්‍රාත් මොහොමඩ් මිහාල් මහතා අද (23) නියෝග කර තිබේ.", "URL": "https://lankatruth.com/si/?p=79667", "Category": "පුවත්", "Parent URL": null}