{"Source": "Lankatruth", "Timestamp": "October 14, 2020", "Headline": "ට්‍රම්ප් නැවත ජනාධිපතිවුනොත් පලස්තීනයට දෙවි පිහිටයි", "News Content": "ඉදිරි ඇමෙරිකානු ජනාධිපතිවරණයේදීනැවත වරක් ඒරට ජනාධිපතිවරයා ලෙස ඩොනල්ඩ් ට්‍රම්ප් පත්වුවහොත් පලස්තීනුවන්ට ඉතිරි වන්නේ දෙවියන්ගේම පිහිට පමණක් යැයි පලස්තීන අගමැති මොහාමද් ෂ්ටෙයියා පවසා තිබේ. ඩොනල්ඩ් ට්‍රම්ප් ඇමෙරිකානු ජනාධිපතිවරයා බවට පත් වීමෙන් පසුව ඊශ්‍රායල – පලස්තීන අර්බුදය සම්බන්ධව මේ දක්වා ගනු ලැබුවේ තීන්දු තීරණ ඊශ්‍රායලයට පක්ෂපාතීවිය. ජෙරුසලම ඊශ්‍රායලයේ අගනුවර ලෙස ට්‍රම්ප් විසින් පිළගනු ලැබීමෙන් පසුව ඊට ලොවපුරා බොහෝ රටවල රජ්‍ය නායකයින්ගේ මෙන්ම ජනතාවගේද බලවත් විරෝධයක් ඒල්ල විය. මෙතෙක් කලක් මැදපෙරදිග කලාපයේ හුදකලාව සිටි ඊශ්‍රායලය සමග සබඳතා පැවැත්වීමට අරාබි රටවලට ඇමෙරිකාව බලපෑම් කරමින් මැදිහත් වෙමින් සිටින අතර මේ වනවිට ජෝර්දානය, බහරේනය, ඒක්සත් අරාබි ඒමීර් රාජ්‍යය ඊශ්‍රායලය සමග ගනුදෙනු කිරීම ආරම්භ කර තිබේ. මේ ආකාරයෙන් ඉදිරි වසර 4ක කාලය සඳහාද ට්‍රම්ප් ඇමෙරිකාවේ ජනාධිපතිවරයා බවට පත් වුවහොත් ඔහු විසින් සකස් කළ සාම සැළැස්ම බලහත්කාරයෙන් පලස්තීනය වෙත ඉදිරිපත් කරනු ඇති බවත් ඊට ඒකඟ නොවුනහොත් පලස්තීනුවන්ට කෙණහිළිකම් කරනු ඇතැයි විඩියෝ තාක්ෂණය හරහා යුරෝපා පාර්ලිමේන්තුව අමතමින් පලස්තීන අග්‍රාමාත්‍ය මෙහෙමද් ෂ්ටෙයියා පවසා ඇත.", "URL": "https://lankatruth.com/si/?p=97792", "Category": "විදෙස් පුවත්", "Parent URL": null}