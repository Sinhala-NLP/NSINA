{"Source": "Lankatruth", "Timestamp": "September 9, 2022", "Headline": "බැසිල් රට යයි", "News Content": "හිටපු ඇමති වරයෙකු වන බැසිල් රාජපක්ෂ අද (9) උදෑසන එමිරේට්ස් යානයකින් ඩුබායි බලා පිටත්ව ගොස් ඇති බව වාර්තා වේ. ඒ අනුව එමිරේට්ස් යානයකින් පළමුව ඩුබායි බලාත්, ඉන් අනතුරුව අමෙරිකාව බලාත් පිටත්ව යනු ඇත. ඉකුත් ජුලි 9 වැනි දින අමෙරිකාව බලා පිටත්ව යාමට අලුයම් කාලයේ කටුනායක ගුවන් තොටුපොළට පැමිණියද ඒ අවස්ථාවේ පැන නැගුණු ජනතා විරෝධය හේතුවෙන් බැසිල් රාජපක්ෂට සිය අමෙරිකානු සංචාරය අවලංගු කිරීමටද ගුවන් පාලනාධිකාරියට සිඳුවිය. අධිකරණය හමුවේ පැවරුණු නඩුවකින් ද ඔහුගේ විදෙස්ගත වීම අත්හිටුවා තිබිණු අතර පසුගිය දිනෙකදී එම අධිකරණ තහනම ලිහිල් කරමින් ජනවාරි දක්වා විදෙස්ගත වීමට අවශ්‍ය පහසුකම් සලසා දී ඇති බව වාර්තා වේ.", "URL": "https://lankatruth.com/si/?p=139136", "Category": "පුවත්", "Parent URL": null}