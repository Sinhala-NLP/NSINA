{"Source": "Lankatruth", "Timestamp": "August 15, 2023", "Headline": "සත්වෝද්‍යානයේ අනතුරකින් ප්‍රධාන ආරක්ෂක නිලධාරියා ජීවිතක්ෂයට", "News Content": "දෙහිවල සත්වෝද්‍යානයේ සත්ව රෝහල අසළදී අද (15) පස්වරුවේ සිදුව ඇති අනතුරකින් එහි ප්‍රධාන ආරක්ෂක නිලධාරී උපුල් සෙනරත් ජීවිතක්ෂයට පත්ව තිබේ. මිය යන විට ඔහු 54 හැවිරිදි වියේ පසු වී ඇත. සත්ව රෝහල ඉදිරිපිට තිබූ දැවැන්ත ගසක් විදුලි කණුවක් මතට කඩා වැටී තිබෙන අතර එම අවස්ථාවේ සිය දිවා ආහාරය රැගෙන ආපසු යමින් සිටි එම ප්‍රධාන ආරක්ෂක නිලධාරියා මතට මෙම විදුලි කණුව කඩාවැටී ඇත. අනතුරින් බරපතළ තුවාල ලැබූ ප්‍රධාන ආරක්ෂක නිලධාරියා කළුබෝවිල රෝහලට ඇතුළත් කර ඇති අතර එහිදී ඔහු ජීවිතක්ෂයට පත්ව තිබේ.", "URL": "https://lankatruth.com/si/?p=150333", "Category": "පුවත්", "Parent URL": null}