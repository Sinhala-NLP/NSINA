{"Source": "Lankatruth", "Timestamp": "October 14, 2022", "Headline": "මහ බැංකුවත් ජනතාව නොමග යවයි", "News Content": "ශ්‍රී ලංකා මහබැංකුව විසින් මාසිකව ප්‍රකාශයට පත්කරනු ලබන නිත්‍ය ණයපොලී අනුපාත සහ නිත්‍ය තැම්පතු පොලී අනුපාත මගින් මෙරට බැංකු ශේස්ත්‍රයේ පොලී අනුපාත පවා නිරූපණය නොකෙරේ. මෙම ඔක්තොම්බර් මාසය සඳහා නිත්‍ය තැම්පතු පොලී අනුපාතිකය 14.5 % සහ එම ණය පොලී අනුපාතිකය 15.5 % වශයෙන් දක්වා තිබේ. නමුත් රජය වෙනුවෙන් මහබැංකුව විසින් භාන්ඩාගාර බිල්පත් මගින් ණය ගැනීමේදී මේ වන විට 30 % ඉක්ම වූ පොලී අනුපාතයක් ගෙවමින් සිටී. මේ අනුව යමින් බැංකු සහ අනෙකුත් සියලුම මූල්‍ය ආයතනද මහබැංකුව හඳුන්වාදී තිබෙන පොලී අනුපාත විශාල වශයෙන් ඉක්මවා ගොස් ගණුදෙනු කරමින් සිටී, මේ නිසා මහ බැංකුව විසින් පනවන පොලී අනුපාත හුදු නාම මාත්‍රික ප්‍රකාශයක් පමණක් බවට පත්ව තිබේ.", "URL": "https://lankatruth.com/si/?p=140611", "Category": "පුවත්", "Parent URL": null}