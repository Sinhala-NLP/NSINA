{"Source": "Lankatruth", "Timestamp": "March 5, 2020", "Headline": "රු. 17,250ක ද්‍රව්‍ය අල්ලස් ලෙස ගත් මධ්‍යම සංස්කෘතික අරමුදලේ ව්‍යාපෘති කළමනාකරුවෙක් අත්අඩංගුවට", "News Content": "රුපියල් 17,250ක් පමණ වටිනා ද්‍රව්‍යම අල්ලසක් ලබාගත් මධ්‍යම සංස්කෘතික අරමුදලේ පොළොන්නරුව කාර්යාලයේ ව්‍යාපෘති කළමනාකාරවරයා අල්ලස් හෝ දූෂණ විමර්ශන කොමිසමේ නිලධාරීන් අද (05) අත්අඩංගුවට ගෙන තිබේ.‍ මධ්‍යම සංස්කෘතික අරමුදලේ පොළොන්නරුව ශාඛාවේ ආපනශාලාවේ නව ටෙන්ඩරය ලබා දීම සඳහා මෙම අල්ලස ලබාගෙන ඇති අතර ඒ සඳහා අත්අඩංගුවට ගත් ව්‍යාපෘති කළමනාකාරවරයා ටෙන්ඩර්කරුගෙන් රුපියල් 17,250ක් පමණ වටිනා කුකුළු මස් කිලෝ 02ක්, ඌරු මස් කිලෝ 02ක්, චීස් පැකට් 02ක්, සෝඩා, මත්පැන් බෝතලයක් ඇතුළු තවත් ආහාර ද්‍රව්‍ය කිහිපයක් ලබාගෙන ඇත. මේ වනවිට එම භාණ්ඩ අල්ලස් කොමිසම භාරයේ පවතින අතර සැකකරු ගම්පොල, කුරුදුවත්ත පදිංචි අයෙකි. ඔහු අද (05) පොළොන්රුව මහෙස්ත්‍රාත් අධිකරණයට ඉදිරිපත් කිරීමට නියමිත ය.", "URL": "https://lankatruth.com/si/?p=90574", "Category": "පුවත්", "Parent URL": null}