{"Source": "Lankatruth", "Timestamp": "September 23, 2020", "Headline": "පොල් සඳහාද උපරිම සිල්ලර මිලක්", "News Content": "පොල් මිල සීග්‍රයෙන් ඉහළ යාමත් සමග පොල් ගෙඩියක් සඳහා උපරිම සිල්ලර මිලක් නියම කිරීමට මේ වනවිට ආණ්ඩුව කටයුතු කර තිබේ. ඒ අනුව පොල් ගෙඩියක උපරිම සිල්ලර මිල රුපියල් 70කි. එම මිල ඉක්මවා පොල් අලෙවිකරන්නන්ට එරෙහිව නීතිය ක්‍රියාත්මක කරන බව පොල් වගා ප්‍රවර්ධන රාජ්‍ය අමාත්‍ය අරුන්දික ප්‍රනාන්දු මහතා පවසයි. මේ ආකාරයටම වත්මන් ආණ්ඩුව බලයට පැමිණි පසු සහල් සඳහාද උපරිම මිලක් නියම කරන ලදී. එලෙස නියම කළ උපරිම මිලට වැඩියෙන් අලෙවි කරන ව්‍යාපාරිකයන් සොයා වැටලීම්ද සිදු කරන ලදී. එහෙත් මේ වනවිට ඒ සියල්ල අභබවා යමින් සහල්වල මිල උපරිම මිලද ඉක්මවා ගොස් තිබේ.", "URL": "https://lankatruth.com/si/?p=96664", "Category": "පුවත්", "Parent URL": null}