{"Source": "Lankatruth", "Timestamp": "June 4, 2018", "Headline": "බෝගොල්ලාගමගේ බිරිඳට, දුවට ඇප", "News Content": "කාන්තාවකට පහරදීමට තැත් කිරීම සහ බියවැද්දීම සම්බන්ධයෙන් අත්අඩංගුවට ගැනීම සඳහා නියෝග කර තිබූ නැගෙනහිර පළාත් ආණ්ඩුකාර රෝහිත බෝගොල්ලාගම මහතාගේ බිරිඳ සහ දියණිය අද (04) කොළඹ ප්‍රධාන මහේස්ත්‍රාත් අධිකරණයට බාර වීමෙන් පසු ඇප ලබා දී ඇත. ඔවුන් වහාම අත්අඩංගුවට ගෙන අධිකරණයට ඉදිරිපත් කරන ලෙස කොළඹ ප්‍රධාන මහේස්ත්‍රාත් අධිකරණය කුරුඳුවත්ත පොලීසියට පසුගිය දා නියෝග කර තිබිණි. ඒ අනුව නීතිඥවරුන් මාර්ගයෙන් අද දින අධිකරණයට බාර වූ රෝහිත බෝගොල්ලාගම මහතාගේ බිරිඳ හා දියණිය රුපියල් ලක්ෂය බැඟින් වූ ශරිර ඇප දෙකක් මත මුදාහැරීමට කොළඹ ප්‍රධාන මහේස්ත්‍රාත් රංග දිසානායක මහතා නියෝග කර ඇත.", "URL": "https://lankatruth.com/si/?p=53541", "Category": "පුවත්", "Parent URL": null}