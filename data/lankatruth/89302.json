{"Source": "Lankatruth", "Timestamp": "February 2, 2020", "Headline": "අගමැතිගේ පත්වීම් ලිපි නීතිවිරෝධියි – 1300කට ජනාධිපති ලේකම් දන්වයි", "News Content": "නීතියට අනුව අගමැතිවරයා ලබා දුන් පත්වීම් ලිපියක් මත පිහිටා සේවය ස්ථිර කිරීමකට නොහැකි බවත් ජාතික භාෂා අධ්‍යාපන හා පුහුණු ආයතනය මඟින් ගුරු පුහුණුව ලබා දුන් 1300කට රැකියා ලබාදීමේ හැකියාවක් නැති බවත් ජනාධිපති ලේකම්වරයා එම පිරිසට පෙන්වා දී ඇත. එහෙත් මේ වනවිට අතරමග නතර කර ඇති පුහුණුව සම්පූර්ණ කිරීමට පහසුකම් සලසා දිය හැකි බව ජනාධිපති ලේකම්වරයා ඔවුන්ට දැනුම් දී තිබේ. අගමැති රනිල් වික්‍රමසිංහ මහතාගේ සහ හිටපු අමාත්‍ය මනෝ ගනේෂන් මහතා ගේ මූලිකත්වයෙන් පසුගිය වසරේ සැප්තැම්බර් 10 වැනිදා ගුරු පුහුණුව සඳහා පත්වීම් ලිපි ලබා දී ඇතැයිද තමන් සේවයෙහි ස්ථිර කරන බවට පැවති රජය පොරොන්දු දී ඇතැයිද එහි දී භාෂා පුහුණු ගුරුවරු ජනාධිපති ලේකම්වරයා දැනුවත් කර ඇත. එහෙත් නීතියට අනුව අගමැතිවරයා ලබා දුන් පත්වීම් ලිපියක් මත පිහිටා සේවය ස්ථිර කිරීමකට අවස්ථාව නැති බව ජනාධිපති ලේකම්වරයා ඔවුන්ට පෙන්වා දී ඇත.", "URL": "https://lankatruth.com/si/?p=89302", "Category": "පුවත්", "Parent URL": null}