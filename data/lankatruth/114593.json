{"Source": "Lankatruth", "Timestamp": "April 9, 2021", "Headline": "අත්අඩංගුවට ගත් නගරාධිපති TIDයට", "News Content": "පොලිසියට නොදන්වා යාපනය නගර ආරක්ෂක බලකායක් ලෙසින් පුද්ගලයින් පස් දෙනෙකුගෙන් යුතු කණ්ඩායමක් නිර්මාණය කොට ඔවුන් වෙනුවෙන් වෙනම නිලඇඳුමක්ද හඳුන්වා දී ඔවුන් නගරයේ රාජකාරි සඳහා යෙදවීම සම්බන්ධයෙන් ත්‍රස්තවාදය වැළැක්වීම පනත යටතේ යාපනය පොලිසිය විසින් අද (09) අලුයම අත්අඩංගුවට ගත් යාපනය මහ ගනර සභාවේ නගරාධිපති විශ්වලිංගම් මනිවන්නන් වව්නියාව ත්‍රස්ත විමර්ශන කොට්ඨාශය වෙත රැගෙන විත් තිබේ. අදාල නිලඇඳුම සම්බන්ධයෙන් දැඩි කතාබහකට ලක් වූවේ එය එල්.ටී.ටී.ඊ. සංවිධානයේ පොලිස් සාමාජිකයින් විසින් පැළඳී නිලඇඳමට බෙහෙවින් සමාන වීම හේතුවෙනි. කෙසේ වෙතත් අදාල බලකාය සමබන්ධයෙන් යාපනය පොලීසිය දැනුවත් නොකිරීම පිළිබඳව ඊයේ (08) දින යාපනය මහනගරසභා කොමසාරිස් වරයා ඇතුලු එම බලකායේ සාමාජිකයින් පස් දෙනා පොලීසියට ගෙනවා ප්‍රකාශයක්ද ලබාගෙන තිබිණි.", "URL": "https://lankatruth.com/si/?p=114593", "Category": "පුවත්", "Parent URL": null}