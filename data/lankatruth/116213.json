{"Source": "Lankatruth", "Timestamp": "May 11, 2021", "Headline": "අද රාත්‍රියේ සිට පළාත් අතර සංචරණය නවතී", "News Content": "කොවිඩ් වෛරසය පැතිරීම හමුවේ මැයි මස 30 වැනි දින දක්වා පලාත් අතර සංචරණ සීමා පැනවීමට ආණ්ඩුව මේ වනවිට තීරණය කර තිබෙන අතර ඒ සම්බන්ධ ඊයේ (10) දින ජනපති මාධ්‍ය ඒකකය මගින් නිවේදනයක් පළ කරනු ලැබීය.‍කෙසේ නමුත් ඊයේ පස්වරුවේ පළකරනු ලැබූ එම නිවේදනයේ එය බලපැවැත්වීම ආරම්භ කරනු ලබන දිනය නිශ්චිතව පළ නොවීමත් සමඟ බොහෝ පාර්ශව ඊයේ මධ්‍යම රාත්‍රියේ සිට ඊට අනුගත වෙමින් කටයුතු කිරීමත් සමග ජනතාව දැඩි දුෂ්කරතාවයට පත්ව ඇති බව මාධ්‍ය වාර්තා කර තිබිණි. බස් රථ ධාවනයද ඊයේ රෑ සිටම නවතා දැමීම නිසා සංචරණය කරන්නට සිටින අයට පවා එය කළ නොහැකි තත්වයක් මතුවිය. අද (11) උදෑසන පළවූ පුවත්පත්වලත් සිරස්තලය පෙලස පළවූයේ මෙම දිනය ඊයේ රෑ සිට බවය. නමුත් අද උදෑසන යුද හමුදාපති ෂවේන්ද්‍ර සිල්වා දන්වා ඇත්තේ මෙම නීතිය බලාත්මක වන්නේ අද අඟහරුවාදා රාත්‍රී එනම් බදාදා (12) ට එළිවෙන්න බවයි.", "URL": "https://lankatruth.com/si/?p=116213", "Category": "කොවිඩ් -19 (කොරෝනා ) පුවත්", "Parent URL": null}