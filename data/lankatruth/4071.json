{"Source": "Lankatruth", "Timestamp": "September 10, 2012", "Headline": "අකුරැස්ස සභාපතිට ඇප", "News Content": "බාලවයස්කාර දැරියන් දෙදෙනකු කෙළෙසීමේ චෝනා මත බන්ධනාගාර ගතව සිටි අකුරැස්ස ප්‍රාදේශීය සභා සභාපති සාරුව ලියනගේ සුනිල් හා ඔහුගේ මස්සිනා වන ප්‍රියංග ඉඳුනිල් වික්‍රමසිංහ ඇප මත මාතර ප්‍රධාන මහේස්ත්‍රාත් උදේශ් රණතුංග මහතා විසින් මුදා හරිනු ලැබුහ. මාස දෙකකුත් දින 10ක පමණ කාලයක් බන්ධනාගාර ගතව සිටි ඔහුට දැඩි ඇප කොන්දේසි නිකුත්කර තිබේ. එක් නඩුවක් වෙනුවෙන් රුපියල් පනස්දාහක (රු.50,000) මුදල් ඇප හා රුපියල් ලක්ෂ 25 බැගින් වු ශරීර ඇප හතරකුත් අනෙක් නඩුවට රුපියල් විසිපන්දහසක (රු.25,000) මුදල් හා රුපියල් ලක්ෂ 20 බැගින් ශරීර ඇප දෙකකුත් තබන ලෙස සභාපතිට නියම විය. අකුරැස්ස ප්‍රාදේශීය සභාවේ බලය හිමිව තිබෙන්නේ එක්සත් ජනතා නිදහස් සන්ධානයටය.", "URL": "https://lankatruth.com/si/?p=4071", "Category": "පුවත්", "Parent URL": null}