{"Source": "Lankatruth", "Timestamp": "December 7, 2021", "Headline": "ලිඳුල නගර සභාවේ පොහොට්ටුවේ මන්ත්‍රීවරුම අයවැය පරද්දයි", "News Content": "තලවකැලේ ලිදුල නගර සභාවේ ආණ්ඩු පක්ෂයේම මන්ත්‍රීවරුන් දෙදෙනෙකු 2022 වසර සදහා ඉදිරිපත් කල අයවැය යෝජනාවට විරුද්ධව ඡන්දය ලබා දීම නිසා එම නගර සභාවේ අයවැය යෝජනාව අද (07) දින පරාජයට පත් විය. අය වැය යෝජනාව 4/5 වශයෙන් අයවැය යෝජනාව පරාජය වී ඇති අතර එම අයවැයට ශ්‍රි ලංකා පොදු ජන පෙරමුණ නියෝජනය කරන චන්දන ගුණතිලක , ප්‍රසන්න විතානගේ යන මන්ත්‍රිවරුන් අයවැයට විරුද්ධව ජන්දය ප්‍රකාශ කර තිබේ. තලවකැලේ ලිදුල නගර සභාව ශ්‍රි ලංකා පොදු ජන පෙරමුණේ මන්ත්‍රිවරුන් තිදෙනෙකු, ලංකා කම්කරු කොන්ග්‍රසයේ මන්ත්‍රිවරුන් තිදෙනෙකු , ස්වාධින මන්ත්‍රිවරුන් දෙදෙනෙකු සහ එක්සත් ජාතික පක්ෂය නියෝජනය කරන මන්ත්‍රිවරුන් දෙදෙනෙකුගෙන් සමන්විත අතර එම නගර සභාව නියෝජනය කරන ස්වාධින මන්ත්‍රිවරයෙකු අද දින සභාවට පැමිණ නැති බව පැවසේ.", "URL": "https://lankatruth.com/si/?p=126741", "Category": "පුවත්", "Parent URL": null}