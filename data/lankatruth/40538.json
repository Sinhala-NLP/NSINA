{"Source": "Lankatruth", "Timestamp": "September 8, 2017", "Headline": "චීනය සමග යුද සූදානමකට ඉන්දියානු හමුදාපති සැරසේ!", "News Content": "දේශසීමා ගැටුමක මැදිව සිටින ඉන්දියාව හා චීනය අතර ඉදිරියේදී මහා පරිමාණ යුද්ධයකට තම හමුදාවන් සූදානම් බව ඉන්දියානු හමුදාපති ජෙනරාල් බිපින් රවට්ස් ප්‍රකාශ කර ඇත. චීනය අපගේ සීමාවන් පරීක්ෂා කරමින් සිටිනවා නම් ඊට මුහුණ දීමට තම හමුදාවන් සූදානම් බව ඉන්දීය හමුදාපතිවරයා වැඩිදුරට ප්‍රකාශ කර තිබේ. කාශ්මීර දේශසීමා ප්‍රදේශයේ පසුගියදා දෙරටේ හමුදාවන් අතර ගැටුම්කාරී තත්වයක් උද්ගත වූඅතර එම විරසකය නිමාවී ටික දිනකින් මෙම ප්‍රකාශය සිදු කිරීම බරපතළ කරුණක් බව විශ්ලේෂකයෝ පවසති. පසුගියදා චීනයේදී නිමාවූ බ්‍රික්ස් සංවිධානයේ සමුළුවේදී ඉන්දු – චීන නායකයින් දෙදෙනා පැයකට වැඩි කාලයක් දෙරට අතර මතුව ඇති ගැටලුකාරී තත්වයන් පිළිබඳව එකිනෙකා අදහස් හුවමාරු කර ගෙන ඇති අතර එහිදීසාකච්ඡාමය විසඳුම් කෙරෙහි විශ්වාසය පළකර තිබියදී ඉන්දීය හමුදාපතිවරයා සිදුකරනු ලැබූමෙම ආන්දෝලනාත්මක ප්‍රකාශ විසින් දෙරට අතර නැවත වරක් අර්බුදකාරී තත්වයක් ඇති කරනු ඇතැයි සැකපළව තිබේ.", "URL": "https://lankatruth.com/si/?p=40538", "Category": "විදෙස් පුවත්", "Parent URL": null}