{"Source": "Lankatruth", "Timestamp": "November 14, 2017", "Headline": "28 වැනි ඉල්මහ විරු සමරුවෙන්", "News Content": "ජනතා විමුක්ති පෙරමුණේ නිර්මාතෘ රෝහණ විජේවීර මහතා ඇතුළු පක්ෂය වෙනුවෙන් දිවිපිදු සියලු සාමාජිකයන් සිහි කරමින් පැවැත්වූ ‘28 වැනි ඉල් මහ විරු සැමරුම’ කොළඹ විහාරමහාදේවි එළිමහන් රංග පීඨයේදී ඊයේ (14) පැවැත්විණි. ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර දිසානායක මහතා, ප්‍රධාන ලේකම් ටිල්වින් සිල්වා මහතා ඇතුළු පක්ෂයේ මධ්‍යම කාරක සභාවේ සාමාජික සාමාජිකයන් ඉල් මහ විරුවන්ගේ ස්මාරකය වෙත පුෂ්පෝහාර දැක්වීමෙන් පසු පහන් දල්වා ඔවුනට ගෞරවය දැක්වූහ. මෙම අවස්ථාවට රංගණ ශිල්පිනී දීපානි සිල්වා, සාහිත්‍යවේදී ඇන්තී ජීවා යන මහත්ම මහත්මීන් ඇතුළු කලාකරුවන් රැසක්ද සහභාගී වී සිටි යහ. මෙහිදි ජවිපෙ දේශපාලන මණ්ඩල සභික කේ.ඩී. ලාල්කාන්ත මහතා සහ ටිල්වින් සිල්වා මහතා විසින් සමරු දේශණ පවත්වන ලදී. සමරු දේශනවලින් අනතුරුව සමරු ගී ප්‍රසංගයක්ද පැවැත්විණි. එහිදී මිත්‍ර කපුගේ, චන්ද්‍රසෝම බින්දුහේවා, ප්‍රසන්නජීත් අබේසූරීය, සූරිය කුමාර මුත්තලගේ, රන්දිල් ද සිල්වා යන ගායක ගායිකාවන් සමග සමාජවාදී කලා සංගමයේ ගායක කණ්ඩායම ගීත ගායනා කළ අතර අශෝක ජයවර්ධන ප්‍රමුඛ වාද්‍ය වෘන්දය එහිදී සංගීතය සපයන ලදී.", "URL": "https://lankatruth.com/si/?p=43770", "Category": "පුවත්", "Parent URL": null}