{"Source": "Lankatruth", "Timestamp": "November 20, 2011", "Headline": "සන්ධානයේ මැති ඇමති ගැටුමක්", "News Content": "හොරණ ඉංගිරිය ඉසුරුපුර නිවාස යෝජනා ක්‍රමය සඳහා ඊයේ නව විදුලි ව්‍යාපෘතියක් විවෘත කිරීමට නියමිතව තිබුණි. එහෙත් ලංකා විදුලි බල මණ්ඩලය ව්‍යාපෘතිය සඳහා විදුලිය ල‍බා දී නොතිබීම හේතුවෙන් ඊට බාධා ඇති විය.පාර්ලිමේන්තු මන්ත්‍රි විදුර වික්‍රමනායක මෙම විදුලි ව්‍යාපෘතිය විවෘත කිරීමේ උත්සවයේ ප්‍රධාන ආරාධිතයා ලෙස සහභාගි විය.ඇති වූ ගැටලුව මත උත්සවයේ වැඩ කටයුතු සඳහා විදුලිය ලබා ගෙන තිබුණේ විදුලි ජනක යන්ත්‍ර උපයෝගි කර ගනිමිනි.විදුර වික්‍රමනායක මන්ත්‍රීවරයා එහිදීමෙසේ අදහස් පළ කළේය.“අතිගරු ජනාධිපතිතුමාගේ පදවි ප්‍රාප්තිය වෙනුවෙන් මේ නව ගම්මානයට විදුලිය ලබා ගැනීමට විරුද්ධ උනුත් ඉන්නවා. ඊයේ හැන්දෑවේ 4යි කාලට විතර කාර්යාල වහන වෙලාවට ෆැක්ස් පණිවුඩයක් එනවා මේ නව ගම්මානයට විදුලිය දෙන්න බෑ කියලා අපි ඇමති තුමාට කතා කළා ඇමතිතුමා හිටියේ එතකොට මඩකලපුවේ පාඨළී චම්පික රණවක ඇමතිතුමා එතුමා කිසි දෙයක් දන්නේ නෑලු. ඒ ගැන එතකොට කවුද මේ නියෝගය දුන්නේ? හොයාගෙන යනකොට පෞද්ගලික කාර්ය මණ්ඩලේ ලේකම් වරයෙක් කිව්වලු මේක දෙන්න එපාය කියලා විදුලිය කවුද මේ ඉල්ලීම කළේ කවුද ම් කුහකයෝ මේක නෙවෙයි අතිගරු ජනාධිපතිතුමාගේ ප්‍රතිපත්තිය මේ වගේ කුහකයෝ සන්ධානේ ඇතුළේ ඉන්නකොට අපිට පුළුවන්ද ඉස්සරහට යන්න”", "URL": "https://lankatruth.com/si/?p=295", "Category": "පුවත්", "Parent URL": null}