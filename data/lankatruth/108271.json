{"Source": "Lankatruth", "Timestamp": "January 14, 2021", "Headline": "ජපානය සංචාරකයන්ට වැට බඳී", "News Content": "අද (14) සිට ලොව කිසිම රටකින් සංචාරකයන්ට තම රටට ඇතුළුවිම තහනම් කිරීමට ජපන් රජය තීරණය කර ඇත. ජපාන අගමැති යොෂිනිදේ සුගා පවසන පරිදි ජපාන රජය මෙම තීරණය ගෙන ඇත්තේ කොරෝනා වෛරසයේ නව ප්‍රභේදයෙන් සිය රටවැසියන් රැකගැනීමේ අරමුණෙනි. ජපානයේ ටෝකියෝ, ඕසාකා ඇතුළු නගර කිහිපයකට හදිසි තත්වයක්ද ප්‍රකාශයට පත්කර ඇති අතර ඊයේ (13) තවත් නගර කිහිපයක හදිසි තත්වයන් ප්‍රකාශ කර තිබේ. ඒ අනුව ශ්‍රි ලංකාව, තායිවානය, තායිලන්තය, හොංකොං, සිංගප්පුරුව, මැලේසියාව, වියට්නාමය, දකුණු කොරියාව, යුක්රේනය සහ චීනය ඇතුළු ලොව සියලුම රටවල්වල ජනතාවට ජපානයට ඇතුළු වීම මුළුමනින්ම තහනම් කර ඇත.", "URL": "https://lankatruth.com/si/?p=108271", "Category": "පුවත්", "Parent URL": null}