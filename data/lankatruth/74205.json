{"Source": "Lankatruth", "Timestamp": "May 20, 2019", "Headline": "සුප්‍රසිද්ධ ගීසා පිරමීඩ ආසන්නයේ සංචාරක බසයක පිපිරීමක්", "News Content": "ඊජිප්තුවේ සුප්‍රසිද්ධ ගීසා පිරමීඩ අසළ නව ඊජිප්තු කෞතුකාගාරය සමීපයේ ගමන්ගත් සංචාරකයන් රැගත් බස් රථයක පිපිරීමක් සිදුව සිදුව තිබේ. පිපිරීමෙන් සංචාරකයන් 12දෙනෙකු තුවාල ලබා ඇති අතර කිසිදු ජීවිත හානියක් සිදුව නැත. බස් රථයට හානි සිදු වී තිබේ. තුවාල ලැබූවන්ගෙන් බහුතර පිරිස විදේශිකයන් බවද ඒ අතර දකුණු අප්‍රිකානු ජාතිකයන් සිටින බවද ඊජිප්තු මාධ්‍ය වාර්තා කරයි. විශාල ශබ්දයක් ඇති කරමින් පිපිරීම සිදුවූ බව ඒ අසළ සිටි ඊජිප්තු වැසියෝ පවසති. පසුගිය දෙසැම්බර් මාසයේදී ද ඊජිප්තුවේ මාර්ගයක් අසළ අටවා තිබූ බෝම්බයක් පිපිරීමෙන් සංචාරක බසයක ගමන්ගත් වියට්නාම ජාතිකයන් තිදෙනෙකු සහ ඊජිප්තු ජාතික මග පෙන්වන්නෙකු මිය ගිය අතර තවත් පුද්ගලයින් 10 දෙනෙක් තුවාල ලැබූහ. පිපිරීමට හේතුව සොයාගැනීම සඳහා ඊජිප්තු ආරක්ෂක අංශ මෙහෙයුම් සිදුකරමින් සිටිති.", "URL": "https://lankatruth.com/si/?p=74205", "Category": "විදෙස් පුවත්", "Parent URL": null}