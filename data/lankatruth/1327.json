{"Source": "Lankatruth", "Timestamp": "February 10, 2012", "Headline": "කොළඹ ජාතික රෝහලේ පරිපාලන කටයුතු බිඳවැටීමේ අවධානමක්", "News Content": "කොළඹ ජාතික රෝහලේ වැඩබලන අධ්‍යක්‍ෂවරිය හදිසියේ විදේශගතවූ හෝ නිවාඩු ලැබූ අවස්‌ථාවලදී අධ්‍යක්‍ෂ ධුරයෙහි රාජකාරි කටයුතු කිරීම සඳහා නිසි වෛද්‍ය පරිපාලන නිලධාරියකු පත් කිරීමට සෞඛ්‍ය බලධාරීන් කටයුතු නොකිරීම නිසා මෙරට මෙන්ම ආසියාවේද විශාලතම රෝහල වන කොළඹ ජාතික රෝහලේ පරිපාලන කටයුතු එවැනි අවස්‌ථාවලදී බිඳවැටෙන බව රෝහල් වෛද්‍යවරු පවසති. ඉකුත් සති දෙක තුළදී රෝහල් වැඩබලන අධ්‍යක්‍ෂවරිය විදේශගතව සිටි අවස්‌ථාවේදී රෝහලේ පරිපාලන කටයුතු කරගෙන යැම සඳහා කිසිවකු පත්කර නොතිබූ බව පෙන්වා දෙන එම වෛද්‍යවරු දින ගණනාවක්‌ම රෝහලේ පරිපාලන කටයුතු බිඳ වැටී තිබීම නිසා ජාතික රෝහලේ හදිසි අනතුරු අංශයේ අධ්‍යක්‍ෂ වෛද්‍ය ප්‍රසාද් ආරියවංශ මහතා ස්‌වෙච්ඡාවෙන්ම රෝහල් අධ්‍යක්‍ෂ ධුරයෙහි රාජකාරි කටයුතු භාර ගැනීමෙන් පසුව එම තත්ත්වය මඟහරවා ගත හැකි වූ බව අවධාරණය කර සිටිති.ජාතික රෝහලේ හදිසි අනතුරු අංශය දිනපතා විශාල රෝගීන් පිරිසකට ප්‍රතිකාර ලබා දෙන අංශයක්‌ වීම නිසා එම අංශයේ මෙන්ම විකලාංග අංශයේද අධ්‍යක්‍ෂවරයා වශයෙන් කටයුතු කරනු ලබන වෛද්‍ය ආරියවංශ මහතා හට සමස්‌ත රෝහලේම පරිපාලන කටයුතු කරගෙන යැම අසීරු කාර්යයක්‌ බව මේ පිළිබඳ අදහස්‌ දැක්‌වූ කොළඹ ජාතික රෝහලේ ජ්‍යෙෂ්ඨ වෛද්‍යවරයකු පැවැසීය.ඇඳන් 3000 ක්‌ කින් පමණ සමන්විත මෙරට මෙන්ම ආසියාවේද විශාලතම රෝහල වන කොළඹ ජාතික රෝහලේ බාහිර රෝගී අංශයට හා සායනවලට දිනපතා රෝගීන් 2800 ක්‌ පමණ ප්‍රතිකාර සඳහා පැමිණෙන අතර, සැත්කම් 300 ක්‌ පමණ රෝහල තුළ සිදු කෙරෙන බව පෙන්වා දුන් එම ජ්‍යෙෂ්ඨ වෛද්‍යවරයා මෙවැනි රෝහලක පරිපාලන කටයුතු බිඳ නොවැටී අඛණ්‌ඩව පවත්වාගෙන යැම පිළිබඳ සෞඛ්‍ය අමාත්‍යාංශයේ දැඩි අවධානය යොමු විය යුතු බව අවධාරණය කළේය.මෙයට පෙර සිටි ජාතික රෝහලේ අධ්‍යක්‍ෂවරුන් විදේශගතවූ හෝ නිවාඩු ලැබූ අවස්‌ථාවලදී රෝහලේ නියෝජ්‍ය අධ්‍යක්‍ෂවරයා එම ධුරයේ කටයුතු ආවරණය කළද වර්තමානයේ එවැනි තත්වයක්‌ දක්‌නට නොලැබෙන බව ද හෙතෙම සඳහන් කළේය. ඉකුත් සති දෙක තුළදී රෝහල් වැඩබලන අධ්‍යක්‍ෂවරිය විදේශගතව සිටි අවස්‌ථාවේදී රෝහලේ පරිපාලන කටයුතු කරගෙන යැම සඳහා කිසිවකු පත්කර නොතිබූ බව පෙන්වා දෙන එම වෛද්‍යවරු දින ගණනාවක්‌ම රෝහලේ පරිපාලන කටයුතු බිඳ වැටී තිබීම නිසා ජාතික රෝහලේ හදිසි අනතුරු අංශයේ අධ්‍යක්‍ෂ වෛද්‍ය ප්‍රසාද් ආරියවංශ මහතා ස්‌වෙච්ඡාවෙන්ම රෝහල් අධ්‍යක්‍ෂ ධුරයෙහි රාජකාරි කටයුතු භාර ගැනීමෙන් පසුව එම තත්ත්වය මඟහරවා ගත හැකි වූ බව අවධාරණය කර සිටිති. ජාතික රෝහලේ හදිසි අනතුරු අංශය දිනපතා විශාල රෝගීන් පිරිසකට ප්‍රතිකාර ලබා දෙන අංශයක්‌ වීම නිසා එම අංශයේ මෙන්ම විකලාංග අංශයේද අධ්‍යක්‍ෂවරයා වශයෙන් කටයුතු කරනු ලබන වෛද්‍ය ආරියවංශ මහතා හට සමස්‌ත රෝහලේම පරිපාලන කටයුතු කරගෙන යැම අසීරු කාර්යයක්‌ බව මේ පිළිබඳ අදහස්‌ දැක්‌වූ කොළඹ ජාතික රෝහලේ ජ්‍යෙෂ්ඨ වෛද්‍යවරයකු පැවැසීය. ඇඳන් 3000 ක්‌ කින් පමණ සමන්විත මෙරට මෙන්ම ආසියාවේද විශාලතම රෝහල වන කොළඹ ජාතික රෝහලේ බාහිර රෝගී අංශයට හා සායනවලට දිනපතා රෝගීන් 2800 ක්‌ පමණ ප්‍රතිකාර සඳහා පැමිණෙන අතර, සැත්කම් 300 ක්‌ පමණ රෝහල තුළ සිදු කෙරෙන බව පෙන්වා දුන් එම ජ්‍යෙෂ්ඨ වෛද්‍යවරයා මෙවැනි රෝහලක පරිපාලන කටයුතු බිඳ නොවැටී අඛණ්‌ඩව පවත්වාගෙන යැම පිළිබඳ සෞඛ්‍ය අමාත්‍යාංශයේ දැඩි අවධානය යොමු විය යුතු බව අවධාරණය කළේය. මෙයට පෙර සිටි ජාතික රෝහලේ අධ්‍යක්‍ෂවරුන් විදේශගතවූ හෝ නිවාඩු ලැබූ අවස්‌ථාවලදී රෝහලේ නියෝජ්‍ය අධ්‍යක්‍ෂවරයා එම ධුරයේ කටයුතු ආවරණය කළද වර්තමානයේ එවැනි තත්වයක්‌ දක්‌නට නොලැබෙන බව ද හෙතෙම සඳහන් කළේය.", "URL": "https://lankatruth.com/si/?p=1327", "Category": "පුවත්", "Parent URL": null}