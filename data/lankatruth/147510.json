{"Source": "Lankatruth", "Timestamp": "May 31, 2023", "Headline": "විමලවීර රනිල්ගේ ගුණ වයයි… පොහොට්ටු ඇමතිවරුන්ගේ පළු අරියි… ඇමතිකමකට කෙළ හළයි…", "News Content": "ජනාධිපති රනිල් වික්‍රමසිංහ සම්බන්ධයෙන් තමන් තමන් ඉතාමත් තෘප්තිමත් වන නමුත් ආණ්ඩුවේ පොහොට්ටු පක්ෂය නියෝජනය කරමන ඇමති වරු කිහිපදෙනෙකු සම්බන්ධයෙන් “උද්දච්ච පුබ්බඩ ඇමැතිවරු” යැයි පවසමින් පොහොට්ටු පක්ෂ මන්ත්‍රී හිටපු ඇමති විමලවීර දිසානායක ඉතා දැඩි ලෙස දෝෂාරෝපනය කර තිබේ. ඔහු සිය කලකිරීම, පසුගිය 29වනදා ජනාධිපති ලේකම් කාර්යාලයේදී ජනාධිපති රනිල් වික්‍රමසිංහ සමග පොහොට්ටු පක්ෂය නියෝජනය කරන ඇමතිවරු මන්ත්‍රීවරු සහ දිස්ත්‍රික් සංවිධායකවරුන් පිරිසක් සමඟ ජනාධිපති ලේකම් කාර්යාලයේදී පැවති සාකච්ඡාවකදී ජනාධිපති හමුවේ ප්‍රකාශ කර ඇති අතර පසුව ඊයේ (30) කොළඹදී පැවති මාධ්‍ය හමුවකදීද ප්‍රකාශ කර ඇත. ඔහු ජනාධිපති ලේකම් කාර්යාලයේදී ප්‍රකාශ ඇත්තේ “මේ ජනාධිපතිතුමා, ආණ්ඩුව බලයට ගේන්න පොහොට්ටුව කරපු කැපවීම මම මෙතන අමුතුවෙන් කියන්න අවශ්‍ය නැහැ. ඒක මුළු රටම දන්නවා. ඒත් සමහරුන්ට අද මේ කැපවීම අමතකයි. අපේ යෝජනා අපේ ප්‍රශ්න ගැන තඹ දොයිතුවකට ගණන් ගන්නේ නැහැ. මේ විදියට දිගටම ගියොත් ආණ්ඩුවට පැවැත්මක් නැතිවෙනවා. ඒ ගැනත් අවධානය යොමු කරන්න කියලා මම ඉල්ලනවා” රනිල් වික්‍රමසිංහ අරගලයට ධෛර්ය සම්පන්නව එඩිතරව මුහුණ දුන් බවත්, ජාත්‍යන්තරයේ සහාය දිනාගෙන ආර්ථිකය හසුරවන බවත් රනිල් වික්‍රමසිංහ ජනාධිපති කිරීමට ගත් තීරණය පිළිබඳ පසුතැවීමක් නැති බවත් එ් ගත්තේ නිවැරදිම තීන්දුව බවත් ඔහු පවසයි. ඒ සම්බන්ධයෙන් ජනාධිපති රනිල් වික්‍රමසිංහට ගරු කරන බවද ඔහු අවධාරණය කරයි. කෙසේ වෙතත් ඔහු කොළඹදී පැවැති පැවැති ප්‍රවෘත්ති සාකච්ඡාවකදී අදහස් දක්වමින් කියා සිටියේ “මේ ආණ්ඩුවෙත් අපි කියන දේවල් ගණන් නොගන්න උද්දච්ච පුබ්බඩ ඇමැතිවරුත් ඉන්නවා… අද මම ආණ්ඩු පක්ෂයේ තනියට වාඩිවෙලා ඉන්නවා වගේ… මට එහෙම ඉන්න ඕන කමක් නැහැ. රනිල් වික්‍රමසිංහ ජනාධිපති තුමා එක්ක හරි අගමැති තුමා එක්ක හරි මහට ප්‍රශ්නයක් නැහැ..” ආදී වශයෙනි. මන්ත්‍රී විමලවීර දිසානායක වනජීවී රැකවරණය අලිවැට හා අගල් ඉදිකිරීම ඇතුළු ආරක්ෂිත වැඩපිළිවෙලවල් හා කැලෑ නැවත වගාකිරීම හා වන සම්පත් සංවර්ධන රාජ්‍ය ඇමති ලෙස ගෝටාබය රාජපක්ෂ ආණ්ඩුවේ කටයුතු කළ අතර එම එකළ ඔහු කටයුතු කළ ආකාරය සම්බන්ධයෙන් රාජ්‍ය නිලධාරීන්ගෙන් සහ ජනතාවගෙන් අවස්ථා ගණනාවකදීම දැඩි විරෝධයන් එල්ල වී තිබේ. එමෙන්ම අලිවැට සහ අගල් ඉදිකිරීම් සම්බන්ධයෙන්ද දැඩිව ඔහුට චෝදාන එල්ල වී ඇත.", "URL": "https://lankatruth.com/si/?p=147510", "Category": "පුවත්", "Parent URL": null}