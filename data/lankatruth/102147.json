{"Source": "Lankatruth", "Timestamp": "December 1, 2020", "Headline": "බන්ධනාගාර කමිටුවට මට එන්න බැහැ – අජිත් රෝහණ", "News Content": "මහර බන්ධනාගාරයේ ඇති වු සිද්ධිය විමර්ශන කර නිර්දේශ ඇතුළත් පූර්ණ වාර්තාවක් ඉදිරිපත් කිරීම සඳහා පත් කළ පංච පුද්ගල කමිටුවේ සාමාජිකයෙකු වන නියෝජ්‍ය පොලිස්පති, පොලිස් මාධ්‍ය ප්‍රකාශක නීතිඥ අජිත් රෝහණ මහතා එම සාමාජිකත්වයෙන් ඉවත් වී තිබේ. මෙහි සෙසු සාමාජිකයන් වන්නේ අධිකරණ අමාත්‍යාංශයේ ප්‍රධාන නීති උපදේශක ජනාධිපති නීතිඥ යු.ආර් ද සිල්වා මහතා, අධිකරණයේ අමාත්‍යාංශයේ අතිරේක ලේකම් (පාලන) රෝහණ හපුගස්වත්ත මහතා සහ හිටපු බන්ධනාගාර කොමසාරිස් ගාමිණී ජයසිංහ මහතා වන අතර විශ්‍රාමික මහාධිකරණ විනිසුරු කුසලා සරෝජනී වීරවර්ධන මහත්මිය එහි සභාපතිත්වය දරණු ලැබේ.", "URL": "https://lankatruth.com/si/?p=102147", "Category": "පුවත්", "Parent URL": null}