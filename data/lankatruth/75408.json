{"Source": "Lankatruth", "Timestamp": "June 9, 2019", "Headline": "පක්ෂ මහලේකම්වරු මැතිවරණ කොමිසමට කැඳවයි", "News Content": "ඉදිරියේදී පැවැත්වීමට නියමිත මැතිවරණ පිළිබඳ සාකච්ඡාවක් සඳහා සියළු දේශපාලන පක්ෂවල ලේකම්වරු, ලබන 11 වැනිදා මැතිවරණ කොමිසමට කැඳවා තිබේ. මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙන් 11 වැනිදා පස්වරු 2.00ට මෙම සාකච්ඡාව පැවැත්වීමට නියමිත අතර, ඉදිරියේදී පැවැත්වීමට නියමිත ජනාධිපතිවරණය සහ මේ වනවිටත් කල් දමා ඇති පළාත් සභා මැතිවරණ සම්බන්ධව සාකච්ඡා කිරීමට නියමිතය. එසේම ඡන්ද හිමි නාමලේඛනයේ ප්‍රතිශෝධන කටයුතු සම්බන්ධව දේශපාලන පක්ෂ දැනුවත් කිරීම ද මෙම සාකච්ඡාවේදී සිදුවේ. පසුගිය පළාත් පාලන ඡන්ද විමසීමේදී ඡන්දය නොපැවැත්වු ඇල්පිටිය ප්‍රාදේශිය සභාවේ ඡන්ද විමසීම පිළිබඳව ද මෙම සාකච්ඡාවේදී අවධානය යොමුවනු ඇති බව මැතිවරණ කොමිසම වැඩිදුරටත් සදහන් කළේය.", "URL": "https://lankatruth.com/si/?p=75408", "Category": "පුවත්", "Parent URL": null}