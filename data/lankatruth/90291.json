{"Source": "Lankatruth", "Timestamp": "February 27, 2020", "Headline": "පෙට්‍රල් බෝම්බ ප්‍රහාරයකින් දුම්රිය සහකාර ආරක්ෂක අධිකාරිවරයෙක් රෝහලේ", "News Content": "අනුරාධපුර දුම්රිය ආරක්ෂක හමුදාවේ සහකාර අධිකාරී කාර්යාලයේ විවේකාගාරයට කිසිවකු විසින් ඊයේ (26) මධ්‍ය රාත්‍රි 12.00ට පමණ පෙට්‍රල් බෝම්බයක් එල්ල කිරීමෙන් එහි රැදී සිටි සහකාර ආරක්ෂක අධිකාරීවරයෙකු තුවාල ලබා අනුරාධපුර රෝහලට ඇතුළත් කර ඇතැයි වාර්තා වේ. තුවාල ලැබීමෙන් රෝහල්ගත කර ඇත්තේ එදින රාජකාරීයේ යෙදී සිටි රත්නමලල නැමැති සහකාර ආරක්ෂක අධිකාරීවරයෙකි. සිද්ධිය සම්බන්ධයෙන් කිසිවකුත් අත්අඩංගුවට ගැනීමට නොහැකි වී ඇති අතර අනුරාධපුර පොලීසිය සහ දුම්රිය දෙපාර්තමේන්තුව පරීක්ෂණ පවත්වයි.", "URL": "https://lankatruth.com/si/?p=90291", "Category": "පුවත්", "Parent URL": null}