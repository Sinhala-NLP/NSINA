{"Source": "Lankatruth", "Timestamp": "January 22, 2021", "Headline": "රියදුරු බලපත්‍ර අලුත් කිරීමට තව මාස තුනක්", "News Content": "රියදුරු බලපත්‍ර අලුත් කිරීමේ කාලය තවත් මාස 03කින් දීර්ඝ කළ බව වාහන නියාමන, බස්රථ ප්‍රවාහන සේවා දුම්රිය මැදිරි හා මෝටර් රථ කර්මාන්ත රාජ්‍ය අමාත්‍ය දිලුම් අමුණුගම මහතා පවසයි. කොරෝනා වසංගතය හමුවේ මීට පෙර රියදුරු බලපත්‍ර අලුත් කර ගැනීමේ කාලය 2020 දෙසැම්බර් 31 දක්වා දීර්ඝ කර තිබූ අතර ඒ අනුව 2021මාර්තු 31 දක්වා මෙම කාලසීමාව දීර්ඝ කර ඇත. 2021 මාර්තු 31 දිනට රියදුරු බලපත්‍රයේ කාලය ඉකුත් වන බලපත්‍ර ලාභීන්ට තමන්ගේ රියදුරු බලපත්‍රය අලුත් කර ගැනීමේ කාලය එදින සිට තවත් මාස 03ක කාලයක් ඉදිරියට හිමිවනු ඇත. කොරෝනා වසංගත තත්වය හමුවේ රියදුරු බලපත්‍ර අලුත් කිරීම සඳහා පැමිණෙන පිරිස් යම් සීමා කිරීමකට ලක්කර ඇති අතර එසේ රියදුරු බලපත්‍ර කල් ඉකුත්වන රියදුරු බලපත්‍ර ලාභීන් මාර්ගයේ රිය ධාවනයේ දී සිදුවන අපහසුතාවයන් මගහැරලීම සඳහා (මෝටර් රථ පනතේ 203 වන වගන්තිය) තවත් මාස 03 ක කාලයක් දීර්ඝ කර ඇත.", "URL": "https://lankatruth.com/si/?p=109082", "Category": "පුවත්", "Parent URL": null}