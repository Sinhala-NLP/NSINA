{"Source": "Lankatruth", "Timestamp": "December 24, 2022", "Headline": "දිනේෂ් මහින්ද දෙදෙනා රනිල් සම්බන්ධ යටගිය කුණු අවුස්සයි…", "News Content": "පසුගිය 17 වෙනිදා මහනුවර ගැටඹේ විහාරස්ථානයට ගිය දිනේෂ් ගුණවර්ධන අගමැති සහ මහින්ද රාජපක්ෂ දෙදෙනා එක්ව රනිල් වික්‍රමසිංහ යෞවන කටයුතු සහ අධ්‍යාපන ඇමති ධුරය දැරූ සමයට අදාල ත්‍රස්තවාදී ක්‍රියා සම්බන්ධයෙන් සාකච්ඡා කර ඇති බව සිළුමිණ පුවත්පත (25 දින) හෙළි කර තිබේ. එම පුවත්පතේ 15වෙනි පිටුවේ රුවන් පතිරණගේ ලිපියකින් මෙයට අදාල තොරතුරු හෙළි කර ඇත. එහි සඳහන් ආකාරයෙන් උපුටාදැක්වීම මෙසේය. “උත්සවයේදී අග්‍රාමාත්‍යවරයා අසළම ආසනය හිමිවූයේ මහින්ද රාජපක්ෂටය මේ නිසා උත්සවය අතරතුර දෙදෙනා සුහද කතාබහක නිරතව සිටියහ. ‘මතකනේ එදා ගැටඹේ සිද්ධිය’ අග්‍රාමාත්‍යවරයා ඇසීය. ‘එ්කනේ, ඒවා ඉතිහාසගතවුණු සිද්ධි’ එකළ ත්‍රස්තවාදයට හා පැවති පාලනයට එරෙහිව හිටපු විහාරාධිපති ලබුදූවේ නාහිමි දැඩි අදහස් දැක්වූහ. අවසානයේ ගැටඹේ රාජෝපවනාරාමය දෙකඩවන සේ බෙදා විහාරස්ථානය මැදින් කටු කම්බි ගසා යුදහමුදාව යටතට එහි පාලනය බාරදුන්නේය. ඊට එරෙහිව එදා ගැටඹේ විහාරාධිපති සමග එක්ව අග්‍රමාත්‍ය දිනේෂ් ගුණවර්ධන සහ හිටපු ජනපති මහින්ද රාජපක්ෂ පෙරමුණේ කටයුතු කළහ.” ජේ.ආර් ජයවර්ධන පාලන සමයේ මෙවැනි ත්‍රස්තවාදී ක්‍රියා රාජ්‍ය බලය යොදවා සිදු කළ අතර එම ක්‍රියා අනුමතකරමින් නායකත්වය දුන් රණසිංහ ප්‍රේමදාස ලලිත් ඇතුළත් මුදලි ගාමිණි දිසානායක සහ රනිල් වික්‍රමසිංහ යන අය සිටියහ. ඔවුන්ගෙන් මේ වනවිට රනිල් වික්‍රමසිංහ හැර අනිත් සියලු දෙනා මියගොස් සිටින අතර එදා 1980 දශකයේ සිදුවීම් යළි මතක් කිරීම විශේෂත්වයකි.", "URL": "https://lankatruth.com/si/?p=143169", "Category": "පුවත්", "Parent URL": null}