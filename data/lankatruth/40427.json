{"Source": "Lankatruth", "Timestamp": "September 6, 2017", "Headline": "බ්‍රික්ස්  සංවිධානයේ අරමුදලට චීනයෙන් ඩොලර් මිලියන 80ක්!", "News Content": "චීනයේ ෂියාමෙන් නගරයේදීපැවැත්වෙන නව වැනි බ්‍රික්ස් සංවිධානයේ සමුළුවේදී එහි සැලසුම් සඳහා ඩොලර් මිලියන 80ක මුල්‍යආධාර සපනය බවට චීනය ප්‍රකාශකර තිබේ. මෙම අරමුදල් බ්‍රික්ස් සංවිධානයේ ආර්ථික සහ තාක්ෂණ සහයෝගීතා සැලැස්ම වෙනුවෙන් එක්සත් ජනපද ඩොලර් මිලියන 76.4ක්ද ‘නව සංවර්ධන බැංකුවේ’ ව්‍යාපෘති සඳහා ඩොලර් මිලියන 4ක මුදලක් ද වශයෙන් ලබා දෙන බවට එහිදීචීන ජනාධිපති ෂීජින්ග් පින්ග් ප්‍රකාශ කර තිබේ. ලොව නැගී එන ආර්ථිකයන් හිමි චීනය,රුසියාව, බ්‍රසීලය, ඉන්දියාව හා දකුණු අප්‍රිකාව මූලික වී ගොඩනගා ඇති බ්‍රික්ස් සංවිධානයේ නව වැනි සමුළුව එම රටවල රාජ්‍යනායකයින්ගේ ප්‍රධානත්වයෙන් පැවැති අතර ඇමෙරිකාව ජාත්‍යන්තර මූල්‍ය අරමුදල හරහා ලෝකය පුරා පතුරුවා තිබෙන ආර්ථික ආධිපත්‍යයට විකල්පයක් ලෙස මෙම බ්‍රික්ස සංවිධානය ගොඩනගා ඇති අතර ආර්ථික සංවර්ධන ඉලක්ක සම්පූර්ණ කරගැනීම වෙනුවෙන් කටයුතු කිරීම එහි අරමුණ බව පැවසේ.", "URL": "https://lankatruth.com/si/?p=40427", "Category": "විදෙස් පුවත්", "Parent URL": null}