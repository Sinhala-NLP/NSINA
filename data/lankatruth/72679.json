{"Source": "Lankatruth", "Timestamp": "April 23, 2019", "Headline": "බොරු ප්‍රචාරය කළ දෙදෙනෙක් රක්ෂිත බන්ධනාගාරයට", "News Content": "ප්‍රදේශ රැසක ජල සැපයුමට වස මිශ්‍ර වී ඇති බවට අසත්‍ය ප්‍රකාශ සිදු කිරීම සම්බන්ධයෙන් අත්අඩංගුවට ගත් සැකකරුවන් දෙදෙනෙක් මැයි මස 06වනදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක රුවන් ගුණසේකර මහතා පවසයි. දණ්ඩනීති සංග්‍රහයේ ප්‍රතිපදාන සහ සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුති පනතේ ප්‍රතිපදාන ප්‍රකාරව අද (22) දින මොවුන් මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කොට ඇත. සිය මණ්ඩලය මඟින් සපයනු ලබන පානීය ජලය ඉහළ ගුණාත්මක බවින් යුතු බැවින් පැතිර යන විවිධ අසත්‍ය ප්‍රචාරවලට නොරැවෙටෙන ලෙස ජල පවාහන මණ්ඩලයේ සභාපති කේ.ඒ අන්සාර් මහතා ජනතාවගෙන් ඉල්ලීමක් කළේය.", "URL": "https://lankatruth.com/si/?p=72679", "Category": "පුවත්", "Parent URL": null}