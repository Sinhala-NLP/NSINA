{"Source": "Lankatruth", "Timestamp": "October 31, 2022", "Headline": "රජයේ සේවකයන්ගේ වැටුප් මහා කඩාවැටීමක", "News Content": "රජයේ සේවකයන්ගේ වැටුප්වල සැබෑ අගය හෙවත් මූර්ත වටිනාකම හරි අඩකට වැඩි ප්‍රමාණයකින් බිඳවැටී ඇති බව ශ්‍රී ලංකා මහ බැංකුව නිකුත් කළ නවතම වාර්තාවකින් අනාවරණය වේ. පසුගිය අගෝස්තු මාසය වෙනුවෙන් නිකුත්කරනලද මාසික ප්‍රකාශනයෙන් ඊට අදාල කරුණු හෙළිවේ. පසුගිය වසරේ අගෝස්තු මාසයේදී රාජ්‍ය සේවකයන්ගේ නාමික වැටුප ඒකක 114.6ක් වී තිබූ අතර මූර්ත වැටුප ඒකක 88.7ක් ලෙස සටහන් වී තිබිණි. නමුත් එය මෙම වසරේදී නාමික වැටුප ඒකක 133.1ක් වනවිට මූර්ත වැටුප ඒකක 60.5 දක්වා නාමික වැටුපෙන් හරි කඩකටත් වඩා කඩා වැටී තිබිණි. අනිකුත් විධිමත් ක්ෂේත්‍රවල සහ අවිධිමත් ක්ෂේත්‍රවල මාසික වැටුප් ලබන්නන්ගේ වැටුපේ සැබෑ අගය රාජ්‍ය සේවකයන්ගේ තරම් විශාල වශයෙන් බිඳවැටී නැත.", "URL": "https://lankatruth.com/si/?p=141476", "Category": "ආර්ථික පුවත්", "Parent URL": null}