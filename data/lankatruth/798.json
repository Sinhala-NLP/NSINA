{"Source": "Lankatruth", "Timestamp": "January 7, 2012", "Headline": "රජරටටත් අධිකරණ නියෝග", "News Content": "රජරට විශ්වවිද්‍යාලයයේ සාලියපුර වෛද්‍ය පීඨ පරිශ්‍රයේ රැඳී සිටින සිසුවනට අද සවස 4.00ට පෙර ඉවත්වන ලෙසත් එසේ නොකොළොත් අවම බලය යොදා සිසුන් ඉවත් කරන බවත් පොලිසිය කියයි. පොලිසිය එම නිවේදනය දැනුම්දී ඇත්තේ අනුරාධපුර මහේස්ත්‍රාත් රුවන්තිකා මාරපන මහත්මිය ගෙන් ලබා ගත් නියෝගයක් අනුවයි. රජරට සාලියපුර වෛද්‍ය පීඨ පරිශ්‍රයේ අද තෙවැනි දිනටත් බලෙන් රැඳී සිටින පළමු වසර සිසුන් ඉවත් කරන ලෙස සරසවි බලධරයන් පොලීසියෙන් ඉල්ලා සිටි නමුත් අද උදේ එහි පැමිණි පොලීසිය පැවසුවේ එවැනි දෙයක් සඳහා සරසවියට ඇතුලු විය නොහැකි වූ බවයි. සහකාර පොලිස් අධිකාරී රාජා වික්‍රමනායක මහතා ප්‍රමුඛ පොලිස් කණ්ඩායම පැය භාගයක් පමණ එහි රැඳී සිට ආපසු ගොස්තිබේ. සරසවි බලධරයකු කීවේ උසාවි නියෝගයක් නැතිව එහි ඇතුල් විය නොහැකි නිසා පොලීසිය ගිය බවයි.", "URL": "https://lankatruth.com/si/?p=798", "Category": "පුවත්", "Parent URL": null}