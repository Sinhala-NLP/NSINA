{"Source": "Lankatruth", "Timestamp": "November 1, 2019", "Headline": "කෝටි තුනකට අධික රත්‍රං සමඟ ලාංකිකයෝ 14ක් ගුවන් තොටේදී අල්ලයි", "News Content": "කිලෝග්‍රෑම් 4යි ග්‍රෑම් 700ක් පමණ බරින් යුත් රන් ආභරණ තොගයක් සමඟ ශ්‍රී ලාංකිකයන් 14 දෙනෙකු කටුනායක ගුවන් තොටුපළේ දී අත්අඩංගුවට ගෙන ඇත. ඉන්දියාවේ චෙන්නායි සිට පැමිණි මොවුන් කොළඹ ප්‍රදේශයේ පදිංචිකරුවන් ය. සිය ඇඳුම් තුළ සඟවාගෙන මෙම රන් භාණ්ඩ තොගය රැගෙන ඒමට උත්සාහ දරා ඇති අතර සිදුකළ පරීක්ෂාකිරීම්වලදී ගුවන් තොටුපළ රේගුව ඊයේ(31) අත්අඩංගුවට ගෙන තිබේ. මෙම රන් භාණ්ඩ තොගයේ වටිනාකම රුපියල් තුන්කෝටි දහනම ලක්ෂ හැත්තෑ පන්දහස් එකසිය අසූවක් බව රේගුව සඳහන් කරයි. සැකකරුවන් සම්බන්ධව වැඩිදුර විමර්ශන ගුවන්තොටුපළ රේගුව සිදුකරයි.", "URL": "https://lankatruth.com/si/?p=84459", "Category": "පුවත්", "Parent URL": null}