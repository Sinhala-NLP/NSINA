{"Source": "Lankatruth", "Timestamp": "July 9, 2021", "Headline": "ශ්‍රී ලංකා ක්‍රිකට් කණ්ඩායමට පී.සී.ආර්. පරීක්ෂණ", "News Content": "ශ්‍රීලංකා ක්‍රිකට් කණ්ඩායමේ පිතිකරණ පුහුණුකරු කොවිඩ් ආසාදිතයකු බවට හඳුනා ගැනීමත් සමඟ ශ්‍රී ලංකා ක්‍රිකට් කණ්ඩායමට හදිසි පීසීආර් පරීක්ෂණයක් සිදු කරනු ලැබූබව වාර්තා වේ. මෙලෙස පීසීආර් පරීක්ෂණයට යොමු කර ඇත්තේ එංගලන්ත සංචාරයට සහභාගිවී නැවත ශ්‍රී ලංකාවට පැමිණි සියලුම ක්‍රිකට් ක්‍රීඩකයන් සහ නිලධාරීන්ය. ඊයේ (08) දින රාත්‍රියේදී එම සියලුදෙනාම හදිසි පී.සී.ආර්. පරීක්ෂණයට යොමු කරන ලෙසවෛද්‍යඋපදෙස් ලැබුණු බවත් එම පරීක්ෂණවල ප්‍රතිඵල අද (09) පස්වරුව වන විට ලැබෙනු ඇති බවත් ශ්‍රී ලංකා ක්‍රිකට් ආයතනයේ නිලධාරියෙක් පවසයි.", "URL": "https://lankatruth.com/si/?p=119360", "Category": "ක්‍රීඩා පුවත්", "Parent URL": null}