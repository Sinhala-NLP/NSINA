{"Source": "Lankatruth", "Timestamp": "September 16, 2021", "Headline": "IDH රෝහලටත් ජවිපෙන් අත්‍යවශ්‍ය සෞඛ්‍ය උපකරණ පරිත්‍යාගයක්", "News Content": "කොවිඩ් ආසාදිතයින්ට ප්‍රතිකාර කරන රෝහල්වල කාර්ය මණ්ඩල සඳහා අවශ්‍ය සෞඛ්‍යාරක්ෂිත උපකරණ සහ අත්‍යවශ්‍ය ඖෂධ ලබා දීමේ වැඩපිලිවෙල යටතේ ජනතා විමුක්ති පෙරමුණ විසින් අද (16) දින කොළඹ බෝවන රෝග විද්‍යායතනය ( IDH රෝහල) වෙත සෞඛ්‍යාරක්ෂිත උපකරණ ලබා දීම සිදු කෙරිණි. මෙම භාණ්ඩ ලබා දීමේ අවස්ථාවට බෝවන රෝග විද්‍යායතනයේ අධ්‍යක්ෂක වෛද්‍ය හසිත අත්තනායක, ප්‍රධාන හෙද සොහොයුරිය, වෛද්‍යවරු ඇතුළු රෝහල් කාර්ය මණ්ඩලයේ කිහිප දෙනෙකු එම අවස්ථාවට එක් විය. ජනතා විමුක්ති පෙරමුණේ මෙම පරිත්‍යාගය පිළිබඳව මාධ්‍යවෙත අදහස් දැක්වූරෝහලේ අධ්‍යක්ෂකවරයා…. “අද දවසේ අපේ රෝහලට මේ කොවිඩ් රෝගීන් බලා ගැනීමේදීඅවශ්‍ය උපකරණතොගයක් සහ ඖෂධප්‍රමාණයක් පරිත්‍යාගයක් හැටියට ජනතා විමුක්ති පෙරමුණ විසින් සිය පක්ෂයට උපකාර කරනු ලබන අයගේ පරිත්‍යායන් ලෙස ලබා දුන්නා. අපි එය කෘතවේදීත්වයෙන් බාරගන්නවා. යුද්ධයක් ජයග්‍රහණය කිරීමේදීයුද සෙබලා ආරක්ෂා කරගන්නවා වගේ මේ වසංගතයෙන් ජනතාව බේරාගන්න නම් සෞඛ්‍ය සේවකයා ආරක්ෂා විය යුතුයි. අපි දැක්ක විවිධ මාධ්‍යයන් ඔස්සේ සෞඛ්‍ය සේවකයින් අධෛර්යමත් වෙන ආකාරයේ දේවල් පසුගිය කාලයේ සිදු වුණා. රැල්ලෙන් රැල්ලට වාර්තාවෙන රෝගීන් වැඩි වෙද්දි, සංකූලතා ඇති රෝගීන් වැඩි වෙද්දී, මරණ සංඛ්‍යාව වැඩි වෙද්දී ඒ සියල්ල දරා ගනිමින් මේ ආසාදිතයන් රැකබලා ගැනීම කිසිලෙසකින්වත් සරළ කාර්යයක් නෙවෙයි. එක හුස්මට මාස 20ක් තිස්සේ පීඩනයෙන් වැඩ කරන මේ කාර්ය මණ්ඩලය මෙවැනි දේවල් නිසා තව තවත් ධෛර්යමත් වෙනවා. රටේ ජනතාව සෞඛ්‍ය කාර්යමණ්ඩලයේ ආරක්ෂාව වෙනුවෙන් කිසියම් වූමෙහෙවරක් හැඟීමකින් ඉටු කරන එක විශාල ධෛර්යයක්. ඒ නිසා මෙම කාර්යයට මුදලින්, ධනයෙන්,සිතුවිල්ලකින් හෝ එක් වූ සියලුම දෙනාට ජාතික බෝවන රෝග විද්‍යායතනය ලෙස අපේ ස්තූතිය පළකරනවා.” යනුවෙන් පැවසීය. මෙම අවස්ථාවට ජනතා විමුක්ති පෙරමුණ වෙනුවෙන් එම පක්ෂයේ දේශපාලන මණ්ඩල සභික හිටපු පාර්ලිමේන්තු මන්ත්‍රීසුනිල් හඳුන්නෙත්ති සහ මධ්‍යම කමිටු සාමාජික නීතීඥ සුනිල් වටගල යන අය ඇතුළු පිරිසක් එක්ව සිටියහ.", "URL": "https://lankatruth.com/si/?p=123153", "Category": "කොවිඩ් -19 (කොරෝනා ) පුවත්", "Parent URL": null}