{"Source": "Lankatruth", "Timestamp": "April 21, 2022", "Headline": "මුව ආවරණ ඉවත් කිරීමේ නියෝගයත් රිවස්", "News Content": "වත්මන් සෞඛ්‍ය ඇමති චන්න ජයසුමන පසුගිය 18 වනදා එම අමාත්‍ය ධුරයේ දිවුරුම් දීමෙන් පසු සිදු කළ පළමු නිවෙිදනය වූයේ එදින පටන් මුව ආවරණ පැළඳීමේ නීතිය ලිහිල් කිරීමය. එහෙත් මේ වනවිට එම ලිහිල් කිරීම අත්හිටුවා යළි මුව ආවරණ පැළඳීම අනිවාර්ය කර තිබේ. ඒ අනුව අද (21) සිට ක්‍රියාත්මක වන පරිදි වහාම ක්‍රියාත්මක වන පරිදි බැහැරට ගමන් කිරීමේදී පෙර පරිදිම මුහුණු ආවරණ පැළඳිය යුතු බව සෞඛ්‍ය සේවා අධ්‍යක්ෂ ජනරාල්වරයා නිවේදනය කර ඇත. නිවේදනයක් නිකුත් කරමින් සෞඛ්‍ය සේවා අධ්‍යක්ෂ ජනරාල්වරයා පවසන්නේ, මේ වනවිට රට තුළ පවතින මහජන ඒකරාශීවීම් සලකා බලා එය යළි බලාත්මක කිරීමට තීරණය කළ බවයි. පොදු ප්‍රවාහනයේදී සහ ගෘහස්ථ කටයුතුවලදී හැර ප්‍රසිද්ධ ස්ථානවල මුහුණු ආවරණ පැළඳීම අනිවාර්ය නොවන බව බවට පසුගිය 18 වනදා ඇමති චන්න ජයසුමන ප්‍රකාශයට පත් කළේ ය.", "URL": "https://lankatruth.com/si/?p=132641", "Category": "පුවත්", "Parent URL": null}