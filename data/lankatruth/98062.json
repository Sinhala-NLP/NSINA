{"Source": "Lankatruth", "Timestamp": "October 19, 2020", "Headline": "කොවිඩ් පරීක්ෂණයෙන් ලෝකය අසමත් – එ.ජා. මහලේකම් කියයි", "News Content": "කොවිඩ් 19 වෛරසය ගෝලීය වසංගතයක් ලෙස සමස්ත ලෝක ප්‍රජාවටම අභියෝගයක් එල්ල කරමින් ඇතත් අවාසනාවන්ත ලෙස එම පරීක්ෂවෙන් මේ වනවිට ලෝකය පරාජය වී ඇතැයි එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් මහතා පවසයි. එ.ජා. මහලේකම්වරයා වැඩිදුරටත් පවසන්නේ බෙදුනු ලෝකයක් තුළ ලොවපුරා පැතිර ඇති කොවිඩ් 19 වසංගතය පරාජය කිරීමට අපොහොසත් බැවින් ඒකාත්මික ක්‍රියාමාර්ගකින් තොරව ඊට මුහුණ දිය නොහැකි බවයි. මේ වනවිට කොවිඩ් වසංගතය හේතුවෙන් ලොව පුරා මිලියන 100 ඉක්මවූ ජනතාවක් දුප්පත්කමට හා සාගින්නට ගොදුරුව සිටින බව ඔහු පවසයි. එක්සත් ජාතීන්ගේ සංවිධානයේ මහලේකම්වරයා ලෙස තමාටද මෙම තත්වය අභියෝගයක් ව ඇතැයි 71 හැවිරිදි හිටපු පෘතුගාල අග්‍රාමාත්‍ය අන්තෝනියෝ ගුටේරස් මහතා වැඩිදුරටත් පවසා ඇත.", "URL": "https://lankatruth.com/si/?p=98062", "Category": "විදෙස් පුවත්", "Parent URL": null}