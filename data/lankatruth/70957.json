{"Source": "Lankatruth", "Timestamp": "March 24, 2019", "Headline": "වසර 8කට පසු තායිලන්තයට මහ මැතිවරණයක්", "News Content": "2011න් පසුව තායිලන්තයේ අද(24) මහමැතිවරණයක් පැවැත්වේ. අද පැවැත්වෙන මහ මැතිවරණයේ ඡන්ද දායකයින් මිලියන 50කට අධික පිරිසක් සුදුසුකම් ලබා ඇති අතර මේ වනවිටත් ඡන්ද දායකයන් විශාල උනන්දුවකින් සිය ඡන්දය ප්‍රකාශ කිරීමට සහභාගී වී ඇතැයි විදෙස් මාධ්‍ය වාර්තා කරයි. වයස අවුරුදු 18ත් 26 ත් අතර මිලියන 7ක් නව ඡන්ද දායකයන් මෙම මහමැතිවරණයේ සිය ඡන්දය භාවිත කිරීමට නියමිතව ඇති අතර ඔවුන් මැතිවරණ ප්‍රතිඵලය තීරණය කරනු ඇතැයි විචාරකයෝ පවසති. 2014 වසරේ තායිලන්තයේ සිදුවූ හමුදා කුමන්ත්‍රණයෙන් පසු තායිලනත ව්‍යවස්ථාව වෙනස් කිරීම තුලින් ඉදිරියේ පිහිටුවන ඕනෑම රජයක් කෙරෙහි හමුදාවේ බලපෑම ඉවත් කළ නොහැකි බව විචාරකයන් පෙන්වා දෙයි.", "URL": "https://lankatruth.com/si/?p=70957", "Category": "විදෙස් පුවත්", "Parent URL": null}