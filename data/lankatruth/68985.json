{"Source": "Lankatruth", "Timestamp": "February 25, 2019", "Headline": "අප්‍රසිද්ධ නඩු විභාගයකින් පසු මහින්දානන්දගේ පුත්‍රයා ඇතුලු 07කට ඇප", "News Content": "බොරැල්ල රථ වාහන අංශයේ ස්ථානාධිපතිවරයා අනතුරට ලක්කර පලායාමේ සිද්ධිය සම්බන්ධයෙන් අත්අඩංගුවට ගත් සැකකරුවන් 7 දෙනෙකු ඇප මත මුදා හැරීමට කොළඹ මහේස්ත්‍රාත් අධිකරණය නියෝග කර තිබේ. ඩිෆෙන්ඩර් රථය පැදවූ රියදුරු ලබන 11 වැනිදා දක්වා රක්ෂිත බන්ධනාගාර ගත කිරීමට ද කොළඹ මහේස්ත්‍රාත් ඉසුරු නෙත්තිකුමාර මහතා නියෝග කළේය. සිද්ධිය සම්බන්ධව අත්අඩංගුවට ගෙන සිටි මහින්දානන්ද අලුත්ගමගේ මන්ත්‍රීවරයාගේ පුත්‍රයා ඇතුළු සැකකරුවන් හත් දෙනාට රුපියල් ලක්ෂ 5 බැගින් වූ ශරීර ඇප දෙකක් මත මුදාහැර ඇත. නඩුව විභාගයට ගත් අවස්ථාවේ මාධ්‍යවේදීන් ඇතුළු සියලුදෙනා අධිකරණ ශාලාවෙන් ඉවත්කර අප්‍රසිද්ධියේ නඩු විභාගය සිදුකර තීන්දු ලබා දුන්නේය. අනතුරටපත් ස්ථානාධිපතිවරයා මේ වනවිටත් ජාතික රෝහලේ දැඩි සත්කාර ඒකකයේ ප්‍රතිකාර ලබයි.", "URL": "https://lankatruth.com/si/?p=68985", "Category": "පුවත්", "Parent URL": null}