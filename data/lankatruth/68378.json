{"Source": "Lankatruth", "Timestamp": "February 17, 2019", "Headline": "දහසක මූලික වැටුපක් ඉල්ලා වතු කම්කරුවෝ අදත් මහපාරේ", "News Content": "රුපියල් 1000ක දෛනික මූලික වැටුපක් ඉල්ලා අද(17) දිනයේ ද වතු කම්කරුවන් පිරිසක් හැටන් නගරයේ විරෝධතාවක නිරත විය. කළු කොඩි ඔසවමින් සහ සටන් පාඨ කියමින් වතුකම්කරුවන් රජයට බලකර සිටියේ සිය දෛනික මූලික වැටුප රුපියල් 1000 දක්වා වැඩිකර දෙන ලෙසයි. වතු කම්කරු දිනක වැටුප රුපියල් 1000ක් දක්වා වැඩිකරන ලෙස ඉල්ලා රටපුරා වතු කරම්කරු ජනතාව දීර්ග අරගලයක නිරතව ඇති අතර පසුගියදා එක්සත් ජාතික පක්ෂයේ වතු කම්කරු සංගමය වන ලංකා ජාතික වතු කම්කරු සංගමයේ නායකයින් හා ලංකා කම්කරු කොංග්‍රසය එක්ව දිනක මූලික වැටුප රුපියල් 700ක් වන ගිවිසුමකට අත්සන් කළ අතර ඊට කිසිදු වතු කම්කරුවෙකු සිය එකඟතාව පළකලේ නැත. අයවැය ලේකනය මගින් රුපියල් 50ක දීමනාවක් ලබාදීමට රජය පැවසුවද එය ප්‍රමාණවත් නොවන සහ වතු කම්කරුවන් මුලාකරන බොරු පොරොන්දුවක් බවද විරෝධතාකරුවෝ පවසති.", "URL": "https://lankatruth.com/si/?p=68378", "Category": "පුවත්", "Parent URL": null}