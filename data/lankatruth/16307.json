{"Source": "Lankatruth", "Timestamp": "October 28, 2015", "Headline": "ඇමෙරිකාවේ නිරුවත හෙළි කරමින් කියුබාවට ඓතිහාසික ජයග්‍රහණයක්!", "News Content": "දශක කිහිපයක් තිස්සේ ඇමෙරිකාව විසින් කියුබාවට පනවා ඇති ආර්ථික ,  වෙළඳ හා මූල්‍ය සම්බාධකවලට එරෙහිව අද (28) එක්සත් ජාතීන්ගේ මහා මණ්ඩලයේදී   කියුබාව විසින් ඉදිරිපත් කරනු ලැබූ යෝජනාවට රටවල් 191ක සහාය හිමි වී   තිබේ. මෙය එක්සත් ජාතින්ගේ සංවිධානයේදී   කියුබාව ලැබූ   සුවිශේෂී මෙන්ම ඓතිහාසික ජයග්‍රහණයක් බව වාර්තා වේ. දශක කිහිපයක් තිස්සේ ඇමෙරිකාව විසින් කියුබාවට පනවා ඇති ආර්ථික, වෙළඳ හා මූල්‍ය සම්බාධකවලට එරෙහිව අද (28) එක්සත් ජාතීන්ගේ මහා මණ්ඩලයේදී කියුබාව විසින් ඉදිරිපත් කරනු ලැබූ යෝජනාවට රටවල් 191ක සහාය හිමි වී තිබේ. මෙය එක්සත් ජාතින්ගේ සංවිධානයේදී කියුබාව ලැබූ සුවිශේෂී මෙන්ම ඓතිහාසික ජයග්‍රහණයක් බව වාර්තා වේ. කියුබාව විසින් ඉදිරිපත් කරනු ලැබූ   යෝජනාවට විරුද්ධව ඡන්දය භාවිතා කළ රටවල් වන්නේ ඇමෙරිකාව හා ඊශ්‍රායලය පමණි. මීට පෙර අවස්ථා 23කදී   කියුබාවට සහයෝගය පළ කිරීමේ යෝජනා එක්සත් ජාතීන්ගේ සංවිධානයට ඉදිරිපත් ව ඇති අතර එයට අවනත නොවී ඇමෙරිකාවට බලහත්කාරය භාවිතා කරමින් කියුබාවට එරෙහිව සම්බාධක ක්‍රියාත්මක කරමින් සිටී. කියුබාව විසින් ඉදිරිපත් කරනු ලැබූ යෝජනාවට විරුද්ධව ඡන්දය භාවිතා කළ රටවල් වන්නේ ඇමෙරිකාව හා ඊශ්‍රායලය පමණි. මීට පෙර අවස්ථා 23කදී කියුබාවට සහයෝගය පළ කිරීමේ යෝජනා එක්සත් ජාතීන්ගේ සංවිධානයට ඉදිරිපත් ව ඇති අතර එයට අවනත නොවී ඇමෙරිකාවට බලහත්කාරය භාවිතා කරමින් කියුබාවට එරෙහිව සම්බාධක ක්‍රියාත්මක කරමින් සිටී. මීට පෙර ඉදිරිපත් වූ කියුබාවට සහාය පළකරන යෝජනාවලදී   සහයෝගය පළ කළවැඩිම රටවල් සංඛ්‍යාව වන්නේ රටවල් 182ක් වේ. එහෙත් මෙවර එම සීමාව අභිබවා රටවල් 191ක සහයෝගය කියුබාව වෙත හිමිව තිබේ. ඇමෙරිකාව සමග එක පෙරමුණක සිටින බටහිර හා යුරෝපීය රටවල්ද කියුබාව හමුවේ ඇමෙරිකාව හෙළා ඇති ම්ලේච්ඡ සම්බාධකවලට එරෙහිව කියුබාව වෙනුවෙන් සහයෝගය පළ කිරීමද විශේෂත්වයකි. මීට පෙර ඉදිරිපත් වූ කියුබාවට සහාය පළකරන යෝජනාවලදී සහයෝගය පළ කළවැඩිම රටවල් සංඛ්‍යාව වන්නේ රටවල් 182ක් වේ. එහෙත් මෙවර එම සීමාව අභිබවා රටවල් 191ක සහයෝගය කියුබාව වෙත හිමිව තිබේ. ඇමෙරිකාව සමග එක පෙරමුණක සිටින බටහිර හා යුරෝපීය රටවල්ද කියුබාව හමුවේ ඇමෙරිකාව හෙළා ඇති ම්ලේච්ඡ සම්බාධකවලට එරෙහිව කියුබාව වෙනුවෙන් සහයෝගය පළ කිරීමද විශේෂත්වයකි.", "URL": "https://lankatruth.com/si/?p=16307", "Category": "විදෙස් පුවත්", "Parent URL": null}