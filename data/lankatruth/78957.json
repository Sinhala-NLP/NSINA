{"Source": "Lankatruth", "Timestamp": "August 11, 2019", "Headline": "කෝටියකට අධික වටිනාකමකින් යුත් කොකේන් තොගයක් සමඟ ඉන්දීය කතක් අත්අඩංගුවට", "News Content": "රුපියල් එක්කෝටි අසූ හත් ලක්ෂ පනස් දහසක් වටිනා කොකේන් තොගයක් සමඟ ඉන්දීය ජාතික කාන්තාවක් කටුනායක ගුවන් තොටුපල පැමිණීමේ පර්යන්තයේදී අද(11) අත්අඩංගුවට ගෙන තිබේ. අත්අඩංගුවට ගෙන ඇත්තේ 37 හැවිරිදි ඉන්දීය ජාතික කාන්තාවකි. ඇය රැගෙන ආ ගමන් මළු තුළ සඟවාගෙන කොකේන් තොගය මෙරටට ගෙන ඒමට තැත්කර ඇති අතර රේගු නිලධාරීන් විසින් සිදුකළ පරීක්ෂා කිරීමේදී මත්ද්‍රව්‍ය තොගය සොයාගෙන ඇත. කොකේන් තොගයේ බර කිලෝග්‍රෑම් 1යි ග්‍රෑම් 250ක් වූ බව රේගු මාධ්‍ය ප්‍රකාශක කාර්යාලය පවසයි. සිද්ධිය සම්බන්ධව වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=78957", "Category": "පුවත්", "Parent URL": null}