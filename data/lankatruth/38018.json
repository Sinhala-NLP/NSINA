{"Source": "Lankatruth", "Timestamp": "July 22, 2017", "Headline": "අපරාධ හංගන්න රාජ්‍ය මෙහෙයුමක්", "News Content": "බරපතල ජාතික අපරාධ සම්බන්ධ අධිකරණමය ක්‍රියාමාර්ග ගැනීම සඳහා ප්‍රමාණවත් තරම් කරුණු තහවුරු කරගන්නා ලද ලිපිගොනු අසූවකට ආසන්න සංඛ්‍යාවක් ආණ්ඩුවේ බලපෑමෙන් නීතිපති දෙපාර්තමේන්තුවේ ගල් වී ඇති බව අනාවරණය වේ. එම පරීක්ෂණ පවත්වන අනෙකුත් ආයතන වන අපරාධ පරීක්ෂණ දෙපාර්තමේන්තුව, පොලිස් මූල්‍ය අපරාධ කොට්ඨාසය, අල්ලස් හෝ දූෂණ විමර්ශන කොමිෂන් සභාව යන ආයතනද අකර්මන්‍ය කෙරෙමින් තිබෙන බව අනාවරණය වේ. අපරාධ පරීක්ෂණ දෙපාර්තමේන්තුව සහ පොලිස් මූල්‍ය අපරාධ විමර්ශන කොට්ඨාසය විසින් ඉදිරිපත් කරන ලද ලිපි ගොනු එසේ ගල් වී පවතී. මහින්ද රාජපක්ෂ යටතේ සිදු වූ හෙජින් වංචාව, ජනාධිපති වාහන සංචිතයේ වාහන විශාල ප්‍රමාණයක් අස්ථානගත වීම, ඇවන්ගාඩ් ජාවාරම සම්බන්ධ ලිපි ගොනු, රක්නා ආරක්ෂක ලංකා සමාගමේ ලිපි ගොනු, හිටපු වරාය සභාපතිවරයෙකු වූ ප්‍රියත් බන්දු වික්‍රම විසින් වගකිව යුතු මූල්‍ය අපරාධ සම්බන්ධ ලිපි ගොනු, සජින් වාස් ගුණවර්ධන සම්බන්ධ ලිපි ගොනු, සහ ශිරන්ති රාජපක්ෂගේ “සිරිලිය සවිය” ගිණුම සම්බන්ධ ලිපි ගොනු මේ අතර තිබේ. ඊට අමාතරව 2015 ජනවාරි මස 09 වැනි දින අලුයම සිදු කිරීමට ගිය දේශපාලන කුමන්ත්‍රණය සම්බන්ධයෙන් එවකට විදේශ ඇමති මංගල සමරවීර මහතා අපරාධ පරීක්ෂණ දෙපාර්තමෙන්තුවට කළ පැමිණිල්ලට අදාළ පරීක්ෂණ ලිපි ගොනුද ගල් වී තිබෙව බව අනාවරණය වේ. පසුගිය පාලන සමයේ සිදු කරන ලද මූල්‍ය අපරාධ සහ වෙනත් අපරාධ ඇතුළු සෘජුවම දේශපාලනයට සම්බන්ධ බරපතල අපරාධ පිළිබඳ පරීක්ෂණ මේ වනවිට විශාල වශයෙන් අඩපණ කෙරී ඇත. එමෙන්ම මෙතක් සිදුකරණලද පරීක්ෂණවලට අදාළව අධිකරණ ක්‍රියාමාර්ග ගැනීමේ අවස්ථාව නීතිපති දේපාර්තමේන්තුව තුළ මෙසේ අවහිර කර තිබේ. ලංකා ඉරිදා සංග්‍රහය", "URL": "https://lankatruth.com/si/?p=38018", "Category": "පුවත්", "Parent URL": null}