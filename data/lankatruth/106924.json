{"Source": "Lankatruth", "Timestamp": "January 7, 2021", "Headline": "BBC ලෝක සේවයේ නව අධ්‍යක්ෂකවරයාත් ඇමරිකන් මුල්‍ය වෙළඳපොළෙන්…", "News Content": "සුප්‍රසිද්ධ ඇමරිකන් ලිබරල් බැංකුවක් ලෙස ලෝකයේ මුල්‍ය කොටස් වෙළඳ පලවල් තුළ පිළිගැනෙන Goldman sachs හි සේවය කල Richard Sharp BBC ලෝක සේවයේ නව අධ්‍යක්ෂකවරයා ලෙස පත් කිරීමට බ්‍රිතාන්‍ය රජය තීරණය කර ඇත. BBC ලෝක සේවය තුළ අවශ්‍ය වෙනස්කම් රාශියක් ලෝකය හා සමස්ථ එංගලන්තයම ආවරණය වන පරිදි සිදු කිරමට ඔහුට හැකියාව ඇතැයි පාලක දක්ෂිණාංශික බොරිස් ජොන්සන්ගේ රජය බලාපොරොත්තු වේ. Richard Sharp 2008-2016 කාලය තුළදී වර්තමාන අගමැති බොරිස් ජොන්සන් මහතා ලංඩනයේ නගරාධිපති ලෙස පත් වී සිටියදී ඔහුගේ උපදේශයෙකු ලෙසද සේවය කර ඇත. කෙසේවෙතත් ඔහු සේවය කල ඇමරිකාවේ Goldman sachs මුල්‍ය හා ආයෝජන බැංකුව යනු 2008 වසරේදී ඇමරිකාවේ ඇතිවූ නිවෙස් මිලදී ගැනීම සඳහා විචල්‍ය පොලී අනුපාත මත ණය දීමෙන් ඇතිවූ ආර්ථික අර්බුදයේදී Leman brothers හා සමානවම අර්බුදයට වගකිව යුතු බැංකුවක් වේ. කෙසේ වෙතත් තම රක්ෂණ සමාගමේ ආධාරයෙන් තම බැංකුව බංකොලොත් වීම නවත්වා ගැනීමට ඔවුන් සමත්වුවද අදාළ රක්ෂණ සමාගම goldman sachs බැංකුව බේරා ගැනීමට මුදල් ගෙවීම නිසා බංකොලොත් විය. විශේෂයෙන් ග්‍රීසියේ සිදුවූ ආර්ථික අර්බුදයේදීද goldman sachs ආයෝජන බැංකුව සෘජු වගඋත්තරකරුවෙකු විය. ලෝක මුල්‍ය සමාගම් වල නියෝජිතයින් රටවල මාධ්‍ය මෙහෙයවීමට මෙන්ම තමන්ට හිතවත් ආණ්ඩු පිහිටුවීම සඳහා කරනු ලබන මැදිහත්වීම මේ අනුව තවදුරටත් තහවුරු වන අතර පසුගිය ඇමරිකන් ජනාධිපතිවරණයේදීද ඇමරිකාවේ සුප්‍රකට wall street කොටස් වෙළඳපොළ ඩොලර් මිලියන 78ක් ජෝ බයිඩන් ගේ ජයග්‍රහණය වෙනුවෙන් වැයකළ අතර ට්‍රම්ප්ට ලබාදී තිබුනේ ඩොලර් මිලියන 18ක් පමණි. ප්‍රංශයේ වර්තමාන ජනාධිපති මක්රෝන් මහතාද ඇමරිකාවේ තවත් මුල්‍ය සමාගමක් වන Rothchild හි සේවය කල අයෙක් වේ.", "URL": "https://lankatruth.com/si/?p=106924", "Category": "විදෙස් පුවත්", "Parent URL": null}