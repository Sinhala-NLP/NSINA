{"Source": "Lankatruth", "Timestamp": "October 28, 2018", "Headline": "ඛනිජ තෙල් සේවකයන්ට අර්ජුනගේ ආරක්ෂකයින් වෙඩි තබයි", "News Content": "ඛනිජ තෙල් සම්පත් සංවර්ධන අමාත්‍යවරයා ලෙස කටයුතු කළ අර්ජුන රණතුංග මහතාගේ ආරක්ෂකයින් විසින් මීට සුළු මොහොතකට පෙර එල්ල කළ වෙඩි ප්‍රහාරයකින් සේවකයින් දෙදෙනෙකු තුවාල ලබා රෝහල් ගත කර ඇති බව වාර්තා වේ. ඛනිජ තෙල් සම්පත් සංවර්ධන අමාත්‍යවරයා ලෙස කටයුතු කළ අර්ජුන රණතුංග මහතා අද (28) පස්වරුවේ හදිසියේම දෙමටගොඩ පිහිටි මූලස්ථාන පරිශ්‍රය වෙත ගොස් ඇති අතර එහිදී සේවකයින් ඔහුට විරෝධය දක්වා ඇත. කෙසේ නමුත් සේවක විරෝධය නොතකා අමාත්‍යවරයා මූලස්ථාන පරිශ්‍රයට යාමට උත්සාහ දැරීමේදී සේවකයින් සමග ගැටුමක් හටගෙන තිබේ. එහිදී ඇමති ආරක්ෂකයින් විසින් වෙඩි ප්‍රහාරයක් එල්ල කර ඇති අතර එහිදී සේවකයින් දෙදෙනෙකු තුවාල ලබා කොළඹ ජාතික රෝහලට ඇතුළත් කර තිබේ. එක් අයෙකුගේ ඔළුවටත් තවත් අයෙකුගේ පපුවටත් වෙඩි වැදී ඇති බව වාර්තා වේ. ඔවුන් දෙදෙනා ශල්‍යකර්මයකට භාජනය කිරීමට නියමිත බවද වාර්තා වේ. මේ වනවිට ඇමතිවරයා ඇතුළු පිරිස කාර්යාල තුළින් පිටතට පැමිණීමට නොහැකිවන සේ සෙවකයින් විසින් නිවාස අඩස්සියට ගෙන සිටින බවද වාර්තා වේ.", "URL": "https://lankatruth.com/si/?p=62052", "Category": "පුවත්", "Parent URL": null}