{"Source": "Lankatruth", "Timestamp": "December 5, 2019", "Headline": "ජාතික තව්හිත් ජමාත් සංවිධානය සමඟ සබඳතා පවත්වා ඇතැයි සැකපිට අත්අඩංගුවට ගත් 64ක් යලි රිමාන්ඩ්", "News Content": "පාස්කු දින ප්‍රහාරයට සම්බන්ධ ජාතික තව්හිද් ජමාත් සංවිධානය සහ එහි නායකයින් සමඟ සබඳතා පවත්වා ඇතැයි සැකපිට අත්අඩංගුවට ගෙන සිටින 64 දෙනෙකු ලබන 19 වැනිදා දක්වා යලි රක්ෂිත බන්ධනාගාර ගතකර තිබේ. අත්අඩංගුවට ගෙන සිටින සැකකරුවන් අද(05) පෙරවරුවේ මඩකලපුව මහේස්ත්‍රාත් අධිකරණය වෙත ඉදිරිපත් කිරීමෙන් පසු මහේස්ත්‍රාත් ඒ.සී.රිස්වාන් මහතා මෙම නියෝගය ලබාදී ඇත. මෙම පිරිස ජාතික තව්හිද් ජමාත් සංවිධානයේ නුවරඑළිය ප්‍රදේශයේ අවි ආයුධ පුහුණු කඳවුරකට සහභාගීව ඇතැයි චෝදනා ලැබ සිටිති. සැකකරුවන් කාත්තන්කුඩි ප්‍රදේශයේ පදිංචිකරුවන් ය.", "URL": "https://lankatruth.com/si/?p=86741", "Category": "පුවත්", "Parent URL": null}