{"Source": "Lankatruth", "Timestamp": "January 9, 2012", "Headline": "අල්ලස් දීමට ජනතාව උසිගන්වන ඇමතිවරුන්ට විරුද්ධව අපි අල්ලස් කොමිසමට පැමිණිලි කළා – පාසල් සුරැකීමේ ජනතා ව්‍යාපාරය", "News Content": "දරුවකු පාසලට ඇතුලත් කරීම සදහා විදුහල්පතිවරයෙකුට රුපියල් ලක්ෂ 1 1/2 මදලක් ලබාදුන් බව ජ්‍යෙෂ්ඨ අමාත්‍ය පියසේන ගමගේ මහතා කළ ප්‍රකාෂය සම්බන්ධයෙන් පාසල් සුරැකීමේ ජනතා ව්‍යාපරය විසින් අල්ලස් හෝ දූෂණ විමර්ෂණ කොමිසන් සභාවට අද (09) උදේ පැමිණිලි කළේය. මෙම මුදල් ලබාගැනීම ගැන ජ්‍යෙෂ්ඨ ඇමතිවරයා නෙළුව ප්‍රදේශයේ පැවති උත්සවයකදී මහජනතාව ඉදිරීයේ ප්‍රකාෂකරන ලදුව පසුගිය 05 වෙනිදා පුවත් විසින් වාර්ථාකර තිබිනි. එම තොරතුරු අනුව පාසල් සුරැකීමේ ජනතා ව්‍යාපාරය විසින් මෙම පැමිණිල්ල කළේය. ”මේ සිද්ධියෙන් ඇමතිවරයා හා ආණ්ඩුව රට හමුවේ කියාපෑමට උත්සාහ කරන්නේ අල්ලස් හෝ දූෂණ වලට සම්බන්ධවන්නේ විදුහල්පතිවරු, කලාප අධ්‍යාපන අධ්‍යක්ෂවරු හෝ එවැනි නිළධාරීන් බව නමුත් ජනාධිපතිවරයා සහ මැති ඇමතිවරුන්ගේ පැත්තෙන් අල්ලස රජකරනවා. ඔවුන් ආදර්ෂයට ගත්හෝ ඔවුන්ගේ දේශපාලන රැකවරනය ලබන ඇතැම් නිලධාරීන් අල්ලස් හෝ කොමිස් ලබා ගන්නා බව ඇත්ත. අපි මෙතනදී අවධාරණය කරන්නේ ඇමතිවරයාගේ මෙම ප්‍රකාෂය හරහා අල්ලස් දීමෙන් තම කටයුතු කරගැනීමට මහජන තාව උසිගැන්වීම ගැනයි. රටේ සමස්ථ දූෂණ ක්‍රියාවලට එරෙහිව නැගී සිටින ජනතාවට පූර්වාදර්ෂයක් සැපයීමද අපේ අරමුණයි.” යනුවෙන් මාධ්‍ය හමුවේ අදස් දැක්වූයේ එම සංවිධානයේ විධායක සභික වෛද්‍ය නලින්ද ජයතිස්ස මහතාය. මේ අවස්ථාවට එම සංවිධානයේ විධායක සභික සීතා කුමාරී මහත්මිය සහ මාධ්‍ය ප්‍රකාෂක දම්මික අලහප්පෙරුම මහතාද එක්වී සිටියහ. පසුගිය වසරේ ජනවාරි සිට නොවැම්බර් දක්වා අල්ලස් චෝදනා පිළිබද පැමිණිලි 2180ක් මෙම කොමිසමට ලැබී ඇති අතර එයින් 324ක් අද්‍යාපන ක්ෂේත්‍රයට අයත්යැයිද එයින් 40 දෙනෙකුගේ පැමිණිලි කර ඇත්තේ දේශපාලනඥයන්ට විරුද්ධව බව ධම්මික අලහප්පෙරුම මහතා හෙලිකළේය.", "URL": "https://lankatruth.com/si/?p=823", "Category": "පුවත්", "Parent URL": null}