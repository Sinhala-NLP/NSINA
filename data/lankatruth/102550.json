{"Source": "Lankatruth", "Timestamp": "December 5, 2020", "Headline": "ප්‍රභූ ආරක්ෂකයින් 44කට කොරෝනා ආසාදනය වෙයි", "News Content": "ප්‍රභූ ආරක්ෂාව සඳහා යොදවා තිබෙන ආරක්ෂක නිලධිරීන් 44 දෙනකුට කොවිඩ් – 19 වයිරසය ආසාදනය වී ඇතැයි වාර්තා වේ. මේ අතර පොලිස් විශේෂ කාර්ය බළකායේ නිලධාරීන් 264 දෙනකුටද කොරෝනා වයිරසය ආසාදනය වී ඇති බවත් දිවයිනේ ස්ථාන 85කින් පොලිස් දෙපාර්තමේන්තුවේ සමස්ත නිලධාරීන් 1,277 දෙනෙකු මේ වනවිට ආසාදිතයින් ලෙස හඳුනාගෙන ඇති වත් වාර්තා වේ. කොටුව පොලිසියේ නිලධාරීන් 162 දෙනකුටද, බොරැල්ල පොලිසියේ නිලධාරීන් 107 දෙනකුටද, කොළඹ අපරාධ කොට්ඨාසයේ නිලධාරීන් 68 දෙනකුටද, කෙසෙල්වත්ත පොලිසියේ 76 දෙනකුටද, ග්‍රෑන්ඩ්පාස් පොලිසියේ නිලධාරීන් 39 දෙනකුටද, මරදාන පොලිසියේ නිලධාරීන් 23 දෙනකුටද, පිටකොටුව පොලිසියේ නිලධාරීන් 20 දෙනකුටද, අපරාධ පරීක්ෂණ දෙපාර්තමේන්තුවේ නිලධාරීන් 15 දෙනකුටද, පරිසර ආරක්ෂණ කොට්ඨාසයේ නිලධාරීන් 12 දෙනකුටද, පේරාදෙණිය පොලිසියේ නිලධාරීන් 08 දෙනකුටද, ඇමැති ආරක්ෂක කොට්ඨාසයේ නිලධාරීන් 09 දෙනකුටද, පොලිස් කේෂ්ත්‍ර බළකා මූලස්ථානයේ නිලධාරීන් 23 දෙනකුටද, කුරුඳුවත්ත පොලිසියේ 31 දෙනකුටද මේ වනවිට කොවිඩ් ආසාදනය වී ඇතැයි වාර්තා වේ.", "URL": "https://lankatruth.com/si/?p=102550", "Category": "කොවිඩ් -19 (කොරෝනා ) පුවත්", "Parent URL": null}