{"Source": "Lankatruth", "Timestamp": "April 15, 2021", "Headline": "වරාය නගර පනත් කෙටුම්පතට එරෙහිව ජවිපෙන් නඩු", "News Content": "ජනාධිපතිවරයා විසින් පසුගියදා ගැසට් කරන ලදුව පසුගිය 08වැනි දින පාර්ලිමේන්තුවේ න්‍යායපත්‍රයට ඇතුළත් කරන ලද ‘කොළඹ වරාය නගරය ආර්ථික කොමිෂන් සභාව’ පනත් කෙටුම්පතට එරෙහිව ජනතා විමුක්ති පෙරමුණ විසින් අද (15) වැනි දින ශ්‍රේෂ්ඨාධිකරණය හමුවේ පෙත්සමක් ගොනු කරන ලදී. ජනතා විමුක්ති පෙරමුණ වෙනුවෙන්, නීතීඥ සුනිල් වටගල මගින් මෙම පෙත්සම ඉදිරිපත් කර ඇත්තේ එහි මධ්‍යම කාරක සභික වසන්ත සමරසිංහ විසිනි. මෙම කොටුම් පතෙහි වගන්ති මගින් ආණ්ඩුක්‍රම ව්‍යවස්ථාව උල්ලංඝනය කරන බව ප්‍රකාශ කර මෙන් ඉල්ලා සිටින මෙම පෙත්සම, ආණ්ඩු ක්‍රම ව්‍යවස්ථාවේ 121(අ) වගන්තිය මගින් යම් පනත් කෙටුම් පතක් ආණ්ඩු ක්‍රම ව්‍යවස්ථාවට අනුකූල දැයි පරීක්ෂා කරන ලෙස ශ්‍රේෂ්ඨාධිකරණයෙන් ඉල්ලීමට පුරවැසියන්ට ඇති අයිතිය අනුව ඉදිරිපත් කරනු ලැබ තිබේ.", "URL": "https://lankatruth.com/si/?p=114841", "Category": "පුවත්", "Parent URL": null}