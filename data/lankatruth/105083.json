{"Source": "Lankatruth", "Timestamp": "December 27, 2020", "Headline": "මනාලියක් ඇතුළු 27කට කොරෝනා… අහඹු පරීක්ෂාවකින් තහවුරු වෙයි…", "News Content": "බේරුවල මග්ගොන ප්‍රදේශයේදී අද (27) සිදු කළ අහඹු රැපිඩ් ඇන්ටිජන් පරීක්ෂණයකින් පුද්ගලයෙකු කොවිඩ් ආසාදිතයකු බවට හඳුනාගෙන ඇත. එම පුද්ගලයා පසුගිය 16 වැනිදා අලුත්ගම ප්‍රදේශයේ උත්සව ශාලාවක පැවති විවාහ උත්සවයකට සහභාගී වී ඇති බවත් ඒ අනුව අදාළ විවාහ උත්වයට සහභාගී වූ තවත් පිරිසක් රැපිඩ් ඇන්ටිජන් පරීක්ෂාවට යොමු කළ බවත් එහිදී තවත් 26 දෙනෙකු කොවිඩ් ආසාදිත බවට තහවුරු වී ඇති බවත් වාර්තා වේ. මනාලිය ඇතුළු 24 දෙනෙකු හා උත්සව ශාලාවේ සේවකයන් දෙදෙනෙකුද ඒ අතරට අයත් බව පැවසේ. මේ උත්සවයට සහභාගී වූ 50කට ආසන්න ප්‍රමාණයක් මේ වනවිට ‍හඳුනාගෙන ඇති බව බේරුවල මහජන සෞඛ්‍ය පරීක්ෂක ආර්.ජී සිංහබාහු මහතා පවසයි.", "URL": "https://lankatruth.com/si/?p=105083", "Category": "කොවිඩ් -19 (කොරෝනා ) පුවත්", "Parent URL": null}