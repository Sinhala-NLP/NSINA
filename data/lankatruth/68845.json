{"Source": "Lankatruth", "Timestamp": "February 23, 2019", "Headline": "රත්ගම ව්‍යාපාරිකයන්ගේ ඝාතනයට එරෙහිව ප්‍රදේශවාසීන් විරෝධතාවක", "News Content": "රත්ගම ව්‍යාපාරිකයින් දෙදෙනා පැහැරගෙන ගොස් ඝාතනය කිරීමට විරෝධය පලකරමින් ප්‍රදේශවාසීන් සහ ඥාතීන් විසින් විරෝධතාවයක නිරත වී ඇත. විරෝධතාකරුවන් විසින් කොළඹ – ගාල්ල ප්‍රධාන මාර්ගය රත්ගමින් සම්පූර්ණයෙන්ම අවහිර කරඇති අතර මුහුදුබඩ දුම්රිය මාර්ගය ද අවහිර කර ඇත. 250ක පමණ පිරිසක් විරෝධතාවයේ නිරතව ඇත. පසුගිය ජනවාරි මස 23 වැනිදා පොලිස් ඇදුමින් පැමිණි පිරිසක් විසින් ව්‍යාපාරිකයින් පැහැරගෙන ගොස් ඇති අතර අනතුරුව අක්මීමන, ගොනාමුල්ල ප්‍රදේශයේ නිවසකදී ඝාතනය කර ඔවුන්ගේ සිරුරු වලස්මුල්ල, මැදගංගොඩ ප්‍රදේශයේ රක්ෂිතයකදී පුලුස්සා ඇතැයි අනාවරණය වී ඇතිබව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා ඊයේ(22) පැවසීය.", "URL": "https://lankatruth.com/si/?p=68845", "Category": "පුවත්", "Parent URL": null}