{"Source": "Lankatruth", "Timestamp": "August 29, 2018", "Headline": "මහපොළ මුදල් රජය සතු කිරීමට කැබිනට් අනුමැතිය", "News Content": "මහපොළ උසස් අධ්‍යාපන ශිෂ්‍යත්ව භාර අරමුදල සතු සියළුම මුදල් රජයේ බැංකුවල සහ මහබැංකු බැදුම්කරවල පමණක් ආයෝජනය කිරීමට කැබිනට් මණ්ඩල අනුමැතිය හිමිව ඇත. මෙතෙක් මහපොළ ශිෂ්‍යත්ව අරමුදල සතු මුදල් භාරව කටයුතු කළ නැෂනල් වෙල්ත් කෝපරේෂන් ලිමිටඩ් සහ නැෂනල් වෙල්ත් සිකියුරිටීස් යන සමාගම්වල ක්‍රියාකාරීත්වය හේතුවෙන් මහපොළ අරමුදලට අවාසිදායක තත්වයක් මතුව තිබෙන බවට උසස් අධ්‍යාපන හා සංස්කෘතික කටයුතු අමාත්‍ය විජේදාස රාජපක්ෂ මහතා කැබිනට් මණ්ඩලයට ඉදිරිපත් කළ යෝජනාවකට මෙසේ අනුමැතිය හිමිවිය. ඒ අනුව මෙම සමාගම් දෙක ඈවර කිරීමට කැබිනට් මණ්ඩල අනුමැතිය හිමිව තිබේ. මීට අමතරව මහපොළ උසස් අධ්‍යාපන ශිෂ්‍යත්ව බාර අරමුදල් පනතේ නාමය 1981 අංක 66 දරන ලලිත් ඇතුලත්මුදලි මහපොළ උසස් අධ්‍යාපන ශිෂ්‍යත්ව භාර අරමුදල් පනත ලෙස සංශෝධනය කිරීමට ද කැබිනට් මණ්ඩල අනුමැතිය හිමිවී තිබේ.", "URL": "https://lankatruth.com/si/?p=58466", "Category": "පුවත්", "Parent URL": null}