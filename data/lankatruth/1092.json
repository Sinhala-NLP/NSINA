{"Source": "Lankatruth", "Timestamp": "January 25, 2012", "Headline": "ගලහ මංසන්දිය අදත් නොසන්සුන්", "News Content": "නවකවදය දීමේ සිද්ධියක් සම්බන්ධයෙන් බොරු චෝදනා එල්ලකරමින් සිසුන් 25 දෙනෙකු අත්අඩංගුවට ගැනීමේ සැලසුමක් විශ්වවිද්‍යාල පාලනාධිකාරිය විසින් ක්‍රියාත්මක කිරීම වලක්වන ලෙස බල කරමින් අදත් (25) පේරාදෙණිය විශ්වවිද්‍යාලයේ සිසුන් උද්ඝෝෂණයක නිරතවිය.  විශ්වවිද්‍යාලයේ සිට ගලහ හන්දිය දෙසට පැමිණෙන සිසුන් වැලැක්වීමට 2500කින් පමණ සමන්විත පොලිස් සහ හමුදා බලඇණි යොදවා කටුකම්බි යොදා මාර්ගබාධක ඉදිකර තිබින. කටුකම්බි ඉවත්කරමින් තම විරෝධය පෑ සිසු සිසුවියන් උසස් අධ්‍යාපන ඇමතිවරයාගේ පිලිරුවක්ද ප්‍රදර්ෂණය කරමින් එම ස්ථානයේ උද්ඝෝෂණයක නිරතවිය. මේ සම්බන්ධයෙන් අප සමග අදහස් දැක්වූ පේරාදෙනිය විශ්වවිද්‍යාලයේ මහාශිෂ්‍ය සංගමයේ සභාපති මහේෂ් ප්‍රභාශ්වර ලංකා මහතා පවසා සිටියේ අද දහවල් ගලහ මන්සන්දියේදී තම විශ්වවිද්‍යාලයේ ශිෂ්‍යයන් කිහිපදෙනෙකුට රජයේ ආරක්ෂක අංශ විසින් තර්ජනය කර ඇති අතර ඔවුන් ශිෂ්‍යයන්ගේ විශ්වවිද්‍යාල හුදුනුම්පත් සහ ජාතික හැදුනුම්පත් පවා පරීක්ෂාකර ඇති අතර ශිෂ්‍යන්ගේ ජංගම දුරකථන පවා බලහත්කාරයෙන් පරීක්ෂාකර ඇතැයි පැවසීය. මේ සම්බන්ධයෙන් විශ්වවිද්‍යාල පාලනාධිකාරිය පැමිණිලිකර ඇතැයිද පැවසීය. තවදුරටත් ඔහු පැවසූවේ 24, 25, 26 යන තෙදින තුළදී විශ්වවිද්‍යාල සිසුන්ගේ විරෝධතා පාගමන් වැලැක්වීම සදහා අධිකරණ නියෝග ලබාගෙන ඇති අතර හෙට දිනයේ පේරාදෙනිය විශ්වවිද්‍යාලයේ සිසු සිසුවියන් 25 දෙනෙකු සිරගත කිරීමේ වැඩපිළීවෙලක් ක්‍රියාත්මක බැවින් එයට විරෝධය පාමින් අද දිනයේ ද ගලහ මන්සන්දියේ තම උද්ඝෝෂණය පැවති බවයි. ආශ්‍රිත පුවත් ගලහ හන්දියේ පොලිස් මාර්ගබාධක බිද සිසු උද්ඝෝෂණ", "URL": "https://lankatruth.com/si/?p=1092", "Category": "පුවත්", "Parent URL": null}