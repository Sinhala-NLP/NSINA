{"Source": "Lankatruth", "Timestamp": "January 15, 2021", "Headline": "අදත් ආසාදිතයන් 695ක්", "News Content": "අද (15) දිනයට මේ වනවිට කොවිඩ් – 19 සාදිතයින් 695දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 680ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් ආසාදිතයින් තිදෙනා වාර්තා වන්නේ බන්ධනාගාර ආශ්‍රිතවය. එමෙන්ම ජෝර්දානයේ සිට 06ක්, ඉරානයේ සිට 03ක්, ඇමෙරිකාවේ සිට 02ක් සහ යුක්‍රේනයේ සිට 01ක් ලෙස විදේශයන්හි සිට පැමිණි 12ක් දෙනෙකුද අද වාර්තා වී ඇත. මේ වනවිට වාර්තා වී ඇති සමස්ත නව කොවිඩ් – 19 පොකුර 47,810ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 7,080 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 51,594කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 255කි.", "URL": "https://lankatruth.com/si/?p=108437", "Category": "කොවිඩ් -19 (කොරෝනා ) පුවත්", "Parent URL": null}