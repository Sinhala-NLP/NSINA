{"Source": "Lankatruth", "Timestamp": "November 2, 2022", "Headline": "රනිල්ගේ තුනක් ගැලවෙයි", "News Content": "ආණ්ඩ්ක්‍රම ව්‍යවස්ථාවේ 21වෙනි සංශෝධනය බලාත්මක වීමත් සමග ජනාධිපති ධුරය දරන තැනත්තා හට වෙනත් අමාත්‍යාංශ දැරිය නොහැකි විමෙන් අටවන ජනාධිපති රනිල් වික්‍රමසිංහ යටතේ තිබෙන අමාත්‍යාංශ තුන අහිමි වීමේ තත්වයක් මතුව තිබේ. මේ අනුව ආරක්ෂක අමාත්‍යාංශය, මුදල් අමාත්‍යාංශය සහ තාක්ෂණ අමාත්‍යාංශය අහිමි වීමට නියමිතය. ලබන 14 වෙනිදා ඉදිරිපත් කිරීමට නියමිත 2023 වර්ශය වෙනුවෙන් අයවැය ලේඛනය ඉදිරිපත් කිරීම සම්බන්ධයෙන් රාජ්‍ය ඇමතිවරු දෙදෙනා අතර තරඟයක් මතු වී ඇති බව ආණ්ඩුවේ අභ්‍යන්තර ආරංචි මාර්ගවලින් හෙළි වේ. ශෙහාන් සේමසිංහ සහ රංජිත් සියඹලාපිටිය එම රාජ්‍ය ඇමතිවරු දෙදෙනාය. මේ අතර ආරක්ෂක අමාත්‍යාංශය කිසිසේත්ම අත්හැරිමට රනිල් වික්‍රමසිංහ සූදානම් නැති බවත් සම්මතකරගත් 21 වෙනි සංශෝධනයෙන් රිංගාගොස් එය තවදුරටත් තබා ගැනීම සඳහා මේ වනවිටද නීති විශාරදයින්ගේ උපදෙස් ලබා ඇති බවද වැඩිදුරටත් හෙළි වේ. ජනාධිපති ලේකම් කාරියාලයේ ආරංචිමාර්ග සඳහන් කරන්නේ 21 වෙනි ව්‍යවස්ථා සංශෝධනව සම්මත වුවද අමාත්‍යාංශ දැරීම සම්බන්ධයෙන් වර්තමාන ජනාධිපතිට ගැටලුවක් ඇති නොවන බවය.", "URL": "https://lankatruth.com/si/?p=141530", "Category": "පුවත්", "Parent URL": null}