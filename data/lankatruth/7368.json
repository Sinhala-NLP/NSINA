{"Source": "Lankatruth", "Timestamp": "June 1, 2013", "Headline": "රොෂේන් ඝාතකයන්ගේ අරමුණ ඉටුවෙන්න දෙන්නේ නැහැ – ජානක අධිකාරී", "News Content": "EPF/ETF  රැකගැනීමේ අරගලයේදී පොලීසියේ වෙඩි පහරින් ඝාතනය වූ රොෂේන් චානක මහතාගේ දෙවර්ෂ පූර්ණ සැමරුම පසුගිය 30වනදා පස්වරුවේ කටුනායක ඇවරිවත්තේදී කලාප සේවකයින් විශාල පිරිසකගේ සහභාගීත්වයෙන් සිදුවිය. EPF/ETF රැකගැනීමේ අරගලයේදී පොලීසියේ වෙඩි පහරින් ඝාතනය වූ රොෂේන් චානක මහතාගේ දෙවර්ෂ පූර්ණ සැමරුම පසුගිය 30වනදා පස්වරුවේ කටුනායක ඇවරිවත්තේදී කලාප සේවකයින් විශාල පිරිසකගේ සහභාගීත්වයෙන් සිදුවිය. මෙම අවස්ථාවට අන්තර් සමාගම් සේවක සංගමයේ ප‍්‍රධාන ලේකම් නීතීඥ ජානක අධිකාරී මහතා සහ සංවිධායක ලේකම් බී. අයි. ආබ්දීන් මහතා සහභාගී වූ අතර රොෂේන් චානක මහතාගේ මව හා සොයුරාද මෙම සැමරීම වෙනුවෙන් සහභාගී විය.  ආණ්ඩුව විසින් පුද්ගලික අංශ ‍සේවකයින්ගේ අරමුදල් කොල්ලකෑමට එරෙහිව කළ සටනේදී ඔහුගේ ජීවිතය අහිමිවුනද ඝාතනය කළවුන්ගේ අරමුණ ඉටුකර ගැනීමට තවමත් නොහැකි වී ඇතැයිද ඔහු මියගොස් වසර 2ක් සම්පූර්ණ වූ නමුත් කොමිසම් පත්කරනවා ඇරෙන්න ඔහුගේ ජීවිතය වෙනුවෙන් සාධාරණයක් ඉටුකිරීමට ආණ්ඩුවට නොහැකි වී ඇති බවද මෙහිදී ජානක අධිකාරී මහතා සැමරුම් දේශනය සිදුකරමින් පැවසීය.", "URL": "https://lankatruth.com/si/?p=7368", "Category": "පුවත්", "Parent URL": null}