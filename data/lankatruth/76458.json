{"Source": "Lankatruth", "Timestamp": "June 27, 2019", "Headline": "ආණ්ඩුව වහා ඉල්ලා අස්වනු ! – ජවිපෙ පානදුරේදීත් විරෝධතාවයේ", "News Content": "රට අරාජික කළ, මහජන ආරක්ෂාව බිලිදෙන ආණ්ඩුව වහා ඉල්ලා අස්විය යුතු බවට බල කරමින් ජනතා විමුක්ති පෙරමුණ විසින් සංවිධානය කරන විරෝධතා මාලාවේ තවත් විරෝධතාවයක් ඊයේ (26) පානදුර නගරයේදී පැවැත්විණි. එම විරෝධතා මාලාවට සමගාමීව පානදුරේ නගරයේදී සම්මන්ත්‍රණයක්ද පැවැත්විණි. ජනතා විමුක්ති පෙරමුණ වැඩිදුරටත් පවසා සිටින්නේ එක්සත් ජනපදය ඇතුළු ලෝක බලවතුන් ඉදිරියේ රට පාවාදෙන, බදු බරෙන් හා බඩු මිලෙන් ජනතාව පෙළන, වරාය, තෙල් ටැංකි, ඉඩම් ඇතුළු ජනතාව සතු සම්පත් විදේශයන්ට බිලිදෙන ආණ්ඩුව වහාම ඉල්ලා අස්විය යුතු බවයි. ඊයේ පැවතිමෙම විරෝධතාව සඳහා ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා, ප්‍රචාරක ලේකම්, පාර්ලිමේන්තු මන්ත්‍රී විජිත හේරත් මහතා, කළුතර දිස්ත්‍රික් පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා, සමාජවාදී කාන්තා සංගමයේ ජාතික සංවිධායිකා, දෙහිවල ගල්කිස්ස නාගරික මන්ත්‍රීනී සමන්මලී ගුණසිංහ මහත්මිය, රංගන ශිල්පිනී දීපානි සිල්වා මෙනවිය ඇතුළු විශාල පිරිසක් එම අවස්ථාවට සහභාගීවී සිටියහ.                    විරෝධතාවයේ අවස්ථා           සම්මන්ත්‍රණයේ අවස්ථාව", "URL": "https://lankatruth.com/si/?p=76458", "Category": "පුවත්", "Parent URL": null}