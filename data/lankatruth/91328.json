{"Source": "Lankatruth", "Timestamp": "March 20, 2020", "Headline": "කොරෝනා අවදානම නොතකා කටයුතු කළ දඹුල්ල නගරාධිපති ඇතුළු 02ක් අත්අඩංගුවට", "News Content": "කොරෝනා වෛරසය පැතිරයාමේ අවදානම නොතකා පාපැදි සවාරියක් සංවිධානය කිරීම හා ඊට සහභාගිවීම සම්බන්ධයෙන් දඹුල්ල නගරාධිපතිවරයා හා පාපැදි තරගය සංවිධාය කළ පුද්ගලයෙකු දඹුල්ල පොලීසිය මගින් අද (20) අත්අඩංගුවට ගෙන තිබේ. අදාල පාපැදි සවාරිය ඊයේ (19) පෙරවරුවේ දඹුල්ල නගරයේදී ආරම්භ කෙරුණු අතර එහි තරඟ සමාරම්භක සංඥාව දඹුල්ල නගරාධිපති ජාලිය ඕපාත මහතා විසින් ලබා දුන්නේය. මේ පිළිබඳව මාධ්‍ය හා සමාජ මාධ්‍ය මගින් අනාවරණය කිරීමෙන් පසු පොලිස් මාධ්‍ය ප්‍රකාශක අජිත් රෝහණ මහතා විසින් 19 දින පැවති මාධ්‍ය හමුවේදී කියා සිටියේ අදාල සිද්ධිය පිලිබදව විමර්ශනයක් ආරම්භ කරන බවයි. ඒ අනුව අද (20) දිනයේ නගරාධිපතිවරයාගෙන් හා පාපැදි තරඟ සන්විධයකවරයාගෙන් පොලිසිය ප්‍රකාශ සටහන කර ගැනීමෙන් පසු අධිකරණය වෙත ඉදිරිපත් කර තිබුණි.", "URL": "https://lankatruth.com/si/?p=91328", "Category": "පුවත්", "Parent URL": null}