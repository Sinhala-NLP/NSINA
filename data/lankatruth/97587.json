{"Source": "Lankatruth", "Timestamp": "October 12, 2020", "Headline": "අනුරාධපුර විහාරපාළුගම 70 හැවරිදි මවකටත් කොරෝනා", "News Content": "අනුරාධපුර විහාරපාළුගම ප්‍රදේශයේ පදිංචි 70 හැවිරිදි මවකට කොවිඩ් – 19 වෛරසය ආසාදනය වීඇතැයි තහවුරුවීම හේතුවෙන් එම කාන්තාව වැඩිදුර ප්‍රතිකාර සඳහා අනුරාධපුර මෙත්සිරි සෙවණ කොවිඩ් රෝග ප්‍රතිකාර ඒකකයට අද (12) ඇතුළත් කර තිබේ. මෙම කාන්තාව ඇලයාපත්තුව රෝහලට ගිය අවස්ථාවේදී, සැක සහිත රෝග ලක්ෂණ පෙන්නුම් කිරීම හේතුවෙන් එම රෝහලේ වෛද්‍යවරයා ආරක්ෂා සහිතව ගිලන් රථයක් මාර්ගයෙන් අනුරාධපුර ශික්ෂණ රෝහලට යොමුකර ඇත. එහිදී PCR පරීක්ෂණයකට භාජනය කර තිබේ. එහිදී මෙම මවට කොවිඩ් – 19 වෛරසය ආසාදන වී ඇති බව තහවුරු කර ගෙන ඇත. එම කාන්තාවගේ පවුලේ සාමාජිකයන් සහ ඔවුන් සමග සබඳතා පැවැත්වූ නිවාස 07ක පිරිස් හඳුනා ගෙන නිරෝධායන සඳහා යොමු කිරීමට පියවර ගෙන තිබේ. මෙම කාන්තාවගේ දියණිය මිනුවන්ගො බැන්ඩික්ස් ආයතනයේ සේවය කරමින් සිටියදී මීට දින 10කට පමණ පෙර විහාර පාළුගම ප්‍රදේශයට පැමිණ නැවත සේවා ස්ථානයට ගොස් තිබේ. මෙම රෝගී කාන්තාවගේ පුත්‍රයාද, පී.සී.ආර්. පරීක්ෂණයක් සඳහා යොමු කර ඇති බවත් එම පුද්ගලයා පෙරේදා (10) අනුරාධපුර නිරාවිය සහ මහ බුලංකුලම ප්‍රදේශවල පැවැති වොලි බෝල් තරගාවලියකටද සහභාගි වී ඇති බවද පැවසේ.", "URL": "https://lankatruth.com/si/?p=97587", "Category": "පුවත්", "Parent URL": null}