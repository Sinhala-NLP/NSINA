{"Source": "Lankatruth", "Timestamp": "December 19, 2020", "Headline": "ඉන්දියාව ටෙස්ට් ක්‍රිකට් ඉතිහාසයේ දරුණුම දැවීයාමට ලක්වෙයි", "News Content": "ඉන්දීය ජාතික ටෙස්ට් ක්‍රිකට් කණ්ඩායමය සිය ක්‍රිකට් ඉතිහාසයේ ඉනිමකදීලැබූඅඩුම ලකුණු සංඛ්‍යාව ලකුණු 36කට දැවී ගියා. ඒ ඔ්ස්ට්‍රේලියාව සමග ඇඩිලේඩ්හි පැවති පළමු දිවා රාත්‍රී ටෙස්ට් තරඟයේ දෙවැනි ඉනිම ක්‍රීඩාකරමින් සිටියදීය. පළමු ඉනිමේදීඉන්දියාව ලකුණු 244ක් ලබාගත් අතර ඔ්ස්ට්‍රෙලියාව සිය පළමු ඉනිමට ලබා ගත්තේ ලකුණු 191ක් පමණි. ලකුණු 53ක වාසියක්ද සමග දෙවැනි ඉනිම ක්‍රීඩා කිරීමට පැමිණි ඉන්දීය කණ්ඩායමේ කිසිදු පිතිකරුවකුට සාර්ථක වීමට ඔ්ස්ට්‍රේලියානු වේගපන්දු යවන්නන්ගෙන අවස්ථාවක් නොලැබුණි. ඉන්දීය දෙවැනි ඉනිමේ කඩුලු 5ක් ලකුණු 8කට දවා ගැනීමට ජොෂ් හේසල්වුඩ් සමත් විය. පැට් කමින්ස් ලකුණු 21කට කඩුලු 4ක් බිඳ හෙළීමට සමත් විය. දෙවැනි ඉනිමේදීඉන්දීය පිතිකරුවන් කිසිවෙකුටත් ලකුණු 10 සීමාව පසුකර යෑමට නොහැකි විය. ලකුණු 90ක ජයග්‍රාහී ඉලක්කය සඳහා දෙවැනි ඉනිම ක්‍රීඩා කරන ඔ්ස්ට්‍රේලියානු කණ්ඩායම මේ වනවිට කිසිවෙකුත් නොදැවීලකුණු 70ක් ලබා සිටී.", "URL": "https://lankatruth.com/si/?p=103930", "Category": "ක්‍රීඩා පුවත්", "Parent URL": null}