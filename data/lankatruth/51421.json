{"Source": "Lankatruth", "Timestamp": "May 1, 2018", "Headline": "සර්බියානු නියෝජ්‍ය අගමැති ලංකාවේ සංචාරයක", "News Content": "සර්බියානු නියෝජ්‍ය අග්‍රාමාත්‍ය ඊවිසි ඩාසෙක් මහතා මෙම සතියේ මෙරට සංචාරයක නිරත වීමට නියමිත බව සර්බියානු විදේශ කටයුතු අමාත්‍යාංශය නිවේදනයක් නිකුත් කරමින් දක්වයි. සර්බියාවේ පළමු නියෝජ්‍ය අග්‍රාමාත්‍යවරයා සහ විදේශ කටයුතු අමාත්‍යවරයා වන ඊවිසි ඩාසෙක් මහතා හෙට දිනයේ (02) සිට ලබන 08 වැනිදා දක්වා ඉන්දියාව, නේපාලය සහ ශ්‍රී ලංකාව යන රටවල සංචාරය කිරීමට නියමිතය. මෙම සංචාරය තුල සර්බියානු නියෝජ්‍ය අමාත්‍යවරයා එම රටවල නායකයින් සමඟ සාකච්ඡා පැවැත්වීමත් රටවල් අතර සහයෝගීතාව වර්ධනය කර ගැනීමට අදාල ගිවිසුම්වලට එළඹීමටත් අපේක්ෂා කරන බව සර්බියානු විදේශ කටයුතු අමාත්‍යාංශය දක්වයි.", "URL": "https://lankatruth.com/si/?p=51421", "Category": "පුවත්", "Parent URL": null}