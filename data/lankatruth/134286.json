{"Source": "Lankatruth", "Timestamp": "May 13, 2022", "Headline": "රනිල්ට බහුතරය නැතිවෙන විදිහට අපි වැඩ කරන්නේ නැහැ – විමල් වීරවංස", "News Content": "රනිල් වික්‍රමසිංහට පාර්ලිමේන්තුව තුළ සරළ බහුතරය නොමැති බව පෙනුණොත් නැවතත් අවිනිශ්චිත තත්වයක් මතුවන නිසා ඒ ගැන ප්‍රශ්න මතු නොකරන බවත් පාර්ලිමේන්තුවේ ඡන්ද විමසීමකදී 113 වෙන පැත්තක බව පෙනිය හැකි නිසා එසේ නොවන අයුරින් කටයුතු කිරීමට අගමැතිවරයා වගබලා ගත යුතු බවත් මන්ත්‍රී විමල් වීරවංස පවසයි. ඔහු මේ බව පැවසූවේ හවුල්කාර පක්‍ෂ 10 කණ්ඩායම බොරැල්ල, ඇන්. ඇම් පෙරේරා මධ්‍යස්ථානයේදී පැවැත්වූ මාධ්‍ය හමුවදී පැවසීය. නව ආණ්ඩුවේ කොටස්කරුවන් නොවී පාර්ලිමේන්තුවේ ස්වාධීනව කටයුතු කරන බවත් විපක්‍ෂයේ සිටිමින් ආණ්ඩුවේ යහපත් පියවරවලට සහය දෙන බවත් ඔහු පැවසීය. රනිල් වික්‍රමසිංහට අගමැති ධුරය ලබාදීමෙන් රටේ පවතින තත්වය පාලනය කිරීමට හැකිවේ යැයි තම කණ්ඩායම විශ්වාස නොකරන බවත් ඔහු වත්මන් අර්බුදයට වගඋත්තරකරුවකු බවත් මන්ත්‍රී විමල් වීරවංශ පැවසීය.", "URL": "https://lankatruth.com/si/?p=134286", "Category": "පුවත්", "Parent URL": null}