{"Source": "Lankatruth", "Timestamp": "December 30, 2011", "Headline": "සමුළුව ගැන ඝෝෂා කළ අයම ඉල්ලු වාරණය පරාජය වුණා. අපි සමුළුව සාර්ථකව පවත්වනවා  – ටිල්වින් සිල්වා", "News Content": "ලබන 2012 වසර ජනතාවගේ ප්‍රජාතන්ත්‍රවාදී අයිතීන් තහවුරු කර යුක්තිය හා සාධාරණත්වය දිනාගැනීමේ අරගල වලින් සමන්විත වියහැකි බවත් ඒ සදහා දායකත්වය සහ නායකත්වය දීමට පක්ෂය සූදානම් කිරීම මූලිකඅරමුණු කරගෙන අවස්ථාවාදීන්ගේ බාධක බිද දමා ධෛර්යයෙන් කටයුතු කරන බව ජනාතා විමුක්ති‍ පෙරමුණේ ප්‍රධාන ලේකම් ටිල්වින් සිල්වා මහතා පැවසීය. අද (30) සවස පැලවත්ත එම පක්ෂ ප්‍රධාන කාර්යාලයේදීපැවති ප්‍රවෘත්ති සාකච්ඡාවකදී ඒ මහතා මේ බව පැවසීය. ප්‍රවෘත්ති සාකච්ඡාවේදී දැක්වූ අදහස් මෙසේය. ජනාතා විමුක්ති පෙරමුණ අද මෙම පුවත්පත් සාකච්ඡාව කැඳවා තිඛෙන්නේ ප්‍රධාන කාරණ දෙකක් පිළිබඳව රටේ ජනතාව දැනුවත් කිරීමේ අරමුණින්. ජනවාරී මස පළමුවෙනිදා පැවැත්වීමට නියමිත ජවිපෙ විශේෂ මහසමුළුව පිළිබඳ පැනනැගී තිබූ ගැටලූකාරී ත්තවය ගැන පැහැදිලි කිරීමට සහ උසස් පෙළ විභාග ප්‍රතිඵල නිකුත් කිරීමේදී සිදුකර තිඛෙන විකෘති තත්වය පිළිබඳව පක‍ෂයේ ස්ථාවරය පැහැදිලි කිරීම යන අරමුණු දෙකයි. වත්මන් ආණ්ඩුවට මහජනතාවගේ ප්‍රශ්නවලට පිළිතුරු සැපයීම කිසිසේතම් කළ නොහැකි තත්වයක පවතින බව දිගින් දිගටම සනාථ කර තිඛෙනවා. මේ තත්වය හමුවේ ලබන 2012 වසර ජන අරගල බහුලව සිදුවිය හැකිබවට ඉඟි දැනටමත් පලවී තිඛෙන තත්වයක් තුළ ඒ සඳහා ජනතා විමුක්ති පෙරමුණේ දායකත්වය සහ නායකත්වය ලබාදෙන්නේ කෙසේද යන්න වැඩපිළිවෙලක් සම්මත කර ගැනීමත් ඉදිරි සැලසුම් පිළිබඳව සාමාජිකත්වයදැනුවත් කිරීමත් අරමුණු කරගෙන ජනවාරී 01 වෙනිදා විශේෂ මහ සමුළුව පවත්වනවා. මේ සමුළුව කඩිමුඩියේ සංවිධානය කළ එකක් නෙවෙයි. පසුගිය සැප්තැම්බර් මාසයේදී මධ්‍යම කාරක සභාව තීරණය කළා ඉදිරි මාස 06 ඇතුලත පක‍ෂ සමුළුවක් කැඳවිය යුතු බවට. නමුත් ඉන් අනතුරුව පක‍ෂයේදේශපාලන මතවාදයන්ට සහ සංවිධාන විනයට අවනත නොවූ පිරිසක් පක‍ෂයෙන් ඉවත්ව ගිය අවස්ථාවේ මහා සමුළුවක් කැඳවන ලෙසට ඔවුන් ඝෝෂා කළා. නමුත් අප මෙම සමුළුව කැඳවීමේදී අධිකරණ වාරණනියෝගයක් ලබාගැනී මගින් එයට බාධා පැමිණවීමට ඔවුන් කි්‍රයාකිරීම තුළින් පැහැදිලි වන්නේ ඔවුන්ගේම පරස්පර විරෝධී අවස්ථාවාදයයි. මේ සියළු බාදක ජයගනිමින් අප පක‍ෂයේ මහ සමුළුව තිස්සමහරාම,දෙබරවැව ක්‍රීඩාංගනයේදී පැවැත්වීමට අවශ්‍ය සියළු කටයුතු මේ වනවිට සූදානම් කර අවසන්. ඉවත්ව ගිය පිරිසද ඇතුළු පක‍ෂයේ සියළුම සාමාජික සාමාජිකාවන් පක‍ෂයට ලබාදී තිඛෙන ලිපිනයන්ට ලියාපදිංචි තැපෑලෙන් සමුළුව පිළිබඳව දැන්වීම, සිංහල දෙමළ ඉංගී්‍රසි භාෂා තුනෙන්ම ජාතික පුවත්පත්වල දැන්වීම්පලකිරීම් සහ පොස්ටර් මගින් සමුළුව පිළිබඳව පුළුල් ප්‍රචාරයක් ලබාදි තිඛෙනවා. එයට සහභාගී වන සාමාජිකයන්ට පක‍ෂයේ ඉදිරි කි්‍රයාමාර්ග පිළිබඳව නව යෝජනා ඉදිරිපත් කරමින් සහ ඒවා කි්‍රයාත්මක කිරීමට අවශ්‍යමධ්‍යමකාරක සභිකයින් පත්කර ගැනීමට සියළු කටයුතු සූදානම් කොට අවසන්. පක‍ෂයේ ව්‍යවස්ථාවට සහ ප්‍රජාතන්ත්‍රවාදයට අනුව මේ සියල්ල සිදුකරමින් තිබියදී ඇතැමුන් වැරදි මත ප්‍රචාරය කිරීමෙන් ඔවුන්ගේබංකොළොක්භාවය ජනතාව ඉදිරියේ වඩා හොදින් තහවුරු වනවා. මෙම මාධ්‍ය හමුවට ජ.වි‍.පෙ. ප්‍රචාරක ලේකම් විජිත හේරත් මහතා සහ දේශපාලන මණ්ඩල සභික ලාල්කාන්ත යන මහත්වරුන්ද සහභාගී වූහ.", "URL": "https://lankatruth.com/si/?p=671", "Category": "පුවත්", "Parent URL": null}