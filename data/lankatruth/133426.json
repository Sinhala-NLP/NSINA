{"Source": "Lankatruth", "Timestamp": "May 3, 2022", "Headline": "රාජ්‍ය ඇමති සනත් නිශාන්තගේ ගෝලයාගේ නිවසෙන් ගිණිඅවි, කඩු මතුවෙයි…", "News Content": "පුත්තලම දිස්ත්‍රික්කය නියෝජනය කරන, වත්මන් ආණ්ඩුවේ ප්‍රබල රාජ්‍ය ඇමතිවරයකු වන සනත් නිශාන්තගේ ගෝලයෙකුගේ නිවස පිටුපස දරගොඩක සගවා තිබී T56 ගිනි අවියක්, කඩුවක් හා තවත් නීතීවිරෝධී උපකරණ රැසක් සමග ප්‍රධාන සැකකරුවකු ගුවන් හමුදා බුද්ධි තොරතුරක් මත පුත්තලම කොඨඨාශ අපරාධ විමර්ශන කාර්යාංශයේ නිළධාරින් අද (03) අලුයම අත්අඩංගුවට ගෙන තිබේ. මෙසේ අත් අඩංගුවට ගෙන ඇත්තේ පුත්තලම කුරුණෑගල මාර්ගයෙ කල්අඩිය ප්‍රදේශයෙ පදිංචි 46 හැවිරිදි විවාහක පුද්ගලයකි. සැකකරු නාවික හමුදාවේ සේවයේ යෙදි සිට ඉන් ඉවත් වු අයකු බවද පරික්ෂණවලදී සනාථ වි ඇති බවත් අදාල තැනැත්තා රාජ්‍ය ඇමති සනත් නිශාන්තගේ ප්‍රබල ආධාරකරුවකු බව පැවසේ. ගුවන් හමුදා බුද්ධි නිළධාරින්ට ලැබුන තොරතුරක් මත අද පුත්තලම කොඨඨාශ අපරාධ විමර්ශන කාර්යාංශයේ නිළධාරින් විසින් නිවස වටලා සෝදිසි කිරීමේදි නිවස පිටුපස දර ගොඩක සගවා තිබු ටි 56 ගිනි අවිය හා මැගසින් එකක් පිස්තෝල රදවන කවර දෙකක් හා සෙල්ලම් පිස්තෝලයක් හා අඩි 04ක් පමන දිග කඩුවක් අත් අඩංගුවට ගෙන තිබේ. අත් අඩංගුවට ගත් සැකකරු මේ වනවිට රදවා ප්‍රශ්ණ කිරීම් අරඹා ඇති බව වාර්තා වේ.", "URL": "https://lankatruth.com/si/?p=133426", "Category": "පුවත්", "Parent URL": null}