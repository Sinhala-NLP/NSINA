{"Source": "Lankatruth", "Timestamp": "April 27, 2018", "Headline": "බැදුම්කර වංචාවට අදාල නඩු වාර්ථාව රහස් පොලීසියට", "News Content": "හිටපු මහ බැංකු අධිපති අර්ජුන් මහේන්ද්‍රන් මහතා උදර්පන නීතිය යටතේ මෙරටට ගෙන්වා ගැනීමට අධිකරණයේ පවතින නඩු ගොනුවේ සහතික කළ සම්පූර්ණ පිටපතක් ගාස්තු රහිතව අපරාධ පරික්ෂණ දෙපාර්තමේන්තුව වෙත නිකුත් කිරිමට කොළඹ කොටුව මහේස්ත්‍රාත් ලංකා ජයරත්න මෙනෙවිය අද (27) අධිකරණ රෙජිස්ට්‍රාර්වරයාට නියෝග කළාය. මෙම නියෝගය ගනු ලැබුවේ රජයේ ජ්‍යෙෂ්ඨ නියෝජ්‍ය සොලිස්ටර් ජනරාල් හරිප්‍රියා ජයසුන්දර මහත්මිය අධිකරණයෙන් කළ ඉල්ලීමක් සැලකිල්ලට ගනිමින්ය.ජාත්‍යන්තර පොලීසිය මගින් රටවල් 192ක ක්‍රියාත්මකවන පරිදි සැකකාර හිටපු මහ බැංකු අධිපති අන්ජුන් මහේන්ද්‍රන් මහතාට නිකුත් කර ඇති රතු නිවේදනයට අනුව ඔහු අත්අඩංගුවට ගතහොත් උදර්පනය කිරීමට අවශ්‍ය ලිපි ලේඛන සැකසීමට මෙම නඩු වාර්ථා අපරාධ පරික්ෂණ දෙපාර්තමේන්තුව වෙත නිකුත් කිරීමට නියෝග ලැබුණි.", "URL": "https://lankatruth.com/si/?p=51178", "Category": "පුවත්", "Parent URL": null}