{"Source": "Lankatruth", "Timestamp": "November 2, 2017", "Headline": "පුංචි ඡන්දයේ ගැසට් පත්‍රය තවමත් මුද්‍රණයට යවා නෑහැ", "News Content": "පළාත් පාලන ආයතන සඳහා පත්වන සභික සංඛ්‍යාව සහ පළාත් පාලන ආයතන සංඛ්‍යාව ඇතුළත් ගැසට් පත්‍රයට විශයභාර අමාත්‍ය ෆයිසර් මුස්ථාපා මහතා විසින් ඊයේ (01) දින අත්සන් කළද මේ දක්වා එය මුද්‍රණය සඳහා නිකුත් කර නැතැයි වාර්තා වේ. අමාත්‍යවරයා මාධ්‍ය අමතමින් ඊයේ සඳහන් කර සිටියේ තමන් අත්සන් තැබූ ගැසට් පත්‍රය ඊයේ දිනයේම මුද්‍රණය සඳහා යොමු කරන බවයි. ඒ සඳහා මුද්‍රණාලයද සූදානමින් සිට ඇති නමුත් අද (02) මේ මොහොත වනතෙක් එම ගැසට් පත්‍රය මුද්‍රණය සඳහා යොමු කර නැති බව වාර්තා වේ.", "URL": "https://lankatruth.com/si/?p=43356", "Category": "පුවත්", "Parent URL": null}