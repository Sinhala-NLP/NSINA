{"Source": "Lankatruth", "Timestamp": "January 14, 2021", "Headline": "විපක්ෂ නායකගේ තෛපොංගල් දින පණිවුඩ", "News Content": "සොබාදහමට සමීපව තෛපොංගල් සමරමු යනුවෙන් සඳහන් කරමින් විපක්ෂ නායක සජිත් ප්‍රේමදාස සුබ පැතුම් එක්කර තිබේ. ලෝකවාසී සමස්ත හින්දු ජනතාව මහත් භක්තියෙන් සමරන තෛපොංගල් මංගල්‍යය නිමිත්තෙන් සුබපැතුම් එක්කරමින් විපක්ෂ නායකවරයා පෙන්වා දෙන්නේ “අස්වැන්න නෙලීමේ උත්සවය” යන අරුත ඇති තෛපොංගල් උත්සවය මනුෂ්‍ය වර්ගයාටත්, සතා සිවුපාවාටත්, සොබාදහමටත් මෛත්‍රීය, කරුණාව දැක්වීමේ උදාර පරමාර්ථයන්ට අනුව සැකසී ඇති බවය. මහජනයා අතර සුහදත්වය මෙන්ම, අන්‍යෙන්‍ය අවබෝධය උදාකර ගතහැකි උග්තුංග අවස්ථාවක් ලෙසද තෛපොංගල් උත්සවය හඳුනාගත හැකි බව සජිත් ප්‍රේමදාස පෙන්වා දෙයි.", "URL": "https://lankatruth.com/si/?p=108253", "Category": "පුවත්", "Parent URL": null}