{"Source": "Lankatruth", "Timestamp": "August 17, 2022", "Headline": "රනිල්ගේ බංකොලොත්කම ජාතික රූපවාහිනියෙන් එලියට", "News Content": "“ආර්ථික අභියෝග ජය ගන්නේ කෙසේද?“ යන මාතෘකාවෙන් පසුගිය සඳුදා ජාතික රූපවාහිනිය මගින් විකාශනය කළ “කරට කර“ කාලීන දේශපාලන සංවාදයට එක් වී සිටි මහාචාර්යවරුන් සියලු දෙනාම අටවන ජනාධිපති රනිල් වික්‍රමසිංහ ගෙන යන ක්‍රියාමාර්ග අසාර්ථක වී ඇති බව විවිධාකාරයෙන් හෙළිකරනු ලැබීය. මෙම සංවාදයට ප්‍රවීණ ආර්ථික විශේෂඥයින් සහභාගී වී සිටියහ. මහාචාර්ය එම්. තිලකසිරි, මහාචාර්ය කෙනඩි ගුණවර්ධන, මහාචාර්ය අනිල් ජයන්ත සහ මහාචාර්ය අසංක දුණුසිංහ එම විශේෂඥයින් ය.  මානුෂීය ආධාර හැර අනෙකුත් විදේශ ආධාර හෝ විදේශ ණය කිසිවක් නොලැබෙන බව, දේශපාලන ස්ථාවරභාවය අත්‍යාවශ්‍ය බව, දේශපාලන නායකත්වය සම්බන්ධයෙන් ජාතික සහ ජාත්‍යන්තර විශ්වාසය අත්‍යාවශ්‍ය බව මෙන්ම මේ වනවිට පවතින අර්බුද විසඳීමේ කිසිදු ක්‍රියාමාර්ගයක් මේ දක්වා ගෙන නොමැති බව එම විශේෂඥයන් පොදුවේ එකඟවූකරුණු වී තිබේ.", "URL": "https://lankatruth.com/si/?p=138134", "Category": "ආර්ථික පුවත්", "Parent URL": null}