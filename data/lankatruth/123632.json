{"Source": "Lankatruth", "Timestamp": "September 26, 2021", "Headline": "කොළඹ පෞද්ගලික දේපල කඩිනමින් ලියාපදිංචි කෙරේ…", "News Content": "කොළඹ මහ නගර සභා සීමාවේ පිහිටි ලියාපදිංචි නොකළ පෞද්ගලික දේපළ වහාම ලියාපදිංචි කරන ලෙස දේපළ හිමිකරුවන් වෙත දන්වා තිබේ. රජයේ ප්‍රවෘත්ති දෙපාර්තමේන්තුව සඳහන් කරන්නේ කොළඹ නාගරික කොමසාරිස් නීතිඥ රෝෂීණි දිසානායක මෙම දැනුම් දීම සිදුකර ඇති බවය. දේපළවල අයිතිය සුරක්ෂිත කර ගැනීම සදහා නගරසභාවේ ලියාපදිංචි කිරීම අත්‍යවශ්‍ය බවද පැවසේ. නාගරික කොට්ඨාසවලට අදාලව මේ දක්වා ලියාපදිංචි වී නැති දේපල පිළිබද තොරතුරු කොළඹ මහනගර සභාවේ www.colombo.mc.gov.lk නිල වෙබ් අඩවියට පිවිසීමෙන් ලබා ගත හැකි බවද කොළඹ නාගරික කොමසාරිස් සඳහන් කරයි. නොවැම්බර් මස 30 වන දිනට පෙර ලියාපදිංචිය සිදුකර ගැනීම අනිවාර්ය බවද ඇය සඳහන් කරයි.", "URL": "https://lankatruth.com/si/?p=123632", "Category": "පුවත්", "Parent URL": null}