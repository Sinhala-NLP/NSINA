{"Source": "Lankatruth", "Timestamp": "July 23, 2019", "Headline": "පුලියන්කුලම ළිඳකින් යුධ උපකරණ තොගයක් ගොඩ ගනියි", "News Content": "පුලියන්කුලම පොලිස් බල ප්‍රදේශයේ පුලියන්කුලම සහ රාමනූර් යන ප්‍රදේශවල සිදුකරන ලද විශේෂ සෝදිසි මෙහෙයුමකදී ළිඳක් තුළ තිබූ යුධ උපකරණ තොගයක්, පුලියන්කුලම විශේෂ කාර්ය බලකා නිලධාරීන් විසින් ඊයේ(22) සොයාගෙන තිබේ. රාම්රාජ් නැමති පුද්ගලයෙකුට අයත් ළිඳක් තුළ මෙම යුධ උපකරණ තොගය සඟවා තිබී ඇති අතර මිලි මීටර 81 වර්ගයේ මෝටාර් උණ්ඩ 27 ක්, පුද්ගල නාශක බෝම්බයක් හා ටී 56 බැරල් කොටසක් මෙලෙස සොයාගෙන තිබේ. සිද්ධිය සම්බන්ධව මෙතෙක් කිසිඳු සැකකරුවෙකු අත්අඩංගුවට ගෙන නොමැති අතර ගොඩගනු ලැබූ යුධ උපකරණ අධිකරණය වෙත ඉදිරිපත් කිරීම සඳහා පුලියන්කුලම පොලීසිය වෙත ඉදිරිපත් කර ඇත.", "URL": "https://lankatruth.com/si/?p=78011", "Category": "පුවත්", "Parent URL": null}