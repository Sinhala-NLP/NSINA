{"Source": "Lankatruth", "Timestamp": "June 10, 2019", "Headline": "ඡන්ද හිමි නාමලේඛන නිසි පරිදි ලැබේදැයි සෙවීමට සමීක්ෂණ කණ්ඩායමක්", "News Content": "ඡන්ද හිමි නාමලේඛන ආකෘති පත්‍ර ක්‍රමාණුකූලව ඡන්ද දායකයන් අතට පත්වන්නේ දැයි සොයා බැලීමට මැතිවරණ මහලේකම් කාර්යාලය මගින් විශේෂ සමීක්ෂණ කණ්ඩායමක් පත් කර තිබේ. ආකෘතිපත්‍ර බෙදා හැරීම ග්‍රාම නිළධාරීවරුන් මාර්ගයෙන් මේ දිනවල සිදුවන අතර ඇතැම් ග්‍රාමනිලධාරීවරුන් සම්බන්ධව ලැබී ඇති පැමිණිලි හේතුවෙන් මෙම පියවර ගෙන තිබේ. සහකාර මැතිවරණ කොමසාරිස්වරුන්ගේ ප්‍රධානත්වයෙන් සමීක්ෂණ කණ්ඩායම් මේ සම්බන්ධව විමර්ශනය කිරීමට නියමිතය. එසේම මේ දක්වා ද ආකෘතිපත්‍ර තමාවෙත ලැබී නොමැති නම් ඒවා ප්‍රදේශයේ ග්‍රාම නිලධාරීවරයා හමුවී ලබාගන්නා ලෙස මැතිවරණ මහ ලේකම් කාර්යාලය දන්වා සිටියි. ලබන වසරේ පැවැත්වෙන සියළු මැතිවරණ සඳහා ද මෙම ඡන්ද හිමි නාමලේකනය සැළකිල්ලට ගන්නා බව මැතිවරණ මහ ලේකම් කාර්යාලය වැඩිදුරටත් සඳහන් කරයි.", "URL": "https://lankatruth.com/si/?p=75435", "Category": "පුවත්", "Parent URL": null}