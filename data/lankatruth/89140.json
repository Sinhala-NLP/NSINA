{"Source": "Lankatruth", "Timestamp": "January 29, 2020", "Headline": "කොරෝනා යැයි සැක 05ක් කුරුණෑගල රෝහලේ", "News Content": "කෝරෝනා වෛරසය වැළඳී ඇතැයි සැක කරන රෝගීන් පස් දෙනෙකු කුරුණෑගල ශීක්ෂණ රෝහලේ ප්‍රතිකාර ගනිමින් සිටින බවට රෝහල් ආරංචිමාර්ග සඳහන් කරයි. මේ සම්බන්ධයෙන් තොරතුරු සොයාබැලීමේදී අප වෙත ආනරවණ යවූයේ කෝරෝනා වෛරසය පැතිරයාම වලක්වා ගැනීම සඳහා සැක සහිත රෝගීන් යොමු කිරීමට කුරුණෑගල ශීක්ෂණ රෝහලේ වෙනමම ඒකකයක් ස්ථාපිත කරන බවට ඊයේ සෞඛ්‍ය අමාත්‍යාංශය නිවේදනය කළද මෙතෙක් එවැනි වාට්ටුවක් හෝ සූදානම් කර නැති බවය. කොරෝනා යැයි සැකකරන රෝගීන් පස් දෙනාද අනෙකුත් සාමාන්‍ය රෝගීන් සමග ප්‍රතිකාර ලබනමින් සිටින බවද වාර්තා වේ. රෝහල් කාර්මණ්ඩලවලට අවශ්‍ය මුඛ ආවරණ, අත් ආවරණ අවශ්‍ය ප්‍රමාණයට නැති බවත් විශේෂයෙන් සෞඛ්‍යාරක්ෂිත ඇඳුම් පැලඳුම් කට්ටල හෝ මෙතෙක් රෝහලට ලැබී නැති බවත් වැඩිදුරටත් අනාවරණය වේ. මෙවැනි තත්වයක් තුළ වෛද්‍යවරු ඇතුළු රෝහල් කාර්යමණ්ඩල ඉතාමත් අඩු පහසුකම් යටතේ අනාරක්ෂිතව රාජකාරි කරමින් සිටිනි අතර රෝහලේ අනෙකුත් රෝගීන්ද මින් ආනාරක්ෂිත තත්වයට ඇද වැටී තිබේ. මේ සම්බන්ධයෙන් සොයාබලා අදාළ ඒකකය ආරක්ෂිතව වහාම පිහිටුවීමට කටයුතු කිරීම බලධාරීණ්ගේ වගකීමකි.", "URL": "https://lankatruth.com/si/?p=89140", "Category": "පුවත්", "Parent URL": null}