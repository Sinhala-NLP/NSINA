{"Source": "Lankatruth", "Timestamp": "March 5, 2021", "Headline": "ආණ්ඩුව විදුලි මාෆියාවකට පාර කපයි…", "News Content": "විදුලි අර්බුදයකට මිහුණදීමේ පියවරක් වශයෙන් පසුගිය වසරේ දෙසැම්බර් 08 වෙනි දින මන්නාරම් ප්‍රදේශයේ විවෘත කරන ලද තම්බපවනී සුලං විදුලි බලාගාර ව්‍යාපෘතියේ නිෂ්පාදිත විදුලිය අපතේයාමට ඉඩ හැරීමෙන් ආණ්ඩුව විදුලි මාෆියාවකට පාර කපා ඇති බවට තොරතුරු අනාවරණය වේ. මේ වනවිටද පෞද්ගලික අංශයෙන් අධික මිලකට විදුලිය මිලදී ගැනීම සඳහා අමාත්‍ය මණ්ඩලය තුළ මූලික සාකච්ඡා සිදු කර ඇති බව වාර්තා වී තිබේ. මෙම සාකච්ඡා ආරම්භ වී ඇත්තේ පසුගිය වසරේ දෙසැම්බර් 08 වනදි අගමැති මහින්ද රාජපක්ෂ විසින් විවෘත කරන ලද තම්බපවනී සුලං විදුලි බලාගාරයේ නිෂ්පාදිත මෙගාවොට් 80කට වැඩි විදුලි බලයක් අපතේ යාමට ඉඩ හැර ඇති පසුබිමකය. එම බලාගාරයේ සම්පූර්ණ ධාරිතාව මොගාවොට් 103.5ක් වේ මෙම විදුලි නිෂ්පාදන අපතේ යාමට ඉඩ හැරි ඇත්තේ නිෂ්පාදිත විදුලිය සම්ප්‍රේෂණය කිරීම සඳහා අවශ්‍ය ග්‍රීට් උපපොළවල් නිසි පරිදි න්‍යාමනය නොකිරීමෙන් බව ලංකා විදුලි බල මණ්ඩලයේ ඉංජිනේරුවන් හෙළිකර තිබේ. මේ වනවිට රට පුරා වියලි කාලගුණය තත්වයක් වර්ධනය වීමත් සමග බරපතල විදුලි අර්බුදයක් පිළිබඳව දැඩි අනතුරු ඇඟවීම් සිදු කර ඇත.", "URL": "https://lankatruth.com/si/?p=112034", "Category": "ආර්ථික පුවත්", "Parent URL": null}