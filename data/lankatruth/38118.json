{"Source": "Lankatruth", "Timestamp": "July 23, 2017", "Headline": "දැයට කිරුළේ කෝටි 12ක ගොඩනැගිල්ල “පොදු වැසිකිළියක්” වෙලා", "News Content": "පසුගිය මහින්ද රාජපක්ෂ පාලන සමයේ ආරම්භ කළ “දැයට කිරුළ” වැඩ සටහන යටතේ 2013 වසරේ දී රුපියල් කෝටි 12ක වියදමින් ආරම්භ කළ දන්කොටුව නගර රංග ශාලාව හා සම්මන්ත්‍රණ ශාලාවේ වැඩ අවසන් නොකිරිම නිසා එම ස්ථානය “සල්ලාලයන්ගේ බේබද්දයන්ගේ හා කුඩු කාරයන්ගේ තිත්පොළක්” වී ඇතැයි ප්‍රදේශවාසීහු පවසති. විදුලිය ලබා ගැනීම, බිම සැකසීම හා ආසන සවි කිරිමට නොහැකිවීමෙන් ජනතාවගේ ප‍්‍රයෝජනයට ගැනිමටත් පෙරම ගොඩනැගිල්ල විනාශයට ලක්වෙමින් තිබීම ජාතික අපරාධයක් බව ජනතාව පවසති. මෙම ගොඩනැගිල්ල පොදු වැසිකිළියක් බවට පත්වී ඇතැයිද ඔවුහු පවසති. ජනතා මුදල් නාස්ති කරමින් පසුගිය රජයෙන් සිදුකළ තවත් එක් සුදු අලියෙක් වීමට පෙර එහි වැඩ ඉක්මනින් අවසන් කර ජනතා අයිතියට පත්කරන ලෙස ප‍්‍රදේශවාසීහු ඉල්ලා සිටිති. පසුගිය මහින් දරාජපක්ෂ පාලන සමයේ ඇති කළ “දැයට කිරුළ” වැඩ සටහන මගින් බොහෝ ප්‍රදේශවල කෝටි ගණනක් වැය කර ඉදිකළ ගොඩනැගිලි මේ වනවිට ජනතාවට ප්‍රයෝජනයක් ගත නොමැකි මට්ටමට විනාශ වී ඇති අතර බොහෝ ගොඩනැගිලි එම දැයට කිරුළ වැඩසටහන අවසන් වනවිටම ගලවා ඉවත් කිරීමටද එකළ පාලනය විසින් කටයුතු කර තිබිණි.", "URL": "https://lankatruth.com/si/?p=38118", "Category": "පුවත්", "Parent URL": null}