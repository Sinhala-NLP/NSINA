{"Source": "Lankatruth", "Timestamp": "July 17, 2018", "Headline": "මාලක සිල්වාගේ නඩුවට අදාල නීතිපති උපදෙස් මෙතෙක් ලැබී නැහැ", "News Content": "හිටපු අමාත්‍යවරයෙකු වන මර්වින් සිල්වා මහතාගේ පුත් මාලක මනෝජ් සිල්වා ඇතුළු සැකකරුවන් 8 දෙනෙකුට එරෙහිව පවතින නඩුවේ නීතිපති උපදෙස් මේ වන තෙක් ලැබී නැතැයි කොළඹ අපරාධ විමර්ශන කොට්ඨාසය අද(17) අධිකරණය හමුවේ කරුණු අනාවරණය කළේ ය. හිටපු අමාත්‍ය මර්වින් සිල්වා මහාතාගේ පුත් මාලක මනෝජ් සිල්වා ඇතුළු 8 දෙනෙකු බම්බලපිටිය රාත්‍රී සමාජශාලාවක් තුළදී බ්‍රිතාන්‍ය ජාතික යුවලකට පහර දුන් බවට චෝදනා පවතී. මෙම චෝදනාවට අදාලව මෙම සැකකරුවෝ අධිකරණය හමුවේ පෙනී සිටියහ.", "URL": "https://lankatruth.com/si/?p=56289", "Category": "පුවත්", "Parent URL": null}