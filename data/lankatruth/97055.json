{"Source": "Lankatruth", "Timestamp": "October 5, 2020", "Headline": "පොලිසියේ නිවාඩු අවලංගුයි", "News Content": "පොලිසියේ සියලුම තරාතිරම්වල නිලධාරීන්ගේ නිවාඩු සහ දින විවෙක නැවත් දැනුම් දෙනතුරු අවලංගු කළ බව සඳහන් කරමින් පොලිස්පති කාර්යාලය නිල නිවේදනයක් නිකුත් කරයි. කොරෝනා රෝග ව්‍යප්තිය වැළැක්වීම සඳහා රජය ගෙනයනු ලබන වැඩපිළිවෙළ සඳහා පොලීසියේ සෘජු දායකත්වය ලබාදීම සඳහා අවශ්‍ය මානව සම්පත් සූදානම් කිරීම පිණිස එම තීරණය ගෙන ඇති බව එම නිවේදනයේ සඳහන් කර තිබේ. ඉතා අත්‍යාවශ්‍ය අවස්ථාවක දී ස්ථානාධිපතිවරුන්ගේ සහ රාජ්‍ය නිවේදිත නිලධාරීන්ගේ නිවාඩු පොලිස්පති විසින් අනුමත කරනු ලබන අතර සෙසු නිලධාරීන් හට නිවාඩු අනුමත කිරීම අදාළ ජ්‍යෙෂ්ඨ නියෝජ්‍ය පොලිස්පතිවරුන් විසින් තම අභිමතය පරිදි සිදුකළ හැකි බවද එහි සඳහන් වේ.", "URL": "https://lankatruth.com/si/?p=97055", "Category": "පුවත්", "Parent URL": null}