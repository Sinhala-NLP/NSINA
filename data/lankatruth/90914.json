{"Source": "Lankatruth", "Timestamp": "March 12, 2020", "Headline": "කොරෝනා වසංගතය: පසුගිය සතිය තුළ ඉතාලියෙන් සහ දකුණු කොරියාවෙන් 1800ක් ලංකාවට ඇවිත්", "News Content": "කොරෝනා වසංගතය හේතුවෙන් පසුගියට සතිය තුළ ඉතාලියේ සහ දකුණු කොරියාවේ සිට 1,800ක පිරිසක් ලංකාවට පැමිණ ඇති නමුත් ඔවුන් සියලු දෙනාම නිරෝදායන කටයුතු සඳහා යොමු කර ඇත්දැයි මෙතෙක් වාර්තා නොවේ. කොවිඩ් – 19 හෙවත් නව කොරෝනා වෛරසය ඉතාලියේ සහ දකුණු කොරියාවේ සීග්‍රයෙන් ව්‍යාප්තවීම හේතුවෙන් එහි සේවය කරමින් සිටි ශ්‍රී ලාංකිකයින් මෙලෙස මෙරටට පැමිණ තිබේ. පසුගිය 03 වනදා පැමිණි පිරිසගෙන් වැඩි සංඛ්‍යාවක් ඉතාලියේ සිට පැමිණ ඇති බවද වාර්තා වේ. ඉතාලිය සහ ඉරානයේ සිට ගුවන් මෙන්ම නෞකා මඟින් මෙරටට පැමිණෙන සියලුම මගීන් දින 15ක කාලයක් නිරෝධායනයට ලක් කිරීමට සෞඛ්‍ය අමාත්‍යාංශය පසුගිය 05 වනදා වනවිට තීරණය කර තිබූ නමුත් ඊට පෙර පැමිණි 1800ක පිරිසෙන් බොහෝ දෙනෙකු කිසිම නිරෝදායක කටයුත්තකට ලක් කර නොතිබීමද විශේෂත්වයකි.", "URL": "https://lankatruth.com/si/?p=90914", "Category": "පුවත්", "Parent URL": null}