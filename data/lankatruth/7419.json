{"Source": "Lankatruth", "Timestamp": "June 5, 2013", "Headline": "උතුරු මැද රෝගයෙන් මීයන්ටත් අපලයි", "News Content": "උතුරු මැද පළාතේ පවතින වකුගඩු රෝගයට හේතුවක් ලෙස එම ප‍්‍රදේශවල ළිං ජලය බලපාන බවට වෛද්‍ය පර්යේෂණායතනය විසින් යළිත් වරක් තහවුරු කරගෙන තිබේ. මීයන් රංචු දෙකක් යොදාගෙන කරන ලද විශේෂ පරීක්ෂණයකදී මෙම තහවුරු කිරීම සිදු කර ඇත. උතුරු මැද පළාතේ පවතින වකුගඩු රෝගයට හේතුවක් ලෙස එම ප‍්‍රදේශවල ළිං ජලය බලපාන බවට වෛද්‍ය පර්යේෂණායතනය විසින් යළිත් වරක් තහවුරු කරගෙන තිබේ. මීයන් රංචු දෙකක් යොදාගෙන කරන ලද විශේෂ පරීක්ෂණයකදී මෙම තහවුරු කිරීම සිදු කර ඇත. උතුරු මැද පළාතේ ගම්මාන තුනකින් ලබා ගත් ළිං ජලය එක් මී රංචුවකටත් සාමාන්‍ය පානීය ජලය තවත් මී රංචුවකටත් බීමට ලබාදී මෙම පර්යේෂණය සිදු කර තිබේ. මෙහිදී රජරට ළිං වලින් ජලය ලබා දුන් මී රංචුව දින කිහිපයකින් ලෙඩ වී ඇති අතර උන් මරණයටද පත් වී තිබේ.  ලෙඩ වූ හා මිය ගිය මීයන්ගේ වකුගඩු පිළිබඳව පර්යේෂණ කළ පර්යේෂණ කණ්ඩායම මීයන් මියයෑමට මූලික හේතුව මීයන්ගේ වකුගඩු විනාශ වීම බව තහවුරු කරගෙන ඇත. පානීය ජලය ලබාදුන් මීයෝ සුවෙන් සිටින බවද කියති. මෙම පර්යේෂණයෙන් හෙළි වූ තොරතුරු මත එම ලිං ජලය පරීක්ෂාවේදී ෆ්ලෝරයිඩ් සාන්ද්‍රණය ඉහළ මට්ටමක පැවැති බවද තහවුරු වී තිබේ.", "URL": "https://lankatruth.com/si/?p=7419", "Category": "පුවත්", "Parent URL": null}