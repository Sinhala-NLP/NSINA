{"Source": "Lankatruth", "Timestamp": "December 17, 2016", "Headline": "රවීගේ ප්‍රකාශය වැරදියි", "News Content": "වත්මන ආණ්ඩුව මුහුණ දී තිබෙන ආර්ථික අර්බුදයේ වගකීම මහින්ද රාජපක්ෂ පාලනයටම පැවරීම වැරදි බවත් වත්මන් ආණ්ඩුවට ගෙවීමට වී ඇත්තේ රාජපක්ෂලගෙ ණය සහ පව්පු පැයි රවී කරුණානායක මහතාගේ ප්‍රකාශය වැරදි බවත්, පසුගිය කාලයේ වරින් වර රට පාලනය කළ එක්සත් ජාතික පක්ෂයත් ශ්‍රී ලංකා නිදහස් පක්ෂයත් යන ප්‍රධාන පක්ෂ දෙකම ඊට වගකිව යුතු බවත් මුදල් රාජ්‍ය ඇමති ලක්ෂ්මන් යාපා අබේවර්ධන මහතා සතිඅන්ත පුවත්පතක් සමග එක් වෙමින් පවසයි. ඉන් උපුටාගත් කොටස පහතිප් පල වේ. මුදල් ඇමති රවී කරුණානායක නිතරම කියනවා එයාලට ගෙවන්න වෙලා තියෙන්නේ රාජපක්ෂලගෙ ණය සහ පව් කියලා. ඔබ රාජපක්ෂ ආණ්ඩුවෙත් ආර්ථික කටයුතු සම්බන්ධ කටයුතු කරපු කෙනෙක්. ඒ කියන්නේ ඔබත් රවීලා කියන විදහට මහින්දගේ පව්වල කොටස්කාරයෙක්. මම ඔය කතාවට එකඟ නැහැ. මම ඔය කතාව කියන්නේත් නැහැ. මේක රාජපක්ෂ පාලනයෙන් ආපු පවක්ම නොවෙයි. 1970 ගණන්වල ඉඳලා මේ ණය වැඩිවෙමින් එනවා. එක්සත් ජාතික පක්ෂයත්, ශ්‍රී ලංකා නිදහස් පක්ෂයත් එක වගේ කාලයක් වරින්වර ආණ්ඩු කරලා තියෙනවා. ඒක නිසා කාටවත් අනෙක් අය තමයි පව් කාරයෝ කියලා ඇඟිල්ල දිකකරන්න බැහැ. අපි කවුරුත් මේකට වගකියන්න ඕනෑ. දැන් මේක නිවැරදි කරන්න අපි දෙගොල්ලන්ටම අවස්ථාවක් උදාවෙලා තියෙනවා. අපි දැන් ඒක නිවැරදි කරගමු. රවී කරුණානාරයකගේ ප්‍රකාශය වැරදියි කියලා තමයි මමනම් හිතන්නේ.", "URL": "https://lankatruth.com/si/?p=25473", "Category": "පුවත්", "Parent URL": null}