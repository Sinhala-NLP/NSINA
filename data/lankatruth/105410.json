{"Source": "Lankatruth", "Timestamp": "December 28, 2020", "Headline": "ගැබිනි මව්වරු 600කට කොරෝනා… බිය නොවී මාතෘ සායනයට යන්න…", "News Content": "ගැබිනි මව්වරුන් 600කට වඩා වැඩි පිරිසකට මේ වනවිට කොවිඩ් – 19 වෛරසය වැළඳී ඇතැයිද එහෙත් කිසිඳු බියක් ඇති කර නොගෙන නොකඩවා සායනයට යන්නැයිද ප්‍රසව හා නාරිවේද විශේෂඥ වෛද්‍ය මයුරම්මාන දෙවොලගේ මහතා පවසයි. වෛද්‍යවරයා මේ බව පැවසූවේ අද (28) පැවැති මාධ්‍ය හමුවක් අමතමිණි. එහිදී වැඩිදුරටත් අදහස් දැක්වූ ඒ මහතා… “ගර්භනී මාතාවක් විශේෂයෙන් මේ වෛරසයෙන් පරිස්සම් වෙන්න ඕනේ. දැනට වාර්තාවෙන අන්දමට මව්වරුන් 600කට වැඩි පිරිසකට වෛරසය වැළඳිලා තිබෙනවා. සමහර කෙනෙකුට බයක් හිතෙන්න පුළුවන් මේ දිනවල කොවිඩ් නිසා සායනයට යන්න හොඳ නැහැ කියලා. සායනයට අනිවාර්යයෙන්ම යා යුතුයි. කොවිඩ් ඇති කෙනෙක් සහ කොවිඩ් නැති කෙනෙක් අතර සම්බන්ධයක් ඇති නොවන අයුරින් සෑම රෝහලකම වගේ කටයුතු කරනවා.”", "URL": "https://lankatruth.com/si/?p=105410", "Category": "පුවත්", "Parent URL": null}