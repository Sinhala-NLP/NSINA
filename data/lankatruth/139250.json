{"Source": "Lankatruth", "Timestamp": "September 15, 2022", "Headline": "Anu 71 සමග තරුණයෙක් අත්අඩංගුවට", "News Content": "රජය විසින් තහනම් කර ඇති වල්නාශක වර්ගයක් වන Anu 71 (Ammonium Salt of Glyphosate 71%sg) තොගයක් සමග 22 හැවිරිදි තරුණයෙකු මැදවච්චිය පොලිස් වසමේ මෛත්‍රීපුර ජල පොම්පාගාරය අසළ දී විශේෂ කාර්ය බළකාය විසින් ඊයේ (14) අත්අඩංගුවට ගෙන තිබේ. ඔහු උපුල්දෙණිය ප්‍රදේශයේ පදිංචිකරුවෙකු බවද වාර්තා වේ. අදාළ පුද්ගලයා සතුව තිබී තීරුබදු නොගෙවා මෙරටට නීතිවිරෝධී ලෙස ගෙන්වන ලද Anu 71 (Ammonium Salt of Glyphosate 71%sg) වර්ගයේ තහනම් වල්නාශක ග්‍රෑම් 100 බැගින් අඩංගු පැකට් 500ක් විශේෂ කාර්ය බළකාය භාරයට ගෙන තිබේ. අත්අඩංගුවට ගත් පුද්ගලයා වැඩිදුර විමර්ශන කටයුතු සඳහා මැදවච්චිය පොලිස් ස්ථානය වෙත භාර දී ඇත.", "URL": "https://lankatruth.com/si/?p=139250", "Category": "පුවත්", "Parent URL": null}