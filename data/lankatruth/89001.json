{"Source": "Lankatruth", "Timestamp": "January 25, 2020", "Headline": "කොරෝනා වෛරසයදැයි සැකපිට කාන්තාවන් දෙදෙනෙක් කොළඹ IDH රෝහලට", "News Content": "කොරෝනා වෛරසය වැළඳී ඇති බවට සැකපිට කොළඹ අයි.ඩී.එච් රෝහලට කාන්තාවන් දෙදෙනකු ඇතුළත් කර ඇතැයි වාර්තා වේ. කෙසේ වෙතත් එම කාන්තාවන් දෙදෙනාට එම රෝගය වැළඳී ඇති බවට මෙතෙක් තහවුරු වී නොමැති බව සෞඛ්‍ය අංශ පවසයි. චීනයේ වූහාන් පළාතේ වෛද්‍ය විද්‍යාලයක අධ්‍යාපනය ලබා මෙරටට පැමිණි ශ්‍රී ලාංකික තරුණියක් සහ මෙරට සංචාරයක් සඳහා පැමිණි චීන ජාතික කාන්තාවක් මෙලෙස රෝහල වෙත ඇතුළත් කර ඇති බව පැවසේ. මේ වනවිට පරික්ෂා කිරීම සඳහා ඔවුන්ගේ සෙම සාම්පල සහ රුධිර සාම්පල කොළඹ වෛද්‍ය පර්යේෂණ ආයතනය වෙත යොමු කර ඇති බවද වාර්තා වේ.", "URL": "https://lankatruth.com/si/?p=89001", "Category": "පුවත්", "Parent URL": null}