{"Source": "Lankatruth", "Timestamp": "January 27, 2019", "Headline": "මහින්දානන්දගෙන් ජවිපෙට ඇරයුමක්", "News Content": "රට පත්ව ඇති දැවැන්ත කඩාවැටීමෙන් ගොඩ ගැනීමට මහින්ද රාජපක්ෂ මහතා සහ මෛත්‍රිපාල සිරිසේන මහතා සහ තවත් පක්ෂ එක්ව ගොඩනගන බලවේගයකට එක්වන්නැයි මහින්දානන්ද අලුත්ගමගේ මහතා ජනතා විමුක්ති පෙරමුණට ආරාධනා කර සිටියි. මේ වනවිට රට සංස්කෘතික, ආගමික හා දේශපාලනිකව මේ වනවිට කඩා වැටී ඇති බවත් නැවත රට ගොඩ නැගිමට පුළුල් සන්ධානයක් ගොඩනගමින් පවතින බවත් ඒ මහතා පවසයි. ඒ වෙනුවෙන් මේ වනවිට පක්ෂ 48ක් සමඟ සාකච්ඡාකර එකඟවී ඇති අතර එයට ජනතා විමුක්ති පෙරමුණට ද එක්වන ලෙස මහින්දානන්ද අලුත්ගමගේ මන්ත්‍රීවරයා පවසයි. ඒ මහතා මේ බව පවසා සිටියේ ඊයේ(26) යටිනුවර ප්‍රදේශයේ පැවති ජන හමුවකට එක්වෙමිනි.", "URL": "https://lankatruth.com/si/?p=67062", "Category": "පුවත්", "Parent URL": null}