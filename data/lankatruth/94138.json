{"Source": "Lankatruth", "Timestamp": "June 18, 2020", "Headline": "2011 ලෝක කුසලානය වික්කේ කවුද?", "News Content": "2011 වසරේ පැවති ක්‍රිකට් ලෝක කුසලාන තරඟාවලියේ අවසන් මහා තරඟය පාවදුන්නානම් ඒ සම්බන්ධ යෙන් වත්මන් ආණ්ඩුව ඉතාමත් ගැඹුරින් රටේ ජනතාවට පිළිතුරු ලබා දියයුතු යැයි ජනතා විමුක්ති පෙරමුණේ නායක අනුර දිසානායක මහතා අවධාරණය කරයි. ඒ 2011 වසරේ පැවති ක්‍රිකට් ලෝක කුසලාන තරගාවලියේ අවසන් මහා තරඟය, ශ්‍රී ලංකාව ඉන්දියාවට පවාදුන් බව, එවකට හිටපු ක්‍රීඩා අමාත්‍ය මහින්දානන්ද අළුත්ගමගේ මහතා විසින් සිදු කළ ප්‍රකාශයට ප්‍රතිචාර දක්වමිණි. “පවාදුන්නානම් ඒ කවුද? කොහෙදිද? මැදිහත්වුනේ කවුද? මුදල් සංසරණය වුනේ කොහාටද? ඒ සියල්ල රටට හෙළිදරව් කිරීම එවකට ක්‍රීඩා අමාත්‍ය ධුරය දරපු මහින්දානන්ද අලුත්ගමගේ වගකීමක්. ඔහුට තවදුරටත් මේ පිළිබඳ කිසිදු කරුණක් සඟවා සිටින්න, මේ පිළිබඳ කිසිදු කරුණක් යටිමඩි ගහන්න අයිතියක් නැහැ. ඒ නිසා වහාම මේ පිළිබඳ සියලු තොරතුරු රටට ඉදිරිපත් කළ යුතුයි. ආණ්ඩුව වහාම මේ පිළිබඳව විධිමත් විමර්ශනයක් ආරම්භ කළ යුතුයි.” යැයි අනුර දිසානායක මහතා වැඩිදුරටත් පවසයි.", "URL": "https://lankatruth.com/si/?p=94138", "Category": "පුවත්", "Parent URL": null}