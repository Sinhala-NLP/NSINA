{"Source": "Lankatruth", "Timestamp": "September 30, 2017", "Headline": "රෝහින්ග්‍යාවරුන්ට හින්සා කළ අය රක්ෂිත බන්ධනාගාරයට", "News Content": "මියන්මාර සරණාගතයින් පිරිස රැදී සිටි ගල්කිස්සේ නිවස අසළ කළහකාරීව හැසිරෙමින් එහි දේපළවලට හානි කිරීමේ සිද්ධියට අදාළව පුද්ගලයකු ඔක්තෝබර් 09 දක්වා රක්ෂිත බන්ධනාගාර ගත කරන ලෙස ගල්කිස්ස ප්‍රධාන මහේස්ත්‍රාත් මොහොමඩ් මිහාල් මහතා අද (30) නියෝග කර තිබේ. මෙලෙස රිමාන්ඩ් කරනු ලැබ ඇත්තේ කොළඹ අපරාධ විමර්ශන කොට්ටාසය විසින් ඊයේ (29) බම්බලපිටියේදි අත්අඩංගුවට ගනු ලැබ අද ගල්කිස්ස මහේස්ත්‍රාත් අධිකරණයට ඉදිරිපත් කළ සැකකරුවාය. මේ අතර එම සිද්ධියටම අදාලව 43 හැවිරිදි කාන්තාවක ගල්කිස්ස ප්‍රදේශයේදි අත්අඩංගුවට ගත් බව කොළඹ අපරාධ විම්ර්ශන කොට්ඨාසය කියයි. ඇයද අධිකරණයට ඉදිරිපත්කිරීමට නියමිතය", "URL": "https://lankatruth.com/si/?p=41675", "Category": "පුවත්", "Parent URL": null}