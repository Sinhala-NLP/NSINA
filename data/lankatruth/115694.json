{"Source": "Lankatruth", "Timestamp": "April 30, 2021", "Headline": "ජනතාව නලා හැඬවීම ආණ්ඩුවට විරෝධය ප්‍රකාශ කිරීමක්-මහින්ද රාජපක්ෂ 2019 දී කියයි.", "News Content": "කොළඹ නෙළුම් පොකුණ අසල දී විශේෂ ප්‍රභූ රථ පෙළකට නලා හඬවා ජනතාව දැක්වූ විරෝධය ආණ්ඩුවට එරෙහි විරෝධයක් බව විපක්ෂ නායක මහින්ද රාජපක්ෂ මහතා 2019 මැයි 23 වනදා පැවසීය. ඒ උතුරු සහ නැගෙනහිර දේශපාලන නියෝජිතයන් පිරිසක් බත්තරමුල්ල නෙළුම් මාවතේ පොදුජන පෙරමුණ කාර්යාලයේ දී එතුමා හමු වීමෙන් අනතුරුවය. “මේ ආණ්ඩුවට ජනතාවගේ ප්‍රබල විරෝධයක්, කළකිරීමක් එල්ලවෙලා තියනවා. වාහනවල නලා හැඬවීමෙන් ප්‍රකාශයට පත් කළේ ඒ ජනතා විරෝධයයි. විවිධ සිද්ධි මතුකරමින් ඒ විරෝධය වෙන පැත්තකට හැරවීමට ආණ්ඩුව කටයුතු කරනවා. මේ රට ගොඩගන්න නම් දැන් දේශපාලනයේ නොයෙදෙන නායකයෙක් ඕනෑ” යනුවෙන් මහින්ද රාජපක්ෂ මහතා වැඩිදුරටත් පවසා ඇත.", "URL": "https://lankatruth.com/si/?p=115694", "Category": "පුවත්", "Parent URL": null}