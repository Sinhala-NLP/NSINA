{"Source": "Lankatruth", "Timestamp": "October 13, 2021", "Headline": "සීනි තිත්ත වෙන ලකුණු", "News Content": "ණයවර ලිපි නිකුත් කිරීමේ ප්‍රමාදයක් හේතුවෙන් සීනි ආනයනය කිරීමට නොහැකි තත්වයක් උද්ගත වී ඇති බවත් එම තත්වය තුළ ආනයනය සම්බන්ධයෙන් පවතින ගැටලු මුල් කර ගනිමින් ව්‍යාපාරිකයන් පාලන මිල ඉක්මවා යමින් සීනි අලෙවි කරන බවට වාර්තා වී ඇති බවත් පාරිභෝගික කටයුතු අධිකාරිය පවසයි. සුදු සීනි කිලෝග්‍රෑමයක් රුපියල් 125ක් සහ දුඹුරු සීනි කිලෝග්‍රෑමයක් රුපියල් 128ක් ලෙස සිල්ලර මිල නියම කරමින් පාරිභෝගික කටයුතු අධිකාරිය පසුගියදා ගැසට් නිවේදනයක් නිකුත් කළද මේ වනවිට රටේ විවිධ ප්‍රදේශවල එම පාලන මිල ඉක්මවායමින් ඇතැම් වෙළෙඳුන් සීනි අලෙවිකරන බවට පැමිණිලි ලැබී ඇති බවද පාරිභෝගික කටයුතු අධිකාරිය සඳහන් කරයි. මේ දිනවල ඇතැම් වෙළඳසැල් තුළ සීනි හිඟයක් පවතින බවද වාර්තා වේ. සීනි ආනයනය කිරීමට පනවා තිබු සීමාවන් රජය විසින් පසුගියදා ඉවත් කළද ණයවර ලිපි නිකුත් කිරීමේ ප්‍රමාදයක් හේතුවෙන් සීනි ආනයනය කිරීමට නොහැකි තතවයක් උද්ගත වී ඇති බවටද මේ අතර වාර්තා වේ.", "URL": "https://lankatruth.com/si/?p=124578", "Category": "ආර්ථික පුවත්", "Parent URL": null}