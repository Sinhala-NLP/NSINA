{"Source": "Lankatruth", "Timestamp": "December 6, 2022", "Headline": "රනිල් පාර්ලිමේන්තුවෙන් පලා යයි", "News Content": "රනිල් වික්‍රමසිංහ අටවන ජනාධිපති පාර්ලිමේන්තුවට පැමිණ සැඟවී සිට පාර්ලිමේන්තු විවාදවලදී තමන්ට එල්ලවන චෝදනාවලට පිළිතුරුදීම සඳහා හිටිහැටියේ සභා ගර්භයට කඩා වැදී ආපසු පලා යාමේ ක්‍රමවේදයක් ආරම්භ කර තිබේ.  මැත කාලයේ ආසන්න පාර්ලිමේන්තු රැස්වීම් දින ගණනාවකදීම ඔහු මේ ආකාරයෙන් ක්‍රියා කරනු ලැබීය. සභා ගර්භයට නොපැමිණ පාර්ලිමේන්තුව තුළ සැඟවී සිටින අතර කිසියම් මන්ත්‍රීවරයෙකු ඔහුගේ ක්‍රියාකලාපයක් සම්බන්ධයෙන් විවේචනයක් ඉදිරිපත් කළහොත් වහාම සභා ගර්භයේ ජනාධිපතිට වෙන්කර තිබෙන ආසනයට පිවිස කිසිදු තර්කානුකූල නොවන නන්දෙඩවීම් සිදුකිරීම පුරුද්දක් කොට ගෙන තිබේ.  ඔහුට පිළිතුරු වශයෙන් අදාළ මන්ත්‍රීවරුන්ගේ කරුණු ඉදිරිපත් කිරීම්වලට ඉඩ නොතබා ආපසු පලා යාමේ ක්‍රියාමාර්ගයක් දිගින් දිගටම අනුගමන කරමින් සිටී. මෙම ක්‍රියාව පාර්ලිමේන්තු සම්ප්‍රදායටත් විනය රීතිවලටත් පටහැනි බව පාර්ලිමේන්තු කාර්ය මණ්ඩලයේ ජේෂ්ඨයන් පවසති.", "URL": "https://lankatruth.com/si/?p=142663", "Category": "පුවත්", "Parent URL": null}