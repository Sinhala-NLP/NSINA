{"Source": "Lankatruth", "Timestamp": "February 14, 2021", "Headline": "කොවිඩ් ආසාදිතයින් 796ක් සහ මරණ 06ක් ඊයේ දිනයේදී මෙරටින් වාර්තා වෙයි", "News Content": "කොරෝනා වෛරස් ආසාදිතයින් 796 දෙනෙකු ඊයේ (13) දිනයේදී මෙරටින් වාර්තා වී ඇතැයි කොවිඩ් -19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පැවසයි. ඒ අනුව මේ දක්වා රටතුළින් හඳුනාගත් කොරෝනා ආසාදිතයින් සමස්ත සංඛ්‍යාව 74,852ක් දක්වා ඉහළගොස් තිබේ. මේ අතර ඊයේ දිනයේදී කොරෝනා ආසාදිත මරණ 06ක් ද වාර්තා වී ඇති අතර මෙලෙස මියගොස් ඇත්තේ බණ්ඩාරගම, හබරාදූව, නිට්ටඹුව, මීගමුව, මහනුවර සහ නාරංගොඩ යන ප්‍රදේශවල පදිංචිකරුවන්ය. මේ දක්වා මෙරටින් වාර්තා වී ඇති කොවිඩ් ආසාදිත මරණ සංඛ්‍යාව 390ක් දක්වා ඉහළ ගොස් තිබේ.", "URL": "https://lankatruth.com/si/?p=110600", "Category": "කොවිඩ් -19 (කොරෝනා ) පුවත්", "Parent URL": null}