{"Source": "Lankatruth", "Timestamp": "February 18, 2012", "Headline": "ඇන්ටනීගේ අවසන් කටයුතු අදයි", "News Content": "වෙඩි ප්‍රහාරයකට ලක්‌ව ඇන්ටනී ප්‍රනාන්දු ධීවර තරුණයාගේ අවසන් කටයුතු පැවැත්වෙන අද (18) දින හලාවත නගරයේ ආරක්‍ෂාව සඳහා පොලිසිය, යුදහමුදාව සහ පොලිස්‌ විශේෂ කාර්ය බළකාය ප්‍රමුඛ දහසක ආරක්‍ෂක කණ්‌ඩායමක්‌ යොදවා ඇත. අවසන් කටයුතු පැවැත්වෙන අවස්‌ථාවේ කිසියම් කලබලයක්‌ ඇති කිරීමට කිසියම් පිරිසක්‌ උත්සාහ කළොත් එය මර්දනය කිරීමට මෙම ආරක්‍ෂක අංශ බලඇණිය යොදවා තිබේ. මේ අතර ධීවර තරුණයාගේ අවසන් කටයුතු පැවැත්වෙන අද (18) දින කිසිම ආකාරයක පෙළපාලියක්‌ උද්ඝෝෂණයක්‌ හලාවත නගරයේ පැවැත්වීම තහනම් කරමින් හලාවත අධිකරණය මගින් නියෝගයක්‌ද නිකුත් කර ඇත.ප්‍රදේශයේ ආරක්‍ෂක කටයුතු සංවිධානය කිරීම සඳහා ජ්‍යෙෂ්ඨ නියෝජ්‍ය පොලිස්‌පති ජූජිත් ජයසුන්දර, නියෝජ්‍ය පොලිස්‌පති රවී විඡේගුණවර්ධන යන මහත්වරුන්ගේ ප්‍රධානත්වයෙන් ජ්‍යෙෂ්ඨ පොලිස්‌ නිලධාරීහු පිරිසක්‌ද හලාවත නගරයට ගොස්‌ සිටිති.මෙම තරුණයා මියගියේ පසුගිය දා ආණ්ඩුව විසින් ඉන්ධන මිල ඉහල දැමූ අවස්ථාවේ එම මිල තමන්ට දරාගත නොහැකි යැයි පවසමින් උද්ඝෝෂණයක් නියැලෙමින් සිටියදී ආණ්ඩුවේ ආරක්ෂක අංශ විසින් කරන ලද වෙඩි ප්‍රහාරයකට ලක්වීමෙනි. එහිදී තවත් විශාල පිරිසක් තුවාල ලැබූ අතර ඉන් තිදෙනෙකු කොළඹ ජාතික රෝහලේ ප්‍රතිකාර ලබමින් සිටිති. මේ අතර ධීවර තරුණයාගේ අවසන් කටයුතු පැවැත්වෙන අද (18) දින කිසිම ආකාරයක පෙළපාලියක්‌ උද්ඝෝෂණයක්‌ හලාවත නගරයේ පැවැත්වීම තහනම් කරමින් හලාවත අධිකරණය මගින් නියෝගයක්‌ද නිකුත් කර ඇත. ප්‍රදේශයේ ආරක්‍ෂක කටයුතු සංවිධානය කිරීම සඳහා ජ්‍යෙෂ්ඨ නියෝජ්‍ය පොලිස්‌පති ජූජිත් ජයසුන්දර, නියෝජ්‍ය පොලිස්‌පති රවී විඡේගුණවර්ධන යන මහත්වරුන්ගේ ප්‍රධානත්වයෙන් ජ්‍යෙෂ්ඨ පොලිස්‌ නිලධාරීහු පිරිසක්‌ද හලාවත නගරයට ගොස්‌ සිටිති. මෙම තරුණයා මියගියේ පසුගිය දා ආණ්ඩුව විසින් ඉන්ධන මිල ඉහල දැමූ අවස්ථාවේ එම මිල තමන්ට දරාගත නොහැකි යැයි පවසමින් උද්ඝෝෂණයක් නියැලෙමින් සිටියදී ආණ්ඩුවේ ආරක්ෂක අංශ විසින් කරන ලද වෙඩි ප්‍රහාරයකට ලක්වීමෙනි. එහිදී තවත් විශාල පිරිසක් තුවාල ලැබූ අතර ඉන් තිදෙනෙකු කොළඹ ජාතික රෝහලේ ප්‍රතිකාර ලබමින් සිටිති.", "URL": "https://lankatruth.com/si/?p=1446", "Category": "පුවත්", "Parent URL": null}