{"Source": "Lankatruth", "Timestamp": "March 26, 2019", "Headline": "නිල නිවාස භාර නොදුන් හිටපු ඇමතිවරු 19කට නඩු", "News Content": "හිටපු අමාත්‍යවරුන් 19 දෙනෙකු රජයේ නිල නිවාස බාර නොදී සිටීම හේතුවෙන් නඩු පැවරීමට සිදුව ඇතැයි රාජ්‍ය පරිපාලන හා ආපදා කළමනාකරණ අමාත්‍යාංශය පවසයි. ධුර කාල අවසන්වීමෙන් පසු ඔවුන්ට ඉවත්වන ලෙස කිහිප වතාවක් දැනුම් දුන්නද එම නිවාසවලින් ඉවත් නොවීම හේතුවෙන් මෙම ක්‍රියාමාර්ගය ගැනීමට සිදුව ඇතැයි එම අමාත්‍යාංශය වැඩිදුරටත් සඳහන් කරයි. වත්මන් ආණ්ඩුවේ ඇමතිවරුන් 20 දෙනෙකු මෙම නිවාස ඉල්ලුම් කර ඇතැයි ද හිටපු ඇමතිවරුන් ඉවත් නොවීම හේතුවෙන් ගැටලුකාරී තත්වයක් මතුව ඇතැයි ද වාර්තා වේ. නිල නිවාසවලින් ඉවත් නොවී සිටින ඇතැම් හිටපු අමාත්‍යවරුන් ගෙවල් කුලී පවා ගෙවා ඇතැයි ද අමාත්‍ය වැටුපෙන් 10 % ක් අඩුකර ගෙන මෙම නිල නිවස පවරාදී තිබු බවද අමාත්‍යාංශ ආරංචි මාර්ග සඳහන් කරයි.", "URL": "https://lankatruth.com/si/?p=71054", "Category": "පුවත්", "Parent URL": null}