{"Source": "Lankatruth", "Timestamp": "July 15, 2021", "Headline": "සැමියාගේ පරිඝණකයට ඇතුල්වීම බිරිඳට තහනම්!", "News Content": "සැමියාගේ පෞද්ගලික පරිඝණකයට ඇතුල්වී එහි ගබඩා කර ඇති දත්ත, ලියකියවිලි, පණිවිඩ වැනි දැ ලබා ගැනීම බිරිඳට තහනම් කරමින් ගල්කිස්ස දිස්ත්‍රික් අධිකරණය විසින් වාරණ නියෝගයක් නිකුත් කර ඇතැයි වාර්තා වේ.කොළඹ දිස්ත්‍රික්කයේ රජයේ රෝහලක සේවය වෛද්‍යවරයෙකු වන සැමියා විසින් අධිකරණය හමුවේ පැමිණිල්ලක් ඉදිරිපත් කරමින් තමා නිවසේ නැති අවස්ථාවල සිය බිරිඳ විසින් තමන්ගේ පෞද්ගලික පරිඝණකයට අනවසරයෙන් ඇතුල් වී එහි ගබඩා කර ඇති දත්ත බාගත(Download) කරගන්නා බවත් සිය කාමරය තුල සවිකර ඇති උපකරණයක් මගින් දුරකතන කතාබහ පටිගත කරන බවටත් චෝදනා කර ඇත.සැමියා විසින් ඉදිරිපත් කල පැමිණිල්ල සලකා බැලූ ගල්කිස්ස අතිරේක මහේස්ත්‍රාත් ඩී.එම්. කොඩිතුවක්කු විසින් ජූලි 20 දා දක්වා බලපැවෙත්වෙන පරිදි විශේෂඥ වෛද්‍ය බිරිඳට සැමියාගේ පරිඝණකයට ඇතුල්වීම වාරණය කරමින් නියෝගයක් නිකුත් කර ඇත.මේ අතර මොවුන් දෙදෙනා දික්කසාදය වීම සඳහා පැවරූ නඩුවක්ද මෙම අධිකරණයේම විභාග වෙමින් පවතින බව වාර්තා වේ.", "URL": "https://lankatruth.com/si/?p=119609", "Category": "පුවත්", "Parent URL": null}