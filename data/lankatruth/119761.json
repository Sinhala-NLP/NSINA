{"Source": "Lankatruth", "Timestamp": "July 17, 2021", "Headline": "අගමැති මහින්දත් පච වැඩක් කරලා…", "News Content": "මහින්ද රාජපක්ෂ අගමැතිවරයාගේ අනුමත කාර්ය මණ්ඩල 462ක් වී තිබියදී එම සීමාව ඉක්මවා 517 දෙනෙකු ඒ සඳහා පත්කරගෙන ඇති බව අනාවරණය වේ. මෙම වර්ශය සඳහා අයවැය ප්‍රතිපාදන වෙන් කිරීමේදී අනුමත කාර්යමණ්ඩලයේ සංඛ්‍යාව 462ක් සේ දක්වා ඇත. එසේම එම ප්‍රතිපාදන වෙන්කරන අවස්ථාවේ සිටි කාර්යමණ්ඩලයේ සංඛ්‍යාව 418ක් වශයෙන්ද දක්වා තිබේ. ජාතික ජන බලවේගයේ පාර්ලිමේන්තු මන්ත්‍රී ජවිපෙ නායක අනුර දිසානායක පාර්ලිමේන්තුවේදී ඇසූ ප්‍රශ්නයකට අගමැතිවරයා ලබාදුන් පිළිතුරකින් අගමැතිවරයාගේ පෞද්ගලික කාර්යමණ්ඩලයේ සහ අග්‍රාමාත්‍ය ලේකම් කාර්යාලයේ සේවක සංඛ්‍යාව 517ක් වශයෙන් හෙළි වී ඇත. මෙම තොරතුරු අප්‍රේල් 20 වෙනි දින හැන්සාඩ් වාර්තාවෙන් අනාවරණය වේ.", "URL": "https://lankatruth.com/si/?p=119761", "Category": "පුවත්", "Parent URL": null}