{"Source": "Lankatruth", "Timestamp": "September 19, 2012", "Headline": "6%ට විරුද්ධ වන්නේ දේශද්‍රෝහීන් – මහාචාර්ය අනුර වික්‍රමසිංහ", "News Content": "නිදහස් අධ්‍යාපනය සඳහා රාජ්‍ය ආදායමෙන් 6% යෙදීමට එරෙහි වන්නේ දේශද්‍රෝහීන් මිස දේශප්‍රේමීන් නොවේ යැයි පේරාදෙණිය විශ්වවිද්‍යාලයේ රසායන විද්‍යා අංශයේ මහාචාර්ය අනුර වික්‍රමසිංහ මහතා පවසයි. ඔහු එසේ පැවැසුවේ පේරාදෙණිය විශ්වවිද්‍යාලයේදී පසුගියදා පැවැති මාධ්‍ය හමුවකදීය. දිනෙන් දින පරිහානියට ලක්වෙමින් පවතින මෙරට නිදහස් අධ්‍යාපනය ගොඩ ගැනීම සඳහා විශ්වවිද්‍යාල ආචාර්යවරුන් දැවැන්ත අරගලයක් කරගෙන යන මේ අවස්ථාවේ ඊට එරෙහිව කටයුතු කරන්නේ දේශද්‍රෝහීන් මිස දේශප්‍රේමීන් නොවනා බව මහාචාර්ය වික්‍රමසිංහ මහතා එහිදී වැඩිදුරටත් පැවැසීය.", "URL": "https://lankatruth.com/si/?p=4220", "Category": "පුවත්", "Parent URL": null}