{"Source": "Lankatruth", "Timestamp": "February 18, 2019", "Headline": "හෝර්ටන් තැන්නේ දුම් පානයකළ දෙදෙනෙකුට හැත්තෑ දහසක දඩයක්", "News Content": "හෝර්ටන් තැන්න වනෝද්‍යානය තුළ දුම්වැටියක් පානය කරමින් සිටි පුද්ගලයන් දෙදෙනෙකුට නුවරඑලිය මහේස්ත්‍රාත් ඩී. පී. ආර්. ජයසේකර විසින් රුපියල් හැත්තෑ දහසක දඩ නියමකර තිබේ. මෙරට දෙවැනි විශාලතම වනෝද්‍යානය ලෙස සැළකෙන හෝර්ටන් තැන්න වනෝද්‍යානය තුළදී දුම්වැටියක් පානය කරමින් සිටි පුද්ගලයන් දෙදෙනෙකු උද්‍යාන පාලන අධිකාරිය විසින් අත්අඩංගුවට ගෙන වන සත්ව හා වෘක්ෂලතා ආඥා පණත යටතේ චෝදනා ගොනුකොට අධිකරණයට ඉදිරිපත් කර තිබේ. එහිදී රුපියල් හැත්තෑ දහසක දඩ මුදලක් නියම කිරීමෙන් අනතුරුව පුද්ගලයන් දෙදෙනා සිදහස් කිරීමට නුවරඑලිය මහේස්ත්‍රාත් අධිකරණය නියෝග කර ඇත.", "URL": "https://lankatruth.com/si/?p=68514", "Category": "පුවත්", "Parent URL": null}