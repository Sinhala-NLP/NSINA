{"Source": "Lankatruth", "Timestamp": "March 17, 2021", "Headline": "සති දෙකකට රත්නපුරෙන් කොරෝනා ආසාදිතයින් 543ක්", "News Content": "පසුගිය සතිය තුළ පමණක් රත්නපුර දිස්ත්‍රික්කයෙන් කොවිඩ් – 19 ආසාදිත පුදුගලයින් 543 දෙනෙකු හමුවී ඇතැයි රත්නපුර දිස්ත‍්‍රික් ලේකම් මාලනී ලොකුපෝතාගම සඳහන් කරයි. එමෙන්ම මේ වනවිට පුද්ගලයින් 2,320ක් ස්වයං නිරෝධායනයට යොමුව සිටින බවද දිස්ත්‍රික් ලේකම්වරිය සඳහන් කරයි. ගෙවුනු දෙසතියේ වැඩිම ආසාදිතයන් ගණනක් වාර්තා වී ඇත්තේ කුරුවිට සෞඛ්‍ය බල ප්‍රදේශයෙනි. එම ප්‍රමාණය 77කි. එමෙන්ම කිරිඇල්ලෙන් 62ක්ද. රත්නපුරෙන් 53ක්ද, ඇඹිලිපිටියෙන් 47ක්ද. බළන්ගොඩින් 46ක්ද. කලවානෙන් 39ක්ද. ඉඹුල්පෙන් 37ක්ද. ඇහැළියගොඩින් 36ක්ද. පැල්මඩුල්ලෙන් 34ක්ද. ඇලපාතින් 30ක්ද. ගොඩකවෙලින් 28ක්ද. අයගමින් 18ක්ද. කහවත්තෙන් 14ක්ද. ඕපනායකින් 13ක්ද. නිවිතිගලින් 08ක්ද, කොලොන්නෙන් එක් අයකුද වාර්තා වූ බව දිස්ත‍්‍රික් ලේකම්වරිය වැඩිදුරටත් පවසයි.", "URL": "https://lankatruth.com/si/?p=113062", "Category": "කොවිඩ් -19 (කොරෝනා ) පුවත්", "Parent URL": null}