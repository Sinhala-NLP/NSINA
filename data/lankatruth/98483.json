{"Source": "Lankatruth", "Timestamp": "October 25, 2020", "Headline": "පසුගිය වසරේ ගුවන් සමාගමේ පාඩුව රුපියල් කොටි 4,700යි", "News Content": "මෙම වසරේ (2020) මාර්තු 31න් අවසන් වන මූල්‍ය වර්ෂය සඳහා ශ්‍රී ලංකන් එයාර්ලයින් ගුවන් සමාගමේ පාඩුව රුපියල් කෝටි 4,719ක් බව විගණකාධිපතිවරයා වාර්තා කර තිබේ. එම ආයතනයේ සමස්ත පාඩුව රුපියල් කෝටි තිස්දෙදහස් හයසිය තිස් හතරක් (රු. කෝටි 32,634) බවද වැඩිදුරටත් විගණකාධිපතිවරයා කියා සිටියි. A 350 – 9020 එයාර් බස් 04ක් මිලදීගැනීම සඳහා 2020 සහ 2021 වර්ෂවලදී ශ්‍රී ලංකන් එයාර්ලයින් ගුවන් සමාගමට රුපියල් කෝටි 252.8ක් (ඩොලර් මිලියන 19.21) ගෙවීමට සිදුව ඇත. 2020 මාර්තු 31 වනවිට එයාර් බස් මිලදී ගැනීම සඳහා ඩොලර් මිලියන 207.89ක් ගෙවියයුතු මුදලක්ද පවතියි. මේ වනවිට ශ්‍රී ලංකන් ගුවන් සමාගමේ සභාපති ලෙස කටයුතු කරන්නේ ජනාධිපති ගෝඨාභය රාජපක්ෂ මහතා විසින් පත්කරන ලද අශෝක් පතිරගේ මහතා ය. එමෙන්ම බ්‍රැන්ඩික්ස් ආයතයෙන් ප්‍රධාන විධායක නිලධාරී අශ්රොෆ් ඕමාර් මහතා එහි අධ්‍යක්ෂක මණ්ඩලයේ සමාජිකයෙකි.", "URL": "https://lankatruth.com/si/?p=98483", "Category": "ආර්ථික පුවත්", "Parent URL": null}