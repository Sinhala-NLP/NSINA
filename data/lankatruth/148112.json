{"Source": "Lankatruth", "Timestamp": "June 23, 2023", "Headline": "පොලිස්පති නාඩගම විගඩමක් වේ", "News Content": "ලබන සඳුදා (26) සේවා දිගු කිහිපයකට පසු විශ්‍රාම යාමට නියමිත සී. ඩී. වික්‍රමරත්නගෙන් පසු පොලිස්පති ධුරයට පුද්ගලයෙකු පත් කිරීම සම්බන්ධයෙන් විහිළුකාරී යෝජනා ඉදිරිපත් වී ඇති බව අනාවරණය වේ.  ජේෂ්ඨත්වය අනුව දැනට සිටින ඉහළම පොලිස් නිලධාරීන් කිහිප දෙනෙකුට එරෙහිව අපරාධ චෝදනා සහ මූලික අයිතිවාසිකම් කඩ කිරීමේ චෝදනා එල්ලවී තිබේ. මෙම තත්වය තුළ මේ දක්වා පොලිස් දෙපාර්තමේන්තුවේ සේවය කර නැති බාහිර තැනැත්තෙකු හෝ තැනැත්තියක පත් කළ යුතු යැයි සාකච්ඡාවක් ඇතිවී තිබෙන බව ආණ්ඩුවේ ආරංචිමාර්ගවලින් හෙළි වේ.  ජනාධිපති රනිල් වික්‍රමසිංහ ද මේ වනතුරුත් පොලිස්පති ධුරයට නමක් යෝජනා කර නැති අතර නැවත සී.ඩී. වික්‍රමරත්නට සේවා දිගුවක් ලබා දේ දැයි සැකයක් ද මතුවීතිබේ.", "URL": "https://lankatruth.com/si/?p=148112", "Category": "පුවත්", "Parent URL": null}