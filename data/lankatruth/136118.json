{"Source": "Lankatruth", "Timestamp": "June 30, 2022", "Headline": "ඝාතනයකින් ඉන්දියාව රත්වෙයි", "News Content": "උතුරු ඉන්දියාවේ රාජස්ථාන් ප්‍රාන්තයේ දී හින්දු ජාතිකයෙකු ඝාතනය කිරීමක් සම්බන්දයෙන් කැලඹිලි කාරී තත්වයක් හටගෙන ඇති බව වාර්තා වේ. වින්දිතයා, කන්හයියා ලාල් නම් ටේලර් වරයා, අඟහරුවාදා උදයිපූර් දිස්ත්‍රික්කයේ දී ඝාතනය කරන ලද අතර, ඝාතනය සිදුකරමින් එම ක්‍රියාව රූගත කර අන්තර්ජාලයට මුදා හරින ලද්දේ මුස්ලිම් මිනිසුන් දෙදෙනෙකු විසිනි. ඔවුන් කියා ඇත්තේ මුහුම්මද් නබිතුමා සම්බන්ධයෙන් දේශපාලනඥයෙකු විසින් කරන ලද ආන්දෝලනාත්මක ප්‍රකාශයන් සඳහා ඝාතනය වූ පුද්ගලයා සහය දැක්වීම හේතුවෙන් පළිගැනීමක් ලෙස මෙම ක්‍රියාව සිර ඇති බවයි. එම සිදුවීම හේතුවෙන් විවිධ ප්‍රදේශවල ප්‍රචණ්ඩ ක්‍රියා ඇතිවී ඇති අතර රාජස්ථාන් ප්‍රාන්තයේ පොලිස් ස්ථාන හතකට අයත් ප්‍රදේශවල ඇඳිරි නීතිය පනවා ඇති බවත් රජය අන්තර්ජාල සේවා අත්හිටුවා ඇති බවද වාර්ථා වේ නිවේදනයක් නිකුත් කරමින් ආර්.එස්.එස් හා සම්බන්ධ සංවිධානය කියා සිටියේ “ම්ලේච්ඡ” සිද්ධියේ අපරාධකරුවන් ඉස්ලාමය “අපකීර්තියට පත්” කර ඇති අතර ඉන්දියාවේ සහ ලෝකයේ අනෙකුත් “සාමකාමී” මුස්ලිම්වරුන්ට “අපකීර්තිය සහ ලැජ්ජාව” ගෙන දුන් බවයි.", "URL": "https://lankatruth.com/si/?p=136118", "Category": "පුවත්", "Parent URL": null}