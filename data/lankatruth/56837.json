{"Source": "Lankatruth", "Timestamp": "July 28, 2018", "Headline": "කටුනායක විකිණීමේ සැලැස්ම නිල ඇඳුමෙන් එළියට", "News Content": "ටෙන්ඩර් පවා වෙනස් කරමින් කටුනායක ගුවන් තොටුපොළ සේවක නිල ඇඳුම් වෙනස් කරමින් තිබෙන බව වාර්තා වේ. මෙහි මූලික පියවර ලෙස ගුවන් සේවිකාවන් සහ ආරක්ෂක සේවිකාවන්ගේ නිල ඇඳුම ලෙස භාවිතා කරන සාරිය වෙනස් කිරීමට කටයුතු කර ඇත. මෙතෙක් පැවති නිල ලාංජන සහිත සාරිය සඳහා පසුගියදා ටෙන්ඩර් කැඳවා එම සාරි ඇනවුම් කර තිබියදී යළි හදිසියේම මෙම ටෙන්ඩරය වෙනස් කර යලි වෙනත් ලාංචන සහිත සාරියක් ඇනවුම් කිරිමට ගුවන් තොටුපොළ සමාගම තීරණය කර තිබේ. මෙලෙස ටෙන්ඩර් වෙනස් කරමින් නව ලාංජන සහිත සාරියක් කඩිමුඩියේ ඇනවුම් කිරිම කටුනායක ගුවන් තොටුපොළ පෞද්ගලීකරණ කිරිමේ මුල් පියවර විය හැකි යැයි ගුවන්තොටුපොළ සේවකයන් අතර සැකයක් මතුව තිබේ. කෙසේ නමුත් මෙලෙස නිල ඇඳුමේ ලාංචන වෙනස් කිරිමට ගෙන ඇති තීරණය සම්බන්ධයෙන් ගුවන් තොටුපොළ සමාගම ඉහළ නිලධාරීන් අතර බෙදීමක් හටගෙන ඇතැයිද වැඩිදුරටත් වාර්තා වේ.", "URL": "https://lankatruth.com/si/?p=56837", "Category": "පුවත්", "Parent URL": null}