{"Source": "Lankatruth", "Timestamp": "December 1, 2020", "Headline": "ජුලම්පිටියේ අමරේ හිරගෙදර කැරලි ගහනකොට මහින්ද බැස්සෙ ‘සුදු කොඩි’ උස්සන්", "News Content": "දේශපාලන බලයෙන් පාතාල කෙරුමෙකු වූ ජුලම්පිටියේ අමරේ තංගල්ල බන්ධනාගාරය තුළ කැරලිගසා ආයුධ ගබඩාවද අත්පත්කර ගෙන සිටි අවස්ථාවේදි එවකට විපක්ෂයේ පාර්ලිමෙන්තු මන්ත්‍රීවරයෙකු වූ මහින්ද රාජපක්ෂ එම බන්ධනාගාර කැරැල්ල මැඩපැවැත්වීමට ප්‍රවේශ වුයේ සාකච්ඡා මාර්ගයෙන් බව පැරණි බන්ධනාගාර නිළධාරින්ට තවමත් මතකය. මේ පිළිබඳව සිය ෆේස්බුක් පිටුවේ සටහනක් තබන මහාචාර්ය නිර්මාල් දේවසිරි පවසන්නේ “ජුලම්පිටියේ අමරේ කියල කෙනෙක් හිරගෙදර කැරලි ගහනකොට මහින්ද රාජපක්ෂ කියල කෙනෙකුට වෙනත් විදිහේ ප්‍රවේශයක් තිබුණා” යනුවෙනි. 2002 දී සිදුවූ තංගල්ල බන්ධනාගර කැරල්ල අවස්ථාවේදි ජුලම්පිටියේ අමරේ ඇතුලු සිරකරුවන් ආයුධ සන්නද්ධව හිරගෙදර පාලනය අත්පත් කරගෙන සිටියදි හිරගෙදර තාප්පය අසලට පැමිණි මහින්ද රාජපක්ෂ මන්ත්‍රීවරයා “අමරේ මම මහින්ද ඇවිල්ල ඉන්නේ” කියා කතා කළ බව පැරණි බන්ධනාගාර නිළධාරින් ප්‍රකාශ කරති. එදා විපක්ෂයේ මන්ත්‍රී මහින්ද රාජපක්ෂගේ ප්‍රවේශය සාකච්ඡා මාර්ගය වුවත් අද අගමැති මහින්ද රාජපක්ෂගේ ප්‍රවේශයේ ප්‍රථිපලය ලෙස මේ වනවිට රැඳවියන් 09ක් මියගොස් 100කට වැඩි පිරිසක් තුවාල ලබා රෝහල් ගත කර ඇත.", "URL": "https://lankatruth.com/si/?p=102149", "Category": "පුවත්", "Parent URL": null}