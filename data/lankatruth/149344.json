{"Source": "Lankatruth", "Timestamp": "July 19, 2023", "Headline": "වෙන්නප්පුවේ සිට කල්පිටිය දක්වා වෙරළ කළු වෙයි – X-Press Pearl නැවේ තෙල්ද?", "News Content": "වෙන්නප්පුව සිට කල්පිටිය දක්වා වෙරළ තිරයේ තාරවලට සමාන කළු පැහැති යම්කිසි අපද්‍රව්‍යයක් ගොඩ ගසා ඇතැයිද එය බොහෝ විට ගිනිගත් X-Press Pearl නැවෙන් කාන්දුවන තෙල් විය හැකි බවද ධීවරයෝ චෝදනා කරති. ඒවා වැලි සමග මිශ්‍ර විමත් සමග වෙරළ තිරයම කළු පැහැතින් අපවිත්‍ර වී ඇත. මෙම කළු පැහැති තාරවලට සමාන අපද්‍රව්‍ය දින කිපයක සිට වෙරළ තිරයට සුළු වශයෙන් ගොඩ ගසා තිබු අයුරු දැක ගත හැකි වු බවත් ඊයේ (19) දින වනවිට එය විශාල ලෙස වැඩි වි සම්පුර්ණ වෙරළ තිරය පුරාම කළු පාට වී ඇති බවත් ධීවරයෝ පවසති. මෙම තත්වය පිළිබදව තම ආයතනවලට තොරතුරු ලැබි ඇති බවත් ඒ පිළිබදව සොයා බලමින් සිටින බවත් පුත්තලම දිස්ත්‍රික් වෙරළ සංරක්ෂණ අධිකාරියෙ හා සමුද්‍රිය ආරක්ෂණ අධිකාරියෙ නිළධාරීහු පවසති. එසේම එම නිළධාරින් වැඩිදුරටත් පවසන්නේ නාවික හා ගුවන් හමුදා මගින් තවත් තොරතුරු ලබා ගනිමින් සිටින බවය.", "URL": "https://lankatruth.com/si/?p=149344", "Category": "පරිසර", "Parent URL": null}