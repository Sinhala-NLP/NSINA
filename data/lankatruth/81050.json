{"Source": "Lankatruth", "Timestamp": "September 18, 2019", "Headline": "ත්‍රී රෝද රථ – වෑන් රථ අනතුරකින් දෙදෙනෙකු මරුට", "News Content": "හබරණ – පොලොන්නරුව මාර්ගයේ මොරගස්වැව ප්‍රදේශයේදී අද (18 ) පස්වරුවේ සිදුව ඇති අනතුරකින් පුද්ගලයන් දෙදෙනෙකු ජීවිතක්ෂයට පත්ව තිබේ. ත්‍රි රෝද රථයක් හා වෑන් රථයක් එකිනෙක ගැටීමෙන් මෙම අනතුර සිදුව ඇති අතර අනතුරින් දෙදෙනකු මියගොස් තවත් තිදෙනකු බරපතල තුවාල ලබා හබරණ රෝහලට ඇතුලත් කර ඇති අතර පසුව දඹුල්ල මුලික රෝහල වෙත මාරුකර යවා තිබේ. අනතුර සිදුවන විට ත්‍රි රෝද රථයේ පස් දෙනෙකු ගමන්කොට ඇති අතර එක් අයෙකු එම ස්ථානයේම මියගොස් ඇත. අනෙක් සිව්දෙනා දඹුල්ල රෝහලට මාරුකිරීමෙන් පසු තවත් පුද්ගලයෙකු මියගොස් ඇති අතර බරපතල තුවාල ලැබූ පිරිස අතර කාන්තවන් දෙදෙනකුද සිටිති. හබරණ පොලිසිය පරීක්ෂණ සිදුකරයි.", "URL": "https://lankatruth.com/si/?p=81050", "Category": "පුවත්", "Parent URL": null}