{"Source": "Lankatruth", "Timestamp": "March 31, 2019", "Headline": "තවත් ජනාධිපතිවරණයක් එපා – ජවිපෙන් පුණ්ඩළුඔය නගරයේදීත් විරෝධතා", "News Content": "විධායක ජනාධිපති ධූරය අහෝසි කරන ලෙස ඉල්ලමින් විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතාගේ සහභාගිත්වයෙන් නුවරඑළිය දිස්ත්‍රික් ජවිපෙ නායක මංජුල සුරවීර මහතා සහ කොත්මලේ ප්‍රාදේශීය සභාවේ ජවිපෙ මන්ත්‍රී කපිල බණ්ඩාර මහතාගේ ප්‍රධානත්වයෙන් අද (31) පස්වරුවේ පුණ්ඩළුඔය නගරයේදී උද්ඝෝෂණයක් පැවැත්වූහ. උද්ඝෝෂකයින් විරෝධතා පුවරු අතැතිව පුණ්ඩළුඔය නගර මධ්‍යයේ පෙළපාලියකින් ගමන් කිරීමෙන් අනතුරුව ප්‍රධාන බස් රථ ගාල ඉදිරිපිටදී උද්ඝෝෂණයේ නිරත වූහ.", "URL": "https://lankatruth.com/si/?p=71289", "Category": "පුවත්", "Parent URL": null}