{"Source": "Lankatruth", "Timestamp": "July 7, 2023", "Headline": "ලිඛිත පොරොන්දුවක් මත ඉංජිනේරු සේවකයෝ සභාපති මුදාහරී", "News Content": "ලබන සඳුදා සිට තම ඉල්ලීම් ලබාදෙන බවට වූ ලිඛිත පොරොන්දුවක් මත රාජ්‍ය ඉංජිනේරු සංස්ථාවේ වැඩබිම් සේවකයෝ කොළඹ 2, පිහිටි රාජ්‍ය ඉංජිනේරු සංස්ථාවේ ප්‍රධාන කාර්යාලය තුළ තහ ග්‍රහනයට ගෙන සිටි එහි සභාපති මුදාහැර තිබේ. සේවකයින් පවසන්නේ සංස්ථාවේ ඇති සේවා අංශ සඳහා ජුනි 25 ලබාදිය යුතු වැටුපෙන් 40%ක් පළමුව ලබාදී ඇති අතර පසුව සමහර අංශ සඳහා 10%ක්ද අනෙකුත් අංශ සඳහා 40%ක්ද වශයෙන් ගෙවා ඇත. යාන්ත්‍රික, විදුලි, විශේෂ ව්‍යාපෘති සහ මාර්ග හා පාලම් අංශ සඳහා ගෙවා ඇත්තේ වැටුපෙන් 50%ක් පමණි. ජුනි මාසය අවසන් වී මේ වනවිට සතියක් ගත්වී ඇතත් ජුනි මස වැටුපෙන් ඉතුරු 50%ක මුදල ගෙවන දිනයක් පිළිබඳව මෙතෙක් සේවකයන් දැනුවත් නොකිරීම නිසා ඔවුන් අද (07) මෙලෙම වෘත්තීය ක්‍රියාමාර්ගයක් ආරම්භ කළ බවයි. මෙම අවස්ථාවේ පාලනාධිකාරිය විසින් කාර්යාල පරිශය තුළට පොසිය කැඳවා ඇති අතර අවසානයේ පාලනාධිකාරිය ලිඛිතව ලබා දුන් එකඟතාවය මත වෘත්තීය ක්‍රියාමාර්ගය තාවකාලිකව අත්හිටුවා තිබේ. ලබන සදුදා දිනයේ දී ජුනි මස වැටුපේ ඉතිරිය ගෙවන බවටත් ඉදිරියේ දී එක් එක් සේවා අංශවලට වෙන් වෙන්ව සැලකීම නතර කරන බවට එමගින් පොරොන්දු සභාපති නීතීඥ රත්නසිරි කළුපහන පොරොන්දු වී ඇත.", "URL": "https://lankatruth.com/si/?p=148830", "Category": "පුවත්", "Parent URL": null}