{"Source": "Lankatruth", "Timestamp": "February 12, 2019", "Headline": "GMOA කරන්නේ ආණ්ඩුවේ වුවමනාව ඉටු කිරීමක්…", "News Content": "රජයේ වෛද්‍ය පීඨ ශිෂ්‍ය ක්‍රියාකාරී කමිටුව කටයුතු කරන්නේ සියලුම වෛද්‍ය පීඨවල සිසු සිසුවියන්ගේ එකඟත්වය මත බවත් රජයේ වෛද්‍ය පීඨ ශිෂ්‍ය ක්‍රියාකාරී කමිටුවට විවිධ ලේබල් අලවමින් රජයේ වෛද්‍ය නිලධාරීන්ගෙ සංගමය ආණ්ඩුවල වුවමණාවන් ඉටුකරමින් සිටින බවත් රජයේ වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු දිදුල අමරසිංහ මහතා සඳහන් කරයි. ඒ මහතා මේ බව පැවසූවේ අද (12) පෙරවරුවේ පැවති මාධ්‍ය හමුවකට එක් වෙමිණි. පේරාදෙණිය විශ්වවිද්‍යාලයේ වෛද්‍ය පීඨ ශිෂ්‍ය සංගමයේ සභාපති දිලීප රොෂාන්, උප සභාපති දෙවිදු චලංගන, පේරාදෙනිය වෛද්‍ය පීඨ ශිෂ්‍ය අමල් කුමාර, පේරාදෙනිය වෛද්‍ය පීඨ ශිෂ්‍ය නුවන් අනූපම යන වෛද්‍ය ශිෂ්‍යයන් මේ සඳහා එක්වී සිටියහ. පෙබරවාරි පළවෙනිදා රජයේ වෛද්‍ය නිලධාරීන්ගෙ සංගමය විසින් බෙදාහරිනලද අත්පත්‍රිකාවක වෛද්‍ය පීඨ ශිෂ්‍ය ක්‍රියාකාරී කමිටුව සම්බන්ධයෙන් අඩංගු වී තිබූ පදනම් විරහිත කරුණු සම්බන්ධයෙන් මාධ්‍ය වෙත කරුණු දැක්වීම සඳහා මෙම මාධ්‍ය සාකච්ඡාව පැවත්වූ අතර එම මාධ්‍ය සාකච්ඡාවට සම්පූර්ණයෙන් පහතින් පළවේ. https://www.facebook.com/lankatruthofficial/videos/698870880509169/?t=0 වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු දිදුල අමරසිංහ… අද දවසේ වෛද්‍ය පීඨ ශිෂ්‍ය ක්‍රියාකාරී කමිටුව විදිහට ගන්න මාධ්‍ය සාකච්ඡාවට සම්බන්ධ වෙනව පේරාදෙනිය විශ්ව විද්‍යාලයේ වෛද්‍ය පීඨ ශිෂ්‍ය සංගමයේ සභාපති දිලීප අශාන් සහෝදරයා ඒ වගේම උප සභාපති දෙවිදු චලංගන සහෝදරයා සහ වෛද්‍ය පීඨ ශිෂ්‍ය සංගමය නියෝජනය කරමින් අමල් කුමාර සහ නුවන් අනූපම කියන සහෝදරවරු. අද විශේෂයෙන්ම වෛද්‍ය පීඨ ශිෂ්‍ය ක්‍රියාකාරී කමිටුව විදිහට මාධ්‍ය සාකච්ඡාවක් ගන්න හේතුවෙච්ච කාරණය තමයි පෙබරවාරි පළවෙනිදා රජයේ වෛද්‍ය නිලධාරීන්ගේ සංගමය විසින් බෙදාහරින ලද අත්පත්‍රිකාවක වෛද්‍ය පීඨ ශිෂ්‍ය ක්‍රියාකාරී කමිටුව සම්බන්ධයෙන් අඩංගුවෙලා තියෙන කරුණු සම්බන්ධව ඇති පරස්පරබාවය සම්බන්ධව මාද්‍ය හරහා දැනුවත් කරන්න තමයි අපි අද මාධ්‍ය සාකච්ඡාව ගන්නෙ. ඒකෙ අපිට එකඟවෙන්න බැරි කාරනා කිහිපයක් තියෙනවා ඒ එකඟවෙන්න බැරි කාරනා සම්බන්ධව දැනුවත් කරන්න තමයි අද මේ මාධ්‍ය සාකච්ඡාව ගන්නෙ. එතකොට ඔබ සියළු දෙනාම දන්නව අපි වෛද්‍ය පීඨ ශිෂ්‍ය ක්‍රියාකාරී කමිටුව ශිෂ්‍ය ව්‍යාපාරය විදිහට අන්තර් විශ්ව විද්‍යාල ශිෂ්‍ය බල මණ්ඩලයත් එක්ක එකතු වෙලා ඒ වගේම අනෙකුත් බහුජන සංවිධාන සියලත් එක්ක, රජයේ වෛද්‍ය නිලධාරීන්ගේ සංගමය අනෙකුත් බහුජන සංවිධාන ඒ වගේම දේශපාලන පක්ෂ සිවිල් සංවිධාන ප්‍රගතිශීලී සිවිල් සංවිධාන මේ හැමඑකක් එක්කම එකතුවෙලා තමයි මාලඹේ සයිටම් හොර උපාධි කඩයට එරෙහි සටන කරල ඒ සටන ජයග්‍රහණය කළේ. එතකොට ඒ සටන ජයග්‍රහණය කිරීමට අදාලව අපි වෛද්‍ය පීඨ ශිෂ්‍යයෝ විදිහට වෛද්‍ය පීඨ ශිෂ්‍ය ක්‍රියාකාරී කමිටුව විදිහට ඉන්න සහෝදරවරු වෛද්‍ය පීඨ ශිෂ්‍යයෝ විදිහට තීන්දුවක් ගත්ත මාලඹේ සයිටම් හොර උපාධි කඩය අහෝසි කරන්න අදාලව අඛණ්ඩ පන්ති වර්ජනයකට යන්න 2017 ජනවාරි 31 වැනිදා. ඒ කියන්නේ 2017 ජනවාරි 31 වැනිදා ඒ තීන්දුව ගන්න හේතුවුනේ අභියාචනාධිකරණයේ සයිටම් හොර උපාධි කඩයේ ඉගනගත්ත ශිෂ්‍යාවක් යොමුකරල තිබුණ නඩුවකින් නඩු තීන්දුවක් දුන්නා ඒ ශිෂ්‍යාවට වෛද්‍ය සභාවේ ලියාපදිංචිය ලබාදිය යුතුයි කියලා. නමුත් වෛද්‍ය පීඨ ශිෂ්‍යයෝ විදිහට අරගලය විශ්වාස කරපු පිරිසක් විදිහට අපි තීන්දුවක් ගත්ත මේකට එරෙහි සටන අපි දිගටම කරගෙන යනව කියන එක. මොකද මේ දුන්න නඩු තීන්දුවත් එක්ක ආණ්ඩුව උත්සාහ කළා මේකට නීතිමය වලංගුභාවයක් ලබාදෙන්න හොර උපාධි කඩයට නීතිමය වලංගු බාවයක් ලබාදෙන්න. නමුත් අපි දිගින් දිගටම සටන් කළා මේ හොර උපාධි කඩය අහෝසි කිරීමට අදාලව. ඒකට අදාලව තමයි අපි මේ අඛණ්ඩ පන්ති වරජන ක්‍රියාමාර්ගය තේරුවෙ. එතකොට මේක සම්බන්ධයෙන් රජයේ වෛද්‍ය නිලධාරීන්ගේ සංගමය සඳහනක් කරල තියෙනවා ඒ අත්පත්‍රිකාවෙ අපි හුදු දේශපාලන පක්ෂෙක අන්තවාදී දේශපාලන පක්ෂෙක අතකොලුවක් වෙලා තමයි අපි පන්ති වර්ජනයකට ගියේ එතකොට ඒ පන්ති වර්ජනයකට ගිය එකත් එක්ක තමයි මේ දැනට සෞඛ්‍ය ක්ෂේත්‍රයේ ඇතිවෙලා තියෙන අර්බුධ අතිවෙලා තියෙන්නෙ කියන එක ඔවුන් පැහැදිලි කරනවා. මම ඒ ඔවුන් කියන කාරනා එකින් එක ඉස්සරහට පැහැදිලි කරගෙන යන්නම්. විශේෂයෙන්ම කියන්න ඕනි වෛද්‍ය පීඨ ශිෂ්‍ය ක්‍රියාකාරී කමිටුව කියන්නෙ ලංකාවෙ තියෙන සියළුම වෛද්‍ය පීඨවල ලියාපදිංචි වෙච්ච වෛද්‍ය පීඨ ශිෂ්‍ය සංගම් සියල්ල එකතුවෙලා තමයි වෛද්‍ය පීඨ ශිෂ්‍ය ක්‍රියාකාරී කමිටුව හැදෙන්නෙ. එතකොට අපි තීන්දුවක් ගනිද්දි කාටවත් ඕනි විදිහට තීන්දු තීරණ ගන්නෙ නැහැ. අපි සියළුදෙනාම එකතුවෙලා සාකච්ඡා කරල තමයි තීන්දු තීරණ ගන්නෙ. එතකොට ලංකාවෙ ඒ ඒ දවස්වල වෛද්‍ය පීඨවල ඉගනුම ලබපු සියළුම ශිෂ්‍යයො එක්ක සාකච්ඡා කරල ඒ ශිෂ්‍යන්ගේ සම්පූර්ණ එකඟතාවය ඇතුව තමයි අපි අඛණ්ඩ පන්ති වර්ජන ක්‍රියාමාර්ගයකට ගියේ. නැතුව එකඟතාවයක් නැතුව අරගලය පිළිබඳ විශ්වාසයක් නැතුව සටනකට බහින්න බැහැ. ඒ බැස්ස නිසා තමයි අපි මාස දහයකට වඩා කාලයක් පන්ති වර්ජනයක් අඛණ්ඩව කරගෙන යන්න හැකියාව ලැබුනෙ සහ ඒ කරගෙන ගිය අරගලය ජයග්‍රහණය කරන්න ලැබුණෙ. ඒ නිසා අපි දැක්ක පහුගිය කාලෙත් හිටපු ආණ්ඩු, මහින්ද රාජපක්ෂ ආණ්ඩුව වේවා රනිල් මෛත්‍රී හවුල් ආණ්ඩුව වේවා චෝදනා කළා ශිෂ්‍ය ව්‍යාපාරයට ශිෂ්‍ය ව්‍යාපාරය දේශපාලන අතකොලුවක් කියලා. අපි පැහැදිලිවම කියනව වෛද්‍ය පීඨ ශිෂ්‍ය ක්‍රියාකාරී කමිටුව කියන්නෙ දේශපාලන අතකොලුවක් නෙවෙයි කාගෙවත් මේ පක්ෂෙකට ඕනි විදිහට වැඩකරන එකක් නෙවෙයි අපි පොදු වෛද්‍ය ශිෂ්‍යයො නියෝජනය කරන සංවිධානය තමයි වෛද්‍ය පීඨ ශිෂ්‍ය ක්‍රියාකාරී කමිටුව කියන්නෙ. එතකොට ආණ්ඩුවලින් කරන චෝදනාවම රජයේ වෛද්‍ය නිලධාරීන්ගේ සංගමය කරනවනං ඒක මේ සටනට කරන දැවැන්ත අසාධාරණයක් සහ ආණ්ඩුවේ උවමනාව ඉශ්ඨ කිරීමක් විදිහට තමයි අපි දකින්නෙ. ඒ නිසා අපි පැහැදිලිවම කියනව සයිටම් අහෝසි කිරීමේ සටනෙ පළමු වෙඩි මුරය දැවැන්තම පියවර තමයි වෛද්‍ය පීඨ ශිෂ්‍යයො අඛණ්ඩ පන්ති වර්ජනයකට ගියපු එක. ඒක අපි පැහැදිලිව කියනව රජයේ වෛද්‍ය නිලධාරීන්ගේ සංගමයට. ඒ වගේම අපි දන්නවා මේ සටන තුළ විවිධ පාර්ශ්ව හිටියා දේශපාලන පක්ෂ හිටියා විවිධ සිවිල් සංවිධාන හිටියා විවිධ ප්‍රගතිශීලී පුද්ගලයො හිටියා. අන්තර් විශ්වවිද්‍යාල ශිෂ්‍ය බල මණ්ඩලය අන්තර් විශ්වවිද්‍යාල භික්ෂු බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරී කමිටුව මේ තුන එකතුවෙලා සටන් කළා එතකොට අර කියපු සිවිල් සංවිධාන දේශපාලන පක්ෂ වෘත්තීය සිමිති මේ සියළු සංවිධාන අපිත් එක්ක එකට වැඩකළා. එතකොට ඒ ඒ සංවිධානවල විවිධ මත තියෙනවා. හැබැයි විවිධ මත තිබ්බට අපි පොදු එකඟතාවයක නිදහස් අද්‍යාපනයත් නිදහස් සෞඛ්‍යත් වනසන නිසා මාලඹේ සයිටම් හොර උපාධිකඩයට විරුද්ධව අපි සියළුම දෙනා එකතුවෙලා සටන් කළා එතකොට ඒ පොදු එකඟතාවය මත තමයි රජයේ වෛද්‍ය නිලධාරීන්ගේ සංගමයත් අපිත් එක්ක එකට වැඩකළේ. එතකොට මේ ජයග්‍රහණය අපි සියළුදෙනාගේම කැපවීමේ ප්‍රතිඵලයක්. හුදු ශිෂ්‍ය ව්‍යාපාරයේවත් කිසියම් වෘත්තීය සමිතියකවත් කිසියම් දේශපාලන පක්ෂයකවත් තනි වැඩක් නෙවෙයි. මේක අපි සියළුදෙනාම එකතුවෙලා කරපු වැඩක ප්‍රතිඵලයක්. ඒ නිසා තමයි ආණ්ඩුවට සිද්ධවුනේ මාලඹේ සයිටම් හොර උපාධි කඩය කියන මූලික ව්‍යාපෘතිය අධ්‍යාපන පෞද්ගලීකරණ කිරීමේ මූලික ව්‍යාපෘතිය අකුලගන්න ආණ්ඩුවට සිද්ධවුනේ. එතකොට අද වෙද්දි සෞඛ්‍ය ක්ෂේත්‍රය තුළ මූලිකවම සීමාවාසික වෛද්‍යවරුන් සම්බන්ධයෙන් අර්බුධයක් ඇතිවෙලා තියෙනවා. මූලිකවම සීමාවාසික වෛද්‍යවරුන්ගේ හිඟයක් මේ වෙනකොට ඇතිවෙලා තියෙනව. නමුත් ඒකට චෝදනාව වෛද්‍යපීඨ ශිෂ්‍ය ක්‍රියාකාරී කමිටවට එල්ල කරන එක නෙවෙයි වෙන්න ඕනි. අපිට උද්ඝෝෂණ කරන්න අපිට පෙළපාලි යන්න අපිට රැලි පවත්වන්න පන්තිවර්ජන ක්‍රියාමාර්ග ගන්න සිද්ධවුනේ ආණ්ඩුව ගෙනිච්ච නව ලිබරල් ප්‍රතිපත්තිය. අධ්‍යාපනය විකුණන ප්‍රතිපත්තිය. එතකොට ඒකට විරුද්ධව තමයි අපි සටන් කලේ. ඒ සටන් කිරීමේදී අපිට යම්කිසි කැපකිරීම් ප්‍රමාණයක් කරන්න සිද්ධ වුනා. ඒකෙ පසුකාලෙක ආපු ප්‍රතිඵලයක් විදිහට තමයි සීමාවාසික වෛද්‍ය අර්බුධය වෙලාතියෙන්නෙ. හැබැයි ඒකට චෝදනාව එල්ල කරන්න ඕනි ආණ්ඩුවට මොකද ආණ්ඩුව මේ වගේ හොර උපාධි කඩ ගෙනල්ල අධ්‍යාපනය පෞද්ගලීකරණය කරන්න අදාල ව්‍යාපෘති ගෙනාව හින්දා තමයි අපිට සටන් කරන්න සිද්ධ වුණේ සහ අපි සටන් කලේ. එතකොට ආණ්ඩුව එල්ල කරන චෝදනාවම වගකිවයුතු සංවිධානයක් විදිහට ශිෂ්‍ය ව්‍යාපාරයට එල්ල කරනවනම් ඒක දැවැන්ත ප්‍රශ්නයක්. ඒ හින්ද අපි පැහැදිලිවම කියනව මේ වගේ පටු ප්‍රකාශ කරන්න එපා. ආණ්ඩුවේ පටු අරමුණු ඉටු කරනන ආකාරයේ ප්‍රකාශ කරන්න එපා කියන එක අපි ඉල්ලීමක් වශයෙන් කරනවා. එතකොට සීමාවාසික වෛද්‍යවරුන්ගේ අර්බුධයට අපි විසින් යෝජනා ඉදිරිපත් කරල තියෙනවා සහ මේ වෙද්දි සීමාවාසික පුහුණුව ඉවරවෙච්චි සහෝදර වෛද්‍යවරුන් සහ විශ්වවිද්‍යාල තුළ අවසන් වසර විභාගයට පෙනීසිටි වෛද්‍ය ශිෂ්‍ය සහෝදරවරුන් අතර සාකච්ඡා කරල තියෙනව සියළු දෙනාටම එකඟවිය හැකි යෝජනා අපි ඉදිරිපත් කරල තියෙනව. අපි බලාපොරොත්තු වෙනවා ආණ්ඩුව ඒ යෝජනා තුළින් සෞඛ්‍ය ක්ෂේත්‍රයේ අර්බුධයත් යම්තාක් දුරකට අවසන් කරල සෞඛ්‍ය ක්ෂේත්‍රයේ අර්බුධය ඔඩුදුවන්න දෙන්නෙ නැතුව ඒ අර්බුධය නිමාවට පත්කරල වෛද්‍ය පීඨ ශිෂ්‍යන්ටත් අසාධාරණයක් වෙන්නෙ නැති විදිහට මේ සිමාවාසික වෛද්‍යවරුන්ගේ අර්බුධය නිමාවෙයි කියන එක අපි බලාපොරොත්තු වෙනව. ඒත් එක්ක අපි රජයේ වෛද්‍ය නිලධාරීන්ගේ සංගමයත් එක්ක වැඩ කරන්න සූදානම් අපි ඒ සම්බන්ධයෙනුත් රජයේ වෛද්‍ය නිලධාරීන්ගේ සංගමයත් එක්ක සාකච්ඡා කරල තියෙනවා. අපි පැහැදිලිවම කියන්නෙ අර අත්පත්‍රිකාව තුළ අඩංගු වෙච්ච එකඟවිය නොහැකි කරුණු කාරනාවලට අපි පැහැදිලිවම විරුද්ධයි ඒවා අපි හෙලා දකිනවා. අපි පැහැදිලිවම කියනව වෛද්‍ය පීඨ ශිෂ්‍ය ක්‍රියාකාරී කමිටුව කියන්නේ ස්වාධීන සංවිධානයක්. වෛද්‍ය පීඨ ශිෂ්‍ය ක්‍රියාකාරී කමිටුව නියෝජනය කරන්නෙ පොදු වෛද්‍ය ශිෂ්‍යයන්. කාගෙවත් පටු දේශපාලන අරමුනු මේ වෛද්‍ය පීඨ ශිෂ්‍ය ක්‍රිකාකාරී කමිටුව හරහා මුදුන්පත් කර ගැනීමට හැකියාවක් නැහැ. පොදු ව්‍යෛ ශිෂ්‍යන්ගේ එකමුතුව හින්ද තමයි අපි මේ සටන ජයගත්තෙ. ඒක නැවත වතාවක් අපි මතක් කරල දෙනවා.", "URL": "https://lankatruth.com/si/?p=68025", "Category": "පුවත්", "Parent URL": null}