{"Source": "Lankatruth", "Timestamp": "May 19, 2022", "Headline": "උපත්, විවාහ හා මරණ සහතික පිටපත් නිකුත් කිරීම නවතී", "News Content": "උපත්, විවාහ හා මරණ සහතික පිටපත් නිකුත් කිරීම නතරවී ඇතැයි රෙජිස්ට්‍රාර් ජනරාල් දෙපාර්තමේන්තුව නිවේදනයක් නිකුත් කරමින් පවසයි. එම නිවේදනයේ සඳහන් වන්නේ ඊට අදාළ LNG දත්ත පද්ධතියේ ඇතිවූ දෝෂ තත්වයක් හේතුවෙන් මෙලස දිවයින පුරා උපත්, විවාහ හා මරණ සහතික පිටපත් නිකුත් කිරීමේ කටයුතු අක්‍රීය වී ඇති බවය. මේ වනවිට අදාළ පිළිසකර කිරීම් ආරම්භ කර ඇති බවද එම දෙපාර්තමේන්තුව වැඩිදුරටත් පවසයි. එම නිවේදනයේ සඳහන් වන්නේ මෙම සේවාව යථාතත්වයට පත්වීමෙන් අනතුරුව ඉදිරියේදී ජනතාව වෙත දැනුම්දීමට නියමිත බවය.", "URL": "https://lankatruth.com/si/?p=134487", "Category": "පුවත්", "Parent URL": null}