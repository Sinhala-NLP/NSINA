{"Source": "Lankatruth", "Timestamp": "July 7, 2022", "Headline": "ගෝටා, රනිල්, මහින්දලාගේ ආරක්ෂාවට මිලියන ගණනින් තර කරයි", "News Content": "ගෝටාබය, රනිල්, මහින්ද ප්‍රමුඛ මෙම ආණ්ඩුවේ පාලකයන්ගේ ආරක්ෂාව වෙනුවෙන් අමතර මිලියන සිය ගණනක් වැය කර විශේෂ සැලසුම් ගණනාවක් ක්‍රියාත්මක කර ඇති බව අනාවරණය වේ. මේ වෙනුවෙන් යාපනයෙන් පවා පොලිස් ජල ප්‍රහාරක සරථ කොළඹට කැඳවා තිබේ. රටේ දැඩි ඉන්ධන හිගයක් පවතින වාතාවරණයක් තුළ ඈත පළාත්වලින් මේ සා නාස්තිකාර ආකාරයෙන් රථවාහන ගෙන්වීම පිළිබඳව පොලීසිය තුළ පවා දැඩි අප්‍රසායක් පල වී ඇත. මේ අතර හිටපු අගමැති මහින්ද රාජපක්ෂ වෙනුවෙන් අමතර හමුදා ආරක්ෂාවක් සැපයීමට විජේරාම මැවතේ පිහිටි අංක 117 දරන රාජ්‍ය පරිපාලන අමාත්‍යාංශයට අයත් ගොඩනැගිල්ල ශ්‍රී ලංකා නාවික හමුදාවට හෝ යුධ හමුදාවට පැවරීමටද සියලු කටයුතු සූදානම් කර තිබේ.", "URL": "https://lankatruth.com/si/?p=136480", "Category": "පුවත්", "Parent URL": null}