{"Source": "Lankatruth", "Timestamp": "July 2, 2022", "Headline": "ගර්භනි කාන්තාවන්ගේ බඩු කට්ටලයට ඉන්ධන භූලියත් එක්කරයි…", "News Content": "ගර්භනී කාන්තාවන් තම දරු ගැබට මාස හතක් වෙද්දී සකස් කරගත යුතු ඇඳුම් කට්ටලය සමඟ ඉන්ධන භූලියක්ද අමතරව සූදානම් කර ගන්නා ලෙස රජයේ පවුල් සෞඛ්‍ය සේවා නිලධාරීන්ගේ සංගමය ඉල්ලා සිටී. ඒ, ඉන්ධන හිගය හේතුවෙන් ඇතැම් ගර්භණී කාන්තාවන්ට දරු ප්‍රසූතිය සඳහා රෝහල්ගත වීමට නොහැකි වීමේ තත්වයක් මතුවී තිබීම හේතුවෙනි. එම සංගමයේ සභාපතිනි දේවිකා කොඩිතුවක්කු සඳහන් කරන්නේ ඉන්ධන බූලියක් ළඟ තබා ගැනීමෙන් කුමන හෝ වාහනයක් මගින් ගර්භනී කාන්තාවකට රෝහල් කරා යා හැකි වනු ඇති බවය. දරු ප්‍රසූතියක් රෝහලක දී සිදු කිරීම අනිවාර්ය බවද ඇය අවධාරණය කර සිටින්නීය.", "URL": "https://lankatruth.com/si/?p=136277", "Category": "පුවත්", "Parent URL": null}