{"Source": "Lankatruth", "Timestamp": "February 5, 2020", "Headline": "HND විරෝධතාවයට සිසු ගඟක් – ජනාධිපති ලේකම් කාර්යාලයත් වටලති", "News Content": "උසස් ජාතික ගණකාධිකරණ ඩිප්ලෝමා (HND) සිසුන් දහස් ගණනක් මේ වනවිට ජනාධිපති ලේකම් කාර්යාලය වට කොට තිබේ. ඒ SLIATE පද්ධතිය නැවත උසස් අද්‍යාපන අමාත්‍යාංශයට පවරා ගැනීම, HND සිසුන්ට උපාධිය දක්වා ඉගෙනීමට ඇති අයිතිය තහවුරු කිරීම ඇතුළු ඉල්ලීම් කිහිපයක් මුල් කරගෙනිමිණි. HND සිසුන්ගේ විරෝධතාවය අද (05) කොළඹදී ආරම්භ වූ අතර සිසුන් විරෝධතා පාගමණින් ජනාධිපති ලේකම් කාර්යාලය වෙත ගමන් කරන ලදී. මේ වනවිට 5000කට අධික සිසුන් පිරිසක් ඊට එක්වී සිටින අතර ජනාධිපති ලේකම් කාර්යාලයේ පිවිසුම් දොරටු දෙකම අවහිර වී ඇත. තම් ඉල්ලීම්වලට විසඳුම් ලබා දෙන ලෙස සිසූහු ජනාධිපතිවරයාගෙන් ඉල්ලා සිටිති. අන්තර් උසස් ජාතික ඩිප්ලෝමා ශිෂ්‍ය බලමණ්ඩලයේ කැඳවුම්කරු ජනිත රාජසිංහ මහතා සඳහන් කර සිටියේ තම ගැටලුවලට විසදුම් ලැබෙන තුරු සිසුන් විරෝධතාවය දිගටම පවත්වන බවය.", "URL": "https://lankatruth.com/si/?p=89444", "Category": "පුවත්", "Parent URL": null}