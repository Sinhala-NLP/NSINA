{"Source": "Lankatruth", "Timestamp": "April 8, 2018", "Headline": "බැදුම්කර වංචාවේ වැරදිකරුවන්ට දඩුවම් ලබා දිය යුතුයි…", "News Content": "“මේ කරන්නේ කෙසේ හෝ වංචා දූෂණ වහගෙන ඉදලා ඒවාගැන පරීක්ෂණ නොකර, ඒවාට සහයදුන් හෝ ඒවා සිදු කළ අයට දලඩුවම් නොදී සිටීම. සොරාගත් මුදල් අයකර නොගැනීම නිසා අහින්සක ජනතාව දුක් විඳිනවා. රටක දේශපාලන බල අරගලයක් තියෙද්දි ආර්ථික සංවර්ධනයක් අපේක්ෂා කරන්නේ කෙසේද කියන ප්‍රෂ්ණය මතුවෙනව. බැදුම්කර සිදුවීමට අදාළ නිලධාරීන් හො බලධාරීන් නීතිය ඉදිරියට ගෙනවිත් ඔවුන්ට උපරිම දඬුවම් ලබාදීලා රජයට අයවිය යුතු මුදල් අය කර ලනිමින් නීතිය උපරිමයෙන් ක්‍රියාත්මක කිරීම අනිවාර්යයෙන්ම සිදුකළ යුකු කාරණයක්.” යැයි ශ්‍රි ජයවර්ධනපුර විශිවවිද්‍යාලයේ ව්‍යාපාර, ආර්ථික විද්‍යා අධයන අංශය, කළමනාකරණ අධ්‍යයන හා වාණිජ්‍ය විද්‍යාපීඨයෙහි ජ්‍යෙෂ්ඨ කථිකාචාර්ය, ආචාර්ය ජනක් කුමාරසිංහ මහතා පවසයි. ඒ මහතා සති අන්ත පුවත්පතකට මේ බව පසා තිබූ අතර එහිදී වැඩිදුරටත් පවසා ඇති කරුණු පහතින් දැක් වේ… “ඇත්තටම මේ රජය බලයට පත්වුනේ පැවති රජයේ මුදල් අවභාවිතය, වංචචාව දූෂණය යනාදිය සිදු කරන බවට වූ මූලික සටන් පාඨ ඔස්සේ යි. ප්‍රතිලාභ නොලබන මහා පරිමාණ ආයෝජනවල මුදල් යෙදවීම සම්පත්වල අවභාවිතය වැනි දේවල් එහිදී මූලික කරුණු බවට පත්වී තිබුනා. එවන් පසුබිමක බලයට ආව රජයක් දින 100ක් යෑමට පෙර බැදුම්කර සිද්ධියට සම්බණ්ධවෙලා බිලියන ගානක වංචාවක් සිදු කරනවා. පැවති රජයට වඩා යුතුකමක් හා වගකීමක් මේ රජයට තියෙනව. වංචාව දූෂණයට එරෙහිව කටයුතු කරල ආර්ථිකයට අහිමි වූ ජනතාවගේ බදු මුදල් නැවත අය කර ගැනීමට මේක සුළු සිදුවීමක් නොවේ. රටේ ආර්ථිකයට දැඩිව බලපාපු සිදුවීමක්. නමුත් ආණ්ඩුවේ ඇතැම් පාර්ෂව ලෙස සාධාරණීකරණය කරන්නෙ මෙවන් දේ සිදුවුනාය ආදී ලෙස. කවදා මුදල් අවභාවිත කළත් වංචා දූෂණ සිදුවුනත් ඒක අනිවාර්යයෙන්ම දඬුවම් දිය යුතුයි. මේ රජයට වෙනත් රජයන්ට වඩා වගකීමක් ඒ සම්බණ්ධව තියෙනවා. අවාසනාවට මෙයට සම්බණ්ධ වගකිවයුතු ප්‍රධානම පුද්ගලයෙකුවන හිටපු මහ බැංකු අධිපතිවරයාව තවම ලංකාවට ගෙන්වලත් නැහැ. ඔහු ගැන විෂ්වාසය පළකරමින් ඔහුව තනතුරුවලට පත්කරපු අයවත් අද මෙයට වගකියන්නෙ නැහැ. අවසාන වශයෙන් මෙහි පාඩුව දරන්න සිදුවෙලා තියෙන්නෙ අහින්සක පොදු ජනතාවටයි. එහි ප්‍රතිඵලයක් ලෙස බැංකු පොළිය ඉහල ගිහින් ආයෝජනවල පිරිවැය නිෂ්පාදන පිරිවැයට එකතුවෙලා. සියළු පිරිවැය ඉහල ගිහින් තියෙනවා. බැංකුවලින් ණය මුදල් අරගෙන ආයෝජනවල යෙදීමයි සාමාන්‍යයෙන් සිදු කරන්නෙ. අපේ ආර්ථිකය ලෝකයේ අපනයන ආර්ථිකය පහළට යන රාජ්‍ය ආදායම ශිඝ්‍රයෙන් අඩුවන ජනතාව මත අථිරේක බදු බරක් පටවන තත්වයට පත්වෙලා තියෙනවා. එවැනි තත්වයකදී නිෂ්පාදන පිරිවැය ඉහලයෑම බලපාන්නේ මහජනතාවටයි. මේ කරන්නේ කෙසේ හෝ වංචා දූෂණ වහගෙන ඉදලා ඒවාගැන පරීක්ෂණ නොකර, ඒවාට සහයදුන් හෝ ඒවා සිදු කළ අයට දලඩුවම් නොදී සිටීම. සොරාගත් මුදල් අයකර නොගැනීම නිසා අහින්සක ජනතාව දුක් විඳිනවා. රටක දේශපාලන බල අරගලයක් තියෙද්දි ආර්ථික සංවර්ධනයක් අපේක්ෂා කරන්නේ කෙසේද කියන ප්‍රෂ්ණය මතුවෙනව. බැදුම්කර සිදුවීමට අදාළ නිලධාරීන් හො බලධාරීන් නීතිය ඉදිරියට ගෙනවිත් ඔවුන්ට උපරිම දඬුවම් ලබාදීලා රජයට අයවිය යුතු මුදල් අය කර ලනිමින් නීතිය උපරිමයෙන් ක්‍රියාත්මක කිරීම අනිවාර්යයෙන්ම සිදුකළ යුකු කාරණයක්. අවාසනාවන්තම කාරණයක් තමයි බැදුම්කර සිද්ධිය. මේවා කුමන මට්ටමේ රාජ්‍ය මුදල් අවභාවිතා කිරීමක් හෝ රාජ්‍ය මට්ටමේ වංචා දූෂණයක් සම්බණ්ධව නඩුමාර්ගයකට හෝ පරීක්ෂණයන් සිදු කළහොත් ඒවාට වැයවෙන්නෙත් අහින්සක ජනතාවගෙ බදු මුදල් වංචා දූෂණ සිදුවුනහම මහ ජනතාව දෙතුන් පාරක් පෙළීමට ලක්වෙනවා. ඒ හැම ක්‍රියාමාර්ගයකටම වැයවෙන්නෙ රටේ මුදල්. මේ නිසා සිදුවන්නෙ රටේ ආර්ථිකය ආපස්සට යෑමක් පමණක්ම නොවේ. මේ නිසා ලෝකයට යන්නෙ රටට ඉතාමත් අහිතකර පණිවිඩයක්. ලංකාවේ මහ බැංකුවටම මෙවැනි සිද්ධියක් සිදුවුනහම අනෙක් බැංකු ගැන කවර කතාවක් ද? ඒ වගේම රටට ආයෝජනය කරන්න කැමැත්තෙන් සිටින ආයෝජකයො වගේම රටේ දැනට ඉන්න ආයෝජකයොත් නැවත් ආයෝජනයට කැමති වෙන්නෙ නැහැ. අපට රටක් ලෙස සෘජු ආයෝජන අවශ්‍යයි. අපට දේශීය ප්‍රාග්ධනයන් සීමා වෙලා තියෙනවා. රටේ ජනතාවගේ ඉතුරුම් ප්‍රමාණවත් නැහැ. ඒ නිසා විදේශ ආයෝජකයන් අවැඩ,මෙවැනි දූෂණ වංචා සපිරි,දේශපාලන අස්ථාවර සහිත රටකට ලැබෙන්නෙ නැහැ.”", "URL": "https://lankatruth.com/si/?p=50328", "Category": "පුවත්", "Parent URL": null}