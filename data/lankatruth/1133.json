{"Source": "Lankatruth", "Timestamp": "January 28, 2012", "Headline": "රත්මලාන දුම්රිය වැඩබිමේ සේවක ජිවිත අනතුරේ – මානවඩු", "News Content": "ඩෙංගු මදුරු ප්‍රශ්නය හේතුවෙන් මේවන විට දුම්රිය දෙපාර්තමේන්තුවට අයත් රත්මලාන පිහිටි ප්‍රධාන යාන්ත්‍රික ඉංජිනේරු උප දෙපාර්තමේන්තුවේ සේවය කරන 2700 ට ආසන්න සේවක ජීවිත බරපතල ප්‍රශ්නයකට මුහුණ දී ඇති බව සුමතිපාල මානවඩු මහතා පවසයි. මේ වන විටත් ඩෙංගු මදුරුවාට ගොදුරුවිම නිසා රත්මලාන වැඩබිමේ සේවකයින් දෙදෙනෙකුගේ ජීවිත අහිමි වී ඇති අතර කරාපිටිය, නාගොඩ, කළුබෝවිල යන රෝහල්වල නේවාසිකව ප්‍රතිකාර ගන්නා සේවක සංඛ්‍යාව 100 කට ආසන්න බව දුම්රිය සේවකයින්ගේ පොදු සේවක සංගමයේ ලේකම් සුමතිපාල මානවඩු මහතා පෙන්වා දෙයි. එම සංගමය විසින් නිකුත් කරන ලද නිවේදනයක වැඩිදුරටත් මෙසේ සඳහන් වේ. රත්මලාන ප්‍රධාන යාන්ත්‍රික ඉංජිනේරු උප දෙපාර්තමේන්තුවට අයත් දුම්රිය වැඩ භුමිය අක්කර 83 කින් පමණ සමන්විතය. මෙම භූමි සීමාවෙන් අක්කර 57ක් තුල තුල ප්‍රධාන උප කාර්යාලයක්ද, ගබඩාවක්, ගොඩනැගිලි නඩත්තු අංශයක්ද, බැහැර සේවා ස්ථානද සමගින් කාර්මාන්තශාලා 42 ක් පිහිටා ඇත. ඉතිරි භූමි සීමාව තුල දුම්රිය සේවකයින් පදිංචි දුම්රිය නිවාස සංඛ්‍යාව 696 ක් පිහිටා ඇත. ඊට අමතරව දුම්රිය දෙපාර්තමේන්තුවට අවශ්‍ය තාක‍ෂණ මට්ටමේ නවක සේවකයින් පුුහුණු කරන රත්මලාන ජර්මන් දුම්රිය කාර්මික අභ්‍යාස ආයතයනයද මෙම භූමිය තුල පිහිටා ඇත. ජාතික ප්‍රවාහන අවශ්‍යතාවයේදි රාජ්‍ය පංගුවෙන් වැඩි කොටසක් ඉටුකරන දුම්රිය දෙපාතමේන්තුවේ, සාමාන්‍ය දුම්රිය නඩත්තු කටයුතු හැරුණු කොට එන්ජින් සහ මැදිරිවල ඉතිරි සියළු නඩත්තු කටයුතු සිදුකරනු ලබන්නේ රත්මලාන පිහිටි මෙම වැඩබිම තුලය. එබැවින් රත්මලාන පිහිටි මෙම වැඩ භූමිය හදුන්වන්නේ දුම්රිය දෙපාර්තමේන්තුවේ හදවත යනුවෙන්ය. රජය විසින් විසින් ලබාදිය යුතු මුලික අවශ්‍යතා ඉටු නොකිරීම නිසා රෝගි තත්වයට පත්ව තිබු දුම්රිය දෙපාර්තමේන්තුවේ හදවත බ`දු වූ  රත්මලාන දුම්රිය වැඩබිම, මේ වන විට ඩෙංගු මදුරුවා නිසා මාරාන්තික තත්වයට පත්කොට ඇත. තවද මීට අමතරව අක්කර 8000 ක භූමි භාගයක පිහිටා ඇති අනෙකුත් දුම්රිය වැඩබිම්වල තත්වයද මෙයට නෙවෙනස් බව පෙන්වා දෙන්නෙමු. මිනිස් ජීවිත සම්බන්දයෙන් පමණක් නොව, දුම්රිය සේවකයින් ඉටුකරන සමාජ මෙහෙවර සම්බන්දයෙන් කල්පනා කරනු ලැබුවද මතු වී ඇති මෙම තත්වය සරල සිද්ධියක් ලෙස බැහැර කළ නොහැකි බව පෙන්වා දෙන අතර මෙම සිද්ධිය මුල් කරගෙන වැඩබිමි වල සංචාරය කරන මාධ්‍ය සංදර්ශන වලින් පමණක් සේවකයින් මුහුණ දෙන ජීවිත අනතුර ම`ග හැරී නොයන බැවින් වහ වහාම විධිමත් මැදිහත් වීමක් කරන ලෙස ඉල්ලා සිටිමු. තවද, සිදු වූ සහ සිදුවෙමින් පවතින විපත මුදලින් මිල කළ නොහැකි වුවද, මෙම හේතු නිසා මිය ගිය සහ රෝගි වු සේවකයින්ගේ පවුල් ස`දහා වන්දි මුදලක් ඉතාමත් කඩිනමින් ලබාදෙන මෙන් ඉතා ඕනෑකමින් ඉල්ලා සිටින්නෙමු. මෙම තත්වයට ඉක්මන් විසදුමක් ලබා නොදන්නේ නම් ජිවිත අනතුරු සහිත වැඩබිමක් තුල සේවය කිරීමෙන් බැහැරවීමට දුම්රිය සේවකයින්ට සිදුවනු ඇති බවටද පෙන්වා දෙන්නෙමු.", "URL": "https://lankatruth.com/si/?p=1133", "Category": "පුවත්", "Parent URL": null}