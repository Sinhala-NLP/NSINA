{"Source": "Lankatruth", "Timestamp": "August 8, 2023", "Headline": "පළාත් පාලන ආයතන නැවත කැඳවීමේ සංශෝධනය ගැන ශ්‍රේෂ්ඨාධිකරණ තීරණය පාර්ලිමේන්තුවට", "News Content": "මේ වනවිට විසුරුවා ඇති පළාත් පාලන ආයතන නැවත කැඳවා පැවති පාලනයන් ස්ථාපිත කිරීමට අරමුණුකරගෙන ගෙන එන ලද පෞද්ගලික මන්ත්‍රී යෝජනාව සම්බන්ධයෙන් පැවති පෙත්සම් විභාගයෙන් ශ්‍රේෂ්ඨාෂිකරණ තීරණය පාර්මේන්තුවට යොමු කර තිබේ. එම තීරණය ප්‍රකාශයට පත් කරමින් කතානායක මහින්ද යාපා අබේවර්ධය විසින් පාර්ලිමේන්තුවට දැන්ම් දෙමින් මීට සුළු මොහොතකට පෙර සඳහන් කර සිටියේ සංශෝධන පනත් කෙටුම්පත්වල ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බවත් එසේ හෙයින් එම වගන්ති පාර්ලිමේන්තුවේ විශේෂ බහුතරයකින් හෝ ජනමත විචාරණයකින් සම්මත කළ යුතු බවද ශ්‍රේෂ්ඨාධිකරණය දන්වා ඇත. පොහොට්ටු පක්ෂයේ පාර්ලිමේන්තු මන්ත්‍රී ජයන්ත කැටගොඩ විසින් ඉදිරිපත් කළ, කළුතර දිස්ත්‍රික් පොහොට්ටු මන්ත්‍රී සංජීව එදිරිමාන්න විසින් ස්ථීර කළ මෙම යෝජනාවට එරෙහිව ජාතික ජන බලවේගයේ කොළඹ නගර සභා අපේක්ෂක කණ්ඩායමේ නායිකා, ජාතික ජන බලවේගයේ ජාතික විධායක සභික ව්‍රායි කැලී බල්තසාර්, ජාතික ජන බලවේගයේ කඩුවෙල නගර සභා කණ්ඩායමේ නායක, ජාතික ජන බලවේගයේ කොළඹ දිස්ත්‍රික් විධායක සභික අසිත නිරෝෂන් ඇතුළු පිරිසක් එම පෙත්සම් ගොනු කර තිබිණි. ජ්‍යෙෂ්ඨ නීතීඥ සුනිල් වටගල සමග ලක්ෂ්මන් වේවැල්වල සහ මංජුල බාලසූරිය ඇතුළු නීතීඥයින් පිරිසක් මෙම පෙත්සම් වෙනුවෙන් ශ්‍රේෂ්ඨාධිකරණයේ පෙනී සිටියහ.", "URL": "https://lankatruth.com/si/?p=150148", "Category": "පුවත්", "Parent URL": null}