{"Source": "Lankatruth", "Timestamp": "February 1, 2021", "Headline": "ගංජා නීතිගත කරන්න බලනවා – ජනපති", "News Content": "ගංජා වගාව නීතිගත කිරීමට අවශ්‍ය කරන නීතීමය පසුබිම ගැන සොයා බලන බව ජනාධිපති ගෝඨාභය රාජපක්ෂ පවසයි. පසුගියදා තණමල්විල ප්‍රදේශයේදී ගමත් සමඟ පිළිසඳරට එක්වී සිටියදී ඉදිරිපත් වූ ප්‍රශ්නයකට පිලිතුරු දෙමින් ජනාධිපතිවරයා වැඩිදුරටත් පැවසුයේ ඖෂධීය භෝගයක් ලෙස ගංජා වගාව නීතිගත කිරීමට අවශ්‍ය ක්‍රියාමාර්ග ගැනීමට උපදෙස් දෙන බවයි. තණමල්විල ප්‍රදේශයේ පැවති ගම සමඟ පිළිසඳර වැඩසටහනට එක්වී සිටි ආචාර්ය වසන්ත වැලිඅංගේ විසින් ජනාධිපතිවරයාට මෙම ප්‍රශ්නය යොමු කරමින් ඉල්ලා සිටියේ ඖෂධීය භෝගයක් ලෙස ගංජා වගාව කරගෙන් යාමට නීතිමය බාධක ඉවත්කර දෙන ලෙසයි. එමෙන්ම ගංජා වගාකරුවන්ට ජාවාරම්කරුවන් ලෙස සැලකීම නතර කලයුතු බව ආචාර්ය වසන්ත වැලිඅංගේ වැඩිදුරටත් ඉල්ලා සිටින ලදි.", "URL": "https://lankatruth.com/si/?p=109725", "Category": "පුවත්", "Parent URL": null}