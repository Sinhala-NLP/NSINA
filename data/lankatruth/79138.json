{"Source": "Lankatruth", "Timestamp": "August 15, 2019", "Headline": "ඉන්දියාවේ නිදහස් දිනය අදයි", "News Content": "ඉන්දියාව සිය 73 වැනි නිදහස් දිනය අද(15) උත්සවාකාරයෙන් සමරා තිබේ. නවදිල්ලියේ ‍ඓතිහාසික රතු බලකොටුව පරිශ්‍රයේ ඉන්දීය අග්‍රාමාත්‍ය නරේන්ද්‍ර මෝදිගේ සහභාගීත්වයෙන් නිදහස් දිනය සැමරූ බව විදෙස් මාධ්‍ය වාර්තා කරයි. නරේන්ද්‍ර මෝදි ඉන්දීය අග්‍රාමාත්‍යවරයා ලෙස දෙවැනිවරට දිවුරුම්දීමෙන් පසු සමරන පළමු නිදහස් සමරුව මෙයයි. ඉන්දියාව සහ පකිස්තානය අතර ගැටුම් වර්ධනයවී ඇති අවස්ථාවක ඉන්දියාවේ නිදහස් දිනය පිළිබඳව ලෝක ප්‍රජාවේ අවධානය යොමුව ඇත.", "URL": "https://lankatruth.com/si/?p=79138", "Category": "විදෙස් පුවත්", "Parent URL": null}