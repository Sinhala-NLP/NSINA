{"Source": "Lankatruth", "Timestamp": "September 19, 2021", "Headline": "ලොහන්ටත් වඩා වේගෙන් ජගත් කුමාරට විනය පරීක්ෂණ", "News Content": "“සරත් වීරසේකර, ගාමිණී ලොකුගේ කුපාඩි වැඩ කරනවා…” යැයි මාධ්‍ය හමුවක් කැඳවමින් සිය පක්ෂයේම කැබිනට් අමාත්‍යවරුන් දෙදෙනෙකු විවේචනය කිරීම සම්බන්ධයෙන් පාර්ලිමේන්තු මන්ත්‍රී ජගත් කුමාරට එරෙහිව ශ්‍රී ලංකා පොදුජන පෙරමුණ විසින් විනය පරීක්ෂණයක් සිදු කිරන බව එම පක්ෂයේ ලේකම් පාර්ලිමේන්තු මන්ත්‍රී නීතිඥ සාගර කාරියවසම් සඳහන් කරයි. ජගත් කුමාර මන්ත්‍රීවරයා මාධ්‍ය හමුවක් කැඳවමින් සිදු කළ ප්‍රකාශය කිසිසේත් අනුමත නොකරන බවත් මන්ත්‍රීවරයා පක්ෂයේ විනය කඩකරමින් කටයුතු කර ඇති බවත් ලේකම් සාගර කාරියවසම් පවසයි. පක්ෂයේ විනය කමිටුව රැස් වී ඒ සම්බන්ධයෙන් තීරණයක් ගන්නා බවද ඔහු වැඩිදුරටත් පවසයි. කෙසේ වෙතත් පසුගියදා රාත්‍රියේ තවස් පිරිසක් සමග බීමත්ව වැලිකඩ සහ අනුරාධපුර බන්ධනාගාර වෙත නීතිවිරෝධී ලෙස කඩා වැදී එහි කලහකාරී ලෙස කටයුතු කළ ඇමති ලොහාන් රත්වත්තේට එරෙහිව මෙතරම් වේගවත්ව විනය පරීක්ෂණ සිදු වනු දක්නට නොතිබිණි.", "URL": "https://lankatruth.com/si/?p=123349", "Category": "පුවත්", "Parent URL": null}