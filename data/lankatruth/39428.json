{"Source": "Lankatruth", "Timestamp": "August 15, 2017", "Headline": "ශ්‍රී ලංකාවට 3-0ක තරගාවලි පරාජයක්", "News Content": "පල්ලෙකැලේ ක්‍රීඩාංගනයේ පැවති තුන් වෙනි සහ අවසාන ටෙස්ට් තරගය ඉනිමකින් හා ලකුණු 171 කින් ජයගනිමින් ශ්‍රී ලංකාව හා ඉන්දියාව අතර තරග තුනකින් සමන්විත ටෙස්ට් තරගාවලිය 3-0ක් ලෙස ජයගැනීමට ඉන්දියාව සමත්විය. තරගයේ පළමු ඉනිම ක්‍රීඩා කළ ඉන්දීය කණ්ඩායම ලකුණු 487ක් රැස්කළ අතර ශ්‍රී ලංකාව පළමු ඉනිමට රැස්කළේ ලකුණු 135ක් පමණි. නැවතත් දෙවැනි ඉනිම ක්‍රිඩා කළ ශ්‍රී ලංකා කණ්ඩායම ලකුණු 181ට සීමාවිය. දින තුනක් ඇතුළත තුන් වෙනි තරගය අවසන් වූ අතර, සිය ඉනිම් දෙකේදීම ලකුණු දෙසීයේ සීමාවට හෝ ලඟා වීමට ශ්‍රී ලංකා කණ්ඩායම අපොහොසත් විය. ටෙස්ට් තරගයකදී ශ්‍රී ලංකා පිතිකරුවකු ලකුණු 50 ක් ලබා ගැනීමට අසමත් වූ තුන්වන අවස්ථාව ලෙස ඉතිහාසයට එක්ව වෙයි. ශ්‍රී ලංකා කණ්ඩායම පිට පිටම ටෙස්ට් තරග දෙකක් සිය රට තුළදී ඉනිමකින් පරාජය වූ පළමු වතාව ද මෙයයි. ක්‍රීඩා විස්තර විචාරකයන් එය හැඳින්වූයේ ‘ලැජ්ජා සහගත පරාජයක්’ ලෙසිනි.", "URL": "https://lankatruth.com/si/?p=39428", "Category": "ක්‍රීඩා පුවත්", "Parent URL": null}