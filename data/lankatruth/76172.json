{"Source": "Lankatruth", "Timestamp": "June 21, 2019", "Headline": "ගාලු නගර සභාවේ නොසැලකිල්ලෙන් ජනතාව අපහසුතාවයට", "News Content": "ගාල්ල නගර සභාවේ නොසැලකිල්ලෙන් ගාල්ල නගරයේ ප්‍රධාන කැසිකිලි පද්ධතිය උතුරා යමින් පවතින අතර නිසි සෞඛ්‍ය ආරක්ෂණ ක්‍රමවේදයක් රහිතව නගරසභා සේවකයින් මල අපද්‍රව්‍ය ඉවත් කිරීමේ කටයුතුවලට යොදවා ඇති අයුරු අද(21) නිරීක්ෂණය විය. ගාල්ල බස් නැවතුම්පල අසල ඇති ප්‍රධාන වැලිකිලි පද්ධතිය වන මෙය දීර්ඝ කාලයක් පුරා නගරසභාවේ නොසැලකිල්ලට ලක්වීම හේතුවෙන් මෙම තත්වය උද්ගතව ඇතැයි නගරවාසීන් පවසයි. ජනතාවගේ සුභ සාධනය පිනිස රැස් කරන බදු මුදල් අවම තරමින් මෙවැනි සනීපාරක්ෂක කටයුතු වෙනුවෙන් හෝ වැය නොකරන්නේ නම් මහජන ඡන්දයෙන් පත්වී නගර සභාවට තේරී ඇති මහජන නියෝජිතයින් සිදුකරන්නේ කුමක් දැයි ගැටළු මතුවී ඇත.", "URL": "https://lankatruth.com/si/?p=76172", "Category": "පුවත්", "Parent URL": null}