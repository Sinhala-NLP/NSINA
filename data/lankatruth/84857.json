{"Source": "Lankatruth", "Timestamp": "November 6, 2019", "Headline": "විද්වතුන්ගෙන් පිරි ජාතික ජන බලවේගය සමඟ මහනුවර ජනතාව පෙළගැසෙයි", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා දිනවන ජන රැලි මාලාවේ තවත් අධියරක් ඊයේ(05) මහනුවර ප්‍රදේශයේ දී අතිසාර්ථකව පැවැත්විණි. ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් මෙම මහජන රැලිය පැවැත්වූ අතර ඒ සඳහා අති විශාල ජනතා සහභාගීත්වයක් ලැබී තිබිණි. පැමිණ සිටි ජනතාවගෙන් අනුර දිසානායක මහතාට උණුසුම් පිළිගැනීමක් හිමිවූ අතර සිංහල, ‌දෙමළ, මුස්ලිම් සියළු ජනතාවට සමගියෙන් හා සාමයෙන් සුරක්ෂිතව ජීවත් විය හැකි රටක් ජාතික ජන බලවේගයේ පාලනයක් තුළ ගොඩනගන බව මෙහිදී අනුර දිසානායක මහතා පැවසීය. මෙම ජන රැලිය සඳහා ජාතික විද්වත් සංවිධානයේ කලා හා සංස්කෘතික කමිටුවේ සභාපති, පේරාදෙණිය විශ්වවිද්‍යාලයේ සිංහල අධ්‍යන අංශයේ මහාචාර්ය ලියනගේ අමරකීර්ති මහතා, එක්සත් වාමාංශික පෙරමුණේ ප්‍රධාන ලේකම්, ජාතික ජන බලවේගයේ ජාතික කමිටු සාමාජික, අධිනීතීඥ ලාල් විජේනායක මහතා, පේරාදෙණිය විශ්වවිද්‍යාලයේ දර්ශනය පිළිබඳ මහාචාර්ය, ඩෙස්මන් මල්ලිකාරච්චි මහතා, වෘත්තීය තාක්ෂණ විශ්වවිද්‍යාලයේ ප්‍රමාණ සමීක්ෂණ විද්‍යාව පිළිබඳ මහාචාර්ය, චන්දන ජයලත් මහතා, යහපාලනය සඳහා වූ ජාතික ව්‍යාපාරයේ ජාතික සංවිධායක, තජාහ් මොහොමඩ් මහතා, යහපාලනය සඳහා වූ ජාතික ව්‍යාපාරයේ ප්‍රචාරක ලේකම් වෛද්‍ය සාහීර් මහතා, පේරාදෙණිය විශ්වවිද්‍යාලයේ ඉංජිනේරු පීඨයේ ජ්‍යෙෂ්ඨ කතිකාචාර්ය ආචාර්ය, ප්‍රිමාල් ප්‍රනාන්දු මහතා, පේරාදෙණිය විශ්වවිද්‍යාලයේ කළමනාකරණ පීඨයේ ජ්‍යෙෂ්ඨ කතිකාචාර්ය, ආචාර්ය තිලක් සුභසිංහ මහතා, ජ්‍යෙෂ්ඨ භූ විද්‍යාඥ, සමන්ත බෝගහපිටිය මහතා, සත්ව නිෂ්පාදන සහ සෞඛ්‍ය දෙපාර්තමේන්තුවේ හිටපු අධ්‍යක්ෂ ජෙනරාල් ආචාර්ය, නිමල් චන්ද්‍රසිරි මහතා, ජාතික විද්වත් සංවිධානයේ මහනුවර දිස්ත්‍රික් විධායක සභික වරලත් තක්සේරුකරු, බණ්ඩර කරුණාතිලක මහතා, නීතීඥ, කුසලා විජේසුන්දර මහත්මිය, ජාතික විද්වත් සංවිධානයේ මහනුවර දිස්ත්‍රික් විධායක සභික හිටපු දේශීය ආදායම් කොමසාරිස්, නිමල් වික්‍රමසිංහ මහතා, එක්සත් වාමාංශික පෙරමුණේ මධ්‍යම කමිටු සාමාජික, රවිඳු උස්වැටකෙයියාව මහතා, ජන නියමු කලාකරුවෝ සංවිධානයේ ප්‍රවීණ රංගන ශිල්පී ලලිත් රජපක්ෂ මහතා, ජාතික විද්වත් සංවිධානයේ මහනුවර දිස්ත්‍රික් විධායක සභික, ප්‍රවීන භාෂා පරිවර්තක, තාරික් අලී මහතා, ජනතා විමුක්ති පෙරමුණේ මහනුවර දිස්ත්‍රික් නායක ගයාන් ජානක මහතා, ජනතා විමුක්ති පෙරමුණේ මහනුවර දිස්ත්‍රික් බලමණ්ඩලයේ ලේඛම් වෛද්‍ය සිසිර සේනාධීර මහතා ඇතුළු විද්වතුන් රැසක් ද එක්ව සිටිය හ.", "URL": "https://lankatruth.com/si/?p=84857", "Category": "පුවත්", "Parent URL": null}