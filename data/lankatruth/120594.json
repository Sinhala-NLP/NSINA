{"Source": "Lankatruth", "Timestamp": "July 31, 2021", "Headline": "ප්‍රවීණ රංගන ශිල්පිනී හයසින්ත් විජේරත්න හදිසි අනතුරකින් ජීවිතක්ෂයට", "News Content": "ප්‍රවීණ රංගන ශීල්පිනී හයසින්ත් විජේරත්න මහත්මිය හදිසි අනතුරක් හේතුවෙන් ජීවිතක්ෂයට පත්ව තිබේ. ඇය එසේ ජීවිතක්ෂයට පත්ව ඇත්තේ ඊයේ (30) රාත්‍රියේ සිදු වූ රිය අනතුරකිනි. ටෙලිනාට්‍ය රූගත කිරීමක් සඳහා නුවරඑළිය ප්‍රදේශයට ගොස් නැවත කොළඹ බලා පැමිණෙමින් සිටියදී ඇය ගමන් ගත් වෑන් රථය නුවරඑළිය – තලවකැලේ මාර්ගයේ ළිඳුල ප්‍රදේශයේදී ප්‍රපාතයකට පෙරළීමෙන් අනතුර සිදුව ඇති බව සඳහන් වේ. මියයන විට හයසින්ත් විජේරත්න මහත්මිය 75 වන වියේ පසුවිය. අනතුර සම්බන්ධයෙන් වෑන් රථයේ රියදුරු ළිඳුල පොලීසිය විසින් අත්අඩංගුවට ගෙන තිබේ.", "URL": "https://lankatruth.com/si/?p=120594", "Category": "කලා පුවත්", "Parent URL": null}