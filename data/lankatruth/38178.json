{"Source": "Lankatruth", "Timestamp": "July 24, 2017", "Headline": "සුදුවෑන් කල්ලියේ පැහැරගැනීම්වලට විරුද්ධවූවන් සෙයා පරීක්ෂණ", "News Content": "පසුගිය 20වනදා වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් මහතාව අත්අඩංගුවට ගැනීමට යාමේදී එයට බාධා සිදු කරමින් විරෝධය දැක්වූවන් සොයා පරීක්ෂණයක් පවත්වන බව කොළඹ අපරාධ කොට්ඨාසය අද (24) අධිකරණයට දන්වා තිබේ. එමෙන්ම අදාළ අත්අඩංගුවට ගැනීමට යාමේදී එය වළක්වා බාධා කළ පුද්ගලයින් හඳුනා ගැනීමට රූපවාහිනී නාලිකාවල ප්‍රචාරය වූ වීඩියෝ දර්ශන අවශ්‍ය බව පොලිසිය අධිකරණයට දන්වා ඇත. ඒ අනුව මෙම සිද්ධියට අදාල වීඩියෝ දර්ශන ඇතුළත් සංයුක්ත තැටි පරීක්ෂණ සඳහා කොළඹ අපරාධ කොට්ඨාසය වෙත ලබා දෙන ලෙසට ප්‍රධාන මහේස්ත්‍රාත් ලාල් රණසිංහ බණ්ඩාර රූපවාහිනී නාලිකා හයකට නියෝග කර තිබේ. එදින (20වනදා) කොළඹදී රජයේ වෛද්‍ය නිලධාරීන්ගේ සංමයේ කාර්යාලයේ පැවති සයිටම් විරෝධී ජන පවුර සංවිධානයේ වැඩසටහනක් අවසන් වී අාපසු යමින් සිටි එම කාර්යාල භූමියේදී වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් මහතාව පැහැර ගැනීමට සුදුවෑන් රථයකින් පැමිණි මැර පිරිසක් සූදානම් වු අතර එහි සිටි පිරිස මැදිහත් වී එම පැහැරගෙනයාම ව්‍යර්ත කරන ලදී. ඉන් පසු එම ස්ථානට පොලිස් නිලධාරීන් විශාල පිරිසක් පැමිණි නමුත් ඊට පෙර රයන් ජයලත් මහතාව පැහැරගෙන යාමට සුදු වෑන් රථයකින් පැමිණි පිරිස පාතාල මැරයන්ගේ ස්වභායකින් කටයුතු කර තිබිණි. ඔවුන් සිසුන්ට පහරදීමක්ද සිදු කර තිබිණි. මැර කණ්ඩායමක ස්වරූපයේ සිටි පිරිසට රයන් ජයලත්ව මහතාව පැහැරගෙන යාම ඉඩ නොලැබුණු පසු පැමිනි පොලිස් නිලධාරීන් සතුව කිසිඳු වරෙන්තු ලියවිල්ලක්ද නොතිබුණු නමුත් අද පොලීසිය අධිකරණයට දන්වා ඇත්තේ පොලීසිය වරෙන්තුකරුවෙකු අත්අඩංගුවට ගැනීමට ගිය අයස්ථාවේදී පිරිසක් බාධා කළ බවයි.", "URL": "https://lankatruth.com/si/?p=38178", "Category": "පුවත්", "Parent URL": null}