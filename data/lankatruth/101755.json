{"Source": "Lankatruth", "Timestamp": "November 28, 2020", "Headline": "ඉරාන න්‍යෂ්ටික ප්‍රබලයා ඇම්බුෂ් ප්‍රහාරයකින් මරුට…", "News Content": "ඉරාන න්‍යෂ්ටික වැඩසටහනේ ප්‍රබලම භූමිකාවක් ඉටු කරන ඉරානයේ ඉහළම න්‍යෂ්ටික විද්‍යාඥයා ලෙස සැලකෙන ජ්‍යෙෂ්ඨ විද්‍යාංශ මොහ්සන් ෆාක්රිසාඩේ ටෙහෙරානයට නැගෙනහිර දිස්ත්‍රික්කයේදී සැඟව සිට සිදුකළ ඇම්බුෂ් ප්‍රහාරයකින් සිය මෝටර් රථය තුළම ඝාතනයට ලක්ව තිබේ. මුලින්ම සැඟව සිට වෙඩි තැබීමක් සිදුව ඇති බවත් පසුව මෝටර් රථය පිපිරීමකට ලක්ව ගිගෙන ඇති බවත් මෙය බයගුලු මනුෂ්‍ය ඝාතනයක් බවත් ඉරානය අවධාරණය කරයි. මෙම ඝාතනය පිටුපස ඊශ්‍රායලය සිටින බවට ඉරාන විදේශ ඇමති සරීෆ් සඳහන් කරන නමුත් මේ සම්බන්ධයෙන් ඊශ්‍රායල් අගමැති බෙන්ජිමින් නෙතන්යාහුගේ කාර්යාලය මේ පිළිබඳව කිසිදු නිවේදනයක් මෙතෙක් නිවේදනය කර නැත. ඉරාන හමුදාවේ නව තාක්ෂණික මධ්‍යස්ථානයේ ප්‍රධානියා ලෙසද කටයුතු කළ මොහ්සන්, වසර ගණනාවක් ඉරානයේ න්‍යෂ්ටික වැඩසටහනේ ප්‍රමුඛ චිරිතයයි.", "URL": "https://lankatruth.com/si/?p=101755", "Category": "පුවත්", "Parent URL": null}