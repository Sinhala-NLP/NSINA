{"Source": "Lankatruth", "Timestamp": "July 11, 2023", "Headline": "සුළු කාලයකට හෝ විදේශගත වියයුතුයි – ලෝකේ කම්මැලිම ජනතාව ඉන්න රට ලංකාව – රොෂාන් රණසිංහ", "News Content": "තමාගේ අදහස සුළු කාලයකට හෝ විදේශගත විය යුතුයු බවත් ලෝකයේ රටවල්වලින් වැඩියෙන්ම කම්මැලි ජනතාව ඉන්න රට ලංකාව බවත් ක්‍රීඩා හා යෞවන කටයුතු ඇමති සහ වාරිමාර්ග ඇමති රොෂාන් රණසිංහ පවසයි. ඔහු මේ සම්බන්ධයෙන් තව දුරටත් පවසා ඇත්තේ, “මාගේ අදහස සුළු කාලයකට හෝ විදේශගත විය යුතුයි. ඒ රටවල අත්දැකීම් ලබා ගත යුතුයි. හැමෝටම අමාරු කාලයක්. ලෝකයේ රටවල් ගත්තම වැඩියෙන්ම කම්මැලි ජනතාවක් ඉන්නේ ලංකාවේ. හැම පැත්තකින්ම අපේ රටඉන්නේපිටිපස්සෙන්. අපි නිධානයක් උඩ ඉදන් හිගා කන ජාතියක්…” ආදී වශයෙනි. ඇමති රොෂාන් රණසිංහ මේ බව පවසන්නේ දඹුල්ල ඉනාමළුව ජාතික යෝවුන් සේනාංකයේ හොටෙල් පාසැලේ හෝටල් පිළිවදව විවිද අංශවලින් පාඨමාලා හදාරා අවසන් කළ 2023 වසරේ පළමු කාණ්ඩයේ සිසු සිසුවියන් හට සහතික පත් හා පදක්කම් පැළදවීමේ අවස්ථාවකට එක් වෙමිණි. මෙම අවස්ථාවට දඹුල්ල ඉනාමළුව ජාතික යෝවුන් සේනාංකයේ නිලධාරීන් රැසක් පැමිණ සිටි ඇති අතර සිසු සිසුවියන්ගේ සංස්කෘතිකාංග වලින්ද හැඩ ගැනිවී තිබිණි. ලෝකේ කම්මැලිම ජනතාව ඉන්න රට ලංකාව බවට ක්‍රීඩා හා යෞවන කටයුතු ඇමති සහ වාරිමාර්ග ඇමති රොෂාන් රණසිංහ පැවසුවද ලෝකයේ අක්‍රීයම ජනතාවක් එසේත් නැතිනම් කම්මැලි ජනතාවක් වෙසෙන රට ලෙස ලෝක සෞඛ්‍ය සංවිධානයට අනුව සැලකෙන්නේකුවේටයයි.", "URL": "https://lankatruth.com/si/?p=148964", "Category": "පුවත්", "Parent URL": null}