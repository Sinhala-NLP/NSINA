{"Source": "Lankatruth", "Timestamp": "December 12, 2011", "Headline": "කාර්වලට රේස් යන්න කොළඹ වීදි වැසේ", "News Content": "කොළඹ කොටුව පොලිස් මූලස්ථානය අවට මහාමාර්ග එළඹෙන 16 හා 17 යන දෙදින තුළ ප.ව. 6 සිට පෙරවරු 6 දක්වා මෝටර් රථ ධාවන තරග සදහා වසාදැමීමට නියමිත බව වාර්තාවේ.      මේ ආකාරයේ වීදි රථ ධාවන තරග ඇතැම් රටවල තහනම් කරනු ලැබ තිබුණද ආණ්ඩුවේ ඉහළම තැන්වල ආශිර්වාදය සහිතව මෙරටදී රාජ්‍ය අනුග්‍රහය සහිතව පැවැත්වෙයි. පසුගිය කාලයේ වැඩි ප්‍රසිද්ධියක් නොමැතිව බම්බලපිටිය, කොල්ලුපිටියආශ්‍රිතව රාත්‍රී කාලයේ පවත්වන ලද මෙම තරග මෙවර නිල අනුග්‍රහය ඇතිව පැවැත්වෙනු ඇත. මෙම මෝටර් රථ තරග සංවිධානය පසුගිය කාලයේ කෝටි 10 කට ආසන්න වටිනාකමක් ඇති ඇස්ටන් මාටින් වැනි අධි සුපෝකබෝගී මොටර් රථ ගෙන්වන ලද පුද්ගලයින් විසින් සිදු කරන බව දැනගන්නට ඇත. වැසි ජල කානු වසා දැමීම, සංඥා පද්ධතියඅළුවැඩි‍යා කිරීම ඇතුළු තරග මාර්ග අලුත්වැඩියාව සදහා විශාල මුදලක් වැය කරමින් තිබේ. මේ තරග හා සමගාමීව විදෙස් සංගීත ශිල්පීන්ගේ සහභාගීත්වය ඇති සංගීත සංදර්ශනද පැවැත්වීමට සැලසුම් කොට තිබේ. රු. 2000/= සිට ඉහළ මිලකට මෙම සංදර්ශනවලටිකට් මල කර ඇති අතර VIP අංශයට ඇතුළුවීම සදහා ටිකට්පතක මිල රු 4000/=ක් වනු ඇත. ලෝටස් පාර, හිල්ටන් වටරවුම, කොටුව පොලීසිය පාර, සර් බාරොන් ජයතිලක මාවත, ලංකා බැංකු මාවත, ජනාධිපති මාවත හා ගලධාරි වටරවුම මෙම තරග සදහා වෙන්කර ඇති මාර්ග වේ. එසේම ගාලු මුවදොර ප්‍රදේශය, ටිකට් මිලදී ගෙන නොමැතිසාමාන්‍ය මහජනතාව සදහා සංදර්ශනය අවසන්වනතුරු තහනම් කලාප වනු ඇත. මෙම තරගාවලියේ නිල සංවිධායකයින් වන්නේ, කාල්ටන් ස්පෝර්ට්ස්, තාරුණ්‍යයට හෙටක්, ශ්‍රී ලංකා ස්ටෝ මොබයිල් සංගම් හා මොටර් සයිකල් ක්‍රීඩා සංගමයයි.", "URL": "https://lankatruth.com/si/?p=489", "Category": "පුවත්", "Parent URL": null}