{"Source": "Lankatruth", "Timestamp": "December 1, 2020", "Headline": "හඟුරන්කෙත ප්‍රාදේශීය සභාවත් අයවැය පරාදයි…", "News Content": "එක්සත් ජාතික පක්ෂය, එක්සත් ජනතා නිදහස් සන්ධානය සහ ස්වාධීන මන්ත්‍රීවරයෙකු එක්ව බලය පිහිටුවා තිබෙන හඟුරන්කෙත ප්‍රාදේශීය සභාවේ 2021 සඳහා වන අයවැය වැඩි ඡන්ද 26කින් පරාජයට පත්ව තිබේ. අයවැයට පක්ෂව කිසිඳු මන්ත්‍රීවරයෙකු ඡන්දය ලබාදී නැති අතර විරුද්ධව ඡන්දය ලබාදී ඇත්තේ පොහොට්ටු පක්ෂයේ මන්ත්‍රීවරු සහ ජනතා විමුක්ති පෙරමුණේ මන්ත්‍රීවරු දෙදෙනාත් එක්සත් ජනතා නිදහස් සන්ධාන මන්ත්‍රීවරු කිහිප දෙනෙකුත් පමණි. අයවැය සම්බන්ධයෙන් සභාව උණුසුම්වන විට සභාපතිවරයා උප සභාපතිවරයාට සභාව භාරදී පිටව ගොස් තිබේ. පොහොට්ටු පක්ෂයේ සහ ජවිපෙ මන්ත්‍රීවරුන්ගේ ඉල්ලීම පරිදි උප සභාපතිවරයා ඡන්ද විමසීමකට ගොස් තිබේ. එහිදී උප සභාපතිවරයා හෝ අයවැයට පක්ෂය ඡන්දය ලබා දී නැත.", "URL": "https://lankatruth.com/si/?p=102198", "Category": "පුවත්", "Parent URL": null}