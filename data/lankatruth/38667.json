{"Source": "Lankatruth", "Timestamp": "July 30, 2017", "Headline": "පකිස්තාන් අගමැති පදවියට නවාෂ් ෂරීෆ්ගේ සහෝදරයා ඉදිරිපත්වෙයි.", "News Content": "පුරප්පාඩු වී ඇති පකිස්තානයේ අගමැති පදවිය සඳහා බලයෙන් පහ කෙරුණ අගමැති නවාෂ් ෂරීෆ්ගේ සහෝදරයා ඉදිරිපත් වෙන හැඩක් පවතී. දැනට හැටපස් වෙනි වියේ පසුවෙන ෂාබාෂ් ෂරීෆ් දැනට පංජාබ් ප්‍රාන්තයේ මහඇමතිවරයා වෙයි. පකිස්තානයේ පාලක මුස්ලිම් සංගමය (PML-N) හිටපු අගමැතිවරයාගේ සහෝදරයා වන ෂාබාෂ් ෂරීෆ් නව අගමැතිවරයා හැටියට යෝජනා කරනු ලැබ ඇතත් ඔහු පාර්ලිමේන්තු මන්ත්‍රීවරයකු නොවේ. එබැවින් අගමැති පදවියට පත්වීමට නම් ඔහු පකිස්තාන් ජාතික මණ්ඩලයේ අසුනකට තරඟ කොට අතුරු මැතිවරණයක් මගින් පාර්ලිමේන්තුවට පිවිසිය යුතුව ඇත. නවාෂ් ෂරීෆ්ගේ දරුවන් හා විදේශීය සමාගම් අතර සබඳතා පැවති බව පැනමා ලිපිගොනු වලින් අනාවරණය වීමත් සමග ඔහුගේ පවුලේ වත්කම් පිළිබඳ පරීක්ෂණ ආරම්භ විය. හිටපු අගමැති ෂරීෆ් අදාළ චෝදනා දිගින් දිගටම ප්‍රතික්ෂේප කළදපංච පුද්ගල ශ්‍රේෂ්ඨාධිකරණ විනිශ්චය මණ්ඩලය ඔහුට අගමැති පදවිය අහිමි කරනලදි.", "URL": "https://lankatruth.com/si/?p=38667", "Category": "පුවත්", "Parent URL": null}