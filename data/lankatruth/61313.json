{"Source": "Lankatruth", "Timestamp": "October 18, 2018", "Headline": "විවෙචනය දරාගත නොහැකිවූ මහින්දගේ ප්‍රා. සභාවේ සභාපති මන්ත්‍රීවරයෙකුට පහරදීලා..", "News Content": "මහින්ද පිලට බලය හිමි ඉමදුව ප්‍රාදේශීය සභාවේ මාසික රැස්වීම පවතින අතරතුරදී එහි මන්ත්‍රීවරයෙකු එහි සභාපතිවරයා සම්බන්ධයෙන් සිදු කළ විවේචනයක් දරාගැනීමට නොහැකිව එම සභාපතිවරයා විසින් අදාළ මන්ත්‍රීවරයට බරපතල ලෙස පහරදී තිබේ. පහරකෑමට ලක්වූ මන්ත්‍රීවරයා සභාපතිවරයාගේ අනුරුවක් යොදා සභා ගර්භයට ගෙන ඒමෙන් සභාපතිවරයා මෙලෙස වියරුවට පත්ව එම මන්ත්‍රීවරයාට පහරදී ඇත. පහරකෑමට ලක්වූ මන්ත්‍රීවරයා මේ වනවිට රෝහල්ගත කර තිබේ. ප්‍රාදේශිය සභාවේ සභාපති ඒ.වී සරත්කුමාර මහතාගේ ප්‍රධානත්වයෙන් අද (18) ඉමදුව මාසික මහ සභාව පැවැත්වෙන අතරතුරදී පහරකෑමට ලක් වු මන්ත්‍රීවරයා “සභාපති” යැයි ලේබලයක් ගසා පඹයකුගේ අනුරුවක් සභා ගැබට රැගෙන ඒමෙන් පසු එහිදී ඇති වු බහින්බස් වීමකින් අනතුරුව සභාපතිවරයා මන්ත්‍රීවරයාට පහරදී තිබේ. මෙම සිදුවීමෙන් පසු විනාඩි 10කට සභාව කල්තැබු අතර පහරකෑමට ලක් වු මන්ත්‍රීවරයා ගිලන් රථයක් මගින් ඉමදුව ප්‍රාදේශීය රෝහල වෙත රැගෙන යාමට කටයුතු කර ඇත.", "URL": "https://lankatruth.com/si/?p=61313", "Category": "පුවත්", "Parent URL": null}