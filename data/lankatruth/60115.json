{"Source": "Lankatruth", "Timestamp": "September 29, 2018", "Headline": "ගොවීන් යල කන්නයේ වී රජයට ලබා දී නැහැ", "News Content": "යල කන්නයට අදාල සමස්ත වී අස්වැන්නෙන් 98%ක වී අස්වනු ප්‍රමාණයක් පෞද්ගලික අංශය සතු වී ඇති බවත් වී අලෙවි මණ්ඩලයට මිලට ගත හැකිවී ඇත්තේ 2%ක වී අස්වනු ප්‍රමාණයක් බවත් වාර්තා වේ. මෙවර වී මිලට ගැනීම සඳහා අමාත්‍ය මණ්ඩලය රුපියල් මිලියන 4900ක මුදලක් අනුමත කර ඇති බවත් වී අස්වනු මිලදී ගැනීම සඳහා රජය සූදානමින් සිටියද පෞද්ගලික අංශය විසින් වැඩි මිලට වී මිලදී ගැනීම හේතුවෙන් ගොවීන් සිය අස්වනු පෞද්ගලික අංශයට අලෙවිකර ඇති බවත් වී අලෙවි මණ්ඩලයේ ආරංචි මාර්ග සඳහන් කරයි.", "URL": "https://lankatruth.com/si/?p=60115", "Category": "පුවත්", "Parent URL": null}