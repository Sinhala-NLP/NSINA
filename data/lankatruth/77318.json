{"Source": "Lankatruth", "Timestamp": "July 9, 2019", "Headline": "කීත් ‌නොයාර් ඝාතනය කිරීමට තැත් කිරී‌‌මේ සිද්ධියට තවත් සැකකරුවෙක්", "News Content": "මාධ්‍යවේදී උපාලි තෙන්නකෝන් මහතාට පහරදීමේ සිද්ධියේ සැකකරුවෙකු ලෙස නම්කර සිටින යුධ හමුදා බුද්ධි ආංශ සාමාජිකයෙකු වන ලලත් රාජපක්ෂ නැමැත්තා, මාධ්‍යවේදී කීත් නොයාර් මහතා පැහැරගෙන ගොස් ඝාතනය කිරීමට තැත් කිරීමේ සිද්ධියේද සැකකරුවෙකු ලෙස නම් කරන්නැයි නීතිපතිවරයා විසින් අපරාධ පරීක්ෂණ දෙපාර්තමේන්තුවටඋපදෙස් ලබාදී ඇතැයි නීතිපතිවරයාගේ සම්බන්ධීකරණ නිලධාරිනී නීතීඥ නිෂාරා ජයරත්න මෙනවිය සඳහන් කරයි. මේ සම්බන්ධ ලිඛිත උපදෙස් රහස් පොලීසිය වෙත ලබාදී ඇති බවත් නීතිපතිවරයා මෙම උපදෙස් ලබාදී ඇත්තේ දැනට සිදුකර ඇති විමර්ශනවලින්, මාධ්‍යවේදී කීත් නොයාර් ඝාතන සිද්ධියට ලලිත් රාජපක්ෂ නැමැත්තා සම්බන්ධවී ඇති බවට ප්‍රමාණවත් සාක්ෂි ලැබී තීබීම හේතුවෙන් බවත් නිෂාරා ජයරත්න මෙනවිය සඳහන් කර තිබේ. මාධ්‍යවේදී කීත් නොයාර් ඝාතනය කිරීමට තැත් කිරීමේ සිද්ධිය විභාගයට ගැනෙන ගල්කිස්ස මහේස්ත්‍රාත් අධිකරණය හමුවේ ලලිත් රජපක්ෂ නැමැත්තා සැකකරුවෙකු ලෙස නම්කිරීමට පියවර ගන්නා ‌ලෙස නීතිපතිවරයා වැඩිදුරටත් දක්වා ඇත.", "URL": "https://lankatruth.com/si/?p=77318", "Category": "පුවත්", "Parent URL": null}