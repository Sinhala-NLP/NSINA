{"Source": "Lankatruth", "Timestamp": "October 9, 2012", "Headline": "පැය 9ක් විදුලිය කැපේ", "News Content": "කොළඹ ,  ගම්පහ සහ කළුතර යන ප්‍රදේශවල ස්ථාන කිහිපයක හෙට (10) පෙරවරු 8.00 සිට පස්වරු 5.00 දක්වා පැය 9 ක කාලයක විදුලි කප්පාදුවක් සිදුවනු ඇති බව ලංකා විදුලි පුද්ගලික සමාගම පවසයි. කොළඹ, ගම්පහ සහ කළුතර යන ප්‍රදේශවල ස්ථාන කිහිපයක හෙට (10) පෙරවරු 8.00 සිට පස්වරු 5.00 දක්වා පැය 9 ක කාලයක විදුලි කප්පාදුවක් සිදුවනු ඇති බව ලංකා විදුලි පුද්ගලික සමාගම පවසයි. ඒ අනුව ලංකා විදුලි පුද්ගලික සමාගම යටතේ පවතින පානදුර ප්‍රදේශයේ හොරණ පාර, ගාළු පාර සර් ජේම්ස් පීරිස් මාවත සහ ඊට අදාළ අතුරු මාර්ගයන්, නාවින්න පතිරගොඩ ප්‍රදේශයේ පරණ කොට්ටාව පාර, ජනතා මාවත, දුම්රියපොළ පාර, හයිලෙවල් පාර සහ ඊට අදාළ අතුරු මාර්ගයන්, කඳාන ප්‍රදේශයේ මීගමුව පාර, කඳාන පල්ලිය පාර, ගනේමුල්ල පාර, පේරලන්ද පාර ඇතුළු අතුරු මාර්ගයන්, කළුතර, පයාගල සහ මග්ගොන ප්‍රදේශයන්ගේ විජිත මාවත, ගලස්ස පාර, පඹේ එස්ටීඑෆ් පාර, 6,7,8,9 මාවත්, මරඳගහවෙල පාර, වෙන්දේසිවත්ත ඇතුළු අතුරු මාර්ගයන් හි විදුලි සැපයුම තාවකාලික අත්හිටුවනු ලැබේ. අදාළ ප්‍රදේශයන්හි රැහැන් මාර්ගයන්වල පවතින්නාවූ අක්‍රමිකතා සහ බිඳවැටීම් ආදිය යතා තත්ත්වයට පත්කිරීම වෙනුවෙන් මෙසේ තාවකාලිකව විදුලි සැපයුම අත්හිටුවීමට සිදුවනු ඇති බව එම සමාගම පවසයි.", "URL": "https://lankatruth.com/si/?p=4556", "Category": "පුවත්", "Parent URL": null}