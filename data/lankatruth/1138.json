{"Source": "Lankatruth", "Timestamp": "January 28, 2012", "Headline": "කොටස් වෙළදපොල බිදවැටීම සගවයි", "News Content": "කොළඹ කොටස් වෙළදපොල මෙම වසරේ ගතවූ කාලය තුල දැඩි බිදවැටීමකට ලක්වූ අතර එය සගවාතැබීමට ආණ්ඩුව මැදිහත්වීමෙන් ක්‍රියාකර ඇත. කොටස් වෙළදපොල දෛනික වෙබිඅඩවියේ මිලංකා සහ සමස්ත කොටස් මිල දර්ශකයන්ගේ උච්චාවචනයන් පෙන්වන වගුව මේ වන විට හිස්ව තබා ඇත. එසේ කර ඇත්තේ දිනපතා සිදුවන කොටස් වෙළදපොල බිදවැටීම් සෘජුව සන්නිවෙදනය වීම වැලැක්වීමටය. ගෙවීගිය සතියේ මිලන්කා මිල දර්ශකයේ සාමාන්‍යය 8%කින් පමණ සහ සමස්ථ කොටස් මිල දර්ශකය 9%කින් පමණ බිදවැටී තිබේ. ලෝකයේ වේගයෙන්ම වර්ධනය වන කොටස් වෙළදපොල වශයෙන් ආණ්ඩුව විසින් හැදින්වූ කොළඹ කොටස් වෙළදපොල ගොඩගැනීම සදහා තැරැවුකාර සමාගම් වලට ප්‍රාග්දනය මෙන් තුන්ගුණයක ණය ලබාදීමට ආණ්ඩුව එකගවිය. එවැනි තත්වයක් යටතේ පසුගිය සතියේ කොටස් වෙළදපොල බිදවැටීම ඉතා අවධානම්කාරී සංඥාවක් බව ආර්ථික විශ්ලේෂකයන්ගේ මතයයි. කොටස් වෙළදපොල බිදවැටීම සගවමින් ආණ්ඩුවේ සිළුමිණ පුවත්පත 29 වෙනි ඉරිදා ප්‍රධාන පුවත වශයෙන් පලකර ඇත්තේ ”ලොව ආර්ථික වර්ධන වේගය අතින් ශ්‍රී ලංකාව දෙවැනි ස්ථානයට” යනුවෙනි.", "URL": "https://lankatruth.com/si/?p=1138", "Category": "ආර්ථික පුවත්", "Parent URL": null}