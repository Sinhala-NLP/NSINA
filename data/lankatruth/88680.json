{"Source": "Lankatruth", "Timestamp": "January 14, 2020", "Headline": "ටිකට් කැපූ රාජිතගෙන් CIDය පැය 04ක් ප්‍රශ්න කරයි", "News Content": "රෝහල්ගතව ප්‍රතිකාර ලබමින් සිටි හිටපු සෞඛ්‍ය අමාත්‍ය, පාර්ලිමේන්තු මන්ත්‍රී රාජිත සේනාරත්න මහතා රෝහලෙන් ප්‍රතිකාර ලබා පිටව යාමෙන් අනතුරුව අද (14) අපරාධ පරීක්ෂණ දෙපාර්තමේන්තුව හමුවේ පෙනී සිට ඇත. ඒ රක්ෂිත බන්ධනාගාර ගතව සිටි රාජිත සේනාරත්න මහතාට ඇප ලබාදෙමින් අධිකරණය ලබා දුන් නියෝගයකට අනුවය. ඒ අනුව අද දහවල් 12.00ට පමණ අපරාධ පරීක්ෂණ දෙපාර්තමේන්තුව වෙත පැමිණි මන්ත්‍රීවරයා පැය 04 කට පමණ පසු ප්‍රකාශය ලබාදී අපරාධ පරීක්ෂණ දෙපාර්තමේන්තුවෙන් පිටව ගොස් තිබේ. සුදුවෑන් මාධ්‍ය සාකච්ඡාව සම්බන්ධයෙන් හිටපු අමාත්‍ය රාජිත සේනාරත්න මහතාගෙන් අපරාධ පරීක්ෂණ දෙපාර්තමේන්තුව මෙලෙස ප‍්‍රශ්න කර ප‍්‍රකාශ සටහන් කරගෙන ඇත.", "URL": "https://lankatruth.com/si/?p=88680", "Category": "පුවත්", "Parent URL": null}