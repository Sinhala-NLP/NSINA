{"Source": "Lankatruth", "Timestamp": "September 5, 2022", "Headline": "ගංවතුරෙන් අවතැන් වූ පකිස්ථානය", "News Content": "පවතින ගංවතුවර තත්වය හේතුවෙන් පකිස්ථානයේ 1/3ක් පමණ කොටසකට හානි සිදුව ඇති බව වාර්තා වේ. පාකිස්ථානයට දැඩි බලපෑමක් කරමින් ඇතිවූ මෙම ගංවතුර තත්වය හේතුවෙන් මියගිය සඛ්‍යාව මේ වනවිට 1,280 ඉක්මවා ගොස් ඇතැයි වාර්තා වේ. තවදුරටත් මිය යන සංඛ්‍යාව අඛණ්ඩව ඉහළ යමින් ඇති බවත් එම මියගිය සංඛ්‍යාවෙන් තුනෙන් එකක් කුඩා ළමුන් බවත් වාර්තා වේ. මේ අතර අන්තර්ජාතික මානුෂීය ආයතන පාකිස්තාන රජයට අනතුරු අඟවා ඇත්තේ මරණ සංඛ්‍යාව සහ අවතැන් වූ සංඛ්‍යාව දිගින් දිගටම ඉහළ යන බැවින් දිගුකාලීන මානුෂීය ආධාර පිළිබඳ වැඩපිළිවෙලක් අවශ්‍ය බවයි. රජය සහ යුනිසෙෆ් සංවිධානය පවසන්නේ මිලියන 33ක ජනතාවක් පීඩාවට පත්ව තිබෙන අතර ඔවුන් අතරින් මිලියන තුනකට අධික දරුවන් ජලයෙන් බෝවන රෝග, දියේ ගිලීම සහ මන්දපෝෂණය හේතුවෙන් හදිසි මානුෂීය ආධාර අවශ්‍යව සිටින බවයි. ඔවුන් අතරින් මිලියන තුනකට අධික දරුවන්ට හදිසි මානුෂීය ආධාර අවශ්‍යව සිටින බවත් යුනිසෙෆ් සංවිධානය පවසයි. පාකිස්ථානයේ උතුරු කඳුකරයේ වාර්තාගත මෝසම් වැසි සහ ග්ලැසියර දියවී යාමේ ප්‍රතිඵලයක් ලෙස ඇති වූ මෙම ගංවතුර තත්වය රටතුළ මෙතෙක් වාර්ථා වී ඇති දරුණුතම සිදුවීම ලෙස එරට මාධ්‍ය විසින් වාර්තා කරයි.", "URL": "https://lankatruth.com/si/?p=138959", "Category": "පුවත්", "Parent URL": null}