{"Source": "Lankatruth", "Timestamp": "June 30, 2023", "Headline": "බ්‍රිස්බෙන්හිදී අනුර දිසානායක කසළ කළමනාකරණ මධ්‍යස්ථානයක් නිරීක්ෂණය කරයි", "News Content": "ඕස්ට්‍රේලියාවේ වෙසෙන ලාංකිකයන් ආමන්ත්‍රණය කිරීම සඳහා ඔුවුන්ගේ ආරාධනාවක් අනුව ඕස්ට්‍රේලියාවට ගොස් සිටින ජාතික ජන බලවේගයේ නායක අනුර දිසානායක පසුගිය ජූනි 26 වන දා කසළ / අපද්‍රව්‍ය කළමනාකරණය, ප්‍රතිචක්‍රීකරණය හා බලශක්ති නිෂ්පාදනාගාරයන් නිරීක්ෂණයට එක්වී තිබේ. බ්‍රිස්බෙන් හී ජාතික විද්වත් සංවිධානයේ (NIO) සාමාජිකයන් මෙම අවස්ථාව සංවිධානය කර තිබී ඇත. බ්‍රිස්බේන් නගර සභාව ඔස්ට්‍රේලියාවේ විශාලතම නගර සභාව බවත් එබැවින් අතිවිශාල කසළ හා අපද්‍රව්‍ය ප්‍රමාණයක් දිනකට එක්රැස් වන බවත් කසළ හා අපද්‍රව්‍ය වර්ගීකරණය කළ පසු ප්‍රතිචක්‍රීකරණය කළ නොහැකි කොටස් පරිසරයට හානියක් නොවන ආකාරයට ආරක්ෂිත ලෙස සැලසුම් කළ සනීපාරක්ෂිත භූමි පිරවුමක් (sanitary landfill) බවට පත් කරන බවත් එහිදී එම ක්‍රියාවලිය පැහැදිලි කරමින් ඔවුන් සඳහන් කර තිබේ. ඉතාමත් වැදගත් කරුණ වන්නේ එම කසළ භූමි පිරවුම් මගින් විදුලිය නිපදවීම (around 46000MWh per Year) වන අතර මේ වනවිට නිවාස 15,000කට අධික ප්‍රමාණයකට වර්තමානයේ බ්‍රිස්බේන් නගර සභාව විදුලිය ලබාදෙන බවත් එම නිලධාරීන් සඳහන් කර තිබේ. ජාතික ජන බලවේගයේ නායක අනුර දිසානායක සමග බ්‍රිස්බේන් NIO සාමාජිකයින්, බ්‍රිස්බේන් නගර සභාවේ ඉංජිනේරුවන් සහ පාරිසරික නිලධාරීන් සමග කසළ කළමනාකරණ තාක්ෂනය සහ ශ්‍රී ලංකාවේ එවැනි වියාපෘතියකට තාක්ෂණය ලබාගැනීමේ හැකියාව සම්බන්ධයෙන් සාකච්ඡා කර ඇත. තම තාක්ෂණය ශ්‍රී ලංකාවට ලබා දීමට සූදානම් බව NIO සාමාජිකයින්ට බ්‍රිස්බෙනන් නගර සභාවේ බලධාරීන් ප්‍රකාශ කර තිබීමද විශේෂත්වයකි.", "URL": "https://lankatruth.com/si/?p=148485", "Category": "පරිසර", "Parent URL": null}