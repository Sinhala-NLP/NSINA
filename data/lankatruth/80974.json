{"Source": "Lankatruth", "Timestamp": "September 17, 2019", "Headline": "සයිප්‍රස් ප්‍රතිලාභ අරමුදල ලබාගැනීමට රාජ්‍යතාන්ත්‍රික මැදිහත්වීම කරන්නැයි සයිප්‍රස් ශ්‍රී ලාංකිකයෝ විරෝධතාවක", "News Content": "සයිප්‍රස් හි සේවයකළ ශ්‍රමිකයන්ට හිමි ප්‍රතිලාභ අරමුදල් තවමත් ශ්‍රී ලංකාවට ගෙන්වා ගැනීමට මෙරට බලධාරීන් කටයුතු කර නැති බවත් වහාම එම මුදල් මෙරටට ගෙන්වා ගැනීම සඳහා අවශ්‍ය රාජ්‍ය මැදිහත්වීම සිදුකරන ලෙසත් බල කරමින් සයිප්‍රස් ශ්‍රී ලංකා සේවක එකමුතුව සහ එතෙර අපි සංවිධානය එක්ව කොළඹ කොටුවේදී අද(17) විරෝධතාවයක නිරත විය. සයිප්‍රස් රාජ්‍යයේ සේවයේ නිරත ශ්‍රමිකයන්ගේ වැටුපෙන් 7.5% ක දායක මුදලක් සහ හාම්පුතුන්ගේ 7.5%ක දායක මුදලින් ගොඩනැගී ඇති සමාජ ප්‍රතිලාභ අරමුදලේ පවතින මුදල්, එම රාජ්‍යයේ සේවය අවසන්කළ පසු ලබාගත හැකි වුවද එම මුදල් ශ්‍රී ලාංකිකයන්ට ලබා ගැනීමට අවශ්‍යනීතිමය පසුබිම සැකසීමට මෙරට බලධාරීන් මෙතෙක් කටයුතු කර නැත. එම රාජ්‍ය තාන්ත්‍රික කටයුතු සිදුකරන ලෙසට අවස්ථා කිහිපයකදී විදේශ කටයුතු අමාත්‍යාංශයට හා විදේශ සේවා නියුක්ති කාර්යාංශයට දැනුම්දීම් සිදුකළ ද මෙතෙක් ඒ සඳහා පියවරක් ගෙන නොමැති බව එතෙර අපි සංවිධානයේ සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා පැවසීය. එසේම මේ සඳහා ආණ්ඩුවට කිසිදු වියදමක් නොවන බවත් යූරෝ බිලියන ගණනක ආදායමක් මේ හරහා ශ්‍රී ලංකාවට ලැබෙන බව ද සුනිල් හඳුන්නෙත්ති මහතා පැවසීය. එසේම මෙම ගැටළුව සම්බන්ධව විදේශ කටයුතු අමාත්‍යාංශයේ නිලධාරීන්ට ලිඛිතව දැනුම්දීමට ද විරෝධතාවයේ නිරත සයිප්‍රස් ශ්‍රී ලංකා සේවක එකමුතුව කටයුතු කළේය. මෙම විරෝධතාවයෙන් පසු විදේශකටයුතු අමාත්‍යාංශයේ රාජ්‍යත්‍රාන්ත්‍රික නිලධාරී තුෂාර රොද්‍රිගූ මහතා සමග මේ සම්බන්ධයෙන් සාකච්ඡාවක්ද පවත්වන ලදී. මෙහිදී සුනිල් හඳුන්නෙත්ති මහතා දැක්වූ අදහස්…", "URL": "https://lankatruth.com/si/?p=80974", "Category": "පුවත්", "Parent URL": null}