{"Source": "Lankatruth", "Timestamp": "January 11, 2018", "Headline": "ඌවේ මහ ඇමති විදුහල්පතිනියක් දණගස්සවලා – සමන්ත විද්‍යාරත්නගෙන් චෝදනා", "News Content": "ඌව පළාත් මහ ඇමති සම්පත් චාමර දසනායක මහතා විසින් පළාත් සභාව යටතේ පාලනය වන බදුල්ල විද්‍යාලයක විදුහල්පතිනියක් තම නිල නිවෙසට කැඳවා ඇය දණගස්වා වන්දවාගෙන ඇතැයි වාර්තා වේ. දෙමළ බාලිකා විද්‍යාලයක විදුහල්පතිනියකව මෙසේ දණගස්සවා ඇත. එම බාලිකා විද්‍යාලයට සිසුවියක් ඇතුළත් කර ගැනීම සඳහා ඇගේ මවුපියන් විසින් මහඇමතිවරයාගෙන් ලිපියක් රැගෙන එම විදුහල්පතිනිය හමුවට ගොස් ඇත. පවතින නීති රීති සහ චක්‍රලේකවලට පිටින් තමන්ට වැඩ කළ නොහැකි බව පවසමින් විදුහල්පතිනිය එම ලිපිය ප්‍රතික්ෂේප කර තිබේ. පසුගිය මහින්ද රාජපක්ෂ පාලන සමයේදීද මෙලෙසම පලාත් සභා මන්ත්‍රීවරයෙකු විසින් ගුරුවරියක දණගැස්වූ අතර ප්‍රාදේශීය සභා මන්ත්‍රීවරයෙකු විසින්කාන්තාවන්100ක් දූෂණය කර උත්සවයක්ද පවත්වා තිබිණි. ඔවුන් දෙදෙනාම මේ වනවිට මෛත්‍රීපාල සිරිසේන ජනාධිපතිවරයා සමග දේශපාලන කටයුතුවල නිරතව සිටින අතර වත්මන් මහ ඇමතිවරයා විටෙක මෛත්‍රීපාල සිරිසේන මහතා සමගත් තවත් විටෙක මහින්ද රාජපක්ෂ මහතා සමගත් දේශපාලන කටයුතුවල නිරතවෙමන් සිටියි.", "URL": "https://lankatruth.com/si/?p=46114", "Category": "පුවත්", "Parent URL": null}