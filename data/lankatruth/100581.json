{"Source": "Lankatruth", "Timestamp": "November 18, 2020", "Headline": "මුහුණු පොතේ පින්තූර දානකොට පරිස්සමෙන් – අජිත් රෝහණගෙන් අවවාදයක්", "News Content": "ෆේස්බුක්, ඉන්ස්ටග්‍රෑම්, ට්විටර් ඇතුළු සමාජ මාධ්‍යවල ඡායාරූප සහ පෝස්ට් පල කිරීමේදී සැලකිලිමත් වන ලෙස පොලිස් මාධ්‍ය ප්‍රකාශක අජිත් රෝහණ පවසයි. ව්‍යාජ පුවත් හෝ ඡායාරූප සමාජමාධ්‍ය තුළ පල කිරීම හෝ බෙදාහැරීමට එරෙහිව දන්ඩනීති සංග්‍රහයේ ප්‍රතිපාදන අනුව අත්අංගුවට ගැනීමට කටයුතු කරන බව පවසන පොලිස් මාධ්‍ය ප්‍රකාශකවරයා පාර අයිනේ මියගොස් සිටි පුද්ගලයන්ගේ ඡායාරූප සමාජමාධ්‍ය තුළ බෙදාහැරි පුද්ගලයන් කිහිපදෙනෙක් අත්අඩංගුවට ගත්බව පවසයි. මේ අතර විපක්ෂයේ දේශපාලඥයන් ඉලක්ක කර සමජ මාධ්‍ය හරහා සිදුකළ ව්‍යාජ පලකිරීම් රැසකට එරෙහිව පැමිණීලි කර ඇතත් ඒවාට සම්බන්ධවූවන් ගෙන් කිසිවෙක් මේ වන තුරු අත්අඩංගුවට ගැනිමට පොලිසියට හැකි වී නොමැත.", "URL": "https://lankatruth.com/si/?p=100581", "Category": "පුවත්", "Parent URL": null}