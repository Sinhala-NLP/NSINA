{"Source": "Lankatruth", "Timestamp": "September 23, 2022", "Headline": "රනිල් අධි ආරක්ෂිත කලාපයක් පිහිටුවා ගනියි", "News Content": "රනිල් වික්‍රමසිංහ ආරක්ෂක ඇමතිවරයා ලෙස අධි ආරක්ෂිත ගැසට් පත්‍රයක් මගින් නිවේදනය කර තිබේ. අද (23) නිකුත් කර ඇති එම ගැසට් නිවේදනයට අනුව බත්තරමුල්ල පොල්දූව හංදියේ සිට පාර්ලිමේන්තු මාවතද ජයන්තිපුර මංසන්දියේ සිට ජපන් මිත්‍රත්ව මාර්ගයේ කිඹුලාවල හංදිය දක්වාද කිඹුලාවල හංදියේ සිට තලවතුගොඩ මාර්ගයේ පින්නියර හංදිය පසු කර ඊයම්පෝරුව පන්සල අතුරුමාර්ගය දක්වා සහ පින්නියර හංදියේ සිට බැද්දගාන මාර්ගය නිපෝන් පාර ඔස්සේ පොල්දූව හංදිය දක්වා එක් අධි ආරක්ෂිත කලාපයකි. එසේම ශ්‍රේෂ්ඨාධිකරණය මහාධිකරණය කොළඹ මහේස්ත්‍රාත් අධිකරණය හා කොළඹ නීතිපති දෙපාර්තමේන්තුව අවට තවත් අධි ආරක්ෂිත කලාපයක්ද නම් කර ඇත. ඊට අමතරව ජනාධිපති ලේකම් කාර්යාලය, ජනාධිපති මන්දිරය, නාවික හමුදා මූලස්ථානය හා පොලිස් මූලස්ථානය තවත් කලාපයක් ලෙසද අකුරේගොඩ ආරක්ෂක අමාත්‍යාංශය හා යුධ හමුදා මූලස්ථානය තවත් කළාපයක් ලෙසද කොම්පඥවීදිය ගුවන් හමුදා මූලස්ථානය තවත් අධි ආරක්ෂිත කලාපයක් ලෙස නම් කර තිබේ. අග්‍රමාත්‍ය ලේකම් කාර්යාලය (මල්පාර) සහ කොල්ලුපිටිය අරලියගහ මන්ධිරය මෙන්ම ආරක්ෂක ලේකම් හා ත්‍රිවිධ හමුදාපතිවරුන්ගේ නිල නිවාස ප්‍රදේශ වශයෙන් අධි ආරක්ෂිත කලාප 08ක් මෙම ගැසට් නිවේදනයෙන් නම් කර තිබ්. මෙයින් අවධාරණය කර තිබෙන්නේ අටවන ජනාධිපති නම්කරන ලද මෙම කලාප තුළ පොලිස්පතිවරයාගේ හෝ බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ පූර්ව ලිඛිත අවසරය ලබා ගෙන ඇත්නම් මිස කිසිම තැනැත්තෙකු විසින් අධි ආරක් ෂක කලාපයන් තුළ පිහිටි යම් මාර්ගයක, පිට්ටනියක, වෙරලක හෝ වෙනත් එළිමහන් ස්ථානයක කුමන ආකාරයක පෙරහැරක් හෝ ප‍්‍රසිද්ධ රැස්වීමක් පැවැත්වීම හෝ මෙහෙයවීම නොකළ යුතු බවය. හෙට (24) සමාජවාදී තරුණ සංගමය විසින් උද්ඝෝෂණ පාගමනක් සහ රැලියක් පවත්වන්නට සැලසුම් කර තිබෙන බව සමාජ මාධ්‍යවල ප්‍රචාරය තිබෙන පසුමික මෙලෙස අධිආරක්ෂිත කලාප නම් කිරීම විශේෂත්වයකි.", "URL": "https://lankatruth.com/si/?p=139588", "Category": "පුවත්", "Parent URL": null}