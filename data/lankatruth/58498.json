{"Source": "Lankatruth", "Timestamp": "August 29, 2018", "Headline": "අම්බලන්තොට ඩිපෝවේ සේවකයෝ වර්ජනයක", "News Content": "ශ්‍රී ලංකා ගමනාගමන මණ්ඩලයට අයත් අම්බලන්තොට ඩිපෝවේ බස්රථ 52ක සේවකයින් අද(29) විරෝධතාවක් ආරම්භ කර තිබේ. තම මූලික වැටුප රුපියල් 27500 දක්වා ඉහළ දැමීම, සුදුසුකම් අනුව උසස්වීම් ලබා දීම, අනියම් සේවකයන් ස්ථිර කිරීම, රියදුරන්ගේ හා කොන්දොස්තරවරුන්ගේ ඇඟිලි සළකුණු වේලා සටහන් ක්‍රමය ඉවත් කිරීම, ඇතුලු ඉල්ලීම් කිහිපයක් මුල්කර ගනිමින් බස්රථ රියදුරන් සහ කොන්දොස්තරවරුන් මෙම විරෝධතාවයේ නිරත විය. කලක් තිස්සේ පවතින මෙම ගැටලු සඳහා ලිඛිත විසඳුම් ලබාදෙන තුරු තම වෘත්තීය ක්‍රියාමාර්ගය අත්නොහරින බව අම්බලන්තොට ඩිපෝවේ සේවක සංගම් සභාපතිවරයා පවසයි.", "URL": "https://lankatruth.com/si/?p=58498", "Category": "පුවත්", "Parent URL": null}