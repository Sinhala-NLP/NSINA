{"Source": "Lankatruth", "Timestamp": "May 2, 2021", "Headline": "හදිසි පපුවේ වේදනාවකින් නිවසේදී මියගිය එක්දරු පියාට කොරෝනා", "News Content": "හදිසියේ ඇතිවූ හුස්ම ගැනීමේ අපහසුතාවයක් නිසා ඒ අවස්ථායේම නිවසේ දී මියගිය යක්කලමුල්ල පොල්පාගොඩ ප්‍රදේශයේ එක් දරුපියෙකුට සිදුකළ PCR පරික්ෂණයේදී ඔහු කොවිඩ් – 19 ආසාදනය වී ඇති පුද්ගලයෙකු බවට තහවුරුවී ඇති බව කරාපිටිය ශික්ෂණ රෝහලේ සහකාර අධිකරණ වෛද්‍ය නිලධාරි සමාධි දන්දෙනියආරච්චි සඳහන් කරයි. මොහුට නිවස තුළදි එකවරම පපුවේ දැවිල්ලක් ඇතිවි වමනය කොට ඇත. පසුව ක්ලාන්ත වි ඇදවැටි තිබේ. මෙකි පුද්ගලයා නිවස තුළ දි මියගොස් ඇති අතර පසුව කරාපිටිය ශික්ෂණ රෝහලට රැගෙනවිත් සිදුකළ PCR පරික්ෂණයේදී ඔහුට කොවිඩ් – 19 වෛරසය ආසාදනය වී ඇති බවට ඊයේ (01) පස්වරුවේ දි තහවුරු වි ඇත. මියගිය පුද්ගලයා අලුත් අවුරුද්දට තම බිරිඳ හා පුතු සමග බදුල්ලේ ගොස් 26 වැනි දින නිවසට පැමිණ ඇති අතර ඉකුත් 30දා මොහු නිවසේ සිට කිලෝමිටර් එකහමාරක් දුරින් පිහිටි බිරිඳගේ සහෝදරියකගේ නිවසටද ගොස් තිබේ. පසුව නිවසට පැමිණ එදින රාත්‍රි ආහාරය ගෙන නින්දට ගොස් ඇත. අලුයම 3.30ට පමණ ඔහු පපුවේ දැවිල්ල බව තම බිරිඳට පවසා තිබේ. බිරිද වතුර විදුරුවක් ලබාදී ඇති අතර ටික වෙලාවකින් ඔහු වමනය දමා ඇත. පසුව ක්ලාන්තයක් ඇතිවී නිවසේ ඇද වැටී මියගොස් ඇත. කොවිඩ් නිව්මෝනියා තත්වය හේතුවෙන් ඔහු මියගොස් ඇති බව පශ්චාත් මරණ පරික්ෂණයේ දී අනාවරණය වී තිබේ.", "URL": "https://lankatruth.com/si/?p=115892", "Category": "කොවිඩ් -19 (කොරෝනා ) පුවත්", "Parent URL": null}