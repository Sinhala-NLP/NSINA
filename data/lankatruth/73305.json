{"Source": "Lankatruth", "Timestamp": "May 3, 2019", "Headline": "යාපනය විශ්වවිද්‍යාලයේ සිසුන් දෙදෙනෙකු අත්අඩංගුවට", "News Content": "එල්.ටී.ටී.ඊ. නායක ප්‍රභාකරන්ගේ සහ න්‍යායචාර්ය වරයෙකුව සිටි ඇන්ටන් බාලසිංහම්ගේ රුව සහිත ඡායාරූප දෙකක් ලඟ තබාගෙන සිටි යාපනය විශ්වවිද්‍යාලයේ සිසුන් දෙදෙනෙකු අද(03) පෙරවරුවේ ආරක්ෂක අංශ විසින් අත්අඩංගුවට ගෙන තිබේ. යාපනය විශ්වවිද්‍යාලය සහ එහි නේවාසිකාගාර පරීක්ෂා කිරීමේදී අදාල ඡායාරූප ළඟ තබාගෙන සිටි සිසුන් දෙදෙනා අත්අඩංගුවට ගෙන ඇති අතර ඔවුන් කලා පීඨයේ ඉගනුම ලබන අවුරුදු 23 හා 24 වයස්වල පසුවන්නන්ය. ආරක්ෂක අංශ විසින් විශ්වවිද්‍යාල ආරම්භයට ප්‍රථම එම භූමිය හා අවට දැඩි පරීක්ෂාවට ලක්කරන අතර එහි විමර්ශන කටයුතු අද දිනය තුළ ද සිදුවිය.", "URL": "https://lankatruth.com/si/?p=73305", "Category": "පුවත්", "Parent URL": null}