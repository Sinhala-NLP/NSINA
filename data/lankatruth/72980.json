{"Source": "Lankatruth", "Timestamp": "April 28, 2019", "Headline": "එතෙර අපි ඕස්ට්‍රේලියානු සංවිධානයේ ආධාර මත බදුල්ලේ මී මැසි ව්‍යාපෘතිය ඇරඹේ", "News Content": "බන්ඩාරවෙල ජනතා විමුක්ති පෙරමුණ දිරිය පුරවැසි සමිතිය මගින් සංවිධානය කර ආරම්භ කළ මී මැසි පාලන ව්‍යාපෘතිය ක්‍රියාවට නංවමින් වලස්බැද්ද සමිතියේ සාමාජිකයන්ට අත්‍යාවශ්‍ය මී මැසි පෙට්ටි ලබා දීම ඊයේ (27) දින සිදුවිය. ඕස්ට්‍රේලියාවේ “එතෙර අපි” සංවිධානයේ වෛද්‍ය කීර්ති කුළසේකර මහත්මා ඇතුලු පරිත්‍යාගශීලීන්ගේ මුදල් ආධාර යොදාගනිමින් මී මැසි පාලනයට අවශ්‍ය මී මැසි පෙට්ටි මෙසේ ජනතාවට ලබාදීම සිදුවිනි. මේ සඳහා ජ.වි.පෙ බන්ඩාරවෙල ප්‍රාදේශීය සභා මන්ත්‍රී වසන්ත සංජීව මහතා, ජ.වි.පෙ ඇල්ල ප්‍රාදේශීය සභා මන්ත්‍රී පුබුදු ගිම්හාන මහතාගේ සහභාගීත්වයෙන් පැවැත්විනි. මීට අමතරව මීමැසි පාලනය පිළිබඳ පුහුණු වැඩමුළුවක් හිටපු ඌව පළාත් මීමැසි පාලනය පිළිබඳ උපදේශක කරුණාරත්න මහත්මා විසින් සිදුකළේය. මෙම ව්‍යාපෘතිය හරහා ග්‍රාමීය ආර්ථිකය ශක්තිමත් කිරීමටත් දරිද්‍රතාවට යම් පිළියමක් සැපයීමත් අරමුණ බව ජනතා විමුක්ති පෙරමුණ පවසයි.", "URL": "https://lankatruth.com/si/?p=72980", "Category": "පුවත්", "Parent URL": null}