{"Source": "Lankatruth", "Timestamp": "February 22, 2019", "Headline": "වෙල්ගමට එරෙහි නඩුව විභාග කරන්නේ ද? – තීන්දුව මාර්තු 22ට කල්යයි", "News Content": "ප්‍රවාහන අමාත්‍යවරයා ලෙස කටයුතු කරමින් ලංකා ගමනාගමන මණ්ඩලය තුළ නොමැති තනතුරක් වන නියෝජ්‍ය සභාපති යනුවෙන් තනතුරක් නිර්මාණය කර රුපියල් ලක්ෂයකට ආසන්න මුදලක් රජයට පාඩු කළ බවට චෝදනා කරමින් කුමාර වේල්ගම මහතාට එරෙහිව අල්ලස් කොමිසම ගොනුකර ඇති නඩුවට අදාල මූලික විරෝධතා පිළිබඳ නියෝගය මාර්තු මස 22 දා ප්‍රකාශයට පත්කරන බව කොළඹ මහේස්ත්‍රාත් අධිකරණය අද(22) තීන්දු කළේය. අල්ලස් කොමිසම විසින් මෙම නඩුව ගොනුකර ඇත්තේ නීතියට පටහැනිව බවත් ඒ අනුව එය විභාග නොකොට විත්තිකාර කුමාර වෙල්ගම අමාත්‍යවරයා නිදහස්කරන ලෙසත් ඔහු වෙනුවෙන් පෙනීසිටි නීතීඥවරයා අධිකරණයට මූලික විරෝධතාවක් ඉදිරිපත් කළේය. එය පිළිගත් අධිකරණය මෙම නඩුව ඉදිරියට පවත්වාගෙන යන්නේද නැද්ද යන්න ලබන මාර්තු මස 22 දා ප්‍රකාශ කරන බවට තීන්දු කළේය.", "URL": "https://lankatruth.com/si/?p=68814", "Category": "පුවත්", "Parent URL": null}