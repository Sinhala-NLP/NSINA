{"Source": "Lankatruth", "Timestamp": "December 16, 2020", "Headline": "රැඳවියන් සිව්දෙනෙක් ඝාතනය වී ඇත්තේ වෙඩි ප්‍රහාරවලින් බව හෙළිවෙයි", "News Content": "පසුගියදා මහර බන්ධනාගාරයේ ඇතිවූ ගැටුමේදීඝාතනයට ලක්වූ රැඳවියන් සිව් දෙනෙකු මරණයට පත්ව ඇත්තේ වෙඩි ප්‍රහාර හේතුවෙන් බව අද (16) දින වත්තල මහේස්ත්‍රාත් අධිකරණයේදී හෙළිව තිබේ. ඝාතනය වූ රැඳවියන් සිව් දෙනෙකුගේ පශ්චාත් මරණ පරීක්ෂණ සිදු කරනු ලැබූවේ ඒ සඳහා අධිකරණය මගින් පත්කරනු ලැබූ විශේෂඥ මණ්ඩලය මගිනි. රැඳවියන් සිව්දෙනාගේ අවසන් කටයුතු ආදාහනය කිරීමකින් තොරව සිදු කිරීමට ඥාතීන් අධිකරණයෙන් අවසර ඉල්ලා ඇති අතර ඊට නීතිපති දෙපාර්තමේන්තුව විරුද්ධත්වය ප්‍රකාශ කර තිබේ.", "URL": "https://lankatruth.com/si/?p=103611", "Category": "පුවත්", "Parent URL": null}