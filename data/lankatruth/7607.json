{"Source": "Lankatruth", "Timestamp": "June 27, 2013", "Headline": "එජාපෙ දෙන්නෙක් ගහගෙන", "News Content": "මිහින්තලේ ප්‍රාදේශීය සභාවේ විපක්‍ෂ නායක එක්සත් ජාතික පක්ෂ ප්‍රාදේශීය සභා මන්ත්‍රී ලලිත් එදිරිසිංහ මහතාට ඊයේ (26) සවස උතුරුමැද පළාත් සභාවේ එජාප මන්ත්‍රීවරයකුගේ රියෑදුරකු විසින් අනුරාධපුර අධිකරණ සංකීර්ණය ඉදිරිපිට ප්‍රධාන මාර්ගයේදී මැර ප්‍රහාරයක්‌ එල්ල කර ඇත. මිහින්තලේ ප්‍රාදේශීය සභාවේ විපක්‍ෂ නායක එක්සත් ජාතික පක්ෂ ප්‍රාදේශීය සභා මන්ත්‍රී ලලිත් එදිරිසිංහ මහතාට ඊයේ (26) සවස උතුරුමැද පළාත් සභාවේ එජාප මන්ත්‍රීවරයකුගේ රියෑදුරකු විසින් අනුරාධපුර අධිකරණ සංකීර්ණය ඉදිරිපිට ප්‍රධාන මාර්ගයේදී මැර ප්‍රහාරයක්‌ එල්ල කර ඇත. අනුරාධපුර මහෙස්‌ත්‍රාත් අධිකරණයේ විභාග වන නඩුවකට පෙනී සිටීමට පැමිණ සිටි තම ආධාරකරුවන් පිරිසක්‌ මුණගැසීමට ගිය අවස්‌ථාවේදී මෙම මැර ප්‍රහාරය එල්ල වූ බව විපක්‍ෂ නායකවරයා ප්‍රකාශ කරයි. තමාට මෙම මැර ප්‍රහාරය එල්ල වන අවස්‌ථාවේ පළාත් සභා මන්ත්‍රීවරයාද තරමක්‌ දුරින් සිටි බවත් “උඹ තවමත් යූ ඇන්පී කාරයන්ව බේරාගන්න යනවා” දැයි අසමින් පළාත් සභා මන්ත්‍රීවරයාගේ රියෑදුරු තමාට පහරදුන් බවද ඔහු පවසයි. ප්‍රහාරයෙන් තුවාල ලැබූ ලලිත් එදිරිසිංහ මහතා අනුරාධපුර ශික්‍ෂණ රෝහලට ඇතුළත් කර ඇති අතර මෙම ප්‍රහාරයට සම්බන්ධ එජාප මන්ත්‍රීවරයකුගේ රියදුරකු පොලිස්‌ අත්අඩංගුවට ගෙන තිබේ.  මේ පිළිබඳව අනුරාධපුර පොලිසිය පරීක්‍ෂණ පවත්වයි.", "URL": "https://lankatruth.com/si/?p=7607", "Category": "පුවත්", "Parent URL": null}