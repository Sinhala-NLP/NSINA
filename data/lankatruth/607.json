{"Source": "Lankatruth", "Timestamp": "December 25, 2011", "Headline": "නොච්චියාගම තරුණයන් දෙදෙනා ඝාතනය කළ සැකකරු අත්අඩංගුවට", "News Content": "නොච්චියාගම, නාවක්කුලම ප්‍රදේශයේ සිදුවූ දිත්ව ඝාතනයට සම්බන්ධ බව කියන සැකකරුවකු ලබන මස 3 වෙනිදා දක්වා රක්ෂිත බන්ධනාගාරගත කෙරුණි.      සැකකරු අද තඹුත්තේගම මහේස්ත්‍රාත් සහ අතිරේක දිසා විනිසුරු චාමර කැකිරිදෙණිය මහතා හමුවට ඉදිරිපත් කිරිමෙන් අනතුරුව එම තීරණය ගනු ලැබිණි. මෙහිදි විනිසුරුවරයා පොලිසියට නියෝග කළේ සිද්ධියට සම්බන්ධ තවත් සැකකරුවන් ඇත්නම් ඔවුන්ද අත්අඩංගුවට ගෙන අධිකරණයට ඉදිරිපත් කරන ලෙසය. සැකකරු ‍නාවක්කුලම ප්‍රදේශයේ පදිංචිකරු‍වෙකි. ඝාතනය කර ප්‍රදේශයේ ඇළකට ඇද දමා තිබියදී අදාළ තරුණයින් දෙදෙනාගේ සිරුරු පසුගිය 21 වෙනිදා සොයාගනු ලැබිණි.", "URL": "https://lankatruth.com/si/?p=607", "Category": "පුවත්", "Parent URL": null}