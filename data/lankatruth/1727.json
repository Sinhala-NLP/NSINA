{"Source": "Lankatruth", "Timestamp": "March 12, 2012", "Headline": "ජවිපෙ ගෙයින් ගෙට යයි", "News Content": "ජනතා විමුක්ති පෙරමුණ විසින් ගෙයින් ගෙට ගොස් ජනතාව දැනුවත් කිරීමේ වැඩසටහනක් දීපව්‍යාප්තව ආරම්භකර ඇත. ඊට සමගාමීව එක් වැඩසටහක් අවිස්සාවේල්ල ලබුගම වත්තේදී ඊයේ (12) පැවැත්වින. එය අවිස්සාවේල්ල ආසන බලමණ්ඩලය විසින් සංවිධානය කර තිබූ අතර ගෙයින් ගෙට ගොස් පත්‍රිකා බෙදමින් ජනතාව දැනුවත් කිරීමෙන් අනතුරුව සංවාදිශීලී සාකච්ඡා සභාවක්ද ලබුගම වත්තේදී පවත්වන ලදී. එයට ජනතා විමුක්ති පෙරමුණේ හිටපු පතාත් සභා මන්ත්‍රී මරුගන් මෝගන් මහතා සහභාගීවී සටියේය. එම සාකච්ඡාවේදී ඉන්ධන මිල, බස් ගාස්තු හා විදුලි බිල ඉහළ යාම හා රටේ මේමොහොතේ මතුව ඇති දේශපාලන වටපිටාව සම්බන්ධයෙන් එහිදී ඒ මහතා අදහස් පළ කලේය. මානවහිමිකම් යෝජනවාලිය සම්බන්ධයෙන් ආණ්ඩුව ගෙනියන ප්‍රචාරය සහ එහි සථ්‍ය අසත්‍ය තාවය පිළිබදවද මෙහිදී ප්‍රදේශවාසීන් ප්‍රශන මතුකලේය. එහිදී මෝගන් මහතා දිර්ග විස්තරයක් කරමින් පවසා සිටියේ පැහැදිලිවම මෙය ප්‍රෝඩාවක් බවත් ආන්ඩුවත් එජාපයත් ඇමරිකා එක්සත් ජනපදය ප්‍රමුක අධිරාජ්‍යවාදීනුත් එක පෙරමුණක ගමන් ගන්නා බවයි. එය පරාජය කලයුතු බවත් ඒ මහතා පැවසීය.", "URL": "https://lankatruth.com/si/?p=1727", "Category": "පුවත්", "Parent URL": null}