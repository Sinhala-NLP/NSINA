{"Source": "Lankatruth", "Timestamp": "November 4, 2020", "Headline": "උත්තර පත්‍ර ඇගයීමට බාධා", "News Content": "අධ්‍යන පොදු සහතික පත්‍ර උසස්පෙළ විභාගයේ පිළිතුරු පත්‍ර ඇගයීමේ ක්‍රියාවලිය මේ වනවිට අඩපන වී ඇත. එක් එක් විෂයන් සඳහා පිළිතුරු පත්‍ර සමීක්ෂකයින් කොළඹට කැඳවා සිදුකරන මූලික සාකච්ඡා පැවැත්වීමට නොහැකිවීම නිසා මෙම තත්වය උදාවී ඇත. පවතින කොරෝනා වසංගත තත්වය හමුවේ විභාග දෙපාර්තමේන්තුවේ ක්‍රියාවලිය බිඳවැටීම මෙන්ම පිළිතුරු පත්‍ර සමීක්ෂකයින් සමග සිදුකරන සංවාදශීලී මූලික සාකච්ඡාද පැවැත්විය නොහැකි වී තිබේ. මේ නිසා එම විභාගයට අදාළ පිළිතුරු පත්‍ර ඇගයීමේ කටයුතු ආරම්භ කිරීමේ දිනය පිළිබඳව නිෂ්චිතව ප්‍රකාශ කළ නොහැකි බව විභාග දෙපාර්තමේන්තුවේ තොරතුරුවලින් හෙළි වේ.", "URL": "https://lankatruth.com/si/?p=99372", "Category": "පුවත්", "Parent URL": null}