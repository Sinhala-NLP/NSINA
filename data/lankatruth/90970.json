{"Source": "Lankatruth", "Timestamp": "March 13, 2020", "Headline": "රවි කරුණානායක නිරුපද්‍රිතව අධිකරණයෙන් පිටව යයි", "News Content": "අභියාචනාධිකරණයේ නියෝග මත හිටපු මුදල් අමාත්‍ය රවී කරුණානායක මහතා ඇතුළු සැකකරුවන් 07 දෙනකු කොළඹ කොටුව මහෙස්ත්‍රාත් අධිකරණයේ අද (13) පස්වරුවේ පෙනී සිට ඇති අතර ඔවුන්ට එහෙරවි කිසිඳු නියෝගයක් නිකුත් කර නොමැති බැවින් එවුන් පසුව අධිකරණයෙන් පිටව ගොස් තිබේ. මෙම සැකකරුවන් අධිකරණයෙන් පෙනී සිටීම සම්බන්ධයෙන් කොටුව මහෙස්ත්‍රාත් රංග දිසානායක මහතා අධිකරණයේදි සටහන් තබා ඇති අතර ඒ බව අභියාචනාධිකරණය වෙත ලිපි මගින් දන්වා යවන ලෙස මහෙස්ත්‍රාත්වරයා අධිකරණ රෙජිස්ට්‍රාර්වරියටද නියෝග කර ඇත. අභියාචනාඅධිකරණයේ නියෝග ප්‍රකාරව තමන් ඉදිරියේදී නඩුව කැඳවූ බවත්, ඒ සම්බන්ධයෙන් නියෝගයක් ලබා දීම සඳහා තමන්ට අවසර ලබා දී නැති හෙයින් හා පැමිණිම පමණක් සටහන් කරීමට නියෝග ලැබීම හේතුවෙන් මෙලෙස පැමිණිම සටහන් කරන බවද මහෙස්ත්‍රාත්වරයා එහිදී සඳහන් කර තිබේ. පර්පචුවල් ට්‍රෙෂරීස් හි විධායක අධ්‍යක්ෂ අර්ජුන් ඇලෝෂිස්, එහි සභාපති ජෙෆ්රි ඇලෝසියස්, ප්‍රධාන විධායක නිලධාරී කසුන් පළිසේන, චිත්ත රංජන් හුළුගල්ල ඇතුළු 07 දෙනකු අද අධිකරණයේ පෙනී සිටි ඇත.", "URL": "https://lankatruth.com/si/?p=90970", "Category": "පුවත්", "Parent URL": null}