{"Source": "Lankatruth", "Timestamp": "November 14, 2018", "Headline": "කතානායකගේ ලිපියට අනුව ජනාධිපතිවරයා නව අගමැතිවරයෙකු පත් කරයි", "News Content": "කතානායකවරයා විසින් යොමුකළ අත්සන් ලේඛනය සහිත ලිපිය ලැබුණ පසු ජනාධිපති මෛත්‍රිපාල සිරිසේන මහතා විසින් ව්‍යවස්ථානුකූල තීරණයක් ගනු ඇති බව සම කැබිනට් ප්‍රකාශක අමාත්‍ය මහින්ද සමරසිංහ මහතා පවසයි. ඒ මහතා මේ බව ප්‍රකාශ කර සිටියේ අද(14) රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුව අමතමිනි. අගමැතිවරයෙකු පත්කිරීමේ බලය ඇත්තේ ජනාධිපතිවරයා සතුව පමණක් බවත් කතානායකවරයා විසින් නිකුත්කළ ලිපිය ජනාධිපතිවරයා වෙත ලැබුණු පසු නීත්‍යානුකූල තීරණයක් ගනු ඇති බවත් මහින්ද සමරසිංහ මහතා පැවසීය. එසේම ජනාධිපතිවරයා විසින් නව අග්‍රාමාත්‍යවරයෙකු තොරා පත්කර ගැනීමේ ගැසට් නිවේදනයක් නිකුත් කරන තුරු වර්තමාන අග්‍රාමාත්‍යවරයා එම ධූරයේ කටයුතු කරනු ඇතැයි ද ඒ මහතා පැවසීය.", "URL": "https://lankatruth.com/si/?p=63335", "Category": "පුවත්", "Parent URL": null}