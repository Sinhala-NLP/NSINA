{"Source": "Lankatruth", "Timestamp": "April 10, 2012", "Headline": "ශ්‍රී ලාංකිකයෙකු සෞදියේදීයේදී අනතුරක", "News Content": "මෙලෙස අනතුරකට පත්ව ඇත්තේ කරන්දෙණියේ ඌරගස් මං හංදියේ පදිංචි 41 හැවිරිදි එල්.ඒ.ඊ.හෙට්ටිගොඩ මහතා ප්‍රහාරයකට ලක්වීමෙනි. ඔහු සෞදි අරාබියේ රියදුරෙකු ලෙස සේවය කර ඇත. ඔහු ධාවනය කළ බස් රථය නවත්වන්නැයි එක් අයෙකු ඉල්ලා ඇති අතර වැරදි තැනකදී බස් රථය නැවැත්විය නොහැකි නිසා රියදුරු රථය ඉදිරියට ධාවනයකර ඇත. එහිදී කිපී ඇති මෙම පුද්ගලයා තමාට අවශ්‍ය තැනින් බස් රථය නොනැවිත්තීයැයි රියදුරුට පහරදී ඇත. ප්‍රහාරය එල්ලකර ඇති පුද්ගලයා ඉනිදියානු ජාතිකයෙකු වන අතර මොවුන් දෙදෙනාම සෞදිඅරාබියේ එකම ආයතනයක සේවයකරමින් සිට ඇත. ප්‍රහාරයට ලක්වූ ශ්‍රී ලාංකිකයා සෞදියේ අල් කොබාර් අල් සලාම් රෝහලේ ප්‍රතිකාර ලබමින් සිටීන අතර ඔහුගේ දති කිහිපයක් කැඩී තිබේ. සැකකරු තවමත් අත්අඩංගුවට ගෙන නැත. රියාද් නුවර ශ්‍රී ලංකා තානාපති කාර්යාලයට ද මේ බව දන්වා තිබේ.", "URL": "https://lankatruth.com/si/?p=2026", "Category": "පුවත්", "Parent URL": null}