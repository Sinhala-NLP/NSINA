{"Source": "Lankatruth", "Timestamp": "June 5, 2023", "Headline": "රනිල් උස්සා නීතීඥ සංගමයේ අරමුණු යටකරයි", "News Content": "ශ්‍රී ලංකා නීතීඥ සංගමය විසින් පසුගිය සතිඅන්තයේ “ආර්ථිකය යතා තත්වයට පත් කිරිමේ ක්‍රියාවලියේදී නීතීපතිගේ කාර්ය භාර්යය සහ ව්‍යාපාරික ස්ථාවරත්වය” යන තේමාවෙන් පවත්වන ලද දෙදින සම්මන්ත්‍රණයේ කාලීන් වැදගත්කම මුළුමනින්ම යටපත් කරමින් රනිල් වික්‍රමසිංහ විසින් කරන ලද කතාව පමණක් මාධ්‍ය මගින් ප්‍රචාරය කරමින් සිටී. මෙම සම්මන්ත්‍රණයේ ප්‍රධානම අරමුණ නීති ක්ෂේත්‍රය ප්‍රතිපත්ති සම්පාදකයන් නිලධාරීන් සහ ව්‍යවසායක ප්‍රජාව අතර සංවාදයක් ඇති කිරීම බව එම සංගමයේ සභාපති කෞෂල්‍ය නවරත්න අවධාරණය කර ඇත. නමුත් මෙම සමුළුවේදී ඒ සම්බන්ධ පල කෙරුණු අදහස් කිසිවක් ආණ්ඩුවේ මාධ්‍ය සහ අනිකුත් මාධ්‍ය විසින් ජනතාවට වාර්තා කර නොමැති අතර සමුළුව අමතා ජනාධිපති රනිල් වික්‍රමසිංහ විසින් කරන ලද ප්‍රජාතන්ත්‍ර විරෝධී ප්‍රකාශයට වැඩ ඉඩකඩක් ලබා දී තිබිණි. ඔහු එහිදී ප්‍රකාශ කර තිබුණේ “පාර්ලිමේන්තුවේ සියලු දේශපාලන පක්ෂ එකට එක් වුවත් මේ මොහොතේ ඒ කිසිවකට 50%ක ඡන්ද පදනමක් නැති බැවින් සියළුදෙන් එක්විය යුත්තේ මැතිවරණයක් සඳහා නොව…” ආදී වශයෙනි. ඒ සමගම රනිල් වික්‍රමසිංහගේ ප්‍රකාශයට සම්පූර්ණ ඉඩකඩක් ලබා දී ඇති අතර ශ්‍රී ලංකා නීතීඥ සංගමයේ මෙම මැදිහත්වීමෙන් කළ සංවාදය පිළිබඳව වැදගත් කරුණු කිසිවක් ජනතාවට හෙළි කර නැත.", "URL": "https://lankatruth.com/si/?p=147613", "Category": "පුවත්", "Parent URL": null}