{"Source": "Lankatruth", "Timestamp": "August 6, 2022", "Headline": "කාලගුණයෙන් 14,000ක් අවතැන්", "News Content": "මේ වනවිට දිවයිනට බලපා තිබෙන දැඩි සුළං සහ අධික වර්ෂාපතනය හේතුවෙන් ඇති වී තිබෙන විපත්වලින් පුද්ගලයන් 14,000කට ආසන්න ප්‍රමාණයක් අවතැන් වී සිටිති.  ආපදා කලමනාකරණ මධ්‍යස්ථානය මෙම තොරුතුරු හෙළිකර තිබෙන අතර කාලගුණ විපත්වලින් පුද්ගලයන් 07 දෙනෙකුගේ ජීවිත අහිමි වී ඇත. ඊට අමතරව පූර්ණ නිවාස හානි සහ අර්ධ නිවාස හානි ඇතුළු දේපළ හානි රැසක් සිදුවී තිබේ.  කාලගුණ විද්‍යා දෙපාර්තමේන්තුවේ අනාවැකිවලට අනුව 10 වෙනිදා දක්වා මෙම අයහපත් තත්වය පවතින බව නිවේදනය කර ඇත.", "URL": "https://lankatruth.com/si/?p=137909", "Category": "පුවත්", "Parent URL": null}