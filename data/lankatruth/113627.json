{"Source": "Lankatruth", "Timestamp": "March 24, 2021", "Headline": "හය දෙනෙක් එකතුව පහරදී 12 හැවිරිදි දැරියක ඝාතනය කරලා", "News Content": "කලවංචිකුඩි පෙරියකල්ලාරු ප්‍රදේශයේදී 06 දෙනෙකු එකතු වී 12 හැවිරිදි දැරියකට පහරදී ඝාතනය කිරීමේ සිද්ධියක් සම්බන්ධයෙන් කාන්තාවන් තිදෙනකු ඇතුළු එම 06 දෙනා අත්අඩංගුවට ගෙන තිබේ. සැකකරුවන් වරින්වර මෙම දැරියට පහර දීම නිසා දැරිය තුවාල ලබා ඇති අතර එම තුවාල හේතුවෙන් විෂබීජ ශරීරගත වීම නිසා මෙම මරණය සිදුව ඇති බවට පශ්චාත් මරණ පරීක්ෂණයේදී හෙළි වූ බව පොලිසිය පවසයි. දැරියගේ මව විදේශ රටක රැකියාවක නිරත වන බවද පොලිසිය සඳහන් කරයි.", "URL": "https://lankatruth.com/si/?p=113627", "Category": "පුවත්", "Parent URL": null}