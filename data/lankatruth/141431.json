{"Source": "Lankatruth", "Timestamp": "October 31, 2022", "Headline": "පාසල් දරුවෙකුට පොලිස් වෙඩි තැබීමේ අපරාධය පිළිබඳ සැඟවූ තොරතුරු එලියට", "News Content": "පසුගිය 28 වෙනිදා තිහගොඩ පොලිස් නරුමයෙකු විසින් පාසල් සිසුන් හඹා ගොස් වෙඩි තැබීම සම්බන්ධයෙන් මෙ දක්වා සඟවා තිබූ තොරතුරු රැසක් හෙළිකර තිබේ. අද (31) දිවයින පුවත්පත මේ සම්බන්දයෙන් අදාළ තොරතුරු හෙළිකර ඇත. ගමගේ නැමැති උප පොලිස් පරීක්ෂක 15 හැවිරිදි පාසල් සිසුවාට වෙඩි තැබීම සම්බන්ධයෙන් ඇසින් දුටු සාක්ෂි එම මොහොතේදී ත්‍රී වීල් රථයේ සිටි තවත් සිසුවෙකු විසින් හෙළිකර ඇත.  දිවයින පුවත්පත එම තොරතුරු වාර්තා කර තිබුණේ “මාතර තුඩාවේ පෙරහැරේ කාවාඩිවලට මොණර පිහාටු හොයන්න මමයි  තම හතර දෙනෙකු ත්‍රීවීල් එකෙන් ගිහින් බැහැලා ඉන්නකොට පිටුපසින් පැමිණි ත්‍රිරෝද රථයේ කණ්නාඩි දාගෙන හිටපු ගමගේ මහත්තයා අපේ ත්‍රිරෝද රථයෙන් අන්තිමට බැහැපු හර්ෂ් මල්ලිගේ ඔළුවට පිස්තෝලය තියලා උඹ මොකද කියන්නේ කියලා අහලා එක පාරටම වෙඩි තිබ්බා. මල්ලි ත්‍රීවීල් එකේ ඇද වැටුණා.” යනුවෙනි.", "URL": "https://lankatruth.com/si/?p=141431", "Category": "පුවත්", "Parent URL": null}