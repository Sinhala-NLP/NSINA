{"Source": "Lankatruth", "Timestamp": "June 19, 2018", "Headline": "අත්තනෝමතික පන්ති තහනමට එරෙහිව ත්‍රිකුණාමල මණ්ඩප සිසුහු වීදි බසිති", "News Content": "මණ්ඩාදිපතිගේ අත්තනෝමතික ක්‍රියා කලාපය හේතුවෙන් අසාධාරණ ලෙස පංති තහනමට ලක් වූවන්ගේ පංති තහනම අහෝසි කිරීම, මණ්ඩපය තුළ සිදු වී ඇතිවිභාග අක්‍රමිකතාවලට විසඳුම් ලබා දීම, ආචාර්ය හිඟය, උපාධියේ ගුණාත්මක භාවය පිලිබඳ ගැටලුවලට විසඳුම් ලබා ගැනීම හා සිසුන්ගේ අධ්‍යන හා සුභසාධන ගැටලුවලට විසඳුම් ලබා ගැනීම ආදී ඉල්ලීම් රැසක් මුල් කර ගනිමින් ත්‍රිකුණාමල මණ්ඩප ශිෂ්‍යයෝ ඊයේ (18) දින යළි විරෝධතා ආරම්භ කර තිබේ. මෙම කරුණු මුල්ගරගෙන සිසුන් විසින් දියත් කර ඇති පංති වර්ජනය මේ වනවිට දින 50ද ඉක්මවා ගොස් ඇතිමුත් පාලනාධිකාරිය මීට විසඳුම් ලබා දීමට කටයුතු කර නැත. මේ අතර මණ්ඩාදිපතිවරයා හිතුවක්කාරී ලෙස මණ්ඩපය වසා දැමීමට පසුගියදා කටයුතු කළ අතර ඊට එරෙහිවද සිසූහු ඊයේ දිනයේදී මණ්ඩපය ඉදිරිපිට විරෝධතා පැවත්වූහ. ත්‍රීකුණාමලට දිස්ත්‍රික් පොලිස් අධිකාරීවරයා එම තත්වය පාලනය කිරීමට පැමිණි අතර එම මොහොතේම අධ්‍යාපන ඇමතිවරයාව දුරකතනය ඔස්සේ සම්බන්ධ කරගැනීමට උත්සාහ කළද එය අසාර්ථක වී ඇති අතර ආණ්ඩුකාරවරයා හා කළ දුරකථන සංවාදයෙන් පසු 21 වන බ්‍රහස්පතින්දා දින ආණ්ඩුකාරවරයා හා මණ්ඩාදිපතිවරයා ද සමග සාකච්ඡාවක් ලබා දීමට පොලිස් අධිකාරීවරයා සහතික වී තිබේ. ඒ අනුව සිසුන් සිය විරෝධතාවය අවසන් කොට ඇත. ත්‍රිකුණාමල මණ්ඩපයේ සිසු සිසුවියන් මණ්ඩාදිපතිවරයාගේ අත්තනෝමතික ක්‍රියා කලාපය හේතුවෙන් සිය අධ්‍යාපනය ලැබීමේමූලික අයිතිවාසිකම පවා උල්ලංඝනය වීමෙන් මහත් අපහසුතාවයට පත්ව සිටින තත්වයක් තුළ වග කිවයුතු බලධාරීන් ඇස් කන් වසා සිටීන බවත් මාසයකට අධික කාලයක් සිය අධ්‍යන කටයුතු පවා කැප කරමින් කරන අරගලයට නෑසූකන්ව සිටීමට තරම් වර්ථමාන අධ්‍යාපන ඇමතිවරයා කටයුතු කරමින් සිටීන බවත් අනාවරණය කරන එම සිසූහු සිසු ජීවිත බිල්ලට නොගෙන තවත් පමා නොවී සිය ගැටලුවලට වහා විසඳුම් ලබා දෙන මෙන් බලධාරීන්ගෙන් ඉල්ලා සිටිති.", "URL": "https://lankatruth.com/si/?p=54698", "Category": "පුවත්", "Parent URL": null}