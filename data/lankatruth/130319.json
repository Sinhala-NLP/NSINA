{"Source": "Lankatruth", "Timestamp": "March 21, 2022", "Headline": "ණයට අරන් ජනතාව පිනවීමේ විපාක", "News Content": "අත්‍යාවශ්‍ය නොවන භාන්ඩ 367කට ආනයන සීමා දැඩිකරමින් මුදල් අමාත්‍යංශය විශේෂ ගැසට් නිවේදනයක් පසුගියදා නිකුත් ක‌ළේය. ශ්‍රි ලංකා මහ බැංකුවේ නිර්දේශ අනුව ක්‍රමවේද තුනක් යටතේ එම ආනයන සීමා ක්‍රියාත්මක කරන බවද එම ගැසට් නිවේදනයේ සඳහන් වෙයි. ඒ අනුව ඇතැම් භාණ්ඩ ආනයනය කිරීමේදී බදු පැනවීමක්ද සිදු කෙරේ. භාණ්ඩ ආනයනය කිරීමේදී බලපත්‍ර ලබා ගුනීම අනිවාර්ය කර තිබේ. මෙම තත්වය හමුවේ ඉලෙක්ට්‍රොනික භාන්ඩ, රෙදි සෝදන යන්ත්‍ර වැනි දේවල්වල මිල ඉහළ යාමක් සහ එම භාන්ඩ හිඟවීමේ අවදානමක් පවතියි. කිරි සහ කිරි ආශ්‍රිත නිෂ්පාදන, ඇපල්, මිදි, දොඩම් ඇතුළු පලතුරු මෙන්ම පිටි සහ පිටි ආශ්‍රිත ආහාර වර්ගද මෙම සීමාවට යටත්ය. මෙම භාන්ඩවලට සීමා පැනවීම තුළින් සිදුවෙන බලපෑම සම්බන්ධයෙන් අදහස් දැක්වූ ශ්‍රී ජයවර්ධනපුර විශ්වවිද්‍යාලයේ ව්‍යාපාරික ආර්ථික අධ්‍යන අංශයේ ප්‍රධානී මහාචාර්ය ජනක් කුමාරසිංහ මහතා:- මේ ආනයන සීමා කරන්නේ රට තුල ඩොලර් හිඟයක් මතුව ඇති නිසා. මේ ඩොලර් නැති වෙන්න ප්‍රධාන හේතුව තමයි 1948 ඉඳලා රටේ ආර්ථිකය මෙහෙය වුණ ආකාරය. අපේ ආර්ථිකයේ ප්‍රධාන පාර්ශ්ව තුනක් හදුනා ගත්තොත් පළමු පාර්ශවය රජය දෙවෙනි පාර්ශවය තමයි රටේ ජනතාව රටේ ජනතාව රා‌ටේ භාන්ඩ පරිභෝජනය කරන, තුන්වන පාර්ශවය තමයි ඔය ආනයනය, අපනයනය සම්බන්ධ පාර්ශවය. එතකොට 1948 ඉඳලා මේ දක්වා හැමදාම අපේ අපනයන ආදායමෙන් උපයවන්න ඩොලර් ප්‍රමාණයට වඩා වැඩි ප්‍රමානයක් ආනයන වියදම සිදුකරල තියනවා. දළ වශයෙන් සෑම වසරකම සාමාන්‍ය වශයෙන් බැලුවහොත් ඩොලර් බිලියන 7.14 ක වගේ හිඟයක් මෙ‌තෙක් ඇවිල්ලා තිබෙනවා. ඒ කියන්නෙ ලෝකයෙන් ණයට බිලියන 07ක් වගේ භාණ්ඩ සෑම වසරකම රටට ගෙන්වලා තිබෙනවා. රට අභ්‍යන්තරය ගතහොත් රජය විසින් සෑම වසරකම රජයේ පාර්ශවයෙන් රජයේ ආදායම් වියදම් එන්නේ බදුවලින්. එතකොට මේ ආදායම් සුභ සාධන සහ ප්‍රාග්ධන වියදම් හැමදාම මේ ආදායම් වියදම් අතර පරතරය ඍණ 7%ක් විතර වෙනවා. ඒ කියන්නෙ රජයේ ලැ‌බෙන ආදායමට වඩා වියදම් කරලා තියනවා. ඒකත් ණයට, එතකොට රට අභ්‍යන්තරේ වුණ ණයයි, රටේ භාහිර ආර්ථිකයත් ණයයි. මේ එකතුවෙලා ඇවිල්ලා තමයි විශාල ණය අර්බුදයකට මුහුණ දුන්නේ. එක පැත්තකින් ඩොලර් වලින් ණය අර්බුදයක් .අනෙක් පැත්තෙන් රට අභ්‍යන්තරයේ රුපියල්වලින් ණය අර්බුදයක් ඇතිවෙලා තිබෙනවා. ඒ අනුව තම‌යි සමස්ත රටේ අර්බුදයක් නිර්මාණය වෙන්නේ. එතකොට මෙයට විසදුම හැටියට අපි දැනට කරන්නේ අර එළියෙන් එන අර්බුදය විසඳන්න තමයි මේ ආනයන සීමා දාල තියෙන්නේ. මේ සංඛාත්මක ලෙස සීමා පනවලා තියෙන්නේ අන්න ඒක නිසයි. එතකොට අපි අදුරගන්නෙ නැති දෙයක් තමයි රයේ සාමාන්‍ය ජනතාවගේ පරිභෝජන පැස දිහා බැලුවොත් ඒ පරිබෝජන පැස තුළ විශාල වශයෙන් තිබිල තියෙන්නේ පිටරටින් ගේන දේවල්. එතකොට ඔවුනුත් පරිහරණය කරලා තියෙන්නේ ඩොලර් තමයි. ඊලඟට තිබෙන්නේ සුබසාධනයෙන් ලැබෙන ප්‍රමාණය, රටේ ජනතාව අපි පිනවල තියෙන්නේ මෙතෙක් ණයට. එතකොට කලින් සඳහන් කළ පාර්ශව තුනම ණයට තමයි හැසිරිල තිබෙන්නේ. ආනයන අපනයන වෙළදාම ණයට ගියා. රජය ණයට වැඩකටයුතු කළා. ජනතාවත් බොහෝ වේලාවට අර ණය ති‌බෙන භාන්ඩ තමයි පරිභෝජනය කරලා ති‌‌බෙන්නෙ “නැවෙන් කටට” කියන ප්‍රතිපත්තිය වගේ. එතකොට මේ ආනයන සීමා කිරීම තුළ සිදුවුණේ. රට තුළ නිෂ්පාදනය කරන්න පුලුවන් අන්තර් භාන්ඩ පවා ගෙනාවේ පිටරටින්. හොදම උදාහරණයක් තමයි ඇඟලුම් කර්මාන්තය. ඒ කර්මාන්තය දිහා බැලුවොත් ඇඟලුම් නිෂ්පාදනයට ගේන අමුද්‍රව්‍ය 80%ක් වගේ පුමාණයක් පිටරටින් ගෙනාවේ. එතකොට ඇඟලුම් කර්මාන්තයට මේක බලපානවා. සුළු හා මධ්‍යම පරිමාණ කර්මාන්තකරුවන් දිහා බලපුවහම ඔවුන්ගේ කර්මාන්ත 80%ත් 90%ත් තරම් ප්‍රමාණයක් යැපුනේ දේශීය අමුද්‍රව්‍යවලට වඩා අර පිටරටින් ගේන අමුද්‍රව්‍ය මත. අපි යෝගට් කෝප්පය පවා හදන්න අමුද්‍රව්‍ය පිටරටින් ගෙනෙන්නෙ. කෘෂිකර්මාන්තය, පොලිතින් කර්මාන්තය ගත්තත් ඒවට අවශ්‍ය අමුද්‍රව්‍ය ගේන්නෙ පිටරටින්. එතකොට මේ ආනයන පාලනය නිසා ‌ඩොලර් නැති නිසා සමස්ත රටේම ආර්ථිකය අඩපන වීමක්, එක් පැත්තකින් සිදුවෙනවා. ඒක තාවකාලික ඩොලර් හිඟයට වේවි මේ ආනයනය සීමා පැනවීම. මෙන්න මේක සංකීර්ණ තත්වයක්. රටේ සමස්ත පරිබෝජනයට බලපානවා. ගෑස් හිඟයක් මතු වුණා. ඒ වගේම අර කර්මාන්තවලට අවශ්‍ය අන්තර් භාන්ඩත් සියල්ලම හිඟවෙනවා. ඒ නිසා මේක නිසා රටේ ආර්ථිකය ආපස්සට යන්න හේතුවක් වෙලා ති‌බෙනවා. එතකොට රජයක් හැටියට අපට ඉතුරු වෙලා නැහැ. ප්‍රතිපත්ති තීරණ. මොකද ආර්ථිකය එතරම් දුර්වල තැනක තිබෙන්නේ. ඒක හරියට යුද්ධයකින් පැරදිල ඉන්න ජාතියකට නැවත යුද්ධයකට ආරාධනා කරනවා වගේ. අපේ ආර්ථිකය දුර්වල වෙලා, දුර්වල වෙලා ආ‌ව තැනකදී කොවිඩ් වසංගතයට මුහුණ දෙන්න සිදුවුණා. ඒ නිසා එදිනෙදා ලැ‌බෙන ඩොලර් ප්‍රමාණයක් අපට අහිමි වුණා. සංචාරක ව්‍යාපාරයෙන් ලැබෙන ඩොලර් අහිමි වුණා. අපනයන ආදායම අහිමි වුණා. දැන් ඇතැම් භාන්ඩ ආනයන සීමා කිරීම තුළින් අනිවාර්යයෙන්ම භාන්ඩවල මිල ඉහළ යාමක් සිදුවෙනවා. යම් කිසි භාන්ඩ සුලභ වුණාම සරල ආර්ථික න්‍යායක් තමයි සැපයුම වැඩි වුණාම ඉල්ලුම එක මට්ටමක තිබියදී මිල පහළ යනවා. උත්සව කාලය තුලදී අපේ රටේ පොල් තෙල් මිල, බිත්තර මිල, කුකුළු මස් මිල ඉහළ යනවා. එයට හේතුව තමයි සැපයුම ස්ථාවරව තිබියදී ඉල්ලුම ඉහළ යනවා. දැන් මේ අවස්ථාවේ සිදුවී තිබෙන්නේ ඉල්ලුම ස්ථාවරව තිබෙනවා. රටේ ජනතාව ඉල්ලනවා ඒත් භාන්ඩ ගෙන්ව එක සීමා කරලා තිබෙනව. අනිවාර්යයෙන්ම සිදුකල යුත්තේ කුමක්ද? සිදුවන්නේ මිල ඉහළ යන එකනේ අනිවාර්යයෙන් සියලු උපකරණවල හිඟයක් ඇති වෙනවා ඒවා‌යේ මිල ඉහළ යනවා. ඒ වගේම තත්වයෙන් බාල භාණ්ඩ රටට එන්න පුලුවන්. හොර රහසේ රටට බඩු එන්න පුළුවන්. මෙයට පෙර 1977 වසරේ ආනයන සීමා කිරීම නිසා මේ වගේ දේවල් සිද්ධ වුණා. කූඨ මාර්ග තුළින් රටට භාණ්ඩ එන්න පුළුවන් විදුලි උපකරණ, ඇදුම් ආයිත්තම්, රත්‍රන් භාණ්ඩ ගෙන්වලා කූඨ උපක්‍රම මගින් විවිධ වාසි ලබාගන්න පුළුවන්. තවත් අපි මේ හිතන ප්‍රශ්න රාශියක් මේ තුළින් නිර්මාණය වෙන්න ඉඩ තිබෙනවා. මේ භාන්ඩ ආනයනය සීමා කිරීම නිසා උසාහරණයක් ලෙස බැලුවොත් ගෙදර ශීතකරණය තමයි සීමා වෙන්නෙ කියලා අපි හිතුවොත් ඒක අපිටයි දැනෙනනේ. දැන් පළතුරු යුෂ අළෙවි කරන වෙළෙන්දෙක් ගත්තොත් ඔහුගේ වෙළෙඳාමට අවශ්‍ය අන්තර් භාණ්ඩයක් නිෂ්පාදනය කරන්න අවශ්‍ය යන්ත්‍රයක් ඒකත් සීමා වෙනවා. දැන් චිස්, බටර්, මැකරෝනී, නූඩ්ල්ස් වගේ ආහාර සීමා කරලා තියනවනේ දැන් අවන්හලක් පවත්වාගෙන යන සාමාන්‍ය කෙනෙක් ගත්තොත් චීස්, බටර්, කොත්තු මැකරෝනි ව‌ගේ දේවල්වලට සීමා පැනවෙනවා එතකොට අවසානයේ පාරිභෝගික භාන්ඩවල මිල ඉහළ යනවා භාන්ඩ හිඟ වෙනවා. ඒ වගේම නිශ්පාදනය රට තුළ අඩපණ වෙනවා. ඒ වගේම නිශ්පාදනය රට තුළ අඩපන වෙනවා අනිවාර්යෙන්ම මෙම ආනයන සීමා පැනවූ භාණ්ඩවල මිල ඉහළ යනවා. ඒවයේ ගුණත්වය අඩු වෙන්න පු‍‍‍ළුවන් ඒ වගේම භාණ්ඩ කූට මාර්ගවලින් රටට එන්න පුලුවන්. ලංකාදීප", "URL": "https://lankatruth.com/si/?p=130319", "Category": "ආර්ථික පුවත්", "Parent URL": null}