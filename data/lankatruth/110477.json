{"Source": "Lankatruth", "Timestamp": "February 11, 2021", "Headline": "අදත් මෙරට ආසාදිතයන් 900 ඉක්මවයි…", "News Content": "අද (11) දිනය අවසන් වනවිට කොවිඩ් – 19 සාදිතයින් 942 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. එම ආසාදිතයින් අතරින් 939ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. එමෙන්ම එක්සත් ආරාබි එමිර් රාජ්‍යයේ සිට පැමිණි තිදෙනෙකුද වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 69,094ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 6,526 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 73,116කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 379කි. ශ්‍රී ලංකාව කොවිඩ් – 19 ආසාදිතයන් වැඩිම රටවල් අතර 89වන ස්ථානයේ පසුවේ.", "URL": "https://lankatruth.com/si/?p=110477", "Category": "කොවිඩ් -19 (කොරෝනා ) පුවත්", "Parent URL": null}