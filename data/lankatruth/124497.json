{"Source": "Lankatruth", "Timestamp": "October 12, 2021", "Headline": "මහින්දානන්දට බැසිල් කිව්ව දේ…", "News Content": "රටේ කිසිම ආකාරයකින් සාගතයක් ඇති වීමට ඉඩ නොතබන බව මුදල් ඇමති බැසිල් රාජපක්ෂ, කෘෂිකර්ම අමාත්‍ය මහින්දානන්ද අලුත්ගමගේ සමඟ පැවති සාකච්ඡාවකදී ප්‍රකාශ කර තිබේ. රටේ ආහාර සුරක්ෂිතතාව සම්බන්ධයෙන් කෘෂිකර්ම අමාත්‍යාංශය හා ඊට අනුබද්ධ රාජ්‍ය අමාත්‍යාංශ සමඟ මෙම සාකච්ඡාව මුදල් අමාත්‍යාංශයේදී පවත්වා ඇත. අයවැයෙන් එක් එක් අමාත්‍යාංශය සඳහා වෙන් කරන මුදලට අතිරේකව ඒ ඒ අමාත්‍යාංශය ඉදිරිපත් කර ඇති නිෂ්පාදන ආර්ථිකයට අදාළ විවිධ ව්‍යාපෘති සඳහා රුපියල් මිලියන 25,000ක් වෙන් කර ඇති බවද මුදල් ඇමති බැසිල් රාජපක්ෂ මෙහිදී කෘෂිකර්ම ඇමති මහින්දානන්ද අලුත්ගමගේට සඳහන් කර තිබේ.", "URL": "https://lankatruth.com/si/?p=124497", "Category": "පුවත්", "Parent URL": null}