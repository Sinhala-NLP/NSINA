{"Source": "Lankatruth", "Timestamp": "June 18, 2018", "Headline": "කිරිවෙහෙර විහාරාධිපති හිමියන්ට වෙඩි තැබීමට සම්බන්ධ තවත් දෙදෙනෙක් අල්ලයි", "News Content": "කතරගම කිරිවෙහෙර රජ මහා විහාරාධිපති රුහුණු මාගම් පත්තුවේ ප්‍රධාන සංවිධායක කොබවක ධම්මින්ද නාහිමියන් වෙඩි ප්‍රහාරයකට ලක්වීමේ සිද්ධියේ තවත් සැකකරුන් දෙදෙනෙකු ඊයේ (17) කතරගමදී අත්අඩංගුවට ගෙන ඇති බව පොලීසිය පවසයි. සිද්ධියට අදාල ප්‍රධාන සැකකරු ඇතුළු පුද්ගලයින් තිදෙනෙක් 16 වැනිදා පැපිලියාන දී අත්අඩංගුවට ගත් අතර මේ වන විට පුද්ගලයන් පස්දෙනෙකු පොලිස් අත්අඩංගුවේ පසුවෙයි. මෙම පුද්ගලයින්ගෙන් ප්‍රධාන සැකකරු වනඅසේල බණ්ඩාර ඇතුළු සැකකරුවන් තිදෙනෙකු තිස්සමහාරාම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 20 වැනිදා දක්වා රක්ෂිත බන්ධනාගාර ගත කර තිබේ. අනෙක් පුද්ගලයින් දෙදෙනා අද (18) අධිකරණයට ඉදිරිපත් කිරීමට නියමිතය. මේ වන තෙක් කරන ලද පොලිස් පරීක්ෂණවලට අනුව මෙය රුපියල් ලක්ෂ 30ක මුදල් කොන්ත්‍රාත්තුවකට සිදුකර ඇති බව පොලීසිය අනාවරණය කරගෙන තිබේ.", "URL": "https://lankatruth.com/si/?p=54571", "Category": "පුවත්", "Parent URL": null}