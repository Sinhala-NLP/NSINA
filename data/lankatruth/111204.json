{"Source": "Lankatruth", "Timestamp": "February 23, 2021", "Headline": "ජල මූලාශ්‍ර සිඳී යනවා… පාවිච්චිය පිරිමැස්මෙන් සිදු කරන්න…", "News Content": "දිවයිනේ පවතින වියළි කාලගුණ තත්වය හේතුවෙන් බොහෝ ප්‍රදේශවල ප්‍රධාන ජලාශ හා පානීය ජලය ලබා ගන්නා ජල මූලාශ්‍ර සිඳී ඇති බැවින් පනීය ජලය සැපයීම සීමා කිරීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. පවතින තත්වය හේතුවෙන් පැය 24 පුරා ජලය අඛණ්ඩව බෙදාහැරීම සීමා කිරීමට සිදුවනු ඇතැයි මණ්ඩලය ස‍ඳහන් කරයි. එමෙන්ම උස්බිම් ප්‍රදේශවල ජල පාරිභෝගිකයන් වෙත ජලය බෙදාහැරීමේදී අඩු පීඩන තතක්වයක් ඇති විය හැකි බවද එම මණ්ඩලය පවසයි. පවතින තත්වය අවබෝධ කර ගැනිමින් හැකිතාක් දුරට අරපිරිමැසමෙන් ජලය භාවිතා කරන ලෙසද ජාතික ජල සම්පාදන හා ජලාපවහන මණ්ඩලය පාරිභෝගික ජනතාවගෙන් ඉල්ලීම් කරයි. ජාතික ජල සම්පාදන හා ජලාපවහන මණ්ඩලය ජනතාවගෙන් මෙසේ ඉල්ලා සිටියද වෙළඳ අමාත්‍ය බන්දුල ගුණවර්ධන පසුගිය 20 වනදා සඳහන් කර සිටියේ ජලය පිටරටට විකිණීමෙන් විශාල මුදලක් උපයා ගත හැකි බවය. එහෙත් මේ වනවිට ජාතික ජල සම්පාදන හා ජලාපවහන මණ්ඩලය ජල හිගයට මුහුණදී සිටී. පසුගිය මාස 15ක පමණ කාලය තුළ රට තුළ දැවැන්ත වන විනාශයක් සිදුව ඇති බවත් එම බොහෝ ප්‍රදේශ සෘජුවම ජල මූලාශ්‍ර හා සම්බන්ධ වන ප්‍රදේශ බවත් මේ අතර පරිසර වේදීහු පෙන්වා දෙති.", "URL": "https://lankatruth.com/si/?p=111204", "Category": "පරිසර", "Parent URL": null}