{"Source": "Lankatruth", "Timestamp": "June 25, 2023", "Headline": "T56කට පොලීසියෙන් ලක්ෂ 05ක්", "News Content": "රට පුරා ව්‍යාප්ත වන නීතිවිරෝධි ගිණි විරෝධි ගිනිඅවි අත්අඩංගුවට ගැනීම දිරිමත් කිරීම සඳහා T56 ගිනි අවියක් වෙනුවෙන් ලබා දෙන ඔත්තුවකට රුපියල් ලක්ෂ 05ක් දක්වා ත්‍යාගයක් ලබා දීමට සැලසුම් කර ඇත. මේ සම්බන්ධයෙන් අද (25) නිකුත් කර තිබෙන පොලිස් නිවේදනය අනුව එවැනි ගිනිඅවි වර්ග 05ක් වෙනුවෙන් වැටලීම් සිදුකරන නිලධාරීන්ට සහ පෞද්ගලික ඔත්තු කරුවන්ට වෙන් වෙන් වශයෙන් මූල්‍ය ත්‍යාග ලබා දිමට සැලසුම් කර ඇති බව දක්වා තිබේ. ඒ අනුව T56 ගිනිඅවියක් වෙනුවෙන් පුද්ගලික ඔත්තුකරුවන් ලබා දෙන නිවැරදි තොරතුරකට ලක්ෂ 2.5ක්ද සැකරු සමග ගිනිඅවිය අත්අඩංගුවට ගන්නා පොලිස් නිලධාරීන්ට රුපියල් ලක්ෂ 2.5ක්ද ලබා දෙන බව සඳහන් කර දෙන බව සඳහන් කර ඇත. මෙම මුදල් පොලිස් ත්‍යාග අරමුදලෙන් ලබා දෙන බවත් මේ සඳහා අද (25) වෙනි දින සට ජූලි 31 දක්වා කාල සීමාවක් පවතින බවත් එම නිවේදනයේ දක්වා ඇත.", "URL": "https://lankatruth.com/si/?p=148187", "Category": "පුවත්", "Parent URL": null}