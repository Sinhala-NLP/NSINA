{"Source": "Lankatruth", "Timestamp": "November 12, 2018", "Headline": "පෙත්සම් විභාගය ඇරඹෙයි – මෛත්‍රී, මහින්දත් හදිසියේ හමුවෙයි", "News Content": "ජනාධිපති මෛත්‍රීපාල සිරිසේන මහතා විසින් පාර්ලිමේන්තුව විසුරුවා හැරීමට කටයුතු කර ඇත්තේ ව්‍යවස්ථාවට පටහැනිව බැවින් මැතිවරණය පැවැත්වීම අත්හිටුවා එම ගැසට් නිවේදනය අවලංගු කිරීමට නියෝගයක් ලබා දෙන්නැයි ඉල්ලමින් ගොනු කළ පෙත්සම් විභාග කිරීම මේ වනවිට ශ්‍රේෂ්ඨාධිකරණයේදී ආරම්භ වී තිබේ. දේශපාලන පක්ෂ, සිවිල් සංවිධාන, මැතිවරණ කොමිසමේ සාමාජිකයෙකුගෙන් ඇතුළු පෙත්සම් 11ක් අද දිනයේදී ඉදිරිපත් කෙරිණි. ත්‍රිපුද්ගල විනිසුරු මඩුල්ලක් හමුවේ පෙත්සම් විභාග කිරිම ආරම්භ වී තිබේ. මේ අතර මෛත්‍රීපාල සිරිසේන මහතා සහ මහින්ද රාජපක්ෂ මහතාත් ඔවුන්ට සම්බන්ධ දේශපාලන පක්ෂ නායකයින් කිහිප දෙනෙකුත් විශේෂ සාකච්ඡාවක නිරතවෙමින් සිටින බවත් වාර්තා වේ. ඉදිරි මැතිවරණයට තරඟ කරන ආකාරය සම්බන්ධයෙන් සාකච්ඡා කිරීම සඳහා ඔවුන් මෙලෙස ඒකරාශී වි ඇති බවද වැඩිදුරටත් වාර්තා වේ.", "URL": "https://lankatruth.com/si/?p=63116", "Category": "පුවත්", "Parent URL": null}