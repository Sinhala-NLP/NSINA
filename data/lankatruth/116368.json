{"Source": "Lankatruth", "Timestamp": "May 15, 2021", "Headline": "තොග වෙළඳුන්ට බඩු ගන්න කොළඹට එන්න බන්දුල ඇමතිගෙන් අවසර", "News Content": "පිටකොටුවේ තොග වෙළදපොලෙන් අත්‍යාවශ්‍ය භාණ්ඩ මිලදී ගැනීමට හෙට (16) දිනයේ දිවයිනේ සියලු තොග වෙළදුන්ට අවසර ලබා දෙන බව වෙළද අමාත්‍ය බන්දුල ගුණවර්ධන පවසනවා. එලෙස පැමිණීමට බලාපොරොත්තු වන තොග වෙළඳුන් තමන්ට අදාල ප්‍රදේශීය ලේකම් කාර්යාලයෙන් ඒ සඳහා අවසර පත්‍රයක් ලබා ගෙන කොළඹට පැමිණිය හැකි බවයි අමාත්‍යවරයා පවසන්නේ. සංචරණ සීමා පැණවීමත් සමඟ ඊයේ (14) දිනයේදීදඹුල්ල,පෑළියගොඩ ඇතුළු තොග වෙළඳ පොලවල් වෙත ලැබුණ එළවලු අලෙවි කර ගැනීමට නොහැකි වීමෙන් වෙළඳුන් දැඩි දුෂ්කරතාවයකට පත්ව තිබූඅතර අද දිනයේදී එළවලු වෙළඳාම යම් දුරකට සිදුවන බව වාර්තා වේ.", "URL": "https://lankatruth.com/si/?p=116368", "Category": "පුවත්", "Parent URL": null}