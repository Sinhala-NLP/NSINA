{"Source": "Lankatruth", "Timestamp": "April 9, 2022", "Headline": "කුමන්ත්‍රණවලින් බලය ගත්ත අයට දේව සාපය වැදිලා – කාදිනල්", "News Content": "කුමන්ත්‍රණවලින් බලය ගත්ත අයට මේ වනවිට දේව සාපය වැදී ඇතැයි කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණෝ පවසති. උන්වහන්සේ මේ බව පැවසූවේ, පාස්කු දින ප්‍රහාරයට යුක්තිය ඉටු නොවීමත් රට තුළ මේ වනවිට පැනනැග ඇති ජනතා ඉල්ලීම්වනට විසඳුම් ලබා නොදීමටත් විරෝධය දැක්වීම සඳහා කටුවාපිටියේදී පැවති විරෝධතාවයට එක්වෙමිණි. එම විරෝධතාවය සංවිධානය කර තිබුවේ ධීවර ප්‍රජාව සහ අවට ප්‍රදේශවාසීන් එක්වය. එහිදී වැඩිදුරටත් අදහස් දක්වන කාදිනල් හිමියෝ, “ශ්‍රී ලංකාවේ ඉතාමත්ම විනාශකාරීම ලේ වැගිරීම අපිට අමතක කරන්න බැහැ. අද බලයේ ඉන්න රජය එදා ඡන්දයට ඉදිරිපත් වෙද්දි ඒ සිද්ධිය සම්පූර්ණයෙන්ම ඒගොල්ලො පාවිච්චි කලා. අපිට තේරුණා එදාම මේ මහ විනාශය පිටුපස්සේ කුමන්ත්‍රණයක් තියෙන්න පුළුවන් කියලා. දැන් අපිට එලිදරව් වේගෙන යනවා කුමන්ත්‍රණ කාරයෝ කවුද කියලා. ඒ ක්‍රමන්ත්‍රණ කාරයන්ට බලය අල්ලගන්න පුලුවන්. නමුත් බලය ආරක්ෂා කරගන්න බැහැ. දෙවියන් වහන්සේගේ සාපය ඔවුන්ට වැදිල තියෙනවා. බලය අල්ලගත්තට වැඩක් නැහැ, බලය හරියට පාවිච්චි කරන්න, පාලනය කරන්න ඒ අය දන්නේ නැහැ. ජනාධිපති කොමිසමෙන් සුන්නු තීන්දු තීරළණ ක්‍රියාත්මක කරන්න කියලා. නමුත් අද වනතුරු ඒ තීන්දු තීරණවලින් වැඩි ප්‍රමාණයක් ක්‍රියාත්මක නොකර මුස්ලිම් මිනිසුන්ට විතරක් මේකේ වරද පටවලා, ඒක පිටිපස්සේ හිටපු අනික් බලවේග ටික සේරම හංගන්නට කටයුතු කරමින් තිබෙනවා. ඒ නිසා ඒකට වැදිච්ච සාපයක් තමයි අද මේ උදාවෙලා තියෙන්නේ. නීතිපති තුමා මේ ක්‍රමවේදයේ වහලෙක් බවට පත්වෙලා ඉවරයි. ඒ නිසා මේ රටේ නීතියක් කියලා එකක් හරියට යුක්තියක් ඉෂ්ඨ කරගන්න අද අපේ මිනිසුන්ට ඉඩ කඩක් නැහැ.”", "URL": "https://lankatruth.com/si/?p=131745", "Category": "පුවත්", "Parent URL": null}