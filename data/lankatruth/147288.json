{"Source": "Lankatruth", "Timestamp": "May 23, 2023", "Headline": "පේරාදෙණියේ සිසු විරෝධතාවයට කඳුළු ගෑස් ප්‍රහාරයක්", "News Content": "පේරාදෙණිය විශ්වවිද්‍යාලයේ සිසුන් විසින් අද (23) මහනුවර දන්ත වෛද්‍ය පීඨය අසළින් ආරම්භ කර තිබූ “මර්දනයට එරෙහිව පේරාදෙණියම නුවරට” විරෝධතා පා ගමනට පොලිසිය විසින් කඳුළු ගෑස් සහ ජල ප්‍රහාර එල්ල කර තිබේ. මහා ශිෂ්‍ය සංගමයේ හිටපු සභාපති සහෝදරයා ඇතුලු සියලු ශිෂ්‍ය ක්‍රියාකාරීන්ට ලබාදුන් අත්හිටවු ශිෂ්‍යභාවය අහෝසි කිරීම් වහා හකුළා ගනු! අදහස් ප්‍රකාශ කිරීමේ අයිතියට අත නොතබනු! අභූත චෝදනා මත සම සෞඛ්‍ය විද්‍යා පීඨයේ හිටපු සභාපති සහෝදරයාට ලබාදුන් ශිෂ්‍යභාවය අහෝසි කිරීම වහා හකුළා ගනු! සරසවියේ යකා නටන CSO විශ්වවිද්‍යාල භූමියෙන් ඉවත් කර නිසි පරික්ෂණයක් සිදු කරනු! අධ්‍යයන අනධ්‍යන සියලු ප්‍රජාවගේ ආරක්ෂාව තහවුරු කරනු! සරසවියේ නිදහසට වැට බඳින යෝජිත CCTV ව්‍යාපෘතිය වහා හකුළා ගනු! මර්දනය නවතනු. PTA- ATA ත්‍රස්ත පනත් වහා හකුලා ගනු. IMF කොන්දෙසි යටතේ ගෙන එන නිදහස් අධ්‍යාපන – නිදහස් සෞඛ්‍ය පෞද්ගලිකකරණය කිරීමේ ආණ්ඩුවේ කුමන්ත්‍රණය පරදවමු. ආදී ඉල්ලීම් සහිත බැනර් ප්‍රධර්ෂණය කරමින් පේරාදෙණිය විශ්වවිද්‍යාලයේ මහා ශිෂ්‍ය සංගමය මෙම විරෝධතා පාගමණ සංවිධානය කර තිබිණි.", "URL": "https://lankatruth.com/si/?p=147288", "Category": "පුවත්", "Parent URL": null}