{"Source": "Lankatruth", "Timestamp": "November 13, 2018", "Headline": "“ප්‍රජාතන්ත්‍රවාදය වෙනුවෙන් විද්වත් පෙළගැස්ම” කතිකාවට ඉහළ ප්‍රතිචාරයක්", "News Content": "ජාතික විද්වත් සංවිධානය විසින් පවත්වනු ලබන ‘ප්‍රජාතන්ත්‍රවාදය වෙනුවෙන් විද්වත් පෙළගැස්ම’ කතිකාවඊයේ(12) පස්වරුවේ ශ්‍රී ලංකා පදනම් ආයතනයේදී පවත්වන ලදී. ශ්‍රී ලංකා විවෘත විශ්වවිද්‍යාලයේ ජ්‍යෙෂ්ඨ කථිකාචාර්ය, ආචාර්ය හරිනී අමරසූරිය මෙනවිය, ප්‍රවීන සාහිත්‍යවේදී ජයතිලක කම්මැල්ලවීර මහතා, කොළඹ විශ්වවිදවාලයේ සිංහල අධ්‍යන අංශයේ මහාචාර්ය සරත් විජේසූරිය මහතා, පේරාදෙණිය විශ්වවිද්‍යාලයේ සිංහල අධ්‍යන අංශයේ ජ්‍යෙෂ්ඨ කථිකාචාර්ය, මහාචාර්ය ලියනගේ අමරකීර්ති මහතා, ජනතා විමුක්ති පෙරමුණේ නායක අනුර දිසානායක මහතා, කැලණිය විශ්වවිද්‍යාලයේ සමාජවිද්‍යා පීඨයේ පීඨාධිපති, මහාචාර්ය චන්දන අබේරත්න මහතා, රුහුණු විශ්වවිද්‍යාලයේ මානව ශ්‍රාෂ්ත්‍ර පීඨයේ පීඨාධිපති, ආචාර්ය උපාලි පන්නිලගේ මහතා, නීතීඥ හර්ශන නානායක්කාර මහතා, හිටපු අමාත්‍යාංශ ලේකම් ඒ.පී.ඒ ගුණසේකර මහතා, ප්‍රවීන සාහිත්‍යවේදී කීර්ති වැලිසරගේ මහතා, ජයවර්ධනපුර විශ්වවිද්‍යාලයේ ජ්‍යෙෂඨ කථිකාචාර්ය, ආචාර්ය අනිල් ජයන්ත මහතා, ලෝක සෞඛ්‍ය සංවිධානයේ දකුණු ආසියානු කලාපීය හිටපු උපදේශක විශේෂඥ වෛද්‍ය නිහාල් අබේසිංහ මහතා, කැලණිය විශ්වවිද්‍යාලයේ ජ්‍යෙෂ්ඨ කථිකාචාර්ය ආචාර්ය විජිත රෝහන මහතා ඇතුළු පිරිසක් මෙම සාකච්ඡා සභාවේ ප්‍රධාන වේදිකාගේ අසුන්ගන්නා ලදී. එම අවස්ථාවට විවිධ ක්ෂේත්‍රවල ප්‍රවීනයන් ඇතුළු විද්වත් වෘත්තිකයන් රැසක් සහභාගී වී සිටි අතර ඔවුන් එම සාකච්ඡා සභාවට අවතීරණය වෙමින්, ජාතික විද්වත් සංවිධානය විසින් ආරම්භ කර ඇති රට හදන වැඩපිළිවෙල සකස් කිරීමේ කාරයයත් ප්‍රජාතන්ත්‍රවාදය දිනා ගැනිමේ සටනත් ඉතා අගය කරමින් අදහස් දැක්වූහ. ජාතික විද්වත් සංවිධානය වටා විද්වතුන් වෘත්තිකයන් මෙන්ම සාමාන්‍ය ජනතාවද පෙළගැස්සවීමේ අවශ්‍යතාවයද එහිදී පැමිණ සිටි වෘත්තිකයන් අවධාරණය කර තිබේ.", "URL": "https://lankatruth.com/si/?p=63160", "Category": "පුවත්", "Parent URL": null}