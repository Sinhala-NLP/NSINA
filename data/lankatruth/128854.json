{"Source": "Lankatruth", "Timestamp": "February 15, 2022", "Headline": "රාජ්‍ය නිලධාරීන්ට පාපැදියෙන් වැඩට එන්නලු… මැති ඇමතිවරුන්ට ආරක්ෂාව ප්‍රශ්නයක්ලු…", "News Content": "මේ වනවිටත් රජයේ නිලධාරීන් පාපැදිවලින් රාජකාරියට එන බවත් ආරක්ෂාව සම්බන්ධ ප්‍රශ්නයක් නිසා එක්වරම මේ මොහොතේ මැති ඇමතිවරුන්ට පා පැදිය භාවිතා කළ නොහැකි නමුත් ඉදිරියේදී එය භාවිතා කරනු ඇති බවත් පරිසර ඇමති මහින්ද අමරවීර රජයේ ප්‍රවෘත්ති දෙපාර්තමේන්තුවේදී අද (15) පැවති කැබිනට් තීරණ දැනුම්දීමේ මාධ්‍ය හමුවේදී ප්‍රකාශ කර තිබේ. ක්‍රමානුකූලව සතියකට හෝ මසකට දවසක් හෝ මැති ඇමතිවරුන්ද පාපැදිය භාවිතා කිරීමේ හැකියාවක් ඇතිවනු ඇතැයිද ඇමතිවරයා සඳහන් කරයි. මේ වනවිටත් රජයේ නිලධාරීන් පාපැදිවලින් රාජකාරියට එන බවත් ඔවුන් අගයකිරීමේ වැඩපිළිවෙලක් සකස් කරන බවත් ඇමතිවරයා සඳහන් කරයි.", "URL": "https://lankatruth.com/si/?p=128854", "Category": "පුවත්", "Parent URL": null}