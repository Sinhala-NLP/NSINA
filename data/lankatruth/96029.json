{"Source": "Lankatruth", "Timestamp": "August 30, 2020", "Headline": "ලොව පුරා කොරෝනා ආසාදිතයින් මිලියන 25 ඉක්මවයි", "News Content": "මේ වන විට ලොව පුරා වාර්තාවන Covid 19 ආසාදිතයින් ගණන මිලියන 25 ඉක්මවා තිබේ. ජොන් හොප්කින්ස් විශ්ව විද්‍යාලයේ වාර්තා පෙන්වාදෙන පරිදි මේ වන විට වෛරසය ආසාදනය වූවන් අවම වශයෙන් 25,009,250 ක් පමණ වාර්තා වී ඇත. මේ අතර මරණ 842,702 ක් පමණ වාර්තා වී ඇති බවද දැක්වෙයි. පසුගිය වසරේ දෙසැම්බරයේ චීනයේ වූහාන් වෙතින් රෝගය ව්‍යාප්තිය ඇරඹි අතර පළමු මාස තුන අවසාන වන විට ලොව පුරා ආසාදිතයින් මිලියනය ඉක්මවීය. පසුගිය ජුනි 28 වන විට ආසාදිතයින් මිලියන 10 ඉක්මවූ අතර ගෙවුණු සති 06ක පමණ කාලය තුළ ආසාදිතයින් දෙගුණ වී ඇති බවයි විදෙස් වාර්තා වල දැක්වෙන්නේ.", "URL": "https://lankatruth.com/si/?p=96029", "Category": "පුවත්", "Parent URL": null}