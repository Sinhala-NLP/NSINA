{"Source": "Lankatruth", "Timestamp": "March 13, 2012", "Headline": "අන්තර් සමාගම් සේවක සංගමයේ 13 වන සමුළුව අභිමානවත්ව මුළුදේ", "News Content": "ලංකාව පුරා විසිරී සිටින ආයතන 570 කට වැඩි ප‍්‍රමාණයක වෘත්තීය සමිති ශාඛා සාමාජිකයින්ගේ සහභාගිත්වයෙන් අන්තර් සමාගම් සේවක සංගමයේ 13 වන නියෝජිත සමුළුව අද (13) සුගතදාස ගෘහස්ථ කී‍්‍රඩාංගනයේදී, පැවැත්විය. පෞද්ගලික අංශයේ සේවකයාට 40% වැටුප් වැඩිවීමක් ලබාදෙන ලෙසත්, විශ‍්‍රාම වැටුපක් ලබාදීමට කටයුතු කරන ලෙසත්, ජීවන අංක දීමනාව රු. 280/=ක් ලෙස ගැසට් කරන ලෙසත්, විරෝධතා පාගමනක් මෙම සමුළුවට පූර්ව පැවැත්වීමට කටයුතු යොදා තිබුණි. මෙම සමුළුව සඳහා ප‍්‍රධාන ආරාධිතයින් ලෙස ජනතා විමුක්ති පෙරමුණේ ප‍්‍රධාන ලේකම් ටිල්වින් සිල්වා මහතාත් ජාතික වෘත්තීය සමිති මධ්‍යස්ථානයේ සභාපති ලාල් කාන්ත මහතාත් සහභාගී විය. එමෙන්ම මේ සඳහා ජාත්‍යාන්තර නියෝජිතයින් ලෙස වියට්නාමයේ වෘත්තීය සමිති සම්මේලනයේ සභාපති මණ්ඩල සාමාජික ඩැන්ග් ක්වැන්ග් කියු මහතාද වියට්නාම් එම සම්මේලනයේ විදේශකටයුතු දෙපාර්තමේන්තුවේ සමාජික ලී කිම් ඩා ඕ මහත්මියද, ලෝක වෘත්තීය සමිති සම්මේලනයේ නියෝජ්‍ය ප‍්‍රධාන ලේකම් එච්. මහදේවන් මහතාද සහභාගී විය.", "URL": "https://lankatruth.com/si/?p=1750", "Category": "පුවත්", "Parent URL": null}