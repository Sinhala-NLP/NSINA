{"Source": "Lankatruth", "Timestamp": "February 3, 2023", "Headline": "ඡන්දයට බාධා කරන්න රනිල් වික්‍රමසිංහට කිසිදු අයිතියක් නැහැ – ටිල්වින් සිල්වා", "News Content": "“රනිල් වික්‍රමසිංහ, පළමුවෙන්ම මැතිවරණය ප්‍රකාශයට පත්කිරීම වැළැක්වීමට උත්සාහ කළා. නමුත් මැතිවරණ කොමිසමට මැතිවරණය ප්‍රකාශයට පත්කිරීමට සිදුවුණා. ඇප බාර ගැනීම වැළැක්වීමට උත්සාහ කළා. රනිල් වික්‍රමසිංහ ඇමති මණ්ඩලයට කරුණු ඉදිරිපත් කර, ඇප බාරගැනීම වැළැක්වීමට රාජ්‍ය පරිපාලන අමාත්‍යාංශයේ ලේකම්වරයා හරහා දිසාපතිවරුන්ට චක්‍රලේඛයක්පවා නිකුත් කළා. පසුව එය අකුළා ගැනීමට සිදුවුණා. ඊට පසුව නාම යෝජනා සඳහා දින ප්‍රකාශ කිරීම වළක්වන්න උත්සාහ කළා. එයත් අකුළා ගැනීමට සිදුවුණා. මේ වනවිට ඡන්දය පැවැත්වීමේ දිනය මාර්තු මාසේ 09 ලෙස ප්‍රකාශයට පත්වෙලා තිබෙනවා. පාර්ලිමේන්තුවේ පනතක් සම්මත කර, පළාත් පාලන මන්ත්‍රීවරුන්ගේ වියදම් සීමා කිරීම සම්බන්ධ නීතියක් ගෙනාවා. ඒ නීතියත් ඡන්දය කල්දැමීම බලාත්මක කර ගැනීම සඳහා ගත්ත උත්සාහයක්. මැතිවරණ කොමසාරිස් පක්ෂවල ලේකම්වරු එකතු කර, එකඟතාවයකට එළඹිලා එම නීතිය මේ ඡන්දෙට බලාත්මක කර ගත්තා. නැවතත් අලුතින් චක්‍රලේඛයක් නිකුත් කර තිබෙනවා රජයේ ආයතනවලට තමන්ගේ කටයුතු සඳහා ණය පදනමින් වැඩ නොකරන ලෙසට. අපේ රටේ බොහෝ රාජ්‍ය ආයතන ණය පදනමින් වැඩ කරනවා. අපේ රටේ ඉදිකිරීම් බොහොමයක් කරන්නේ ණයට. පසුව මුදල් ගෙවීම් කරනවා. මෙසේ ප්‍රකාශයක් කරන්නේ ආණ්ඩුව මැතිවරණ කටයුතුවලට මුදල් ගෙවීම සීමා කරමින් සිටියදී, මැතිවරණ කටයුතු පසුව මුදල් ගෙවීමේ පදනමින් කිරීම වැළැක්වීමටයි. මෙය ප්‍රජාතන්ත්‍ර විරොධී උත්සාහයක්. රනිල් වික්‍රමසිංහට ජනාධිපතිවරයා ලෙස කිසියම් හෝ අයිතියක් නැහැ මෙතරම් කුමන්ත්‍රණ කරමින් ඡන්දය පැවැත්වීම වළක්වන්න මැදිහත්වෙන්න. ඔහුගේ පුද්ගලික හැඟීමක් වෙනුවෙන්, පුද්ගලික අසීරුතාවයක් වෙනුවෙන්, ඔවුන්ගේ දේශපාලන ව්‍යාපාරයේ පරාජය වසන් කර ගැනීම සඳහා පළාත් පාලන මැතිවරණය වළක්වන්න උත්සාහ කරමින් ඉන්නවා. අපි ජනතාවගෙන් ඉල්ලීමක් කරනවා ආණ්ඩුව මේ ඡන්දය වළක්වන්න කුමන හෝ උත්සාහයක් දැරුවත් මේ ඡන්දය දිනා ගන්න ඕනෑ. මේ ඡන්දය මේ රටේ දේශපාලනයේ ප්‍රබල වෙනසක් කරගැනීම සඳහා අරමුණු සහගතව යොදාගත යුතුව තිබෙනවා.” යැයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා පවසයි. ඔහු මේ බව පැවසූවේ, ජනතා විමුක්ති පෙරමුණේ ප්‍රධාන කාර්යාලයේ අද (03) පෙරවරුවේ පැවති ජාතික ජන බලවේගයේ මාධ්‍ය හමුවක් අමතමිණි. එම මාධ්‍ය හමුව සඳහා ජාතික ජන බලවේගයේ ප්‍රධාන ලේකම් වෛද්‍ය නිහාල් අබේසිංහ සහ ජාතික ජන බලවේගයේ ජාතික විධායක සභික ආචාර්ය අනුර කරුණාතිලකද එක්ව සිටියහ. එහිදී ඔවුන් පල කළ අදහස්, “මාර්තු 09 වැනිදා පැවැත්වීමට තීරණය කර ඇති පළාත් පාලන මැතිවරණය වැළැක්වීමට ආණ්ඩුව දිගටම බාධා කරමින් ආවා. තවමත් ඒ උත්සාහයන් ගෙනයමින් තිබෙනවා. අපේ රටේ ඉතිහාසයේ මැතිවරණයට, ආණ්ඩුවක් විසින් බාධාකරන පළමු අවස්ථාව මේ. මෙවර පළාත් පාලන මැතිවරණයට ආණ්ඩුව දිගින් දිගටම බාධා කරමින් සිටිනවා. මේ ඡන්දය පැවැත්වීමට නියමිතව තිබුණේ පසුගිය වසරේ. නීතිය අනුව මාර්තු මාසෙ 20ට ප්‍රථම මේ මැතිවරණය පැවැත්විය යුතු වෙනවා. රනිල් වික්‍රමසිංහ දිගටම උත්සාහ කරමින් ඉන්නේ මේ මැතිවරණය වැළැක්වීමටයි. මේ වැළැක්වීමට උත්සාහ ගන්නේ සල්ලි නැතිකම නිසා නොවෙයි; එයාලට මහපොළොවේ ඡන්ද නොමැතිවීම නිසයි. රනිල් වික්‍රමසිංහ, පළමුවෙන්ම මැතිවරණය ප්‍රකාශයට පත්කිරීම වැළැක්වීමට උත්සාහ කළා. නමුත් මැතිවරණ කොමිසමට මැතිවරණය ප්‍රකාශයට පත්කිරීමට සිදුවුණා. ඇප බාර ගැනීම වැළැක්වීමට උත්සාහ කළා. රනිල් වික්‍රමසිංහ ඇමති මණ්ඩලයට කරුණු ඉදිරිපත් කර, ඇප බාරගැනීම වැළැක්වීමට රාජ්‍ය පරිපාලන අමාත්‍යාංශයේ ලේකම්වරයා හරහා දිසාපතිවරුන්ට චක්‍රලේඛයක්පවා නිකුත් කළා. පසුව එය අකුළා ගැනීමට සිදුවුණා. ඊට පසුව නාම යෝජනා සඳහා දින ප්‍රකාශ කිරීම වළක්වන්න උත්සාහ කළා. එයත් අකුළා ගැනීමට සිදුවුණා. මේ වනවිට ඡන්දය පැවැත්වීමේ දිනය මාර්තු මාසේ 09 ලෙස ප්‍රකාශයට පත්වෙලා තිබෙනවා. පාර්ලිමේන්තුවේ පනතක් සම්මත කර, පළාත් පාලන මන්ත්‍රීවරුන්ගේ වියදම් සීමා කිරීම සම්බන්ධ නීතියක් ගෙනාවා. ඒ නීතියත් ඡන්දය කල්දැමීම බලාත්මක කර ගැනීම සඳහා ගත්ත උත්සාහයක්. මැතිවරණ කොමසාරිස් පක්ෂවල ලේකම්වරු එකතු කර, එකඟතාවයකට එළඹිලා එම නීතිය මේ ඡන්දෙට බලාත්මක කර ගත්තා. නැවතත් අලුතින් චක්‍රලේඛයක් නිකුත් කර තිබෙනවා රජයේ ආයතනවලට තමන්ගේ කටයුතු සඳහා ණය පදනමින් වැඩ නොකරන ලෙසට. අපේ රටේ බොහෝ රාජ්‍ය ආයතන ණය පදනමින් වැඩ කරනවා. අපේ රටේ ඉදිකිරීම් බොහොමයක් කරන්නේ ණයට. පසුව මුදල් ගෙවීම් කරනවා. මෙසේ ප්‍රකාශයක් කරන්නේ ආණ්ඩුව මැතිවරණ කටයුතුවලට මුදල් ගෙවීම සීමා කරමින් සිටියදී, මැතිවරණ කටයුතු පසුව මුදල් ගෙවීමේ පදනමින් කිරීම වැළැක්වීමටයි. මෙය ප්‍රජාතන්ත්‍ර විරොධී උත්සාහයක්. රනිල් වික්‍රමසිංහට ජනාධිපතිවරයා ලෙස කිසියම් හෝ අයිතියක් නැහැ මෙතරම් කුමන්ත්‍රණ කරමින් ඡන්දය පැවැත්වීම වළක්වන්න මැදිහත්වෙන්න. ඔහුගේ පුද්ගලික හැඟීමක් වෙනුවෙන්, පුද්ගලික අසීරුතාවයක් වෙනුවෙන්, ඔවුන්ගේ දේශපාලන ව්‍යාපාරයේ පරාජය වසන් කර ගැනීම සඳහා පළාත් පාලන මැතිවරණය වළක්වන්න උත්සාහ කරමින් ඉන්නවා. අපි ජනතාවගෙන් ඉල්ලීමක් කරනවා ආණ්ඩුව මේ ඡන්දය වළක්වන්න කුමන හෝ උත්සාහයක් දැරුවත් මේ ඡන්දය දිනා ගන්න ඕනෑ. මේ ඡන්දය මේ රටේ දේශපාලනයේ ප්‍රබල වෙනසක් කරගැනීම සඳහා අරමුණු සහගතව යොදාගත යුතුව තිබෙනවා. මේ සියලු උත්සාහයන් අසාර්ථක වුණාට පසුව, අධිකරණයේ ක්‍රියාමාර්ගයට තමයි ඊළඟට මුහුණ පාන්න සිදුවෙන්නේ. අධිකරණයේ පවතින නඩුව පෙබරවාරි 10දාට විභාගයට ගැනීමට නියමිතව තිබෙනවා. අපි විශ්වාස කරනවා අධිකරණයේ කාර්යය වන්නේ ව්‍යවස්ථාවට අනුව කටයුතු කිරීමත්, ජනතාවගේ ප්‍රජාතන්ත්‍රවාදී අයිතිවාසිකම් ලබාදීමත්. ආණ්ඩුව දැන් ඡන්දය නැවැත්වීම සඳහා අධිකරණයට යාමට සූදානම් වෙනවා. සාමාන්‍යයෙන් සිදුවන්නේ ඡන්දයක් දිනා ගැනීම සඳහා අධිකරණයට යාමයි. නමුත් දැන් ආණ්ඩුවක් ඡන්දය වැළැක්වීමට අධිකරණයට යනවා. මෙය එවැනි පළමු වැනි අවස්ථාව කියලා අපි විශ්වාස කරනවා. අධිකරණය ජනතාවගේ ප්‍රජාතන්ත්‍රවාදී අයිතිවාසිකම් වෙනුවෙන් කටයුතු කරයි කියලා අපි විශ්වාස කරනවා. රනිල් වික්‍රමසිංහ, ඡන්දය පැවැත්වීමට මුදල් නැති බව පවසමින් ඡන්දය පැවැත්වීම වැළැක්වීමට තර්කයක් ගොඩනැගුවා. නමුත් ඒ තර්කය බිඳවැටෙමින් තිබෙනවා. අධිකරණයේ පවරපු නඩුව තුළ තිබෙන්නේ මේ මැතිවරණය කරගෙන යාමට මුදල් නැති බව නම් එම තර්කය දැනටමත් බිඳවැටී තිබෙනවා. මේ පළාත් පාලන ඡන්දය වෙනුවෙන් කළ යුතු කටයුතු විශාල ප්‍රමාණයක් සිදුකර තිබෙනවා. එකක් ඡන්දය ප්‍රකාශයට පත් කළා. අනෙක නාමයෝජනා පත්‍ර මුද්‍රණය කර, එවා බෙදාදීම් කර, ඒවා බාරගත්තා. මේ දිනවල තැපැල් ඡන්ද බාර ගනිමින් හා දින නියම කර තිබෙනවා. පක්ෂ ලේකම්වරුන්ට, ස්වාධීන කණ්ඩායම්වලට මැතිවරණ කොමිසම විසින් ඡන්ද කරන ආකාරය පිළිබඳව ලිඛිතව උපදෙස් නිකුත් කර තිබෙනවා. ඒ සඳහා වියදම් කර තිබෙනවා. මේ වන විට රජයේ මුද්‍රණාලයේ දිනයත් සහිත ඡන්ද පත්‍රිකා මුද්‍රණය කරමින් තිබෙනවා. 10 වැනිදා අධිකරණයේ නඩුව විමසන විට ඡන්ද පත්‍රිකා මුද්‍රණය කර අවසන් වෙලා. මේ වන විට අවශ්‍ය සියලු කාර්යයන් නිමවී ඉතිරිව තිබෙන්නේ ඡන්දය පැවැත්වීම පමණයි. දැන් ඡන්දය නවත්වනවා කියන්නේ කරන ලද සියල්ලම විනාශයක්. ආර්ථිකයේ අමාරුකමක් තිබේනම් කළ යුතු වන්නේ, මෙතරම් වියදමක් කළ නිසා ඡන්දය පවත්වා ජනතාවගේ අයිතිය ලබාදීමයි. රනිල් වික්‍රමසිංහ ඡන්දයට මුදල් නැහැ කියමින් දැන් නිදහස් උත්සවයට විශාල මුදලක් වියදම් කරනවා. ලබාගත් නිදහස සැමරීම ජනතාවගේ අයිතියක්. නමුත් අපේ රටේ විශාල ආර්ථික අර්බුදයක් පවතින වෙලාවක එවැනි නිදහස් උත්සවයකට විශාල මුදලක් වියදම් කිරීම කිසිසේත්ම සාධාරණ වන්නේ නැහැ. නිදහස් උත්සවය ජනතාවට කිසිවක් නොලැබෙන්නක්. ආණ්ඩුවේ ලොක්කෝ ආචාර පෙළපාළි පවත්වා එයාලගේ පම්පෝරි පවත්වන එකක්. ආණ්ඩුව මේ උත්සවය වෙනුවෙන් රුපියල් කෝටි 20ක් වෙන්කර තිබූ බව වාර්තා පළවී තිබුණා. දැන් ඊට වඩා මුදලක් රුපියල් කෝටි 35ක් වියදම් වෙන බවට වාර්තා කර තිබෙනවා. ජනතාවගේ ප්‍රජාතන්ත්‍රවාදය තහවුරු වෙන, බිම්මට්ටමේ තමන්ගේ මන්ත්‍රීවරයා පත්කර ගැනීමට ජනතාවට අවස්ථාව ලැබෙන ඡන්දය පැවැත්වීමට බාධා පමුණුවමින් ඉන්නවා. 1948 නිදහස ලබා මේ වන තෙක් රට ගොඩනඟන්න මේ පාලකයෝ කළ කිසිම දෙයක් නැහැ. නිදහස ලබන විට තිබූ රට නොවෙයි, දැන් තිබෙන්නේ වට්ටපු රටක්. නිදහස ලබන අවස්ථාවේ ලංකාව ආසියාවේ තිබූ දෙවන ශක්තිමත් ආර්ථිකයක් තිබූ රටක්. ආසියාවේ පළමුවෙනි ආර්ථිකය හිමිවි තිබුනේ ජපානයටයි. ඒ රටේ ඒකපුද්ගල ආදායම ඩොලර් 90යි. ලංකාවේ ඒකපුද්ගල ආදායම ඩොලර් 89යි. එහෙම තිබුණු රටක්. මේ දෙගොල්ලෝ මාරුවෙන් මාරුවට අවුරුදු 75ක් පාලනය කරලා, අද රට වට්ටලා, ආසියාවේ දිළිඳුම රටෙන් දෙවෙනියා බවට පත්කර තිබෙනවා. අපට යටින් ඉන්නේ ඇෆ්ගනිස්ථානය පමණයි. නිදහස ලබද්දී අපේ රටේ කිසියම් අතිරික්තයක් තිබුණා. අද රට දිළිඳු කරලා, ණය කරලා තිබෙනවා. අවසාන වශයෙන් අපට ගෙවා ගන්න බැරි ණය කන්දක් ගොඩගසා තිබෙනවා. එය කොතරම්ද කියනවා නම්, පහුගිය වසරේ ආණ්ඩුව තීන්දුවක් ගත්තා අපි ගත්ත ණය නොගෙවා ඉන්න. ණය නොගෙවා ලෝකෙට පොලු තියපු රටක් බවට පත්වී තිබෙනවා. දරුවන්ට තුන්වේල කන්න දෙන්න බැරි, පැය 24 ලයිට් දෙන්න බැරි, රටක් බවට පත්කර තිබෙනවා. මේ පාලකයෝ ලැජ්ජාවට පත්වෙන්න ඕනෑ. මේ ක්‍රියාදාමයෙන් ඒගොල්ලෝ අයින් වෙන්න ඕනෑ, මේ කළ විනාශයට. පම්පෝරි ගසමින් නිදහස් උත්සවය පවත්වනවා කියලා ආචාර වෙඩිමුර පවත්වලා, නිරපරාදේ තෙල් පුච්චලා සන්නද්ධ රථ එහෙට මෙහෙට හසුරුවනවා. ඒවාට සල්ලි තියෙනවා. ඡන්දය සඳහා මුදල් නැතැයි කියනවා. රනිල් වික්‍රමසිංහ මේ ගන්නාවූ ක්‍රියාමාර්ග ඉතාමත් අසාධාරණයි. ව්‍යවස්ථා විරෝධී විරෝධියි. මෙය පරාජයට පත්කරන්න ඕනෑ. ඒ සඳහා සෑම කෙනෙක්ම පෙළගැසිය යුතුව තිබෙනවා. රනිල් වික්‍රමසිංහට මේ ඡන්දයට බාධා කිරීමට කිසිම අයිතියක් නැහැ. ඔහු ජනවරමකින් ආව කෙනෙක් නොවෙයි. ඡන්දෙන් පත් කරගත් ජනාධිපති කෙනෙක් නොවෙයි. මන්ත්‍රී ධුරයවත් ජනවරමකින් ලබාගත් එකක් නොවෙයි. ඔහු ජාතික මන්ත්‍රී ධුර ලැයිස්තුවෙන් පාර්ලිමේන්තුවට පැමිණියේ. අහම්බයකින් ජනාධිපතිකම ලබාගෙන රාජපක්ෂලාව ආරක්ෂා කරමින් ඉන්නවා. ජනතාව මත බදු බර පටවනවා. රටේ විශාල විනාශයක් කරමින් ඉන්නවා. ජනතාව සතු ප්‍රජාතන්ත්‍රවාදී අයිතියත් අහෝසි කරන්න උත්සාහ ගන්නවා නම්, අපේ රටේ පහළ වූ අතිශය ප්‍රජාතන්ත්‍ර විරෝධියා බවට පත්වන්නේ රනිල් වික්‍රමසිංහ. ඔහුට රටේ ජනතාවගේ අයිතිවාසිකම් ගැන හැඟීමක් නැහැ, මිනිසුන්ගේ දුක, වේදනාව පිළිබඳ හැඟීමක් නැහැ. එයාට පිනට ලැබුණු ජනාධිපතිකම ඔහුගේ ආසාවන් සංසිඳුවන්න දේශපාලනයේ එක එක දේවල් කරමින් ඉන්නවා. නිදහස් උත්සවය පවත්වන්නෙත් රාජ්‍ය නායකයෙක් ලෙස ලැබෙන පළමුවෙනි අවස්ථාව නිසා එය භුක්ති විඳීමේ ආසාව මුදුන් පත්කර ගන්න, එය භුක්ති විඳ සන්තෝස වෙන්න. ඒ අතර, ජනතාවට ව්‍යවස්ථාවෙන් හිමිව ඇති දේවල් ලබාගැනීමට බාධා කරමින් ඉන්නවා. පාර්ලිමේන්තු සැසිවාරය අවසන් කර, ආයිමත් පෙබරවාරි 08 පටන් ගන්නකොට ජනාධිපතිවරයාට අවස්ථාවක් ලැබෙනවා කථානායකතුමාගේ පුටුවේ වාඩිවෙලා සභාව අමතන්න. රනිල් වික්‍රමසිංහ මේකට ආසයි. පිනට ජනාධිපති වුණු ජනාධිපතිවරයෙක්ගේ ආසාවන් සංසිඳුවන්න මේ එක එක දේ කරමින් ඉන්නවා. ජනතාවට ව්‍යවස්ථාවෙන් හිමිවුණු, ලැබිය යුතු දේවල් අහිමි කරමින් ඉන්නවා. අපි ආණ්ඩුවට අවධාරණය කරනවා මේකට සූදානම් වෙන්න එපා. රටක ජනතාවගේ ඉරණමත් එක්ක සෙල්ලම් කරන්න එපා. ගෝඨාභය රාජපක්ෂ අත්විඳපු, අත්දැකීම් අමතක කරන්න එපා. රටේම ජනතාව ඡන්දයට ලැහැස්ති වෙලා ඉන්නවා. මේ ආණ්ඩුව පිළිබඳව, රාජපක්ෂ පාලනය පිළිබඳව, රනිල් වික්‍රමසිංහ පාලනය පිළිබඳව ජනතාවගේ විරෝධයක් තිබෙනවා, එය ප්‍රජාතන්ත්‍රවාදී ලෙස දැක්වීමට තිබෙන හොඳම තැන මැතිවරණයයි. ඡන්දය වැළැක්වීමට කරන උප්පරවැට්ටි සියල්ලම නවත්වන්න. ඒ නිසා ඒ මැතිවරණයට අවස්ථාව ලබාදෙන්න. ජාතික ජන බලවේගය පෙනී ඉන්නේ ජනතාවගේ ප්‍රජාතන්ත්‍රවාදී අයිතිවාසිකම් වෙනුවෙන්. ජනතාවට පළාත් පාලන ආයතනවලට තමන් කැමති මන්ත්‍රීවරයෙක් පත්කර ගන්න තමන් කැමති පාලනයක් හදාගන්න අවස්ථාව ලබාදෙන්න. ඒ අයිතිවාසිකම් උදුරා ගන්න උත්සාහ ගන්නවා නම් එය පරාජයට පත්කරලා ජනතාවගේ අයිතිවාසිකම් ලබාදීම වෙනුවෙන් ජාතික ජන බලවේගයේ අපි මැදිහත් වෙන්න සූදානම්. ජනතාවට කියනවා මේ අයිතිය වෙනුවෙන් මුහුණ දෙමු. ජනතාවට වග නොකියන, ප්‍රජාතන්ත්‍ර විරෝධී, ජනතාවට විරුද්ධව කටයුතු කරන, ජනතාවගෙන් පළිගැනීම සඳහා කටයුතු කරන, මේ දුෂ්ට පාලනය නිමා කරමු.” අස්ථාවරභාවය හමුවේ රට හැර ගිය වෛද්‍යවරුන් සංඛ්‍යාව 500කට වැඩියිජාතික ජන බලවේගයේ ප්‍රධාන ලේකම් වෛද්‍ය නිහාල් අබේසිංහ “මේ අර්බුදකාරී අවස්ථාවේ සෞඛ්‍ය ක්ෂේත්‍රයේ මතුවී තිබෙන අර්බුද කිහිපයක් ගැන අදහස් දැක්විය යුතුව තිබෙනවා. විශේෂයෙන් කරුණු තුනක් තිබෙනවා. වෛද්‍යවරු ඇතුළු වෘත්තිකයින් රට හැරදමා යාම විශේෂයෙන් මේ බුද්ධි ගලනය මෙතෙක් අධ්‍යාපන සේවය මගින් අපි මේ රටට පුහුණුකර ලබාගත් පුහුණු ශ්‍රමය රටට අහිමිවෙන අභියෝගයකට මුහුණ පා සිටිනවා. ඒ සමගම ඖෂධ. ශෛල්‍ය උපකරණ සහ සේවාවන් සපයන්න අවශ්‍ය කරන ද්‍රව්‍ය බරපතළ හිඟයක් මතුවී තිබෙනවා. ඒ සමගම ඖෂධවල මිල ඉතාමත් ඉහළ ගොස් තිබෙනවා. ඒ සමගම ජාතික ඖෂධ නියාමන අධිකාරිය මගින් නොයෙක් කූට ලෙස විවිධ ආයතන ජාතික ඖෂධ නියාමන අධිකාරිය අනුමත නොකළ ලියාපදිංචි නොකළ ආයතනවලින් ඖෂධ ගෙන්වීමට කූට උත්සාහයන් ආණ්ඩුවේ තිබෙනවා. වෛද්‍යවරුන් සහ අනිකුත් වෘත්තිකයින් රට හැර යාමට හේතුවක් තමයි සමාජයේ ආර්ථික හා දේශපාලන අස්ථාවර තාවය. මේ වෛද්‍යවරු රටට සේවය ලබාදෙන්න හැකියාව ඇති දියුණු දැනුමක් ඇති වෛද්‍යවරු. මේ වන විට 500කට අධික සංඛ්‍යාවක් වෛද්‍යවරු සංඛ්‍යාවක් රට හැර ගොස් තිබෙනවා. සෞඛ්‍ය ක්ෂේත්‍රයේ විවිධ තාක්ෂණ නිලධාරීන් රට හැර යාමට උත්සාහ දරමින් ඉන්නවා. වෛද්‍යවරු විවිධ විභාගයට සූදානම් වෙමින් ඉන්නවා වෙනත රටවල විවිධ ක්ෂේත්‍රයන්ට යොමුවෙන්න. මේ පවතින පාලකයන්ගේ කාලසීමාවට වඩා අනාගතයේ ජාතික ජන බලවේගය ජයග්‍රහණය හමුවේත් මෙය අපට ලොකු අභියෝගයක් විය හැකියි. මොකද පුහුණු ශ්‍රමික සම්පත අහිමිවීම පිළිබඳව. ආණ්ඩුව ඉදිරිපත් කරපු අසාධාරණ හා අත්තනෝමතික බදු ක්‍රමය නිසාත් වෛද්‍යවරු පෙළඹිලා තිබෙනවා මේ රට හැරයන්න. විශේෂයෙන්ම මේ බදු ක්‍රමයේ 6% සිට 36% දක්වා වෘත්තිකයින්ගෙන් අය කිරීමක් කර තිබෙනවා. ඔවුන්ට එය දරා ගැනීමට නොහැකියි. අපි ආණ්ඩුවට බලපෑම් කරනවා, මේ වෛද්‍යවරුන්ගේ වෘත්තිකයන්ගේ ඉල්ලීම්වලට ඇහුම්කන් දෙන්න. බදු අය කළ යුතුයි. එහෙත් අසාධාරණ ලෙස බදු අය කිරීමත් ඔවුන් රට හැර යාමෙන් එය ඊටත් වඩා බරපතළ තත්වයකට රටට මුහුණ දෙන්න සිදුවේවි. පසුගිය කාලසීමාව තුළ වැටුප් වැඩිවීමක් සිදුවුණේ නැහැ. වෙනත් ක්ෂේත්‍රවලට වඩා වෛද්‍යවරු හදිසි කැඳවීම්වලදී රෝහලට පැමිණිය යුතුයි. එයට ප්‍රවාහන දීමනාවක් සහ කැඳවීම්වලට අදාළ දීමනාවක් තිබුණා. මේ දීමනාවලටත් බදු අය කිරීමට ආදායම ලෙස එකතු කර තිබෙනවා. වෛදච්‍යවරු සහ සෞඛ්‍ය සේවකයේ ඉතාමත් කලකිරීමෙන් සේවයේ යෙදෙන්නේ. මෙය සෞඛ්‍ය සේවයට බරපතළ ලෙස බලපානවා. අපි ජාතික ජන බලවේගයේ හැටියට ආණ්ඩුවට කියනාව මේ වෘත්තිකයන්ගේ ඉල්ලීම්වලට ඇහුම්කන් දෙන්න. එහෙම නොවුණොත් බරපතළ තත්වයකට මුහුණ පෑමට සිදුවෙනවා. ඖෂධ හිඟය සහ මිල ඉහළ යාම ප්‍රශ්නයක් මතුවෙලා තිබෙනවා. සමහර මිල ඉහළ යාම 300% දක්වා මිල ඉහළ ගොස් තිබෙනවා. මේ ආනයනය කරන්නේ ඉතාම සුළු ප්‍රමාණයක්. සුළු ප්‍රමාණයක් ආනයනය කරන කොට මිල ඉහළ යාම ස්වභාවිකයි. එය ජනතාවට දරා ගැනීමට අපහසු තත්වයට පත්වෙලා. මේකට සෞඛ්‍ය අමාත්‍යාංශයේ නිලධාරීන්, මධ්‍යම ඖෂධ ගබඩාව, රාජ්‍ය ඖෂධ නීතිගත සංස්ථාව, ඖෂධ නිෂ්පාදන සංස්ථාව අතර මනා සම්බන්ධීකරණයක් නැතිවීම විශාල ලෙස බලපා තිබෙනවා. පසුගිය වසරේ 2022 සහ 2023 කාලසීමාවට ඖෂධ ඇනවුම් කර නැහැ. ඒ නිසා වරින් වර නොයෙකුත් රාජ්‍යයන්ගෙන් ලැබෙන පරිත්‍යාග මගින් සෞඛ්‍ය සේවය පවත්වා ගන්න උත්සාහ ගනිමින් ඉන්නේ. එය බරපතළ තත්වයක්. මෙය නිවැරදි කර ගන්නේ නැතිනම් සෞඛ්‍ය සේවය මීටත් වඩා අර්බුදකාරී තත්වයක්ට පත්වෙන්න ඉඩකඩ තිබෙනවා. මේ වෙන කොට අපේක්ෂා රෝහලේ පිළිකා රෝගීන් සඳහා අවශ්‍ය කරන ඖෂධ වර්ග බොහොමයක් අඩු බවට වාර්තා වෙනවා. මේකට නම් කර තිබෙන්නෙ අපේක්ෂා රෝහල කියලා. මේ අපේක්ෂා රෝහලට එන රෝගීන් අපේක්ෂාභංගත්වයට පත්කර තිබෙනවා. සෞඛ්‍ය අමාත්‍යාංශයේ ක්‍රියාකාරිත්වය මගින් මේ ආණ්ඩුව. ජනතාවගේ පැත්තෙන් අපි ඉල්ලීමක් කරනවා මේ ආණ්ඩුවට බලපෑම් කළ යුතුයි. අපේ සෞඛ්‍ය සේවය අපට ලබාගැනීමේ දිසාවට. ඖෂධ මිලදී ගැනීමේ ටෙන්ඩර් ගැනීමේ පාරදෘෂ්‍යණය, තොග කළමනාකරණය, සහ බෙදාහැරීම නියාමනය වෙන්නේ නැහැ. විගණන වාර්තා පිළිබඳව සැලකීමක් නැහැ. හදිසි මිලදී ගැනීම් ක්‍රියාවලිය තුළ සිදුවන අක්‍රමිකතා සහ ඖෂධ මාෆියාව නිසා විශාල වශයෙන් පාඩු සිදුවෙනවා ඒ සමගම පර්යන්තය වෙත ඖෂධ බෙදා හැරීම ගැටලුවක් බවට පත්වෙලා. බොහෝ රෝහල්වල ඖෂධ නැහැ. ඒ සමගම පරීක්ෂණ කර ගැනීමේ හැකියාවක් නැහැ. බේරුවල රෝහලේ සුදු රුධිරානු පරීක්ෂා කිරීමේ හැකියාවක් නැහැ. දවසකට සාම්පල 15ක් පමණ අරගෙන කළුතරට හෝ දර්ගා නගරයට යවනවා. වෛද්‍යවරුන්ට ලබාදිය හැකි සේවාව බවට පත්වෙලා තිබෙන්නේ ඒ ආකාරයෙන්. මේ වගේ අනෙකුත් සියලුම වෛද්‍ය ආයතන බරපතළ අර්බුදකාරී තත්වයට පත්වෙලා තිබෙනවා. ඖෂධ නියාමන අධිකාරිය අකර්මන්‍ය බවට පත්වෙලා. ඖෂධ මිල පාලනය නොකිරීම නිසා අකාර්යක්ෂම තාව සහ අක්‍රමිකතා නිසා ගැටලු ගණනාවක් මතුවෙලා තිබෙනවා. ඒ සමගම දෙස් විදෙස් පරිත්‍යාග කළමනාකරණය පිළිබඳව බරපතළ ගැටලුවකුත් මතුවෙලා තිබෙනවා. මේ ඉන්දියන් ක්‍රෙඩිට් ලයින් එක මගින් ප්‍රමිතිය තහවුරු නොකරන ලද විශේෂයෙන්ම ඖෂධ නියාමන අධිකාාරියේ ලියාපදිංචි නොවූ ආයතනවලින් ඖෂධ මිලදී ගැනීමට කටයුතු කරමින් ඉන්නවා. මේක බරපතළ තත්වයක්. මේ සඳහා පාවිච්චි කරමින් ඉන්නේ මෑතකදී ලබාගත් කැබිනට් අනුමැතියක්. කැබිනට් අනුමැතියේත් ඉතාමත්ම නිවැරදිව තිබෙනවා මිල සහ ගුණාත්මකභාවය පරීක්ෂා කරලා මේ ඖෂධ මිලදී ගැනීම් කරන්න කියලා. ඒ සමගම පෞද්ලික සේවය සඳහා භාවිත කරනු ලබන ක්‍රියාපටිපාටිය මේ ඖෂධ මිලදී ගැනීම් සඳහා භාවිත කරන්න කියලා. නමුත් එයින් බැහැර වෙලා විශේෂයෙන්ම මේ වෙන විට ඉල්ලීම් දෙකක් ලැබිලා තිබෙනවා, සෞඛ්‍ය ලේකම් සහ සෞඛ්‍ය අධ්‍යක්ෂක (වෛද්‍ය සැපයුම්) ගෙන් ඖෂධ 36ක් සඳහා ජාතික නියාමන අධිකාරියේ අධ්‍යක්ෂ මණ්ඩලයට ඒගොල්ලෝ තෝරා ගත්ත ඒගොල්ලෝ නම් කරන කම්පැනියකින් ඉන්දියාවෙන් ඖෂධ ගෙන්වන්න. ඒ සමගම නියාමන අධිකාරියේ ප්‍රධාන විධායක නිලධාරියා ඔෂධ 277ක් මිල නියම කිරීමේ කොමිටි එකකට නියම කර තිබෙනවා. තමන්ගේ හිතවත් ආයතනවලින් ඖෂධ මිලදී ගන්න මේ අර්බුදකාරී අවස්ථාවේ ප්‍රයෝජනයට ගනිමින් ඉන්නවා. ලියාපදිංචි නොකරන ලද ආයතනවලින් ඖෂධ මිලදී ගන්න යනවා. ඒ එක්කම තත්වය පරික්ෂා නොකරන ලද ඖෂධ මිලදී ගන්න. ඒ සමගම රජය කිසියම් ප්‍රමාණයකට නොමග යැවීමකුත් වෙලා තිබෙනවා. අත්‍යවශ්‍ය නොවන ඖෂධ අත්‍යවශ්‍ය යැයි සඳහන් ලැයිස්තුවලට ඇතුලත් කර තිබෙනවා. මෙය සිදුකර තිබෙන්නේ ඉන්දියාවෙන් ඖෂධ ගෙන්වීමෙ අවශ්‍යතාව ඇත්නම් ඉන්දියාව ආයතන ගණනාවක් ජාතික ඖෂධ නියාමන අධිකාරියේ ලියාපදිංචි වී තිබෙනවා. මේ ලියාපදිංචියෙන් බැහැර වූ ආයතන තමයි දැන් තෝරා ගනිමින් ඉන්නේ. මේ ඖෂධ ගෙන්වා ගැනීමට. මීට පෙර අදාළ ආයතනයෙන් ගෙන්වූ ප්‍රතිජීවක ඖෂධ සුදුසු නැතැයි පාවිච්චියෙන් බැහැර කර තිබෙනවා. මේ ක්‍රියාපටිපාටිය නවත්වලා ගුණාත්මකභාවය ආරක්ෂා කරන, ආරක්ෂිත හා සාධාරණ මිලකට ලැබෙන ඖෂධ ලබාගැනීමේ කටයුත්තට මැදිහත් වෙන්න ආණ්ඩුවෙන් ඉල්ලීම් කරනවා. වෛද්‍යවරුන් මැදිහත්වෙලා ඉන්න සියලුම වෛද්‍ය ආයතන විසින් ජනාධිපතිවරයාට දන්වලා තිබෙනවා මෙයට වහාම මැදිහත් වෙන්න කියලා. මේ ඖෂධ නියාමන අධිකාරියේ කාර්යභාරයට මැදිහත්වෙලා ලියාපදිංචි නොවුණු ආයතනවලින් තත්වය නොවිමසූ ඖෂධ වර්ග මේ රටට ගෙන්වීම වහාම නවත්වන්න කියලා අපි ආණ්ඩුවට බල කරනවා.” මාධ්‍යවේදීන් නැගූ ප්‍රශ්නවලට පිළිතුරු දෙමින්… “13 සංවාදය උගුලක් – බංකොලොත් ජාතිවාදී නඩවල උගුල්වලට හසුවෙන්න එපා රනිල් වික්‍රමසිංහ තමයි මේ 13 සංවාදය එළියට ගත්තේ. නැතුව අපේ රටේ කවුරුත් 13 ගැන කතාකරමින් හිටියේ නැහැ. උතුරේ දකුණේ හැම තැනම කතා කරමින් හිටියේ දරාගන්න බැරි බඩු මිල ගැන. ආර්ථික අර්බුදය ගැන. දරුවන්ට කන්න දෙන්න බැරි එක. රටම අඳුරේ තියන එක ගැන. ඒ ප්‍රශ්න ඔක්කොම තියෙද්දී තමයි රනිල් වික්‍රමසිංහට 13 ගැන මතක් වෙලා තියෙන්නේ. මේකේ ඇත්ත වුවමනාව අපේ රටේ ජනතාව තේරුම් ගන්න ඕනෑ. හැමදාම වාගේ රනිල් වික්‍රමසිංහලා මේ කරන්නේ ජනතාව ඉදිරියේ ජාතිවාදී උගුල් අටවන එක. බොරු වළවල් කපන එක. ඒ නිසා අපි ජනතාවගෙන් ඉල්ලා සිටිනවා මේ ජාතිවාදී උගුල්වලට හසු වෙන්න එපා කියලා. රට ආර්ථික වශයෙන් පිරිහිලා රනිල් වික්‍රමසිංහලා දේශපාලන වශයෙන් බිංදුවලට වැටිලා ඉන්නේ. ඒ වගේ වෙලාවක ඔවුන් ගැලවීමේ මාර්ගයක් හොයමින් ඉන්නවා. අනෙක් පැත්තෙන් මේ ආණ්ඩුවට විශාල ජනතා විරෝධයක් ඇති වෙලා ජනතාව ජාතික ජන බලවේගය වටා එකතු වෙමින් ඉන්නවා. ඒ නිසා ආණ්ඩුවට ඕන වෙලා තියෙනවා, ආණ්ඩු විරෝධී මතය පැත්තක තියලා වෙන සංවාදයක් එළියට ගන්න. ඒ නිසා තමයි 13 ගැන බොරු සංවාදයක් ආරම්භ කර තියෙන්නේ. අපේ රටේ තිබෙන කිසිදු ප්‍රශ්නයක් විසඳගන්න බැරි රනිල් වික්‍රමසිංහලා ජාතික ගැටලුව වැනි සංකීර්ණ ප්‍රශ්නයක් විසඳයි කියලා හිතනවද? නැහැ. මේ බොරුවක් කරන්නේ. රනිල් වික්‍රමසිංහගේ මේ ප්‍රකාශත් එක්ක අපේ රටේ හැමදාමත් ජාතිවාදය මත දේශපාලනය කරපු කණ්ඩායම් ඒ සංවාදය අල්ලගෙන තියෙනවා. ජනතාව බයවද්දන ප්‍රකාශ කරමින් ඉන්නවා. 13 සංශෝධනය අපේ රටේ ව්‍යවස්ථාව ඇතුල් කළේ 1987දී. අවුරුදු 35ක් වෙනවා. උතුරේ ජනතාවගේ කිසි ප්‍රශ්නයක් විසඳිලා නැහැ. මොන මොන කෑලි එකතු කළත් මේක අසාර්ථක ව්‍යුහයක්. පාලකයින්ට ජනතාවට මුහුණ දෙන්න බැරි හැමවෙලාවකම මේ ජාතික ප්‍රශ්නය ඇදල ගන්නවා. සංවාදයක් හදනවා ගැටුම් නිර්මාණය කරනවා. උත්තරයක් නැහැ. ඒ නිසා මේ ජනතාව ඉදිරියේ උගුලක් අටවලා තියෙන්නේ. ඒකට අපේ රටේ බංකලොත් ජාතිවාදී නඩ එකතු වෙලා ඉන්නවා. අපි ජනතාවට කියනවා මේ ජාතිවාදී නඩවල උගුල්වලට අහුවෙන්න එපා කියලා. උතුරේ ජනතාවගේ ප්‍රශ්න විසඳෙන්න ඕනෑ. අපි හිතනවා ඒක මේ පාලකයින්ට කරන්න බැහැ. ඉදිරියේදී ජාතික ජන බලවේගයේ ආණ්ඩුවක අපි අලුත් ව්‍යවස්ථාවක් හදනවා. ඒ ව්‍යවස්ථාව ජනතාවගේ අදහස් එක්ක හදනවා. ජනතාවගේ කැමැත්තෙන් ඒ ව්‍යවස්ථාව සම්මත කරගන්නවා. ඒ ව්‍යවස්ථාව තුළ ජාතික ගැටලු විසඳීම සඳහා අවශ්‍ය යෝජනා ඇතුල් කර ගන්නවා. ඒ වෙන තෙක් පළාත් සභා තියේවි. ඒ නිසා නැවතත් අපි ජනතාවට කියනවා මේ අටවන බොරු වළවල්වල වැටෙන්න එපා කියලා.” මෙම මාධ්‍ය හමුව සඳහා ජාතික ජන බලවේගයේ ජාතික විධායක සභික ආචාර්ය අනුර කරුණාතිලකද එක්ව සිටියේය.", "URL": "https://lankatruth.com/si/?p=144294", "Category": "පුවත්", "Parent URL": null}