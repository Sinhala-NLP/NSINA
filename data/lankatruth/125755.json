{"Source": "Lankatruth", "Timestamp": "November 12, 2021", "Headline": "වාරියපොළදී ආණ්ඩුවේ අයවැය පරාදයි", "News Content": "පොහොට්ටු පක්ෂයට බලය හිමි වාරියපොළ ප්‍රාදේශීය සභාවේ 2022 වසර සඳහා වන අයවැය වැඩි ඡන්ද තුනකින් පරාද වී තිබේ. එම ප්‍රාදේශීය සභාවේ සභාපති විසින් අදාළ අයවැය අද (12) සභාවට ඉදිරිපත් කිරීමෙන් පසු පැවති ඡන්ද විමසීමේදී අයවැයට පක්ෂව ඡන්ද 18ක් සහ විපක්ෂව ඡන්ද 21ක් ලැබී ඇත. එහිදී පොහොට්ටු පක්ෂයේ තිදෙනෙක්, ශ්‍රී ලංකා නිදහස් පක්ෂයේ තිදෙනෙක්, එක්සත් ජාතික පක්ෂයේ 12 දෙනෙකු, ජනතා විමුක්ති පෙරමුණේ දෙදෙනා සහ මහජන පක්ෂයේ එක් අයෙකු මෙලෙස අයවැයට විපක්ෂව ඡන්දය ලබාදුන් අය අතර සිටිති. ඊට අමතරව පොහොට්ටු පක්ෂයේ දෙකකු අයවැය ඡන්ද විමසීමේ අවස්ථාවට සහභාගී වී නැත.", "URL": "https://lankatruth.com/si/?p=125755", "Category": "ආර්ථික පුවත්", "Parent URL": null}