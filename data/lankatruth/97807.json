{"Source": "Lankatruth", "Timestamp": "October 14, 2020", "Headline": "අඩු කළ මිලට වෙළඳපොළේ අත්‍යවශ්‍ය භාණ්ඩ නැහැ…", "News Content": "අත්‍යවශ්‍ය භාණ්ඩ කිහිපයක ආනයනික බදු අඩු කළද එම අඩු වූ මිල ගණන්වලට වෙළෙඳපොළේ භාණ්ඩ මිලදී ගැනීමට තත්වයක් අද (14) දක්නට නොලැබුණු බව පාරිභෝගික ජනතාව පවසති. ජනාධිපති මාධ්‍ය අංශය නිවේදනයක් නිකුත් කරමින් ඊයේ (13) සඳහන් කළේ බදු ඉවත් කිරීමත් සමග ලොකු සැමන් ටින් එකක් රුපියල් 200කට, බී ළූණු කිලෝවක් රුපියල් 100කට සහ සීනි කිලෝ එකක් රුපියල් 85කටද ජනතාවට මිලට ගත හැකි බවය. මෙම අත්‍යවශ්‍ය භාණ්ඩ ඇතුළුව රුපියල් 500කට වැඩි වටිනාකමක් සහිත භාණ්ඩ සතොස අලෙවිසැල්වලින් මිලදී ගන්නේ නම් පරිප්පු කිලෝවක් රුපියල් 150කට එහිදී මිලට ගත හැකි බව නිවේදනයේ සඳහන් විය. එහෙත් ප්‍රදේශ රැසක සතොස වෙළෙඳසැල්වල අඩු වූ මිල ගණන් යටතේ එම භාණ්ඩ නොතිබූ බවට ජනතාව චෝදනා කරති.", "URL": "https://lankatruth.com/si/?p=97807", "Category": "පුවත්", "Parent URL": null}