{"Source": "Lankatruth", "Timestamp": "February 11, 2019", "Headline": "පාසල් තුළ මුදල් අයකිරීමට එරෙහිව පාසල් සුරැකීමේ ජනතා ව්‍යාපාරය වීදි බසියි", "News Content": "පාසල් වියදම් දෙමාපියන් මත පැටවීමට ආණ්ඩුව විසින් ගෙන ඒමට නියමිත සම මේ වනවිටත් ගෙන ඇති සියලුම අණපනත් හකුලා ගන්නා ලෙස බලකරමින් පාසල් සුරැකීමේ ජනතා ව්‍යාපාරය විසින් අද(11) විරෝධතාවයක් සංවිධානය කර තිබුණි. බත්තරමුල්ල ඉසුරුපාය, අධ්‍යාපන අමාත්‍යාංශය ඉදිරිපිට දී පැවැත්වූ මෙම විරෝධතාවය සඳහා සිසුන් දෙමව්පියන් සහ සිවිල් ක්‍රියාකාරීන් රැසක් එක්ව සිටියහ. මෙහිදී එම ව්‍යාපාරයේ ලේකම් නාගස්තැන්නේ අරුණ හිමි සහ එහි උප සභාපති ධම්මික අලහප්පෙරුම මහතා මාධ්‍ය වෙත අදහස් දක්වමින් ප්‍රකාශකර සිටියේ පාසල් තුළ සිදුකරන සියළුම ආකාරයේ මුදල් අයකිරීම්වලට තම සංවිධානය විරෝධය පළකර සිටින බවත් එම මුදල් අයකරගැනීම නීත්‍යානුකූල කිරීමට ගෙනඒමට නියමිත සියලු අණ පනත් වහා හකුලා ගන්නා ලෙසත්ය.", "URL": "https://lankatruth.com/si/?p=67953", "Category": "පුවත්", "Parent URL": null}