{"Source": "Lankatruth", "Timestamp": "April 22, 2018", "Headline": "කෝපාපිලව් රක්ෂිතයේ අක්කර 50ක් ගිනිගෙන විනාශ වේ", "News Content": "මුලතිව් කෝපාපිලව් රක්ෂිතයේ ඇතිවූ හදිසි ගින්නක් මගින් අක්කර 50ක් පමණ විනාශ වී ඇතැයි වාර්ථාවේ.මේ වන විට මුලතිව් ආරක්ෂක සේනා මූලස්ථානයේ සෙබලුන්ගේ මැදිහත් වීමෙන් ගින්න සම්පූර්ණයෙන්ම පාලනය කර ඇත.මෙසේ ගිනිගෙන ඇත්තේ කෝපාපිලව් ගම්මානය ආසන්නයේ ඇති තේක්ක රක්ෂිතයක් ය. මුලතිව් ආරක්ෂක සේනා ආඥාපති මේජර් ජෙනරල් ආර්.ඩබ්ලිව්.ඒ.ඩී.බී. රාජගුරු මහතාගේ උපදෙස් පරිදි බ්‍රිගේඩියර් ඩබ්ලිව්.ඩී.සී.කේ. කොස්තා මහතාගේ මෙහෙයවීමෙන් 12 වැනි ශ්‍රී ලංකා පාබල හමුදා සෙබලුන් 100 කට ආසන්න පිරිසකගේ ශ්‍රම දායකත්වයෙන් ගිනි නිවිම සිදු කෙරුනු අතර කෝපාපිලව් ගම්මානයේ නැවත පදින්චි කරුවන්ගේ වගාවන් ආරක්ෂා කරගත හැකිව තිබේ. ප්‍රදේශයේ පවතින වියලි කාලගුණ තත්වය හේතුවෙන් ඇතිවූ ලැව් ගිනි තත්වයක් ලෙස මෙය සැක කරන අතර ජනතාවට අවධානයෙන් සිටින ලෙසත් ආරක්ෂක අංශ දැනුවත් කරන ලෙසත් යුද හමුදාව විසින් අවට ගම්මාන දැනුවත් කර ඇත.", "URL": "https://lankatruth.com/si/?p=50853", "Category": "පරිසර", "Parent URL": null}