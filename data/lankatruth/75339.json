{"Source": "Lankatruth", "Timestamp": "June 8, 2019", "Headline": "රිය අනතුරකින් දරුවන් තිදෙනෙකු මරුට – රියදුරු සොයා විමර්ශන", "News Content": "අද(07) උදෑසන කැකිරාව ප්‍රදේශයේ සිදුවූ රිය අනතුරකින් ළමුන් තිදෙනෙකු මිය ගොස් ඇති අතර එම සිද්ධිය මුල්කර ගනිමින් මහනුවර, යාපනය A-9 මාර්ගය කැකිරාව කොරසගොල්ල හන්දිය ප්‍රදේශයෙන් අවහිරකරමින් ප්‍රදේශවාසීන් විරෝධතාවයක් ආරම්භ කර ඇත. අද උදෑසනකැබ් රථයක් මාර්ගය අසල රැඳී සිටි ළමුන් සිව් දෙනෙකු අනතුරට ලක් කර පළාගොස් ඇති අතර එහිදී ඉන් තිදෙනෙකු එම ස්ථානයේදීම මිය ගොස් ඇති බව පොලීසිය පවසයි. අනෙක් දරුවාද බරපතල තත්වයෙන් කැකිරාව රෝහලේ දැඩි සත්කාර ඒකකයේ ප්‍රතිකාර ලබයි. පලාගියකැබ් රථ රියදුරු වහා අත්අඩංගුවට ගන්නා ලෙස බල කරමින් ප්‍රදේශවාසීන් මෙම විරෝධතාවය ආරම්භ කර ඇත. කැකිරාව පොලීසිය පවසා සිටියේ අනතුර සිදුකළකැබ් රථය ඉපලෝගම ප්‍රදේශයේ දමාගොස් තිබියදී සොයාගෙන ඇති බවත් රියදුරු අත්අඩංගුවට ගැනීම සඳහා විමර්ශන ක්‍රියාත්මක බවත්ය.", "URL": "https://lankatruth.com/si/?p=75339", "Category": "පුවත්", "Parent URL": null}