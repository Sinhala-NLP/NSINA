{"Source": "Lankatruth", "Timestamp": "March 25, 2017", "Headline": "මහ බැංකුව පොලී අනුපාත ඉහළ දමයි", "News Content": "ශ්‍රී ලංකා මහ බැංකුව ඊයේ (24) සිට ක්‍රියාත්මක වන පරිදි පොලී අනුපාත ඉහළ නංවා තිබේ. ශ්‍රී ලංකා මහ බැංකුවේ ප්‍රතිපත්ති පොලී අනුපාත වන නිත්‍ය තැන්පතු පොලී අනුපාතිකය සහ නිත්‍ය ණය පහසුකම් අනුපාතිකය 0.25%න් ඉහළ නැංවීමට මුදල් මණ්ඩලය පියවර ගෙන ඇත. උද්ධමනය පාලනය කිරිමේ පියවරක් ලෙස පොලී අනුපාත ඉහළ නැංවීම නිසා වාණිජ බැංකු තැන්පතුවලට ගෙවිය යුතු පොලී අනුපාතිකය හා ණය සඳහා අයකරන පොලී අනුපාතයද සාපේක්ෂ ලෙස ඉහළ යනු ඇති බවද ශ්‍රී ලංකා මහබැංකුව සඳහන් කරයි.", "URL": "https://lankatruth.com/si/?p=31689", "Category": "ආර්ථික පුවත්", "Parent URL": null}