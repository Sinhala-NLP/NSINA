{"Source": "Lankatruth", "Timestamp": "October 17, 2020", "Headline": "තායිලන්තයේ ප්‍රජාතන්ත්‍රවාදී උද්ගෝෂණ රැල්ල ඉහළට", "News Content": "ප්‍රජාතන්ත්‍රවාදය ශක්තිමත් කරන ලෙස ඉල්ලා තායිලන්තය පුරා සිදුකෙරෙන මහජන විරෝධතා වඩාත් උත්සන්න වී ඇතැයි වාර්තා වේ. මාස කිහිපයක සිට ප්‍රජාතන්ත්‍රවාදයට සහය දක්වන පුරවැසියන් විසින් තායිලන්තය පුරා උද්ඝෝෂණ ව්‍යාපාර ආරම්භ කර තිබෙන අතර මේ වනවිට, තායිලන්ත අගමැතිවරයාට සිය ධුරයෙන් ඉවත් වනලෙසත්, රජුගේ බලතල අඩුකරන ලෙසත් උද්ඝෝෂකයෝ රජයට බලකර සිටිති. දිගින් දිගටම වර්ධනය වූ උද්ඝෝෂණ මැඩ පැවැත්වීමට තායිලන්ත රජය විරෝධතා පැවැත්වීම තහනම් කළ අතර එම තහනම ද නොතකමින් තායිලන්තයේ බැංකොක්හි පසුගිය 15 වැනිදා දැවැන්ත උද්ඝෝෂණයක් සංවිධානය කර තිබිණි. එම විරෝධතාවය සඳහා උද්ඝෝෂකයින් දහස් ගණනක් සම්බන්ධ වී සිටි බවත් අත්අඩංගුවට ගෙන සිටින විරෝධතාකරුවන් වහාම නිදහස් කරන ලෙසත් රජයට බලකර සිටි බව විදෙස් මාධ්‍ය සඳහන් කර තිබේ.", "URL": "https://lankatruth.com/si/?p=97920", "Category": "විදෙස් පුවත්", "Parent URL": null}