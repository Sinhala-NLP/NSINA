{"Source": "Lankatruth", "Timestamp": "February 17, 2012", "Headline": "කහවත්තේ මව සහ දියණිය ඝාතනය කරඇත්තේ තනි පුද්ගලයෙක්", "News Content": "මහත් ආන්දෝලනයට ලක්‌ව ඇති කහවත්තේ ද්විත්ව ඝාතනයට සම්බන්ධ සැකකරුවන් සෙවීම සඳහාපරීක්‍ෂණ පවත්වන පොලිස්‌ කණ්‌ඩායමේ ජ්‍යෙෂ්ඨ නිලධාරියකු කියා සිටියේ මෙම ද්විත්ව ඝාතනය බොහෝවිට එක්‌ පුද්ගලයකු විසින් කරන්නට ඇති බවට සැකයක්‌ මතුවී ඇති බවත්ඝාතනය සඳහා පුද්ගලයන් කීපදෙනකු සම්බන්ධ වී සිටියේ නම් මේ වනවිට කිසියම් හෝඩුවාවක්‌ ලැබීමට ඉඩ ඇති බවත් හෙතෙම කියා සිටියේය. ඉකුත් ජනවාරි මස 31 වැනිදා රාත්‍රි මෙම ද්විත්ව ඝාතනය සිදුවිය. කහවත්ත කොටකෙතන ප්‍රදේශයේ පදිංචි 52 හැවිරිදි නයනා නිල්මිණි මහත්මිය සහ ඇගේ දියණිය වූ 19 හැවිරිදි කාවින්ද්‍යා චතුරංගි තරුණිය කෲර අන්දමින් කපා කොටා ඝාතනය කර තිබිණි. රහස්‌ පොලිසිය ප්‍රමුඛ විශේෂ පොලිස්‌ කණ්‌ඩායම් 11 ක්‌ මේ වනවිට කොටකෙතන ගම්මානයේ පදිංචිකරුවන්ගෙන් හරි අඩකට ආසන්න පිරිසකගෙන් පමණ ප්‍රශ්න කර ඇතත් කිසිදු තොරතුරක්‌ මේ වනතුරු අනාවරණය වී නැත.", "URL": "https://lankatruth.com/si/?p=1429", "Category": "පුවත්", "Parent URL": null}