{"Source": "Lankatruth", "Timestamp": "August 4, 2017", "Headline": "බෑනගෙ සමාගමේ ප්‍රධාන විධායක නිලධාරියාගේ දුරකථනයත් කොමිසම භාරයට", "News Content": "පර්පචුවල් ට්‍රෙෂරීස් සමාගමේ ප්‍රධාන විධායක නිලධාරී කසුන් පලිසේන මහතාගේ ජංගම දුරකථනය බැඳුම්කර ගනුදෙණු විමර්ශනය කරන ජනපති කොමිසමේ පරීක්ෂණ සඳහා භාර දෙන ලෙස එම කොමිසම විසින් නියෝග කර තිබේ. නීතිපති දෙපාර්තමේන්තුව මගින් එම කොමිසමෙන් කරන ලද ඉල්ලීමටක අනුව ඔහුගේ ජංගම දුරකථනය ඇතුළු ඩිජිටල් උපකරණ කොමිසම හමුවට ලබාදෙන ලෙස නියෝග කර ඇත. ඉන් අනතුරුව ඔහුගේ ජංගම දුරකථනය මෙලෙස කොමිසම වෙත භාරදී තිබේ. කසුන් පලිසේන මහතා භාණ්‌ඩාගාර බැඳුම්කර වෙන්දේසිවලදී පර්පෙචුවල් ට්‍රෙෂරීස්‌ සමාගම සිදුකළ ගනුදෙනු සම්බන්ධ තොරතුරු හෙළිකර ගැනීමට 2017.06.07 දින ලංකා බැංකුවේ නිලධාරියකුගෙන් සාක්‌ෂි විභාග කරමින් සිටියදී අවසරයකින් තොරව කොමිසමට පැමිණ නරඹන්නන් සඳහා වූ අසුනක වාඩි වී සාක්‌ෂි විභාගයට සවන් දෙමින් සිටියදී ඔහුව වහාම කොමිෂන් ශාලාවෙන් ඉවත් කිරීමට කොමිසමේ සභාපති ශ්‍රේෂ්ඨාධිකරණ විනිසුරු කේ.ටී. චිත්‍රසිරි මහතා එදින නියෝග ක තිබිණි.", "URL": "https://lankatruth.com/si/?p=38958", "Category": "පුවත්", "Parent URL": null}