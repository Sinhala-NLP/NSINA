{"Source": "Lankatruth", "Timestamp": "December 7, 2019", "Headline": "හලාවත අධිකරණය භාරයේ තිබූ රුපියල් ලක්ෂ දෙකකට අධික මුදලක් අතුරුදන්", "News Content": "හලාවත මහේස්ත්‍රාත් හා දිසා අධිකරණ‍ය බාරයේ රඳවා තබා තිබු දේශීය හා විදේශීය මුදල් තොගයක් ඊයේ(06) අතුරුදන්වී තිබේ. මෙසේ අතුරු දහන්ව ඇත්තේ අධිකරණය හමුවෙහි විභාග වන නඩුවක් සම්බන්ධයෙන් රඳවා තබා තිබූ රුපියල් දෙලක්ෂයක මුදලක් හා ඩොලර් 5000 ක මුදලක් බව හලාවත පොලීසිය සඳහන් කරයි. හලාවත අධිකරණයේ රාජ්‍ය කළමනාකරණ සහකාර නිලධාරිණියක සේ සේවය කරණු ලබන මුණසිංහ කපුරු බණ්ඩාගේ ආශා ගංගා මුණසිංහ මහත්මිය, ඊයේ රාත්‍රියේ හලාවත පොලිසියටමේ සම්බන්ධව පැමිණිල්ලක් ඉදිරිපත්කර ඇති අතර ඒ අනුව මෙම මුදල් තොගය තමා බාරයේ අධිකරණ නඩු භාණ්ඩ කාමරයක තිබූ එක් සේප්පුවක රඳවා තිබූ අතර මෙම ඒකකයේ තමා හා එක් කාර්යාල සහායකයෙකු පමණක් සේවය කරණු ලබන බවත්, අවශ්‍යතාවක් අනුව පරීක්ෂා කළ විට එම මුදල් තොගය සේප්පුවෙන් අතුරුදන්ව ඇති බවත්, එම සේප්පුවේ යතුර තමන් වෙත තිබු අතර මුදල් කෙසේ අතුරුදහන්ව ඇත්තේ දැයි තමන් නොදන්නා බවටත් පැමිණිළිකාරිය විසින් පොලිසියට දන්වා ඇත. මෙම මුදල් අතුරුදන්වීම සම්බන්ධයෙන් මෙතෙක් කිසිවකු අත්අඩංගුවට ගෙන නැති අතර හලාවත මූලස්ථාන ප්‍රධාන පොලිස් පරීක්ෂක සෙනරත් එදිරිසිංහ මහතාගේ උපදෙස් මත අපරාධ විමර්ශන ඒකකය මේ සම්බන්ධව පරීක්ෂණ සිදුකරයි.", "URL": "https://lankatruth.com/si/?p=86856", "Category": "පුවත්", "Parent URL": null}