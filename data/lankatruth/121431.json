{"Source": "Lankatruth", "Timestamp": "August 16, 2021", "Headline": "නගර රැසක් ස්වේච්ඡාවෙන් වසා දැමේ", "News Content": "රට පුරා ප්‍රධාන නගර රැසක් මේ වන විට ස්වේච්ඡාවෙන් වසා දමා ඇති අතර තවත් නගර රැසක් වසා දැමීම සම්බන්ධයෙන් වෙළඳ සංගම් සාකච්ඡා කරමින් පවතින බව දිවයිනේ සෑම ප්‍රදේශයකින්ම වාර්තා වේ.  මේ වන විට කැකිරා, කැප්පෙටිපොල, යක්කල, ගම්පහ, වේයන්ගොඩ, අම්බලන්තොට, අම්බලන්ගොඩ, බන්ඩාරවෙල, ත්‍රිකුණාමලය, බලංගොඩ, මාතලේ, පලාබද්දල, සේරුනුවර, දක්කොටුව, උල්පත යන නගර වෙළඳ සංගම් විසින් තීරණය කර ස්වේච්ඡාවෙන් වසා දමා තිබේ.  මේ වන විට, වේගයෙන් ව්‍යාප්ත වෙමින් පවතින කොරෝනා වසංගතය හමුවේ මේ ලෙස ස්වේච්ඡාවෙන් නගර වසා දැමීමට ඉදිරිපත්වීඇත.  ඉක්මනින් නගර වසා දැමීම සඳහා මේ වන විටත්, මිනිවුන්ගොඩ, ඇඹිලිපිටිය, දිවුලපිටිය ඇතුළු නගර රැසක වෙළඳ සංගම් සාකච්ඡා කරමින් තිබෙන බව වාර්තා වේ.", "URL": "https://lankatruth.com/si/?p=121431", "Category": "පුවත්", "Parent URL": null}