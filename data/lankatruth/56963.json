{"Source": "Lankatruth", "Timestamp": "July 31, 2018", "Headline": "ජාලියට තෙවැනි වරටත් වරෙන්තු", "News Content": "මහින්ද රාජපක්ෂ පාලන සමයේ රජයේ මුදල් ඇමෙරිකානු ඩොලර් තුන් ලක්ෂ තිස් දෙදහසක මුදලක් සාපරාධී සාවද්‍ය පරිහරණය කළැයි කියන සිද්ධියට අදාළව අධිකරණයේ පෙනී නොසිටි ඇමෙරිකා එක්සත් ජනපදයේ හිටපු තානාපති ජාලියවික‍්‍රමසූරියඅත්අඩංගුවට ගන්නා ලෙසට නියෝග කරමින් කොටුව මහේස්ත‍්‍රාත් ලංකා ජයරත්න මෙනෙවිය තෙවැනි වරටත් අද(31) විවෘත වරෙන්තු නිකුත් කළාය. සැකකරු වෙනුවෙන් අධිකරණයට ඇප තැන්පත් කළඔහුගේබිරිඳ සහ සහෝදරියක ද අධිකරණයේ පෙනී නොසිටීම හේතුවෙන් ඔවුන්ට ද වරෙන්තු නිකුත් කිරීමට අධිකරණය තීරණය කළේය. ඒ අනුව ජාලිය චිත‍්‍රාන් වික‍්‍රමසූරිය මහතාගේ බිරිඳ වූ එච්. ඒ. පියංගනී සහ ඔහුගේ සහෝදරියක වූ දීපිකා කුමුදිණී යන අයවලූන්ට එලෙස වරෙන්තු නිකුත් විය.", "URL": "https://lankatruth.com/si/?p=56963", "Category": "පුවත්", "Parent URL": null}