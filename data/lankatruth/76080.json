{"Source": "Lankatruth", "Timestamp": "June 20, 2019", "Headline": "නායක හිමියන් බියවද්දා කෝටි 10ක අල්ලස් ඉල්ලූ තරුණයන් යලි රිමාන්ඩ්", "News Content": "දඹුල්ල රජමහ විහාරයේ හා ශ්‍රී විෂ්ණු මහ දේවාලයේ භාරකාර හා මාතලේ දිසාව භාර උප ප්‍රධාන සංඝනායක පුජ්‍ය අඹගස්වැවේ ශ්‍රී රාහුල හිමියන්ට අවස්ථා කීපයකදී දුරකථනය ඔස්සේ තර්ජනය කරමින් රුපියල් කෝටි දහයක් කප්පම් ගැනීමට උත්සාහ දැරූ තරුණයින් තිදෙනා ලබන මස 3 වැනිදා දක්වා යලි රක්ෂිත බන්ධනාගාර ගත කිරීමට දඹුල්ල මහේස්ත්‍රාත් කෝසල බණ්ඩාර ඉලංගසිංහ මහතා ඊයේ(19) නියෝග කර තිබේ. ඉස්ලාම් අන්තවාදී සංවිධානයක සාමාජිකයන් බව පවසමින් හිමියන් බියවද්දා රුපියල් කෝටි 10ක කප්පම් ඉල්ලා ඇත. අත්අඩංගුවට ගනු ලැබූ ප්‍රධාන සැකකරු දඹුල්ල, උසාවිය හන්දිය පදිංචි 34 හැවිරිදි අයෙකි. දෙවන සැකකරු සිගිරිය, පොතාන ප්‍රදේශයේ පදිංචි 25 හැවිරිදි අයෙකි තෙවන සැකකරු 19 හැවිරිදි දඹුල්ල, රත්මල්කටුව පදිංචි අයෙකි. පළමු හා දෙවන සැකකරුවන් නායක හිමියන්වැඩ වෙසෙන දඹුලු මැද පන්සල විහාරස්ථානයට යාබදව පිහිටි විහාරස්ථානයක නායක හිමියන්ගේ වාහනයක රියදුරන් වශයෙන් සේවය කරන දෙදෙනකු බව පොලිසිය කියයි.", "URL": "https://lankatruth.com/si/?p=76080", "Category": "පුවත්", "Parent URL": null}