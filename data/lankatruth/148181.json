{"Source": "Lankatruth", "Timestamp": "June 25, 2023", "Headline": "ටෙලිකොම් විකිණීමේ ගිවිසුම හොර රහසේම ලන්ඩනයේදී ද?", "News Content": "ජනාධිපති රනිල් වික්‍රමසිංහ සහ ලයිකා මොබයිල් සමාගමේ හිමිකරු වූ සුභාෂ්කරන් අලිරාජා ලන්ඩන් හිල්ටන් හෝටලයේදී හමුවී ශ්‍රී ලංකා ටෙලෙකොම් සමාගම සහ ලංකා හොස්පිට්ල් සමාගම විකිණීම පිළිබඳ මූලික එකඟතාවලට පැමිණියේ දැයි ප්‍රබල සාකච්ඡාවක් මතුවී තිබේ.  මෙම හෝටලයේදී ඔවුන්ගේ හමුවීම රහසක් ලෙස තබා ගැනීමට උත්සාහ කර ඇති බවත් එහෙත් එම උත්සාහය වැළකී ගොස් ඇති බවත් තොරතුරු වාර්තා වෙමින් තිබේ.  සුභාෂ්කරන් අලිරාජාට අයත් ඊඒපී මාධ්‍ය ජාලයේ එෆ්එම් චැනල් සහ ස්වර්ණවාහිනී රූපවාහිනී නාළිකාව මේ වනවිට දැඩි රනිල් හිතවාදීප්‍රතිපත්තියක් වෙත මාරුවී ඇති බව නිරීක්ෂණය වේ. මෙම පසුබිම තුළ බොහෝ දෙනාගේ අවධානය යොමුවී ඇත්තේ ශ්‍රී ලංකා ටෙලෙකොම් සහ ලංකා හොස්පිටල් සමාගම මෙම ව්‍යාපාරිකයාට විකුණා දැමීමට රනිල් වික්‍රමසිංහ කටයුතු කරනු ඇතිදැයි කෙරෙහි ය.", "URL": "https://lankatruth.com/si/?p=148181", "Category": "ආර්ථික පුවත්", "Parent URL": null}