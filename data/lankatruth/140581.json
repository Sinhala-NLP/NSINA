{"Source": "Lankatruth", "Timestamp": "October 14, 2022", "Headline": "අදත් රටපුරා තද වැසි", "News Content": "අද (14) දිවයිනේ පහළ වායු ගෝලයේ පවතින කැළඹිලි ස්වභාවය තවදුරටත් ලබන 19වනදා තෙක් පවතිනු ඇති බව කාලගුණ විද්‍යා දෙපාර්තමේන්තුව පවසයි. මේ හේතුවෙන් දිස්ත්‍රික්ක 13කට විටින් විට මි.මී100ට වැඩි තද වැසි හෝ ගිගුරුම් සහිත වැසි ඇති විය හැකි බව සඳහන් කරන අතර, පුත්තලම, කුරුණෑගල, මාතලේ, ගම්පහ, මහනුවර, කෑගල්ල, නුවරඑළිය, කොළඹ, කළුතර, රත්නපුර, ගාල්ල, මාතර සහ හම්බන්තොට ඇතුළු දිස්ත්‍රික්ක 13ක් කාලගුණ විද්‍යා දෙපාර්තමේන්තුව විසින් අධිඅවදානම් කලාප ලෙසට අනතුරු ඇඟවීමේ රතු නිවේදන නිකුත් කර ඇත. මෙම තත්ත්වය යටතේ සුළු ගංවතුර අවදානමක්ද ඇතිවිය හැකි අතර නාය යාම් ඇති වීමට ඉඩ ඇති බවත් වැඩිදුරටත් වේ.", "URL": "https://lankatruth.com/si/?p=140581", "Category": "පුවත්", "Parent URL": null}