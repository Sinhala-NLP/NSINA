{"Source": "Lankatruth", "Timestamp": "January 25, 2019", "Headline": "ඥානසාර හිමිට ජනාධිපති සමාව ඉල්ලා තවත් ලිපියක්", "News Content": "බන්ධනාගාර ගතව සිටින ගලගොඩඅත්තේ ඥානසාර හිමිට ජනාධිපති පොදු සමාව ලබාදෙන ලෙස ඉල්ලා බුද්ධ ශාසන සහ වයඹ සංවර්ධන අමාත්‍ය ගාමිණී ජයවික්‍රම පෙරේරා මහතා ජනාධිපතිවරයා වෙත ලිපියක් යොමුකර තිබේ. ත්‍රෛයිනිකායික මහානායක හිමිවරුන්, දියවඩන නිලමේ ප්‍රදීප් නිලංග දෑල මහතා සහ හින්දු සම්මේලනයේ සභාපති නාරා ටී.අරුක්කන්ත් මහතා විසින් ද වෙන් වෙන් වශයෙන් මේ සම්බන්ධයෙන් ලිඛිත ඉල්ලීම් සිදුකර ඇති බව බුද්ධශාසන හා වයඹ සංවර්ධන අමාත්‍යාංශය සඳහන් කරයි. මෙම ඉල්ලීම් සළකාබලා ඥානසාර හිමිට සමාව ලබාදීම සම්බන්ධව අවධානය යොමුකරන්නැයි අමාත්‍යවරයා ජනාධිපතිවරයාගෙන් ඉල්ලා තිබේ. අධිකරණයට අපහාස කිරීමේ චෝදනාව සම්බන්ධයෙන් බොදුබල සේනා සංවිධානයේ ලේකම් ගලගොඩඅත්තේ ඥානසාර හිමි බන්ධනාගාර ගතව සිටියි. .", "URL": "https://lankatruth.com/si/?p=67010", "Category": "පුවත්", "Parent URL": null}