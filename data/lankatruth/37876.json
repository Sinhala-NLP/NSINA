{"Source": "Lankatruth", "Timestamp": "July 20, 2017", "Headline": "අතුරුදන් ගුවන් යානය වෙනුවට අලුත් තොරතුරු රැසක් හෙළිවෙයි!", "News Content": "දැනට අතුරුදන්ව ඇති මැලේසියානු ගුවන් සේවයට අයත් එම්.එච්. 370 ගුවන් යානය සෙවීම සඳහා ඉන්දියානු සාගර කලාපය තුළ සිදු කළ සෝදිසි මෙහෙයුම් වලදීඅතිශය වැදගත් තොරතුරු රැසක් හෙළි කර ගැනීම සෝදිසි මෙහෙයුම්වල නිරත කණ්ඩායම් සමත්ව ඇතැයි වාර්තා වේ. පෘථිවියේ දකුණු දිග ප්‍රදේශයේ පැවැතුණු ඓතිහාසික ක්‍රියාකාරකම් රැසක් පිළිබඳ තොරතුරු අනාවරණය කර ගැනීමට හැකියාව ලැබීඇති අතර ජාත්‍යන්තර මුහුදු සීමාවට අයත් ගැඹුරු මුහුදේ පිහිටි සුවිශේෂී මත්ස්‍ය කලාපයක තොරතුරු අනාවරණය කර ගැනීමටද ඔවුන්ට හැකිව ඇත. දැනට ඕස්ට්‍රේලියාවේ පදිංචිව බටහිර ඕස්ට්‍රේලියානු විශ්වවිද්‍යාලයේ වෙරළ හා සාගර විද්‍යාව පිළිබඳ මහාචාර්යවරයකු වන චරිත පට්ටිආරච්චි මහතාගේ මූලිකත්වයෙන් යුත් කමිටුවක් මගින් නිකුත් කළ වාර්තාවක මෙම සෝදිසියේදීඅනාවරණය කරගත් තොරතුරු පිළිබඳ ඇතුළත්ව ඇති බව පැවසේ. ජාත්‍යන්තර මුහුදු සීමාවේ මසුන් දඩයමේ යන ධීවරයින්ට විවිධවර්ගවලට අයත් මසුන් සහිත මෙම ස්ථාන හඳුනා ගැනීම විශාල වාසියක් වනු ඇති බවත් මීට අදාළ තොරතුරු එම ධීවරයින්ට මෙන්ම අනෙකුත් ගවේෂණ තොරතුරු එරට සාගර සහ භූවිද්‍යාඥයින්ට ලබා දීම සිදු කරන බවත් වාර්තා වේ.", "URL": "https://lankatruth.com/si/?p=37876", "Category": "විදෙස් පුවත්", "Parent URL": null}