{"Source": "Lankatruth", "Timestamp": "January 8, 2021", "Headline": "ඔන්ලයින් රැපීඩ් කාන්තා කණ්ඩායම් චෙස් තරගාවලියේ අයදුම්පත් භාර ගන්නා අවසන් දිනය අදයි", "News Content": "ශ්‍රී ලංකා චෙස් සම්මේලනය මගින් සංවිධානය කරනු ලබන ඔන්ලයින් රැපීඩ් කාන්තා කණ්ඩායම් චෙස් තරගාවලිය සඳහා අයදුම්පත් අද (08) දක්වා භාර ගන්නා බව එම සම්මේලනය සඳහන් කරයි. අයදුම්පත් cfslchessewents@gmail.com යන විද්‍යුත් තැපෑලට එක් එක් කණ්ඩායමේ කළමණාකරු විසින් වෙන වෙනම යොමු කළ යුතු වේ. තරගාවලිය මෙම මස 14, 16, 17 හා 24 දක්වා පරිඝණකය ආශ්‍රිතව ස්කයිප් තාක්ෂණය ඔස්සේ ශ්‍රී ලංකා චෙස් සම්මේලනයේ සභාපති, ජාත්‍යන්තර චෙස් ක්‍රීඩා විනිසුරු ලක්ෂ්මන් විජේසූරිය මහතාගේ අධීක්ෂණය යටතේ පැවැත්වේ. එක් කාන්තා කණ්ඩායමකට සහභාගි විය හැකි ක්‍රීඩිකාවන් සංඛ්‍යාව පහකි. සහභාගි වන කාන්තා කණ්ඩායම් සංඛ්‍යාව අනුව තරගාවලිය ඒ, බී, සී සහ ඩී ලෙස කාණ්ඩ යටතේ පැවැත්වේ. තරගාවලියේ ප‍්‍රථම දෙවැනි හා තෙවැනි ස්ථාන දිනා ගන්නා කණ්ඩායම්වලට පදක්කම් හා සහතික පත‍්‍ර පිරිනමනු ලබන අතර ජයග‍්‍රාහී කණ්ඩායම් වෙනුවෙන් පිරිනමනු ලබන ත්‍යාග මුදල රුපියල් තිස්පන්දහසකි.", "URL": "https://lankatruth.com/si/?p=107523", "Category": "ක්‍රීඩා පුවත්", "Parent URL": null}