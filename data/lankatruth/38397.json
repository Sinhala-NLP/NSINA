{"Source": "Lankatruth", "Timestamp": "July 26, 2017", "Headline": "CIA අධ්‍යක්ෂකගේ ප්‍රකාශයට මධුරෝගෙන් අභියෝගයක්!", "News Content": "වෙනිසියුලාවේ මධුරෝ පාලනය පෙරළා දැමීම සඳහා කොලොම්බියාවට සහ මෙක්සිකෝව උපදෙස් ලබා දුන් බවට CIA අධ්‍යක්ෂක මයික් පොම්පියේ තහවුරු කිරීමත් සමග වෙනිසියුලාව ඊට ප්‍රතිචාර දක්වමින් පැහැදිලි කිරීමක් ඉල්ලා ඇති බව වාර්තා වේ. වෙනිසියුලානු ජනාධිපති මධූරෝ කොලොම්බියාවෙන් හා මෙක්සිකොවෙන් ඉල්ලා ඇත්තේ CIA සංවිධානයේ උපදෙස් අනුව යමින් වෙනිසියුලානු රජය පෙරළා දැමීමේ උත්සාහයක නිරත වීසිටින්නේ යන්න පිළිබඳව සෘජු ප්‍රතිචාරයක් දක්වන ලෙසයි. කොලොම්බියාව හා මෙක්සිකෝව තමන් සතුව ඇති සීමිත තෙල් සම්පත පිළිබඳ ප්‍රශ්නය උඩ ඇමෙරිකාවේ සහ CIA සංවිධානයේ වුවමනාවන්ට නතු වෙමින් වෙනිසියුලානු රජයට එරෙහිව පෙළගැසෙමින් ඇති අතර තමන් කිසිදු අයුරකින් අධිරාජ්‍යවාදීන්ගේ අභිලාශයන් ඉටුකර ගැනීමට ඉඩ නොතබන බව වැඩිදුරටත් අදහස් දක්වමින් මධුරෝ ප්‍රකාශ කර තිබේ.", "URL": "https://lankatruth.com/si/?p=38397", "Category": "විදෙස් පුවත්", "Parent URL": null}