{"Source": "Lankatruth", "Timestamp": "September 30, 2018", "Headline": "ප්‍රදේශ කිහිපයකට වැසි සමඟ ජල ගැලීම් – ගමනාගමනයට බාධා", "News Content": "ඊයේ(29) උදෑසන සිට මහනුවරට බලපා ඇති අධික වර්ශාව හේතුවෙන් රාත්‍රී කාලය වන විට අකුරණ නගරය ජලයෙන් යටවූ බව වාර්තා වේ. මේ හේතුවෙන් මහනුවර – යාපනේ A9 මාර්ගයේ රථ වාහන ගමනාගමනයට බාධා එල්ල වී ඇත. වර්ශාවත් සමඟ පැය කිහිපයක් ඇතුළත අකුරණ නගරය අඩි කිහිපයක් උසට ජලයෙන් යටවූ බව ප්‍රදේශවාසීන් පවසයි. මේ හේතුවෙන් තව දුරටත් ජනතාව දැඩි අපහසුතාවයට පත්ව ඇත. මධ්‍යම පළාතේ ඇතැම් ස්ථානවලට මිලිමීටර් 100ය ඉක්මවූ තද වැසි ඇතිව තිබූ අතර වායුගෝලයේ පවතින කැලඹිලි ස්වභාවය හේතුවෙන් තව දුරටත් කඩින් කඩ වැසි අතිවිය හැකි බව කාලගුණ විද්‍යා දෙපාර්තමේන්තුව පවසයි. මේ අතර නාවලපිටිය මාර්ගයද ඊයේ අද හැලුණු අධික වර්ශාව හේතුවෙන් පස්වරුව වන විට ජලයෙන් යටවිය. නාවලපිටිය ගම්පොළ ප්‍රධාන මාර්ගයේ නාවලපිටිය තැපැල් කාර්යයාලය සිට නාවලපිටිය ශ්‍රී පාද පිරිවෙන දක්වා මිටර් 300 පමණ කොටසක් මෙසේ ජලයෙන් යටව පැවතුණි. වර්ශා ජලය බැසයාමට ඇති කානු පද්ධති ප්‍රමාණවත් නොවීම සහ නිසි පරිදි නඩත්තු නොවීම හේතුවෙන් වර්ශාවත් සමඟ ජල ගැලීම් ඇතිවන බව ප්‍රදේශයේ ව්‍යාපාරික ප්‍රජාව චෝදනා කර සිටියි.", "URL": "https://lankatruth.com/si/?p=60125", "Category": "පුවත්", "Parent URL": null}