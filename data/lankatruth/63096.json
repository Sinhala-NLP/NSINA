{"Source": "Lankatruth", "Timestamp": "November 12, 2018", "Headline": "ශ්‍රීලනිප සාමාජිකයන් වෙනත් පක්ෂයක සාමාජිකත්වය ගැනීම ගැනීම විනය කඩකිරීමක්", "News Content": "ශ්‍රී ලංකා නිදහස් පක්ෂයේ සාමාජිකයන් වෙනත් පක්ෂයක සාමාජිකත්වය ගැනීම විනය කඩකිරීමක් බවත් ඒ සම්බන්ධයෙන් ඉදිරියේදී විනය ක්‍රියාමාර්ග ගන්නා බවත් එම පක්ෂයේ මහලේකම් මහාචාර්ය රෝහණ ලක්ෂ්මන් පියදාස මහතා සඳහන් කරයි. මේ නිසා එවැනි ක්‍රියා සිදුවන්නේ නම් මධ්‍යම කාරක සභාව හරහා විනය කමිටුවක් පත් කර අදාළ ක්‍රියාමාර්ග ගන්නා බවද මහලේකම්වරයා වැඩිදුරටත් ප්‍රකාශ කරයි. ඔහු මේ බව ප්‍රකාශ කළේ ශ්‍රී ලංකා නිදහස් පක්ෂයේ ජ්‍යෙෂ්ඨ අනුශාසක මහින්ද රාජපක්ෂ මහතා ඇතුළු පාර්ලිමේන්තු මන්ත්‍රීවරු රැසක් ශ්‍රී ලංකා නිදහස් පක්ෂය හැරදා වෙනත් පක්ෂයක සාමාජිකත්වය ලබා ගැනීම පිළිබඳව මාධ්‍ය වෙත අදහස් දක්වමිණි. කෙසේ නමුත් කුමාර වෙල්ගම, දුමින්ද දිසානායක, දයාසිරි ජයසේකර, මහින්ද අමරවීර, විජිත් විතිමුණි සොයිසා, නිමල් සිරිපාල ද සිල්වා, ඩිලාන් පෙරේරා වැනි මන්ත්‍රීවරු තවමත් ශ්‍රී ලංකා නිදහස් පක්ෂයෙන් ඉවත්ව වෙනත් පක්ෂයක සමාජිකත්වය ලබාගැනීමට කටයුතු කර නොතිබීමද විශේෂත්වයකි.", "URL": "https://lankatruth.com/si/?p=63096", "Category": "පුවත්", "Parent URL": null}