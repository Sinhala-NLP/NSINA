{"Source": "Lankatruth", "Timestamp": "September 23, 2023", "Headline": "හදිසියේ රෝගී වූ පේරා සිසුවෙකු ජීවිතක්ෂයට", "News Content": "පේරාදෙණිය විශ්වවිද්‍යාලයේ දන්ත වෛද්‍ය පීඨයේ සිසුවකුට අද (22) අලුයම හදිසියේම ඇති වූ රෝගී තත්වයක් හේතුවෙන් රෝහල්ගත කිරීමෙන් පසු ජීවිතක්ෂයට පත්ව ඇති පුවතක් වාර්තා වේ. මෙම සිසුවා පේරාදෙණිය විශ්වවිද්‍යාලයේ දන්ත වෛද්‍ය පීඨයේ දෙවැනි වසරේ ඉගෙන ගත් සිසුවෙකු බවත් පෞද්ගලික නේවාසිකාගාරයක නවාතැන් ගෙන සිට ඇති මෙම සිසුවාට අද අලුයම හදිසියේ ශ්වසන ආබාධ තත්වයක් හට ගෙන තිබේ. එම රෝගි තත්වය උත්සන්න වීම හේතුවෙන් සිසුවා පේරාදෙණිය රෝහලට ඇතුළත් කර ඇති අතර රෝහලට ඇතුළත් කර පැයකට පමණ පසුව ඔහු ජීවිතක්ෂයට පත්න ඇත වයස අවුරුදු 22ක් වන මෙම සිසුවා මන්නාරම ප්‍රදේශයේ පදිංචිකරුවෙකි. පේරාදෙණිය පොලිසිය විසින් මෙම සිද්ධිය පිළිබඳ වැඩිදුර විමර්ශන සිදු කරනු ලබයි.", "URL": "https://lankatruth.com/si/?p=152016", "Category": "පුවත්", "Parent URL": null}