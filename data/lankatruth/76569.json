{"Source": "Lankatruth", "Timestamp": "June 28, 2019", "Headline": "දිස්ත්‍රික්ක හතරකට වියලි කාලගුණයක්", "News Content": "අද(28) දිනය තුළ දිවයිනේ දිස්ත්‍රික්ක 4කට දැඩි උණුසුම් කාලගුණයක් අපේක්ෂා කරන බව කාලගුණ විද්‍යා දෙපාර්තමේන්තුව නිවේදනය කරයි. පොළොන්නරුව, මඩකලපුව, අම්පාර සහ මොණරාගල දිස්ත්‍රික්කවලට මෙම කාලගුණික තත්වය අපේක්ෂා කරන බවත් එම ප්‍රදේශවල ජනතාවට මෙම තත්වය සම්බන්ධව දැනුවත්ව කටයුතු කරන ලෙසත් කාලගුණ විද්‍යා දෙපාර්තමේන්තුව දන්වා සිටියි. එළිමහනේ කටයුතු කරන පිරිස්, වැඩිහිටියන් සහ ළදරුවන් ප්‍රමාණවත් ලෙස ජලය පානය කරන ලෙසත්, විවේකය සහ සුදු හෝ ලා පැහැති සැහැල්ලු ඇඳුම් භාවිත කිරීම පිළිබඳව සැළකිලිමත් වන ලෙසත් කාලගුණ අංශ ජනතාව දැනුවත් කරයි. මේ අතර වියලි කාලගුණයෙන් පීඩාවට පත් පිරිස තවදුරටත් ඉහළ ගොස් ඇතැයි ආපදා කළමනාකරණ මධ්‍යස්ථානය පවසයි. මේ වනවිට 445,000කට වැඩි පිරිසක් පීඩාවට පත්ව ඇති බවත් ඉන් වැඩිම පිරිස උතුරු පළාත තුළ වාර්තා වන බවත් එම මධ්‍යස්ථානය පවසයි.", "URL": "https://lankatruth.com/si/?p=76569", "Category": "පුවත්", "Parent URL": null}