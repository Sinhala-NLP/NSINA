{"Source": "Lankatruth", "Timestamp": "October 11, 2018", "Headline": "අධිකරණයට අපහාස කළැයි වෛද්‍ය සභාවෙන් කරුණු විමසයි", "News Content": "වෛද්‍ය උපාධිය මුදලට විකිණීම සඳහා නීතිවිරෝධීව ආරම්භ කළ මාලඹේ සයිටම් ආයතනයේ වෛද්‍ය උපාධිධාරිනියක යැයි සඳන් අයෙකු ලියාපදිංචි කරන මෙන් දුන් අධිකරණ නියෝගයක් ක්‍රියාත්මක නොකිරීමෙන් අධිකරණයට අපහාසයක් සිදු කර ඇතැයි චෝදනා කරමින් ගොනුකර ඇති පෙත්සම සම්බන්ධයෙන් නොවැම්බර් මස 16 වනදා අධිකරණය හමුවේ කරුණු දක්වන ලෙස අභියාචනාධිකරණය ශ්‍රී ලංකා වෛද්‍ය සභාවට නියෝග කර තිබේ. මාලබේ සයිටම් පෞද්ගලික ආයතනයේ වෛද්‍ය උපාධිධාරිනියක යැයි කියන දිල්මි සූරියආරච්චි විසින් ඉදිරිපත් කළ පෙත්සමක් සලකා බැලීමෙන් පසුව අභියාචනාධිකරණ සභාපති විනිසුරු ප්‍රීති පද්මන් සූරසේන සහ අර්ජුන ඔබේසේකර යන විනිසුරු මඩුල්ල එම නියෝගය ලබා දී ඇත.", "URL": "https://lankatruth.com/si/?p=60886", "Category": "පුවත්", "Parent URL": null}