{"Source": "Lankatruth", "Timestamp": "January 18, 2023", "Headline": "රනිල් රුපියල් ට්‍රිලියන 25 පන්නයි", "News Content": "ගෙවී ගිය පසුගිය වසර තුළදී පළවා හරින ලද ජනාධිපති ගෝඨාභය රාජපක්ෂ සහ පත්කළ ජනාධිපති රනිල් වික්‍රමසිංහ යටතේ රාජ්‍ය ණය රුපියල් ට්‍රිලියන 25ක් ඉක්මවා දැවැන්ත ණය බරක් ජාතික ආර්ථිකය වෙත එකතුකර තිබේ.  ගෝඨාභය රාජපක්ෂ යටතේ 2021 දෙසැම්බර් අවසන් වනවිට රුපියල් ට්‍රිලියන 17.589ක් වූ සමස්ත රාජ්‍ය ණය ප්‍රමාණය 2022 ඔක්තෝබර් අවසන් වනවිට ට්‍රිලියන 25.212ක් දක්වා ඉහල ගොස් තිබේ. ගෝඨාභය සහ රනිල් වික්‍රමසිංහ යටතේ මාස 10ක් තුළදී රුපියල් ට්‍රිලියන 8කට ආසන්න විශාල ණය ප්‍රමාණයක් එකතුවී තිබේ.  දේශීය ණය ප්‍රමාණය 2021 අවසන් වනවිට රුපියල් ට්‍රිලියන 11.097ක් වූ අතර 2022 ඔක්තෝබර් අවසන් වනවිට එම අගය රුපියල් ට්‍රිලියන 13.597ක් දක්වා ඉහළ යවා තිබිණි. එසේම විදේශ ණය ප්‍රමාණය 2021 අවසන් වනවිට රුපියල් ට්‍රිලියන 6.492 සිට 2022 ඔක්තෝබර් රුපියල් ට්‍රිලියන 11.614 දක්වා ඉතා විශාල වශයෙන් ඉහල නැග තිබිණි. මහ බැංකුවේ අලුත්ම නිල වාර්තාවලින් මෙම සංඛ්‍යා දත්ත හෙළිකර තිබේ.", "URL": "https://lankatruth.com/si/?p=143807", "Category": "ආර්ථික පුවත්", "Parent URL": null}