{"Source": "Lankatruth", "Timestamp": "May 1, 2022", "Headline": "හිටපු ඇමැතිවරුන්ට තර්ජන වැඩියි… ආරක්ෂාව දිගටම…", "News Content": "හිටපු ඇමතිවරුන්ට එල්ලවෙමින් තිබෙන තර්ජන වැඩිවීම හේතුවෙන් ඔවුන්ට දිගටම ආරක්ෂාව ලබාදීමට රජය පියවර ගෙන ඇතැයි වාර්තා වේ. රට පුරා ජන විරෝධතා පැනනැගී ඇති අතර යම් යම් අවස්ථාවල හිටපු ඇමතිවරුන්ට විවිධ විරෝධතාකරුවන්ගෙන් තර්ජන ගර්ජන එල්ලවූ බවත් එය ඉදිරියේදී වැඩිවෙතයි යන බිය නිසාත් එම හිටපු ඇමතිවරුන්ගේ ආරක්ෂාව සැලකිල්ලට ගෙන මෙම පියවර ගෙන ඇතැයි ආරංචි මාර්ග වැඩුදුරටත් සඳහන් කරයි. හිටපු ඇමතිවරුන්ගේ නිවෙස්වලට විරෝධතාකරුවන් කඩා වැදුණහොත් විසුරුවා හැරීම සඳහා කැරලි මර්දන කණ්ඩායම් සීරුවෙන් තැබීමටද පොලිසිය පියවර ගෙන ඇතැයිද මේ අතර වාර්තා වේ. අවශ්‍ය වුවහොත් හමුදා කණ්ඩායම් කැඳවීමටද කටයුතු කෙරෙනු ඇතැයි ආරක්ෂක අමාත්‍යාංශය පවසයි. මූලාශ්‍ර ලංකාදීප", "URL": "https://lankatruth.com/si/?p=133339", "Category": "පුවත්", "Parent URL": null}