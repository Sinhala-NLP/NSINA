{"Source": "Lankatruth", "Timestamp": "December 29, 2021", "Headline": "ආගමන විගමන දෙපාර්තමේන්තුවේ පරිගණක පද්ධතියේ දෝෂයකින් ජනතාව අසීරුතාවයේ", "News Content": "ආගමන විගමන දෙපාර්තමේන්තුවේ පරිගණක පද්ධතියේ හදිසි බිඳවැටිමක් හේතුවෙන් අද (29) පෙරවරුවේ එහි පැමිණි විශාල පිරිසක් දැඩි අපහසුතාවයට පත්වූ බව වාර්තා වේ. රටපුරා ප්‍රදේශවලින් විශාල පිරිසක් උදෑසන සිටි සිය අවශ්‍යතාවය සඳහා එහි පැමිණ සිටි අතර මෙම තත්වයත් සමඟ ඔවුන් දැඩි දුෂ්කරතාවයකට පත්ව ඇත. තත්වය පාලනය කිරීම සඳහා පොලිසියටද මැදිහත්වීමට සිදුවූ අතර දහවල් වනවිට පරිගණක පද්ධතියේ හටගත් දෝෂය යථාතත්වයට පත්කර ගැනීමට හැකිව තිබේ.", "URL": "https://lankatruth.com/si/?p=127420", "Category": "පුවත්", "Parent URL": null}