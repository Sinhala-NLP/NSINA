{"Source": "Lankatruth", "Timestamp": "January 25, 2021", "Headline": "කවුරු විරුද්ධ වුණත් අපි නැගෙනහිර ජැටිය ඉන්දියාවට දෙනවා – ලංසා සපථ කරයි", "News Content": "කවුරුන් විරුද්ධ වුණත් කොළඹ වරායේ නැගෙනහිර ජැටිය අනිවාර්යයෙන්ම ඉන්දියානු සමාගමකට සහ ජපානයට ලබාදෙන බව අමාත්‍ය නිමල් ලංසා තරයේ අවධාරණය කරයි. අමාත්‍ය නිමල් ලංසා බව බව පැවසුවේ ඊයේ (24) කෙරවලපිටිය ප්‍රදේශයේ පැවති රැස්වීමක් අමතමිනි. එහිදී වැඩිදුරටත් අදහස් දැක්වූඅමාත්‍යවරයා… “අපි පැහැදිලිවම කියන්න ඕනෙ, නැගෙනහිර පර්යන්තය අපි ආයෝජන ව්‍යාපෘතියකට දෙනවා. හැංගි හොරා අපි කියන්නෙ නැහැ. අපි කෙළින් කියනවා. සමහර සංවිධාන ඉන්නවා මේ එක එක්කෙනාගෙ සල්ලි අරගෙන, එක එක්කෙනා වෙනුවෙන් කතාකරන අය ඩොලර්වලට. ඒ නිසා අපි පැහැදිලිවම කියන්න ඕනෙ, නැගෙනහිර පර්යන්තය ආපුවාම අපේ වරාය දැන් 25 වෙනි තැන ඉන්නවා නම් 13 වෙනි තැනට එනවා. මොකද ඉන්දියාව කියන්නෙ ප්‍රබල රාජ්‍යයක්. අපි පැහැදිලිවම කියන්නවා නැගෙනහිර පර්යන්තය ආයෝජනයක් සඳහා අපි ඉන්දියාවෙ සමාගමටත් ජපානයටත් ලබාදෙනවා. ඉන්දියාව විතරක් නෙවෙයි හෙට ඇමරිකාව ඉල්ලුවත් චීනය ඉල්ලුවත් ආයෝජන ව්‍යාපෘතිවලට ඕනෙම කෙනෙක් ලංකාවෙ අය ඉල්ලුවත් දෙනවා, මොකද එතකොට තමා කර්මාන්ත හැදෙන්නෙ. එක එක්කෙනාට බුරන්න ආවාට අපි ඒවාට බයේ තීන්දු ගන්න එක නවත්තන්නෙ නැහැ !”.", "URL": "https://lankatruth.com/si/?p=109273", "Category": "පුවත්", "Parent URL": null}