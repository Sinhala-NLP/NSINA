{"Source": "Lankatruth", "Timestamp": "September 20, 2018", "Headline": "මහින්ද – එජාප හවුලේ පිහිටුවාගත් මැදිරිගිරිය ප්‍රා සභා‍වෙන් මළමිනියටත් බද්දක්", "News Content": "මහින්ද පිල හා එක්සත් ජාතික පක්ෂය එක්ව බලය පිහිටුවාගෙන තිබෙන මැදිරිගිරිය ප්‍රාදේශීය සභාව, එම ප්‍රාදේශීය සභා බල ප්‍රදේශයේ මිය යන සෑම පුද්ගලයෙකුගේම දේහය පොදු සුසාන භූමිවල භූමිදානය කිරීම සඳහා රුපියල් 15,000ක බද්දක් අය කිරීමට යෝජනාවක් ගෙන විත් තිබේ. මහින්ද පිලට සභාපති ධුරයත් එක්සත් ජාතික පක්ෂයට උප සභාපති ධුරයත් බෙදාගනිමින් පාලනය කරන මැදිරිගිරිය ප්‍රාදේශීය සභාවේ මහින්ද – එජාප හවුල් ආණ්ඩුවේ එක්සත් ජාතික පක්ෂ මන්ත්‍රී උපාලි රත්න මහතා විසින් මෙම යෝජනාව ගෙනවිත් තිබේ. මෛත්‍රී පිලේ මන්ත්‍රීවරු විසින් එය ස්ථීර කර ඇත. කෙසේ වෙතත් ජනතා විමුක්ති පෙරමුණේ මන්ත්‍රීවරු මෙම යෝජනාවට දැඩි සේ විරෝධය පළ කිරීමත් සමග සභාවේ උණුසුම්කාරී තත්වයක් හටගෙන තිබෙන අතර ජවිපෙ මන්ත්‍රීවරුන්ගේ විරෝධය මත රුපියල් 15,000ක සුසානභූමි බද්ධ රුපියල් 5,000ස දක්වා අඩුවී ඇත. එහෙත් ජනතා විමුක්ති පෙරමුණේ මන්ත්‍රීවරු ඊටද විරෝධය දක්වමින් පවසා ඇත්තේ උපතේ සිටි මරණය දක්වා විවිධ බදු ගෙවමින් ඉතා දුෂ්කර ජීවිතයක් ගතකරන මෙම ජනතාවට මිය ගිය පසු එම දේහයටත් බදු අය කිරීම ඉතාමත් අප්‍රසන්න මෙන්න සදාචාර විරෝධී ක්‍රියාවක් බවයි. කෙසේ නමුත් ජනතා විමුක්ති පෙරමුණේ විරෝධය නොතකා මහින්ද පිලේ හා එජාප මන්ත්‍රීවරු මෛත්‍රී පිලේ මන්ත්‍රීවරුන්ද සමග එක්ව සෑම මිය යන පුද්ගලයෙකුගේම දේහයක් පොදු සුසාන භූමියකභූමිදානය කිරීම සඳහාරුපියල් 5000ක බද්ධක් ගෙවිය යුතු බවට යෝජනාවක් සම්මත කර ගෙන තිබේ.", "URL": "https://lankatruth.com/si/?p=59645", "Category": "පුවත්", "Parent URL": null}