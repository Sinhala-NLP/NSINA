{"Source": "Lankatruth", "Timestamp": "September 13, 2017", "Headline": "රුසියානු එස් 400 මිසයිල ආරක්ෂණ පද්ධතියක් තුර්කියට!", "News Content": "රුසියාව නිෂ්පාදනය කරනු ලබන අති නවීන මිසයිල ආරක්ෂණපද්ධතිය වන එස් 400 මිසයිල ආරක්ෂණ පද්ධතියක් මිලදී ගැනීම සඳහා තුර්කිය සූදානම් වන බව වාර්තා වේ. තුර්කිය රුසියාවෙන් ප්‍රධාන පෙළේ යුද උපකරණ පහක් මිලදී ගැනීමට නියමිත බවත් මිසයිල ආරක්ෂණ පද්ධතිය ඉන් ප්‍රධාන බවත් පැවසේ. තුර්කි ජනාධිපති රෙසෙප් තායිප් එර්දොගාන් මහතා උපුටා දක්වමින් එරට පුවත්පතක් ඒ බව වාර්තා කර තිබේ. මෙම ගිවිසුම නේටෝ සංවිධානයේ සාමාජිකයකු නොවන රටක් සමඟ තුර්කිය යුද අවි සම්බන්ධයෙන් අත්සන් තබන ලද වඩාත් වැදගත් ගිවිසුමක් බව පැවසෙන අතර ඇමෙරිකාව හා තුර්කිය අතර මතභේදයන් උත්සන්න වීමත් සමග තුර්කිය රුසියාව වෙත නැඹුරු වෙමින් ආරක්ෂාව සම්බන්ධයෙන් ක්‍රියාමාර්ග ගනිමින් සිටී.", "URL": "https://lankatruth.com/si/?p=40850", "Category": "විදෙස් පුවත්", "Parent URL": null}