{"Source": "Lankatruth", "Timestamp": "November 29, 2018", "Headline": "ජනාධිපති – කතානායක සාකච්ඡා අවසන්", "News Content": "පාර්ලිමේන්තුවේ ඇතිවී ඇති අර්බුදකාරි තත්ත්වය සම්බන්ධයෙන් කතානායක කරූ ජයසූරිය මහතා සහ ජනාධිපතිවරයා අතර විශේෂ සාකච්ඡාවක් අද පස්වරුවේ ජනාධිපති ලේකම් කාර්යාලයේදී පවත්වා තිබේ. සෑම අංශයකින්ම රට තුළ අස්ථාවර තත්ත්වයක් ඇති වෙමින් පවතින බවත්, විශේෂයෙන්ම රුපියල තවදුරටත් අවප්‍රමාණය වීම, ආයෝජන ක්ෂේත්‍රය හා සංචාරක කර්මාන්තයේ බිදවැටීම රටට තවදුරටත් දරා ගැනීමට අපහසු වන බැවින්, අවිනිශ්චිත තත්වයට ඉක්මන් විසඳුමක් ලබාදීම කළ යුතු බව කථානායවරයා මෙහිදී පෙන්වා දී ඇත. මෙහිදි කථානායකවරයා පෙන්වා දුන් කරුණු පිළිබඳව ජනාධිපතිවරයාගෙන් යහපත් ප්‍රතිචාරයක් පල වූ බවත් විසඳුමකට එළ‍‍ඹීමෙහිලා කථානායකවරයා ඉටු කරමින් සිටින කාර්ය භාරයද ජනාධිපතිවරයාගේ ඇගයීමට ලක්කර ඇති බවත් වාර්තා වේ. හෙට (30) දිනයේ දී විපක්ෂ නායකවරයා හා එක්සත් ජාතික පෙරමුණේ සෙසු නායකයින් සමඟ වෙන වෙනම සාකච්ඡා කර කඩිනම් විසඳුමකට එළඹීම සඳහා අවශ්‍ය ක්‍රියා මාර්ග ගැනීමට ජනාධිපතිවරයා එකඟ වු බවද වාර්තා වේ.", "URL": "https://lankatruth.com/si/?p=64403", "Category": "පුවත්", "Parent URL": null}