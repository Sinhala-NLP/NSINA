{"Source": "Lankatruth", "Timestamp": "December 14, 2017", "Headline": "දකුණු පළාත් අයවැයේදී මහින්ද පිල ආණ්ඩු පක්ෂය සමග එක්වෙයි – විරුද්ධ ජවිපෙ පමණයි", "News Content": "දකුණු පළාත් සභාවේ 2018 වර්ෂයේ අයවැය වැඩි ඡන්ද 41කින් සම්මත වී තිබේ. එක්සත් ජාතික පක්ෂය හා එක්සත් ජනතා නිදහස් සන්ධානයේ සියළු දෙනා එක්ව අයවැය සදහා පක්ෂව ඡන්දය ලබා දී ඇති අතර විරුද්ධව ඡන්දය ලබා දී ඇත්තේ ජනතා විමුක්ති පෙරමුණේ මන්ත්‍රීවරුන් පමණි. එක්සත් ජාතික පක්ෂය සහ එක්සත් ජනතා නිදහස් සන්ධානයහා එක්වමහින්ද පිල නියෝජනය කරන මන්ත්‍රී කණ්ඩායමද අයවැයට පක්ෂව ඡන්දය ලබාදීම විශේෂ සිදුවීමක් විය. දකුණු පළාත් ප්‍රධාන අමාත්‍ය ෂාන් විජේලාල් ද සිල්වා මහතා විසින් 2018 අය වැය යෝජනාව දකුණු පළාත් සභාවට ඉදිරිපත් කළ අතර දින දෙකක විවාදයකින් අනතුරුව ඡන්ද විමසීම පැවැත්විණි. මෙම අයවැය ලේඛනය අනුව 2018 වසර සඳහා පළාත් සභාවේ සමස්ත වියදම මිලියන 33911.5 වන අතර වාර්ෂික ආදායම 33411.4 ක් වන අතර අයවැය හිඟය මිලියන 500.1කි.", "URL": "https://lankatruth.com/si/?p=45147", "Category": "පුවත්", "Parent URL": null}