{"Source": "Lankatruth", "Timestamp": "July 26, 2023", "Headline": "රනිල්ගේ රාජ්‍ය ඇමති ඩයනා අධිකරණය බෙදයි", "News Content": "රාජ්‍ය ඇමති ඩයනා ගමගේ ශ්‍රී ලාංකික පුරවැසියෙකු නොවන නිසා පාර්ලිමේන්තු මන්ත්‍රී ධුරයක් දැරිය නොහැකි බවට අභියාචනාධිකරණයට ඉදිරිපත් කර තිබූ පෙත්සමේ තීන්දුව ඊයේ (25) ලබා දීමට නියමිතව තිබුණද එම පෙත්සම සලකා බැලූ විනිසුරුවරුන් දෙදෙනා පරස්පර මත දෙකක සිටි බැවින් පූර්ණ විනිසුරු මඩුල්ලක් ඉදිරියේ යළි මුල සිටම විභාග කිරීමට තීරණය කර තිබේ. ඒ අනුව ලබන සැප්තැම්බර් 14 වෙනි දින අදාළ පෙත්සම යළි සලකා බැලීම ආරම්භ කෙරේ. අභියාචනාධිකරණ විනිසුරුවරුන් වන නිශ්ෂංක බන්දුල කරුණාරත්න සහ එම්. ඒ. ආර්. මරික්කාර් ඉදිරියේ මේ දක්වා පෙත්සම සලකා බැලීම සිදුවිය.  ඩයනා ගමගේ රාජ්‍ය ඇමතිවරිය අධිකරණයට අපහාස සිදුකළ බවට චෝදනා ද මේ වනවිට එල්ල වී ඇති අතර ව්‍යාජ උප්පැන්න සහතික යොදා ගනිමින් විදේශ ගමන් බල පත්‍ර සැකසීම පිළිබඳව ද බරපතළ චෝදනා එල්ල වීතිබේ.  අධිකරණය ඉදිරියේ යුක්තිය පසිඳලීම විවිධ හේතු මත ප්‍රමාද කිරීම ස්වාභාවික යුක්ති මුල ධර්මය යටතේ යුක්තිය ඉටු නොවුවා සේ සලකන්නේ යැයි පිළිගෙන තිබෙන වර්තමානයේ මෙම නඩුව නැවත මුල සිට විභාග කිරීමට සිදුවී තිබේ.", "URL": "https://lankatruth.com/si/?p=149651", "Category": "පුවත්", "Parent URL": null}