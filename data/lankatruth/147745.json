{"Source": "Lankatruth", "Timestamp": "June 9, 2023", "Headline": "නෙදර්ලන්තයත් ජාතික ජන බලවේගයේ නායකයන් හමුවේ", "News Content": "ශ්‍රී ලංකාවේ සිටින නෙදර්ලන්ත තානාපතිනිය අද (09) පෙරවරුවේ ජනතා විමුක්ති පෙරමුණ ප්‍රධාන කාර්යාලයේදී ජාතික ජන බලවේගයේ නායක අනුර කුමාර දිසානායක සහ එම පක්ෂයේ වෛද්‍ය නලින්ද ජයතිස්ස හමුවී සාකච්ඡා පැවැත්වීය.  මෙම අවස්ථාව සඳහා නෙදර්ලන්ත තානාපති කාර්යාලයේ ජ්‍යෙෂ්ඨ ප්‍රතිපත්ති උපදේශක නාමල් පෙරේරා මහතා සහ ජාතික ජන බලවේගයේ ජාතික විධායක සභික වෛද්‍ය නලින්ද ජයතිස්ස සහෝදරයදඑක්ව සිටියහ.ශ්‍රී ලංකාව මුහුණ දෙමින් සිටින ආර්ථික අර්බුදය සහ සමාජ දේශපාලන තත්වය පිළිබඳව මෙහිදී දෙපාර්ශ්වයේ සාකච්ඡාවට ලක් විය. ඕලන්ද යටත්විජිත යුගයේ ලංකාවෙන් රැගෙන යන ලද කෞතුක භාණ්ඩ ප්‍රමාණයක් නැවත මෙරටට ලබා දීමට නෙදර්ලන්ත රජය විසින් ගෙන ඇති තීරණය පිළිබඳව ස්තූතිය පළ කිරීමටද ජාතික ජන බලවේගය මෙය අවස්ථාවක් කර ගත්තේය.ආසන්න මාස කිහිපය තුළ මෙරට සිටින විදේශ තානාපතිවරු රැසක් ජාතික ජන බලවේගයේ නායකයින් හමුවී සාකච්ඡා පැවැත්වීය. ඒ අතර ඇමරිකා එක්සත් ජනපදය, ජපානය, කැනඩාව, කොරියාව නවසීලන්තය, කොරියාව ඇතුළු රටවල් රැසක තානාපතිවරු මෙලෙස ජාතික ජන බලවේගයේ නායකයන් හමුවූහ.", "URL": "https://lankatruth.com/si/?p=147745", "Category": "පුවත්", "Parent URL": null}