{"Source": "Lankatruth", "Timestamp": "December 5, 2018", "Headline": "ජනාධිපතිවරයා නිසා ලෝකය ඉස්සරහා රටට තිබෙන පිළිගැනීම නැති වෙලා – ජවිපෙ මන්ත්‍රී නලින්ද ජයතිස්ස", "News Content": "ජනාධිපතිවරයා ව්‍යවස්ථාවට අනුව කටයුතු කළා නම් මේ අර්බුදය විසඳා ගත හැකිව තිබුණා. ව්‍යවස්ථාව පැත්තකට දාලා කටයුතු කරන ජනාධිපතිවරයෙක් නිසා ලෝකය ඉස්සරහා රටට තිබෙන පිළිගැනීම නැති වෙලා තිබෙනවා යැයි අද(05) පාර්ලිමේන්තුවේ කල්තැබීමේ විවාදය සදහා යෝජනාව ඉදිරිපත් කරමින් ජවිපෙ මන්ත්‍රී නලින්ද ජයතිස්ස මහතා ප්‍රකාශ කරන ලදි. එහිදී වැඩිදුරටත් කතා කල නලින්ද ජයතිස්ස මහතා .. ශ්‍රීලංකන් එයාලයින් එකේ ආදායම් සැලකිය යුතු මට්ටමකින් අඩු වෙලා. මේ රටේ ආර්ථිකයට හා රාජ්‍ය තාන්ත්‍රික භාවයට හානි වෙන විදියට කටයුතු කරන්න ජනාධිපතිට බෑ. මෙය රාජ්‍ය විරෝධී කුමන්ත්‍රණයක්. ඉතිහාසයේ කියවනකොට අපි කල්පනා කළාසේන සහ ගුත්තික අශ්ව වෙළෙන්දෝ දෙන්නෙකුට රාජ්‍ය බලය පැහැර ගන්න පුලුවන්ද කියලා. හැබැයි අද අප පේනවා එදා සේන සහ ගුත්තික දෙන්නා කරපු අද සිරිසේන සහ මහින්ද කරලා තිබෙනවා. එදා රාජ්‍ය විරෝධී කුමන්ත්‍රණය වගේම අදත් කුමන්ත්‍රණයක් වෙලා තිබෙනවා. මේ සම්බන්ධයෙන් අවශ්‍ය කටයුතු කළ යුතුයි. ජනාධිපති ඡන්දය දීපු නොමෙයි ඡන්දය නොදීපු අයටත් ලැජ්ජා හිතෙන තත්ත්වයක්. පංච තන්ත්‍රයේ කතාවක් තිබෙනවා නිල් සායාම් බාල්දියට වැටිච්ච නරියෙක් ගැන.(එම කතාව කියයි.)එදා විශ්වශර්මන් ලිව්වෙ නිල්පාට සායම් බාල්දියට වැටුණු නරියෙක් ගැන. අදත් ඒවගේ තමයි. එදා මනහ්කල්පිත කතාවක් අද අවුරුදු ගණනකට පස්සේ ඇත්ත කතාවක් බවට පත් වෙලා තිබෙනවා. මේ කුමන්ත්‍රණය තීරණාත්මකව පරාජය කළ යුතුයි. මේ පාර්ලිමේන්තුවේ මන්ත්‍රීවරු බහුතරයක් කටයුතු කළේ ඒ සඳහායි. එය පාර්ලිමේන්තුවෙදි, ශ්‍රේස්ඨාධිකරණයෙදි, අභියාචනාධිකරණයෙදි පරාදලා තිබෙනවා. යනුවෙන් ප්‍රකාශ කරන ලදි.", "URL": "https://lankatruth.com/si/?p=64729", "Category": "පුවත්", "Parent URL": null}