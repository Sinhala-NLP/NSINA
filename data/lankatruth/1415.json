{"Source": "Lankatruth", "Timestamp": "February 16, 2012", "Headline": "ආණ්ඩුවේ හෙන්චයියන්ගෙන් රාජ්‍ය බැංකුවලට පොලු !", "News Content": "ආණ්ඩුවේ විවිධ දේශපාලන බලවතුන්ගේ නියෝගමත රාජ්‍ය බැංකුවලින් නිකුතකර ඇති විශාල ණය ප්‍රමාණයක් ආපසු අයකරගැනීමට නොහැකිවනු ඇතැයි බැංකු ආරංචිමාරග සදහන් කරයි.  ලංකා බැංකුව, මහජන බැංකුව, ජාතික ඉතිරිකිරීමේ බැංකුව, ප්‍රාදේශීය සංවර්ධන බැංකු සහ ලංකා පුත්‍ර බැංකුව යන බැංකුවලින් ආණ්ඩුවේ දේශපාලන හිතවත්කම් මත ප්‍රමාණවත් සුරුකුම් ලබා නොගෙන නිකුත්කර තිබෙන රුපියල් කෝටිගණනක් අක්‍රීය ණය වශයෙන් පවතිනු ඇතැයි එම ආරංචි මාර්ග හෙලිකරයි. මේවන විටද ලංකාපුත්‍ර බැංකුවේ අක්‍රීය ණය අනුපාතය 60% ඉක්මවා ඇතැයි අනාවරණය වේ. අනෙකුත් රාජ්‍ය බැංකුවල මෙතරම් විශාල අක්‍රීය ණය ප්‍රමාණයක් නොමැති වුවද එම ණය ප්‍රමාණය ඉතා විශාල මුදලක් වනු ඇතැයි හෙලිවේ. මේ වන විට උද්ගතවෙමින් පවති බරපතල මූල්‍ය අර්බුදය හමුවේ බැංකුවලින් නිකුත්කරන ලද ණය ආපසු අයකර ගැනීම පොදුවේ ප්‍රශ්ණයක්වන අතර ආණ්ඩුවේ දේශපාලන අනුග්‍රාහකයන්ට නිකුත් කළ ණය අය කරගැනීම කෙසේවත් කළ නොහැකිවනු ඇතැයි අනුමාණ කෙරේ. මෙසේ ලබාගත් ණය විවිධ ව්‍යාපෘතිවලට යොදවන බව බැංකුවලට හගවා තිබුනද එවැනි ව්‍යාපෘති කිසිසේත් නොමැති තත්වයක් සහ ඇතැම් ව්‍යාපෘතිවලට ලබාගෙන ඇති ණය එම ව්‍යාපෘතිවල ප්‍රාග්ධනය මෙන් පස්ගුණයක් තරම් විශාල වන බවද අනාවරණය වේ. මේ නිසා මෙම ණය අයකරගැනීම බරපතල ප්‍රශ්ණයක් වනු ඇති බව කියවේ.", "URL": "https://lankatruth.com/si/?p=1415", "Category": "පුවත්", "Parent URL": null}