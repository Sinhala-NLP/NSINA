{"Source": "Lankatruth", "Timestamp": "October 2, 2017", "Headline": "නාසා හා රුසියාව එක්ව සඳ කක්ෂයට අභ්‍යවකාශ මධ්‍යස්ථානයක්!", "News Content": "ඇමෙරිකාව සහ රුසියාව එක්ව සඳෙහි කක්ෂය මත රඳවන අභ්‍යවකාශ මධ්‍යස්ථානයක් ගොඩනැගීම සඳහා කටයුතු සම්පාදනය කරමින් තිබෙන බව මාධ්‍ය වාර්තා කර ඇත. විශ්වය ගවේෂණය කිරීම සඳහා මිනිස් වර්ගයාට ලැබෙන අනගි අවස්ථාවක් ලෙස මෙම ව්‍යාපෘතිය හඳුන්වා ඇති අතර මෙම මධ්‍යස්ථානයට අයත් ප්‍රථම මොඩියුලය තැනීම 2022 වසරේදී ආරම්භවී 2024 දී නිමාකරණ බවද එතැන් සිට අභ්‍යවකාශයේ සැරිසැරීමටත් සඳට හා මාර්සි ග්‍රහයා කරා ගමන් කිරීමටත් හැකියාව ලැබෙන බව පැවසේ. මෙම අභ්‍යවකාශ මධ්‍යස්ථානය කරා යා හැකි විශේෂ ප්‍රවාහන යානයක් සැලසුමට අන්තර්ගත වී ඇති අතර, මගීන් සඳහා අභ්‍යවකාශයේ ඇති රළු, අන්තරායකාරී පරිසරයට ඔරොත්තු දෙන ආකාරයට යානය නිර්මාණය කරන බවද යානය සඳහා සූර්ය බලශක්තිය යොදා ගැනීමට සැලසුම් කර ඇති බවද වැඩිදුරටත් සඳහන් වේ.", "URL": "https://lankatruth.com/si/?p=41809", "Category": "විදෙස් පුවත්", "Parent URL": null}