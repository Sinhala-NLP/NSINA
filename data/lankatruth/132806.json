{"Source": "Lankatruth", "Timestamp": "April 24, 2022", "Headline": "නියෝජ්‍ය කතානායක ධුරයට ඡන්ද විමසීම නවතින හැඩ", "News Content": "පාර්ලිමේන්තු මන්ත්‍රී රංජිත් සියඹලා පිටිය නියෝජ්‍ය කතානායක ධුරයෙන් ඉල්ලා අස්වීමෙන් පුරප්පාඩු වූ එම ධුරය සඳහා නව මන්ත්‍රීවරයෙකු පත් කරගැනීම මැයි මස 04 වන දා සිදුකිරීමට නියමිත අතර එයට ඡන්ද විමසීමක් පැවැත්වීමට තිබූ ඉඩ කඩ ඇහිරෙමින් තිබෙන බව වාර්තා වේ. එම ධුරය සඳහා ආණ්ඩුවෙන් ස්වාධීන වූ හතලිස්දෙනාගේ කන්ඩායමේ මන්ත්‍රීවරයෙකු නම් කළහොත් ඒ සඳහා ආණ්ඩුවෙන් කිසිවෙකුත් ඉදිරිපත් නොකිරීමටද තීරණය වී ඇතැයි පැවසේ. ඒ ස්වාධීන මන්ත්‍රී කන්ඩායමේ මන්ත්‍රී වරයෙකු නියෝජ්‍ය කථානායක දුරය සඳහා ඉදිරිපත් කළහොත්, ඒ සඳහා පැවැත්වෙනඡන්දයේ දී ආණ්ඩුවේ පිරිසක්ද ඔහුට ඡන්දය දීමට ඉඩ ඇති බැවින් මෙම පියවර ගැනීමට ඔවුන්ගේ අවදානය යොමු වී ඇතැයිද පැවසේ.", "URL": "https://lankatruth.com/si/?p=132806", "Category": "පුවත්", "Parent URL": null}