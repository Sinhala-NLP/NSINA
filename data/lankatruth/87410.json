{"Source": "Lankatruth", "Timestamp": "December 17, 2019", "Headline": "ධනූෂ අනතුරට ලක්කළ හිමිනමට එරෙහිව තවමත් නීතිය ක්‍රියාත්මක නොවන්නේ පොහොට්ටු ප්‍රබලයින්ගේ බලපෑමෙන්…", "News Content": "පසුගිය 13 වැනිදා කලවාන ප්‍රදේශයේ සිතුවම් අදිමින් සිටි ධනූෂ ලක්ෂාන් නැමති 19 හැවිරිදි තරුණයෙකු අනතුරට ලක්කළ ඌරුමීවල කුසලඥාණ නැමති හිමිනමට එරෙහිව තවමත් නීතිය ක්‍රියාත්මක නොවන්නේ පොහොට්ටු පක්ෂයේ ප්‍රබල දේශපාලන ක්‍රියාකාරිණියක වන සෞඛ්‍ය ඇමති පවිත්‍රදේවී වන්නිආරච්චි මහත්තිමයගේ බලපෑම මත යැයි වාර්තා වේ. කලවාන ජාතික පාසලේ උසස්පෙළ අධ්‍යාපනය හදාරමින් සිටි මෙම තරුණයා මාර්ගය අසල සිතුවම් අදිමින් සිටියදී මෝටර් රථයක ගැටීමෙන් අනතුරට පත්ව මියගිය අතර එම මෝටර් රථය පදවාගෙන පැමිණ ඇත්තේ පොතුපිටිය මිළිඳුතලාව විහාරස්ථානයේ වැඩවාසය කරන ඌරුමීවල කුසලඥාණ නැමති හිමිනමක් විසිනි. එම අවස්ථාවේ එම හිමිනම රථයෙන් ඉවතට විත් කිහිපදෙනෙකුටම දුරකථන ඇමතුම් ලබාදී ඇති අතර පසුව එම ස්ථානයට පැමිණි රත්නපුර දිස්ත්‍රික් පාර්ලිමේන්තු මන්ත්‍රී ප්‍රේමලාල් ජයසේකර හෙවත් චොකාමල්ලි විසින් බව ඇසින් දුටුවෝ පවසති. එම හිමිනම අත්අඩංගුවට ගෙන නීතිය ක්‍රියාත්මක කරන්නැයි ප්‍රදේශවාසීන් විසින් නිවිතිගල පොලිස් ස්ථානය ඉදිරිපිට පසුගිය දා විරෝධතාවක්ද සිදුකර තිබෙන අතර දේශපාලන බලපෑම් මත නිසි පරිදි නීතිය ක්‍රියාත්මකවන්නේ නැතැයි ප්‍රදේශවාසීහු චෝදනා කරති. පොහොට්ටු පක්ෂයේ ක්‍රියාකාරී හිමිනමක් වන මෙම හිමිනමට එරෙහිව නීතිය ක්‍රියාත්මක කිරීමට බාධා කරමින් සිටින්නේ කාන්තා හා ළමා කටයුතු සමාජ ආරක්ෂණ, සෞඛ්‍ය හා පෝෂණ දේශීය වෛද්‍ය අමාත්‍ය පවිත්‍රා වන්නිරාරච්චි මහත්මිය විසින් යැයිද චෝදනා එල්ලවෙමින් තිබේ. අනතුරින් මියගිය ධනූෂ ලක්ෂාන්ගේ අවසන් කටයුතු ඊයේ (16) දිනයේ සිදුකෙරිණි. මූලාශ්‍ර මව්බිම", "URL": "https://lankatruth.com/si/?p=87410", "Category": "පුවත්", "Parent URL": null}