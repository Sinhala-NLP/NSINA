{"Source": "Lankatruth", "Timestamp": "August 2, 2023", "Headline": "මුදල් ඇමති රනිල් රාජ්‍ය බැංකු දණගස්වයි", "News Content": "මේ වනතුරු පවත්වාගෙන ආ සමෘද්ධි සහනාධාරය, එම බැංකු පද්ධතිය හරහා ලබාදීම නතර කර අස්වැසුම සහනාධාරය රාජ්‍ය බැංකුවලට යොමු කිරීමත් සමග දැඩි අර්බුදකාරී තත්වයක් නිර්මාණය වී ඇති අතර ගනුදෙනු කරුවන් එම බැංකු කෙරෙහි විශ්වාසය බිඳ දැමීමට හිතාමතා සැලසුම් කළ කුමන්ත්‍රණයක් දැයි බලවත් සැකයක් මතු වී තිබේ. ආසනක්න වශයෙන් ලක්ෂ 15ක් දෙනා මහජන බැංකුව සහ ලංකා බැංකුව වෙත අස්වැසුම ප්‍රතිලාභ ලබා ගැනීමට රට පුරා පෙළ ගැසී සිටිති. මේ දක්වා පවත්වාගෙන ආ තම දෛනික කටයුතු ඉටු කර ගැනීමට ප්‍රමාණවත් කාර්යමණ්ඩලවලට ඔරොත්තු නොදෙන තරම් පිරිසක් දිනපතා මෙම බැංකු දෙක වටා පෙළගැසී සිටින බවත් ඔවුන්ගේ කටයුතු ඉටු කර දීමට තරම් ප්‍රමාණවත් ලිපි ද්‍රව්‍ය සහ බැංකු පොත් ඇතැම් ශාඛාවල නොමැති බවත් හෙළි වී ඇත. රාජ්‍ය බැංකු ප්‍රතිව්‍යූහගත කරණය සිදු කිරීමට වර්තමාන මුදල් ඇමත සහ ජනාධිපති රනිල් වික්‍රමසිංහ ප්‍රතිපත්තිමය තීරණයක සිටින බව පෙන්වා දෙන එම බැංකු සේවකයින් අස්වැසුම ප්‍රතිලාභීන් ලක්ෂ 15කට ආසන්න ප්‍රමාණයක් එක් වරම තම බැංකුවලට යොමු වීමෙන් මේ දක්වා පවත්වාගෙන ආ දෛණික කටයුතු මෙන්ම අලුතින් පෙල ගැසී සිටින ජනතාවගේ කටයුතුද කිසිවක් නිසිලෙස කරගත නොහැකි මට්ටමක පවතී. මේ තත්වය තුළ ජනතාවගෙන් එල්ලවන අප්‍රසාදය උපයෝගී කර ගනිමින් මෙම බැංකු ප්‍රතිව්‍යූහගත කිරීමට පහසු අවස්ථාවක් නිර්මාණය කර ගැනීමේ ආණ්ඩුවේ කුමන්ත්‍රණයක් දියත් කර තිබේදැයි බලවත් සැකයක් මතු වී ඇති බව කළමනාකරුවන් සහ අනිකුත් කාර්යමණ්ඩලය සැක පහළ කරති. දේශීය ණය ප්‍රතිව්‍යූහගත කිරීම යටතේ මෙරට බැංකුවල ණය කපාහැරීමට මුලදී තිබුණු සාකච්ඡාව සම්බන්ධයෙන් විරෝධය එල්ල වීමත් සමග රනිල් වික්‍රමසිංහ ජනාධිපතිවරයා තර්ජනය කර තිබුණේ ණය බර බැංකුවලට බාරගන්නා ලෙසය.", "URL": "https://lankatruth.com/si/?p=149939", "Category": "ආර්ථික පුවත්", "Parent URL": null}