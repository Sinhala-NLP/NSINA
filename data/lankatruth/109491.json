{"Source": "Lankatruth", "Timestamp": "January 29, 2021", "Headline": "ජෝන් කීල්ස් පරදා LOLC පෙරමුණට", "News Content": "කොටස් වෙළඳපොල ලයිස්තුගත සමාගම් අතර මෙතෙක් කලත් පලමු ස්ථානයේ සිටි ජෝන් කීල්ස් සමාගම් සමූහය පරදා පෙරමුණ ගැනීමට LOLC හෝල්ඩින්ස් සමත් වී ඇතැයි කොළඹ කොටස් වෙළඳපොල වාර්තා කරයි. පෙරේදා වන විට සමස්ත වෙළඳපොල ප්‍රාග්ධන දර්ශකයට අනුව රුපියල් බිලියන 247.7 කට හිමිකම් කියමින් LOLC හොල්ඩින්ස් පෙරමුණට පැමිණෙන විට එතෙක් පලමු ස්ථානයේ සිටි ජෝන් කීල්ස් සමාගම් සමූහය රුපියල් බිලියන 225.8 වාර්තා කරමින් දෙවන ස්ථානයට පත්වී ඇත. මේ වන විට ශ්‍රී ලංකාවේ ධනවත්ම පුද්ගලයා ලෙස මාධ්‍ය වාර්තා කරන ඉෂාර නානයක්කාර LOLC සමාගමේ නිකුත් කර ඇති සමස්ත කොටස් ප්‍රමාණයෙන් 80% ට ආසන්න ප්‍රමාණයක හිමිකරු වේ.", "URL": "https://lankatruth.com/si/?p=109491", "Category": "ආර්ථික පුවත්", "Parent URL": null}