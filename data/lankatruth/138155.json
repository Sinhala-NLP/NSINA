{"Source": "Lankatruth", "Timestamp": "August 17, 2022", "Headline": "අපේ පාර්ලිමේන්තුව විකෘතියක් – ආචාර්ය හරිනි අමරසූරිය", "News Content": "රනිල් වික්‍රමසිංහ වත්මන් ජනාධිපති දූරයට පත්කිරීමත් සමගම වර්ථමාන පාර්ලිමේන්තුවේ විකෘතිය පැහැදිලි වී ඇති බවත් මේ වන විට ඇති වී ඇති විකෘතිය නිවැරදි කිරීම සඳහා මැතිවරණයක් අවශ්‍ය බවත් ජාතික ජනබලවේගයේ පාර්ලිමේන්තු මන්ත්‍රී ආචාර්ය හරිනි අමරසූරිය අද (17) කළුතර පැවති වැඩසටනකින් අනතුරුව මාධ්‍ය වෙත ප්‍රකාශ කර සිටියාය. ආචාර්ය හරිනි අමරසූරිය වැඩි දුරටත් කියා සිටියේ ” අපි පැහැදිලි තීරණයක් අරන් තියෙන්නේ මේ සර්ව පාක්ෂික ආන්ඩුවට අපි සහය දෙන්නේ නෑ කියලා. මොකද ඇත්තටම සර්ව පාක්ෂික ආන්ඩුව කියලා දෙයක් නෑ දැන්. ඇත්තටම තියෙන්නේ රනිල්, රාජපක්ෂ සමඟ අටවාගත් ආන්ඩුවක්. ඔහු ඉදිරිපත් කලේ ඔහුගේ ප්‍රතිපත්තිය. දැන් ඒක යම්කිසි විදිහක සාධාරණීයකරණයක් ලබා ගැනීම සඳහා අනෙක් පක්ෂ වලට එකතුවෙන්න කියනවා. වෙන කෙනෙක්ගේ ප්‍රතිපත්ති ක්‍රියාත්මක කරන්න සාධාරණීයකරණය ලබාදෙන්න අපිට එකතුවෙන්න කීසිම හේතුවක් නෑ. ඇත්තටම සර්ව පාක්ෂික ආන්ඩුවකට තිබුන මොහොත දැන් ගිහින්. රනිල් වික්‍රමසිංහ ජනාධිපති වීමත් සමඟ පැහැදිලි වෙන්නේ අපේ පාර්ලිමේන්තුව කොච්චර විකෘතියක්ද කියලා. ඒක ව්‍යවස්ථානුකූල වුණාට ව්‍යවස්ථාවේ හැංගිලා ඉඳගෙනම ව්‍යවස්ථාව පාවිච්චි කරලා ජනතා මතයට ප්‍රහාරයක් එල්ල කරන එකයි මේ කරන්නේ. අපිට ඒකට කිසිසේත්ම එකඟ වෙන්න බැහැ. මේ නිර්මාණය වෙලා තියන විකෘතිය නිවැරදි කරන්න තමා අපි මැතිවරණයක් ඉල්ලන්නේ. “", "URL": "https://lankatruth.com/si/?p=138155", "Category": "පුවත්", "Parent URL": null}