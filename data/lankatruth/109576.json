{"Source": "Lankatruth", "Timestamp": "January 30, 2021", "Headline": "කෑගල්ලේ ගමක් ලොක්ඩවුන් – සූදු පිටියක් නිසා තවත් පොකුරක්", "News Content": "කෑගල්ල සෞඛ්‍ය වෛද්‍ය නිලධාරි බල ප්‍රදේශයේ බුළුගහදෙණිය මහජන සෞඛ්‍ය පරීක්ෂක කොට්ඨාශයට අයත් සමගිගම ඇටෝරැවාව ප්‍රදේශයෙන් කෝවිඩ් – 19 වයිරසය ආසාදිත පුද්ගලයන් 04 දෙනෙකු හඳුනා ගැනීමත් සමග එම ප්‍රදේශයට සංචරණ සීමා පැනවීමට කටයුතු කර තිබේ. මේ වනවිට එම ප්‍රදේශයෙන් ආසාදිතයින් 08 දෙනෙකු හඳුනාගෙන ඇත. බුළුගහදෙණිය මහජන සෞඛ්‍ය පරීක්ෂක බණ්ඩාර අත්තනායක පවසන්නේ එහි පවුල් 15ක් ස්වයං නිරෝධායනයට යොමු කර ඵම ප්‍රදේශයට සංචරණ සීමා පැනවීමට සෞඛ්‍ය අංශ සහ පොලිසිය ඵක්ව කටයුතු යොදා ඇති බවය. මෙම ආසාදිත පොකුර ප්‍රදේශයේ සූදු පිටියකින් ඇරඹූ බවත් ඵම නිවසේ උපන්දින සාදයක් පැවැත් වූ බවටද මේ වනවිට අනාවරණය වී ඇති බව සෞඛ්‍ය අංශ වැඩිදුරටත් සඳහන් කරයි. ඇටෝරැවාව ප්‍රදේශයේ පුද්ගලයන් 65දෙනකු සඳහා PCR පරික්ෂණ සහ රැපිඩ් ඇන්ටිජන් පරීක්ෂණ සිදුකිරීමට කෑගල්ල සෞඛ්‍ය වෛද්‍ය නිලධාරි කාර්යාලය මගින් ඊයේ (29) කටයුතු යොදා තිබිණි. එහිදි සිදුකළ ඇන්ටිජන් පරික්ෂණයෙන් කෝවිඩි – 19 වයිරසය අසාදිත පුද්ගලයන් 04දෙනකු හඳුනාගෙන ඇති අතර PCR පරික්ෂණවල ප්‍රතිඵල දින 03කදී ලැබිමට නියමිතය. කෑගල්ල දිස්ත්‍රික්කය තුළ මේ වනවිට කොවිඩ් මරණ 12ක් වාර්තා වී ඇති අතර වෛරසය ආසාදිත පුද්ගලයන් 2,022 දෙනෙකු හඳුනාගෙන ඇත.", "URL": "https://lankatruth.com/si/?p=109576", "Category": "කොවිඩ් -19 (කොරෝනා ) පුවත්", "Parent URL": null}