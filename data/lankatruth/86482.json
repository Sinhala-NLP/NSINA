{"Source": "Lankatruth", "Timestamp": "December 1, 2019", "Headline": "අ.පො.ස. සාමාන්‍ය පෙළ විභාගය හෙටින් ඇරඹේ", "News Content": "අධ්‍යන පොදු සහතිකපත්‍ර සමාන්‍ය පෙළ විභාගය හෙටින්(02) ආරම්භවීමට නියමිතය. විභාග අපේක්ෂකයන් විභාග ප්‍රවේශපත්‍රය සහ අනන්‍යතා සහතිකයක් ඉදිරිපත්කිරීම අත්‍යාවශ්‍ය බවත් විභාග කාලසටහනේ දැක්වෙන වේලාවට පැය භාගයකට පමණ පෙර විභාග මධ්‍යස්ථාන වෙත පැමිණ සිටීම වැදගත් බවත් විභාග දෙපාර්තමේන්තුව සඳහන් කරයි. විභාග ප්‍රමේශපත්‍ර මෙතෙක් නොලැබුණු අපේක්ෂකයන්ට, විභාග දෙපාර්තමේන්තුවේ WWW.DOENETS.LK වෙබ් අඩවියට පිවිසීමෙන් ප්‍රවේශ පත්‍රයේ පිටපතක් ලබාගත හැකියි. විභාගය සම්බන්ධ වෙනත් ගැටලුවක් වෙතොත් විභාග දෙපාර්තමේන්තුවේ 1911 දුරකථන අංකයට ඇමතීමෙන් ඒ සම්බන්ධව විමසීමක් කළ හැක. මෙවර සාමාන්‍ය පෙළ විභාගය සඳහා විභාග අපේක්ෂකයන් 17000ක් පමණ ලියාපදිංචිවී ඇත. ලබන 12 වැනිදා සාමාන්‍ය පෙළ විභාගයේ ලිඛිත විභාග කටයුතු අවසන්වීමට නියමිතය.", "URL": "https://lankatruth.com/si/?p=86482", "Category": "පුවත්", "Parent URL": null}