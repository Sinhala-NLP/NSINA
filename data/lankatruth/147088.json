{"Source": "Lankatruth", "Timestamp": "May 17, 2023", "Headline": "පොල්තෙල් ව්‍යාපාරිකයෙකු වෙඩි තබා ඝාතනය කරලා", "News Content": "පදවිය මහසෙන්පුර ප්‍රදේශයේ නිවසකට පැමිණි පිරිසක් සිදු කළ වෙඩි තැබීමකින් සුළු පරිමාණයෙන් පොල්තෙල් ව්‍යාපාරයක් පවත්වාගෙන යන්නෙකු වූ එම ප්‍රදේශයේම පදිංචි සම්පත් නමැති 38 හැවිරිදි දෙදරු පියකු මියගොස් ඇතැයි පදවිය පොලිසිය පවසයි. ඔහු ඊයේ (16) රාත්‍රියේ නිවසේ සිටියදී යතුරු පැදි දෙකකින් ආ තිදෙනකු T56 ගිනි අවියකින් මෙම වෙඩි තැබීම සිදුකර ඇති බව පොලිසිය සඳහන් කරයි. මෙම වෙඩි තැබීම සම්බන්ධයෙන් 119ට ලැබුණු තොරතුරකට අනුව පොලිසිය එම ස්ථානයට ගොස් ඇති අතර වෙඩි වැදීමෙන් තුවාල ලැබූ පුද්ගලයා පදවිය රෝහලට ඇතුළත් කරන අවස්ථාවේදීත් මියගොස් සිට ඇති බව පොලිසිය වැඩිදුරටත් පවසයි.", "URL": "https://lankatruth.com/si/?p=147088", "Category": "පුවත්", "Parent URL": null}