{"Source": "Lankatruth", "Timestamp": "April 2, 2019", "Headline": "රථ වාහන වැරදි 5ක අවම දඩය රුපියල් 25,000 දක්වා වැඩි කිරීමේ ගැසට් නිවේදනයක්", "News Content": "රථ වාහන වැරදි 5ක අවම දඩය රුපියල් 25000 දක්වා වැඩි කර ඇත. වලංගු රියදුරු බලපත්‍රයක් නොමැතිව රිය ධාවනය, රියදුරු බලපත්‍රයක් නොමැති තැනැන්තන් සේවා නියුක්ත කිරීම, මත්පැන් හෝ මත්ද්‍රව්‍ය භාවිතයෙන් අනතුරුව රිය ධාවනය, දුම්රිය මාර්ගයක් තුළට අපරීක්ෂාකාරීව මෝටර් වාහනයක් ඇතුළත් කිරීම, වලංගු අක්ෂණ ආවරණයක් නොමැතිව රිය ධාවනය, අධික වේගයෙන් රිය ධාවනය සහ වමෙන් ඉස්සර කිරීමේ දඩය යන වැරදි සඳහා අයකළ දඩය මේ අනුව ඉහළ ගොස් ඇත. මේ සම්බන්ධව මහජනතාව දැනුවත් කරමින් ඊයේ(02) මධ්‍යම රාත්‍රියේ ගැසට් නිවේදනයක් නිකුත් කර ඇති අතර රථවාහන වැරදි සඳහා පනවන සංශෝධිත දඩ ගාස්තු ඉදිරියේදී පාර්ලිමේන්තුවට ඉදිරිපත් කර නීතියක් බවට පත් කිරීමටත් මෝටර් රථ ප්‍රවාහන පනත සංශෝධනය කරීමටත් අපේක්ෂා කරන බව ප්‍රවාහන සහ සිවිල් ගුවන්සේවා අමාත්‍යාංශය පවසයි. මෑතක සිදුවූ දරුණු ගණයේ අනතුරු රැසක් සම්බන්ධව විමසා බැලීමේදී රියදුරන් මාර්ග නීති උල්ලංඝනය කරමින් රථවාහන ධාවනයේ යෙදීම බොහෝ දෙනෙකුට මාරක අනතුරු සිදුකිරීමට හේතුවී ඇත. මේ අනුව මාර්ග නීති උල්ලංඝනය කිරීමේ සහ රථ වාහන වැරදි සඳහා වූ පනවන අවම දඩ මුදල රුපියල් 2500 දක්වා වැඩි කළ යුතු බවට කළ යුතු බවට ද යෝජනාවක් කැබිනට් මණ්ඩලයේදී අනුමත විය. මුදල් අමාත්‍යාංශයේ නිලධාරීන්, සිවිල් ගුවන්සේවා අමාත්‍යාංශ නිලධාරීන්, බස්රථ සහ ත්‍රීරෝද රථ සංගම් නියෝජිතයින් එක්ව පැවැත්වූ සාකච්ඡාවකින් අනතුරුව හඳුනාගත් රථ වාහන වැරදි 7ක් සම්බන්ධව පනවන අවම දඩ මුදල රුපියල් 25,000 දක්වා වැඩි කිරීම තීරණය වී ඇත. කෙසේ වෙතත් එම මුදල අසාධාරණ බවට බස්රථ සංගම් සහ ත්‍රීරෝද රථ සංගම් විරෝධය පලකර ඇති අතර ඔවුන් විරෝධතාවයකට යෑම වැලැක්වීමට, නැවත වරක් එම යෝජනාව සම්බන්ධව ජනාධිපතිවරයා විසින් පත්කළ කමිටුවක් මගින් විමසා බැලීමට තීරණය වී ඇත. අපරික්ෂාකාරීව දුම්රිය මාර්ග හරහා වාහන ඇතුළු කිරීම සම්බන්ධව නව දඩයක් මෙහිදී හඳුන්වාදී ඇති අතර නියමිත වයසට අඩු වයසේ තැනැත්තන් රිය පැදවීම, අපරික්ෂාකාරීව හෝ අනතුරුදායක ආකාරයකින් හෝ අන්තරාදායක වේගයකින් මෝටර් වාහනයක් ධාවනය කිරීම, වෙනත් තැනැත්තන් කෙරෙහි නොසැලකිලිමත්ව හෝ යුක්ති සහගත සැලකිල්ලක් නොමැතිව රිය ධාවනය, ජංගම දුරකථන භාවිතය යන වැරදි සඳහාද ඉදිරියේදී දඩ මුදල් වැඩි කිරීමට අපේක්ෂා කෙරේ.", "URL": "https://lankatruth.com/si/?p=71421", "Category": "පුවත්", "Parent URL": null}