{"Source": "Lankatruth", "Timestamp": "January 22, 2019", "Headline": "කෝටි 100ක හෙරොයින් සමඟ දෙස් විදෙස් 05ක් අත්අඩංගුවට", "News Content": "රුපියල් කෝටි 100කට අධික වටිනාකමින් යුතු හෙරොයින් මත්කුඩු තොගයක් සමඟ ඇමරිකානු ජාතිකයන් දෙදෙනෙකු, ඇෆ්ගනිස්ථානු ජාතිකයන් දෙදෙනෙකු සහ කෝටිපති ව්‍යාපාරිකයෙකු කොල්ලුපිටියේදී අත්අඩංගුවට ගෙන ඇත. පොලිස් විශේෂ කාර්ය බලකායට ලැබුණු තොරතුරක් මත කොල්ලුපිටියේ සුපිරි නිවාස සංකීර්ණයකදී මොවුන් අත්අඩංගුවට ගෙන තිබේ. ඔවුන් සතුව තිබී හෙරොයින් මත් කුඩු කිලෝ 90ක් පමණ අත්අඩංගුවට ගෙන ඇත.", "URL": "https://lankatruth.com/si/?p=66830", "Category": "පුවත්", "Parent URL": null}