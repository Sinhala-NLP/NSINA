{"Source": "Lankatruth", "Timestamp": "March 17, 2020", "Headline": "මෙරට කොරෝනා ආසාදිතයින් ගණන 34 දක්වා ඉහළට", "News Content": "මෙරටින් හමුවී ඇති කොරෝනා වෛරසය ආසාදනය වූ රෝගීන් ගණන 34ක් දක්වා ඉහළ ගොස් ඇති බව සෞඛ්‍ය අමාත්‍ය පවිත්‍රා වන්නිආරච්චි මහත්මිය පවසයි. කොරෝනා වෛරසය හෙවත් කොවිඩ් 19 ව්‍යාප්තිය වැළැක්වීමට පිහිටුවා ඇති මෙහෙයුම් මධ්‍යස්ථානයේ අද (17) පැවැත්වෙන විශේෂ මාධ්‍ය හමුව අමතමින් අමාත්‍යවරයිය මේ බව පැවසී ය. ඊයේ (16) වනවිට මෙරටින් හමුවී ඇති කොරෝනා වෛරසය ආසාදනය වූ රෝගීන් ගණන 28ක් වූ අතර මේ වනවිට එම ගණනට තවත් රෝගීන් 06ක් එකතුවී තිබේ. සමාජයට රෝගය බෝ කිරීමෙන් වැලකි සිටින්නට වග බලා ගන්නා ලෙසටද අමාත්‍යවරිය විදෙස්ගතවී මෙරටට පැමිණෙන ජනතාවට පැවසී ය.", "URL": "https://lankatruth.com/si/?p=91134", "Category": "පුවත්", "Parent URL": null}