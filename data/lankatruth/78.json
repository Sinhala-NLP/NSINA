{"Source": "Lankatruth", "Timestamp": "October 23, 2011", "Headline": "අයවැයේ ඉලක්කම් ප්‍රෝඩාවට එරෙහිව ජවිපෙන් උද්ඝෝෂණයක්", "News Content": "අයවැය මගින් තවදුරටත් ජනතාව රැවටීමට ඉඩ නොදී මෙරට රාජ්‍ය හා පෞද්ගලික අංශයේ, වතු ක්ෂේත්‍රයේ සේවකයින්ට වැටුප් වැඩිකිරීම, ගොවියන්, කර්මාන්තකරුවන්, ධීවරයන් ඇතුළු නිෂ්පාදන ෙක‍ෂ්ත්‍රවල නියැලෙන්නන්ට සහ රටේ සියළුම ජනතාවට සහන ලබාදෙන ලෙස ආණ්ඩුවට බලකරන දැවැන්ත උද්ඝෝෂණයක් පැවැත්වීමට තීරණය කර ඇති බව ජවිපෙ මාධ්‍ය ඒකකය පවසයි. මෙම දැවැන්ත උද්ඝෝෂණය ඔක් 24 දින සවස 3.30 ට කොටුව දුම්රිය පල ඉදිරිපිටදී ජනතා විමුක්ති පෙරමුණට අනුබද්ධ සමාජවාදී කම්කරු සංගමය, සමාජවාදී ශිෂ්‍ය සංගමය, සමාජවාදී තරුණ සංගමය, සමාජවාදී කාන්තා සංගමය, සමාජවාදී ගොවි සංගමය යන සියළු ක්ෂේත්‍රයන්ගේ සහභාගිත්වයෙන් පැවැත්වීමට ද කටයුතු යොදා තිබේ. ආණ්ඩුව 2011 වර්ෂයේ අයවැයෙන් ජනතාවට දුන් පොරොන්දු රාශියක් තවමත් ඉටු නොකර තිබියදී 2012 වසර වෙනුවෙන් ඉදිරිපත් කර තිඛෙන අයවැය විසර්ජන පනත ජනතාව මුලාකරන ඉලක්කම් විජ්ජාවක් බවට පත්ව තිඛෙන බව පසුගියදා අයවැය විසර්ජන පනත සම්බන්ධයෙන් පැවැති මාධ්‍ය හමුවකදී ජවිපෙ ප්‍රධාන ලේකම්වරයා පැවසීය.", "URL": "https://lankatruth.com/si/?p=78", "Category": "පුවත්", "Parent URL": null}