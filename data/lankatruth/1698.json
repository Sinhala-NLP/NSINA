{"Source": "Lankatruth", "Timestamp": "March 9, 2012", "Headline": "නියෝජ්‍ය ඇමතිගේ රියකට ජීවිතයක් බිලි", "News Content": "අද (09) පස්වරුවේ නියෝජ්‍ය ඇමති දුමින්ද දිසානායක මහතාගේ පරිවාර රියකට පුද්ගලයෙකු යටකරගෙන ගොස් ඇති අතර ඔහු එම ස්ථානයේදීම මිය ගොස් ඇතැයි වාර්තා වේ. තලාව එප්පාවල මාර්ගයේ එළිය දිවුල්වැව ප‍්‍රදේශයේදී මෙම අනතුර සිදුවී ඇති අතර එම ප‍්‍රදේශයේම පදිංචිකරුවෙකු මෙසේ මරණට පත්වී ඇත.  ප‍්‍රදේශවාසීන් විසින් එප්පාවල පොලීසියට මෙම සිද්ධිය දන්වා ඇති අතර පොලීසිය විසින් එම වාහනය සහ සැකකරුවන් අත්අඩංගුවට ගෙන නොමැති බව පවසමින් ප‍්‍රදේශවාසීන් මාර්ගය හරස්කර උද්ඝෝෂණ පවත්වන බව ද වාර්තා වේ.", "URL": "https://lankatruth.com/si/?p=1698", "Category": "පුවත්", "Parent URL": null}