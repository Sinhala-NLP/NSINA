{"Source": "Lankatruth", "Timestamp": "March 19, 2022", "Headline": "කිරිපිටි මිල යළිත් ඉහළට", "News Content": "නැවතත් කිරිපිටි මිල ඉහළ දැමීමට කිරිපිටි ආනයනකරුවන්ගේ සංගමය තීරණය කර තිබේ. ඒ අනුව ග්‍රෑම් 400 ආනයනික කිරිපිටි පැකට්ටුවක මිල රුපියල් 250කින් ඉහළ දැමීමට කටයුතු කර ඇති අතර කිලෝග්‍රෑම් එකේ කිරිපිටි පැකට්ටුවක මිල රුපියල් 600කින් ඉහළ දැමීමට කටයුතු කර ඇත. ඒ අනුව රුපියල් 540ක මිලකට පැවති ග්‍රෑම් 400ක ආනයනික කිරිපිටි පැකට්ටුවක නව මිල රුපියල් 790 දක්වා ඉහළ ගොස් තිබේ. එමෙන්ම රුපියල් 1,345ක මිලකට පැවති කිලෝග්‍රෑම් 1 කිරිපිටි පැකට්ටුවක මිල රුපියල් 1,945ක් දක්වා ඉහළ ගොස් ඇත. ⁣ලෝක වෙළෙඳපොළේ කිරිපිටි මිල ඉහළ යාම සහ රට තුළ කිරිපිටි ආනයනයට අවශ්‍ය ඩොලර් හිඟය මෙම මිල ඉහළ දැමීම සඳහා හේතුව බව එම සංගමය සඳහන් කර තිබේ.", "URL": "https://lankatruth.com/si/?p=130217", "Category": "ආර්ථික පුවත්", "Parent URL": null}