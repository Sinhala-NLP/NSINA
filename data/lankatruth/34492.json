{"Source": "Lankatruth", "Timestamp": "May 17, 2017", "Headline": "මහින්ද පිලේ තවත් මන්ත්‍රීවරයෙක් මෛත්‍රී පිලට", "News Content": "උතුරු මැද පළාත් සභාවේ ඉඩම් වාරිමාර්ග මහාමාර්ග ග්‍රාම සංවර්ධන නිවාස හා කාන්තා කටයුතු පිළිබද ඇමති එච්.බි සේමසිංහ මහතා එම අමාත්‍යධුරයෙන් ඉවත් කිරීමෙන් පසු ඇති වූ පුරප්පාඩුව සඳහා පළාත් ආණ්ඩුකාර පි.බි.දිසානායක මහතා ඉදිරියේ අද (17) එහි දිවුරුම් දුන් එක්සත් ජනතා නිදහස් සංධානයේ පළාත් සභා මන්ත්‍රි සරත් ඉලංගසිංහ මහතාද පෙරේදා (15) දින මහින්ද පිල සමග එක්ව වත්මන් මහ ඇමතිවරයාට එරෙහිව දිව්රුම් ප්‍රකාශ අත්සන් කළ මන්ත්‍රීවරයෙකු බව වාර්තා වේ. එසේම උතුරු පළාත් සභාවේ ප්‍රවාහන, ක්‍රීඩා, යෞවන කටයුතු, කර්මාන්ත හා වාණිජ අමාත්‍ය ධුරය හෙබවූ එස්.එම් රංජිත් මහතාගේ ඉල්ලා අස්වීමෙන් පුරප්පාඩු වූ එම ඇමති ධුරය සඳහා ඊයේ (16) දින දිවුරුම් දුන් සුසිල් ගුණරත්න මහතාද අදාළ දිවුරුම් පෙත්සමට අත්සන් තබා සිටි අයෙකු වන අතර ඔහු ඊයේ පැවසුවේ තවත් කිහිපදෙනෙකුම මෛත්‍රී පිලට එක්වීමට නියමිත බවය. උතුරු මැද පලාත් සභාවේ වත්මන් ප්‍රධාන අමාත්‍යවරයා ඉවත් කර හිටපු ප්‍රධාන ඇමති එස්.එම් රංජිත් මහතා යළි මහ ඇමතිවරයා ලෙස පත්කරන ලෙස ඔවුන් පෙරේදා දින දිවුරුම් ප්‍රකාශ අත්සන් කර තිබිණ. පෙරේදා වනවිට පළාත් සභාවේ 33ක් වූ සම්පූර්ණ සභික සංඛ්‍යාවෙන් සභිකයින් 17දෙනෙකුම මහින්ද පිල සතුවූ අතර අද වනවිට එය 15 දක්වා අඩු වී ඇත. 2017.05.16  2017.05.17", "URL": "https://lankatruth.com/si/?p=34492", "Category": "පුවත්", "Parent URL": null}