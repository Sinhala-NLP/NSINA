{"Source": "Lankatruth", "Timestamp": "February 21, 2021", "Headline": "හම්බන්තොට වරාය ගිවිසුම අවුරුදු 198කට වුනත් දික් කරන්න පුලුවන් – දිනේෂ්", "News Content": "චිනය සමඟ අත්සන් කර ඇති ගිවිසුම අනුව හම්බන්තොට වරාය අවුරුදු 198කට වුවත් චීනය යටතේ තබා ගත හැකි යැයි විදේශ කටයුතු අමාත්‍ය දිනේෂ් ගුණවර්ධන පවසයි. “පසුගිය රජය විසින් චීනය සමඟ අත්සන් කළ ගිවිසුමට අනුව බදු කාල සිමාව අවුරුදු 99න් අවසන් වන්නේ නැතිව තවත් කාලයකට දීර්ඝ කරන්න පුලුවන්. බදුකාලසීමාව තවත් අවුරුදු 99ක් දක්වා වුනත් දීර්ඝ කරන්න පුලුවන්.” ඇමති දිනේෂ් ගුණවර්ධන පවසයි. සතිඅන්ත ඉංග්‍රීසි පුවත්පතක් සමඟ සාකච්ඡාවකට එක්වෙමින් මෙම අදහස් පලකර ඇති ඇමතිවරයා වර්තමාන රජය විසින් මෙම බදු කාල සිමාව දීර්ඝ කිරිමේ කොන්දේසිය වෙනස් කිරීමට කටයුතු කරනවා දැයි ඇසු ප්‍රශ්නයට පිළිතුරක් නොදී “චීනය අපේ දීර්ඝකාලින මිතුරෙක්” බව පවසා මඟහැර ගොස් ඇත. එදා එක්සත් ජාතික පෙරමුණු ආණ්ඩුව විසින් හම්බන්තොට වරාය චීනයට පැවරීමේ පනත පාර්ලිමේන්තුවට ඉදිරිපත් කළ අවස්ථාවේදිද දිනේෂ් ගුණවර්ධන ඇතුළු පොහොට්ටුවේ සහ ශ්‍රී ලංකා නිදහස් පක්ෂයේ මන්ත්‍රී කන්ඩායම පනතට විරුද්ධ නොවී මඟහැර ගිය අතර හම්බන්තොට වරාය චීනයට පැවරීමේ පනතට පාර්ලිමේන්තුවේදී විරුද්ධ වුයේ ජනතා විමුක්ති පෙරමුණේ මන්ත්‍රීවරු සහ තවත් මන්ත්‍රීවරු දෙදෙනෙකු පමණි.", "URL": "https://lankatruth.com/si/?p=111065", "Category": "ආර්ථික පුවත්", "Parent URL": null}