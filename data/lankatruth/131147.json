{"Source": "Lankatruth", "Timestamp": "April 2, 2022", "Headline": "ලංකාවට එවන ඩොලර් 62%කින් වට්ටලා", "News Content": "විදේශ රැකියා කරන ශ්‍රී ලාංකිකයින් මෙරටට එවන ඩොලර් ප්‍රමාණය (විදේශ විනිමය) 2021 ජනවාරි මාසයට වඩා 2022 ජනවාරි මාසයේදී 61.6%කින් බිඳ වට්ටවා ඇත. ආණ්ඩුව විදේශ විනිමය ප්‍රතිපත්තිය සම්බන්ධයෙන් පසුගිය කාලයේ අනුගමනය කළ අමනෝඥ ක්‍රියාකලාපය නිසා මෙම බිඳ වැටීම සිදුවී තිබේ. එම ක්‍රියාමාර්ගවලින් මෙරට විදේශ විනිමය සම්බන්ධ කළු කඩය විශාල වශයෙන් තහවුරු විය. මේ බව 2021 ජනවාරියේදී විදේශ රැකියා නියුක්තිකයන්ගෙන් මෙරටට ලැබී තිබුණු ඩොලර් මිලියන 675 මේ වසරේ ජනවාරි මාසයේදී ඩොලර් මිලියන 259ක් දක්වා බිඳ වැටීමෙන් තහවුරු වී ඇත. මේ වනවිට ඩොලරයේ රුපියල් විනිමය අනුපාතිකය පාවීමට ඉඩහැර තිබුණ ද නිල විනිමය මාර්ග හරහා රට තුළට විදේශ මුදල් ගලා ඒම තවමත් යථා තත්වයට පත්ව නැත.", "URL": "https://lankatruth.com/si/?p=131147", "Category": "ආර්ථික පුවත්", "Parent URL": null}