{"Source": "Lankatruth", "Timestamp": "February 25, 2021", "Headline": "වෛද්‍ය පරිපානය බිඳ වැටිලා… ජ්‍යෙෂ්ඨ තනතුරු 80ක් හිස්… GMOA", "News Content": "මේ වනවිට පුරප්පාඩු වී ඇති ජ්‍යෙෂ්ඨ වෛද්‍ය පරිපාලන තනතුරු 80කට අධික ප්‍රමාණයක් පිරිවීමට නොහැකිවීම හරහා වෙද්‍ය පරිපාලනය බිඳවැටීමට සලස්වා ඇතැයි රජයේ වෛද්‍ය නිලධාරීන්ගේ සංගමය සෞඛ්‍ය බලධාරින්ට චෝදනා කරයි. එම තනතුරු අතර රෝහල් අධ්‍යක්ෂ තනතුරු මෙන්ම සෞඛ්‍ය අමාත්‍යාංශයේ අධ්‍යක්ෂ තනතුරුද වැඩබලන පත්වීම් බවට පරිවර්තනය වී ඇතැයි එම සංගමය පෙන්වා දෙයි. මෙම අර්බුදය සම්බන්ධයෙන් සෞඛය ඇමැතිවරිය, සෞඛ්‍ය ලේකම් හා සෞඛ්‍ය සේවා අධ්‍යක්ෂ ජනාරාල්වරයා සමග සාකච්ඡාවට කිහිපයක්ම පවත්වා යෝජනා කිහිපයක් ඉදිරිපත් කර ඇතැයි එම සංගමයේ ලේකම් වෛද්‍ය සෙනාල් ප්‍රනාන්දු සඳහන් කරයි. මෙම ක්‍රියාවලිය සඳහා අවශ්‍ය ක්‍රියාමාර්ග ගැනීම තවදුරටත් සිදු නොවන්නේ නම් ගත යුතු ඉදිරි වෘත්තීය සමිති ක්‍රියාමාර්ග සම්බන්ධ විශේෂ වාර්තාවක් රජයේ වෛද්‍ය පරිපාලන අනු කමිටුව මගින් විධායක කමිටුවට භාරදීමෙන් පසු, එය මේ මස පැවැත්වෙන මධ්‍යම කාරක සභාවේදී සාකච්ඡා කොට අවසන් ක්‍රියාමාර්ග සැලසුම් කිරීමට නියමිතව ඇතැයි වෛද්‍ය සෙනාල් ප්‍රනාන්දු සඳහන් කරයි.", "URL": "https://lankatruth.com/si/?p=111468", "Category": "පුවත්", "Parent URL": null}