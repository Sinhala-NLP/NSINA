{"Source": "Lankatruth", "Timestamp": "December 21, 2017", "Headline": "මහින්ද පිළේ තවත් හතරක් විසිවෙයි", "News Content": "තවත් පළාත් පාලන ආයතන හතරක් සඳහා මහින්ද පිළ ඉදිරිපත් කළ නාමයෝජනා පත්‍ර ප්‍රතික්ෂේප වී තිබේ. යාපනය මහ නගර සභාව, වලිකාමම් උතුර, වලිකාමම් දකුණ සහ ඩෙල්ෆ් යන ප්‍රාදේශීය සභාවල මෙසේ මහින්ද පිළේ නාමයෝජනා ප්‍රතික්ෂේප වී ඇත. මීට අමතරව අද (21) දින අනුරාධපුර දිස්ත්‍රික්කයේ තිරප්පනේ ප්‍රාදේශීය සභාවේ මහින්ද පිළේ නාමයෝජනා පත්‍රයද ප්‍රතික්ෂේප වූ අතර මේ වනවිට එම පිළේ පළාත් පාලන ආයතන 11ක නාමයෝජනා පත්‍ර ප්‍රතික්ෂේප වී තිබේ. එම පළාත් පාලන ආයත 11 අතර පළමු වටයේ ප්‍රතික්ෂේප වූපානදුර නගර සභාව, අගලවත්ත ප්‍රාදේශීය සභාව, මහරගම නගර සභාව, බදුල්ල ප්‍රාදේශීය සභාව, මහියංගනය ප්‍රාදේශීය සභාව සහ වැලිගම නගර සභාව ඇතුළත්ය.", "URL": "https://lankatruth.com/si/?p=45455", "Category": "පුවත්", "Parent URL": null}