{"Source": "Lankatruth", "Timestamp": "October 21, 2020", "Headline": "පෑලියගොඩ මත්ස්‍ය වෙළඳපොළේ 49කට කොරෝනා… වෙළඳපොළත් වසාදමයි…", "News Content": "පෑලියගොඩ මත්ස්‍ය වෙළෙඳ සංකීර්ණයේ සේවය කරනු ලබන පුද්ගලයින් 49 දෙනෙකු හට කොවිඩ් – 19 වෛරසය ආසාදනය වී ඇති බව තහවුරුවීම හේතුවෙන් එම වෙළෙඳ සංකීර්ණය වසා දැමීමට සෞඛ්‍ය බලධාරීන් කටයුතු කර තිබේ. අද (21) මේ බව තහවුරු වී ඇත්තේ මෙම සේවකයින් සම්බන්ධයෙන් පසුගිය 19වනදා සිදු කර ඇති PCR පරීක්ෂණවල වාර්තා අනුවය. මෙම 49 දෙනා හමු වූ PCR පරීක්ෂණ සිදු කර ඇත්තේ එහි විවිධ ක්ෂේත්‍රවල රැකියා කරන සේවකයින් 100 දෙනෙකු අහඹු ලෙස තෝරාගෙනය. මෙහි පරීක්ෂණ සිදු කර ඇත්තේ රටපුරා හමුවූ ආසාදිතයින්ගෙන් බොහෝ පිරිසකගේ සංචරනය වූ ස්ථානයක් ලෙස පෑලියගොඩ මත්ස්‍ය වෙළෙඳපොළ තහවුරු වීම හේතුවෙනි. කෙසේ වෙතත් අද පාර්ලිමේන්තුවේදී සෞඛ්‍ය අමාත්‍ය පවිත්‍රා වන්නිආරච්චි මහත්මිය සඳහන් කර සිටියේ කොවිඩ් – 19 සමජගත වී නැති බවය.", "URL": "https://lankatruth.com/si/?p=98197", "Category": "පුවත්", "Parent URL": null}