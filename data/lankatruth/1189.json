{"Source": "Lankatruth", "Timestamp": "February 1, 2012", "Headline": "අඩුපාඩු සම්පූර්ණ නොකර දඩුවම් ක්‍රියාත්මක කරන විදුහල්පතිවරයෙක්", "News Content": "සිසුන් 3500ක් පමණ අධ්‍යාපනය ලබන පිළියන්දල මධ්‍යමහා විද්‍යාලයේ පැවති ගොඩනැගලි කඩා බිදදමා ඉවත්කිරීමෙන් පසු සිසුන් බලවත් අසීරුතාවකට පත්වී සිටී. නමුත් මෙම ප්‍රායෝගික ප්‍රශ්න පිළිබදව තැකීමක් නොකරමින් විදුහල්පතිවරයා සිසුන්ට සහ ගුරුභවතුනුට එරෙහිව දැඩි විනය ක්‍රියාමාර්ග අනුගමණය කිරීම නිසා ව්‍යාකූලත්වයක් ඇතිවී තිබේ. ඇමති ගාමිනී ලොකුගේ මැදිහත්වීමෙන් විද්‍යාලයේ පැවති‍ ගොඩනැගලි ගණනාවත් කඩා බිදදමා ඉවත්කිරීම නිසා කාලපරිච්චඡේද දෙකක් අතර ගුරුවරුන් මාරුවීමේදී විශාල කාලයක් ගතවේ. එමෙන්ම පවතින ඩෙස්බංකු හිගය උග්‍රවීමෙන් සෞන්දර්ය සහ තාක්ශනික අධ්‍යාපනයට බලවත් පහරක් වැදී ඇත. සිසු සිසුවියන් 3500කට සහ ගුරුවරුන්ට ඇත්තේ වැසිකිලි 25ක් පමණ ප්‍රමාණයකි. විනාඩි 20ක විවෙකකාලය තුළ අවශ්‍යතා සපුරාගැනීමට කිසිසේත්මවැසිකිලිප්‍රමාණවත්නොවේ. මෙවැනි තත්වයක් තුළ විද්‍යාලයේ අඩුපාඩුකම් සම්පූර්ණ කිරීමට ක්‍රියා නොකර විදුහල්පතිවරයා විසින් දඩුවම්දීමේ ක්‍රියාමාර්ග අනුගමණය කරයි. පවතින මෙම තත්වය පැහැදිලි කරමින් අධ්‍යාපන ඇමතිවරයාට බාරදීම සදහා පෙත්සකමකට අත්සන් ගත් ළමුන් ගණනාවක් විදුහල්පතිවරයා විසින් පාසැලෙන් ඉවත්කිරීමට පියවර ගැනීම නිසා බලවත් නොසන්සුන් තාවක් ඇතිවී තිබේ.", "URL": "https://lankatruth.com/si/?p=1189", "Category": "පුවත්", "Parent URL": null}