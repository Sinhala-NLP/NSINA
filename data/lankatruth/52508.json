{"Source": "Lankatruth", "Timestamp": "May 19, 2018", "Headline": "හැරී සහ මේගන්ගේ අතිනත ගැනීම අද", "News Content": "බ්‍රිතාන්‍යයේ හැරී කුමරුගේ සහ ඇමරිකන් ටෙලි නිළි මේගන් මාකෙල්ගේ විවාහ මංගල උත්සවය අද (19) පැවැත්වේ. බ්‍රිතාන්‍ය වේලාවෙන් පෙරවරු 9.00ට (ශ්‍රී ලංකා වේලාවෙන් පස්වරු 1.30ට) උත්සවය ඇරඹීමට නියමිතය. මංගල උත්සවය පැවැත්වෙන්නේ වින්ඩ්සෝර් මාලිගය කේන්ද්‍රකොට ගනිමිනි. මෙම අවස්ථාව බ්‍රිතාන්‍ය ජාතිකයෝ විශේෂ අවස්ථාවක් ලෙස සලකන අතර බොහෝදෙනෙක් ඊයේ (18) රත්‍රියේ සිට වින්ඩ්සෝර් මාලිගය අවට කඳවුරු බැඳ ගෙන සිටින බව වාර්තා වේ.ඒ දෙව් මැදුරේ පැවැත්වෙන විවාහ මංගල උත්සවයෙන් පසු හැරී කුමරු සහ මේගන් අශ්ව රථයකින් ඔවුන්ට ආචාර දක්වමින් ගමන් ගන්නා අවස්ථාව දැක ගැනීමටය. ලොව දැඩි කතා බහකට ලක්ව ඇති මෙම විවාහ මංගල්‍යය ප්‍රධාන පෙළේ මාධ්‍යයන් රැසක් ඔස්සේ සජීවීව විකාශය කිරීමට නියමිතව ඇත.", "URL": "https://lankatruth.com/si/?p=52508", "Category": "විදෙස් පුවත්", "Parent URL": null}