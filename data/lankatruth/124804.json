{"Source": "Lankatruth", "Timestamp": "October 20, 2021", "Headline": "සාගින්නෙන් පෙළෙන රටවල් අතර ‘කප් එකට’ ලංකාව තවත් කිට්ටු වේ", "News Content": "ගෝලීය සාගිනි දර්ශකයේ නවතම ශ්‍රේණිගත කිරීම් අනුව ලංකාව තව දුරටත් පහලට වැටී ඇත.  මෙම දර්ශකයේ 2021 වර්ශයට අදාළව රටවල් 116ක් අතරින් ලංකාව 64 වෙනි ස්ථානයේ සිට 65 වෙනි ස්ථානයට ඇද වැටී ඇත. මෙම දර්ශකය ගණනය කිරීමේදී මන්දපෝෂණයෙන් පෙළෙන ජනගහනයේ ප්‍රමාණය, ළමා මන්දපෝෂණ තත්වය,කෘෂබව සහ වයසට අදාළ වැඩීම සහ බර ප්‍රමාණයකින් පසුවීම ළමා මරණ සංඛ්‍යාව වැනි දත්ත මෙම දර්ශකය ගණනය කිරීම සඳහා පදනම් වේ.  මෙයට පෙර එක්සත් ජාතීන්ගේ ළමා අරමුදල (යුනිසෙෆ් සංවිධානය) හෙළිකළ තොරතුරු අනුව මෙරට ළමා දරිද්‍රතාවය ලෝකයේ බිහිසුණුම තත්වයක පවතින බව හෙළිකර තිබිණි. එය ඔවුන් සඳහන් කර තිබුණේ දුර්භික්ෂ තත්වයකට ආසන්න වෙමින් තිබෙන බවය.  මෙරට මොනරාගල දිස්ත්‍රික්කයේ ළමා දරිද්‍රතාවය 25.4%ක් සහ හම්බන්තොට දිස්ත්‍රික්කයේ එම අගය 21.8%ක් බව හෙළිකර තිබිණි. මෙම තත්වය දකුණු සුඩානයේ ළමා මන්දපෝෂණයට ආසන්න බව අනතුරු අඟවා තිබිණි.", "URL": "https://lankatruth.com/si/?p=124804", "Category": "පුවත්", "Parent URL": null}