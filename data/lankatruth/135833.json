{"Source": "Lankatruth", "Timestamp": "June 21, 2022", "Headline": "ජොනීගේ අභියාචනාධිකරණ පෙත්සම කුණුකූඩයට", "News Content": "පසුගිය මැයි මස 09 වෙනි දින රාජපක්ෂ මැරයන් මෙහෙයවා සාමකාමී විරෝධතා කරුවන්ට ම්ලේච්ච ප්‍රහාරයන් එල්ල කිරීමේ ප්‍රධාන වගඋත්තරකරුවෙකු වී සිටින ජොන්ස්ටන් ප්‍රනාන්දු, තමා අත්අඩංගුවට ගැනීම වළක්වන ලෙස ඉල්ලා අභියාචනාධිකරණයට ඉදිරිපත් කර තිබූ පෙත්සම අද (21) එම අධිකරණය විසින් ඉවති දැමීය. එය නිශ්ප්‍රභා කරමින් අභියාචනාධිකරණය ප්‍රකාශ කර තිබුණේ එම පෙත්සම ඉදිරිපත්කරන අවස්ථාව වනවිට මහේස්ත්‍රාත් අධිකරණය විසින් ඔහු අත්අඩංගුවට ගන්නා ලෙස නියෝගයක් නිකුත් කර නොතිබූ බවය. මෙම පෙත්සම සම්බන්ධයෙන් වගඋත්තරකරුවන්ට නොතීසි නිකුත් කිරීමට තරම් අවශ්‍ය අවම සුදුසුකම්වත් සපුරා ගත්තේ දැයි නිගමනය කිරීමට මේ අවස්ථාවේදී අභියාචනාධිකරණයට නොහැකි බව අදාල තීන්දුව ප්‍රකාශයට පත් කිරීමේදී සඳහන් කර තිබේ. මේ අතර ජොන්ස්ටන් ප්‍රනාන්දු මෙම මස 09 වැනිදා පස්වරුවේ කොටුව මහේස්ත්‍රාත් තිළිණ ගමගේ මහතාගේ නිවසට පැමිණ භාර වූ අතර එහිදී මහේස්ත්‍රාත්වරයා රුපියල් මිලියන 10 බැගින් ශරීර ඇප දෙකක් මත මන්ත්‍රීවරයා මුදාහැරීමට නියෝග කළ අතර විදෙස් ගමන්ද තහනමක්ද පනවනු ලැබිණි.", "URL": "https://lankatruth.com/si/?p=135833", "Category": "පුවත්", "Parent URL": null}