{"Source": "Lankatruth", "Timestamp": "November 26, 2018", "Headline": "හිටපු NSB සභාපතිට වසර 5ක අත්හිටවූ සිරදඬුවම්", "News Content": "ජාතික ඉතිරිකිරීමේ බැංකුවේ හිටපු සභාපති ප්‍රදීප් කාරියවසම් මහතාට කොළඹ ප්‍රධාන මහේස්ත්‍රාත් අධිකරණය මගින් වසර 5ක අත්හිටවූ සිරදඬුවමක් නියමකර තිබේ. ජාතික ඉතිරිකිරීමේ බැංකුවේ මුදල් යොදවා අධි ප්‍රමාණ අගයකට ද ෆිනෑන්ස් සමාගමේ කොටස් මිලදීගැනීම මගින් රජයට අලාභ කිරීම යන චෝදනාව යටතේ වරදකරුවීමෙන් ඔහුට මෙම සිර දඬුවම නියමකර තිබේ. සිද්ධියට අදාල නඩුව අද(26) කොළඹ ප්‍රධාන මහේස්ත්‍රාත් රංග දිසානායක මහතා ඉදිරියේ කැඳවූ අතර එහිදී වසර 5ක අත්හිටවූ සිරදඬුවමක් නියම කිරීමටත් රුපියල් ලක්ෂ 3ක දඩයක් පනවන ලෙසත් මහේස්ත්‍රාත්වරයා නියෝග කර තිබේ.", "URL": "https://lankatruth.com/si/?p=64129", "Category": "පුවත්", "Parent URL": null}