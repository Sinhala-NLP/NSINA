{"Source": "Lankatruth", "Timestamp": "February 10, 2019", "Headline": "ඉක්මන් ව්‍යවස්ථා සංශෝධනයක් අවශ්‍යයි", "News Content": "පාර්ලිමේන්තු මන්ත්‍රීවරු ජනතාවගෙන් ඡන්දය ලබාගෙන පාර්ලිමේන්තුවට පැමිණි පසු පක්ෂ මාරු කිරිම සිදුවන බවත් එය නතර කිරීම සඳහා ඉක්මන් ව්‍යවස්ථා සංශෝධනයක් අවශ්‍ය බවත් මහින්ද පිලේ මන්ත්‍රී කුමාර වෙල්ගම මහතා සඳහන් කරයි. පාර්ලිමේන්තු මන්ත්‍රීවරුන් ලෙසින් හැඳින්වූ විට පාර්ලිමේන්තුවේ මන්ත්‍රීවරුන් 225ක් සිටින බවත් එසේ නමුත් අද වනවිට මිනිසුන් පවසන්නේ මන්ත්‍රීවරුන් 225ම හොරුන් ලෙසින් බවත් පාර්ලිමේන්තු මන්ත්‍රී කුමාර වෙල්ගම මහතා පවසයි. හෙට වනවිට ව්‍යවස්ථා සංශෝධනයක් පැමිණියහොත් පාර්ලිමේන්තු මන්ත්‍රිවරුන්ට හොඳ කලදසාවක් උදාවන බවත් එයට හේතුව වන්නේ පක්ෂ මාරු කරන නිසා බවත් ඔහු අවධාරණය කරයි. දුප්පත් මිනිසුන් මන්ත්‍රීවරුන්ට මනාපය පළ කිරීමට ඡන්දය භාවිත කරමින් කතිරය ගැසීම සිදු කරන බවත් මන්ත්‍රිවරුන් පාර්ලිමේන්තුවට ගොස් මුදල් උපයාගැනීම සිදු කරගන්න බවත් එහිදී මන්ත්‍රීරයා සඳහන් කරයි. අද වනවිට රටට උදා වී ඇත්තේ මෙවැනි තත්ත්වයක් බවත් පවසමින් ජාතික ආණ්ඩුවට නිල නොවන ලෙස මන්ත්‍රීවරුන් එක්වීමේ ඉඩකඩද පවතිනු ඇති බවත් ඔහු පෙන්වා දෙයි.", "URL": "https://lankatruth.com/si/?p=67787", "Category": "පුවත්", "Parent URL": null}