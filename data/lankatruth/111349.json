{"Source": "Lankatruth", "Timestamp": "February 24, 2021", "Headline": "“මම පොලිස් සේවයෙන් අයින් වෙනවා…” අලුත්ගම පොලිසියේ SI කළ ප්‍රකාශය මෙන්න…", "News Content": "පොලිස් දෙපාර්තමේන්තුවේ ගෞරවයට හානිදායක වන අයුරින් ප්‍රකාශක් සිදුකර සමාජ මාධ්‍ය ඔස්සේ සංසරණය වීමට කටයුතු කළැයි චෝදනා කරමින් අලුත්ගම පොලිසියේ සේවය කළ අමිත් ජයසුන්දර නැමැති උප පොලිස් පරීක්ෂකවරයාගේ වැඩ තහනම් කළ බව කළුතර දිස්ත්‍රික් ජ්‍යෙෂ්ඨ පොලිස් අධිකාරී නිශාන්ත සිල්වා පවසයි එම උප පොලිස් පරීක්ෂකවරයා සිදුකළ ප්‍රකාශයේ සඳහන් වන්නේ උප පොලිස් පරීක්ෂකවරයෙක් ලෙස පොලිස් සේවයට බැඳුණු තමන් ඉකුත් 06 වැනි දින අලුත්ගම ටවුමේදී අත්අඩංගුවට ගත් පුද්ගලයෙකුට පැය 24ක් යන්න කලින් ඇප ලබාදී ඇති බවයි. එදින සිට සිය රාජකාරි සඳහා එන බලපෑම තමන්ට දිගින් දිගටම වැඩි වූ බවත් ස්ථානාධිපතිවරයාගෙන් එන බලපෑම් වැඩි බවත් ඒ නිසා තමන් ශ්‍රී ලංකා පොලිස් සේවයෙන් අයින් වෙන්න තීරණය කළ බවත්ය. තමන් ජනාධිපතිවරයා වෙතද මෙම ගැටලුව යොමු කරන බව එම ප්‍රකාශයේ සඳහන් වේ. එමෙන්ම සමහර සැකකරුවන් අත්අඩංගුවට ගැනීමෙන් පසු දේශපාලන බලවතුගේ බලෑම් මත නිදහස් කිරීමට ස්ථානාධිපතිවරයා කටයුතු කරන බවද ඔහු සඳහන් කරයි.", "URL": "https://lankatruth.com/si/?p=111349", "Category": "පුවත්", "Parent URL": null}