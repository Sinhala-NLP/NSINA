{"Source": "Lankatruth", "Timestamp": "December 16, 2020", "Headline": "මෙරට කොරෝනා මරණ 160 දක්වා ඉහළට", "News Content": "කොවිඩ් – 19 ආසාදනය වීම හේතුවෙන් මෙරටදී රණයට පත්වූ ආසාදිතයන් ගණන මේ වනවිට 160ක් දක්වා ඉහළ ගොස් තිබේ. ඒ අද (16) පස්වරුවේ මෙරටින් වාර්තා වී ඇති මරණ 03ද සමගය. ඔවුන් අවුරුදු 43, 50 සහ 78 යන වයස්වල පසු වූ කොළඹ සහ කළුතර දිස්ත්‍රික්කවල පදිංචි කාන්තාවන් දෙදෙනෙකු සහ පිරිමි පුද්ගලයෙකු වෙති. මේ වනවිට රජයේ ප්‍රවෘත්ති දෙපාර්තමේන්තුව විසින් අද (16) දිනයේ මරණ 06ක් වාර්තා කර තිබේ. ඒ අනුව මේ වනවිට මෙරටදී ජීවිතක්ෂයට පත්ව ඇතැයි නිල ලෙස නිවේදනය කර ඇති කොවිඩ් – 19 ආසාදිතයින් ගණන 160කි.", "URL": "https://lankatruth.com/si/?p=103663", "Category": "කොවිඩ් -19 (කොරෝනා ) පුවත්", "Parent URL": null}