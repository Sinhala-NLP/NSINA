{"Source": "Lankatruth", "Timestamp": "June 24, 2020", "Headline": "අපි එජාපය සමග ආණ්ඩුවක් හදනවා…", "News Content": "එළඹෙන මහ මැතිවරණයට පසු රනිල් වික්‍රමසිංහ මහතා ප්‍රමුඛ එක්සත් ජාතික පක්ෂය සමග ආණ්ඩුව පිහිටුවන බවට හිටපු අමාත්‍යවරයකු වූ ලක්ෂ්මන් යාපා අබේවර්ධන මහතා හෙළිදරව් කර තිබේ. පොහොට්ටු පක්ෂය හා එජාපය මේවනවිටත් රටේ පොදු ප්‍රශ්ණ හමුවේ යම් එකගතාවයක් අනුව වැඩකරන බවත් මහ මැතිවරණයෙන් පසුව එජාපය අලුත් ආණ්ඩුවට එකතුවී වැඩ කිරීමට බලාපොරොත්තුවෙන් සිටින බවත් ලක්ෂ්මන් යාපා අබේවර්ධන මහතා පවයි. මෙවැනිම ප්‍රකාශයක් පසුගියදා කෙහෙළිය රඹුක්වැල්ල මහතාද ප්‍රකාශ කර සිටියේ ය. පාර්ලිමේන්තුව විසුරුවීමටත් පෙර සිටම වාස්දේව නානායක්කාර මහතාද මෙම අදහස ප්‍රකාශ කර තිබිණි. ඔහු සඳහන් කර සිටියේ එළඹෙන මැතිවරණයෙන් පසු පිහිටුවන්නේ එජාපය සමග හවුල් වූ ජාතික ආණ්ඩුවක් බවයි.", "URL": "https://lankatruth.com/si/?p=94259", "Category": "පුවත්", "Parent URL": null}