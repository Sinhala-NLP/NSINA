{"Source": "Lankatruth", "Timestamp": "September 10, 2018", "Headline": "පවුල් වාර්තාව අහෝසි කරන්නැයි ඉල්ලූ විදේශ රැකියා නියෝජිතායතන හිමියන්ගේ සංගමය මාධ්‍යෙව්දීන්ට අල්ලස් දෙයි…", "News Content": "විදේශ රැකියා නියෝජිතායතන හිමියන්ගේ සංගමය විසින් අද (10) දින කොළඹ හෝටලයකදී පැවැත්වූ මාධ්‍ය සාකච්ඡාවෙන් අනතුරුව මාධ්‍යෙව්දීන්ට ටීෂර්ට් එකක්, කැප් එකක් සහ දින පොතක් ලබාදී ඇතැයි වාර්තා වේ. මෙම මාධ්‍ය හමුව පවත්වා ඇත්තේ ඊයේ (09) දින එතෙර අපි සංවිධානය විසින් පවුල් වාර්තාව අහෝසි කිරීමට විරෝධය පළකරමින් පැවැත්වූ මාධ්‍ය හමුවෙන් අනතුරුව වීමද විශේෂත්වයකි. මේ අතර එතෙර අපි සංවිධානය පැවැත්වූ මාධ්‍ය හමුවෙන් පසුව රාජ්‍ය නොවන සංවිධානයක් නියෝජනය කරන කණ්ඩායමක්ද එතෙර අපි සංවිධානයේ නායකයින් හමුවී පවුල් වාර්තාව අහෝසි කළ යුතු බව යෝජනා කර ඇත. මෙම මාධ්‍ය හමුවේදී විදේශ රැකියා සඳහා යන කාන්තාවන් වෙනුවෙන් අනිවාර්ය වූ පවුල් පසුබිම් වාර්තාව ඉක්මණින්ම අහෝසි කරන්නැයි බලපත‍්‍රලාභී විදේශ රැකියා නියෝජිතායතන හිමියන්ගේ සංගමය (ඇල්ෆියා) රජයෙන් ඉල්ලීමක් කර තිබේ. මාධ්‍ය හමුව ඇමතූ ඇල්ෆියා සභාපතිවරයා මෙසේ ද කියා සිටියේය… “2013 වසරේ මේ නීතිය හඳුන්වා දුන්නේ ගෘහ සේවිකා රැකියා සඳහා යන කාන්තාවන් සඳහා පමණයි. එහි අරමුණ වුණේ අවුරුදු පහට අඩු දරුවන් සිටින කාන්තාවන් ගෘහ සේවිකා රැකියා සඳහා යාම වැළැක්වීමයි. එය පැනවීමේ අරමුණ යහපත් එකක්. නමුත් 2015 දී මෙම නීතිය විදේශ ගත වන සියලු කාන්තාවන් සඳහා පැනවූවා. එහි දී අවිවාහක කාන්තාවන්ටද බලපැවැත්වෙන පරිදි එය ක‍්‍රියාත්මක කළා. මේ වනවිට කාන්තාවකට කවර හෝ විදේශ රැකියාවකට යන්න දෙනවාද නැද්ද යන්න තීරණය කරන්නේ ප‍්‍රදේශයේ ප‍්‍රාදේශීය ලේකම් කාර්යාලයේ ඉන්න සංවර්ධන නිලධාරියායි. රුපියල් පන්දහසක අල්ලස් ගත්තු මේ අය දැන් ලක්ෂ දෙක දක්වා අල්ලස් ගන්නවා. විශාල පිරිසක් කාර්යංශයෙන් වැඩ තහනමට ලක්කරලා.”", "URL": "https://lankatruth.com/si/?p=59122", "Category": "පුවත්", "Parent URL": null}