{"Source": "Lankatruth", "Timestamp": "November 25, 2021", "Headline": "තවත් ගෑස් සිලින්ඩරයක් පුපුරයි – නිවසක මුළුතැන්ගෙට හානි", "News Content": "‍කොට්ටාව පන්නිපිටිය හෝකන්දර ප්‍රදේශයේ විශ්‍රාමික ගුරුවරයකුගේ නිවසෙහි ගෑස් සිලින්ඩරයක් පිපිරීමෙන් මුළුතැන්ගෙට අලාභානි වී ඇතැයි කොට්ටාව පොලිසිය කියයි. අලුයමදී මෙම පිපිරීම සිදු වී ඇති අතර ඒ අවස්ථාවේදී නිවැසියන් නින්දේ පසු වී ඇතැයි පොලීසිය සඳහන් කරයි. මුළුතැන්ගෙයි දෙසින් පිපිරීමේ ශබ්දයක් ඇසීමෙන් අනතුරුව සිදු කළ පරික්ෂාවේදී ගෑස් සිලින්ඩරය තිබූ ස්ථානයෙන් ඉවත්ව ඇති අතර මුළුතැන්ගෙයි සිවිලිමට අලාභානි සිදු වී තිබී ඇත. ගෑස් සිලින්ඩරයේ රෙගුලේටරය අසලින් ගැලවී ගොස් මෙම පිපිරීම සිදුවී ඇතැයි පොලිසිය කියයි. පසුගිය දින කිහිපය තුළ මේ ආකරයට ස්ථාන ගණනාවකදීම ගෑස් සිලින්ඩර් පුපුරා ගියේය.", "URL": "https://lankatruth.com/si/?p=126240", "Category": "පුවත්", "Parent URL": null}