{"Source": "Lankatruth", "Timestamp": "November 30, 2018", "Headline": "මහින්දගේ අගමැතිධුරයට එරෙහි මන්ත්‍රීන් 122කගේ පෙත්සම විභාගයට", "News Content": "පාර්ලිමේන්තුවට ඉදිරිපත් කළ විශ්වාසභංග යෝජනාවලින් දෙවතාවකදී පාරාජයට පත්ව ඇති මේ වනවිට නීති විරෝධීව අගමැති ධුරයේ රැඳී සිටින නීතිවිරෝධී අගමැතිවරයාටත් එම නීති විරෝධී කැබිනට් මණ්ඩලයටත් එරෙහිව “ක්වෝ වොරොන්ටෝ” රීට් ආඥාවක් ඉල්ලා පාර්ලිමේන්තුවේ මන්ත්‍රීවරු 122කගේ අත්සනින් අභියාචනාධිකරණයට ඉදිරිපත් කළ පෙත්සමක් මේ වන විට විභාගයට ගැණෙමින් තිබේ. මහින්ද රාජපක්ෂ මහතාට අග්‍රාමාත්‍ය ධුරය දැරිමට සහ වත්මන් අමාත්‍ය මණ්ඩලට අමාත්‍ය ධුර දැරිමේ නිත්‍යානුකූල හිමිකමක් නොමැති බැවින් ඔවුන්ගේ පත්විම් බල රහිත කරන ලෙස අදාල පෙත්සම මගින් ඉල්ලා තිබේ. පෙත්සම මේ වනවිට අභියාචනාධිකරණ විනිසුරු ප්‍රිතිපද්මන් සූරසේන සහ අර්ජුන ඔබේසේකර යන විනිසුරු මඩුල්ල හමුවේ විභාගයට ගැණෙමින් පවතී.", "URL": "https://lankatruth.com/si/?p=64445", "Category": "පුවත්", "Parent URL": null}