{"Source": "Lankatruth", "Timestamp": "November 27, 2019", "Headline": "යාල්දේවි පීලි පැනීමෙන් උතුරු දුම්රිය මාර්ගයේ ධාවන කටයුතු සීමා කෙරෙයි", "News Content": "යාපනයේ සිට ගල්කිස්ස බලා ධාවනය වූ යාල්දේවි දුම්රිය උතුරු දුම්රිය මාර්ගයේ ගල්ගමුව සහ අඹන්පොල දුම්රිය ස්ථාන අතරදී පීලි පැනීමකට ලක්වීම හේතුවෙන් එම මාර්ගයේ දුම්රිය ධාවන කටයුතු සීමාකිරීමට සිදුව තිබේ. ගල්ගමුව සහ අඹන්පොල දුම්රිය ස්ථාන අතර දී යාල්දේවි දුම්රියේ මැදිරි 5ක් පීලි පැනීමට ලක්ව ඇතැයි දුම්රිය ප්‍රධාන පාලක මැදිරිය සඳහන් කළේය. මේ හේතුවෙන් උතුරු දුම්රිය මාර්ගයේ කොළඹ සිට සිදුකෙරෙන දුම්රිය ධාවන කටයුතු මහව දුම්රිය ස්ථානය දක්වා සීමාකිරීමටත් යාපනයේ සිට සිදුවන දුම්රිය ධාවන කටයුතු අඹන්පොල දුම්රිය ස්ථානය දක්වා සීමා කිරීමටත් සිදුවන බව දුම්රිය පාලක මැදිරිය සඳහන් කරයි. මේ හේතුවෙන් අද රාත්‍රියේ උතුරු දුම්රිය මාර්ගයේ සිදුකිරීමට නියමිතව තිබූ සියළු දුම්රිය ධාවන කටයුතු අවලංගුකිරීමට තීරණය කර ඇත.", "URL": "https://lankatruth.com/si/?p=86246", "Category": "පුවත්", "Parent URL": null}