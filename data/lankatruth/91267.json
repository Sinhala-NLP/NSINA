{"Source": "Lankatruth", "Timestamp": "March 19, 2020", "Headline": "කරූ ජයසූරිය දෙපිළටම නොයයි… මන්ත්‍රීකමත් අත්හරියි", "News Content": "සජිත් සහ රනිල් පාර්ශව දෙකම ජාතික ලැයිස්තුවට ඉදිරිපත් වන ලෙස තමන්ගෙන් ඉල්ලා සිටි නමුත් තමන් එම ඉල්ලීම් දෙකම ප්‍රතික්ෂේප කළ බව හිටපු කතානායක කරූ ජයසූරිය මහතා පවසයි. එක්සත් ජාතික පක්ෂය තුළ නායකත්ව අර්බුදය උත්සන්න වෙමින් පවතින අවස්ථාවන්හිදී පක්ෂය දෙකඩ වන්නේ නම් තමන් කිසිදු පාර්ශ්වයක කිසිදු තනතුරක් භාරනොගන්නා බව මුල පටන්ම ප්‍රකාශ කළ බවත් ඒ මහතා පවසයි. ඒ අනුව තමන් එදාත් අදත් හෙටත් සිටින්නේ එම ස්ථාවරයෙහිම බවත් ජාතික ලැයිස්තු මන්ත්‍රීධුරයකට වඩා තමන්ට තමන්ගේ ආත්මගෞරවය වටිනා බවත් තමන් තවදුරටත් ප්‍රතිපත්තිමය දේශපාලනයෙහි නිරත වන බව ඒ මහතා ප්‍රකාශ කරයි.", "URL": "https://lankatruth.com/si/?p=91267", "Category": "පුවත්", "Parent URL": null}