{"Source": "Lankatruth", "Timestamp": "April 7, 2021", "Headline": "ආනයනික භාණ්ඩ සියල්ල ගැන බලවත් සැකයක් …", "News Content": "මෙරටට ආනයනය කරන පරිභෝජන භාණ්ඩ සහ පරිභෝජන නොවන භාණ්ඩ යන ප්‍රධාන වර්ග දෙකටම අයත් භාණ්ඩ 5800කට අධික ප්‍රමාණයක් පිළිබඳව ප්‍රමිති සහතික නැති බව පාර්ලිමේන්තුවේදි හෙළිවේ. සමුපකාර රාජ්‍ය ඇමති ලසන්ත අලගියවන්න මේ බව ඊයේ (06 දා) පාර්ලිමේන්තුවේදී ප්‍රකාශ කර ඇත. මෙරටට ආනයනය කරන මුළු භාණ්ඩ වර්ග 7200ක් පමණ වන අතර, එයින් රේගු පරීක්ෂාවට ලක්කෙරෙන්නේ භාණ්ඩ වර්ග 1400කට අඩු ප්‍රමාණයක් බව හෙළිකර තිබේ. මේ අනුව භාණ්ඩ වර්ග 5800ක් පමණ කන්ටේනර් තුළ බහා මෙරටට ගෙන්වා කෙලින්ම වෙළඳපොළට නිකුත් කරන බව ඇමතිවරයා ප්‍රකාශ කර ඇත.", "URL": "https://lankatruth.com/si/?p=114501", "Category": "පුවත්", "Parent URL": null}