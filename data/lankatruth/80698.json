{"Source": "Lankatruth", "Timestamp": "September 11, 2019", "Headline": "ඉරාකයේ අශූරා උත්සවයේදී ඇතිවූ තෙරපීමෙන් 31ක් මරුට", "News Content": "ඉරාකයේ කබාලා නගරයේ පැවති ආගමික උත්සවයක් අතර තුර ඇතිවූ තෙරපීමකින් 31 දෙනෙකු ජීවිතක්ෂයට පත්ව තවත් 100කට අධික පිරිසක් තුවාල ලබා ඇතැයි විදෙස් මාධ්‍ය වාර්තා කරයි. ෂියා ඉස්ලාම් භක්තිකයන්ගේ වාර්ෂිකව පැවැත්වෙන අශූරා උත්සවය පැවති ඉමාම් හුසේන් දේවස්ථානයට පිවිසෙන මාර්ගයේ මෙම අනතුර සිදුව තිබේ. එම මාර්ගය ඔස්සේ රැස්ව සිටින පිරිස දිවයාම සම්ප්‍රධායක්ව පවතින බවත් මෙවර පැමිණි අධික ජනකාය එම සම්ප්‍රධාය ඉටුකිරීමේදී ඇතිවූ අධික තෙරපීමෙන් මෙම අනතුර සිදුව ඇතැයි විදෙස් මාධ්‍ය වාර්තා කරයි.", "URL": "https://lankatruth.com/si/?p=80698", "Category": "විදෙස් පුවත්", "Parent URL": null}