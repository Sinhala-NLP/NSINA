{"Source": "Lankatruth", "Timestamp": "October 9, 2020", "Headline": "පන්නල 78 හැවිරිදි මවකට කොරෝනා", "News Content": "මිනුවන්ගොඩ බ්‍රැන්ඩික්ස් ඇඟළුම් කම්හලේ සේවය කරන පන්නල ඇළබඩගම පදිංචි අයෙකුගේ 78 හැවිරිදි මවකට කොරෝනා වෛරසය ආසාදනය වී ඇති බව අද තහවුරුවී තිබේ. මේ බව තහවුරුවී ඇත්තේ ඇය කුරුණෑගල ශික්ෂණ රෝහලේ ප්‍රතිකාර ලබමින් සිටියදී සිදු කළ PCR පරීක්ෂයනයකදී ය. මිනුවන්ගොඩ බ්‍රැන්ඩික්ස් ඇඟළුම් කම්හලේ සේවය කරන ඇයගේ පුත්‍රයාට වෛරසය ආසාදනය වීමෙන් පසුව ඔහුගෙන් මවට ආසාදනය වන්නට ඇතැයි සැක කෙරේ. මේ වනවිට කුරුණෑගල ශික්ෂණ රෝහලේ කොරෝනා රෝග ලක්ෂණ සහිත බවට සැක කරන පුද්ගලයන් 20 දෙනෙකු ප්‍රතිකාර ලබමින් සිටින බවද ඔවුන් අතරින් පුද්ගලයන් පස්දෙනෙකු කොරෝනා වෛරසය ආසාදනය වූවන් බවට හඳුනාගෙන ඇති බවද වාර්තා වේ.", "URL": "https://lankatruth.com/si/?p=97325", "Category": "පුවත්", "Parent URL": null}