{"Source": "Lankatruth", "Timestamp": "December 28, 2018", "Headline": "දිල්ලියට ප්‍රහාරයක් එල්ල කීරීමට සැලසුම් කළ 10ක් රක්ෂිත බන්ධනාගාරයට", "News Content": "ඉන්දියාවේ නවදිල්ලි නුවරට මරාගෙන මැරෙන බෝම්බ ප්‍රහාර එල්ල කිරීමට සැලසුම් කිරීම සම්බන්ධයෙන් අත්අඩංගුවට ගත් සැකකරුවන් 10 දෙනෙකු රක්ෂිත බන්ධනාගාර ගත කිරීම‍ෙ ඉන්දීය අධිකරණයක් නියෝග කර තිබේ. මොවුන් පිළිබඳව තවදුරටත් විමර්ශන පැවැත්වෙන බවත් ඔවුන් දස දෙනා ඉස්ලාමික් ස්ටේට් (අයි.එස්) සංවිධානය අනුගමනය කරන තවත් සංවිධානයක් සමඟ සමීප සබඳතා පවත්වන බව අනාවරණය වී ඇතැයි විමර්ශන කණ්ඩායම් අධිකරණයට කරුණු වාර්තා කර තිබේ. දිල්ලි සහ ඒ අවට ප්‍රදේශවල කරන ලද වැටලීම්වලදී මෙම පුද්ලයන් දසදෙනා ජාතික විමර්ශන ආයතනයේ අත්අඩංගුවට පත්ව ඇත. දැඩි ආරක්ෂාව මධ්‍යයේ, සැකකරුවන්ගේ මුහුණු ආවරණය කර පොලිසිය ඔවුන් අධිකරණයට රැගෙන විත් ඇති අතර ඔවුන් දින 12ක් ඔවුන් රඳවාගන්නා ලෙස අධිකරණය දැනුම් දී තිබේ. ආරක්ෂක හේතූ මත මෙම සැකකරුවන් පිළිබඳ ඉදිරි කටයුතු මාධ්‍ය හා මහජනතාව ඉදිරියේ සිදු නොකිරීමට විනිසුරු අජේ පාණ්ඬේ නියෝග කර ඇත. කිලෝග්‍රෑම් 25ක පුපුරණ ද්‍රව්‍ය, පිස්තෝල 12ක්, නිවසක තනන ලද රොකට් ලෝන්චරයක් මොවුන් ළඟ තිබී සොයාගත් බව ජාතික විමර්ශන ආයතතය අධිකරණයට දන්වා තිබේ. රොකට් ලෝන්චරය ගොවිපොළක යන්ත්‍රයක කොටසක් බවත් පුපුරණ ද්‍රව්‍ය හින්දු උත්සවයේ ගිනිකෙළි සඳහා බවත් මොවුන් අහින්සක පුද්ගලයන් බවත් සැකකරුවකු වෙනුවෙන් පෙනි සිටි නීතිඥවරයා ප්‍රකාශ කර ඇත. ඉන්දීය මහ මැතිවරණය ලබන මැයි මාසයේදී පැවැත්වීමට නියමිත අතර එම තත්ත්වය මත අග්‍රාමාත්‍ය නරේන්ද්‍ර මෝදිට තර්ජන ඇති බව සඳහන් කරමින් අදාළ ආයතන අභ්‍යන්තර කටයුතු අමාත්‍යාංශයට ලිපි යවා ඇතැයිද ඉන්දීය මාධ්‍ය වාර්තා කර තිබිණි. රොයිටර්", "URL": "https://lankatruth.com/si/?p=65858", "Category": "විදෙස් පුවත්", "Parent URL": null}