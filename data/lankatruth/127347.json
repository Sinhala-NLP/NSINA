{"Source": "Lankatruth", "Timestamp": "December 24, 2021", "Headline": "බැසිල් පැමිණෙන දවස ගැන වැඩිම උනන්දුව ආණ්ඩු පක්ෂයෙන්", "News Content": "බැසිල් ආපසු දිවයිනට පැමිණෙන දිනය පිළිබඳව විමසා බලන දේශපාලන පක්ෂ සහ කණ්ඩායම් අතරින් බහුතරක් දෙනා සිටින්නේ ආණ්ඩු පක්ෂය තුළ බව දේශපාලන ආරංචිමාර්ග සඳහන් කරයි. මාධ්‍යවේදීන්ගෙන් සහ විරුද්ධ පක්ෂයේ මන්ත්‍රීවරුන්ගෙන් ආණ්ඩු පක්ෂයේ මැති ඇමතිවරුන් විශාල පිරිසක් බැසිල් රාජපක්ෂගේ පැමිණීම සම්බන්ධයෙන් නවතම තොරතුරු මොනවාදැයි විමසමින් සිටින බව එම වාර්තාවලින් දැක්වේ.  ජනාධිපතිවරයා හදිසියේ සිංගපූරුවට ගොස් ආපසු පැමිණීමත් සමඟම මුදල් ඇමති බැසිල් රාජපක්ෂ ඇමරිකාව බලා ගියේය. ඔහු විදේශ ගතවීමත් සමඟ වැඩ බලන මුදල් ඇමතිවරයා ලෙස ජී. එල්. පීරිස් විදේශ ඇමතිවරයා පත්කරනු ලැබීය.", "URL": "https://lankatruth.com/si/?p=127347", "Category": "පුවත්", "Parent URL": null}