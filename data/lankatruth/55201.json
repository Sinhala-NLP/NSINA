{"Source": "Lankatruth", "Timestamp": "June 25, 2018", "Headline": "ජනාධිපති අපේක්ෂකකම මහින්ද තවම මට දුන්නේ නැහැ", "News Content": "විශ්‍රාමික ජනාධිපති මහින්ද රාජපක්ෂ මහතා විසින් මේ වනතුරු තමන්ට මහින්ද පිලේ ජනාධිපති අපේක්ෂකත්වය ලබා දී නැති බවත් එසේ ජනාධිපති අපේක්ෂකත්වය ලබාදුනහොත් මාස දෙකක් ඇතුළත ඇමරිකානු පුරවැසිභාවය ඉවත් කරගන්නා බවත් ගෝඨාභය රාජපක්ෂ මහතා සඳහන් කරයි. අද (25) පොලිස් මූල්‍ය අපරාධ විමර්ශන කොට්ඨාස වෙත පැමිණ ප්‍රකාශයක් ලබාදෙන බවට අධිකරණයට ලබා දුන් එකඟතාවය අනුව ගෝඨාභය රාජපක්ෂ මහතා අද එම පොලිස් කොට්ඨාසය වෙත පැමිණ අදාළ ප්‍රකාශය ලබාදීමෙන් පසු මාධ්‍ය වෙත ප්‍රකාශයක් ලබාදෙමින් මේ බව සඳහන් කර ඇත. එහිදී ගෝඨාභය රාජපක්ෂ මහතා වැඩිදුරටත් සඳහන් කර ඇත්තේ හිට්ලර් වැනි මිලිටරි පාලනයක් ගෙන යන්න යැයි අස්ගිරි පාර්ශවයේ අනුනායක වෙඬරුවේ උපාලි ස්වාමින් වහන්සේ පසුගිය දා සිදුකල ප්‍රකාශය තමාට පැවසු පෞද්ගලික කාරණාවක් වන බවයි.", "URL": "https://lankatruth.com/si/?p=55201", "Category": "පුවත්", "Parent URL": null}