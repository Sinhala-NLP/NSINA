{"Source": "Lankatruth", "Timestamp": "November 4, 2011", "Headline": "දුම්රිය රියදුරන්ගෙන් අකුරට වැඩ", "News Content": "අලව්ව දුම්රිය අනතුරට හේතුව රියදුරු සංඥා හා වේගසීමා නොතකා ධාවනය කළ බවට කමිටු වාර්තාව නිගමනය කිරීමත් සමග එයට වි‍රෝධය පළ කරමින් එළඹෙන 08 වැනිදා සිට අකුරට වැඩ කිරීමේ ව්‍යාපාරයක් දියත් කිරීමට දුම්රිය රියදුරන් විසින් තීරණය කර තිබේ. දුම්රිය වර්ණ සංඥා පද්ධතියේ දෝෂ වහා නිවැරදි විය යුතු බව කියා සිටින ලොකොමො‍ටිව් ඔපරේටින් ඉන්ජිනියර්ස් සංගමය පවතින දෝෂ හේතුවෙන් දුම්රියේ ආරක්ෂාව තහවුරු කළ නොහැකි නිසා මෙම වෘතීය ක්‍රියාමාර්ගය ගත් බව සදහන් කරයි. දුම්රිය මාර්ගයේ දැනට පැයට කි.මි. 5-10 වේගසීමා 1000 ක් පමණ ඇති බව සදහන් කරන එම සංගමය ඉදිරියේදී ඒවා අකුරටම පිළිපදිමින් දුම්රිය ධාවනයට කටයුතු කරන බව ප්‍රකාශ කරයි. කෙසේ වූවද දුම්රිය මගීන් පවසන්නේ දැනටද සැලකිය යුතු ප්‍රමාදයන් සහිත ධාවනය වන දුම්රිය සේවය මෙම තීරණය සමග අකර්මණ්‍ය වනු ඇති බවය.", "URL": "https://lankatruth.com/si/?p=182", "Category": "පුවත්", "Parent URL": null}