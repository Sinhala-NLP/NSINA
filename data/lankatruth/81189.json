{"Source": "Lankatruth", "Timestamp": "September 20, 2019", "Headline": "ජනාධිපති අද විශේෂ තේරීම් කාරක සභාව හමුවට", "News Content": "පාස්කු දින ප්‍රහාරය සම්බන්ධව විමර්ශනය කෙරෙන පර්ලිමේන්තු විශේෂ තේරීම් කාරක සභාව හමුවේ, අද(20) ජනාධිපති මෛත්‍රිපාල සිරිසේන මහතා පෙනී සිටීමට නියමිතව ඇත. කාරක සභාවේ සාමාජිකයන් ජනාධිපති ලේකම් කාර්යාලයේදී ජනාධිපතිවරයා හමුවීමෙන් පසු ප්‍රකාශ ලබාගැනීමට නියමිත බව කාරක සභා සභාපති නියෝජ්‍ය කතානායක ආනන්ද කුමාරසිරි මහතා පැවසීය. පාස්කු දින ප්‍රහාරය සම්බන්ධව විමර්ශනය කෙරෙන පාර්ලිමේන්තු විශේෂ තේරීම් කාරක සභාව හමුවේ පෙනී සිටින්නැයි මීට ඉහත අවස්ථාවක ජනාධිපතිවරයා වෙත ලිඛිත ඉල්ලීම් කර තිබිණි. අද දිනයේ විශේෂ තේරීම් කාරක සභාවේ අවසන් වාර්තාව ලබාදීමට නියමිතව තිබුන ද පසුගිය දා එහි නිල කාලය ඔක්තෝබර් මස 31 වැනිදා දක්වා කල් තැබුණි.", "URL": "https://lankatruth.com/si/?p=81189", "Category": "පුවත්", "Parent URL": null}