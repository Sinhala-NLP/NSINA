{"Source": "Lankatruth", "Timestamp": "December 23, 2020", "Headline": "කෙහෙළිය බොරු විදියි… මාලදිවයිනට මෘතදේහ යවන්න ආණ්ඩුව කතාකළා… සාක්ෂි මෙන්න…", "News Content": "මාලදිවයිනට මෘතදේහ යැවීම සඳහා කිසිඳු තීරණයක් කැබිනට් මණ්ඩලය ගත්තේ නැතැයි ඊයේ (22) පැවති කැබිනට් මාධ්‍ය හමුවේ දී කැබිනට් ප්‍රකාශක අමාත්‍ය කෙහෙළිය රඹුක්වැල්ල සිදු කරන ලද ප්‍රකාශය සම්පූර්ණ අසත්‍යක් බව වාර්තා වේ. පසුගිය 12වෙනිදා ජනපති ගෝටාබය රාජපක්ෂ මාලදිවයින් ජනාධිපතිවරයාගෙන් කළ ඉල්ලීමට මාලදිවයින් රජය වෙනුවෙන් එහි විදේශ අමාත්‍යවරයා දෙසැම්බර් 14 සිය කැමැත්ත පළ කර තිබේ. මාලදිවයින් විදේශ අමාත්‍ය අබ්දුල්ලා ෂාහිඩ් දෙසැම්බර් 14 දින නිකුත් කළ ට්විටර් පණිවිඩ දෙකේම මේ බව සඳහන් වේ. එසේම ආණ්ඩුවට හිතවත් ජනමාධ්‍ය ද මෙම පුවත වාර්තා කළේය. එහෙත් එරට ජනතාවගෙන් නැගුණු විරෝධය හමුවේ මාලදිවයින් ආණ්ඩුව සිය තීරණය හකුලා ගන්නා ලදි. ඒ පිළිබඳව පසුගිය ඉරිදා (20) Lankatruth වෙබ් අඩවිය වාර්තා කර තිබුණි. කොරෝනා මෘතදේහ මාලදිවයිනට පැටවීමේ උත්සාහය අසාර්ථක වූ පසු ආණ්ඩුව ප්‍රකාශ කරන්නේ තමන් එවැනි කිසිදු ක්‍රියාමාර්ගයක් නොගත් බවයි. On special request from Sri Lankan President @GotabayaR, President @ibusolih is consulting stakeholder authorities of the Government of Maldives to assist Sri Lanka in facilitating Islamic funeral rites in the Maldives for Sri Lankan Muslims succumbing to COVID19 pandemic. pic.twitter.com/EPj6TCCLLp — Abdulla Shahid (@abdulla_shahid) December 14, 2020", "URL": "https://lankatruth.com/si/?p=104277", "Category": "පුවත්", "Parent URL": null}