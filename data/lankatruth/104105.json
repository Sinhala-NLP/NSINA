{"Source": "Lankatruth", "Timestamp": "December 21, 2020", "Headline": "කොරෝනා බලපෑමෙන් දෙනියායේ සහ ගලෙන්බිඳුණවැව 23ක් වහයි", "News Content": "මේ වනවිට රට තුළ ව්‍යාප්තවෙමින් පවතින කොවිඩ් – 19 වසංගතය හේතුවෙන් රට පුරා නගර, ගම්මාන, පාසල්, කඩසාප්පු වාසාදැමීම් දිනෙන් දින සිදු කරක අතර ඊයේ දිනයේද මාතර දෙනියාය සහ අනුරාධපුරේ ගලෙන්බිඳුනුවැව නගරවල වෙළඳසැල් 23ක් වසා දමා තිබේ. එ් අනුව දෙනියාය පොලිස් බල ප්‍රදේශයේ දෙනියාය වත්ත පහළ කොටසේ කොරෝනා ආසාදිත කාන්තාවක් හමු වීමත් සමඟ ඇගේ පවුලේ අය ඇතුළු ආශ්‍රිතයන් 36 දෙනෙකු නිරෝධානයට යොමු කර වෙළඳසැල් 05ක් වසා දැමීමට සෞඛ්‍යය අංශ පියවර ගෙන ඇත. මෙම කොරෝනා ආසාදිත කාන්තාව දෙනියායේ සිට පොදු ප්‍රවාහන සේවා භාවිතා කරිමින් ගාල්ල කරාපිටිය රෝහලේ පිළිකා ඒකකයට එන්නතක් විදගැනීම සඳහා ගොස් ඇති අතර එහිදී කළ ඇන්ට්‍රිජන් පරීක්ෂාවේ දී ඇයට කොරෝනා වයිරසය ආසාදනය වී ඇති බවට තහවුරු වී තිබූ බව සෞඛ්‍යය අංශ පවසයි. එමෙන්ම ගලෙන්බිදුණුවැව නගරයේ වෙළදසැල් දෙකක සේවය කරන සේවකයන් දෙදෙනෙකුට කොරෝනා වැළදිම හේතුවෙන් නගරයේ වෙළද සැල් 18ක් වසා දමා තිබේ. මෙම කොරෝනා ආසාදිතයන් අකුරණ ප්‍රදේශයේ පදිංචි 22 හා 26 හැවිරිදි පුද්ගලයන් දෙදෙනෙකු බවද වාර්තා වේ. අකුරණ සිට ගලෙන්බිදුණුවැව නගරයට පැමිණි පුද්ගලයන් 30 දෙනෙකු PCR පරික්ෂණයකට ලක්කල බවත් ඉන් මෙම පුද්ගලයන් දෙදෙනාට කොරෝනා වයිරසය වැළදි ඇති බව තහවුරු වී ඇති බවත් අනුරාධපුර දිස්ත්‍රික් වසංගත රෝග විද්‍යාඥ තේජන සෝමතිලක මහතා පවසයි.", "URL": "https://lankatruth.com/si/?p=104105", "Category": "කොවිඩ් -19 (කොරෝනා ) පුවත්", "Parent URL": null}