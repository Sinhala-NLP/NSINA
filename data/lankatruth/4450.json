{"Source": "Lankatruth", "Timestamp": "October 3, 2012", "Headline": "මොණරාගල ලංගම සේවක‍යන් වර්ජනයක", "News Content": "ලංකා ගමනාගමන මණ්ඩලයට අයත් මොණරාගල ඩිපෝවේ සේවකයින් අද (03) පෙරවරුවේ සිට අඛණ්ඩ වැඩ වර්ජනයක් ආරම්භකර තිබේ. මාස 2 ක වැටුප් නොලැබීම හේතුවෙන් මෙලෙස ඩිපෝවෙහි කාර්මික නිලධාරීන්, රියදුරන් සහ කොන්දොස්තරවරුන් එක්ව වර්ජනයේ නිරත වන බව එහි සේවකයෝ පවසති. තම හිග මාස 2ට අදාළ වැටුප නොලැබීම හේතුවෙන් තමන් මහත් දුෂ්කරතාවන්ට පත්ව සිටින බව වර්ජනයේ නිරත සේවකයෝ පවසති. මේ සම්බන්ධයෙන් අවස්ථා කිහිපයකදීම බලධාරීන් දැනුවත් කළද ඊට කිසිදු විසඳුමක් ලබාදීමට මෙතෙක් ඔවුන් කටයුතු නොකිරීම නිසා මෙලෙස වර්ජනයේ නිරත වන බවද ඔවූහු පවසති.", "URL": "https://lankatruth.com/si/?p=4450", "Category": "පුවත්", "Parent URL": null}