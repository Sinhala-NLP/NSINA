{"Source": "Lankatruth", "Timestamp": "November 10, 2020", "Headline": "කොරෝනා සුව වී නිවසට පැමිණීමට සිටි අයෙක් මරුට…", "News Content": "හම්බන්තොට කොවිඩ් රෝගීන් සඳහා ප්‍රතිකාර ලබාදෙන රෝහලේ ප්‍රතිකාර ලබමින් සිටි කොරෝනා ආසාදිත පුද්ගලයෙක් අද (10) දිනයේදී මිය ගොස් ඇති බව හම්බන්තොට කොවිඩ් රෝහලේ අධ්‍යක්ෂක වෛද්‍ය සුරංඟ උබේසේකර පවසයි. කැළණිය, හෙට්ටිගොඩ ප්‍රදේශයේ පදිංචි වයස අවුරුදු 46ක පුද්ගලයෙක් මෙලෙස මිය ගොස් ඇති අතර මොහු නොවැම්බර් 01 වැනිදා කොරෝනා ආසාදිත බව තහවුරු වීමෙන් පසුව හම්බන්තොට මහ රෝහලේ පිහිටි කොවිඩ් ප්‍රතිකාර ඒකකයට කොවිඩ් ඒකකයට ඇතුලත් කර ඇත. ප්‍රතිකාර ලැබීමෙන් අනතුරුව ඔහු අද දිනයේදී නිවසට යෑමට සූදානම් වීඇති අතර පපුවේ අමාරුවක් සෑදීම හේතුවෙන් හම්බන්තොට නව මහ රෝහලට ඇතුලත් කර තිබේ. එහි හදිසි ප්‍රතිකාර ඒකකයේ ප්‍රතිකාර ලබමින් සිටිය දී මෙලෙස මිය ගොස් ඇති බවයි රෝහල් අධ්‍යක්ෂකවරයා සඳහන් කළේ.", "URL": "https://lankatruth.com/si/?p=99774", "Category": "පුවත්", "Parent URL": null}