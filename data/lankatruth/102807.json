{"Source": "Lankatruth", "Timestamp": "December 8, 2020", "Headline": "පිල්ලෙයාන්ට එරෙහි නඩු විභාගයත් කල් දමයි", "News Content": "මඩකලපුව දිස්ත්‍රික් පොහොට්ටු පක්ෂ පාර්ලිමේන්තු මන්ත්‍රී, තමිල් මක්කල් විඩුතලයි පක්ෂ නායක හා නැගෙනහිර පළාත් හිටපු මහ ඇමති පිල්ලෙයාන් නොහොත් සිවනේසතුරයි චන්ද්‍රකානතන්ට එරෙහි නඩුව ලබන ජනවාරි මස 11වැනිදාට කල් තබා ඇත. මඩකලපුව අධ්කරණ විනිසුරු එස්. සුසයිදාසන් මහතා ඉදිරියේදී මෙම නඩුව අද (08) කැදවිණි. පසුගිය 2005.12.25 වැනි දින ශාන්ත මරියාල් දේවස්ථානයේ නත්තල් යාඤාාවකට සහභාගිවී සිටියදී මඩකලපුව දිස්ත්‍රික්ක පාර්ලිමෙන්තු මන්ත්‍රී ජෝසප් පරරාජාසිංගම් ඝාතනය සම්බන්ධව පිල්ලයාන් ඇතුළු සිව්දෙනෙකු අත් අඩංගුවට ගෙන රක්ෂිත බන්ධනාගත කර සිටි අතර පසුගිය මාසයේ ඇප මත නිදහස් කරන ලදි. පිල්ලෙයාන් නොහොත් සිවනේසතුරයි චන්ද්‍රකානතන් පහොට්ටු පක්ෂ මන්ත්‍රීවරයා එල්ටීටීඊ සංවිධානයේ ළමා සොල්දාදුවන් භාරව කටයුතු කළ ප්‍රධාන පුද්ගලයාය.", "URL": "https://lankatruth.com/si/?p=102807", "Category": "පුවත්", "Parent URL": null}