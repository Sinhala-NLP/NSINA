{"Source": "Lankatruth", "Timestamp": "January 28, 2021", "Headline": "කොරෝනා අලුත්ම අවදානම ගැන ජනතාව දැනුවත් නොකළේ යැයි වෛද්‍ය සංගමයෙන් චෝදනා", "News Content": "මේ වන විට රට තුළින් නව කොරෝනා වෛරසයක් සොයාගෙන තිබියදී ඒ සම්බන්ධයෙන් ජනතාව දැනුවත් කිරීමට කඩිනමින් ක්‍රියා නොකිරීම පිළිබඳව රජයේ වෛද්‍ය නිලධාරීන්ගේ සංගමය චෝදනා කරයි. ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ මහාචාර්යවරුන් ප්‍රමුඛ පර්යේෂණ කණ්ඩායමක් විසින් මෙම නව කොරෝනා ප්‍රභේදය හඳුනාගනු ලැබීය. එය යුරෝපයේ පැතිරී යන වෛරස් ප්‍රභේදයට සමාන වූ සීඝ්‍රයෙන් පැතිර යාමේ අවදානමක් තිබෙන බව තහවුරු වී ඇත. එසේ තිබියදී මේ පිළිබඳව ජනතාව දැනුවත් කිරීමට කඩිනමින් ක්‍රියා නොකිරීම පිළිබඳව ආණ්ඩුවේ පාර්ශ්වයන්ට එම සංගමය චෝදනා කර ඇත.", "URL": "https://lankatruth.com/si/?p=109465", "Category": "පුවත්", "Parent URL": null}