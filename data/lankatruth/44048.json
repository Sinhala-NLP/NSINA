{"Source": "Lankatruth", "Timestamp": "November 18, 2017", "Headline": "ගාල්ලේ සිදුවීමට සම්බන්ධ 19ක් අත්අඩංගුවට", "News Content": "ගාල්ල ප‍්‍රදේශයේ ගැටුමට සම්බන්ධ වූ 19 දෙනෙකු මේ වනවිට අත්අඩංගුවට ගෙන තිබේ. ඇති වු කලබලකාරී තත්ත්වයක් හේතුවෙන් කුරුදුවත්ත, මහහපුගල, වැලිපිටි මෝදර, උක්වත්ත, ගිංතොට යන ග්‍රාමසේවා වසම් 5ට ඇඳිරි නීතිය පනවා තිබිණි. සිද්ධිය පිළිබඳව කතා පතුරවන පිරිස් අත්අඩංගුවට ගන්නා බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සඳහන් කරයි. පැරැණි ඡායාරූප සහ ව්‍යාජ තොරතුරු පෙන්වමින් පිරිසක් සමාජ ජාලා ඔස්සේ අසත්‍ය ප්‍රචාර පතුරුවන බව පොලිස් ආරංචි මාර්ග කියයි. එවැනි පිරිස් අත්අඩංගුවට ගැනීමට කටයුතු කරන බවද ඒ මහතා පවසයි. ප්‍රදේශයේ ආරක්ෂාව සඳහා 300කට වැඩි පොලිස් නිලධාරීන් සහ විශේෂ කාර්ය බලකායේ නිලධාරීන් පිරිසක් යොදවා තිබේ. අත්අඩංගුවට ගත් පිරිස අතර එක්සත් ජාතික පක්ෂ ප්‍රාදේශීය නායකයෙකුද සිටින බව වාර්තා වේ.", "URL": "https://lankatruth.com/si/?p=44048", "Category": "පුවත්", "Parent URL": null}