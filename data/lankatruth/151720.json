{"Source": "Lankatruth", "Timestamp": "September 19, 2023", "Headline": "පාස්කු කුමන්ත්‍රණයේ මහමොළකරු සෙවීමට බාධා 5ක් හිටපු CID ලොක්කා හෙළි කරයි", "News Content": "පාස්කු ත්‍රස්තවාදී ප්‍රහාරය පිළිබඳ කුමන්ත්‍රණයේ සියලු පරීක්ෂණ ඇනහිට තිබෙන ස්ථාන 05ක් පිළිබඳ අපරාධ පරීක්ෂණ දෙපාර්තමේන්තුවේ හිටපු ප්‍රධානී ජ්‍යෙෂ්ඨ පොලිස් අධිකාරී රවී සෙනෙවිරත්න ඊයේ (18) රාත්‍රියේ ටීඑන්එල් රූපවාහිනී නාලිකාවෙන් විකාශනය කළ ජන හඬ වැඩ සටහනේදී හෙළි කරනු ලැබීය.  හිටපු CID ප්‍රධානියා හෙළි කළ එම විමර්ශන ඇනහිට ඇති ස්ථාන 05 මෙසේය.    1. අබුහිඩ් හඳුනා ගැනීමට බාධා සිදු කිරීම   2. සුරේෂ් සලේගෙන් අදාළ තොරතුරු ලබා ගැනීමට අධිකරණයේ නියෝග ලබා ගැනීමට පවා සිදුවූවද එය කළ නොහැකි වීම.   3. සොනික් සොනික් යන නාමයෙන් හැඳින්වූ බණ්ඩාර පරීක්ෂණ පැවැත්වීම රාජ්‍ය බුද්ධි අංශයෙන් නතර කිරීම.   4. දුරකතන IMEI අංකයක් ලඟින් නැවතීම.     5. වවුනතිව් පුපුරන ද්‍රව්‍ය සොයා ගැනීමත් සමඟ අපරාධ පරීක්ෂණ දෙපාර්තමේන්තුවේ නිලධාරීන් එම ස්ථානයට යාමටත් පෙර හමුදා බුද්ධි අංශ ලඟාවී තිබීම.  එම සාකච්ඡාවේදී අපරාධ පරීක්ෂණ දෙපාර්තමේන්තුවේ හිටපු ප්‍රධානී විශ්‍රාමික ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න වැඩි දුරටත් එම වැඩ සටහනේදී සඳහන් කළේ එල්ටීටීඊ සංවිධානයේ ත්‍රස්තවාදී ප්‍රහාර දියත් කිරීමේදී පවා මෙතරම් සංවිධානාත්මකව එකම වේලාවකදී ස්ථාන ගණනාවක මරාගෙන මැරෙන ප්‍රහාර එල්ල කිරීමට සමත් නොවූ බවය. එහෙත් එවැනි තත්වයක් අබිබවා ගිය මෙම ප්‍රහාරය මෙහෙයවා ඉස්ලාම් අන්තවාදී නායක සහරාන් හෂීම් පවා ඝාතන කිරීම මෙහෙය වූබලවේගයක් මේ පිටුපස සිටියේ යැයි ප්‍රබල සැකයක් පවතින බව අවධාරණය කරනු ලැබීය.", "URL": "https://lankatruth.com/si/?p=151720", "Category": "පුවත්", "Parent URL": null}