{"Source": "Lankatruth", "Timestamp": "March 26, 2020", "Headline": "අද උදේ 06ට ඉවත් කළ ඇඳිරිනීතිය දහවල් 2කට පැනවේ", "News Content": "අද (26) උදේ 6.00ට ඇඳිරි නීතිය අවසන් වූ දිස්ත්‍රික්කවලට යළි අද දහවල් 2.00ට නැවත පනවනු ලබන අතර එය මාර්තු 30, සඳුදා උදේ 6.00ට ලිහිල් කොට එදිනම දහවල් 2.00 සිට යළි ක්‍රියාත්මක වෙයි. ඇඳිරි නීතිය බලපැවැත්වෙන කාලය තුළ ජනතාවට අත්‍යාවශ්‍ය ආහාර ද්‍රව්‍ය සහ වෙනත් භාණ්ඩ නිවසේ සිටම මිලදී ගත හැකි වන පරිදි නොකඩවා සැපයීමට රජය සියලු විධිවිධාන සලසා ඇතැයි ද වාර්තා වේ.", "URL": "https://lankatruth.com/si/?p=91643", "Category": "පුවත්", "Parent URL": null}