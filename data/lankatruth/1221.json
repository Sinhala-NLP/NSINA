{"Source": "Lankatruth", "Timestamp": "February 3, 2012", "Headline": "පුංචි ආණ්ඩුවේ ලොක්කා අල්ලස් ගනිද්දී මාට්ටු", "News Content": "(දෙවන සංස්කරණය) අල්ලස් ගැනීමේ චෝදනාවක් මත එක්සත් ජාතික පක්ෂයට බලය හිමි මහනුවර පාතහේවාහැට ප්‍රා‍දේශීය සභාවේ සභාපතිවරයා අල්ලස් හා දුෂණ විමර්ශන ඒකකයේ නිලධාරීන් විසින් අද (03) දහවල් අත්අඩංගුවට ගෙන තිබේ. අල්ලස් හා දූෂණ විමර්ශන ඒකකයට ලැබුණු තොරතුරකට අනුව අදාළ සභාපතිවරයා ප්‍රාදේශීය සභාව තුළ දී අල්ලස් හා දූෂණ විමර්ශන ඒකකයේ නිලධාරීන් විසින් අත්අඩංගුවට ගෙන ඇති බව සඳහන්ය. රාජනායක මුදියන්සේලාගේ රාජනායක වන මෙහු එක්සත් ජාතික පක්ෂයේ සජිත් ප්‍රේමදාස පිළ නියෝජනය කරමින් පසුගිය දිනවල කටයුතු කළ‍ අයෙක් සෙලද සදහන් වෙයි. මොහුපාතහේවාහැට ප්‍රා‍දේශීය සභාවේ හිටපු සභාපතිවරයාද වන්නේය. මාරස්සන පුදේශයේ මාළු ව්‍යාපාරිකයෙකුට මාළු වෙලදසැලක් පවත්වාගෙන යාම සදහා අවසර ලබාදීමට රුපියල් 25000ක මුදලක් අල්ලස ලෙස ඉල්ලා ඇතැයි වාර්ථා වෙයි. සභාපතිවරයා මේ වන විට ප්‍රකාශයක් සටහන් කරගැනීම සඳහා පොලිස් ස්ථානයට ගෙනවිත් ඇති බව තලාතුඔය පොලිසිය සඳහන් කරයි.", "URL": "https://lankatruth.com/si/?p=1221", "Category": "පුවත්", "Parent URL": null}