{"Source": "Lankatruth", "Timestamp": "March 18, 2019", "Headline": "නොරොච්චෝලෙ ජනන යන්ත්‍රයක් අක්‍රීය වෙයි – ප්‍රදේශ කිහිපයක විදුලි අත්හිටුවීමක්", "News Content": "නොරොච්චෝලේ ලක් විජය ගල් අඟුරු බලාගාරයේ දෙවන ජනන යන්ත්‍රය අක්‍රීයවී ඇති අතර මේ හේතුවෙන් ප්‍රදේශ කිහිපයකට තාවකාලිකව විදුලිය විසන්ධි කිරීමට සිදුවන බව විදුලිබල හා බලශක්ති අමාත්‍යාංශය සඳහන් කරයි. අද(18) දහවල් ජනන යන්ත්‍රය අක්‍රියවී ඇති අතර ඊට හේතුව මෙතෙක් සොයාගෙන නැත. කෙසේ වෙතත් තාක්ෂණික දෝශයක් බවට සැක කරන අතර පද්ධතියේ සමතුලිතතාවය ආරක්ෂා කර ගැනීම සඳහා ප්‍රදේශ කිහිපයක විදුලි බල සැපයුම අත්හිටුවීමට සිදුවන බව විදුලි බල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා පැවසීය. හැකි ඉක්මනින් ජනන යන්ත්‍රය යතා තත්වයට පත් කිරීමට කටයුතු කරන බවද ඒ මහතා පැවසීය.", "URL": "https://lankatruth.com/si/?p=70586", "Category": "පුවත්", "Parent URL": null}