{"Source": "Lankatruth", "Timestamp": "June 17, 2022", "Headline": "රට පුරා සිදුකරන මනුෂ්‍ය ඝාතන බැර කිරීමට මුව හමක්", "News Content": "මෙි වනවිට රට පුරා සිදුකරනු ලබන මනුෂ්‍ය ඝාතන මෙහෙයවන්නේ ප්‍රධාන මත්ද්‍රව්‍ය ජාවාරම්කරුවන් කිහිප දෙනෙකු යොදා ගනිමින් “හරක් කටා” යන අනුවර්ථ නාමයෙන් හඳුන්වන පුද්ගලයෙකු බවට ආණ්ඩු ගැති පොලිස් නිලධාරීන් විසින් ප්‍රකාශ කර තිබේ.  ආණ්ඩුවේ දිනමිණ පුවත්පත අද (17) මෙයට අදාළ ප්‍රවෘත්තිය “කුඩු නඩුවල සාක්ෂිකරුවන්ට වෙඩි තබා මැරීම පිටුපස හරක් කටා” යනුවෙන් ප්‍රවෘත්තියක් පළකර ඇත. ඔහු විදේශ රටක සිට අදාළ ඝාතක කණ්ඩායම් මෙහෙයවන බවට එහි සඳහන් කර තිබේ. මෙයට පෙර මෙවැනි අපරාධ සියල්ල මාකඳුරේ මදූෂ් නමින් හැඳින්වූ පුද්ගලයාට බැරකර තිබිණි.  මේ වනවිටත් අපරාධ පරීක්ෂණ දෙපාර්තමේන්තුව ඇතුළු පරීක්ෂණ ආයතන විසින් රටේ අපරාධ සම්බන්ධයෙන් කරන පරීක්ෂණ පිළිබඳව මහජන විශ්වාසය විශාල වශයෙන් බිඳ වැටී තිබේ. රට තුළ සිදුවන අපරාධ බැර කිරීමට එක් එක් පුද්ගලයන් යොදා ගැනීම මේ වන විට සාමාන්‍ය දෙයක් බවට පත්කර ගෙන ඇත.", "URL": "https://lankatruth.com/si/?p=135616", "Category": "පුවත්", "Parent URL": null}