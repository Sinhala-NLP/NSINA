{"Source": "Lankatruth", "Timestamp": "November 28, 2020", "Headline": "කොරෝනා නිසා මාළු කන්නෙ නැහැ – ඇමති ඩග්ලස් කියයි", "News Content": "ශ්‍රී ලංකාවේ මාළු පරිභෝජනය සීග්‍ර ලෙස අඩුවී ඇතැයි ධීවර අමාත්‍ය ඩග්ලස් දේවානන්ද පවසයි. පැලියගොඩ මතස්‍ය වෙළඳපොල ආශ්‍රිතව හට ගත් කොරෝනා පොකුර නිසා ජනතාව මතස්‍ය පරිභෝජනයෙන් විශාල ලෙස ඈත්වී ඇතැයි පවසන ඇමතිවරයා හිටපු අමාත්‍ය දිලිප් වෙදආරච්චි මාධ්‍ය හමුවක් තබා අමුවෙන් මාලුවෙක් අනුභව කර පෙන්වුයේ මාළු පරිභෝජනය දිරිමත් කිරිමට බවත් තමන් එම ක්‍රියාව අගය කරන බවත් පවසයි. කෙසේ නමුත් ජත්‍යන්තර ජනමාධ්‍ය රැසක එම අමුමාලු කෑමේ සිදුවීම දැඩි ලෙස දෝෂදර්ශනයට ගෙන තිබූ අතර එය ජනතාව අතර මතස්‍ය පරිභෝජනය වැඩිකිරිමට විද්‍යාත්මක සහ ශිෂඨ සමාජය පිලිගන්නා කාලීන වැඩපිලිවෙලක් කරා යොමු නොවී දඩයම් යුගයට පසුබැසීමක් ලෙස සඳහන් කරන ලදි.", "URL": "https://lankatruth.com/si/?p=101783", "Category": "පුවත්", "Parent URL": null}