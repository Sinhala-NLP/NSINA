{"Source": "Lankatruth", "Timestamp": "July 16, 2019", "Headline": "අද පස්වරු 4.00 සිට පැය 48ක තැපැල් වර්ජනයක්", "News Content": "බඳවා ගැනීමේ ගැටලුව ඇතුළු ඉල්ලීම් කිහිපයක් මුල් කරගනිමින් අද(16) පස්වරු 4.00 සිට අනිද්දා(18) පස්වරු 4.00 දක්වා සංකේත වර්ජනයක නිරත වන බව ඒකාබද්ධ තැපැල් වෘත්තීය සමිති සන්ධානය දන්වා සිටියි. වර්ජනය සම්බන්ධව මීට ඉහත අදාල බලධාරීන්ට දන්වා සිටිය ද එයට ප්‍රතිචාර නොදැක්වීම හේතුවෙන් සූදානම්ව සිටි පරිදි සංකේත වර්ජනය ක්‍රියාත්මක කරන බව ඒකාබද්ධ තැපැල් වෘත්තීය සමිති සන්ධානය පවසයි. 6/2006 වැටුප් චක‍්‍ර ලේඛනයට අනුකූලව ක‍්‍රියාත්මක කරන බඳවා ගැනීම් පටිපාටිය නිසා බඳවා ගැනීම්, උසස් වීම්, වැටුප් තල අහිමි කිරීමත් මේ හේතුවෙන් වසර 13 පුරා පත්ව ඇති ආණ්ඩු සහ තැපැල් පරිපාලනය තැපැල් සේවකයින් 26,000ක් පමණ පීඩාවට පත්කරමින් ඇති බවත් තැපැල් වෘත්තීය සමිති පවසයි. එසේම මෙම ගැටළු මුල් කර ගනිමින් පසුගිය වසරේ ජූනි මස 11 වැනිදා සිට තැපැල් සේවකයින් දින 16ක අඛණ්ඩ වර්ජනයක් සිදුකළ අතර එහිදී ජනාධිපතිවරයා විසින් පත්කළ කොමිසමෙන් ඉදිපත් කළ යෝජනා ද වසරක් ගතවුව ද මෙතෙක් ඉටුවී නොමැත. මෙම වෘත්තීය ක්‍රියාමාර්ගයට ද ප්‍රතිචාර නොදක්වන්නේ නම් ඉදිරියේ දැඩි ක්‍රියාමාර්ගවලට අවතීර්ණ වන බවද තැපැල් සේවකයෝ පවසති.", "URL": "https://lankatruth.com/si/?p=77738", "Category": "පුවත්", "Parent URL": null}