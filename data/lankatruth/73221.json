{"Source": "Lankatruth", "Timestamp": "May 2, 2019", "Headline": "පාස්කු ඉරිදා ප්‍රහාරයට වගකිවයුතු ත්‍රස්තයන්ගේ දේපල තහනම් කිරීමට පියවර", "News Content": "පසුගිය 21 වැනිදා ප්‍රහාර මාලාවට සම්බන්ධ ත්‍රස්ථවාදීන්ගේ වත්කම් තහනම් කිරීමට අපරාධ පරීක්ෂණ දෙපාර්තමේන්තුව විසින් විමර්ශන ආරම්භ කර ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. දැනට සිදුකර ඇති විමර්ශනවලදී ත්‍රස්ථවාදීන් සතුව තිබූ බැංකු ගිණුම්, කර්මාන්ත ශාලා, නිවාස, ඉඩකඩම් ඇතුළු දේපළ රැසක තොරතුරු අනාවරණයවී ඇති බවත් තවදුරටත් විමර්ශන ක්‍රියාත්මක බවත් රුවන් ගුණසේකර මහතා පැවසීය. මෙම දේපළ තහනම් කිරීමේ පරීක්ෂණ නෛතිමය ප‍්‍රතිපාදන දෙකක් මත සිදුවන බවත් ත‍්‍රස්තවාදීන්ට මුදල් යැපයීම, මැඩපැවත්වීම් සම්මුතිය පනත සහ මුදල් විශුද්ධිකරණය වැළැක්වීමේ පනත යටතේ මෙම පරීක්ෂණ සිදුවන බවත් ඒ මහතා වැඩිදුරටත් පැවසීය.", "URL": "https://lankatruth.com/si/?p=73221", "Category": "පුවත්", "Parent URL": null}