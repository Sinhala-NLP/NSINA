{"Source": "Lankatruth", "Timestamp": "February 7, 2021", "Headline": "රාජපක්ෂලා ඔක්කොම ගිය පාංශුකූලයේ සිටි හිමිනමක් පොසිටිව් වේ", "News Content": "මහින්ද රාජපක්ෂ පාලන සමයේ ජනාධිපති ප්‍රවාහන අධ්‍යක්ෂ කීර්ති සමරසිංහ දිසානායකගේ මරණයේ අවසන් කටයුතු සිදු කළ දින පැවති පාංශුකූල කටයුතු සිදු කළ පිළියන්දල මාම්පේ විද්‍යාශාන්ති පිරිවනේ විහාරාධිපති හිමියන් කොවිඩ් – 19 ආසාදිතවී ඇති බව වාර්තා වේ. ඒ හිමියන් කොවිඩ් ආසාදිතයෙකුගේ ආශ්‍රිතයකු වීම නිසා පසුගියදා PCR පරීක්ෂණයකට යොමුකර එහි ප්‍රතිඵල ලැබෙන තුරු ස්වයං නිරෝධායනය වන ලෙස සෞඛ්‍ය අංශ දන්වා තිබියදී එය නොතකා උන්වහන්සේ පසුගිය 03 වනදා අදාළ මරණයේ පාංශුකූල කටයුතු සඳහා සහභාගී වී ඇත. පිළියන්දල මාවිත්තර නිදහස් මාවතේ පිහිටි අභාවප්‍රාප්ත කීර්ති සමරසිංහගේ නිවසේ පැවති අවමඟුල් උත්සවයට මහින්ද, ගෝටාබය, ශිරන්ති සහ අයෝමා රාජපක්ෂ යන අය එක්වී ස‍ිට තිබේ. එම මරණයේ කටයුතු අවසන් වී දින කිහිපයකින් අදාළ PCR පරීක්ෂණයේ ප්‍රතිඵල වාර්තාව ලැබී ඇති අතර ඉන් තහවුරු වී ඇත්තේ උන්වහන්සේ කොවිඩ් ආසාදිතවී ඇති බවය.", "URL": "https://lankatruth.com/si/?p=110070", "Category": "කොවිඩ් -19 (කොරෝනා ) පුවත්", "Parent URL": null}