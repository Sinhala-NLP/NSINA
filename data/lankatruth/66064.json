{"Source": "Lankatruth", "Timestamp": "January 4, 2019", "Headline": "මාධ්‍යට ප්‍රකාශ නිකුත් කිරීම නාමල් කුමාරට තහනම් – අධිකරණයෙන් නියෝගයක්", "News Content": "ජනාධිපතිවරයා, හිටපු ආරක්ෂක ලේකම්වරයා සහ උසස් පොලිස් නිළධාරියෙකු ඝාතනය කිරීමේ කුමන්ත්‍රණයක් ඇතැයි දුරකථන සංවාද ඇතුළත් හඬ පට කිහිපයක්ද සමග පැමිණිලි කළ නාමල් කුමාර නැමැත්තාට එම පැමිණීල්ලට අදාළ කිසිදු තොරතුරක් මාධ්‍ය වෙත හෙළි කිරීම තහනම් කරමින් කොළඹ කොටුව මහේස්ත‍්‍රාත් රංග දිසානායක මහතා අද (04) තහනම් නියෝගයක් නිකුත් කර තිබේ. පැමිණීලිකරු මුල් අවස්ථාවේදී ලබාදුන් කරුණුවලට අමතරව වෙනත් හා වැඩිමනක් කරුණු මාධ්‍ය වෙත මුදාහැර මෙම විමර්ශන වෙනත් මඟකට යොමු කිරිමට උත්සාහ කරන බව පෙනී යන බවත් තමන් දන්නා යම් තොරතුරක් වේ නම් ඒ සම්බන්ධයෙන් විමර්ශන නිලධාරීන් වෙත පමණක් ප්‍රකාශ ලබා දෙන ලෙසත් අපරාධ නඩු විධාන සංග‍්‍රහ පනතේ 124 වගන්ති ප‍්‍රකාරව නියෝගයක් නිකුත් කරන්නැයි අපරාෂ පරීක්ෂණ දෙපාර්තමේන්තුව කළ ඉල්ලීම සලකා බලමින් අධිකරණය මෙම නියෝගය නිකුත් කර ඇත.", "URL": "https://lankatruth.com/si/?p=66064", "Category": "පුවත්", "Parent URL": null}