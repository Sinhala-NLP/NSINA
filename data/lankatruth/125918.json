{"Source": "Lankatruth", "Timestamp": "November 18, 2021", "Headline": "කෝච්ට අයියා කියන්න හොඳ නැද්ද ? ලංකාවේ කෝච්ලා නැද්ද ?", "News Content": "මිකී ආතර් ශ්‍රි ලංකා පුහුණුකාර තනතුරෙන් ඉවත් වීමත් එක්කම මේ වනවිට ඉදිරියේදී එන පුහුණුකරු මොන වගේ ඇත්තෙක්ද යන වග මේ දිනවල බුකියේ බහුලව දක්නට ලැබෙන මාතෘකාවක් ! ඉතිං සමහරු දරන මතයක් තමයි අපිට ලංකාවේ කෝච්ලා ඇලජික්… අයියේ කියලා කෝච්ලාට කතා කරන කෝච්ට කතා කරන්න එපා ! අපිට ඕනි කෝච් සර් කියලා කියන්න පුළුවන් කෝච් කෙනෙක් !!! ඉතිං ඔබ ඒ කතාවට එකඟද ? වර්තමානයේ මේ බුකියේ මවලා තියෙන ප්‍රතිරූපය ඒක !හැබැයි අපි ඒ ගැන ටිකක් පුලුල්ව කතා කරමු. රිෂී කියනවා අයියේ කියන කෝච් කෙනෙක් හිටියට කමක් නැ… කෝච් සර් කියලා කියන්නම ඕනි නෑ කියලා !!! ඔය සර් කියන වචනය අපේ අය පුරුදු වුනු අපූරු වචනයක්…ගුරුවරයෙක්ටත් සර් කියනවා. කෝච් කෙනෙක්ටත් සර් කියනවා. දේශපාලකයෙක්ටත් සර් කියනවා. ඇත්තටම ඇයි අපි මේ ඔක්කෝටම සර් කියන්නේ ??? මං කියනවා කෝච් කෙනෙක්ට ක්‍රීඩකයෝ සර් කියන එකයි අයියේ කියන එකෙනුයි නෙමෙයි මේ පුහුණුකරු ගැන තීරණය කරන්න පුළුවන් ! පුහුණුකරුවෙක්ට සර් කියනවද නැත්තම් අයියේ කියනවද කියන එක ප්ලෙයර්ගේ කැමැත්තක් ! එයාලගේ හදවතට දැනුනු විදිහට තමයි එයාගේ ඒ අයට ආමන්ත්‍රණය කරන්නේ… ප්ලෙයර්ස්ලා අයියේ කිව්වත් මල්ලි කිව්වත් සර් කිව්වත් මචං කිව්වත් සර් කිව්වත් එයා දැන ගන්න ඕනි “මම ක්‍රීඩකයෙක් මේ ඉන්නේ මගේ ටීම් එකේ කෝච්..” කියන එක. ඉතිං අයියේ , සර් , මචං මේ කෝක කිව්වත් කෝච් කෙනෙක්ට දෙන්න ඕනි Respect එක දීලා එයාලගේ උපදෙස් අරන් රට වෙනුවෙන් හොද දේවල් කරන එක තමයි ක්‍රීඩකයෙක් විදිහට වෙන්න ඕනි. ඉතිං අයියේ කිව්වා කියලා කෝච් කෙනෙක්ගේ Respect එක ප්ලෙයර් අතින් නැති වෙන්නේ නැ… විය යුත්තේ එයාගේ උපදෙස් එයාගේ දැනුම අරන් මේ ක්‍රිකට් එක දියුණු කර ගන්න එක ප්ලෙයර් කෙනෙක් විදිහට ! ඉතිං කෝච් සර්ලා හොයන්න ඕනි කියන මතය රිෂී පිලිගන්නේ නැ… අනිත් කාරණය තමයි අපේ රටේ කෝච් කෙනෙක්ට මේ ක්‍රිකට් එක හදන්න බැ කියන මතේ හුගාක් දෙනෙක් ඉන්නවා. ඒක වැරදියි.ක්‍රීඩකයින් විදිහට කෝච්ට රෙස්පට් කරලා ඉන්නවා වගේම කෝච් විදිහට පංගු භේදයකින් තොරව රට වෙනුවෙන් හරි තීරණය ගන්න රට ගැන කැක්කුමක් තියෙන කෝච් කෙනෙක් අපිට ඕනි. කලින් ඔය හතුරුසිංහ එහෙම ඇවිත් මෙහෙ අසාර්ථක වුනු එක එහෙම ලොකුවට මතු කරන් තමයි අපේ අය ලංකාවේ කෝච් කෙනෙක් අපිට හරියන්නේ නෑ කියන මතේ ඉන්නේ… ජාතික කන්ඩායමේ පුහුණුකරුවෙක් වුනාම මෑන් මැනේජ්මන්ට් එක කියන එක අංක එකට තියෙන්න ඕනි. ඒ වගේම ටැක්ටික්ස් පැත්ත හොදටම තියෙන්න ඕනි. මොකද ක්‍රීඩකයෙක් ජාතික කන්ඩායමට ආවට පස්සේ කෝච් කෙනෙක්ට එයාට ක්‍රිකට් ගහන විදිහ අමුතුවෙන් උගන්නන්න නැ… සුළු සුළු අඩුපාඩු සිටුවේෂන් හැඩ්ල් කරන විදිහ, ටැක්ටිකල් දේවල් වගේම ප්ලෙයර් මැනේජ්මන්ට් කියන දේවල් තමයි ලොකුවට බලන්න තියෙන්නේ…මීට අමතරව තව හුගාක් දේවල් කෝච් කෙනෙක් කරනවා. මේ බොහොම කිහිපයක් විතරයි. ඉතිං ලංකාවේ හොද කෝච්ලා නැද්ද ? අපි චුට්ටක් බැලුවොත් චමින්ද වාස් ශ්‍රි ලංකා වේග පන්දු පුහුණුකරු වුනාට පස්සේ අපේ වේග පන්දු යවන්නන්ගේ ලොකු දියුණුවක් පෙන්නුවා. මොකද වාස් දන්නවා අපේ කන්ඩිශන් වල අපේ ළමයින්ට කොහොමද එයාලගේ ට්‍රේනිං එක කරන්න ඕනි එයාලට පුරුදු වෙන්න ඕනි මොනවද කොහොමද අපි අපේ ස්ට්‍රෙන්ත් එකෙන් ඔපසිශන් එක පරාජය කරන්නේ කියලා ! ඒ වගේම කවදාවත් අපේ ස්පින් එක අසරණ වුනේ නැ… මුරලි යද්දි හේරත් අපිට හිටියා… ඊට පස්සේ අජන්ත දිල්රුවන් සචිත්‍ර අකිල ඇඹුල්දෙනිය වනිදු වගේ කාලෙන් කාලෙක කවුරු හරි අත උස්සලා ටීම් එක වෙනුවෙන් එයාලගෙන් වෙන්න ඕනි ජොබ් එක කරා…ඉතිං අපේ ස්පින් එක මේ තැන තියෙන්නේ කෝච් පියල් නිසා… අපි දැක්කා මහේල මේ ලෝක කුසලානයේ උපදේශක වෙලා ආවට පස්සේ ටීම් එකේ කොච්චර වෙනසක් වුනාද කියලා ?ප්ලෙයර්ස්ලාගේ පොසිශන් වෙනස් කරලා එයාලගේ ඔලු හදලා එයාට ගේම් එක ගහන්න ඕනි විදිහ හරියට ඔලුවට දාලා ටීම් එකේ ලොකු වෙනසක් ඔහු කරා ඒ හිටපු දවස් දහය පහලොවට…!ඉතිං ඒ කරේ මහේල සර් නෙමෙයි මහේල අයියා…මොකද ප්ලෙයර්ස්ලා කතා කරේ මහේල අයියා කියලා !ඉතිං අන්න ඒකයි රිෂී කිව්වේ සර් කියන්නම ඕනි නෑ කෝච් කෙනෙක්ට දෙන්න Respect එක ප්ලෙයර්ස්ලා විදිහට දීලා එයාලගෙන් ගන්න ඕනි දේවල් ගන්නවා නම් ඒක තමයි ප්ලෙයර් කෙනෙක් විදිහට විය යුත්තේ කියලා… අමතක කරන්න එපා ක්‍රීඩකයින් පුරුදු වෙලා ඉන්නවා එදා ඉදන්ම මැච් එකට කලින් තමන්ට ලගම හිතවත් කෙනෙක්ට කෝල් කරලා තමන්ගේ හොද නරක වගේම ඔහු කරන්න යන දේවල් කියලා ඒ අයගේ අදහස් යෝජනා දැනගන්න.ඉතිං ඔය චරිත් අසලංකලා වගේ අය මැච් එකට කලින් කතා කරන්නේ තිළිණ කණ්ඩම්බි අයියට…එතකොට වනිදුලා වුනත් මාලිංග අයියලට කතා කරලා දේවල් ඉගෙන ගන්න පුරුදු වෙලා ඉන්නවා.චමීර වුනත් එහෙමයි. මාලිංග අයියලගේ යූටියුබ් වීඩියෝ බලලා දේවල් දැනගෙන ඉගෙන ගන්නවා. ඉතිං මේ ක්‍රීඩකයින් අයියලා කෝච් සර්ලා කියලා වෙනසක් නැතුව අයියාට වුනත් කෝච් සර්ට වුනත් තමන්ට වඩා දැනුමක් තියෙන කෙනෙක්ට ප්ලෙයර් කෙනෙක් විදිහට දෙන්න ඕනි ගෞරවය දෙනවා කියන්න මේවත් හොද සාක්ෂි වේවී… ඔය බංග්ලාදේශය එහෙම තාම යැපෙන්නේ විදේශීය පුහුණුකරුවන්ගෙන්…මොකද ඒ රටේ ක්‍රිකට් හැදෙන්නේ දැන්…ඉස්සර ලෝකයත් එක්ක බලද්දි එච්චර හොද ක්‍රිකට් එකක් එයාලට තිබුනේ නැ…ඉතිං ඒක නිසා හොද අත්දැකීම් තියෙන ක්‍රීඩකයින් එයාලගේ බිහි වුනේ හරි අඩුවෙන්…ඒ වගේම කෝච්ලා ගත්තත් එයාලට හොද කෝච්ලා හිටියේ හුගාක් අඩුවෙන්..ඒක නිසා එයාලා අදටත් විදේශීය පුහුණුකරුවන් මත යැපෙනවා. හැබැයි අපිට එහෙම නැ..අපේ අතීතයේ හොද ක්‍රිකට් එකක් අපිට තිබුනා. ලෝකේ හොල්ලපු ක්‍රීඩකයින් බිහි වුනා. ලෝක කුසලාන ගත්ත ක්‍රීඩකයින් අපේ රටේ ඉන්නවා. ඉතිං අත්දැකීම් අතින් වර්ල්ඩ් ක්ලාස් ප්ලෙයර්ස්ලා මේ රටේ ඉන්නවා. ඒ වගේම පුහුණුකරුවන් ගත්තත් ඒ අත්දැකීම් සහ පුහුණුකාරිත්වය කියන දෙකම හොදින් කරන පුහුණුකරුවන් ඉන්නවා. ඒ වගේම ප්ලෙයර් කෙනෙක් විදිහට ජාත්‍යන්තර අත්දැකීම් ලොකුවට නැතත් පුහුණුකරුවෙක් විදිහට ඉතාම හොද මෑන් මැනේජ්මන්ට් තියෙන ටැක්ටිකල් දේවල් කරන හොද කෝච්ලා අපිට ඉන්නවා. උදාහරණ විදිහට කිව්වොත් , තිළිණ කණ්ඩම්බි , සනත් ජයසූරිය , මහේල ජයවර්ධන , නවීඩ් නවාස් , චමින්ද වාස් , පියල් විජේතුංග , දම්මික සුදර්ශන , අවිශ්ක ගුණවර්ධන වගේ මෙතැනත් නම් නොලියූ බොහොමයක් අය අපේ රටේම ඉන්නවා. මේ අය හොද පුහුණුකරුවන්…මේ අයට තියෙන හැකියාව ඒ ඒ විදිහට වෙනස්…ඉතිං අපිට කෝච්ලා නැතුව නෙමෙයි ! මං හිතනවා වර්තමානයේ අපේ ටීම් එකේ අය කෝච් කෙනෙක්ට දෙන්න ඕනි Respect එක දෙනවා කියලා…ඒකට හොදම උදාහරණය භානුක රාජපක්ෂ,අපි දන්නවා කෝච් මිකී ආතර් සහ භානුක අතර පොඩි මතභේදාත්මක තත්ත්වයක් තිබුනා කියලා !හැබැයි භානුකම අද කියනවා අනවබෝධයක් නිසා තිබුන ඒ මතභේදාත්මක තත්ත්වය එයාලා කළමනාකරණය කරගෙන මේ ක්‍රිකට් එක අරන් ගියා කියලා !ඉතිං මේක තමයි ප්ලෙයර් කෙනෙක් විදිහට විය යුත්තේ… අපි ඉන්දියාව බැලුවොත් ප්‍රධාන පුහුණුකරු රාහුල් ඩ්‍රාවිඩ් !ලෝක ශූර ඕස්ට්‍රේලියානු කන්ඩායමේ පුහුණුකරු වෙන්නෙත් එයාලගෙම රටේ ජස්ටින් ලැන්ගර්නවසීලන්තය බැලුවොත් එයාලගේ කෝච් Gary Stead… එයාලගේ රටේම කෝච් කෙනෙක් !පකිස්තානය බැලුවොත් Saqlain Mushtaq.දකුණු අප්‍රිකාව ගත්තොත් එයාලගේ ඉන්නෙත් මාර්ක් බවුචර්… ඉතිං ලෝකයේ ප්‍රභල රටවල් බොහොමයක ප්‍රධාන පුහුණුකරු එයාලගෙම රටේ කෙනෙක් !මොකද ඒකෙන් වාසි ගොඩාක් තියෙයි. එකක් තමන්ගේ ‍රටේම කෝච් කෙනෙක් ඉද්දි මොනවා නැතත් ඒ කෝච්ට සල්ලි වලට වඩා තමන්ගේ රට දිනවන්න ඕනි කැක්කුම වැඩියි. අනිත් දේ තමන්ගේ ‍රටේ ස්ට්‍රෙන්ත් එක හොදටම දන්නවා. ඒ වගේම ඒ ස්ට්‍රෙන්ත් එකට තමන්ගේ රටේ විදිහට කොහොම මේ ක්‍රිකට් එක ගහන්න ඕනි කියන දේ එයාලා දන්නවා. අනිත් දේ විදේශීය කෙනෙක්ට වඩා එයා ලංකාවේ වුනාම ලංකාවේ ප්ලෙයර්ස්ලා ගැන එයා හුගාක් දැනුවත්… ඉතිං ලංකාවේ කෝච් කෙනෙක්ට අපේ ටීම් එක ගොඩ දාන්න බෑ කියනවා නම් ඒක අමුම අමු බොරුවක් !හරි කෙනෙක්ට අපේ කොල්ලෝ ටික අහු වුනොත් මේ ටීම් එක ගොඩ දානවා සිකුරුයි. ඉතිං රිෂී කියන්නේ ලංකාවේ කෝච් කෙනෙක් අපි ගේන්න ඕනි කියලත් නෙමෙයි !අපිට ලංකාවේ කෝච් කෙනෙක් ඕනි නම් එහෙම ගේන්නත් අය ඉන්නවා. ඔය තිළිණ කණ්ඩම්බි වගේ අය උඩින්ම තියන්න පුළුවන් ! ඒ මෑන් මැනේජ්මන්ට් වර්ල්ඩ් ක්ලාස් කෝච් කෙනෙක්ගේ වගේ…!!! ඉතිං ඒ වගේ අයත් ලංකාවේ ඉන්නවා. හැබැයි මම මෙහෙම කියන්නම්,ලංකාවේ ක්‍රිකට් වලට විතරක් නෙමෙයි දේශපාලනයේ වුනත් අපිට කෙලවුනේ එතැන,ඒ මොකද්ද කියනවා නම් අපේ දේශපාලනය අවුරුදු පහෙන් පහට කරේ ඒ ඒ අයගේ ඒ ඒ ප්‍රතිපත්ති !කලින් ආණ්ඩුවෙන් මොකක් හරි දෙයක් කරොත් අලුත් ආණ්ඩුවක් ආවට පස්සේ නව ආණ්ඩුවෙන් එක්කෝ ඒ ව්‍යාපෘතිය නවත්තනවා.එහෙම නැත්තම් ඒක විකුණලා දානවා. ඉතිං අන්තිමට අපිට ණය බර විතරක් ඉතුරු වුනා.කවුරුවත් කලින් ආණ්ඩුවේ හදපු ප්ලෑන් එක දිගටම ඉස්සරහට අරන් ගියේ නැ… ක්‍රිකට් වලත් එහෙමයි.එක එක කෝච්ලා ඇවිත් එක එක දේවල් කරා…කවුරුත් කලින් කෝච් හදලා නතර කරපු තැනින් පටන් අරන් ඒ දේ ඉස්සරහට කරගෙන ගියේ නැ…ඒ හින්දයි අපිට මේ එක කෝච් කෙනෙක්ගෙන්වත් හරියට දෙයක් ගන්න බැරි වුනේ…ඕක කෝච්ට විතරක් නෙමෙයි තේරිම් කමිටු මේ හැම එකටම අදාල කතාවක්… ඉතිං මිකී ආතර් ඇවිත් අපේ අයගේ ෆිට්නස් තදින්ම බලලා අලුත් මුහුණු ටිකක් හොයාගෙන රටේ ඉදිරි අනාගතය කියලා ක්‍රීඩකයින් පිරිසක් මේ වෙද්දි තෝරගෙන අපේ අනාගතය වෙනුවෙන් ප්ලෑන් එකක් ක්‍රියාත්මක කරලා තියෙනවා. ඉතිං රිෂී කියන්නේ මීට පස්සේ එන කෝච් ලංකාවේ හෝ වේවා පිටරට වේවා එයා පටන් ගන්න ඕනි කලින් පුහුණුකරු මිකී ආතර් නවත්තපු තැනින් මිසක් අලුතින් නෙමෙයි !දැන් අපිට තෝරා ගත්තු දක්ෂතා තියෙන ක්‍රීඩකයින් පිරිසක් ඉන්නවා. ඉතිං මේ අයට හොද කාල වගේම නරක කාල ඒවී… ඒ වෙලාවට මේ අයව හරියට බලාගෙන ෆිට්නස් එකට තැන දීලා මේ අයගේ අඩුපාඩු හදලා ටැක්ටිකල් දේවල් කියා දීලා මෑන් මැනේජ්මන්ට් එක හොදටම කරලා මිකී නවත්තපු තැනින් පටන් අරන් මේ ක්‍රිකට් එක ඉස්සරහට අරන් යන්න පුළුවන් නම් ඒක තමයි කෝච් කෙනෙක් විදිහට වටින්නේ !!! එයා කෝච් සර් කෙනෙක්ද ? විදේශීකයෙක්ද ? අයියා කෙනෙක්ද ? මචං කෙනෙක්ද කියන එක නෙමෙයි වැදගත් !!!මෙන්න මේකයි ශ්‍රි ලංකා ක්‍රිකට් අනාගතය ගැන හිතලා ගන්නවා මිකී නවත්තපු තැනින් පටන් අරන් ඉස්සරහට අරන් යන්න පුළුවන් කෝච් කෙනෙකුයි වැදගත්…!!! ©️ Rishie Bro", "URL": "https://lankatruth.com/si/?p=125918", "Category": "ක්‍රීඩා පුවත්", "Parent URL": null}