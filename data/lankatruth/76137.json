{"Source": "Lankatruth", "Timestamp": "June 21, 2019", "Headline": "සෙවනගල සහ පැලවත්ත කම්හල් දෙකම දයා ගමගේට දෙන එක ස්ථිරයි", "News Content": "සෙවණගල සහ පැලවත්ත සීනි කර්මාන්තශාලා දයා ගමගේ නැමති ව්‍යාපාරිකයාට මේ පනත තියෙද්දි දෙන්න බැහැත මේක මහභාණ්ඩාගාරය යටතට ගත්තම ඒ ආයතන දෙන්න පුළුවන්. මම සහතික කරල කියනවා මේ සීනි කර්මාන්තශාලා දෙක දයා ගමගේ මහතාට දෙනවා යැයි ජනතා විමුක්ති පෙරමුණේ මන්ත්‍රී සුනිල් හඳුන්නෙත්ති මහතා පැවසීය. මේ පනත යටතේ තියෙන ආයතන තිස් අටෙන් සෙවනගල සහ පැලවත්ත අයින් කරල අනෙක් ආයතන භාණ්ඩාගාරයේ ලේකම් යටතට පත් කරන්න. තමුන්නාන්සෙලා ඒක කරන්නේ නැතුව මේ සීනි කර්මාන්තශාලා භාණ්ඩාගාරයේ ලේකම් යටතට පත් කරලා දයා ගමගේ මහතාට දෙනවා. දයා ගමගේ කණ්ඩායම් රැස්වීමේදී එතුමාගේ දුක්ගැනවිල්ල ගැන කිවු බව එලියට ඇවිල්ල රංජන් රාමනායක ඇමතිවරයා කිව්වා. ඒ දුක්ගැනවිල්ල නිසා තමයි මේ ආණ්ඩුව පවරාගෙන ලාභ ලබමින් තිබෙන සීනි කර්මාන්ත ශාලා දෙක ආපසු දෙන්න කටයුතු කරන්නේ. අද උක්ගොවියා පාරට බැහැල උද්ඝෝෂණය කරනවා. මම සහතික කරල කියනවා. මේ කර්මාන්ත ශාලා දෙකම නැවත දයා ගමගේ ව්‍යාපාරිකයාට දෙන්නයි මේ හදන්නෙ කියලා. මේ ආයතන ලබාදීමෙන් සෙවණගල පමණක් සේවකයින් දහසක් පාරට වැටෙනවා. නියෝජ්‍ය කතානායක – “මට ඔබතුමා කියන එක ගැන විවාදයක් නැහැ. මම මේ තනතුරේ ඉදගෙන පිළිතුරක් දෙන්න බැහැ.” සුනිල් හඳුන්නෙත්ති මහතා – “මේ පනතේ සැකය තියෙන්නෙ මේ සීනි කර්මාන්ත ශාලා දෙක නැවත ලබාදෙන්නයි. විෂය භාර ඇමතිතුමා මොනව කිව්වත් මේ කර්මාන්ත ශාලා දෙක දයා ගමගේ මහත්තයට දෙන එක ස්ථිරයි.” මොනරාගල දිස්ත්‍රික්කයේ මන්ත්‍රීවරුන් වන රංජිත් මද්දුමබණ්ඩාර ඇමතිතුමත්, මූලාසනයේ ඉන්න ඔබතුමාටත් මේකට වගකියන්න වෙනවා. මේ කර්මාන්ත ශාලාවල එක්සත් ජාතික පක්ෂයට සම්බන්ධ සේවකයිනුත් ඉන්නවා. අද පාර්ලිමේන්තුවෙ තමුන්නාන්සෙලාගෙ ඔළුගෙඩිවලින් මේ පනත සම්මත කරගත්තත්, අපි මහපාරෙදි මේක පරාජය කරනවා. -මව්බිම-", "URL": "https://lankatruth.com/si/?p=76137", "Category": "පුවත්", "Parent URL": null}