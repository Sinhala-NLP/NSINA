{"Source": "Lankatruth", "Timestamp": "June 2, 2021", "Headline": "දිරාපත් ගොඩනැගිලි චීනයට දෙන්නේ නැතිලු…", "News Content": "කොළඹ අවට පැරණි ගොඩනැගිලි රැසක් සහිත ඉඩම් පවරා ගනු ලබන්නේ චීනයට ලබාදීම සඳහා නොව දිරාපත්වූ ගොඩනැගිලි ප්‍රතිසංස්කරණය කර ආයෝජන සඳහා යෙදවීමට බව ආණ්ඩුව ප්‍රකාශ කරයි. මේ වනවිට ක්‍රමෝපාය සංවර්ධන ව්‍යාපෘතිවලට බව සඳහන් කරමින් පවරා ගන්නා ඉඩම් සහ ගොඩනැගිලි පෝට්සිටි ව්‍යාපෘතියට සම්බන්ධව ක්‍රමෝපායික සංවර්ධන ව්‍යාපෘතිවලට ලබාදීම සඳහා ආණ්ඩුව ක්‍රියාකාරමින් සිටින බවට තොරතුරු හෙළිදරව් වී තිබේ. එහෙත් ඒ සම්බන්ධයෙන් පලවල ප්‍රවෘත්ති බැහැර කරන කැබිනට් ප්‍රකාශක ජනමාධ්‍ය ඇමති කෙහෙළිය රඹුක්වැල්ල මෙම ගොඩනැගිලි සහ ඉඩම් චීනයට ලබාදෙන බවට පලවන ප්‍රවෘත්ති අසත්‍ය බව ප්‍රකාශ කරයි. ඊයේ (01) කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් ඇමතිවරයා මේ බව ප්‍රකාශ කර තිබේ. “ලංකාවේ භාවිතයට ගත නොහැකි දිරාපත්වූ ගොඩනැගිලි ගණනාවක් ප්‍රතිසංස්කරණය කොට ආදායමක ලැබෙන ආයතන බවට පත්කිරීම සම්බන්ධව නගාරික සංවර්ධන අධිකාරිය මගින් පත්‍රිකාවක් නිකුත් කොට…” තිබෙන්නේ යැයි ඇමතිවරයා සඳහන් කර ඇත. නමුත් කොළඹ නගරය ආශ්‍රිත වානිජ වටිනාකමින් ඉහළ ගොඩනැගිලි සහ ඉඩම් පවරාගෙන කැසිනෝ කලාපයක් ඉදිකිරීම ඇතුළු ව්‍යාපාර වෙනුවෙන් පවරා දීමේ සැලසුම් මෙයට පෙර පැවති මහින්ද රාජපක්ෂ පාලන යුගයේ සිට ක්‍රියාත්මක කිරීමට උත්සාහ දැරිණි.", "URL": "https://lankatruth.com/si/?p=117452", "Category": "පුවත්", "Parent URL": null}