{"Source": "Lankatruth", "Timestamp": "June 10, 2013", "Headline": "කපුවට දේවාලේ කැත කරන්න පුළුවන්ලූ", "News Content": "ප්‍රවාහන අමාත්‍ය කුමාර වෙල්ගම මහතා පාවිච්චියට යොදා ගන්නා පර්ජෝ  407  වර්ගයේ නිල වාහන දෙකම  2008  වර්ෂයේ සිට මේ දක්වා ( 2013  මැයි  30 දා) මෝටර් රථ ප්‍රවාහන දෙපාර්තමේන්තුවේ ලියාපදිංචි කර නැතැයි රජයේ විගණකාධිපතිවරයා පාර්ලිමේන්තුවට ඉදිරිපත් කර ඇති ප්‍රවාහන අමාත්‍යංශයේ විගණන වාර්තාවෙන් අනාවරණය වේ. මෝටර් රථ ලියාපදිංචි කළ යුතු ආයතනය වන මෝටර් රථ ප්‍රවාහන දෙපාර්තමේන්තුව අයත් වන්නේද ප්‍රවාහන අමාත්‍යංශයටය. ප්‍රවාහන අමාත්‍ය කුමාර වෙල්ගම මහතා පාවිච්චියට යොදා ගන්නා පර්ජෝ 407 වර්ගයේ නිල වාහන දෙකම 2008 වර්ෂයේ සිට මේ දක්වා (2013 මැයි 30දා) මෝටර් රථ ප්‍රවාහන දෙපාර්තමේන්තුවේ ලියාපදිංචි කර නැතැයි රජයේ විගණකාධිපතිවරයා පාර්ලිමේන්තුවට ඉදිරිපත් කර ඇති ප්‍රවාහන අමාත්‍යංශයේ විගණන වාර්තාවෙන් අනාවරණය වේ. මෝටර් රථ ලියාපදිංචි කළ යුතු ආයතනය වන මෝටර් රථ ප්‍රවාහන දෙපාර්තමේන්තුව අයත් වන්නේද ප්‍රවාහන අමාත්‍යංශයටය. මේ කරුණු ඇතුළත් විගණන වාර්තාව පිළිබඳව 2012 අගෝස්තු මාසයේදීද රාජ්‍ය ගිණුම්කාරක සභාවේ සාකච්ඡාවටද ඉදිරිපත් කර තිබේ. පර්ජෝ වාහන ආනයනය කරන මෙරට නියෝජිත ආයතනයෙන් රුපියල් එක්කෝටි හැත්තෑ ලක්ෂයකට (1,70,00,000) 2008 වර්ෂයේ දී මේ වාහන දෙක මිලට ගෙන ඇති බවද එම විගණන වාර්තාවේ දැක්වේ. මෝටර් රථ ආඥාපනතේ 203 වැනි අධිකාරිය යටතේ මෝටර් වාහනයන් සන්තකයේ ඇති තැනැත්තකු මෝටර් වාහන ලියාපදිංචි කිරීමේ විධිවිධානවලට අදාළව අයිතිකරු වශයෙන් ලියාපදිංචි වී ඇත්නම් මිස කිසිම තැනැත්තකුට මෝටර් වාහනයක් සන්තකයේ තබා ගැනීම හෝ පාවිච්චි කිරීම හෝ නොකළ යුතුය. එසේ කිරීම නීතිවිරෝධීය.  අධිවේගී මාර්ගයේ වේග සීමා උල්ලංගනය කරමින් තම රිය ධාවනය කර ඒ බව මාධ්‍ය ඔස්සේ ප්‍රසිද්ධියේ පැවසූවේද මොහු විසිනි.", "URL": "https://lankatruth.com/si/?p=7461", "Category": "පුවත්", "Parent URL": null}