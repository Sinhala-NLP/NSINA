{"Source": "Lankatruth", "Timestamp": "August 1, 2021", "Headline": "දිල්රුක්ෂි ඉවත් කිරීම වැරදි බවට තීන්දුවක්… සේනාධිපතිගෙන් බිලියන දෙකක වන්දියකුත් ඉල්ලයි…", "News Content": "ඇවන්ගාඩ් හිමිකරු නිස්සංක සේනාධිපති විසින් සමාජ මාධ්‍යවල සහ ප්‍රධාන මාධ්‍යවල ප්‍රචාරය කළ හිටපු සොලිස්ටර් ජනරාල් දිල්රුක්ෂි ඩයස් සහ තමා අතර සිදුවූ දුරකථන සංවාදයක හඩපටයක් හේතුවෙන් වැඩ තහනමට ලක්වූ හිටපු සොලිස්ටර් ජනරාල් දිල්රුක්ෂි ඩයස් එලෙස වැඩ තහනමට ලක් කිරීම වැරදි බවත් ඇය වහාම නවැත සේවයේ පිහිටුවන ලෙසත් පරිපාලන අභියාචනා විනිශ්චය සභාව විසින් නියෝග කර තිබේ. තමන් හිටපු අමාත්‍ය වජිර අබේවර්ධන සමඟ රාත්‍රී භෝජන සංග්‍රහයක යෙදී සිටියදී නිස්සංක සේනාධිපති හිටපු ඇමතිවරයාගේ දුරකථනයට ඇමතුමක් ලබා ලබාගෙන නිශ්ශංක සේනාධිපති මහතා තමා සමඟ කතා කිරීමට කැමති බව පවසා හිටපු ඇමතිවරයා මගින් දුරකථනය ලබා දුන් බවත් පරිපාලන අභියාචනා විනිශ්චය සභාවේ පරීක්ෂණයේදී තහවුරු වී තිබේ. මොරටුව විශ්වවිද්‍යාලයේ වාර්තාවක් ඇතුළුව ප්‍රවීණ වාර්තා තුනක් සනාථ කර ඇත්තේ මෙම පටිගත කිරීම සැලකිය යුතු ලෙස සංස්කරණය කර ඇති අතර එය මූලික වශයෙන් විකෘති කර ඇති බවයි. මේ අතර රජයේ සහකාර රස පරීක්ෂක ඩබ්ලිව්.ජී.ඩී.එල්. ගුණතිලක, වික්‍රමසිංහ මහත්මියට එරෙහි චෝදනා ගැන පරීක්ෂණයක් පවත්වමින් කියා ඇත්තේ මෙම හඬ පට පටිගත කිරීම ස්ථාන 10කදී සංස්කරණයට ලක් කර ඇති බවයි. තමන් එම හඬපටය සංස්කරණය කළ බවට මූලික විමර්ශනයේදී නිස්සංක සේනාධිපති විසින් පිළිගෙන තිබේ. සංස්කරණය නොකළ හඩ පටය ලබාදීමට නිස්සංක සේනාධිපතිට නියෝග කර ඇතත් එය ලබාදීමට ඔහු අපොහොසත් වී ඇත. මූලික විමර්ශනයේදී විශේෂඥයින් විසින් වජිර අබේවර්ධනගෙන් ප්‍රකාශය සටහන් කර නොතිබීම සහ ඔහුගේ දුරකථනය පරීක්‍ෂා කර නොතිබීම සම්බන්ධයෙන්ද පරිපාලන අභියාචනා විනිශ්චය සභාව සිය අවධානය යොමුකර තිබේ. මේ අතර නිස්සංක සේනාධිපති විසින් විකෘති කර බෙදා හරින ලද හඬ පට සහ වීඩියෝ පටය තුළින් තමාට සිදු වූ අපකීර්තියට වන්දි වශයෙන් රුපියල් බිලියන 02ක මුදලක් වහාම ගෙවිය යුතු බව පවසමින් හිටපු සොලිස්ටර් ජනරාල් දිල්රුක්ෂි ඩයස් වික්‍රමසිංහ විසින් සේනාධිපති එන්තර්වාසියක්ද යොමුකර ඇත. එය ගෙවීමට අපොහොසත් වුවහොත් වන්දි ඉල්ලා නඩු පවරණ බවද ඇය එම ලිපියේ සඳහන් කර ඇත.", "URL": "https://lankatruth.com/si/?p=120698", "Category": "පුවත්", "Parent URL": null}