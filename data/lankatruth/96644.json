{"Source": "Lankatruth", "Timestamp": "September 22, 2020", "Headline": "20 සභාගතකරයි… පාර්ලිමේන්තුව උණුසුම් වෙයි…", "News Content": "ආණ්ඩුක්‍රම ව්‍යවස්ථාවට යෝජනා කරන 20වන ආණ්ඩුක්‍රම ව්‍යවස්ථා සංශෝධන කෙටුම්පත මීට සුළු මොහොතකට පෙර පාර්ලිමේන්තුවට ඉදිරිපත්කළ අතර මේ වනවිට පාර්ලිමේන්තුවේ විපක්ෂයේ මන්ත්‍රී එම ව්‍යස්ථා සංශෝධනය ඉදිරිපත්කිරීමට එරෙහිව විරෝධතාවයක් ආම්භ කර තිබේ. විශේෂයෙන් සමගි ජන බලවේගය පක්ෂයේ පාර්ලිමේන්තු මන්ත්‍රීවරු විවිධ සටන්පාඨ කියමින් විරෝධතා ආරම්භ කර ඇත. ස්ථාවර නියෝග මතු කරමින් විපක්ෂ නායකවරයා වරින් වර ප්‍රශ්න කිහිපයක් මතු කළ නමුත් එය අදාළ නොවන බවත් 20වන සංශෝධනයට අදාළ කරුණු ඊට අදාල විවාදයේදී මතු කළ හැකි බවත් කතානායකවරයා සඳහන් කරන ලදී. මීට අමතරව බදු පනත් කිහිපයක්ද පාර්ලිමේන්තුවට අද (22) ඉදිරිපත්කරන ලදී.", "URL": "https://lankatruth.com/si/?p=96644", "Category": "පුවත්", "Parent URL": null}