{"Source": "Lankatruth", "Timestamp": "July 11, 2017", "Headline": "මොසූල් මුදා ගැනීමේ ජයග්‍රහණය පිටුපස විශාල ජීවිත හානියක්!", "News Content": "ඉරාකයේ දෙවන විශාලතම නගරය වන මොසූල්, අයි.එස්. ත්‍රස්තවාදීන්ගෙන් මුදා ගැනීමේ මෙහෙයුමේදී අනවශ්‍ය අවි ආයුධ භාවිතා කිරීම හේතුවෙන් විශාලා ජීවිත හානියක් සිදු වූ බව ඇම්නෙස්ටි ඉන්ටර්නැෂනල් සංවිධානය නිවේදනයක් නිකුත් කරමින් ප්‍රකාශ කර ඇත. යුද්ධයේ අවසන් අදියරේදී ත්‍රස්තවාදීන් සාමාන්‍ය ජනතාව මිනිස් පළිහක් ලෙස යොදා ගනිමින් ප්‍රහාරයන් එල්ල කළ අතර එවැනි ස්ථාන වෙත බර අවි යොදා ගනිමින් ප්‍රහාර එල්ල කිරීම නිසා යුද්ධයට කොටුවී සිටී ජනතාව ජීවිතක්ෂයට පත්වූබවට එල්ල කරන චෝදනාව සම්බන්ධයෙන් මෙතෙක් ඉරාක හමුදා ප්‍රධානීන් හෝ ඒකාබද්ධ හමුදා ප්‍රධානීන් කිසිවක් ප්‍රකාශ කර නැත. අයි.එස්. ත්‍රස්තවාදීන් මිනිස් පළිහක් ලෙස සාමාන්‍ය ජනතාව භාවිතා කරමින් සිටින විටදී බටහිර මොසූල් ප්‍රදේශයට ඒකාබද්ධ හමුදාවන් ඒල්ල කළ ගුවන් ප්‍රහාරයන් නිසා විශාල ජීවිත හානියක් සිදු වූබවත් ඒ පිළිබඳව ඇසින් දුටු සාක්ෂි තමන් සතු බවත් ඇම්නෙස්ටි ඉන්ටර්නැෂනල් සංවිධානය පවසයි.", "URL": "https://lankatruth.com/si/?p=37285", "Category": "විදෙස් පුවත්", "Parent URL": null}