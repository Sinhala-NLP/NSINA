{"Source": "Lankatruth", "Timestamp": "September 20, 2017", "Headline": "ඇමෙරිකානු දෙබිඩි රංගනයට වෙනිසියුලාවෙන් ප්‍රහාරයක්!", "News Content": "එක්සත් ජාතීන්ගේ සංවිධානයේ වෙනිසියුලානු තානාපති රෆායල් රමිරෙස් මේ දිනවල පැවැත්වෙන එම සංවිධානයේ රැස්වීම අමතමින් ඇමෙරිකාව වෙනිසියුලාවට මැදිහත්වීමට දරණ උත්සාහය පිළිබඳව හෙළිදරව් කර තිබේ. රෆායල් රමිරෙස් එ.ජා. රැස්වීම අමතා ප්‍රකාශකර ඇත්තේ ඇමෙරිකා එක්සත් ජනපදය වෙනිසියුලාව ආක්‍රමණය කිරීමකට මඟ පාදා ගැනීම සඳහා එක්සත් ජාතීන්ගේ සංවිධානයේ ආරක්ෂක මණ්ඩලය යොදා ගැනීමේ උත්සාහයක නිරත වෙමින් සිටින බවත් එම උත්සාහය වෙනිසියුලාව විසින් දැඩි ලෙස හෙළා දකින බවයි. ඇමෙරිකාව ලෝකයට ඉදිරිපත් කරන ආකල්ප සහ මතවාද පිළිබඳව ස්ථාවරය ප්‍රකාශ කරන අතර ඊට පටහැනි ලෙස ආරක්ෂක මණ්ඩලය තුළ හැසිරීමේ දෙබිඩි රංගනයට එකඟ නොවන බවත් මානව හිමිකම් පිළිබඳ විශාල ප්‍රකාශයන් සිදු කරන වොෂින්ටන් පාලනය සිරියානු ජනතාවට තම යුද ආධිපත්‍ය බලහත්කාරයෙන් හෙළා ඇති බවයි. එසේම පලස්තීන ජනතාව පීඩාවට පත් කරමින් ඊශ්‍රායලය සිදු කරන සැහැසිකම්වලට ඇමෙරිකාව ආවරණය සපයමින් සිටීම පිළිබඳව කෙසේ අර්ථදක්වන්නේ දැයි ඔහු වැඩිදුරටත් ප්‍රශ්න කර තිබේ. එක්සත් ජාතීන්ගේ සංවිධානයේ වත්මන් මහ ලේකම් අන්ටෝනියෝ ග්‍රටර්ස් වෙනිසියුලාව තුළ ආක්‍රමණයක් වැළැක්වීමේ වාතාවරණයක් ගොඩනැගීමට මැදිහත් විය යුතු බවට වෙනිසියුලානු රූපවාහිනිය අමතමින් ඔහු පවසා ඇත.", "URL": "https://lankatruth.com/si/?p=41237", "Category": "විදෙස් පුවත්", "Parent URL": null}