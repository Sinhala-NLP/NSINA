{"Source": "Lankatruth", "Timestamp": "October 2, 2021", "Headline": "සංචාරක PCR අත්හිටුවීමෙන් කොරෝනා අවදානමක්… විශේෂඥ වෛද්‍යවරු අනතුරු අඟවති…", "News Content": "විදෙස් සංචාරකයන් PCR පරීක්ෂණවලට ලක් නොකර රටට නිදහස් කිරීමේ සෞඛ්‍ය අමාත්‍යාංශ තීරණය දැඩි ලෙස හෙළා දකින බව විශේෂඥ වෛද්‍යවරුන්ගේ සංගමය සඳහන් කරයි. මෙරටට පැමිණෙන විදේශ සංචාරකයන් PCR පරීක්ෂණවලට ලක් නොකිරිමෙන් භයානක ප්‍රතිඵල ඇතිවිය හැකි බව විශේෂඥ වෛද්‍යවරුන්ගේ සංගමයේ සභාපති විශේෂඥ වෛද්‍ය ලක්කුමාර් ප්‍රනාන්දු පවසයි. ව්‍යාජ ලෙස සැකසූ PCR පරීක්ෂණ වාර්තා මෙන්ම ව්‍යාජ එන්නත් කරන වාර්තා ද ශ්‍රී ලංකාවෙන් මෙන්ම වෙනත් රටවලින්ද වාර්තා වූ බවද ලක්කුමාර් ප්‍රනාන්දු සඳහන් කරයි. කටුනාවක ගුවන් තොටුපොළ පරිශ්‍රයේ විශාල වියදමක් දරා රසායනාගාරයක් ඉදිකළ නමුත් සෞඛ්‍ය අමාත්‍යාංශ හදිසි තීරණය නිසා වසා දමා ඇති බවද ඔහු පවසයි. සංචාරකයන් මාර්ගයෙන් විවිධ කොරෝනා ප්‍රභේද රටතුළට ඇතුළු විය හැකි බව එමලිව් කොරෝනා පාලනය අතින් රට ලබා ඇති ප්‍රගතිය මුළුමනින්ම ගිලිහී යන බවද විශේෂඥ වෛද්‍ය ලක්කුමාර් ප්‍රනාන්දු සඳහන් කරයි. සෞඛ්‍ය අමාත්‍යාංශය රටම පුදුමයට පත්කරමින් අදිසි හස්තයක් හරහා කලින් තිබූ මාර්ගෝපදේශ මාලාව වෙනස් කර ඇතැයිද ලක්කුමාර ප්‍රනාන්දු පේනවා දෙයි. එම නිසා සෞඛ්‍ය මාර්ගෝපදේශ වෙනස් කිරීමට ගත් තීරණය නැවත සමාලෝචනය කරන ලෙසද ලක්කුමාර් ප්‍රනාන්දු සඳහන් කරයි. විදෙස් සංචාරකයන් සඳහා සිදුකරන PCR පරීක්ෂණ සිදු කිරීමට අවශ්‍ය පහසුකම් සහිත නවීන පන්නයේ රසායනාගාරයක් තිබෙන බවද විශේෂඥ වෛද්‍ය ලක්කුමාර් ප්‍රනාන්දු සඳහන් කරයි.", "URL": "https://lankatruth.com/si/?p=123980", "Category": "කොවිඩ් -19 (කොරෝනා ) පුවත්", "Parent URL": null}