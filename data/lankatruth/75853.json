{"Source": "Lankatruth", "Timestamp": "June 16, 2019", "Headline": "සහරාන් සමඟ සබඳතා පවත්වා ඇතැයි සැකපිට වැලිමඩ තරුණයෙක් අත්අඩංගුවට", "News Content": "අප්‍රේල් 21 ප්‍රහාරයේ මහ මොළකරු ලෙස සැළකෙන ජාතික තව්හිද් ජමාත් සංවිධානයේ නායක සහරාන් හෂීම් සමඟ සමීප සබඳතා පවත්වා ඇතැයි කියන සැකකරුවෙකු වැලිමඩ ප්‍රදේශයේදී අත්අඩංගුවට ගෙන තිබේ. අත්අඩංගුවට ගත් සැකකරු වැලිමඩ බොරගස් සිල්මියාපුර බදුර්දියා මාවතේ පදිංචි 21 හැවිරිදි තරුණයෙකි. සැකකරු සහරාන් හෂීම් විසින් පවත්වා ඇති අන්තවාදී දේශනවලට සහභාගීවී ඇති බවත් මාවනැල්ල ප්‍රදේශයේ බුදු පිළිමවලට හානි සිදුකළ කල්ලිය සමඟ සබඳතා පවත්වා ඇති බවත් මූලික විමර්ශනවලදී හෙලිව ඇතැයි පොලීසිය සඳහන් කරයි. සැකකරු වැලිමඩ මහේස්ත්‍රාත් අධිකරණයට ඉදිරිපත් කිරීමෙන් පසු වැඩිදුර විමර්ශන සිදුකිරීමට නියමිතය.", "URL": "https://lankatruth.com/si/?p=75853", "Category": "පුවත්", "Parent URL": null}