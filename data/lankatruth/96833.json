{"Source": "Lankatruth", "Timestamp": "October 1, 2020", "Headline": "ළමුන්ට ප්‍රමුඛතාවය දෙනවනම් ප්‍රසූති නිවාඩුව හරි අඩකින් කප්පාදු කරන්නේ කොහොමද…?", "News Content": "“අපේ රටේ ළමුන් වෙනුවෙන් ලබාදෙන සැලකිල්ල පාලකයින්ගේ ප්‍රතිපත්ති සම්පාදනයන්වලින් පේනවා. උපාධිධාරී පත්වීම් ලබාදෙන විට ප්‍රසූති නිවාඩුව හරි අඩකින් කප්පාදු කරනවා. කිරි පැය හරි අඩකින් කප්පාදු කරනවා. ළමුන්ට ප්‍රමුඛතාවය දෙනවනම් මෙහෙම දේවල් වෙන්නේ කොහොමද?” යැයි මාලිමාව පක්ෂයේ පාර්ලිමේන්තු මන්ත්‍රීනී හරිණී අමරසූරිය මෙනවිය ප්‍රශ්න කර සිටියි. ඇය මේ බව ප්‍රශ්න කර සිටිවේ ප්‍රගතිශීලි ස්ත්‍රී එකමුතුව විසින් ඊයේ (30) කොළඹදී පැවැත්වූ මාධ්‍ය හමුව අමතමිණි. එම මාධ්‍ය හමුව සඳහා සාවිත්‍රී පෝල්රාජ්, සමන්මලී ගුණසිංහ සහ ව්‍රායි බල්තසාර් යන අයද සහභාගී වී සිටියහ.", "URL": "https://lankatruth.com/si/?p=96833", "Category": "පුවත්", "Parent URL": null}