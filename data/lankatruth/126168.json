{"Source": "Lankatruth", "Timestamp": "November 24, 2021", "Headline": "අග්නිදිග විශ්වවිද්‍යාලයේ සිසුන්ටත් කොරෝනා", "News Content": "අග්නිදිග විශ්වවිද්‍යාලයේ සිසුන් 37 දෙනකුට කොවිඩි වයිරසය ආසාදනය වී ඇතැයි කල්මුනේ ප්‍රාදේශිය සෞඛ්‍ය සේවා අධ්‍යක්ෂක ජී. සුගුණන් පවසයි. එමෙන්ම පොතුවිල් පොලිස් ස්ථානයේ සේවය කරන පොලිස් නිළධාරින් 11 දෙනකුටද වෛරසය ආසාදනය වී ඇතැයි ඔහු සඳහන් කරයි. පසුගිය තෙදිනක් තුළ සිදුකරන ලද ඇන්ටිජන් පරීක්ෂණ මගින් මෙම රෝගින් හඳුණාගෙන ඇති බවත් ඒ අනුව ඔවුන් ප්‍රතිකාර සඳහා යොමුකර ඇති බවත් ඔහු සඳහන් කරයි. මෙම ආසාදිතයන් සියලු දෙනා ප්‍රතිශක්තිකරණ එන්නත් දෙකම ලබාගත් පුද්ගලයින් බවත් පොලිස් නිළධාරීන් වැඩි පිරිසක් මොණරාගල දිස්ත්‍රීක්කයට අයත් පුද්ගලයින් බවත් ඔහු සඳහන් කරයි. මෙි අතර කල්මුනේ ප්‍රදේශයේ එක්තරා උණ සහ සෙමිප්‍රතිෂ්‍යාව රෝගයක් පැතිර යන බවත් එ මනිසා ජනතාව ඉතා දැඩි ලෙස සෞඛ්‍ය පිලිවෙත් අනුගමනය කළ යුතු බවත් කල්මුනේ ප්‍රාදේශිය සෞඛ්‍ය සේවා අධ්‍යක්ෂක ජී. සුගුණන් අවධාරණය කරයි.", "URL": "https://lankatruth.com/si/?p=126168", "Category": "කොවිඩ් -19 (කොරෝනා ) පුවත්", "Parent URL": null}