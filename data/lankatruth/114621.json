{"Source": "Lankatruth", "Timestamp": "April 9, 2021", "Headline": "උපාධිධාරී ඒකාබද්ධ මධ්‍යස්ථානය බලධාරීන් සමග සාකච්ඡාවක", "News Content": "රාජ්‍ය සේවා, පළාත් සභා හා පළාත් පාලනය අමාත්‍යාංශයේ නිලධාරීන් සමඟ රැකියා විරහිත උපාධිධාරී ඒකාබද්ධ මධ්‍යස්ථානය හා උපාධිධාරී ජාතික මධ්‍යස්ථානය පසුගියදා සාකච්ඡාවක් පැවතිය. උපාධිධාරීන් මුහුණ දීසිටින ගැටලු පිළිබඳව මෙහිදීවිශේෂ අවධානයක් යොමුව ඇති අතර 2021.03.22 දින පත්වීම් ලබාදීම ආරම්භ කරන ලද අභියාචනා පිළිබඳ මෙතෙක් ගෙන ඇති ක්‍රියාමාර්ග සාකච්ඡා කර තිබේ. එමෙන්ම 2020 න් පසු උපාධි අවසන් කර මේ වනවිට නිවසේවල සිටින පිරිසගේ ගැටලු සාකච්ඡා පවත්වා තිබේ. එහිදී2019.12.31 දිනට උපාධිය අවසන් එහෙත් විශ්වවිද්‍යාලය තුළ ප්‍රතිඵල ප්‍රමාද වූ පිරිසට විශ්වවිද්‍යාලය මගින් ලබා දුන් ප්‍රතිඵල සනාථ කළ ලිපිය ප්‍රමානවත් වන බවත්, ETF, EPF ගැටලු සහිත උපාධිධාරීන් තමන් රැකියා ස්ථානයෙන් ඉල්ලා අස්වීම සදහා ආයතන ප්‍රධානියාට ලබා දුන් ලිපියේ කොපියක් ලබාදීම ප්‍රමාණවත් බවත්, අභියාචනා බාර දීම සදහා තවත් කාලය දීර්ඝ කිරීමටත්, අප්‍රේල් මස අවසාන සතියේ සිට අභියාචනා සැලකිල්ලට ගනිමින් මතුවී ඇති ගැටලු මඟ හරවා රැකියා ලබාදීම ආරම්භ කරන බවත් එම සාකච්ඡාවේදීඑකඟතාවයන්ට පැමිණ තිබේ. මෙම අවස්ථාවට රැකියා විරහිත උපාධිධාරී ඒකාබද්ධ මධ්‍යස්ථානය වෙනුවෙන් මහේෂ් අඹේපිටිය හා කොස්වත්තේ මහානාම හිමිද උපාධිධාරී ජාතික මධ්‍යස්ථානයේ කැඳවුම්කරු චන්දන සූරියාරච්චි මහතද එක්ව තිබේ.", "URL": "https://lankatruth.com/si/?p=114621", "Category": "පුවත්", "Parent URL": null}