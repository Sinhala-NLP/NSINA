{"Source": "Lankatruth", "Timestamp": "January 2, 2021", "Headline": "රජ පිහිල්ලත් ඩෝසර්", "News Content": "කුරුණෑගල නගර සීමාව තුළ තිබූ පෞරාණික වටිනාකමකින් යුතු රජපිහිල්ල උද්‍යානය අද (02) දින ඩෝසර් කර විනාශ කරනු ලැබීය. කුරුණෑගල නගර සභාවේ යෝජනා සම්මතයක් අනුව එය සිදුකරන ලද බව ප්‍රකාශ කර තිබේ. එහෙත් නගර සභාව විසින් නිසියාකාරව සම්මත කර ගත් සංවර්ධන සැලැස්මක් හෝ නොමැතිව මෙම උද්‍යානය ඩෝසර් කර ඇත. කොහොඹ, මාර,ඇහැටු, නෙල්ලි සහ කොස් යන පැරණි වෘක්ෂයන් රාශියක් මෙසේ විනාශ කර දමා ඇත. එමෙන්ම උද්‍යානය තුළ තිබූ පෞරාණික වටිනාකමක් සහිත නිසාම අවස්ථා කිහිපයකදීප්‍රතිසංස්කරණය කරන ලද ගොඩනැගිල්ලක්ද ඩෝසර් කර තිබේ. නගර සභාවේ අනුමැතිය සහිතව නාගරික සංවර්ධන අධිකාරිය විසින් මෙම ඩෝසර් කිරීම සඳහා සෝල් ඉංජිනියරින් කම්පැනි නම් සමාගමකට මේ සඳහා කොන්ත්‍රාත්තුව බාර දි තිබේ. විසින් විනාශ කරන ලද ගොඩනැගිල්ලේ පෞරාණික බව එහි යොදා ගෙන ඇති ඉපැරණි ලී දඬු සහ කම්මල් ඇණවලින් සනාථ වේ.‌මෙම ක්‍රියාවට විරෝධය පළකරමින් ප්‍රදේශයේ ස්වේච්ඡා සංවිධාන මේ වනවිටද විවිධ ක්‍රියාමාරගවලට එළඹී සිටී.", "URL": "https://lankatruth.com/si/?p=106364", "Category": "පරිසර", "Parent URL": null}