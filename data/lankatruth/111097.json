{"Source": "Lankatruth", "Timestamp": "February 22, 2021", "Headline": "දේශපාලනඥයන්ගේ හමුව කාදිනල් හිමියෝ ප්‍රතික්ෂේප කරති", "News Content": "කිසිදු දේශපාලඥයෙක් තමන් හමුවට නොපැමිණෙන ලෙස අගරදගුරු අතිඋතුම් මැල්කම් කාදිනල් රංජිත් හිමිපාණෝ නිවේදනය කර තිබේ. පාස්කු කොමිසමේ අවසන් වාර්තාවේ පිටපතක් තමා වෙත ලබාදෙන තෙක් උන්වහන්සේ දේශපාලනඥයන් හමුනොවන බව කාදිනල් හිමියන්ගේ මාධ්‍ය ප්‍රකාශක සඳහන් කරයි. මාර්තු 02වෙනිදා පාර්ලිමේන්තුවේ පක්ෂ විපක්ෂ කතෝලික මන්ත්‍රීවරුන් හා අගරදගුරු හිමිපාණන් අතර හමුවක් පැවැත්වෙන බව පොල්, කිතුල් හා තල් වගා ප්‍රවර්ධනය හා ආශ්‍රිත කාර්මික භාණ්ඩ නිෂ්පාදන හා අපනයන විවිධාංගීකරණ රාජ්‍ය අමාත්‍ය අරුන්දික ප්‍රනාන්දු ඊයේ (21) ප්‍රකාශ කර තිබූ අතර අගරදගුරුතුමන් සිය ප්‍රතිචාරය දක්වා ඇත්තේ ඉන් පසුවය.", "URL": "https://lankatruth.com/si/?p=111097", "Category": "පුවත්", "Parent URL": null}