{"Source": "Lankatruth", "Timestamp": "October 15, 2020", "Headline": "අධිවේගී යතුරු පැදියක් ගැටී පානදුර OICගේ දෙපා බිඳෙයි", "News Content": "පානදුර උතුර, හේනමුල්ල මංසන්ධියේ දී අධිවේගී යතුරු පැදි දෙකක් ගැටී සිදුවූ අනතුරේදී එක් යතුපැදියක් පානදුර උතුර පොලිස් ස්ථානාධිපතිවරයාගේ ගැටීම හේතුවෙන් බරපතල තුවාල සහිතව රෝහල් ගත කර තිබේ. එම අනතුරෙන් පොලිස් ස්ථානාධිපතිවරයාගේ කකුල් කැඩී ගොස් ඇතැයි වාර්තා වේ. අද (15) අලුයම 1.00ට පමණ, නීති විරෝධී යතුරු පැදි ධාවන තරගයක් පැවැත්වෙන බවට පානදුර උතුර පොලිස් ස්ථානයට ලද තොරතුරක් මත ස්ථානාධිපතිවරයා එම ස්ථානයට ගොස් ඇත්තේ තත්වය පාලනය කිරීම සඳහා ය. එහිදී පොලිස් ජීප් රථය මාර්ගයේ නතර කර ඉදිරියට යමින් සිටි ස්ථානාධිපතිවරයාගේ එක් යතුරුපැදියක් ගැටී ඇති අතර, අනෙක් යතුරුපැදියද වේගය පාලනය කර ගත නොහැකිව පැමිණ පොලිස් ජීප් රථයේ ගැටී අනතුරට ලක්ව ඇත. පානදුර උතුර පොලීසිය අනතුර සම්බන්ධයෙන් විමර්ශන ආරම්භ කර තිබේ.", "URL": "https://lankatruth.com/si/?p=97833", "Category": "පුවත්", "Parent URL": null}