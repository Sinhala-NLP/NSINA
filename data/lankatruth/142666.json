{"Source": "Lankatruth", "Timestamp": "December 6, 2022", "Headline": "විදුලි බල මණ්ඩලය විකිණීමට පෙර ගාස්තු වැඩි කරන බව ස්ථීරයි", "News Content": "විදුලි බල මණ්ඩලය සමාගම් 08කට බෙදා විදේශීය ආයෝජකයන්ට විකුණා දැමීමට පෙර විදුලි ගාස්තු වැඩි කිරීම රනිල් වික්‍රමසිංහ ආණ්ඩුවේ ප්‍රමුඛ කටයුත්තක් වී ඇති බව තව දුරටත් තහවුරු වේ.  පසුගිය ඉරිදා (04) ලංකාදීප පුවත්පතේ “නොරොච්චෝල චීනයට – ලක්ෂපාන කොරියාවට” යන සිරස්තලයෙන් පළකර තිබූ ප්‍රවෘත්තියෙන් මෙයට අදාළ තොරතුරු තහවුරු වේ. “දැනට නොරොච්චාලේ ගල් අඟුරු බලාගාරයෙන් නිපදවන විදුලිය ඒකකයක් රුපියල් 18 -20ත් අතර මිලකට රජය ලබා ගන්නා අතර එම මිල රුපියල් 40ත් 50ත් අතර මිලකට ඉහල යාම හා එම අදාළ බලාගාරයේ ණය ප්‍රමාණය මත මිල ගණන් තීරණය කිරීමේ අවුල් සහගත තත්වයක් පවතින බව ආරංචි මාර්ග සඳහන් කරයි”  එම ප්‍රවෘත්තියේ වැඩි දුරටත් සඳහන් කර තිබෙන්නේ “මේ අතර විදුලි බල මණ්ඩලය ප්‍රති ව්‍යූහගත කිරීමට ගන්නා ලද තීරණයට අනුව බලාගාර මිලදී ගැනීමට බලාපොරොත්තු වන විදේශ ආයතන විදුලි බල වැඩි කරන ලෙස ඉ්ලා ඇති බවට වාර්තා වේ.” යනුවෙනි. මෙයට පෙර ලංකා ටෘත් වෙබ් අඩවිය අදාළ රාජ්‍ය ආයතන විකිණීමට පෙර මිල ගණන් වැඩි කිරීමට ආණ්ඩුව ක්‍රියාකරන බව හෙළිකර තිබිණි.", "URL": "https://lankatruth.com/si/?p=142666", "Category": "පුවත්", "Parent URL": null}