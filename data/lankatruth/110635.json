{"Source": "Lankatruth", "Timestamp": "February 15, 2021", "Headline": "රුපියල් 1000 ගැසට්ටුවට බාලගිරි දෝෂය", "News Content": "වතු කම්කරු දෛනික වැටුප රුපියල් 1000ක් බවට පත් කරනු ලැබූගැසට් නිවේදනය ක්‍රියාත්මක කිරීමට තව දෙසතියක කාලයක් ගත වනු ඇති බව වාර්තා වේ. මේ පිළිබඳව අදහස් දක්වමින් කම්කරු කොමසාරිස් ජනරාල් ප්‍රභාත් චන්ද්‍රකීර්ති මහතා පවසන්නේ වතු කම්කරු වැටුප රුපියල් 1000ක් කිරීමේ තීරණයට විරෝධතා ඇති නම් අද (15)දහවල් 12.00 දක්වා ඒ සඳහා කාලය ලබා දීතිබූබවයි. වතු කම්කරුවන්ගේ දෛනික වැටුප වැඩි කිරීම සඳහ පඩි පාලක සභාව පසුගිය සතියේදීරැස්ව තීරණය කර ඇති බවත් ඒ පිළිබදව වතු හාම්පුතුන්ද දැනුවත් කර ඇති බවයි. මේ සම්බන්ධයෙන් විරෝධතා ඇතිනම් ඒ පිළිබඳව සළකා බැලීමට පඩි පාලක සභාව මේ සතියේදීරැස්වන බවත් කෙසේ වෙතත් රුපියල් 1000 වැටුප් වැඩි කිරීමේ තීරණය වෙනස් කිරීමේ සූදානමක් නොමැති බවත් කම්කරු කොමසාරිස්වරයා වැඩිදුරටත් පවසා තිබේ.", "URL": "https://lankatruth.com/si/?p=110635", "Category": "පුවත්", "Parent URL": null}