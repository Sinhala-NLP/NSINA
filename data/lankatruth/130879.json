{"Source": "Lankatruth", "Timestamp": "March 29, 2022", "Headline": "පොහොට්ටු මන්ත්‍රී මිලාන්ට සහ අජිත්ට එරෙහි අල්ලස් නඩුව විභාගයට", "News Content": "ගල් කොරියකට බලපත්‍ර ලබාදීම සඳහා අල්ලස් ලබාගැනීම සම්බන්ධයෙන් දොම්පෙ ප්‍රාදේශීය සභාවේ හිටපු සභාපති මෙන්ම වත්මන් පාර්ලිමේන්තුවේ පොහොට්ටු මන්ත්‍රී මිලාන් සජිත ජයතිලක හා දොම්පේ ප්‍රාදේශීය සභාවේ එම පක්ෂයේ මන්ත්‍රී අජිත් සිසිර කුමාරට එරෙහි අල්ලස් නඩුව ලබන ජුනි මස 09 වෙනි දින සිට විභාග කිරීමට කොළඹ මහාධිකරණ විනිසුරු නවරත්න මාරසිංහ අද (29) තිරණය කර තිබේ. පලමු විත්තිකාර පාර්ලිමේන්තු මන්ත්‍රී මිලාන් ජයතිලක දොම්පේ ප්‍රාදේශීය සභාවේ සභාපතිව සිටියදී, 2012 වසරේදී ගල් කොරයක් පවත්වාගෙන යෑම සඳහා බලපත්‍ර ලබාදීමට රුපියල් ලක්ෂ 07ක අල්ලසක් ඉල්ලා රුපියල් ලක්ෂ 06ක මුදලක් ලබා ලබාගැනීම යටතේ සහ දෙවැනි විත්තිකරු, ඊට ආධාර අනුබලදීම ඇතුළු අධි චෝදනා 08ක් යටතේ අල්ලස් කොමිසම මෙම නඩුව පවරා ඇත. මෙම නඩුව කැඳවනු ලැබූ අවස්ථාවේ දොම්පේ පාර්ලිමේන්තු මන්ත්‍රී මිලාන් ජයතිලක හා ප්‍රාදේශීය සභා මන්ත්‍රී අජිත් සිසිර කුමාර අධිකරණයේ පෙනී සිට තිබේ.", "URL": "https://lankatruth.com/si/?p=130879", "Category": "පුවත්", "Parent URL": null}