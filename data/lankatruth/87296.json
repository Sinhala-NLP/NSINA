{"Source": "Lankatruth", "Timestamp": "December 15, 2019", "Headline": "එජාප නායකත්වයේ වගකීම්, බලතල සහ ධුර කාලය ඇතුළත්කර පක්ෂ ව්‍යවස්ථාව සංශා්ධනය කිරීමට උපදෙස්", "News Content": "එක්සත් ජාතික පක්ෂයේ නායකත්වයට හිමි බලතල, වගකීම් සහ ධුර කාලය ඇතුළු සියලු ක්‍රියාපටිපාටි ඇතුළත් කරමින් පක්ෂ ව්‍යවස්ථාව වහාම සංශෝධනය කරන ලෙස එම පක්ෂයේ වත්මන් නායක රනිල් වික්‍රමසිංහ විසින් පාර්ලිමේන්තු මන්ත්‍රී නීතීඥ තිලක් මාරපන මහතාට දැනුම් දී තිබේ. ඒ අනුව එක්සත් ජාතික පක්ෂ ව්‍යවස්ථාවේ නායකත්වයට අදාලව පවතින කරුණු ගණනාවක් විශාල සංශෝධනයන්ට ලක්වීමට නියමිත ය. එක්සත් ජාතික පක්ෂයේ ජ්‍යෙෂ්ඨයන් විසින් ඉදිරිපත් කරනු ලැබූ කරුණුද සැලකිල්ලට ගෙන පක්ෂ නායකත්වයට හිමිවෙන බලතලෙ, වගකීම් සහ ධූර කාලය සංශෝධනය විය යුතු බව එක්සත් ජාතික පක්ෂයේ නායක රනිල් වික‍්‍රමසිංහ මහතා මෙයට පෙර ද ප‍්‍රකාශ කර තිබුණි. මෙම සංශෝධන සඳහා එජාපයේ තරුණ මන්ත්‍රීවරුන්ගේ ද අදහස් සැළකිල්ලට ගන්නා ලෙසෙ රනිල් වික්‍රමසිංහ මහතා විසින් උපදෙස් ලබාදී ඇත.", "URL": "https://lankatruth.com/si/?p=87296", "Category": "පුවත්", "Parent URL": null}