{"Source": "Lankatruth", "Timestamp": "December 3, 2019", "Headline": "ඇමැති බන්දුලගේ ප්‍රකාශයට රැකියා විරහිත උපාධිධාරී සංගමයෙන් විරෝධය", "News Content": "සරසවි වරම් නොලැබු 50,000කට ගුරු සහයක පත්විමි ලබා දෙන බවට උසස් අධ්‍යාපන අමාත්‍ය බන්දුල ගුණවර්ධන මහතා කළ ප්‍රකාශයට රැකියා විරහිත උපාධිධාරී සංගමයේ දැඩි විරෝධයක් එල්ල කරයි. මේ සම්බන්ධයෙන් අදහස් දක්වමින් රැකියා විරහිත උපාධිධාරී සංගමයේ කැදවුම්කරු මහේෂ් විමුක්ති මහතා පැවසූවේ “රැකියා විරහිත උපාධිධාරීන් 54,000කට වැඩි ප්‍රමාණයක් වසර ගණනක් රැකියා විරහිත පෝලිම්වල සිටියදී බලයට පත් වත්මන් ආණ්ඩුව උපාධිධාරීන්ට වහා රැකියා දෙනවා වෙනුවට උසස් පෙළ සමතුන් ගුරු සේවයට බදවාගැනිම සදහා කැබිනට් පත්‍රකාවක් ගෙන එන බවට බන්දුල ගුණවර්ධන ඇමැතිවරයා කළ බොලඳ ප්‍රකාශය අපි තරයේ හෙලා දකිනවා. අවුරුදු 7ක් තිස්සේ උපාධිධාරීන් රැකියා නොමැතිකම නිසා දැඩි පිඩාවෙන් හිටියේ බලයට එන්න පාලකයෝ රැකියා විරහිත භාවය මැතිවරණ පොරොන්දුවක් බවට පසුගිය කාලය පත් කලා. රට තුළ උපාධිධාරීන් 54,000කට වැඩි ප්‍රමාණයක් සිටියදී උසස් පෙළ සමතුන් ගුරු සේවයට බදවාගැනිමේන් උත්සාහගන්නේ දේශපාලන අතපෙවිමිි හරහා තමන්ගේ දේශපාලන හිතවතුන්ව පිනවන්න තමයි මේ ආණ්ඩුව උත්සාහ ගන්න ලැස්ති වෙන්නේ. පසුගිය කාලය පුරාම සෑම පලාතකම ගුරු විභාග පවත්වා තිබුනත් සිමිත ප්‍රමාණයක් තමයි බදවාගෙන තිබුණේ. රට තුළ දැවැන්ත ගුරු හිගයක් තිබෙනවා වගේම රැකියා විරහිත උපාධිධාරීන් විශාල ප්‍රමාණයක් ඉන්නවා. අපි ආණ්ඩුවට අවධාරණය කර කියා සිටිනවා ප්‍රෝඩාකාරි ලෙස දේශපාලන හිතවතුන්ට රැකියා දෙන්න කටයුතු කිරීමට උත්සාහ නොකොට ඇත්ත රැකියා විරහිත ප්‍රශ්නයට විසදුමි දෙන්න. එහෙම නොවුනොත් සියලු රැකියා විරහිත උපාධිධාරීන් අඛණ්ඩ අරගලයක් වෙනුවෙන් පෙළගැසෙන්න අපි ලෑස්තියි” යනුවෙනි.", "URL": "https://lankatruth.com/si/?p=86649", "Category": "පුවත්", "Parent URL": null}