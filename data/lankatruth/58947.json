{"Source": "Lankatruth", "Timestamp": "September 7, 2018", "Headline": "අලි ජාවාරම්කරුවෝ තිදෙනෙක් කොටුවෙති", "News Content": "අලි පැටවුන් අල්ලාගෙන ගොස් මුදලට අලෙවිකරන බවට චෝදනා ලැබූපුද්ගලයෙකු සහ වන ජීවී දෙපාර්තමේන්තුවේ සේවයේ නිරත පුද්ගලයන් දෙදෙනෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත. වනාන්තර වෙසෙන අලි පැටවුන් අල්ලාගෙන ගොස් විවිධ පුද්ගලයන්ට අලෙවිකරන බවට චෝදනා එල්ලවී ඇතිප්‍රකට අලි ජාවාරම්කරුවෙකු වන අලි රොෂාන් හෙවත් නිරාජ් රොෂාන් නැමති අද පෙරවරුවේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත. මෙම සිද්ධියටම අදාලව වනජීවි දෙපාර්තමේන්තුවේ අලි ඇතුන් ලියාපදිංචි කිරීමේ විෂය භාරව කටයුතු කළ ලිපිකාරිනියක වූ ප්‍රියංකා සංජීවනි සහ වනජීවි දෙපාර්තමේන්තුවේ හිටපු නියෝජ්‍ය අධ්‍යක්ෂ (නීති) පැස්කුවන් ෆොන්සේකාලාගේ උපාලි පත්මසිරි යන දෙදෙනා අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත. කූඨ ලේඛන සකස්කර බලපත්‍ර රහිත අලි පැටවුන් සන්තකයේ තබාගෙන ඇතැයි ඔවුන්ට චෝදනා එල්ලවී ඇත. අත්අඩංගුවට පත් සැකකරුවන් අද(07) කැස්බෑව මහේස්ත්‍රාත් අධිකරණයට ඉදිරිපත් කර ඇත.", "URL": "https://lankatruth.com/si/?p=58947", "Category": "පුවත්", "Parent URL": null}