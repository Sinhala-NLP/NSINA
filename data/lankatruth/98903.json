{"Source": "Lankatruth", "Timestamp": "October 29, 2020", "Headline": "තවත් ආසාදිතයන් 168ක් වාර්තා වෙයි… අද දිනයට 586ක්…", "News Content": "අද (29) දිනට මේ වනවිට තවත් කොවිඩ් – 19 ආසාදිතයින් 168ක් වාර්තා වී තිබේ. ඒ අනුව අද දිනට මේ වනවිට වාර්තා වී ඇති ආසාදිතයින් ගණන 586කි. ඉන් 115ස් දෙනෙකු නිරෝධායන මධ්‍යස්ථානවලින් වාර්තා වන අතර අනෙක් 467දෙනා පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන්ය. එමෙන්ම විදේශයන්නාහි සිට පැමිණි නාවිකයන් 4ක් වාර්තාවන අතර ඉන් එක් අයෙකු ශ්‍රී ලාංකිකයෙකි. අනෙකු පුද්ගලයින් තිදෙනා ඉන්දුනීසියානුවෝය. මේ වනවිට වාර්තා වී ඇති බ්‍රැන්ඩික්ස් ඇඟලුම් කර්මාන්ත ශාලාවට සම්බන්ධ සමස්ත කොවිඩ් – 19 පොකුර 6,313ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,630ක් රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 9,791කි. මේ වනවිට ජීවිතක්ෂයට පත්ව ඇති ආසාදිතයින් ගණන 19කි.", "URL": "https://lankatruth.com/si/?p=98903", "Category": "පුවත්", "Parent URL": null}