{"Source": "Lankatruth", "Timestamp": "May 27, 2020", "Headline": "රත්නපුර ස්ථාන කිහිපයකට ගංවතුර… පස් කදු වැටීම්ද වාර්තා වෙයි..", "News Content": "වැසි සහිත කාලගුණික තත්වය නිසා කලවාන ප්‍රාදේශීය ලේකම් කොට්ඨාසයේ ස්ථාන කිපයක් අද (27) ජලයෙන් යටව් ඇති අතර පස් කදු වැටීම්ද වාර්තා වි ඇතැයි රත්නපුර දිස්ත්‍රික් ලේකම් කාර්යාලය පවසයි. කලවාන කුඩා සමන් දේවාලයට නුදුරින් මාර්ගයේ කොටසකට පස් කඳු කඩා වැට්මෙන් එහි ගමනාගමනයට බාධා සිදු වී තිබේ. දෙල්ගොඩ ගග පිටාර ගැලිමෙන් කලවාන පොතුපිටිය මාර්ගයේ කොටසක් අඩ් තුනක් පමණ ගංවතුරෙන් යටවි ඇති අතර නිවාස කිපයක්ද යටවි ඇත. කුකුළේ ගගේ ජල මට්ටමද වැඩිවී ඇති අතර කුකුළේ ව්‍යාපෘති මංසන්ධිය අඩි දෙකක් පමණ ජලයෙන් යටවි තිබේ. අද උදෑසන 5.30න් අවසන් වු පැය 24 තුළදි වැඩිම වර්ෂාපතනයද රත්නපුර දිස්ත්‍රික්කයෙන් වාර්තා වි ඇතැයි රත්නපුර වාරිමාර්ග කාර්යාලය පවසයි. ඇහැලියගොඩ ප්‍රදේශයට මිලි ලිටර් 180ක වර්ශාපතනයක්ද කිරිඇල්ලට මිලි ලිටර් 146ක වර්ෂපතනයක්ද ලැබි තිබේ. රත්නපුර දිස්ත්‍රික්කයේ නායයාමේ අවදානම් ඇති ප්‍රදේශවල ජනතාවට ප්‍රවේශමෙන් සිටින ලෙස රත්නපුර දිස්ත්‍රික් ලේකම් මාලනී ලොකුපෝතාගම මහත්මිය ප්‍රාදේශීය ලේකම්වරුන් මගින් දැනුම්වත් කර ඇත.", "URL": "https://lankatruth.com/si/?p=93548", "Category": "පුවත්", "Parent URL": null}