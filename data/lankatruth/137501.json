{"Source": "Lankatruth", "Timestamp": "July 28, 2022", "Headline": "ජනමතය නියෝජනය කරන්නැයි ඉල්ලා ඉරාක ජනතාව පාර්ලිමේන්තුව වටලයි", "News Content": "මක්ටඩා අල් සදර්ගේ දේශපාලන සන්ධානය පසුගිය ඔක්තෝම්බර් මාසයේ පැවති මහ මැතිවරණයෙන් වැඩිම ආසන සංඛ්‍යාවක් දිනා ගත් නමුත්, ඡන්දයෙන් පසු ඇති වූ දේශපාලන අර්බුදය හේතුවෙන් ඔහුට බලයෙන් ඉවත් වීමට සිදුවිය. මක්ටඩා අල් සදර්ගේ ඉවත් වීමෙන් පසුව අගමැති සඳහා ප්රතිවාදී අපේක්ෂකයෙකු නම් කිරීමට විරෝධය දක්වමින් ජනතාව පාර්ලිමේන්තුව වටලා තිබේ. විරෝධතාකරුවන් සිය ගනනක් බැග්ඩෑඩ් හි අධි ආරක්ෂිත කලාපය බිඳ ඉරාක පාර්ලිමේන්තු ගොඩනැගිල්ලට කඩා වැදී ඇති අතර විරෝධතාකරුවන්ට විසිර වීම සඳහා පොලිසිය කඳුළු ගෑස් සහ ජල ප්‍රහාර එල්ල කර ඇති අතර. ආරක්ෂක හමුදා මුලදී අනවසරයෙන් ඇතුළු වූවන් නැවැත්වූ බවක් පෙනෙන්නට තිබුණත් පසුව ඔවුන් “පාර්ලිමේන්තුවට කඩා වැදුණු” විරෝධතාකරුවන් පාර්ලිමේන්තු සංකීර්ණයේ සමූහ ගායනා කරමින්, නටමින් සහ මේස මත වැතිර සාමකාමී ලෙස ඔවුන්ගේ විරෝධතා දක්වන අයුරුද විදෙස් මාධ්‍යද වාර්තාකර තිබුණි.", "URL": "https://lankatruth.com/si/?p=137501", "Category": "පුවත්", "Parent URL": null}