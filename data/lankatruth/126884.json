{"Source": "Lankatruth", "Timestamp": "December 12, 2021", "Headline": "තවත් සහල් ජාවාරමක්…", "News Content": "ඉන්දියාවෙන් ආනයනය කළ සහල් දේශීය වෙළෙඳ නාමයන් සඳහන් මළුවල අසුරා අලෙවි කිරීමේ ජාවාරමක් පිළිබඳ තොරතුරු අනාවරණය කර ගැනීමට පාරිභෝගික කටයුතු අධිකාරි කටයුතු කර තිබේ. ඒ අනුව පාරිභෝගික කටයුතු අධිකාරියේ කුරුණෑගල දිස්ත්‍රික් විමර්ශන ඒකකය සිදු කළ වැටලීමකින් නිකවැරටිය ප්‍රදේශයේදී සහල් කිලෝ 7,500ක් මුද්‍රා තබා ඇත. ඉන්දියාවෙන් ආනයනය කරන නාඩු සහල් කිලෝවක මිල රුපියල් 115ක් බවත් දේශීය වෙළෙඳ නාමයන් යටතේ එම සහල් කිලෝවක් රුපියල් 140කට අලෙවි කිරීමට මෙම ජාවාරම්කරුවන් කටයුතු කර ඇති බවත් පාරිභෝගික කටයුතු අධිකාරිය පවසයි.", "URL": "https://lankatruth.com/si/?p=126884", "Category": "පුවත්", "Parent URL": null}