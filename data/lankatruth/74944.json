{"Source": "Lankatruth", "Timestamp": "June 1, 2019", "Headline": "නවසීලන්තයට කඩුලු 10ක පහසු ජයක්", "News Content": "ලෝක කුසලාන ක්‍රිකට් තරඟාවලියේ අද(01) පැවති ශ්‍රී ලංකා – නවසීලන්ත තරඟයෙන් කඩුලු 10ක පහසු ජයක් වාර්තා කිරීමට නවසීලන්ත කණ්ඩායම සමත් විය. තරඟය කාඩිෆ්හි සොෆියා උද්‍යාන ක්‍රීඩාංගණයේදී ආරම්භ වූ අතර පළමුව පන්දුවට පහරදීමේ අවස්ථාව ශ්‍රී ලංකාවට හිමිවිය. ඕවර 29යි පන්දු දෙකකදී ශ්‍රී ලංකා කණ්ඩායමේ සියලුදෙනා දැවී ලකුණු 136ක් වාර්තා කළ අතර ප්‍රතිවාදී නවසීලන්ත කණ්ඩායම ඕවර 16යි එක් පන්දුවකදී කිසිවෙකු නොදැවී ලකුණු 137ක් වාර්තා කරමින් නවසීලන්ත කණ්ඩායම පහසු ජයක් ලැබීය. ශ්‍රී ලංකා කණ්ඩායම වෙනුවෙන් දිමුත් කරුණාරත්න නොදැවී ලකුණු 52ක් රැස්කළ අතර කුසල් පෙරේරා ලකුණු 29ක් රැස් කළේය. නවසීලන්ත ආරම්භක පිතිකරුවන් වන මාටින් ගප්ටිල් ළකුණු 73ක් ද කොලින් මුන්රෝ ළකුණු 58 ද රැස් කරමින් නවසීලන්තයට ජය ගෙන දුන්නේ ය.", "URL": "https://lankatruth.com/si/?p=74944", "Category": "ක්‍රීඩා පුවත්", "Parent URL": null}