{"Source": "Lankatruth", "Timestamp": "May 27, 2023", "Headline": "මන්ත්‍රී කෙනෙකුට දඬුවමක් දුන්නේ ඒ පක්ෂෙන් විතරයි – ඕමල්පේ සෝභිත හිමි", "News Content": "නීතිවිරෝධීව කටයුතු කළ මන්ත්‍රීවරයෙකුට දඬුවම් වශයෙන් මන්ත්‍රී ධුරයෙන් ඔමු ඉවත් කළේ ජනතා විමුක්ති පෙරමුණෙන් බවත් එවන් ආදර්ශයක් ලබා දුන් එකම පක්ෂය ජනතා විමුක්ති පෙරමුණ පමණක් බවත් අනෙකුත් පක්ෂවලින්ද බලාපොරොත්තු වන්නේ එවැනි ආදර්ශයක් බවත් හිටපු පාර්ලිමේන්තු මන්ත්‍රී ආචාර්ය ඕමල්පේ සෝභිත හිමියෝ පවසති. ඒ හිමියෝ මේ බව සඳහන් කළේ පසුගියදා රත්‍රන් තොගයක් මෙරටට නීතිවිරෝධීව ගෙන ඒමේදී කටුනායක ගුවන්තොටුපොලේදී අත්අඩංගුවට ගත් පාර්ලිමේන්තු මන්ත්‍රී අලි සබ්රි රහීම් සම්බන්ධයෙන් මාධ්‍ය වෙත අදහස් දැක්වූ අවස්ථාවේ මාවේදියෙකු නැගූ ප්‍රශ්නයකට පිළිතුරු දෙමිණි. මාධ්‍යවේදියා – “2005දී පාර්ලිමේන්තු මන්ත්‍රී අනුරුද්ධ පොල්ගම්පොල නීතිවිරෝධීව පුද්ගයෙකු ජපානයට ගෙනාම හේතුවෙන් අත්අඩංගුවට පත්වුනා… එයාව ජනතා විමුක්ති පෙරමුණේ මන්ත්‍රී ධුරයෙන් ඉවත් කිරීමට ජනතා විමුක්ති පෙරමුණ කටයුතු කළා. එයාට විතරයි දැනට දඬුවම් දීලා තියෙන්නේ? ඊට පස්සේ තමයි ලලිත් දිසානායක මන්ත්‍රී වුනේ.” ඕමල්පේ සෝභිත හිමි – “ඇත්තවශයෙන්ම ඒ අතින් බැලුවහම අනුරුද්ධ පොල්ගම්පොල මන්ත්‍රීවරයාට දුන් දඬුවම, 2005 අවුරුද්දේ පක්ෂයෙන් අයින් කළා. මන්ත්‍රී පදවියෙන් අයින් කළා. ඒක හොඳ ආදර්ශයක්. මේ ආදර්ශය අනික් පක්ෂවලින් අපි දකින්නේ නැහැ. මෙවන් ආදර්ශයක් දෙන බවක් අනික් පක්ෂවලින් අපි දකින්නේ නැහැ. එහෙමනම් අර ඊයේ පොරේදා ගුවන්තොටුපොලේ මහාපරිමාන වංචාව කළ, හොරකම කළ මන්ත්‍රීවරයා මේ වනවිට වහාම මන්ත්‍රී පදවියෙන් අස් කරන්න ඕනා. ඒ තත්වයට පක්ෂ නායකත්වය අවංක නැහැ.”", "URL": "https://lankatruth.com/si/?p=147427", "Category": "පුවත්", "Parent URL": null}