{"Source": "Lankatruth", "Timestamp": "January 25, 2019", "Headline": "එජාප නායකත්ව මණ්ඩලයේ වෙනසක්", "News Content": "එක්සත් ජාතික පක්ෂ නියෝජ්‍ය මහ ලේකම් ලෙස ආරක්ෂක රාජ්‍ය අමාත්‍ය රුවන් විජේවර්ධන මහතා පත් කිරීමට එම පක්ෂ කෘත්‍යාධිකාරී මණ්ඩලය ඒකමතිකව තීරණය කර තිබේ. එසේම වරාය හා නාවික කටයුතු දක්ෂිණ සංවර්ධන අමාත්‍ය සාගල රත්නායක මහතා පක්ෂයේ අභ්‍යන්තර කටයුතු ලේකම් ලෙස පත් කර තිබේ. ඉදිරි ජනාධිපතිවරණ කටයුතු සඳහා වැඩපිළිවෙලක් සකස් කිරීමට එම පක්ෂයේ සභාපති කබීර් හෂීම් මහතාට පවරා තිබේ. රනිල් වික්‍රමසිංහ මහතාගේ ප්‍රධානත්වයෙන් එම පක්ෂ මූලස්ථානයේ දී රැස්වූ කෘත්‍යාධිකාරී මණ්ඩලය මෙම තීරණ ගෙන ඇත.", "URL": "https://lankatruth.com/si/?p=66982", "Category": "පුවත්", "Parent URL": null}