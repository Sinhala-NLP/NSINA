{"Source": "Lankatruth", "Timestamp": "June 17, 2020", "Headline": "උසාවිවල අධි චෝදනා ලැබූ ඇවන්ට්ගාඩ් සමාගම සමඟ ගිවිසුම් ගහන තැනට ආණ්ඩුව පත්වෙලා…", "News Content": "“නීතිපතිවරයාගේ අවසරයක් නැතිව, ටෙන්ඩර් කැඳවීමක් නැතිව, නාවික හුවමාරු ආයතනයක් ලෙස ලියාපදිංචි වී නැතිව ගිනි අවි ළඟ තබා ගැනීමේ අධි චෝදනා සහිත සමාගමක් එක්ක ශ්‍රී ලංකා වරාය අධිකාරිය කොහොමද මේ ගනුදෙනුව කරන්නේ? ඇවන්ගාඩ් සමාගමට නාවිකයන් හුවමාරුව හරියට කරගන්න බැරිව මේ රටට එන එක නැවැත්වුවා. නියෝජිත ආයතන 138ක් කළ ව්‍යාපාරයක් මේ ආයතනයට කරගන්න බැරි නිසා වගේම නීතිවිරෝධී නිසා සම්පූර්ණයෙන්ම මේ ව්‍යාපාරය අඩපණ වන තත්වයක් තිබෙනවා. වරාය සභාපතිවරයාට ඇවන්ගාඩ් සමාගම සහ රක්නා ලංකා සමාගම් එක්ක මේ ගනුදෙනුවට යන්න බලයක් නැහැ. ඒ වගේම වරාය අධිකාරියට හිමි බලයක් උල්ලංඝණය කරලා මෙහෙම ගනුදෙනුවකට යන්න බැහැ. ඒ වගේම උසාවිවල අධි චෝදනා යටතේ නඩු තිබෙන ආයතනක් එක්ක රාජ්‍ය ආයතනයක් ගනුදෙනුවකට යන්නේ කොහොමද? රක්නා ලංකා එකට පාවෙන අවි ගබඩා තියාගන්න හොර පාරෙන්ම කටයුතු කළා වගේ මෙතන තියෙන්නෙත් රාජ්‍ය බලය අවභාවිතා කරලා ජනාධිපති අතිරේක ලේකම් ජයනාත් කොළඹගේ මහත්තයා නීති විරෝධී ගනුදෙනුවකට එළඹිලා. මේ නිසා රටට එන්න තිබෙන ආදායම් නැවත වතාවක් අඩපණ කරලා. පුද්ගලිකව ඒ ආදායම් සාක්කුවේ දාගන්නවා. මේවට අදාළව නීතිය ක්‍රියාත්මක වෙන්නේ කොහොමද කියලා ජනතාව හමුවේ අපි පැහැදිලි කරනවා. වැරදිකරුවන්ට දඬුවම්දීම වෙනුවට උසාවිවල අධි චෝදනා ලැබූවන්ට බිස්නස් දෙන තැනට අපේ රටේ ආණ්ඩුව පත්වෙලා තිබෙනවා.” යැයි ජනතා විමුක්ති පෙරමුණේ මධ්‍යම කමිටු සාමාජික වසන්ත සමරසිංහ මහතා අනාවරණය කරයි. ඒ මහතා මේ බව අනාවරණය කර සිටියේ අද (17) පෙරවරුවේ බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේ පැවත මාධ්‍ය හමුවක් අමතමිණි. එහිදී වැඩ්දුරටත් මේ සම්බන්ධයෙන් අනාවරණය කළ වසන්ත සමරසිංහ මහතා… “මේ පුවත්පත් සාකච්ඡාව කැඳවන්නේ විශේෂ හෙළිදරව්වක් සහිතව කරුණු කිහිපයක් ඉදිරිපත් කරන්න. නාවික කාර්ය මණ්ඩල හුවමාරුව පිළිබඳව හොර රහසේ අත්සන් කෙරුණු නීති විරෝධී ව්‍යාපාරික කටයුත්තක් පිළිබඳව මූලිකව කරුණු හෙළිදරව් කරනවා. නීති විරෝධී ගිනි අවි සඟවා ගැනීමට අදාළව ඇවන්ගාඩ් සමාගමට උසාවියේ නඩුවක් තියෙද්දී එහි චූදිතයා පහුගිය දවස්වල මාධ්‍ය ඔස්සේ කතා කරන්න පටන් ගත්තා. රිලවා වැඩිපුර දඟලන්නේ නටවන මනුස්සයා හොඳට සලකපුවාම බව අපි අහලා තියෙනවා. රිලවා වැඩිපුර දඟලන්නේ වැඩිපුර කෑම දුන්න නිසා බව දැන් හෙළිවී තිබෙනවා. නැව්වලට එන යන කාර්යමණ්ඩල හුවමාරු කිරීම සම්බන්ධයෙන් නීති විරෝධී ව්‍යාපාරික කටයුත්තක් සිදුකර තිබෙනවා. ගුවන්තොටුපොළෙන් නැව්වලටත් නැව්වලින් ගුවන්තොටුපොළටත් හුවමාරු කිරීම සහ ඒ අතරමැද කාලයක් තිබෙනවා නම් ඒ අයට හෝටල් පහසුකම් ලබාදීමත් මේ ව්‍යාපාරයට අයිතියි. නැව්වලට මේ සේවය සපයන ආයතන 138ක් අපේ රටේ ලියාපදිංචිවෙලා තියෙනවා. මේ ආයතන 138 අතර ඇවන්ගාඞ් සමාගම නැහැ. රක්නා ලංකා සමාගමත් ඒ අතර නැහැ. ලෝකයේ නැව් සමාගම්වල අනුමැතිය ඇතිව ඒ අය එක්ක ලංකාව අත්සන් කළ ගිවිසුමට අදාළව සේවා සැපයීමේ ආයතන 138 අතර නැති ඇවන්ගාඞ් සමාගමට මේ කටයුත්ත පවරා තිබෙනවා. වාණිජ නැව් කටයුතු පිළිබඳ අධ්‍යක්‍ෂ ජනරාල්වරයා යටතේ මේ සඳහා ලියාපදිංචි විය යුතුයි. මේ සේවා සැපයීම සඳහා වරායට ඇතුළු වෙන්න අධ්‍යක්‍ෂ ජනරාල්වරයා යටතේ ලියාපදිංචි වී තිබීම අනිවාර්යයි. පහුගිය මැයි මාසයේ 25වැනි සඳුදා නිවාඩු දිනයේ වරායේ සභාපති දයා රත්නායක මහත්තයා ජනාධිපතිතුමාගේ විදේශ කටයුතු පිළිබඳ අතිරේක ලේකම් ජයනාත් කොළඹගේ මහත්මයාට ලිපියක් ලියලා තිබෙනවා. රක්නා ලංකා සමාගම සහ ඇවන්ගාඩ් සමාගම සමඟ ‘පබ්ලික් ප්‍රයිවට් පාට්නර්ෂිප් ඇග්‍රීමන්ට්’ එකකට නැව් සේවා සපයන්නන් හුවමාරු කරගැනීමේ ගිවිසුමකට ඇතුළත් වෙන්න. ජයනාත් කොළඹගේ මහතා මැයි 28වැනිදා නැවත වරාය සභාපතිවරයාට ඇවන්ගාඩ් සහ රක්නා ලංකා සමාගම් වෙතට මේ ව්‍යාපාරික කටයුත්ත පවරන්න ජනාධිපතිවරයාගේ අනුමැතිය ලැබුණු බව දන්වා යවනවා. මැයි 25වැනිදා ඉඳලා දවස් කිහිපයක් ඇතුළත වේගයෙන් අදාළ ලිපි හුවමාරු වෙනවා. ජනාධිපති අතිරේක ලේකම් ජයනාත් කොළඹගේ මහත්මයා 28වැනිදා ලියන ලිපිය 28වැනිදාම ඇවන්ගාඩ් සමාගමට ලැබෙනවා. හැබැයි වරාය සභාපතිවරයාට මේ ලිපිය ලැබෙන්නේ 29වැනිදා. මුලින්ම ලිපිය ලැබෙන්න ඕනෑ කෙනාට දවසක් පහුවෙලයි ලැබෙන්නේ. ඒ අනුව ශ්‍රී ලංකා වරාය අධිකාරියේ සභාපති දයා රත්නායක මහත්මයා 29වැනිදාම අදාළ ආයතනවලට පිටපත් සහිතව ලිපි ලියනවා. මේ ලිපිවලින් ගනුදෙනුවේ තිබෙන ලබැඳියාව ගැන පැහැදිලි වෙනවා. ඇවන්ගාඩ් ආයතනය 30වැනිදා ලංකාවේ තිබෙන සියලුම නාවුක නියෝජිතයන්ට ලිපියක් ලියනවා. අර ලියාපදිංචි වී තිබෙන නියෝජිතයන් 138 දෙනාම මේ ලිපියට ඇතුළත් කර තිබෙනවා. මේ නියෝජිත ආයතන 138හි විශාල කාර්යමණ්ඩලයක් ඉන්නවා. ඊට අදාළ මේ සමාගම් 138කින් කරපු වැඩේ කරගෙන යාමේ අයිතිය ඇවන්ගාඩ් තනි සමාගමට දෙනවා. රක්නා ලංකා සමාගමේ සහයෝගය ලබාගෙන කරගෙන යන්න පවරා දෙනවා. පවරාදීමෙන් දවස් දෙකකට පස්සේ අර මුලින් මේ සේවා සැපයූ නියෝජිත සමාගම් 138ක කටයුතු අහිමි වෙනවා. කොවිඩ් වසංගතය යටතේ ලෝක සෞඛ්‍ය සංවිධානය ලබාදී තිබෙන නිර්දේශ අනුව මේ නාවුක කාර්යමණ්ඩලයන් හුවමාරු කළ යුතුයි. හැබැයි ඇවන්ගාඩ් සමාගමට මේ ව්‍යාපාරය පවරා දෙන්නේ රටේ තිබෙන සාමාන්‍ය නීතිරීති ගණනාවක් වගේම ලෝක සෞඛ්‍ය සංවිධානයේ විශේෂ නිර්දේශත් කඩ කරමින්. මේ ගනුදෙනුවට මුල්වෙන ජයනාත් කොළඹගේ මහත්තයා පහුගිය කාලයේ කොහෙද හිටියේ? නාවික හමුදාවෙන් විශ්‍රාම ගියාට පස්සේ විශාල වැටුපක් සහිතව ඇවන්ගාඩ් අධ්‍යක්‍ෂ මණ්ඩලයේ හිටපු කෙනෙක්. එදා ඇවන්ගාඩ් අධ්‍යක්‍ෂ මණ්ඩල සාමාජිකයෙකු හැටියට ඉඳලා අද ඉන්නේ ජනාධිපති අතිරේක ලේකම් හැටියට. රජයේ ආයතනයක් සමග ගනුදෙනු කිරීමේදී තිබෙන ලබැඳියාවන්ගේ ගැටුම නිසා දවස් 3ක් ඇතුළත ඉතා වේගයෙන් මේ ගනුදෙනුව පැවරීම් සිදුකරනවා. ඊට අදාළව රජයේ කොටස මොකක්ද? ඊට අදාළ රජය සමග ගිවිසුම මොකක්ද? ඒ කිසිම දෙයක් නැහැ. අනෙක් පැත්තෙන් පතරොම් ලක්‍ෂ එක හමාරක් සහිතව සංග්‍රාමික ගිනිඅවි 3,000ක් සහ පාවෙන අවි ගබඩාවලට නඩු තියෙන ඇවන්ගාඩ් සමාගම රාජ්‍ය ආයතනයක් එක්ක ටෙන්ඩර් කැඳවීමකින් හා ගිවිසුමකින් තොරව ගනුදෙනුවකට යන්නේ කොහොමද කියලා අපි ප්‍රශ්න කරනවා. ජනාධිපතිවරයා ජයනාත් කොළඹගේ මහත්තයාට මේ අවසරය දෙන්නේ කොහොමද? ජයනාත් කොළඹගේ මහත්තයා මේ අවසරය දෙන්නේ තමන් කලින් අධ්‍යක්‍ෂවරයෙක් වී සිටි නිසාද? අධිකරණයේ නඩුවක් තිබෙන සමාගමකට නීතිපති දෙපාර්තමේන්තුවේ අවසරයකින් තොරව ලිපි ගනුදෙනු කිරීම පවා ප්‍රශ්නයක්. රාජ්‍ය දේපළ අවභාවිතා කිරීම සම්බන්ධයෙන් අධි චෝදනා සහිතව උසාවියේ නඩු තිබෙන ඇවන්ගාඩ් සමාගම මෙහෙම ගනුදෙනුවක් කරන්නේ කොහොමද කියලා නීතිපතිවරයාගෙන් අවසර ගන්න ඕනෑ. රක්නා ලංකා සමාගමත් එහෙමයි. අඩුම තරමේ ෂිපින් ඒජන්ට් කෙනෙක් හැටියට ලියාපදිංචි වෙලාවත් නැති ආයතනයකට මේ ව්‍යාපාරික කටයුත්ත පවරන්නේ විශාල මුදලක් අයකරන නිසයි. ප්‍රවාහනයේදී, නවාතැන් පහසුකම් සැපයීමේදී, ආහාර පාන සැපයීමේදී, එක පුද්ගලයෙක් වෙනුවෙන් ඩොලර් 70 ඉඳලා ඉහළට අයකිරීමක් තියෙන්නේ. සාමාන්‍ය කාලයේදී මේ නාවිකයින් හුවමාරු කිරීම මාසිකව 2,000ක් පමණ සිදුකළා. කොවිඩ් ප්‍රශ්නය නිසා ලෝකයේ සමහර වරායවල් වහලා තියෙන නිසා දැන් මේ සංඛ්‍යාව 4,000ක් වගේ ප්‍රමාණයට ඉහළ ගිහිල්ලා. නාවිකයන් හුවමාරුවට ලියාපදිංචි වී නැති ඇවන්ගාඩ් සමාගමට වරාය ඇතුළට එන්න බැහැ. ඒ නිසා වරාය ගේට්ටුව ළඟට නාවිකයන් ගෙනල්ලා අර ලියාපදිංචි නාවික හුවමාරු සමාගම්වලට මේ අය බාරදෙන්න දැන් ලැහැස්ති වෙනවා. මෙතන තියෙන්නේ රජයේ ආදායම් බෙදාහදාගෙන කෑමක්. මේ සේවා සැපයීමේ ආරක්‍ෂාවටයි අධීක්‍ෂණයටයි යන්නේ නාවික හමුදාවේ නිලධාරීන්. එදත් ඇවන්ගාඩ් සමාගම කළේ ඒක. අද කරන්න යන්නෙත් ඒක. නීතිපතිවරයාගේ අවසරයක් නැතිව, ටෙන්ඩර් කැඳවීමක් නැතිව, නාවික හුවමාරු ආයතනයක් ලෙස ලියාපදිංචි වී නැතිව ගිනි අවි ළඟ තබා ගැනීමේ අධි චෝදනා සහිත සමාගමක් එක්ක ශ්‍රී ලංකා වරාය අධිකාරිය කොහොමද මේ ගනුදෙනුව කරන්නේ? ඇවන්ගාඩ් සමාගමට නාවිකයන් හුවමාරුව හරියට කරගන්න බැරිව මේ රටට එන එක නැවැත්වුවා. නියෝජිත ආයතන 138ක් කළ ව්‍යාපාරයක් මේ ආයතනයට කරගන්න බැරි නිසා වගේම නීතිවිරෝධී නිසා සම්පූර්ණයෙන්ම මේ ව්‍යාපාරය අඩපණ වන තත්වයක් තිබෙනවා. වරාය සභාපතිවරයාට ඇවන්ගාඩ් සමාගම සහ රක්නා ලංකා සමාගම් එක්ක මේ ගනුදෙනුවට යන්න බලයක් නැහැ. ඒ වගේම වරාය අධිකාරියට හිමි බලයක් උල්ලංඝණය කරලා මෙහෙම ගනුදෙනුවකට යන්න බැහැ. ඒ වගේම උසාවිවල අධි චෝදනා යටතේ නඩු තිබෙන ආයතනක් එක්ක රාජ්‍ය ආයතනයක් ගනුදෙනුවකට යන්නේ කොහොමද? රක්නා ලංකා එකට පාවෙන අවි ගබඩා තියාගන්න හොර පාරෙන්ම කටයුතු කළා වගේ මෙතන තියෙන්නෙත් රාජ්‍ය බලය අවභාවිතා කරලා ජනාධිපති අතිරේක ලේකම් ජයනාත් කොළඹගේ මහත්තයා නීති විරෝධී ගනුදෙනුවකට එළඹිලා. මේ නිසා රටට එන්න තිබෙන ආදායම් නැවත වතාවක් අඩපණ කරලා. පුද්ගලිකව ඒ ආදායම් සාක්කුවේ දාගන්නවා. මේවට අදාළව නීතිය ක්‍රියාත්මක වෙන්නේ කොහොමද කියලා ජනතාව හමුවේ අපි පැහැදිලි කරනවා. වැරදිකරුවන්ට දඬුවම්දීම වෙනුවට උසාවිවල අධි චෝදනා ලැබූවන්ට බිස්නස් දෙන තැනට අපේ රටේ ආණ්ඩුව පත්වෙලා තිබෙනවා. ඊයේ (16) වැදගත් දෙයක් සිදුවුණා. අපේ රටේ සමහර අය හිතනවා ජනාධිපතිතුමා මහ බැංකුවට දෙහි කැපුවාම හරි කියලා. මුදල් අමාත්‍යාංශය යටතේ තියෙන මහ බැංකුව රටේ ආර්ථික ප්‍රතිපත්තිය අනුව පොලී අනුපාත තීරණය කිරීම, ආර්ථික ප්‍රතිපත්තිවල අවශ්‍ය මූල්‍ය පහසුකම් සැපයීම වගේ ක්‍රියාමාර්ගවලට මූලිකත්වය දෙනවා. පහුගිය දවස්වල අපේ රටේ ආයෝජකයන්ට දෙනවා කිව්ව ණය පහසුකම්වලින් බැංකුව අනුමත කළත් ලබාදෙන්න හැකිවී තිබෙන්නේ 50%යි. මීට කලිනුත් ජනාධිපතිතුමා ආර්.එම්.වී.එකට ගිහිල්ල සද්දයක් දැම්මා. සතියකට පස්සේ පරණ විදිහටම යනවා. සහල් කඩවලට ගිහිල්ලා හාල් මිල බැලුවා. බන්ධනාගාර බලන්න ගියා. දැන් මහ බැංකුව බලන්නත් යනවා. එතකොට මේ රටේ ඇමති මණ්ඩලය කෝ? විසිල් තියෙනවා, බල්ටි නැහැ. රටේ තැන් තැන්වලට ගිහිල්ලා සද්දේ දාලා ඇවිල්ලා පවතින නීතිරීති උල්ලංඝණය කරලා කටයුතු කරනවා. ඒ විතරක් නෙවෙයි, යාලුවොයි හිතවතුනුයි එකතු වෙලා නීතිය කෙරෙහි තියෙන විශ්වාසය විතරක් නෙවෙයි, රටක් හැටියට නීතියේ ආධිපත්‍යයේ ගැන තිබෙන විශ්වාසය බිඳ වැට්ටීමට කටයුතු කරමින් තිබෙනවා. මහ බැංකුවේ බැඳුම්කර වංචාවට සම්බන්ධ පුද්ගලයන්ට දඬුවම් දෙන බව කියලා බලයට ආපු ආණ්ඩුව මාස 08ක් ගිහිල්ලත් අර්ජුන් මහේන්ද්‍රන් මේ රටට ගේන්න අදාළ කටයුතු කළේ නැහැ. රවීලා, රනිල්ලා ඇතුළට දාලා ජම්පර් අන්දවනවා කිව්වා. අද වෙනකං ගත්ත ක්‍රියාමාර්ගයක් නැහැ. බැඳුම්කර වංචාවට සම්බන්ධ ජනාධිපති කොමිෂන් සභාවේ වාර්තාව මේ ජනාධිපතිවරයාටත් අදාළයි. මේ වාර්තාව මෛත්‍රීපාල සිරිසේන මහත්තයාගේ වාර්තාවක් නෙවෙයි. ජනාධිපතිවරයා හැටියට වර්තමාන ජනාධිපතිවරයාට මේ වාර්තාව එළියට දැමීමේ හැකියාව තිබෙනවා. බැඳුම්කර වංචාවට අදාළව සල්ලි ගත්ත දේශපාලඥයන් සහ රාජ්‍ය නිලධාරීන් ඇතුලු සියලුම දෙනා බැඳුම්කර වංචා වාර්තාවේ මෛත්‍රීපාල මහත්තයා හංගපු පිටු 106න් එළියට එනවා. මිලියන 3250ක් අර්ජුන ඇලෝෂියස් විසින් බෙදලා දීපු ලිස්ට් එක හංගාගෙන ඉන්නවා. මේ වාර්තාව එළියට දැම්මා නම් මහ බැංකුවේ නිලධාරීන්ගේ කාර්යක්‍ෂතාවය තවත් වැඩිවෙයි. මුදල් ඇමතිවරයා පැත්තක තියල නෙවෙයි, ඇමතිවරයාත් එක්ක මහ බැංකුවේ නිලධාරීන්ට උපදෙස් දෙන්න ඕනෑ. මේ තත්වය යට කරමින් මහ බැංකු නිලධාරීන්ට දෝෂාරෝපනය කිරීම මගින් රටක ආර්ථිකයක් හැදෙන්නේ නැහැ. බැඳුම්කර වංචාවේ හොරු අල්ලන්නේ නැතිව ජනාධිපතිවරයා අද මහ බැංකු නිලධාරීන්ට බනිනවා. අකාර්යක්‍ෂම ආයතනවල නිලධාරීන්ට විරුද්ධව නීතිය ක්‍රියාත්මක කිරීම හොඳයි. හැබැයි මේ දක්වා ගිය ගිය තැන්වල සද්දය මිසක් වැඩ නැහැ. මහ බැංකු නිලධාරීන්ට මේ කටයුත්ත මෙතනින් එහාට කරගෙන යන්න ධෛර්යය දෙන්න නම් හොරු ටික අල්ලලා අධිකරණය හමුවට ගෙනත් පෙන්වන්න කියලා අපි ජනාධිපති ගෝඨාභය රාජපක්‍ෂ මහත්තයට අභියෝගයක් බාර දෙනවා. මෛත්‍රීපාල සිරිසේන ජනාධිපතිවරයාගේ කොමිසමෙන් හංගපු පිටු 106 එළියට දාමුයි කියලත් අපි අභියෝගයක් බාර දෙනවා. රටේ නීතිය සහ ක්‍රියාවලිය අඩපණ කරන්න මේක සෙල්ලම් පිටියක් කරලා, ජාවාරම්කාරයන්ගේ තිප්පොළක් බවට පත් කරන එක වහාම නවත්වන්න කියලා අපි අවධාරණය කරනවා. රාජ්‍ය නීති උල්ලංඝනය කරලා, ටෙන්ඩර් පටිපාටි, මූල්‍ය රෙගුලාසි උල්ලංඝනය කරලා ගෙනයන සමස්ත වැඩපිළිවෙළ රටේ ජනතාවට හෙළිදරව් කරනවා. බලයට එන්න කලින් කිව්වේ හොරු අල්ලනවා කියලා. ඒකත් හරියට ඇමරිකානු එම්.සී.සී. ගිවිසුම වගෙයි. බලයට එන්න කලින් එම්.සී.සී. ගිවිසුම අත්සන් නොකරන බව මේ ගොල්ලෝ කිව්වත් ඇමරිකානු තානාපති කාර්යාලයෙන් අද එළිකර තිබෙන්නේ ඡන්දයෙන් පස්සේ මේ ගැන සාකච්ඡා කරනවයි කියලයි. ඡන්දෙන් පස්සේ මේ ගිවිසුම අත්සන් කරන්නයි යන්නේ. ඡන්දෙට කලින් කිව්වොත් බරපතළ ඡන්ද අඩුවීමේ අවදානමක් තිබෙනවා. ජනතාවට බොරු කියලා බලයට පත්වෙලා ඡන්දයෙන් පස්සේ අත්සන් කරන්න ලැහැස්ති වෙනවා. ජාවාරම්කාරයොත් එක්ක අද බිස්නස් කරනවා වගේම, බැඳුම්කර හොරු අල්ලන්නේ නැහැ වගේම ඡන්දයෙන් පස්සේ ඇමරිකානු ගිවිසුම අත්සන් කරන්නත් මේ අය කටයුතු කරනවා. රටේ සාමාන්‍ය ජනතාවට මේ අය දාන සද්දේ ඇමරිකාවට නැත්තේ ඒ නිසයි.” මාධ්‍යවේදීන් නැගූ ප්‍රශ්නවලට පිළිතුරු දෙමින්… “මහ බැංකුවට මැජික් පොල්ලක් තිබිලා තට්ටු කරගෙන ගියාම ජනාධිපතිතුමාගේ නියෝගය ක්‍රියාත්මක කළා කියලා කියන්න පුළුවන්. මහ බැංකුවට මැජික් පොල්ලක් නැහැනේ. රටක ආර්ථික ප්‍රතිපත්ති, මූල්‍ය ප්‍රතිපත්ති පිළිබඳ තීන්දු-තීරණ ගන්නේ පාලන අධිකාරිය. ඊට ගැලපෙන ලෙස වර්තමානය සහ රටේ අනාගත පැවැත්මට, ජන ජීවිතයට කොහොමද බලපාන්නෙ කියලා පුළුල් අධ්‍යයනයක් කරලා ප්‍රතිපත්ති තීන්දු-තීරණ ගැනීම ශ්‍රී ලංකා මහ බැංකුවට පැවරී තිබෙනවා. මහ බැංකුවේ අඩුපාඩු තිබෙනවා. නිලධාරීන්ගේ අඩුපාඩු තිබෙනවා. හැබැයි ප්‍රශ්නය තිබෙන්නේ ශ්‍රී ලංකා මහ බැංකුව හසුරවන්නේ කවුද? එක උදාහරණයක් මම ඔබට කියන්නම්. අද අර්බුදයට ගිහින් තිබෙන ද ෆිනෑන්ස් සමාගම ශ්‍රී ලංකා මහ බැංකුවේ යටතට ගන්නේ 2010 අජිත් නිවාඞ් කබ්රාල් අධිපතිවරයාව සිටියදී. ඒ මොහොතේ බිලියන 26ක මහජනතාවගේ තැන්පතු සහ ඊට සාපේක්‍ෂ වත්කම් ඒ ආයතනය සතුව තිබුණා. හැබැයි මහ බැංකුව යටතට අරගෙන තමන්ගේ හිතවතුන් දාලා අවසානයේ තැන්පත්කරුවන් 145,000කට තමන්ගේ මුදල් තැන්පත් අහිමි කරලා. ශ්‍රී ලංකා මහ බැංකුවේ නිලධාරීන් මුඛවාඩම් දාගෙන ඉන්නේ නැතිව පාලකයන් වැරදි තීරණ ගනිද්දී ඒ ගැන අවබෝධය හදන්නේ නැත්නම් මහ බැංකුව ගැනත් ප්‍රශ්න මතුවෙනවා. රාත්‍රී 12වන තෙක් මහ බැංකුවේ ලයිට් දාගෙන හිටියා කියලා අද මේ රටේ ප්‍රශ්න විසඳෙන්නේ නැහැ. ඒ විසඳෙන්නේ නැත්තේ මේ අය අනුගමනය කරන ආර්ථික ප්‍රතිප්ති, ක්‍රියාමාර්ග, භාවිතාව සහ කටයුතු කිරීමේදී ආණ්ඩුව අසමත්. ඇවන්ගාඞ් සිද්ධියෙන්ම ඒක තහවුරු වෙනවා. රටේ ඔක්කොම නීති උල්ලංඝනය වුණාට පස්සේ රාජ්‍ය ගනුදෙනු පිළිබඳව විශ්වාසයක් හදන්නේ කොහොමද? රටේ ආර්ථික අර්බුදය ශ්‍රී ලංකා මහ බැංකුව පිටින් තියලා නිලධාරීන්ට දොස් කිය කියා ඉන්නේ නැතිව මාස 08ක් කළ දේවල් ගැන මුදල් ඇමති අයියාගෙන් අහන එකයි කරන්න් තියෙන්නේ. මුදල් ඇමති පැත්තකට තියලා මහ බැංකුවට දොස් කිව්වාට මේ ප්‍රශ්න විසඳෙන්නේ නැහැ. වැටිලා තියෙන තැනින් ආර්ථිකය ගොඩ ගන්න මහ බැංකුවට පුළුවන් නම් ආණ්ඩුවක් ඕන නැහැ. අපේ පක්‍ෂයේ නායකයා හැටියට ජනාධිපති කොමිසම ඉස්සරහට යන්න කිසිදු ගැටලුවක් අපිට නැහැ. ඊයේ(16) හවස් වන තුරු මාධ්‍ය මගින් ප්‍රචාරය කර තිබුණු ඔය කැඳවීම අපිට ලැබුණේ නැහැ. මේ රටේ වංචා-දූෂණ පිළිබඳව රාජපක්‍ෂ ආණ්ඩුව වැටෙනකං ගැහුවේ අනුර දිසානායක සහෝදරයා ඇතුළු අපේ පක්‍ෂය. 2015න් පස්සේ මේ රටේ සිද්ධ වුණේ මහා වංචා-දූෂණ ගැනත් අපි හෙළිදරව් කර තිබෙනවා. අපි වංචා-දූෂණ දෙපැත්තේම අයගේ ඒව පැමිණිලි කළා. ඒ නිසා අපි ඕනෑම කොමිසමක් ඉස්සරහ ගිහිල්ලා සාක්‍ෂි දෙන්න කිසිම ගැටලුවක් නැහැ. ලිඛිතව අපිව කැඳවීමක් කරනවා නම් නීතිඥවරුන්ගේ උපදෙස් මත කටයුතු කරන්න අපි සූදානම්. ජනාධිපති ගෝඨාභය රාජපක්‍ෂ මහත්මයා අවංකව වැඩ කරන්න ආවා නම් හිටපු ජනාධිපතිවරයා යටතේ පත්කළ කොමිෂන් සභා වාර්තාව අනුව නීතිමය ක්‍රියාමාර්ග ගන්න පුළුවන්. ඒ අනුව මැතිවරණයට පෙර ක්‍රියා කරන්න කියලා අපි අවධාරණය කරනවා. ජනතා විමුක්ති පෙරමුණ හැටියට අපි අධ්‍යාපන ඇමතිවරයා සහ ආණ්ඩුවෙන් විශේෂයෙන් ඉල්ලා සිටින්නේ, උසස්පෙළ දරුවන්ගේ ජීවිතයේ මාස 5කට ආසන්න කාලයක් පාසල් වසා තැබීමෙන් සිදුවූ පාඩුව මාස දෙකකින් ආවරණය කර විභාග පවත්වන්න එපා කියලයි. ඒ නිසා අඩුම තරමේ නොවැම්බර් මාසය අවසන් වනතුරු විභාගය කල් නොදැම්මොත් ඒක දරුවන්ට කරන ලොකු අසාධාරණයක්. දෙසැම්බර් මාසයේ මුල උසස් පෙළ විභාගය අවසන් කරලා ඊට පස්සේ සාමාන්‍ය පෙළ විභාගය පවත්වන්න පුළුවන්. උසස් පෙළ විභාගය අනිවාර්යයෙන්ම කල් දැමිය යුතුයි. එක් ඒ දරුවන්ට මානසිකව දෙන ලොකු සහනයක් බව අපි ජනතා විමුක්ති පෙරමුණ විදිහට අවධාරණය කරනවා.”", "URL": "https://lankatruth.com/si/?p=94082", "Category": "පුවත්", "Parent URL": null}