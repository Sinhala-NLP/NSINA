{"Source": "Lankatruth", "Timestamp": "July 14, 2017", "Headline": "අභයාරාමයට අතුරු තහනමක්", "News Content": "නාරාහේන්පිට අභයාරාම විහාරයේ දේශපාලන කටයුතු සිදුකිරීම වළක්වාලමින් කොළඹ දිසා අධිකරණය අද (14) අතුරුතහනම් නියෝගයක් නිකුත් කර තිබේ. පූජ්‍ය පත්බේරියේ විමලඥාන හිමියන් විසින් ඉදිරිපත් කළ පැමිණිල්ලක් විභාග කිරීමෙන් පසු කොළඹ දිසා විනිසුරු සුජීව නිශ්ශංක මහතා විසින් මෙම අතුරුතහනම් නියෝගය නිකුත් කර ඇත. අභයාරාම විහරස්ථානය දේශපාලන කටයුතුවලට යොදාගැනීමෙන් බැතිමතුන්ට විශාල අසාධාරණයක් සිදුවන බැවින් එය වැළැක්වීමේ නියෝගයක් නිකුත් කරන ලෙස ඉල්ලා 2016 පෙබරවාරි මස මෙම පැමිණිල්ල ගොනුකර තිබිණි. ඒ අනුව කරුණු සලකා බැලූ කොළඹ දිසා අධිකරණය විසින් අභයාරාම විහාරස්ථානයේ දේශපාලන කටයුතු නවත්වන ලෙස පූජ්‍ය මුරුත්තෙට්ටුවේ ආනන්ද හිමියන්ට නියෝග කර තිබේ. නොවැම්බර් මස 20 වන පැමිණිල්ලේ යළි විභාග කිරීමට නියමිතය.", "URL": "https://lankatruth.com/si/?p=37486", "Category": "පුවත්", "Parent URL": null}