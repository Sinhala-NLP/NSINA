{"Source": "Lankatruth", "Timestamp": "November 29, 2017", "Headline": "ඇල්ල ප්‍රදේශයේ පවතින අයහපත් කාලගුණ තත්වය හේතුවෙන් දික්අරාව ගම්මානය නායයෑම් අවදානමක්.", "News Content": "උමාඔය බහුවිනාශකාරී ව්‍යාපෘතිය හේතුවෙන් මධ්‍යම කදුකරයේ නැගෙනහිර බෑවුමේ සිදුවෙමින් පවතින විනාශය අද(29) වනවිට උග්‍ර අතට හැරුනු බවට වාර්තාවේ. බණ්ඩාරවෙල , ඇල්ල ප්‍රදේශයේ දික්අරාව ගම්මානයේ නිවාස 56ක වැසියන් වහාම වාසස්ථාන වලින් ඉවත්කර ආරක්ෂිත ස්ථානකරා රැගෙනයායුතු බවට ගොඩනැගිලි පර්යේෂන ආයතනය විසින් අද (29) සවස වාර්තාවක් නිකුත්කර තිබේ. මේ දිනවල පවතින දැඩි වැසිසහිත තත්වය නිසා ඉවුරු කඩාවැටීම ගස් ගල් පෙරළීම හා දැඩි නායයෑම් අවදානමක් ප්‍රදේශයේ ස්ථාන ගනනාවකින් මතුව පවතී. මේ පිලිබදව උමාඔය බහුවිනාශකාරී ජනතා පෙරමුණ ලෙස මාස ගණනාවක සිට අවධාරනය කලමුත් පාලකයින් සහ බලධාරීන් නිසි ක්‍රියාමාර්ගයක් නොගැනීම පිලිබදව දික්අරාවේදී අද දින ජනතා විරෝධය එල්ලවිය. අද සවස්භාගයේ එම ප්‍රදේශයේ උණුසුම් තත්වයක් ගොඩනැගුනු අතර දික්අරාව ප්‍රජාශාලාවේදී සවස 6.00 සි රාත්‍රි 8.00 පමණවනතුරු දීර්ග සාකච්ජාවක් පැවති අතර එම අවස්තාවට ඌව පලාත්සභා මන්ත්‍රී සමන්ත විද්‍යාරත්න මහතා , ඇල්ල ප්‍රාදේශීය ලේකම්තුමිය , ආපදා කළමනාකරණ නිලධාරීන් සහභාගීවිය.එහිදි ජනතාව ආරක්ෂිත ස්ථාන කරා යැවීමට අවශ්‍ය කටයුතු කරන ලදි. තවද හෙට (30) වනදින උදෑසන 8.00ට නැවතත් එම ස්ථානයේදී ඉදිරි තීන්දු තීරණ ගැනීම සදහා සාකච්ජාවක් යෙදාගෙන තිබේ.", "URL": "https://lankatruth.com/si/?p=44551", "Category": "පුවත්", "Parent URL": null}