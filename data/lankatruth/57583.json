{"Source": "Lankatruth", "Timestamp": "August 12, 2018", "Headline": "විශේෂඥ වෛද්‍ය කෝරළගේ මහතාට පහරදීම ගැන ACMOA පොලිස්පතිට ලියයි", "News Content": "අනුරාධපුර ශික්ෂණ රෝහලේ විශේෂඥ වෛද්‍ය යොහාන් කෝරළගේ මහතාට පහරදුන් පුද්ගලයින් සියලුදෙනාම මෙතෙක් අත්අඩංගුවට ගෙන නැති බවත් වහාම ඔවුන් අත්අඩංගුවට ගෙන නීතිය ක්‍රියාත්මක කරන ලෙසත් ඉල්ලමින් සමස්ත ලංකා වෛද්‍ය නිලධාරීන්ගේ සංගමය පොලිස්පතිවරයා වෙත ලිඛිතව කරුණු දක්වමින් ලිපියක් යොමු කර ඇත. මෙම පහරදිමට ලක්ව ඇති විශේෂඥ වෛද්‍ය යොහාන් කෝරලගේ මහතා අනුරාධපුර දිස්ත්‍රික්කය තුළ සිටින මහ ජනතාවට මෙන්ම උතුර හා උතුරු මැද පළාතේ සිටින මහජනතාවට තම කාලය ශ්‍රමය උපරිම වශයෙන් වැය කරන දක්ෂ කාර්යක්ෂම අවංක රාජ්‍ය නිලධාරියෙකු බවත් ඔහුට සිදු කර ඇති බරපතල ප්‍රහාරය හේතුවෙන් ඔහුගේ සේවය අපෙක්ෂා කරන සුවහසක් මහජනතාවට බලවත් අසාධාරණයක් සිදු වෙමින් තිබෙන බවත් සමස්ත ලංකා වෛද්‍ය නිලධාරීන්ගේ සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතාගේ අත්සනින් නිකුත් කර ඇති එම ලිපියේ තවදුරටත් දැක්වේ.", "URL": "https://lankatruth.com/si/?p=57583", "Category": "පුවත්", "Parent URL": null}