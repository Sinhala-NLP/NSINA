{"Source": "Lankatruth", "Timestamp": "February 14, 2022", "Headline": "පෙට්‍රල් රු. 192ක්, ඩීසල් රු. 169ක් විය යුතු බව සංස්ථාව කියයි", "News Content": "මේ වනවිට ලංකා ඛනිජතෙල් නීතිගත සංස්ථාව ඉන්ධවලින් ලබන පාඩුව පියවා ගැනීම සඳහා වරායේ සිට ගොඩබෑමෙන් පසු බදු ඇතුළු ගෙවීම් සියල්ල එකතු කළවිට පෙට්‍රල් ලීටරයක මිල රුපියල් 192ක් හා ඩීසල් ලීටරයක මිල රුපියල් 169ක් දක්වා මිල ඉහළ දැමිය යුතු බවයි. මේ නිසා ඉන්ධන මිල ගණන් ඉහළ නැංවීම සඳහා වන යෝජනාව යළිත් බලශක්ති අමාත්‍යවරයා වෙත අද (14) ලබාදෙන බව ලංකා ඛනිජතෙල් නීතිගත සංස්ථාව පවසයි. ලංකා ඛනිජතෙල් නීතිගත සංස්ථාව පවසන්නේ ආනයනික පිරිපහදු කළ පෙට්‍රල් ලීටරයකින් රුපියල් 15යි ශත 68ක අලාභයක් සහ ඩීසල් ලීටරයකින් රුපියල් 48යි ශත 30ක පමණ අලාභයක් සිදුවන බවය.", "URL": "https://lankatruth.com/si/?p=128793", "Category": "ආර්ථික පුවත්", "Parent URL": null}