{"Source": "Lankatruth", "Timestamp": "December 14, 2020", "Headline": "ඊයෙත් වැඩිම ආසාදිතයින් කොළඹින්", "News Content": "ඊයේ (13) මෙරටින් වාර්තා වී තිබූ කොවිඩ් – 19 ආසාදිතයන් 655දෙනා අතරින් 444 දෙනෙකු හඳුනාගෙන තිබේනනේ කොළඹ දිස්ත්‍රික්කයෙනි. ඒ අනුව ඊයේ දිනයේද මෙරට වැඩිම කොවිඩ් ආසාදිතයින් වාර්තා වන්නේ කොළඹ දිස්ත්‍රික්කනි. ගම්පහ දිස්ත්‍රික්කයෙන් කොවිඩ් ආසාදිතයින් 75 දෙනෙකු සහ අම්පාර දිස්ත්‍රික්කයෙන් ආසාදිතයින් 41 දෙනෙකු ද ඊයේ හඳුනාගත් කොවිඩ් ආසාදිතයින් අතරට අයත්ය. තවදුරටත් ප්‍රදේශ තහවුරු කර නොගත් ආසාදිතයන් 27 දෙනෙකුද සිටිති. එමෙන්ම කුරුණෑගල දිස්ත්‍රික්කයෙන් 22දෙදෙනෙක්, කළුතර දිස්ත්‍රික්කයෙන් 19 දෙදෙනෙක්, රත්නපුර දිස්ත්‍රික්කයෙන් 05 දෙනෙක්, අනුරාධපුර දිස්ත්‍රික්කයෙන් 04 දෙනෙක්,මාතලේ දිස්ත්‍රික්කයෙන් 04 දෙනෙක්, පුත්තලම දිස්ත්‍රික්කයෙන් තිදෙනෙක්, මාතර දිස්ත්‍රික්කයෙන් දෙදෙනෙක් සහ මහනුවර, මඩකලපුව, ත්‍රීකුණාමලය, මොනරාගල යන දිස්ත්‍රික්කවලින් එක් අයෙකු බැගින් ඊයේ දිනයේ හඳුනාගෙන ඇත. මේ අතර මෙරටදී ජීවිතක්ෂයට පත්ව ඇතැයි නිල ලෙස නිවේදනය කර ඇති කොවිඩ් – 19 ආසාදිතයින් ගණන 152කි.", "URL": "https://lankatruth.com/si/?p=103371", "Category": "කොවිඩ් -19 (කොරෝනා ) පුවත්", "Parent URL": null}