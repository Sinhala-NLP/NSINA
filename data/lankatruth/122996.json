{"Source": "Lankatruth", "Timestamp": "September 12, 2021", "Headline": "කොවිඩ් එන්නත්කරණයේ ඇත්ත තත්වය දත්ත සහිතව GMOA හෙළිකරයි", "News Content": "මේ වන විට වයස අවුරුදු 30ට වැඩි ජනගහනය 100%ක් එන්නත් කර අවසන් බව ආණ්ඩුව ප්‍රකාශ කළ ද, වැඩිහිටියන් 280,000කට මේ වනවිටත් එන්නත් ලබාදී නැති බව රජයේ වෛද්‍ය නිලධාරීන්ගේ සංගමය දත්ත සහිතව හෙළිකර තිබේ.  එම හෙළිකිරීම් පදනම් කර ගනිමින් අද (12) ලංකාදීප පුවත්පත අදාළ තොරතුරු වාර්තාකර තිබේ. ඒ අනුව දිස්ත්‍රික් වශයෙන් එන්නත් ලබාදී නොමැති වැඩිහිටි ජනගහනයට අදාළ සංඛ්‍යා ලේඛන පහත දැක්වේ.  කොළඹ 2,800ක්,ගම්පහ 11,864, කළුතර 25,421ක්, මහනුවර 60,955ක්, නුවරඑලිය 10,414ක්, හම්බන්තොට 2,500ක්, මාතර 9,000ක් යාපනය 29,000ක්, කිලිනොච්චිය 5,717ක් මන්නාරම 1,250ක්, වවුනියාව 8,082ක්, මුලතිව් 845ක්, පුත්තලම 34,000ක්, අනුරාධපුරය 3,500ක්, පොලොන්නරුව 500ක්,බදුල්ල 8,000ක්, රත්නපුර 3,000ක්ථ කෑගල්ල 6,000ක්, කල්මුණේ 4,141ක්, සහ කොළඹ නගරයෙන් 11,600ක් ආදී වශයෙන් 283,874ක් දෙනා හට එන්නත් ලබාදී නොමැති බව හෙළිකර තිබේ.", "URL": "https://lankatruth.com/si/?p=122996", "Category": "පුවත්", "Parent URL": null}