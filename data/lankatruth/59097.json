{"Source": "Lankatruth", "Timestamp": "September 10, 2018", "Headline": "අල්ලස් ගත් මෛත්‍රී ලේකම් ඇතුළු දෙදෙනා බන්ධනාගාර රෝහලට", "News Content": "අල්ලස් ලබාගෙන එම මුදල ගණන් කරමින් සිටියදී අත්අඩංගුවට ගෙන රක්ෂිත බන්ධනාගාර ගත කර සිටින හිටපු ජනාධිපති කාර්ය මණ්ඩල ප්‍රධානී අයි.එච්.කේ. මහානාම හා රාජ්‍ය දැව සංස්ථාවේ හිටපු සභාපති පී. දිසානායක යන දෙදෙනා වැලිකඩ බන්ධනාගාර රෝහලට ඇතුළත් කර ඇතැයි වාර්තා වේ. මේ වනවිට එම සැකකරුවන් දෙදෙනා රෝහලේ අංක 3 සුපිරි වාට්ටුවේ රඳවා සිටින බවද පැවසේ. මීට පෙර කීප අවස්ථාවකදීද මෙම සැකකරුවන් දෙදෙනා රෝහල්ගත වීමට උත්සාහ ගෙන තිබූ නමුත් එය ව්‍යර්ථ වී ඇත. එහෙත් මෙවර අදිසි හස්තයකින් ඊට අවශ්‍ය උපදෙස් ලැබී ඇතැයිද දැනගන්නට තිබේ. කන්තලේ සීනි සමාගමේ යන්ත්‍රෝපකරණ විකිණීමේ ක්‍රියාදාමය ඉටු කර දීම සඳහා රුපියල් කෝටි 02ක අල්ලසක් ඉල්ලා ඉන් ලබාගත් කොටස ගණන්කරමින් සිටියදී මොවුන් දෙදෙනා අත්අඩංගුවට ගෙන තිබිණි.", "URL": "https://lankatruth.com/si/?p=59097", "Category": "පුවත්", "Parent URL": null}