{"Source": "Lankatruth", "Timestamp": "April 22, 2020", "Headline": "අදාළ පාර්ශ්ව සමග සාකච්ඡා කර කඩිනමින් උසස්පෙළ පිළිබඳව වගකීම් සහගත වැඩපිළිවෙලක් ප්‍රකාශයට පත්කරන්න", "News Content": "උස්ස පෙළ විභාගය නියමිත කාලයට පවත්වන බව පමණක් සඳහන් නොකර ඒ සම්බන්ධයෙන් අදාළ පාර්ශ්ව සමග සාකච්ඡා කර කඩිනමින් වගකීම් සහගත වැඩපිළිවෙලක් ප්‍රකාශයට පත්කරන්නැයි සඳහන් කරමින් ලංකා ගුරු සේවා සංගමය විභාග කොමසාරිස්වරයා වෙත ලිඛිතව දන්වා ඇත. ලංකා ගුරු සේවා සංගමයේ විධායක සභාව වෙනුවෙන් ප‍්‍රධාන ලේකම් මහින්ද ජයසිංහ මහතාගේ අත්සනින් නිකුත් කර ඇති ලිපියක් මගින් එම දැනුම්දී දීම සිදුකර ඇති අතර එය සම්පූර්ණයෙන් පහතින් පල වේ. විභාග කොමසාරිස්තුමා, විභාග දෙපාර්තමේන්තුව, පැලවත්ත, බත්තරමුල්ල. කොමසාරිස්තුමනි, 2020 අ.පො.ස උ/පෙළ විභාගය පැවැත්වීම සම්බන්ධවයි. කොරෝනා වසංගතය හමුවේ පාසැල් මෙන්ම උපකාරක පන්තිද වසා දමා ඇඳිරි නීතිය ක‍්‍රියාත්මක වීම තුළ අධ්‍යයන කටයුතුවලට තවදුරටත් බාධා ඇතිව තිබියදීත් අධ්‍යාපන අමාත්‍ය ඩලස් අලහප්පෙරුම මහතාගේ උපදෙස් පරිදි යැයි සඳහන් කරමින් විභාග දෙපාර්තමේන්තුව මෙවර විභාගය නියමිත පරිදි අගෝස්තු මස පැවැත්වීමට තීරණය කිරීම සම්බන්ධව ලංකා ගුරු සේවා සංගමය පහත සඳහන් කරුණු කෙරෙහි ඔබගේ අවධානය යොමු කිරීමට කැමැත්තෙමු. එහෙයින් මේ පිළිබඳව ඔබගේ කඩිනම් අවධානය යොමුකර විභාගය නියමිත පරිදි පවත්වන බව පමණක් සඳහන් නොකොට අදාළ පාර්ශ්ව සමග සාකච්ඡා කර විභාගයට පෙනී සිටින සිසු දරුවන්ට ගුරුවරුන්ට මෙන්ම දෙමව්පියන්ටද කඩිනම් වගකීම් සහගත වැඩපිළිවෙළක් පිළිබඳ ප‍්‍රකාශයක් සිදු කරන ලෙස ලංකා ගුරු සේවා සංගමය ඉතා ඕනෑකමින් යුතුව ඉල්ලා සිටිමු. ස්තූතියි. මෙයට, විධායක සභාව වෙනුවෙන්, මහින්ද ජයසිංහ ප‍්‍රධාන ලේකම්, ලංකා ගුරු සේවා සංගමය. පිටපත – ලේකම් – අධ්‍යාපන අමාත්‍යාංශය", "URL": "https://lankatruth.com/si/?p=92689", "Category": "පුවත්", "Parent URL": null}