{"Source": "Lankatruth", "Timestamp": "May 3, 2022", "Headline": "ආර්ථිකයේ තවත් ලොකු පදාසයක් කඩා වැටේ", "News Content": "මෙරට ජාතික ආදායමට රුපියල් කෝටි එක් ලක්ෂ දා හතර දාහකට වඩා වාර්ෂිකව එකතු කර දුන් ඉදි කිරීම් ක්ෂේත්‍රය මුලුමනින්ම කඩා වැටීමට ලක්වී තිබේ.  අති විශාල වශයෙන් ඉදි කිරීම් ද්‍රව්‍යවල මිල ඉහල යාම සහ මේ වනවිට රජයේ ඉදි කිරීම් නිම කර තිබෙන කොන්ත්‍රාත්කරුවන්ට මුදල් නොගෙවීම නිසා මෙම තත්වය උද්ගතවී තිබේ. එසේම නිවාස ඉදි කිරීම් ඇතුළු සියලුම ඉදි කිරීම් ද බිඳ වැටෙමින් පවතී.  මෙම තත්වය නිසා ඍජුව හා වක්‍රව ලබා දී තිබුණු රැකියා ලක්ෂ 5ක් පමණ සම්පූර්ණයෙන්ම අහිමිවී එම පවුල්වල සාමාජිකයින් ලක්ෂ 16කගේ පමණ ජීවිකාවට බලවත් තර්ජනයක් එල්ලවී තිබේ.", "URL": "https://lankatruth.com/si/?p=133396", "Category": "පුවත්", "Parent URL": null}