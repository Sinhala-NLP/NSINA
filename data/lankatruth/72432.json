{"Source": "Lankatruth", "Timestamp": "April 21, 2019", "Headline": "සවස 6 සිට හෙට පෙරවරු 6 දක්වා දිවයින පුරා ඇඳිරි නීතිය", "News Content": "අද(21) පස්වරු 6 සිට හෙට පෙරවරු 6 දක්වා පොලිස් ඇඳිරිනීතිය පනවන ලෙස ජනාධිපතිවරයා ආරක්ෂක අංශ වෙත දන්වා තිබේ. ඒ අනුව ජනතාවට සිය නිවෙස් තුළ රැඳි සිටින ලෙසත් රටේ පොදු නීතිය අනුව ක්‍රියාකරන ලෙසත් ආරක්ෂක අංශ දැනුම්දී සිටියි. රටේ ආරක්ෂයක තත්ත්වය පිළිබදව ආරක්ෂුක අංශ සහ සියලුම අංශවල ප්‍රධානීන්ගේ සහභාගිත්වයෙන් විශේෂ සාකච්ජාවක් පැවති අතර එහිදී පොලිසීය, ත්‍රිවිධ හමුදාව සහ සිවිල් ආරක්ෂික දෙපාර්තමේන්තුවේ නිලධාරීන් යොදවා සියලුම ආගමික ස්ථාන, සංචාරක හෝටල්, රෝහල්, තානාපති කාර්යාල සහ සියලුම කතෝලික ආගමික නායකයන් ඇතුළු ආගමික ස්ථාන, රජයේ වැදගත් ස්ථාන වල ආරක්ෂාව තර කිරීමට රජය කටයුතු යොදා ඇත. තවද ආරක්ෂක මාණ්ඩලික ප්‍රධානීගේ උපදෙස් පරිදි මෙම පරීක්ෂණ, කටයුතු සිදුකිරීම සඳහා මෙන්ම අපරාධකරුවන් සොයා සෝදිසි මෙහෙයුම් ක්‍රියාත්මක කිරීම සඳහා ජාතික මෙහෙයුම් මැදිරියක් පිහිටුවා ඇත.", "URL": "https://lankatruth.com/si/?p=72432", "Category": "පුවත්", "Parent URL": null}