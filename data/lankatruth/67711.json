{"Source": "Lankatruth", "Timestamp": "February 7, 2019", "Headline": "මධුෂ් සමග කඹුරුපිටියේ දේශපාලනඥයන් දෙදෙනෙකුද අත්අඩංගුවට", "News Content": "මෙරට පාතාලයේ ප්‍රබලයෙකු ලෙස හැඳින්වෙන සමරසිංහ ආරච්චිගේ මධූෂ් ලක්ෂිත හෙවත් මාකඳුරේ මධුෂ් සමග ඩුබායි හිදී අත්අඩංගුවට ගත් පිරිස අතර මාතර කඹුරුපිටිය ප්‍රදේශයේ දේශපාලඥයන් දෙදෙනෙකුද සිටින බව ආරංචිමාර්ග සඳහන් කරයි. ඔවුන් ප්‍රාදේශීය දේශපාලනඥයන් වන අතර ඊට අමතරව මාතර දිස්ත්‍රික්කයේ ප්‍රබල දේශපාලඥයෙකුගේ නියෝජිතයන් දෙදෙනෙකු බවද සඳහන් වේ. අත්අඩංගුවට ගත් පිරිස අතර කඹුරුපිටිය ප්‍රදේශයේ ප්‍රාදේශීය දේශපාලන නියෝජිතයින් දෙදෙනාට අමතරව එම ප්‍රාදේශිය සභාවේ සේවකයෙකු, එම ප්‍රදේශයේ ව්‍යාපාරිකයෙකු, කළුතර බන්ධනාගාරයේ ආරක්ෂක නිලධාරියෙකු සහ එක්සත් ජාතීන්ගේ සාමසාධක රාජකාරිවල නිරත පොලිස් නිලධාරියෙකුද සිටින බව එම ආරංචි මාර්ග වැඩිදුරටත් සඳහන් කරයි.", "URL": "https://lankatruth.com/si/?p=67711", "Category": "පුවත්", "Parent URL": null}