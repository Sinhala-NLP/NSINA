{"Source": "Lankatruth", "Timestamp": "May 25, 2022", "Headline": "ඇමරිකාවේ ටෙක්සාස්හි ප්‍රාථමික පාසලක වෙඩි තැබීමක්", "News Content": "ඇමරිකාවේ දකුනු ටෙක්සාස්හි උවල්ඩේ නගරයේ වයස අවුරුදු 07 සිට 10 දක්වා ළමුන් සඳහා උගන්වන ප්‍රාථමික පාසලකට එල්ල කළ වෙඩි ප්‍රහාරයකින් ළමුන් 19 දෙනෙකු සහ ගුරුවරුන් දෙදෙනෙකු මිය ගොස් ඇති බව වාර්ථා වේ. වෙඩික්කරු සැල්වදෝර් රමෝස් ලෙස හඳුනාගෙන ඇති අතර මෙම වෙඩි තැබීමට පෙර වාහනයක් පැහැරගෙන ගොස් ඇති බවද සැක කරයි. පරීක්ෂකයින් පවසන්නේ18 හැවිරිදි සැකකරු මෙම වෙඩි තැබීම සඳහා අත් තුවක්කුවක්, AR-15 අර්ධ ස්වයංක්‍රීය රයිෆලයක් බාවිතා කර ඇති බවයි. මේ වනවිට මෙම සිදුවීම පාලනය කර ඇති අතර බාධකයක් පිටුපස සිටි තුවක්කුකරු වෙඩි තබා මරා ඇති බව වාර්ථා වේ. දශකයකට ආසන්න කාලයක් තුළ ඇමරිකාව තුළ සිඳු වූ දරුණුතම පාසල් වෙඩි තැබීම මෙය යැයි පැවසේ.", "URL": "https://lankatruth.com/si/?p=134797", "Category": "පුවත්", "Parent URL": null}