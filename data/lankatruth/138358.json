{"Source": "Lankatruth", "Timestamp": "August 21, 2022", "Headline": "ඇමති නලීන් ප්‍රනාන්දු බිත්තර රාජසන්තක කරන බව කියයි", "News Content": "අනිසි තොග රැස් කරන බිත්තර නිෂ්පාදකයින්ගේ බිත්තර තොග රාජසන්තක කරන බව වෙළෙඳ ඇමති නලීන් ප්‍රනාන්දු පවසයි. ඇමතිවරයා පවසන්නේ, බිත්තර සඳහා පාලන මිල පැනවීමත් සමග මෙම තීරණය ගත් බවය. පෙරේදා (19) මධ්‍යම රාත්‍රියේ සිට ක්‍රියාත්මක වන පරිදි බිත්තර සඳහා පාලන මිලක් පනවමින් රජය අති විශේෂ ගැසට් නිවේදනයක් නිකුත් කරන ලදී. ඒ අනුව සුදු බිත්තරයක් සඳහා රුපියල් 43ක උපරිම සිල්ලර මිලක් පනවනු ලැබිණි. දුඹුරු හා රතු පැහැති බිත්තරයක උපරිම සිල්ලර මිල රුපියල් 45ක් ලෙස නම් කර ඇත.", "URL": "https://lankatruth.com/si/?p=138358", "Category": "පුවත්", "Parent URL": null}