{"Source": "Lankatruth", "Timestamp": "March 12, 2021", "Headline": "වසර 3200ක් පැරණි ගල් භාජන හමුවෙයි", "News Content": "දැවැන්ත ගල් භාජන දහස් ගණනකින් සමන්විත ලාඕසයේ තැනිතලා භූමිය අග්නිදිග ආසියාවේ වඩාත් කුතුහලය දනවන පුරාවිද්‍යාත්මක ස්ථානයකි. ඒ පිළිබඳව සිදු කළ නව අධ්‍යයනයකින් එම ගල් භාජන වල වයස කොපමණ දැයි අනාවරණය වී තිබේ. මෙම නිර්මාණයන් ඉතිහාසඥයින් අනුමාන කළ කාලයටත් පෙර සිට බොහෝ කාලයක් එහි සිට ඇති බව පෙනේ. මෙම ගල් භාජන කිහිපයක සිට සියයකට අධික ප්‍රමාණයකින් ෂියැන්ග්හොං සානුව හරහා තැනිතලා භූමියෙහි පිහිටා තිබේ. මෙම භාජන ගල් වලින් කපා, මීටර් 1 ත් 3 ත් අතර උසකින් යුක්ත වන අතර එකක බර බර ටොන් 20 ක් පමණ වේ. මේ පිළිබඳව විවිධපර්යේෂක කණ්ඩායම් සිදුකරනු ලැබූපර්යේෂණයන්ගෙන හෙළි කරගනු ලැබූකරුණු පිළිබඳව දශක ගණනාවක් තිස්සේ විවාදයට භාජනය වී ඇති අතර, සමහරු ඒවා ජලය ගබඩා කිරීම හෝ මත්පැන් පානය කිරීම සඳහා භාවිතා කර ඇති බව පවසයි. එහෙත් එම භූමියේ සිදු කරනු ලැබූ කැණීම්වලදීමිනිස් දේහයන් තිබීමෙන් ඇඟවෙන්නේ එම ස්ථානයේ ඔවුන් භූමදානය හෝ ආදාහනය කිරීමේ චාරිත්‍ර පැවැත්වූ බවයි. මීට වසර කිහිපයකට පෙර, ඕස්ට්‍රේලියානු ජාතික විශ්වවිද්‍යාලයේ (ANU) පුරාවිද්‍යාඥයින් කණ්ඩායමක් එහි තවත් ගල් භාජන ප්‍රමාණයක් පිළිබඳව තොරතුරු සොයගනු ලැබීමෙන් පසුව එම කණ්ඩායමේ සාමාජිකයින් නව කරණු රැසක් හෙළිකර ගැනීමට සමත්වීතිබේ. 2020 මුල් භාගයේ සිදු කරන ලද කැණීම්වලදී පර්යෙෂකයින් විසින් ස්ථාන දෙකක භාජන යටින් අවසාදිත සාම්පල ලබා ගෙන ඇත. මේවා පසුව විශ්ලේෂණය කරන ලද්දේ Optically Stimulated Luminescence (OSL) තාක්‍ෂණයෙනි, එමඟින් ධාන්‍ය හිරු එළියට නිරාවරණය වී කොපමණ කාලයක් ගතවී ඇතිද යන්න තීරණය කළ හැකිය. මීට පෙර මෙම නිර්මාණ ක්‍රි.පූ 500 සහ ක්‍රි.ව. 500 අතර යකඩ යුගයට අයත් බව අනුමාන කෙරිණි. නමුත් කණ්ඩායමේ විශ්ලේෂණයෙන් තහවුරු වී තිබෙන්නේ ඊට බොහෝ කලකට පෙර සිට එනම් ක්‍රි.පූ. 1240 සිට 660 දක්වා කාලයේදී සිට එම භූමියේ තිබෙන්නට ඇති බවයි. භාජන මුලින් පැමිණියේ කොහෙන්ද යන්න තීරණය කිරීම සඳහා කණ්ඩායම process called detrital zircon U-Pb dating නම් ක්‍රියාවලියක් භාවිතා කළේය. ඔවුන් පළමු කලාපයේ භාජන වලින් වැලි ගල් සාම්පල ලබා ගත් අතර, ඒවා කිලෝමීටර් 8 ක් පමණ, ඈතින් පිහිටි ගල්වලක් ​​යැයි විශ්වාස කරන ස්ථානයක පිහිටි අඩක් නිම කළ භාජනයක් සමඟ සැසඳීය. එහිදීතහවුරු තහවුරු වීතිබෙන්නේ එම සාම්පල එකම කාලයට අයත් බවයි. “කෙසේ වෙතත්, භාජන ගල් වළේ සිට එම ස්ථානයට ගෙන ගිය ආකාරය තවමත් අභිරහසක්” යැයි අධ්‍යයනයේ සම-ප්‍රධාන පර්යේෂක ඩොගල්ඩ් ඕ රෙයිලි පවසයි.", "URL": "https://lankatruth.com/si/?p=112571", "Category": "විදෙස් පුවත්", "Parent URL": null}