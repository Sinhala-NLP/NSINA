{"Source": "Lankatruth", "Timestamp": "May 20, 2021", "Headline": "ලක්ෂපාන එකම පවුලේ 6කට කොරෝනා…", "News Content": "ලක්ෂපාන, මහපැල්පොල ප්‍රදේශයේ එකම පවුලේ 06 දෙනෙකුට කොවිඩ් – 19 වෛරසය අසාදනය වී ඇති බවට ඊයේ (19) තහවුරු වු බව අඹගමුව සෞඛ්‍ය වෛද්‍ය නිලධාරි කාර්යාලය පවසයි. අසාදිතයන් 06 දෙනා අතර අවුරුදු 02ක සහ අවු 05ක ළමුන් දෙදෙනෙකු සිටින බවද පැවසේ. එම පවුලේ මීට පෙර ප්‍රථම අසාදිතයා හදුනාගත් බවත්, ඉන් අනතුරුව පවුලේ සමාජිකයන් ස්වයං නිරෝධානයට යොමු කර සිදු කරන ලද PCR පරික්ෂණ වාර්තා අනුව නව අසාදිතයන් 06 දෙනා හදුනාගැනිමට හැකි වු බවත් සෞඛ්‍ය අංශ පවසයි. එම අසාදිතයන් පදිංචි නිවාසයට ආසන්නයේම තවත් අසාදිතයෙකුද ඊයේ හඳුනාගෙන තිබේ.", "URL": "https://lankatruth.com/si/?p=116679", "Category": "කොවිඩ් -19 (කොරෝනා ) පුවත්", "Parent URL": null}