{"Source": "Lankatruth", "Timestamp": "August 13, 2022", "Headline": "අනුරාධපුර ශික්ෂණ රෝහලේ බරපතල ඖෂධ හිඟයක්", "News Content": "මේ වනවිට අනුරාධපුර ශික්ෂණ රෝහලේ බරපතළ ඖෂධ හිඟයක් මතුව ඇති බවත් ඒ හේතුවෙන් රෝගීන් දැඩි ලෙස පීඩාවට පත්වී සිටින බවත් වාර්තා වේ. විශේෂයෙන්ම මෙම ඖෂධ හිඟයෙන් වැඩිම බලපෑමට ලක්වී ඇත්තේ ප්‍රදේශයේ පිළිකා රෝගීන් සහ වකුගඩු රෝගීන් බවද වාර්තා වේ. සායන සඳහා පැමිණෙන රෝගීන්ට වෛද්‍යවරු නිර්දේශ කරන ඖෂධ බොහෝ ප්‍රමාණයක් අනුරාධපුර ශික්ෂණ රෝහලෙන් නිකුත් නොකරන බවද රෝගීහු චෝදනා කරති. අනුරාධපුර ශික්ෂණ රෝහලේ වෛද්‍යවරුද පවසනන්නේ අත්‍යවශ්‍ය ජීවිතාරක්ෂක ඖෂධ පවා මේ වනවිට රෝහලේ නොමැති බවය. රෝහලට ඖෂධ සපයා ගැනීමේදී දුෂ්කරතා රැසකට මුහුණදීමට සිදුවී ඇති බව රෝහලේ අධ්‍යක්ෂ වෛද්‍ය දුලාන් සමරවීර පවසයි.", "URL": "https://lankatruth.com/si/?p=138079", "Category": "පුවත්", "Parent URL": null}