{"Source": "Lankatruth", "Timestamp": "August 16, 2018", "Headline": "පළාත් සභා සීමා නිර්ණ කොමිසම් වාර්තාව 24 වැනිදා පාර්ලිමේන්තුවට", "News Content": "පළාත් සභා මැතිවරණය නව ක‍්‍රමයට පැවැත්වීම සඳහා අවශ්‍ය කොට්ඨාශ වෙන්කිරීමේ සීමා නිර්ණය කොමිසමේ වාර්තාව මෙම මස 24 වැනිදා පාර්ලිමේන්තුවට ඉදිරිපත් කිරීමට නියමිත බව ශ්‍රී ලංකා නිදහස් පක්‍ෂයේ මාධ්‍ය ප‍්‍රකාශක, වරාය හා නාවික කටයුතු අමාත්‍ය මහින්ද සමරසිංහ මහතා පැවසීය. පසුගිය දා පැවති පාර්ලිමේන්තු පක්‍ෂනායක රැස්වීමේදී මෙය 24 වැනිදා පාර්ලිමේන්තුවට තීරණය කර තිබෙන බව ද අමාත්‍යවරයා සඳහන් කළේය. එහි අන්තර්ගතය සම්බන්ධයෙන් විවාද කිරීමෙන් අනතුරුව පාර්ලිමේන්තුව එය පිළිගැනීම හෝ ප‍්‍රතික්ෂේප කිරීම සිදුවනු ඇතැයි ද ඇමතිවරයා කීවේය. පළාත් සභා මැතිවරණය කඩිනමින් නව කොට්ඨාශ හා සමානුපාතික ක‍්‍රමය යටතේ මැතිවරණය පැවැත්විය යුතුය යන්න තම පක්‍ෂයේ මතය වන බව ද ප‍්‍රකාශ කළේය.", "URL": "https://lankatruth.com/si/?p=57774", "Category": "පුවත්", "Parent URL": null}