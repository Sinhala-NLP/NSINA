{"Source": "Lankatruth", "Timestamp": "September 6, 2020", "Headline": "අදත් වැසි සහ සුළං තත්වයේ වැඩි වීමක්…", "News Content": "අද (06) දිනයේදීද දිවයිනේ, වැසි සහ සුළං තත්ත්වයේ වැඩිවීමක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. එම දෙපාරත්මේන්තුව සඳහන් කරන පරිදි දිවයින හරහා විටින් විට හමන පැ.කි.මී (50-60) පමණ තරමක තද සුළං ඇතිවිය හැකි අතර දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි ඇති විය හැක. විශේෂයෙන් බස්නාහිර, සබරගමුව, මධ්‍යම සහ වයඹ පළාත්වලත් ගාල්ල, මාතර, මුලතිව් සහ මන්නාරම දිස්ත්‍රික්කවලත් ඇතැම් ස්ථානවලට මි.මී. 100ට වැඩි තද වර්ෂාපතනයන් ඇති විය හැකි බව කාලගුණ විද්‍යා දෙපාර්තමේන්තුව නිවේදනයක් නිකුත් කරමින් සඳහන් කරයි. ගිගුරුම් සහිත වැසි ඇති වනවිට අකුණු මඟින් සහ තාවකාලික තද සුළං මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටී. පසුගිය දිනවල ගාල්ල ඇතුළු දිස්ත්‍රික්ක කිහිපයක තැනිත් තැන වැසිවතුර හේතුවෙන් ජලයෙන් යටවී තිබිණි.", "URL": "https://lankatruth.com/si/?p=96158", "Category": "පුවත්", "Parent URL": null}