{"Source": "Lankatruth", "Timestamp": "October 29, 2011", "Headline": "මනෝ විජේරත්න අභාවප්‍රාප්ත වේ", "News Content": "හිටපු අමාත්‍යවරයෙකු වූ මනෝ විජේරත්න මහතා සිංගප්පූරුවේ රෝහලකදී අභාවප්‍රාප්ත වී ඇත. 2000 වසරේ එක්සත් ජාතික පක්ෂයෙන් පාර්ලිමේන්තුවට පිවිසි එතුමා 2007 ව‍සරේදී මහින්ද රාජපක්ෂ ආණ්ඩුවට එක්විය. ඔහු එම ආණ්ඩුවේ කැබිනට් නොවන ව්‍යවසාය සංවර්ධන අමාත්‍ය ධූරය හෙඹවීය. කෙසේවෙතත් 2010 මහ මැතිවරණයෙන් ජය ගැනීමට නොහැකිවූ ඔහු මියයන විට ජනාධිපති සම්බන්ධීකරණ ලේකම්වරයකු ලෙසත් දැදිගම ආසනයේ ශ්‍රී ලංකා නිදහස් පක්ෂ ආසන සංවිධායක වරයා ලෙසත් කටයුතු කළේය. හිටපු එජාප ඇමතිවරයෙකු වූ නිශ්ශංක විජේරත්න මහතාගේ පුත්‍රයකු වු මනෝ විජේරත්න මහතා මියයන විට 54 හැවිරිදි වියේ පසුවිය.", "URL": "https://lankatruth.com/si/?p=139", "Category": "පුවත්", "Parent URL": null}