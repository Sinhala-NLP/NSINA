{"Source": "Lankatruth", "Timestamp": "August 28, 2017", "Headline": "බෑනගෙ සමාගමේ ප්‍රධාන විධායකට බැඳුම්කර කොමිසමෙන් අවවාද", "News Content": "අහන ප‍්‍රශ්නවලදී මඟහරින ආකාරයේ උත්තර නොදී කෙළින් උත්තර දෙන ලෙස පර්පචුවල් ට්‍රෙෂරීස් සමාගමේ ප‍්‍රධාන විධායක නිලධාරී කසුන් පළිසේන මහතාට බැඳුම්කර කොමිසමේ සභාපති විනිසුරු කේ.ටී. චිත‍්‍රසිරි මහතා කොමිසමේ සාක්කි විමසන අතරතුර අවස්ථා දෙකකදීම අවවාද කර තිබේ. අහන ප‍්‍රශ්නවලට සෘජු පිළිතුරු දී එය විස්තර කිරීමට අවශ්‍ය නම් පසුව එය විස්තර කරන ලෙසද කොමිසමේ සභාපති විනිසුරුවරයා කසුන් පළිසේන මහතාට වැඩිදුරටත් දැනුම් දී ඇත. පැමිණිල්ල වෙනුවෙන් පෙනී සිටින ජ්‍යෙෂ්ඨ රජයේ නීතීඥ ෂහිඩා බාරී මහත්මියගේ හරස් ප‍්‍රශ්නවලට පර්පචුවල් ට්‍රෙෂරීස් සමාගමේ ප‍්‍රධාන විධායක නිලධාරී කසුන් පළිසේන මහතා මඟහැර යන ආකාරයේ පිළිතුරු දෙන අයුරු නිරීක්‍ෂණය කළ කොමිසමේ සභාපති විනිසුරුවරයා එලෙස අවස්ථා දෙකකදීම අවවාද කර තිබේ.", "URL": "https://lankatruth.com/si/?p=40062", "Category": "පුවත්", "Parent URL": null}