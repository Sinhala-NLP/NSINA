{"Source": "Lankatruth", "Timestamp": "January 6, 2018", "Headline": "පී.බී ජයසුන්දරගෙන් පැය 3ක් ප්‍රශ්න කරයි", "News Content": "පොලිස් විශේෂ විමර්ශන ඒකකය විසින් මුදල් අමාත්‍යාංශයේ හිටපු ලේකම් පී.බී ජයසුන්දර මහතාගෙන් ඊයේ (05) පැය තුනක කාලයක් ප්‍රශ්න කර ප්‍රකාශ සටහන් කරගෙන තිබේ. එම ප්‍රශ්නකිරීමට අදාළ පැමිණිල්ල දුෂණ විරෝධී කමිටු කාර්යාලය මගින් පොලිස් මූල්‍ය අපරාධ විමර්ශන කොට්ඨාසයට කරන ලද පැමිනිල්ලක් වන අතර එය පොලිස් විශේෂ විමර්ශන ඒකකයට පැවරීමෙන් අනතුරුව එහි අධ්‍යක්ෂ ජ්‍යෙෂ්ඨ පොලිස් අධිකාරී මෙවන් ද සිල්වා මහතාගේ අධීක්ෂණය යටතේ පරීක්ෂණ ආරම්භ කර ඇත. 2004 හා 2015 කාලය තුළ නීති අංශයේ අධ්‍යක්ෂ ජනරාල් තනතුර හ‍ෙබවූ ෂාමලී ගුණවර්ධන මහත්මියට එම අමාත්‍යාංශට අයත් ව්‍යාපෘති තුනක අධ්‍යක්ෂ තනතුරු ලබාදුන් බව කියන සිද්ධියක් හා 2010 වසරේ දී සහන තීරු බදු යටතේ වාහන බලපත්‍රයක් නිකුත් කිරීමට කටයුතු සලසා දුන් බව කියන සිද්ධියක් සම්බන්ධය‍ෙන් ජයසුන්දර මහතාග‍ෙන් ප්‍රකාශ සටහන් කරගෙන තිබේ. ඊයේ පෙරවරු 9.30 සිට දහවල් 12.30 දක්වා පැය 03ක කාලයක් මෙසේ ප්‍රකාශ සටහන් කර ගත් බව වාර්තා වේ.", "URL": "https://lankatruth.com/si/?p=45907", "Category": "පුවත්", "Parent URL": null}