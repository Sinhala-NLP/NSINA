{"Source": "Lankatruth", "Timestamp": "May 17, 2021", "Headline": "ආණ්ඩුව සඟවන කොරෝනාවේ අතිබිහිසුණු බව මෙන්න…", "News Content": "මේ වනවිට ගැබිණි මව්වරුන් සිව් දෙනෙකුද ඇතුළුව දිනපතා කොවිඩ් ආසාදිත මරණ සංඛ්‍යාව විශාව වශයෙන් ඉහළ යමින් පවතින අතර ආණ්ඩුව විසින් ඒ සම්බන්ධයෙන් අදාළ නිසි කළමනාකරණය නොකිරීම නිසා මෙම ඛේදවාචකයට ජනතාව පත්ව සිටින බව අනාවරණය වේ. කෝවිඩ් පළමු රැල්ල පාලනය කිරීමෙන් පසුව මහ මැතිවරණය පැවැත්වීමෙන් සහ ජාවාරම්කරුවන්ගේ ආර්ථිකය ශක්තිමත් කර ගැනීම කෙරෙහි පමණක්ම ප්‍රමුඛතාවය දීම නිසා දෙවැනි රැල්ල ඇති වූඅතර මේ වනවිට එය වඩාත් බිහිසුණු වීතුන්වන රැල්ලක් ඇති වීතිබේ. ජාත්‍යන්තර සංඛ්‍යා දත්ත අනුව රටතුළ බිහිසුණු තත්වයක් ඇති වෙමින් ජනතාව මිය යෑම් වැඩි වීතිබෙන ආකාරය පහත දැක්වේ. මෙම වසරේ ජනවාරි පළමු වැනි දින වන විට මෙරට මිය ගිය සමස්ත පිරිස 208ක් වීතිබිණි. එය අප්‍රේල් පළමු වැනි දින දක්වා දින 90ක් තුළදී568ක් දක්වා 360කින් ඉහළ ගොස් තිබේ. මේ අනුව එක් දිනක් තුළදී සිව් දෙනෙකු මිය ගොස් ඇත. අප්‍රේල් 01 වැනි දින සිට මැයි 01 දින දක්වා දින 30ක් තුළදීමිය ගිය මුළු ගණන 687 දක්වා 119කින් ඉහළ ගොස් තිබේ. මේ අනුව එක් දිනක් තුළදීආසන්න වශයෙන් සිව් දෙනෙකු මිය ගොස් ඇත. එහෙත් මැයි 01 දින සිට මැයි 15 වැනි දින දක්වා ගෙවුනු දින 15කදි මිය ගිය මුළු සංඛ්‍යාව 941 දක්වා 254කින් ඉහළ ගොස් තිබේ. මේ අනුව දිනකට ආසාදිතයින් 17කට ආසන්න සංඛ්‍යාවක් මිය යන සාමාන්‍ය අගයක් දක්වා වේගයෙන් ඉහළ ගොස් ඇත. මැයි 01 දින වනවිට දිනකට මරණ 04 සිට සිව් ගුණයකටත් අධික වැඩි වීමක් ගෙවීගිය දින 15 තුළදීසිදුවී තිබේ.", "URL": "https://lankatruth.com/si/?p=116423", "Category": "කොවිඩ් -19 (කොරෝනා ) පුවත්", "Parent URL": null}