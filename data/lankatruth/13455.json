{"Source": "Lankatruth", "Timestamp": "January 28, 2015", "Headline": "ක්‍රිකට් ඇතුළු වංචා හෙළි කිරීමට ඇමති හමුවීමට අවශ්‍යයි – හඳුන්නෙත්ති", "News Content": "මහින්ද රාජපක්ෂ පාලන සමය තුළ ක්‍රීඩා ක්ෂේත්‍රයේ සිදු වූ වංචා ,  දූෂණ පිළිබඳවත් මේ වනවිට ක්‍රීඩා ක්ෂේත්‍රයේ මතුවී ඇති අර්බුදකාරී තත්වය පිළිබඳවත් ක්‍රීඩා ඇමතිවරයා සමඟ සාකච්ඡා කිරීමට දිනයක් සහ වේලාවක් ලබා දෙන ලෙස ඉල්ලා ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ක්‍රීඩා ඇමති නවීන් දිසානායක මහතා වෙත ලිපියක් යොමු කර තිබේ. මහින්ද රාජපක්ෂ පාලන සමය තුළ ක්‍රීඩා ක්ෂේත්‍රයේ සිදු වූ වංචා, දූෂණ පිළිබඳවත් මේ වනවිට ක්‍රීඩා ක්ෂේත්‍රයේ මතුවී ඇති අර්බුදකාරී තත්වය පිළිබඳවත් ක්‍රීඩා ඇමතිවරයා සමඟ සාකච්ඡා කිරීමට දිනයක් සහ වේලාවක් ලබා දෙන ලෙස ඉල්ලා ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ක්‍රීඩා ඇමති නවීන් දිසානායක මහතා වෙත ලිපියක් යොමු කර තිබේ. රාජපක්ෂ පාලනය බිඳවැටීමත් සමග එම පාලන කාලය තුළ ක්‍රීඩා ක්ෂේත්‍රයේ සිදු වූ දැවැන්ත මූල්‍ය ගණුදෙනු වංචා දූෂණ පිළිබඳ ලිපි ලේඛණ හොර රහසේම ඉවත් කිරීමට සූදානමක් පවතින බැවින් එය වැළැක්වීමට ශ්‍රී ලංකා ක්‍රිකට් ආයතනයේ සභාපතිවරයාට මීට පෙර අවස්ථාවකදී ලිඛිතව දැනුම් දුන් බවත් තමන් වෙත ලැබී ඇති ක්‍රිකට් ආයතනය ඇතුළු ක්‍රීඩා ක්ෂේත්‍රයේ වංචා දූෂණ පිළිබඳ ලිපි ලේඛණ එම සාකච්ඡාවේදී ඉදිරිපත් කිරීමට සූදානම් බවත් එම ලිපියේ වැඩි දුරටත් සඳහන් කර තිබේ. රාජපක්ෂ පාලනය බිඳවැටීමත් සමග එම පාලන කාලය තුළ ක්‍රීඩා ක්ෂේත්‍රයේ සිදු වූ දැවැන්ත මූල්‍ය ගණුදෙනු, වංචා, දූෂණ පිළිබඳ ලිපි ලේඛණ හොර රහසේම ඉවත් කිරීමට සූදානමක් පවතින බැවින් එය වැළැක්වීමට ශ්‍රී ලංකා ක්‍රිකට් ආයතනයේ සභාපතිවරයාට මීට පෙර අවස්ථාවකදී ලිඛිතව දැනුම් දුන් බවත් තමන් වෙත ලැබී ඇති ක්‍රිකට් ආයතනය ඇතුළු ක්‍රීඩා ක්ෂේත්‍රයේ වංචා දූෂණ පිළිබඳ ලිපි ලේඛණ එම සාකච්ඡාවේදී ඉදිරිපත් කිරීමට සූදානම් බවත් එම ලිපියේ වැඩි දුරටත් සඳහන් කර තිබේ.", "URL": "https://lankatruth.com/si/?p=13455", "Category": "ක්‍රීඩා පුවත්", "Parent URL": null}