{"Source": "Lankatruth", "Timestamp": "November 19, 2019", "Headline": "මහනගර හා බස්නාහිර සංවර්ධන අමාත්‍යාංශයේ වැලි ව්‍යාපෘතියකට එරෙහිව ධීවරයෝ විරෝධතාවක", "News Content": "මහනගර හා බස්නාහිර සංවර්ධන අමාත්‍යාංශය මගින් සිදුකරණ ව්‍යාපෘතියකට විරෝධය පලකරමින් අද(19) වත්තල, කෙරවලපිටිය ඇතුළු ධීවර ගම්මාන කිහිපයක ධීවරයන් විරෝධතාවයක නිරත විය. වත්තල කෙරවලපිටිය මුහුදු ප්‍රදේශයෙන් වැලි ලබාගෙන වෙළඳපොළට නිකුත් කිරීමේ ව්‍යාපෘතියක් හේතුවෙන් එම ප්‍රදේශ ආශ්‍රිත මත්ස්‍ය අස්වැන්න පහත වැටී ඇතැයි ධීවරයින් චෝදනා කරයි. ගැඹුරු මුහුදෙන් වැලි ලබාගැනීම හේතුවෙන් වත්තල, පල්ලියවත්ත, දික්ඕවිට සහ උස්වැටකෙයියාව යන ධීවර ගම්මානවල ජනතාවගේ ජීවන වෘත්තියට මෙමඟින් බලපෑමක් වී ඇතැයි ධීවර ජනතාව පවසයි. මෙම විරෝධතාව අතරතුර වැලි ගොඩබිමට පොම්ප කිරීමට පැමිණි නෞකාවක් අදල සිය ධීවර යාත්‍රා නවත්වාගෙන සිටිමින් ධීවරයෝ සිය විරෝධතාව ප්‍රකාශ කළ අතර ඒ අනුව අදාල නෞකාව නැවත ගැඹුරු මුහුද දෙසට යාත්‍රා කළ බව ද වාර්තා වේ.", "URL": "https://lankatruth.com/si/?p=85889", "Category": "පුවත්", "Parent URL": null}