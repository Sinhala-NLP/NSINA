{"Source": "Lankatruth", "Timestamp": "November 26, 2020", "Headline": "ආණ්ඩුවට එරෙහිව ගුරු- විදුහල්පතිවරු විරෝධාතාවයකට සැරසේ…", "News Content": "ගුරු – විදුහල්පති වෘත්තීය සමිති ඒකාබද්ධ විරෝධතාවයක් දෙසැම්බර් මස 01 වැනි දින පාර්ලිමේන්තු වටරවුම ඉදිරිපිටදී පැවැත්වීමට නියමිත බව වාර්තා වේ. වසර 3 ක වැටුප් විෂමතාවය ඇතුලූ ගැටලූ කිහිපයක් සම්බන්ධයෙන් ගුරු – විදුහල්පති වෘත්තීය සමිති විසින් ගෙන ගිය වෘත්තීය සමිති ක‍්‍රියාමාර්ගයට ආණ්ඩුවේ යහපත් ප‍්‍රතිචාරයක් මේ දක්වා නොලැබූ හෙයින් ඊට විරෝධය පළ කරමින් මෙම ක්‍රියාමාර්ගය ගන්නා බව ලංකා ගුරු සේවා සංගමයේ ලේකම් මහින්ද ජයසිංහ මහතා පවසයි. කොළඹ තුම්මුල්ල සම්බුද්ධ ජයන්ති මන්දිරයේ පැවති අද (26) කැඳවා තිබූ මාධ්‍ය හමුවකදී ඔහු මේ බව පැවසූ අතර දෙසැ. 01 දින පාර්ලිමේන්තු වටරවුම ඉදිරිපිටදී නිහඩ විරෝධතා උද්ඝෝෂණයක් පවත්වන්නේ වර්තමාන ආණ්ඩුව විශේෂයෙන් මෙම ගුරු විදුහල්පති ගැටලූ සම්බන්ධයෙන් ලබාදුන් පොරොන්දුව පසෙක දමා මෙවර අයවැයෙන් ඒ පිළිබඳව කිසිදු සඳහනක් කර නොමැති නිසා යැයිද පැවසීය. මෙම මාධ්‍ය හමුව සඳහා ලංකා ගුරු සංගමයේ ලේකම් ජෝසප් ස්ටාලින්, අධ්‍යාපන වෘත්තිකයින්ගේ සංගමයේ සභාපති උලපනේ සුමංගල හිමි ඇතුලූ වෘත්තීය සමිති නියෝජිතයින් පිරිසක් සහභාගී වී සිටියහ.", "URL": "https://lankatruth.com/si/?p=101565", "Category": "පුවත්", "Parent URL": null}