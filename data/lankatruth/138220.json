{"Source": "Lankatruth", "Timestamp": "August 19, 2022", "Headline": "යුක්රේන යුද්ධය: යුධ ගැටුමෙන් ලාභ ලබන්නේ කවුද? කෙසේද?", "News Content": "යුක්රේන-රුසියා යුද්ධයට මේ වන විට මාස 06 ට ආසන්න කාලයක් ගත වී ඇත. එහෙත් යුද්ධය තවමත් අවසන් වී නැත. අවසන් වන බවට වන සංඥාවක්වත් නැත. ලක්ෂ සංඛ්‍යාත අහිංසක ජනතාවක් මෙම ගැටුමින් පීඩාවට පත්ව සිටිති. නමුත් මෙම යුද්ධයෙන් ප්‍රථිලාභ ලබන කණ්ඩායමක් හීන් සිරුවට සිය කටයුතු සාර්ථකව සිදු කරමින් සිටිති. ඒ ගැන ලෝකයේ බොහෝ දෙනෙකු දන්නේ නැත. ඔවුන් අන් කවරෙකුවත් නොව ඇමරිකා එක්සත් ජනපදයේ සහ යුරෝපයේ අවි ආයුධ නිෂ්පාදකයින්ය. මේ වන විට නේටෝ රටවල් ඩොලර් බිලියන 8 කට වඩා වටිනා හමුදා හා යුධ උපකරණ යුක්රේනයට යවමින් සිටින අතර යුරෝපීය රටවල් ඉදිරි වසරවලදී ආරක්ෂාව සඳහා අමතර යුරෝ බිලියන 200 ක් වෙන් කර තිබේ. යුක්රේනයේ යුද්ධය සඳහා ඩොලර් බිලියන ගණනක් වටිනා යුද උපකරණ එම රටට යැවීමට බටහිර නායකයින් පෙළඹී ඇත. ඇමරිකානු ජනාධිපති වරක් එරට ප්‍රධානම අවි සැපයුම්කරුවන් 08 කු කැඳවා විමසා ඇත්තේ ඉදිරි වසරක කාලයක් සඳහා සැපයුම් ලබා දිමට ඔවුන්ට හැකියාව තිබේද යන්නයි. එමෙන්ම ඒ සඳහා සූදානම් වන ද එම සමාගම් වලට දන්වා ඇත. කවුරුත් නොදන්නා කරුණක් වන්නේ මේ වන විට ලෝකයේ යුධ අවි කර්මාන්තය තුළ විශාල වර්ධනයක් පෙන්නුම් කරමින් තිබීමයි. ඒ මෙම යුක්රේන යුද්ධය මූලික කර ගෙනයි. මේ බව ස්ටොක්හෝම් ජාත්‍යන්තර සාම පර්යේෂණ ආයතනයේ (SIPRI) වාර්තාවකද සඳහන් වේ. සැපයුම් ජාලා පන පොවන ආකාරය මෙම යුද්ධය ආරම්භ වීමෙන් පසුව, නේටෝ රටවල් යුක්රේනය සඳහා ඩොලර් බිලියන 08කට වඩා වැඩි මිලිටරි උපකරණ වහාම ලබා දී ඇති අතර එක්සත් ජනපදය විසින් ඩොලර් බිලියන 4.6 ක් ද ඒ අයුරින්ම කඩිනමින් යොමු කර ඇත. එමෙන්ම තවත් ඩොලර් බිලියන 10 ක අවි ආයුධ සැපයුමක් ලබා දෙමින් සිටී. ඒ අනුව ඇමරිකවට පමණක් ඩොලර් බිලියන 20 ඉක්මවු අවි වෙළඳපළක් යුක්රේන යුද්ධය තුළ නිර්මාණය වී ඇත. මේ අතර මහා බ්‍රිතාන්‍ය පවුම් මිලියන 750ක යුධ අපකරණ ලබා දෙන බවට පොරොන්දු වී ඇති අතර යුරෝපා සංගමය තවත් යුරෝ බිලියන 2ක් ඉදිරි කටයුතු සඳහා වෙන් කර ඇත. මේ සියල්ල අවි ආයුධය. මේ අතර මේ වන විටත් ඇමරිකාව විසින් ලබා දී ඇති නවීන අවි ආයුධ වල වටිනාකම ඩොලර් බිලියන 10 ඉක්මවයි. එම අවි ආයුධ සඳහා අවශ්‍ය කරන පසු සැපයුම් සඳහා ඩොලර් බිලියන 20ක පමණ ඉදිරි වෙළඳපළක් මේ වන විටත් නිර්මාණය වී ඇත. අනාගතයේදී යුක්රේනයට යැවීමට අවශ්‍ය සැපයුම් වෙනුවෙන් එක්සත් ජනපදය දැනටමත් ඩොලර් බිලියන 9 වියදම් පැකේජයක් ද කොංග්‍රසය විසින් අනුමත කර ඇත. එයින් අදහස් වන්නේ කුමක්ද? මේ අති විශාල වෙළඳපළ යුක්ක්‍රේන යුද්ධය නොතිබුණේ නම් ඇමරිකාවට විවර වේවිද? ඇමරිකාවට මෙම යුද්ධය අවසන් වීම දරුණු ආර්ථික හානියකට මුල පිරීමක් වන බව තේරුම් ගැනීමට රොකට් විද්‍යා දැනුම අවශ්‍යද? . ඒ නිසා ඔවුන් මේ යුද්ධය වළක්වාවි යැයි ඔබ සිතනවාද? වැඩිපුරම මුදල් උපයන්නේ කුමන සමාගම්ද? යුක්රේන යුද්ධයේ ප්‍රධානම වාසිය ලබා ගන්නේ එක්සත් ජනපද ආරක්ෂක කොන්ත්‍රාත්කරුවන් සහ අවි ආයුධ නිපදවන්නන් බව දැන් ඉතා පැහැදිළි වී තිබේ. ඔවුන් මේ වන විටත් යුද්ධයේ විශාලතම ප්‍රතිලාභීන් වී ඇත. යම් ලෙසකින් යුක්රේන යුද්ධය නොතිබුණේ නම් ඇමරිකාව ට දැනටමත් හිමිව ඇති ඩොලර් බිලියන 20ක ආයුධ සඳහා වන ඉල්ලුම නැති වි යන අතර එලෙස ලබා දෙන අවි ආයුධ වල සැපයුම් සදහා වන තවත් ඩොලර් බිලියන 20ක පමණ අනාගත වෙළදපළද අහිමි වනු ඇත. ඇමරිකාව විසින් Raytheon සහ Lockheed Martin යන ඇමරිකානු සමාගම් විසින් සාදන ලද Javelin යුධ ටැංකි නාශක මිසයිල පද්ධති 6,500ක් යුක්රේනයට ලබා දී ඇත. එක් මිසයිලයක මිල ඩොලර් 78,000 පමණ වන අතර නැවත භාවිත කළ හැකි දියත් කිරීමේ ලෝන්චරයක් සඳහා තවත් ඩොලර් 100,000 මිල කර ඇත. යුක්රේනයට ප්‍රංශයෙන් සහ එස්තෝනියාවෙන් ද තවත් මෙවැනිම පද්ධති ලැබෙනු ඇති අතර එවැනිම පද්ධති 200ක් එක්සත් රාජධානියෙන් ද පැමිණෙනු ඇත. මේ සියල්ල මුදලට සිදු වන ගණු දෙණු වන අතර සියල්ල නිපදවන්නේ පෙරකි ඇමරිකානු සමාගම් දෙක විසිණි. තවත් ඇමරිකානු අවි නිෂ්පාදකයෙක් වන Northrop Grumman Corp සමාගම් විසින්ම සාදන ප්‍රති-කාලතුවක්කු රේඩාර් පද්ධති රැසක් ද ඇමරිකාව විසින් යුක්රේනයට ලබා දී ඇත. ඒවායේ මිල ගණන් හෙලී වී නැත. ස්ටිංජර් ගුවන් යානා නාශක මිසයිල 1,400ක් ලබා දීමට එක්සත් ජනපදය ගත් තීරණයෙන් Raytheon සමාගම සඳහා තවත් වරප්‍රසාදයක් ලැබෙනු ඇත. කොටස් නැවත පිරවීම සඳහා එම සමාගමට දැනටමත් ඩොලර් මිලියන 625 කොන්ත්‍රාත්තුවක් ලබා දී ඇත. ජර්මනිය යුක්රේනයට මේ සමානවම ගුවන් යානා නාශක මිසයිල පද්ධති 500 ක් ලබා දෙන අතර තවත් ඒවා ඩෙන්මාර්කය, ඉතාලිය, ලැට්වියාව, ලිතුවේනියාව සහ නෙදර්ලන්තයෙන් පැමිණේ. මේ සියලු රටවල් අවලට අදාල පද්ධති අලෙවි කරන්නේ පෙර කී ඇමරිකානු සමාගම විසිණි. ලොක්හීඩ් මාටින් (Lockheed Martin Corp.) යනු ඇමරිකාවේ විශාලතම අවි නිෂ්පාදකයායි. ඔවුන් හරහා යුක්රේනයට M142 High Mobility Artillery Rocket Systems (HIMARS) හතරක් ලබා දී ඇත. එමෙන්ම මෙම සමාගම විසින්මනිපදවන විවිධ පද්ධති යුරෝපයේ රටවල් ද මිලදී ගනිමින් සිටින අතර එක්සත් රාජධානිය විසින් එවැනි දිගු දුර මිසයිල පද්ධති කිහිපයක් යුක්රේනයට යවනු ලැබූ තර එවා නිපදවන්නේ ද මෙම සමාගම් විසිනි. එමෙන්ම පසු සැපයුම් සියල්ල සිදු කරන්නේ ද එම සමාගමයි. මෙයින් අදහස් වන්නේ යම් අවියක් විකිනීමෙන් පමනක් අදාල ගණු දෙණුව අවසන් නොවන බවයි. ඒ සමග පසු ගණු දෙණු රැසක් ස්ථාවර වේ. ඇමරිකාවේම තවත් සමාගමක් වන AeroVironment සමාගම විසින් සාදන ලද Switchblade ගුවන් පද්ධතියයි, එය වාචිකව “kamikaze drone” ලෙස හැඳින්වේ. එක්සත් ජනපදය විසින් මෙම පද්ධති 700 ක් යුක්රේනයට ලබා දීමට කටයුතතු කරමින් සිටී. මේ අතර යුක්රේනයට එක්සත් ජනපදයෙන් පමණක් පතොරම් බිලියන 50 ක් ලැබී ඇත. එය එක්සත් ජනපද හමුදාවේ විශාලතම කුඩා අවි සහ පතොරම් සැපයුම්කරු වන Olin සමාගම විසින් නිපදවන අතර යුක්රේනයේ පත්තු වන හැම උණුඩයක්ම නිපද වන්නේ මෙම ඔලින් සමාගමයි. යුද්ධය පවතිනතාක්කල් එය හොඳ වෙළඳපළකි. පතොරමක්ඩොලර් එකක් වුවත් ඩොලර් බිලියන 50 කක වෙළඳපළක් දැන් නිර්මාණය වී තිබේ.මේ අතර යුක්රේන යුධ බිම බොහෝ ඇමරිකානු නව අවි ආයුධවල පර්යේෂණ භූමියක් බවටද පත්ව ඇති බව වාර්තා වේ. දැනට ලබා දී ඇති බොහෝ අවි ආයුධ නව නිපැයීම් වන අතර ගෝලිය වෙළඳපළක් ඇති කර ගැනීම සදහා මෙය අවස්ථාවක් බවට ඇමරිකානු සමාගම් පත් කර ගෙන තිබේ. රුසියාවට, ප්‍රංශයට සහ චීනයට වඩා නවීණතම අවි ආයුධ තමන් සතු බව ප්‍රදර්ශණය කිරිමට මෙය ඔවුන් යොදා ගන්නා බව විචාරකයින්ගේ මතයයි. එහි ඉලක්කය මේ වන විටත් රුසියාව, ප්‍රංශය සහ චීනය සතු අවි වෙළඳපළේකොටස් අභියෝගයට ලක් කිරීමයි. අනෙක් පසින් මේ වන විටත් යුරෝපයේ රටවල් රැසක් යුධ භිතිය සහ රුසියාව ආක්‍රමණය කරාවි යැයි ඇති සිතිවිල්ල නිසා සිය ආරක්ෂක වියදම් වැඩි කරමින් සිටි. පෝලන්තය, ස්වීඩනය, ඔස්ට්‍රියාව, නොර්වේ, පින්ලන්තය, ප්‍රංශය වැනි රටවල් මේ වන විට විශාල වශයෙන් රුසියානු ආක්‍රමණයකට සුදානම් වීම සදහා ආරක්ෂක පිරිවැය ඉහළ දමමින් සිටී. නේටෝව විසින් හදා ඇති මෙම බීතිය ඇමරිකාවේම රහසිගත මෙහෙයුමක් බව ඉතා පැහැදිළිය. මෙම භිතිය සහ අනාගත සමපේක්ෂණය හේතුවෙන් විශාල අවි ආයුධ ප්‍රමාණයක් යුරෝපයේ රටවල් මේ වන විටත් රැස් කරමින් සිටී. ඒ සියළු සැපයුම් වලින් 75% ක්ම ගොස් ඇත්තේ ඇමරිකානු අවි ආයුධ සමාගම් වෙතය. යුක්රේන ගැටුම සහ එහි පෙර සහ පසු සබඳතා (Back ward & Forward Linkages) විසින් ඇමරිකාව වෙත බිහි කර ඇති නව අවි ආයුධ වෙළදපළ ඩොලර් බිලියන 100 ඉක්මයි. අවසානයේදී අප තේරුම් ගත යුත්තේ යුක්රේන යුද්ධය හේතුවෙන් පීඩාවට පත් වන්නේ කවුද? ප්‍රථිලාභ ලබන්නේ කවුද යන්නයි. ඒ නිසා මෙම යුද්ධය ඇති කිරීම, පවත්වා ගෙන යෑම මෙන්ම එමගින් ගොඩනගන මානසික වෙළඳපළ එකම ගේම් එකක කොටස්ය. ඇමරිකාවට කිසි දිනක යුද්ධයක් නොමැතිව ජීවත් විය නොහැකිය. එය අපතේරුම් ගත යුතුය. – අනුහස් බංඩාර(ලංකා)", "URL": "https://lankatruth.com/si/?p=138220", "Category": "පුවත්", "Parent URL": null}