{"Source": "Lankatruth", "Timestamp": "September 23, 2018", "Headline": "ගිනි අවියක් සමඟ පුද්ගලයින් තිදෙනෙක් අත්අඩංගුවට", "News Content": "පල්ලෙවෙල පොලීසියට ලද තොරතුරක් මත, විදේශීය රටක නිෂ්පාදිත ගිනි අවියක් සහ විවිධ වර්ගයේ පතුරොම් තොගයක් සමඟ පුද්ගලයින් තිදෙනෙකු බඳුරාගොඩ, බොකලගම සහ කල්එලිය යන ප්‍රදේශවල දී පොලීසිය විසින් අත්අඩංගුවට ගෙන තිබේ. එහිදී සැකකරුවන් සතුව තිබී විදේශ රටක නිෂ්පාදිත රිවෝල්වරයක් සහ විවිධ වර්ගයේ පතරොම් 29ක් සොයාගෙන ඇත. අත්අඩංගුවට ගත් එම ප්‍රදේශවලම පදිංචිකරුවන් වන අතර ඔවුන් අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://lankatruth.com/si/?p=59837", "Category": "පුවත්", "Parent URL": null}