{"Source": "Lankatruth", "Timestamp": "October 8, 2017", "Headline": "2018 විසර්ජන කෙටුම්පත හෙට පාර්ලිමේන්තුවට", "News Content": "2018 වර්ෂය සඳහා වන අයවැය විසර්ජන පනත් කෙටුම්පත හෙට පාර්ලිමේන්තුවට ඉදිරිපත් කරන බව මුදල් හා ජනමාධ්‍ය අමාත්‍යාංශය නිවේදනයක් නිකුත්කරමින් පවසයි. පසුගියදා අමාත්‍ය මණඩලයට ඉදිරිපත් කළ මෙම විසර්ජන පනත් කෙටුම්පතට අනුව 2018 වර්ෂය සඳහා අපේක්ෂිත රාජ්‍ය වියදම රුපියල් බිලියන 3,982ක් බවත් රාජ්‍ය ආදායම ලෙස බිලියන 2,175ක් ගණන් බලා ඇති බවත් එම නිවේදනයේ සඳහන් වේ. විසර්ජන පනත් කෙටුම්පත දෙවන වර කියවීම හෙවත් අයවැය වාර්තාව පාර්ලිමේන්තුවට ඉදිරිපත් කිරීම නොවැම්බර් 09 වනදා සිදු කරන බවත් අයවැය සඳහා මහජන අදහස් සහ යෝජනා ඔක්තෝම්බර් 18 වනදා දක්වා භාරගන්නා බවත් මුදල් හා ජනමාධ්‍ය අමාත්‍යාංශ නිවේදනයේ වැඩිදුරටත් සඳහන් වේ.", "URL": "https://lankatruth.com/si/?p=42160", "Category": "ආර්ථික පුවත්", "Parent URL": null}