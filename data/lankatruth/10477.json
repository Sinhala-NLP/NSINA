{"Source": "Lankatruth", "Timestamp": "June 25, 2014", "Headline": "ඇතු‍ළේ දෙයක් එළියට කියලා – ආණ්ඩුව රාජතාන්ත්‍රික අවුලක", "News Content": "තෙවැනි පාර්ශවයක් හරහා ඉරානයෙන් බොරතෙල් ආනයනය කරන බවට කෙහෙළිය රඹුක්වැල්ල ඇමාත්‍යවරයා විසින් කරන ලද ප්‍රකාශයක් නිසා ශ්‍රී ලංකා රජය රාජතාන්ත්‍රික අර්බුදයකට ලක්ව තිබේ. තෙවැනි පාර්ශවයක් හරහා ඉරානයෙන් බොරතෙල් ආනයනය කරන බවට කෙහෙළිය රඹුක්වැල්ල ඇමාත්‍යවරයා විසින් කරන ලද ප්‍රකාශයක් නිසා ශ්‍රී ලංකා රජය රාජතාන්ත්‍රික අර්බුදයකට ලක්ව තිබේ. පසුගිය 19දා කැබිනට් තීරණ දැනුම්දීමේ මාධ්‍ය හමුවකදී කෙහෙළිය රඹුක්වැල්ල ඇමතිවරයා පැවසා තිබුණේ ඇමරිකන් සම්බාධක හේතුවෙන් ඉරානයෙන් සෘජුව බොරතෙල් ලබාගත නොහැකි බවත් ඒ නිසා ඇමරිකාවේ ඇනුමැතිය සහිතව තෙවැනි පාර්ශවයකින් බොරතෙල් ලබාගැනීමට කටයුතු කර ඇති බවත්ය.   පසුගිය 19දා කැබිනට් තීරණ දැනුම්දීමේ මාධ්‍ය හමුවකදී කෙහෙළිය රඹුක්වැල්ල ඇමතිවරයා පැවසා තිබුණේ ඇමරිකන් සම්බාධක හේතුවෙන් ඉරානයෙන් සෘජුව බොරතෙල් ලබාගත නොහැකි බවත් ඒ නිසා ඇමරිකාවේ ඇනුමැතිය සහිතව තෙවැනි පාර්ශවයකින් බොරතෙල් ලබාගැනීමට කටයුතු කර ඇති බවත්ය.  නමුත් මෙම ප්‍රකාශය විදෙස් මාධ්‍යවල පළවීමත් සමග මෙයට ප්‍රතිචාර දක්වමින් ඇමරිකන් රජය නිවේදනයක් නිකුත් කරමින් කියා තිබුණේ ශ්‍රී ලංකාව එවැනි ගනුදෙනුවක සිටින බව තමන් නොදන්නා බවයි.  නමුත් මෙම ප්‍රකාශය විදෙස් මාධ්‍යවල පළවීමත් සමග මෙයට ප්‍රතිචාර දක්වමින් ඇමරිකන් රජය නිවේදනයක් නිකුත් කරමින් කියා තිබුණේ ශ්‍රී ලංකාව එවැනි ගනුදෙනුවක සිටින බව තමන් නොදන්නා බවයි. මේ අතර විදේශ කටයුතු අමාත්‍යංශය ප්‍රකාශයක් නිකුත් කරමින් කෙහෙළිය රඹුක්වැල්ල අමාත්‍යවරයාගේ ප්‍රකාශය අසත්‍යයක් බව පැවසීමටද සිදුවී තිබිණි.  මේ අතර විදේශ කටයුතු අමාත්‍යංශය ප්‍රකාශයක් නිකුත් කරමින් කෙහෙළිය රඹුක්වැල්ල අමාත්‍යවරයාගේ ප්‍රකාශය අසත්‍යයක් බව පැවසීමටද සිදුවී තිබිණි.  කෙහෙළිය රඹුක්වැල්ල අමාත්‍යවරයා ආණ්ඩුවේ කැබිනට් ප්‍රකාශකවරයා වන බැවින් ඔහු පැවසීමට ඇත්තේ ආණ්ඩුවේ ස්ථාවරය බවත් දැන් සිදුවී තිබෙන්නේ ආණ්ඩුව රහසේ කරමින් සිටි කටයුත්තක් නොසැලකිලිමත්ව හෙළිදරව් කිරීම නිසා රාජ්‍යතාන්ත්‍රිකව ලංකාව ලෝකය ඉදිරියේ හෑල්ලුවට ලක්වීම බවත් විද්වත්හු පවසති. කෙහෙළිය රඹුක්වැල්ල අමාත්‍යවරයා ආණ්ඩුවේ කැබිනට් ප්‍රකාශකවරයා වන බැවින් ඔහු පැවසීමට ඇත්තේ ආණ්ඩුවේ ස්ථාවරය බවත් දැන් සිදුවී තිබෙන්නේ ආණ්ඩුව රහසේ කරමින් සිටි කටයුත්තක් නොසැලකිලිමත්ව හෙළිදරව් කිරීම නිසා රාජ්‍යතාන්ත්‍රිකව ලංකාව ලෝකය ඉදිරියේ හෑල්ලුවට ලක්වීම බවත් විද්වත්හු පවසති.", "URL": "https://lankatruth.com/si/?p=10477", "Category": "පුවත්", "Parent URL": null}