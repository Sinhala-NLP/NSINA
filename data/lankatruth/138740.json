{"Source": "Lankatruth", "Timestamp": "August 31, 2022", "Headline": "සති පහක් තුළ බළපිටියේ පස්වෙනි වෙඩිතැබීමත් වාර්තාවෙයි – අදත් තරුණයෙක් මරුට", "News Content": "ස්කූටි වර්ගයේ යතුරු පැදියකින් පැමිණි පුද්ගලයන් දෙදෙනකු බළපිටිය රෝහල අසළ දී සිදු කළ වෙඩි තැබීමකින් තරුණයෙකු මියගොස් ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතීඥ නිහාල් තල්දූව පවස අතර මෙය සති පහක් ඇතුලත අම්බලන්ගොඩ සිදුවූ පස් වැනි වෙඩි තැබීම බවද පොලීසිය පවසයි. මෙසේ මිය ගොස් ඇත්තේ අම්බලන්ගොඩ ගලගොඩ පදිංචි මදුර කසුන් ගුණතිලක නැමැත්තෙකු බවද පොලිසිය කියයි. මේ වනවිට ගෙවී ගිය සති පහ තුළ සිව ඇති වෙඩිතැබීම් පහෙන් හයදෙනෙක් ජිවිතක්ෂයට පත්වී ඇතැයිද පොලීසිය කියයි. මෙය, පසුගිය දිනවල අම්බලන්ගොඩ ප්‍රදේශයේ සිදුවූ වෙඩි තැබීම්වලට පළිගැනීමක් ලෙස ප්‍රතිවිරුද්ධ පාර්ශවයක් විසින් සිදුකරන්නට ඇති බවට සැක කරන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතීඥ නිහාල් තල්දූව පවසයි. ටි56 ගිනි අවියකින් මෙම වෙඩි තැබීම සිදුකර ඇතැයිද මාධ්‍ය ප්‍රකාශකවරයා වැඩිදුරටත් අනාවරණය කරයි.", "URL": "https://lankatruth.com/si/?p=138740", "Category": "පුවත්", "Parent URL": null}