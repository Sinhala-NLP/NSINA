{"Source": "Lankatruth", "Timestamp": "October 16, 2018", "Headline": "අනුර දිසානායක ඔස්ට්‍රියාවේදී ලාංකිකයන් අමතයි", "News Content": "යුරෝපා රටවල් කිහිපයකින් ලද ආරාධනාවකට අනුව මේ දිනවල විදෙස් සංචාරයක නිරතව සිටින ජනතා විමුක්ති පෙරමුණේ නායක අනුර දිසානායක මහතාගේ ප්‍රධානත්වයෙන් ඊයේ (14) ඔස්ට්‍රියාවේ වියානා නුවරදී “රට රකින, රට හදන, ජනතාවාදී පාලනයක්” සම්මන්ත්‍රණය පැත්විණි. ඊට එහි වෙසෙන ශ්‍රී ලාංකිකයන් බොහෝ පිරිසක් එක්වී සිටියහ. එම සම්මන්ත්‍රණයේදී ශ්‍රී ලංකාවේ වත්මන් දේශපාලන තත්වය සහ ජනතා විමුක්ති පෙරමුණේ ඉදිරි ක්‍රියාමාර්ග පිළිබඳව අනුර දිසානායක මහතා විසින් පැමිණ සිටි පිරිසට දීර්ග දේශනයක් පවත්වන ලදී. එම රටවළ වෙසෙන විද්වතුන් ඇතුළු ශ්‍රී ලාංකිකයින් විසින් මෙම සම්මන්ත්‍රණ සංවිධානය කර තිබූ අතර අනුර දිසානායක මහතා මෙම සංචාරයේදී ඔස්ට්‍රියාවට අමතරව ඉතාලිය, ස්වීඩනය සහ ඩෙන්මාර්ක් යන රටවල වෙසෙන ශ්‍රී ලාංකිකයන් ඇමතීමට නියමිතය.", "URL": "https://lankatruth.com/si/?p=61169", "Category": "පුවත්", "Parent URL": null}