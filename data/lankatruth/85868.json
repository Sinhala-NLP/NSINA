{"Source": "Lankatruth", "Timestamp": "November 18, 2019", "Headline": "විමල්ගේ ආර්ථික ඝාතකයා ගෝඨාබයගේ ලේකම් ධුරයට පත් කරයි", "News Content": "පැවති රාජපක්ෂ ආණ්ඩුවේ ආර්ථිකය විනාශ කිරීමට කටයුතු කළ පුද්ගලා ලෙස “ආර්ථික ඝාතකයා” යනුවෙන් එම ආණ්ඩුවේ ඇමතිවරයෙකු ලෙස කටයුතු කළ විමල් වීරවංස මහතාගේ දැඩි විවේචනයට ලක් වූ පී.බී.ජයසුන්දර මහතා වත්මන් ජනාධිපති ගෝඨාභය රාජපක්ෂ මහතාගේ ලේකම්වරයා ලෙස පත් කර තිබේ. පැවති රාජපක්ෂ ආණ්ඩුවේ භාණ්ඩාගාර ලේකම් ලෙස කටයුතු කළේ පී.බී ජයසුන්දර මහතා වන අතර ඔහු රටේ ආර්ථික බිළිදෙන ඇමරිකා එක්සත් ජනපදයේ වුවමනා මත කටයුතු කරන ආර්ථික ඝාතකයෙකු ලෙස එකළ විමල් වීරවංස මහතා විසින් දැඩි විවේචන එල්ල කරන ලදී. පැවති මහින්ද රාජපක්ෂ ආණ්ඩුව පරාජය වූයේද මොහුගේ ආර්ථික උපාය මාර්ග හේතුවෙන් යැයිද මහින්ද රාජපක්ෂ මහතාගේ පරාජයෙන් පසු විමල් වීරවංස මහතා විසින් අවස්ථා කිහිපයකදීම මාධ්‍ය ඉදිරියේ ප්‍රසිද්ධියේ ප්‍රකාශ කරන ලදී.", "URL": "https://lankatruth.com/si/?p=85868", "Category": "පුවත්", "Parent URL": null}