{"Source": "Lankatruth", "Timestamp": "August 1, 2022", "Headline": "CCDයෙන් එරංග ගුණසේකරගේ නිවස වටලයි…", "News Content": "ගෝල්ෆේස් අරගල භූමියේ සක්‍රීයව සිටින සමාජවාදී තරුණ සංගමයේ ජාතික සංවිධායක, එරංග ගුණසේකරගේ නිවස, කොළඹ අපරාධ කොට්ඨාසයේ නිලධාරීන් පිරිසක් විසින් වටලා ඇති බව වාර්තා වේ. එම අවස්ථාවේ ඔහු නිවසේ සිට නැති අතර එම නිලධාරීන් බොහෝ වේලාවක් නිවසේ රැඳී සිට තිබේ. නිවස වැටලීමට පැමිණීමට පෙර කොළඹ අපරාධ කොට්ඨාසයේ නිලධාරීන් සමාජවාදී තරුණ සංගමයේ ජාතික සංවිධායක, එරංග ගුණසේකරගේ නිවසට යන මාර්ගයේ මංසන්ධියක පැය කිහිපයක් රැඳී සිට ඇති බවද පැවසේ. හදිසියේ නිවස වැටලූ එම නිලධාරීන් පවසා ඇත්තේ ප්‍රකාශයක් ලබා ගැනිම සඳහා ඔහු අවශ්‍ය බවය.", "URL": "https://lankatruth.com/si/?p=137684", "Category": "පුවත්", "Parent URL": null}