{"Source": "Lankatruth", "Timestamp": "November 15, 2018", "Headline": "පාර්ලිමේන්තුව උණුසුම් වෙයි", "News Content": "කුරුණෑගල දිස්ත්‍රික් පාර්ලිමේන්තු මන්ත්‍රී මහින්ද රාජපක්ෂ මහතා විසින් පාර්ලිමේන්තුවේදී සිදු කළ විශේෂ ප්‍රකාශයෙන් පසු එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා විසින් එම ප්‍රකාශයට විරෝධය පල කිරීමේ යෝජනාවක් ඉදිරිපත් කළ අතර ඒත් සමගම පාර්ලිමේන්තුවේ දැඩි උණුසුම් කාරී තත්වයක් හට ගත්තේය. මහින්ද රාජපක්ෂ මහතාගේ විශේෂ ප්‍රකාශයට බෙදීමක් අවශ්‍ය බවත් ඊට පක්ෂ හා විපක්ෂ ඡන්දවිමසීමක් අවශ්‍ය බවත් එහිදී ලක්ෂමන් කිරිඇල්ල මහතා යෝජනා කළ අතර එහිදී මහින්ද පාර්ශවයේ මන්ත්‍රීවරු කතානායකවරයා අසළට පැමිණ විරෝධය පළ කළේය. ඒත් සමගම එක්සත් ජාතික පක්ෂ මන්ත්‍රීවරුද කතානායකවරයා අසළ පැමිණි අතර එහිදී දෙපාර්ශවය අතර උණුසුම් වාතාවරණයක් හට ගත්තේය. මේ වනවිටත් ගාලගෝට්ටියක් දක්නට ලැබේ.", "URL": "https://lankatruth.com/si/?p=63383", "Category": "පුවත්", "Parent URL": null}