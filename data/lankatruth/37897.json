{"Source": "Lankatruth", "Timestamp": "July 20, 2017", "Headline": "ටිල්වින් සිල්වා පුල්මුඩේ ඛනිජ වැලි සමාගමේ නිරීක්ෂණයක", "News Content": "ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා අද (20) පස්වරුවේ පුල්මුඩේ පිහිටි ලංකා ඛනිජ වැලි සමාගමේ නිරීක්ෂණ චාරිකාවකට එක් වී තිබේ. ලංකා ඛනිජ වැලි සමාගම රජය සතු පූර්ණ සමාගමක් වන අතර දළ බැර ඛනිජ වැලි කැණීම් පිරිසැකසුම් හා අපනයනය කිරීම සමාගමට අයත් ප්‍රධාන කාර්යන් වේ. ටිල්වින් සිල්වා මහතා එහි සේවකයන් සමග සාකච්ඡාවක්ද නිරතවී ඇත. එහිදී අනාවරණය වී ඇත්තෙ ඛනිජ වැලි සමාගම විකුණා දැමීමේ රහසිගත සැලසුමක් ක්‍රියාත්මක වෙමින් පවතින බවට සේවකයන් තුළ සැකයක් පවතින බවයි. මීට පෙර අවස්ථාවකදීද මෙම ආයතනය විකිණීමට පාලකයන් සැලසුම්කළ නමුත් ජවිපෙ මැදිහත්වීම මත එය පරාජය වූ බැවින් මෙවරද ඛනිජ වැලි සම්පත රැකගැනීම උදෙසා මැදහත්වන ලෙස ප්‍රධාන ලේකම්වරයාගෙන් ඉල්ලා තිබේ. මෙම ආයතනය තුළ අන්තර් සමාගම් සේවක සංගමයට අනුබද්ධ වෘත්තීය සමිතියක්ද පිහිටුවා ඇති බැන් මෙම ආයතනය සම්බන්ධයෙන් නිරන්තර ගණුදෙනුවක් සිදුවන බවත් අදාළ මැදිහත්වීම අනිවාර්යෙයන් ජනතා විමුක්ති පෙරමුණ සිදු කරන බවත් එහිදී ටිල්වින් සිල්වා මහතා ප්‍රකාශ කර ඇත.", "URL": "https://lankatruth.com/si/?p=37897", "Category": "පුවත්", "Parent URL": null}