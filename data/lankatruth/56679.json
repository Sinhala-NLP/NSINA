{"Source": "Lankatruth", "Timestamp": "July 25, 2018", "Headline": "HND සිසුන්ගේ ඉල්ලීම්වලට පොලීසියෙන් ජල හා කඳුළු ගෑස් ප්‍රහාර", "News Content": "රුපියල් 1500ක් වන මහපොල ශිෂ්‍යාධාරය රුපියල් 5000 දක්වා ඉහළ නැංවීම ඇතුළු ඉල්ලීම් කිහිපයක් මුල් කර ගනිමින් අන්තර් උසස් ජාතික ඩිප්ලෝමාශිෂ්‍ය බල මණ්ඩලය විසින් පැවැත්වූ විරෝධතාවට පොලීසිය විසින් ජල හා කදුළුගෑස් ප්‍රහාර එල්ලකර තිබේ. අද (25) දහවල් පුංචි බොරැල්ල මන්සන්ධියේදී අන්තර් උසස් ජාතික ඩිප්ලෝමා ශිෂ්‍ය බල මණ්ඩලයවිසින්,මහපොල දීමනාව ඉහළ නැංවීම ඇතුලු අධ්‍යන සුභසාධක ගැටළු කිහිපයක් මුල් කරගනිමින් විරෝධතාවක් ආරම්භ කළේය. විරෝධතාකරුවන් මරදාන ඔස්සේ පාගමනින් ජනාධිපති ලේකම් කාර්යාලය වෙත ගමන් ඇරඹූ අතර ලෝටස් වටරවුම ආසන්නයේදී පොලිස් මාර්ග බාධක යොදා මග අහුරා තිබුණි. එහිදී පොලීසිය විසින් ජල හා කදුළු ගෑස් ප්‍රහාර එල්ලකරමින් විරෝධතාකරුවන් විසිරුවා හැරීමට කටයුතු කර තිබේ. කදුළුගෑස් ප්‍රහාරය හේතුවෙන් තුවාල ලැබූ සිසුවෙකු කොළඹ ජාතික රෝහලට ඇතුලත්කර ඇති අතර ඔහුට ශල්‍යකර්මයක් සිදුකිරීමට නියමිත බව ජාතික රෝහල් ප්‍රකාශකයෙකු පැවසීය. විරෝධතාකරුවන්ගේ ඉල්ලීම් වූයේ රුපියල් 1500ක් වන සිය මහපොළ දීමනාව රුපියල් 5000 දක්වා ඉහළ දැමීම හා අධ්‍යන සුභසාධන ගැටළු විසඳීමට රජය මැදිහත්වන ලෙසයි. අන්තර් උසස් ජාතික ඩිප්ලෝමාශිෂ්‍ය බල මණ්ඩලයේ කැඳවුම්කරු ශෙහාන් අතුකොරල මහතා විරෝධතාවය අමතමින්…", "URL": "https://lankatruth.com/si/?p=56679", "Category": "පුවත්", "Parent URL": null}