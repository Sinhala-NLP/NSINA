{"Source": "Lankatruth", "Timestamp": "October 31, 2020", "Headline": "රාජපක්ෂලාව බලයට ගෙනාවට කනගාටු වෙනවා – මුරුත්තෙට්ටුවේ හිමියෝ ආණ්ඩුවේ පතුරු අරිති", "News Content": "වර්තමාන ආණ්ඩුවේ සිටින්නේ දෙපත් නයි බවත් පිරිත් නූල් ගැටගසා ගැනීමට තම පන්සල පැත්ත පලාතේ යළි නොඑන ලෙසත් පූජ්‍ය මුරුත්තෙට්ටුවේ ආනන්ද හිමියෝ පවසති. වර්තමාන ආණ්ඩුවේ ක්‍රියාකලාපය නිසා තමන් වහන්සේට පාරක බැහැල යන්න බැරි තත්වයක් උදාවී ඇති බවත් පවසන ගරු මුරුත්තෙට්ටුවේ හිමියෝ, තමන්වහන්සේ ඇතුලු මෙම ආණ්ඩුව බලයට පත් කිරීමට කැපවූ පිරිසට අද ජනතාවට මුහුණ දීමට බැරි ලැජ්ජාවක් ඇති වී තිබෙන බවත් පවසති. අන්තර්ජාල නාලිකාවක් සමඟ සාකච්ඡාවකට එක් වෙමින් පූජ්‍ය මුරුත්තෙට්ටුවේ ආනන්ද හිමියෝ වැඩිදුරටත් ප්‍රකාශ කළේ කොරෝනා ව්‍යාප්තිය සම්බන්ධයෙන් ආණ්ඩුව අමුලික බොරු සංඛ්‍යාලේඛන ඉදිරිපත් කරමින් සමස්ත ජනතාවම රවටන බවය.", "URL": "https://lankatruth.com/si/?p=99076", "Category": "පුවත්", "Parent URL": null}