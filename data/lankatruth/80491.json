{"Source": "Lankatruth", "Timestamp": "September 8, 2019", "Headline": "26 – 27 ගුරු විදුහල්පති වර්ජනයක්", "News Content": "වසර 22ක් පුරා පවතින ගුරු – විදුහල්පති වැටුප් විශමතා ඉවත් කර වැටුප් වැඩිකිරීමට බල කිරීම ඇතුළු ඉල්ලීම් කිහිපයක් දිනා ගැනීම වෙනුවෙන් ලබන 26 සහ 27 දෙදින තුළ දිවයින පුරා ගුරු – විදුහල්පතිවරුන් වැඩවර්ජනයක නිරතවන බව ලංකා ගුරුසේවා සංගමය ඇතුළු ගුරු සංගම් 30ක් ප්‍රකාශ කර තිබේ. ගුරු විදුහල්පති වෘත්තීය සමිති මේ බව සඳහන් කර සිටියේ අද(08) බස්නාහිර පළාත් සෞන්දර්ය නිකේතනයේ පැවති “සැප්තැම්බර් 26-27 ගුරු විදුහල්පති වැඩවර්ජනය බලගන්වන වෘත්තීය සමිති නියෝජිත සමුළුවේ” දීය. මෙම වෘත්තීය ක්‍රියාමාර්ගය සඳහා ලංකා ගුරුසේවා සංගමය, විදුහල්පති සේවා සංගමය, ස්වාධීන ලංකා ගුරු සංගමය, පුහුණු විද්‍යාපීඨ හා උපාධිධාරී ගුරු සංවිධානය, කඳුරට ගුරු පෙරමුණ, ගුරු විමුක්ති පෙරමුණ, පොදු ගුරු වෘත්තිකයින්ගේ සංගමය, සමස්ත ලංකා ගුරු උපදේශකවරුන්ගේ සංගමය, ලංකා විදුහල්පති සංගමය, විදුහල්පති වෘත්තිකයින්ගේ සංගමය, ලංකා ස්වාධීන ගුරුසේවා සංගමය, ශ්‍රී ලංකා ප‍්‍රජාතන්ත‍්‍රවාදී ගුරු සංගමය, ශ්‍රී ලංකා අධ්‍යාපන සමාජ සම්මේලනය, වතු ගුරු සංගමය, එක්සත් ද්‍රවිඩ ගුරු සංගමය, ලංකා ගුරු සංගමය, සමස්ත ලංකා එක්සත් ගුරු සංගමය, අධ්‍යාපන වෘත්තිකයන්ගේ සංගමය, ස්වාධීන අධ්‍යාපන සේවක සංගමය, ශ්‍රී ලංකා ජාතික ගුරු සංගමය, ශ්‍රී ලංකා ජාතික විදුහල්පති සංගමය, ලංකා ප‍්‍රගති ගුරු සංගමය, කතෝලික ගුරු සංගමය, ශ්‍රී ලංකා නිදහස් ගුරු සංගමය, ඒකාබද්ධ ගුරුසේවා සංගමය, ජාතික ගුරු සභාව, ජනතා ගුරු සංගමය, ලංකා පිරිවෙන් ගුරුසේවා සංගමය, නැගෙනහිර පළාත් ද්‍රවිඩ ගුරු සංගමය, ලංකා ගෘහ විද්‍යා හා කෘෂි විද්‍යා ඩිප්ලෝමාධාරී ගුරු සංගමය යන ගුරු සංගම් සහය පලකර ඇත.", "URL": "https://lankatruth.com/si/?p=80491", "Category": "පුවත්", "Parent URL": null}