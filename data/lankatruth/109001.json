{"Source": "Lankatruth", "Timestamp": "January 21, 2021", "Headline": "රාජ්‍ය ඇමති කබ්රාල්ගේ වෙඩිල්ල භූමරංගයක් වෙයි…", "News Content": "පසුගිය ආණ්ඩු සමය තුළ මූල්‍ය සමාගම් 06ක් කඩාවැටී ඇති බව මුදල් රාජ්‍ය ඇමති අජිත් නිවාඩ් කබ්රාල් ඊයේ පාර්ලිමේන්තුවේදී පැවසීය. මේ නිසා තැන්පත්කරුවන් දෙලක්ෂ පනස්හයදහස් තුන්සිය පස්දෙනෙකු අනාථ වී ඇති බවද, හෙළිකරනු ලැබීය. මෙම මූල්‍ය සමාගම් දැඩි අර්බුදයට මුහුණ දී ඇත්තේ අජිත් නිවාඩ් කබ්රාල් ශ්‍රී ලංකා මහ බැංකුවේ අධිපති වශයෙන් කටයුතු කළ සමයේ බව මහ බැංකු වාර්තාවකින් අනාවරණය වෙයි. 2015 ශ්‍රී ලංකා මහ බැංකු වාර්ෂික වාර්තාවේ ඒ පිළිබඳව මෙසේ සඳහන් ය. “2015 වරර්ෂය තුළදී බැංකු නොවන මූල්‍ය ආයතන අධීක්ෂණ දෙපාර්තමේන්තුව විසින් බලපත්‍ර ලැබී මුදල් සමාගම්/විශේෂිත කල්බදු මූල්‍යකරණ සමාගම් 34ක පරීක්ෂණ සිදුකරන ලදී. ණය අලාභ සඳහා ප්‍රමාණවත් නොවන වෙන්කිරීම්, අභ්‍යන්තර පාලනයේ දුර්වලතා, ආයතනික යහපාලන විධානයට අනුකූල නොවීම, සම්බන්ධිත පාර්ශ්ව සමග ගනුදෙනු, සේවාවන් කිහිපයක් මත වන සංකේන්ද්‍රණ අවධානම් සහ ආයතනවල ව්‍යාපාර අඛණ්ඩ පැවැත්ම මෙම පරීක්ෂණවල ප්‍රධාන සොයාගැනීම් විය.” “2008 වර්ෂයේ ද්‍රවශීලතා අර්බුදය ඍණාත්මක ලෙස බලපෑ සමාගම් කිහිපයක් තවදුරටත් ප්‍රාග්ධන හා දූවශීලතා හිගයට මුහුණපාන ලදී.” ආදී වශයෙන් මූල්‍ය සමාගම් විශාල ප්‍රමාණයක් අර්බුදයට පත්වී තිබූ අයුරු එම වාර්තාවෙන් හෙළිවේ.", "URL": "https://lankatruth.com/si/?p=109001", "Category": "පුවත්", "Parent URL": null}