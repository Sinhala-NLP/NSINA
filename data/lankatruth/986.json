{"Source": "Lankatruth", "Timestamp": "January 19, 2012", "Headline": "කළු ජනවාරිය 25", "News Content": "පසුගිය කාලය තුළ ශ්‍රී ලංකාවේ ජනමාධ්‍යට එරෙහිව එල්ල වූ මර්දනයට එරෙහිවත් විශේෂයෙන්ම ඝාතනයන්ට, මැර ප්‍රහාරයන්ට හා අතුරුදහන් කිරීම් වලට ලක් වූමාධ්‍යවේදීන් හා මාධ්‍ය සේවකයින්ට අදාළව නීතිය ක්‍රියාත්මක කර වගකිව යුත්තන්ට දඩුවම් ලබා දීමට ආණ්ඩුව ක්‍රියා නොකිරීම පිළිබදව විරෝධ්‍ය පළ කිරීම සදහාජනවාරි මස 25 වන දින දැවැන්ත විරෝධතාවයක් පැවැත්වීමට මාධ්‍ය සංවිධාන එකතුව තීරණය කර ඇත. ජනවාරි මස 25 වන දා සවස 2.30ට කොළඹ කොටුව දුම්රියපොල ඉදිරිපිටදී මෙම විරෝධතාවය පැවැත්වෙන අතර මාධ්‍ය සංවිධාන සමග එක්ව මෙම විරෝධතාව්‍යාපාරයට එක්වීමට සිවිල් සංවිධාන, වෘත්තීය සමිති ඇතුළු බහුජන ව්‍යාපාර රැසක් සහභාගී වීමට නියමිත බව එහි කැදවුම්කරු සුනිල් ජයසේකර මහතා පවසයි. ජනවාරි මාසය තුළ සිදු වූ ලසන්ත වික්‍රමතුංග ඝාතනය, සිරස මාධ්‍ය ආයතනයට එල්ල වූ ප්‍රහාරය මෙන්ම මාධ්‍යවේදී ප්‍රගීත් එක්ණැලිගොඩ අතුරුදහන් කිරීම වැනිබරපතල කරුණු සලකා අදාල විරෝධතාවය ”කළු ජනවාරිය” ලෙස නම් කිරීමට තීරණය කර ඇතැයි ද ඔහු වැඩිදුරටත් පැවසීය.", "URL": "https://lankatruth.com/si/?p=986", "Category": "පුවත්", "Parent URL": null}