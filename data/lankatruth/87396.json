{"Source": "Lankatruth", "Timestamp": "December 17, 2019", "Headline": "බඩු මිල පාලනය කරන්න වාසුගෙන් සූත්‍රයක්…", "News Content": "වැඩිවන එළවළු මිල පාලනය කරගැනීම සඳහා බිත්ති පින්තාරු කරන තරුණයන්ට සහ මුහුණු පොතේ තරුණ තරුණියන්ට සූත්‍රයක් හඳුන්වාදීමට ජලසම්පාදන පහසුකම් රාජ්‍ය අමාත්‍ය වාසුදේව නානායක්කාර මහතා ඊයේ (16) පැවති මාධ්‍ය හමුවකදී කටයුතු කළේ ය. එහිදී වාසුදේව නානායක්කාර මහතා විශේෂයෙන් බිත්ති පින්තාරු කරන තරුණයන්ට සහ මුහුණු පොතේ තරුණ තරුණියන්ට ආරාධනයක් කරමින් සඳහන් කර සිටියේ මිලෙන් වැඩි එළවළු මිලදී නොගෙන මිලෙන අඩු එළවළු මිලදී ගන්නා ක්‍රියාමාර්ගයකට අවතීරණය වන ලෙසයි. එහිදී ඒ බව සඳහන් කරන ජලසම්පාදන පහසුකම් රාජ්‍ය අමාත්‍ය වාසුදේව නානායක්කාර මහතා… “එළවළු මිල වැඩියි. දැන් එළවළු මිල වැඩිවුනාම, අපි අපේ ෆේස්බුක් සමාජයට ආරාධනා කරන්න ඕනා. මේකට මැදිහත්වෙන්න. අද බිත්ති පින්තාරු කරගෙන යන තරුණ පරපුර, අපේ මුහුණුපොතේ සමාජය හැටියට එළියට ඇවිල්ලා ඒ වැඩිවෙන එළවළුවල මිල අඩුකරගන්න බලන්න. කොහොමද ඒක කරන්නේ. දැන් යම් එළවළුවක මිල වැඩිනම්, එළවළු වර්ග දෙක තුනක, ඒ එළවළු වර්ග දෙක තුන අපි නොඉල්ලා ඉඳිමු. වෙනත් එළවළු ඉල්ලමු. එතකොට ඉල්ලුම අඩු වෙනකොට මිල බහිනවා. ඒක තමයි යොදන්න ඕනා ෆේස්බුක් උපාය.”", "URL": "https://lankatruth.com/si/?p=87396", "Category": "පුවත්", "Parent URL": null}