{"Source": "Lankatruth", "Timestamp": "May 19, 2021", "Headline": "තුල්හිරියේ ඇඟලුම්හලක 400කට කොරෝනා…", "News Content": "තුල්හිරිය ආයෝජන කලාපයේ ඇඟලුම් කර්මාන්ත ශාලාවකින් කොවිඩ් – 19 ආසාදිතයින් 400ක් හඳුනාගෙන ඇතැයි සෞඛ්‍ය අංශ සඳහන් කරයි. මෙම ආසාදිතයින් හඳුනාගෙන ඇත්තේ එම කර්මාන්ත ශාලාවේ සේවක සේවිකාවන් 2000කගේ සිදු කළ PCR පරීක්ෂණවලින් බවත් ආසාදිතයින් හඳුනාගැනීමත් සමග අදාළ ඇඟලුම් කර්මාන්ත ශාලාව වසා දැමීමට තීරණය කළ බවත් කෑගල්ල දිස්ත්‍රික් ලේකම් මහින්ද එස් වීරසූරිය පවසයි. එම ආසාදිතයන්ගේ ආශ්‍රිතයින් සෙවීමේ කටයුතු සඳහා ඔවුන්ගේ පදිංචි ප්‍රදේශයේ මහජන සෞඛ්‍ය පරීක්ෂක නිලධාරීන් සහ සෞඛ්‍ය වෛද්‍ය නිලධාරීන් දැනුවත් කර ඇති බව කෑගල්ල දිස්ත්‍රික් සෞඛ්‍ය සේවා අධ්‍යක්ෂක වෛද්‍ය කුමාර වික්‍රමසිංහ පවසයි.", "URL": "https://lankatruth.com/si/?p=116591", "Category": "කොවිඩ් -19 (කොරෝනා ) පුවත්", "Parent URL": null}