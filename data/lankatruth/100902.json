{"Source": "Lankatruth", "Timestamp": "November 21, 2020", "Headline": "ඊයෙත් වැඩිම ආසාදිතයින් කොළඹින්", "News Content": "ඊයේ (20) දිනය තුළ මෙරටින් හමුවූ කොවිඩ් – 19 ආසාදිතයින්ගෙන් 439දෙනාගෙන් වැඩිම ආසාදිතයින් පිරිසක් වාර්තා වී ඇත්තේ කොළඹ දිස්ත්‍රික්කයෙනි. එම ගණන 160ක් බව කොවිඩ් – 19 පැතිරීම වැළැක්වීම පිළිබඳ ජාතික ක්‍රියාන්විත මධ්‍යස්ථානය සඳහන් කරයි. ගම්හ දිස්ත්‍රික්කයෙන් 71ක් හා කළුතරින් ආසාදිතයින් 21ක්ද ලෙස බස්නාහිර පළාත තුළ ආසාදිතයින් 252 වාර්තා වී තිබේ. අද උදෑසන වනවිට මිනුවන්ගොඩ ඇඟලුම් කම්හලට සහ පෑලියගොඩ මාළු වෙළෙඳපොළට සම්බන්ධ පොකුරෙන් වාර්තා වු කොවිඩ් ආසාදිතයින් ගනන 15,761ක් දක්වා ඉහළ ගොස් ඇත. මිනුවන්ගොඩ ඇඟලුම් කම්හල් පොකුර 3,059ක් ලෙසත් පෑලියගොඩ මාළු වෙළෙඳපොළ ආශ්‍රිත පොකුර 12,702ක් ලෙසත් දැක්වේ. ඊයේ දිනය අවසන් වනවිට කොවිඩ් ආසාදිත මරණ 74ක් වාර්තා වී තිබේ. ඊයේ දිනය අවසන්වන විට ආසාදිතයින් 19,280ක් වාර්තා වී ඇත.", "URL": "https://lankatruth.com/si/?p=100902", "Category": "කොවිඩ් -19 (කොරෝනා ) පුවත්", "Parent URL": null}