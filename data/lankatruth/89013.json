{"Source": "Lankatruth", "Timestamp": "January 26, 2020", "Headline": "කොරෝනා වෛරසයෙන් 54ක් මයයයි – තවත් 1700ක් ගොදුරුවෙයි", "News Content": "චීනයෙන් ආරම්භ වූ කොරෝනා වෛරසය හේතුවෙන් මේවනවිට චීනයේ මියගිය පුද්ගලයින් සංඛ්‍යාව 54ක් දක්වා ඉහළ ගොස් ඇති බවත් තවත් පුද්ගලයින් 1700කට අධික පිරිසකට වෛරසය අසාදනය වී ඇති බවත් ඉන් පුද්ගලයින් 237 දෙනෙකුගේ තත්වය බරපතල බවත් චීන ජාතික සෞඛ්‍ය කොමිසම නිවේදනය කරයි. ලොවම බියට පත්කළ කොරෝනා වෛරසය හේතුවෙන් රට ඉතා බරපතල තත්ත්වයකට මුහුණ පා ඇති බව චීන ජනාධිපති ෂී ජින්පිං පවසයි. වෛරසය වේගයෙන් පැතිරයාමට එරෙහිව සටන් කිරීමට ගත යුතු පියවර සම්බන්ධයෙන් සාකච්ඡා කිරීමට පැවති විශේෂ දේශපාලන රැස්වීමක් අතරතුර ඔහු මේ බව සඳහන් කර ඇති බව විදෙස් මාධ්‍ය වාර්තා කරයි. මේ වනවිට අමෙරිකාව, ප්‍රංශය, දකුණු කොරියාව, ජපානය, සිංගප්පුරුව, තායිලන්තය, ඔස්ට්‍රේලියාව සහ නේපාලයෙන්ද කොරෝනා වෛරසය අසාදිත වු පුද්ගලයින් වාර්තා වීතිබේ. ඉන්දියාවෙන්ද කොරෝනා රෝගීන් සිටින බවට වාර්තා වුවත් මෙතෙක් එම තොරතුරු තහවුරු වී නැත.", "URL": "https://lankatruth.com/si/?p=89013", "Category": "විදෙස් පුවත්", "Parent URL": null}