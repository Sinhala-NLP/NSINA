{"Source": "Lankatruth", "Timestamp": "May 29, 2019", "Headline": "ආණ්ඩුවට එරෙහි විශ්වාසභංගයේදී රනිල්ව ආරක්ෂා කිරීමට විමල් එකඟවෙයි", "News Content": "ජනතා විමුක්ති පෙරමුණ විසින් ආණ්ඩුවට එරෙහිව ඉදිරිපත් කර ඇති විශ්වාසභංගය අවස්ථාවේදී ආණ්ඩුව පරාජය වීමෙන් වලක්වා ගැනීම සඳහා තම ඡන්ද භාවිතා කිරීමට තමන් තීරනය කළ බවත් තමන් සමග මන්ත්‍රීවරු 05 දෙනෙකු සිටින බවත් විමල් වීරවංස මහතා ඊයේ (28) මහනුවරදී ප්‍රකාශ කර තිබේ. ඊයේ මල්වතු අස්ගිරි මහා නාහිමිවරුන් බැහැදැකීමෙන් පසු විමල් වීරවංස මහතා මෙ බව සඳහන් කර ඇත. එම විශ්වාසභංගයේ දී රිෂාඩ් බදියුදීන් අමාත්‍යවරයාගේ සහාය ඇතැම් විට ආණ්ඩුවට නොලැබුණොත් බදියුදීන් අමාත්‍යවරයාගේ මන්ත්‍රී කණ්ඩායමට සමාන තමන්ගේ මන්ත්‍රී පිරිසකගේ සහාය ඒ වෙනුවෙන් ආණ්ඩුවට ලබා දීමට සූදානම් බව මෙහිදී විමල් වීරවංහ මහතා මල්වතු මහා විහාර පාර්ශ්වයේ මහානායක තිබ්බටුවාවේ ශ්‍රී සිද්ධාර්ථ සුමංගල මහා නායක හිමියෝ සමග පවසා තිබේ. මෙම ආණ්ඩුව හරිමගට ගෙන යමක් කරගත හැකියැයි තමන්ට විශ්වාස බවත් මේ වෙලාවේ කළ යුතුව තිබෙන්නේ මේ ආණ්ඩුව ලවා රටට ජාතියට අවශ්‍ය දේවල් ඉටු කර ගැනීම මිස ආණ්ඩුව වැට්ටවීම නොවන බවත් එහිදි මන්ත්‍රීවරයා සඳහන් කර ඇත. විපක්ෂයේ මන්ත්‍රීවරුන් ලෙස තමන්ටත් මේ සඳහා වගකීමක් තිබෙන බවත් ආණ්ඩුව නිවැරැදි මාවතට ගෙන ඒමේ එම වගකීම ඉටු කරන බවත් වැඩිදුරටත් අදහස් දක්වමින් විමල් වීරවංශ මහතා සඳහන් කර තිබේ.", "URL": "https://lankatruth.com/si/?p=74745", "Category": "පුවත්", "Parent URL": null}