{"Source": "Lankatruth", "Timestamp": "January 17, 2020", "Headline": "ටී.එන්.ඒ. කඩන්න කවීන්ද්‍රන්ට ඇමතිකමක්", "News Content": "දෙමළ ජාතික සන්ධානයේ මන්ත්‍රීවරයකුට ආණ්ඩුවේ ප්‍රධාන කැබිනට් අමාත්‍ය ධුරයක් ලබා දීමේ සූදානමක් පවතින බව විශ්වාස කටයුතු ආරංචි මාර්ග වාර්තා කරයි. විනයාර්ගමූර්ති මුරලිදරන් හෙවත් කරුණා අම්මාන් හරහා මෙම ආරාධනය දෙමළ ජාතික සන්ධාන පාර්ලිමේන්තු මන්ත්‍රී කවීන්දන් කෝඩීෂ්වරන් වෙත යොමු කොට ඇතැයි එම ආරංචි මාර්ග වැඩි දුරටත් පවසයි. දෙමළ ජාතික සන්ධාන මන්ත්‍රීවරයකුගෙන් අප කළ විමසීමක දී ඔහු ප්‍රකාශ කළේ එවන් යෝජනාවක් ඉදිරිපත්ව ඇතත්, අදාළ මන්ත්‍රීවරයා ඒ සම්බන්ධයෙන් එකඟතාව දක්වා නොමැති බවයි. කරුණා අම්මාන් හරහා මේ යෝජනාව ඉදිරිපත් කොට ඇත්තේ, ආණ්ඩුවේ ඉහළ තැනකින් බවද මන්ත්‍රීවරයා වැඩි දුරටත් පැවසීය. එස්.කේ. ගමගේ – ලංකා ඉරිදා සංග්‍රහය", "URL": "https://lankatruth.com/si/?p=88867", "Category": "පුවත්", "Parent URL": null}