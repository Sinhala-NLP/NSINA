{"Source": "Lankatruth", "Timestamp": "November 18, 2011", "Headline": "සතුරන් අවලාද නැගුවත් අපි සමාජවාදය කරා පෙරට යනවා – ඉල් සමරුවේදී ජවිපෙ නායකයෝ කියති", "News Content": "”දැන් රෝහණ විපේවීර විප්ලවය කරන්නේ නැත. උතුරේ මාක්ස් ලෙනින්වාදයක් එනවා. ඒක වැදගත් කියල 1982 දී දයාන්ජයතිලකලා කී දේම අදත් කියන පිරිසක් මතුවී ඉන්නවා” යැයි ජනතා විමුක්ති‍ පෙරමුණේ නායක සෝමවංශ අමරසිංහ මහතාපැවසීය. ඒ මහතා මේ බව පැවසූයේ 22 වැනි ඉල්මහ විරු සමරු උත්සවය අමතමින්ය. කොළඹ විහාරමහා දේවි උද්‍යානයේ අදපැවති (13) සමරු උළෙලට පක්ෂයේ සාමාජික සාමාජිකාවන් විශාල පිරිසක් සහබාගී වී සිටියහ. එහිදී වැඩිදුරටත් කථාකල සෝමවංශ අමරසිංහ මහතා සදහන් කලේ 1971 දී සහ 88-89 සමයේදී පක්ෂය පාවාදී දෝහී වූවන්සමග එක්වී පක්ෂයෙන් ඉවත්වූ සුළු පිරිසක් කුමන්ත්‍රණ කරන්නේ යැයිද ඒ කිසිවෙකුට ජනතා විමුක්ති පෙරමුණ නතර කළනොහැකි බව අවධාරණය කලේය. ජනතා විමුක්ති පෙරමුණට එරෙහිව අද අවලාද නගන්න පෙළගැසී ඉන්න අයගේ නම්ලයිස්තුවක් අරගෙන එදා 88-89 කාලයේදී ඔවුන් කළ කීදෑ මෙනවාදැයි පුවත්පත් වලින් සොයා බලන ලෙසද ඉල්ලීමක් කළේය. ”එදා රෝහණ විජේවීර සහෝදරයාගේ රැවුල, තොප්පිය, කාර් එකෙන් ගමන්කිරීම ගැන අවලාද අපහාස නැගුවා මෙන්ම අදත්පක්ෂ නායකන්ට විරුද්ධව මඩ ව්‍යාපාරද අවලාද නැගීම්ද දියත්කර තිබෙනවා. මේ කුමන්ත්‍රණ මෙහෙයවූ කිසිවෙකුට පක්ෂයේකිසිම ඉඩක් නැහැ. නොමග ගිය සාමාජිකයන්ට යළි එන්න දොර විවෘතයි” යනුවෙන් අවධාරණය කළේය. සමරු උත්සවය ඇමතූ ජවිපෙ ප්‍රධානලේකම් ටිල්වින් සිල්වා මහතා පැවසුවේ 1971 සහ 88-89 මර්ධන වලින් විනාශ කළනොහැකි වූ තම පක්ෂය පුංචි කල්ලියකට විනාශ කළ නොහැකි බවයි. ”රෝහණ විජේවීර සහෝදරයා නිර්මාණය කලේ මේරටේ ජනතාවගේ හදවත් තුළ මේ රටේ සංස්කෘතිය තුළ ගැඹුරින් මුල් ඇදීමට සමත්වූ පක්ෂයක් ඒක විනාශ කිරීමට බාහිර සතුරන්මෙන්ම අභ්‍යන්තර සතුරන් කොපමණ උත්සාහ කළද එය කළ නොහැකිය. සදුන් කද තලන්න තලන්න සුවද පැතිරෙනවා වගේජනතා විමුක්ති පෙරමුණට එරෙහිව අවලාද නගන්න නගන්න සුවද තවත් වැඩිවෙනවා. අපේ පක්ෂය තහනම් කරල වෙඩිඋණ්ඩයෙන් මර්ධනය කරල විනාශ කරන්න බැරිවූ පක්ෂයක්. එවැනි පක්ෂයක් පත්තරපිටු වලට පච ප්‍රවෘත්ති හදා දීල විනාශකරන්න බැහැ. මිනිහෙක් විසින් තව මිනිහෙක් සූරා කෑමේ ධනවාදී ක්‍රමය අහෝසිකර සමාජවාදී සමාජ ක්‍රමයක් නිර්මාණය කිරීමස්ථිරයි” යනුවේන අවධාරණය කළේය. මෙම සමරු උළෙලට ජවිපෙ දේශපාලන මණ්ඩල සභිකයින් මෙන්ම උතුරු නැගෙනහිර ඇතුළු සියළුම ප්‍රදේශ වලින් ජනතාවපැමිණ සිටියහ.", "URL": "https://lankatruth.com/si/?p=263", "Category": "පුවත්", "Parent URL": null}