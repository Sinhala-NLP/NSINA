{"Source": "Lankatruth", "Timestamp": "October 6, 2022", "Headline": "මානව හිමිකම් යෝජනාවට පක්ෂව ඡන්ද 20ක්", "News Content": "ශ්‍රී ලංකා පුරවැසියන්ගේ මානවහිමිකම් ආණ්ඩුව විසින් කඩකර ඇති බවට එක්සත් ජාතීන්ගේ මානවහිමිකම් සැසිවාරයට ඉදිරිපත් කළ යෝජනාවට පක්ෂ ඡන්ද 20ක් ලැබී ඇති අතර එයට විරුද්ධව ඡන්ද 07ක් ලබාදී තිබේ. රටවල් 20ක් ඡන්දය දීමෙන් වැලකී සිට ඇත. එක්සත් ජාතීන්ගේ මානව හිමිකම් කොමිසම 51වෙනි සැසිවාරය පැවැත්වෙන අතර පවා රනිල් වික්‍රමසිංහ ආණ්ඩුව මෙරට ජනතාවගේ මූලික අයිතිවාසිකම් අහෝසි කරමින් හදිසි නීතිය ප්‍රකාශයට පත් කර සාමකාමී විරෝධතාවලට දරුණු ප්‍රහාර එල්ල කරමින් ක්‍රියාකරනු ලැබීය. එම කොමිසමේ ඉතිහාසයේ මුල්වරට ආර්ථික අපරාධ සිදු කිරීමද මානව අයිතිවාසිකම් කඩ කිරීමක් වශයෙන් ප්‍රකාශයට පත් කරනු ලැබීය. ශ්‍රී ලංකාව තුළ ක්‍රියාත්මක මානව හිමිකම් කොමිෂන් සභාව සහ විවිධ අධිකරණ තීන්දු මගින්ද ආණ්ඩුව මූලික මිනිස් අයිතිවාසිකම් කඩ කරන බවට විවිධ අවස්ථාවල ප්‍රකාශ කර තිබිණි. ඊට අමතරව ජාත්‍යන්තර ක්ෂමා ආයතනය, හියුමන් රයිට්ස් වොච් ආයතනය ඇතුළු විවිධ සංවිධානද වාර්තා ඉදිරිපත් කරමින් ආණ්ඩුවේ ක්‍රියාකලාපය පිළිබඳව අනතුරු අඟවීම් සිදු කර තිබිණි.", "URL": "https://lankatruth.com/si/?p=140239", "Category": "පුවත්", "Parent URL": null}