{"Source": "Lankatruth", "Timestamp": "July 16, 2020", "Headline": "මිතුරා පිහියකින් පහරදී 18 හැවිරිදි තරුණයා ජීවිතක්ෂයට", "News Content": "ඊයේ (15) රාත්‍රී 8.30ට පමණ මිතුරන් දෙදෙනෙකු අතර ඇති වූ බහින්බස්වීමක් දුරදිග යාමෙන් එක් මිතුරෙකු තියුණු ආයුධයකින් පහරදීම හේතුවෙන් 18 හැවිරිදි අනෙක් මිතුරා ජීවිතක්ෂයට පත්ව තිබේ. රැකියාවක් සොයා පැමිණ කැලණිය පොලිස් වසමේ තල්වත්ත, ගෝනවල ප්‍රදේශයේ කුලී කාමරයක පදිංචි ව සිටි මිතුරන් දෙදෙනා පදිංචිව සිට ඇත. ප්‍රහාරයෙන් බරපතළ තුවාල ලැබූ තරුණයා කිරිබත්ගොඩ රෝහලට ඇතුළත් කිරීමෙන් අනතුරුව මියගොස් තිබේ. පිහිපහරින් මිය ගොස් ඇති තරුණයා ගල්ලූල්ල වත්ත, මඩොල්සිම ප්‍රදේශයේ පදිංචිකරුවෙකි. සැකකරු මේ වන විට අත්අඩංගුවට ගෙන ඇති අතර, අද (16) දින මහර මහෙස්ත්‍රාත් අධිකරණය වෙත ඉදිරිපත් කිරීමට නියමිතය. කැලණිය පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=94796", "Category": "පුවත්", "Parent URL": null}