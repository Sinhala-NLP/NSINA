{"Source": "Lankatruth", "Timestamp": "June 25, 2021", "Headline": "අසේල සම්පත් CID අත්අඩංගුවට", "News Content": "සමස්ත ලංකා ආපන ශාලා හිමියන්ගේ සංගමයේ ජාතික සංවිධායක අසේල සම්පත් අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබේ. මෙම අත්අඩංගුවට ගැනීම සිදුකර ඇත්තේ ඔහුගේ නිවසට පැමිණි අපරාධ පරීක්ෂණ දෙපාර්තමේන්තුවේ කණ්ඩායමක් විසිනි. කෙසේ වෙතත් අසේල සම්පත්ගේ දියණිය සමාජමාධ්‍ය වෙත සජීවී ප්‍රකාශයක් මුදාහරිමින් සඳහන් කර ඇත්තේ සිය පියා වෑන් රථයකින් පැමිණි පිරිසක් විසින් පැහැරගෙන ගිය බවයි. එම පිරිස තමන් කවුරුන්ද යන්න අනන්‍යතාවය තහවුරු කිරීමේ හැඳුනුම්පතක් හෝ නොපෙන්වූ බවත් ඔවුන් අපරාධ පරීක්ෂණ දෙපාර්තමේන්තුවෙන් බව සඳහන් කළත් තම පියා රැගෙන යන්නේ කුමන තැනකටදැයි හෙළි නොකළ බවත් ඇය එහි සඳහන් කරයි.", "URL": "https://lankatruth.com/si/?p=118482", "Category": "පුවත්", "Parent URL": null}