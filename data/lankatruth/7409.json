{"Source": "Lankatruth", "Timestamp": "June 4, 2013", "Headline": "පෙට්‍රල් හිගවන ලකුණු", "News Content": "ඉදිරි දින කිහිපය තුළ මෙරට වෙළදපොළේ පෙට‍්‍රල් හිඟයක් ඇතිවිය හැකි බව ඛනිජ තෙල් නීතිගත සංස්ථා ආරංචි මාර්ග පවසයි. ඉදිරි දින කිහිපය තුළ මෙරට වෙළදපොළේ පෙට‍්‍රල් හිඟයක් ඇතිවිය හැකි බව ඛනිජ තෙල් නීතිගත සංස්ථා ආරංචි මාර්ග පවසයි. මුතුරාජවෙල තොග තෙල් ගබඩාවේ දැනට නැව් මගින් මෙරටට ගෙන්වන ලද පිරිපහදු තෙල් මෙටි‍්‍රක් ටොන් 6,000ක් පමණක් ඉතිරිව ඇති බවත් මෙරට දෛනික පෙට‍්‍රල් අවශ්‍යතාවය සඳහා පෙට‍්‍රල් මෙටි‍්‍රක් ටොන් 1,500ක් අවශ්‍ය බවත් පැවසේ. ඒ අනුව මෙම මෙටි‍්‍රක් ටොන් 6,000න් පෙට්‍රල් ලබාදිය හැක්කේ දින 4ක් පමණකැයි එම ආරංචිමාර්ග අනාවරණය කරයි. මෙම ගැටළුව ඇතිවීමට බලපා ඇති ප‍්‍රධානතම කරුණ වන්නේ සපුගස්කන්ද තෙල් පිරිපහදුවෙන් මෙතෙක් පිරිපහදු තෙල් වෙළදපොළට නිකුත් කිරීමට අපොහොසත්වීම බවද පැවසේ. බොරතෙල් නොමැතිවීම හේතුවෙන් සපුගස්කන්ද තෙල් පිරිපහදුව පසුගිය 16වනදා වසා දැමුණු අතර ඕමානයෙන් බොරතෙල් නැවක් පැමිණීමෙන් පසු එය යලි විවෘත කළේ පසුගිය 28 වැනිදාය. කෙසේ වෙතත් සපුගස්කන්ද තෙල් පිරිපහදුවේ යන්ත‍්‍රගාරයේ පවතින ගැටළුවක් නිසා එම බොරතෙල්වලින් මේ වනවිට නියමිත ඔක්ටේන් 90 සහ 95 පෙට‍්‍රල් නිෂ්පාදනය කිරීමට නොහැකි තත්ත්වයක් මතුව ඇත.  කොළොන්නාව තොග තෙල් ගබඩාවේද මේ වනවිට පිරිපහදු තෙල් හිඟයක් පවතින බවඅනාවරණය වේ.", "URL": "https://lankatruth.com/si/?p=7409", "Category": "පුවත්", "Parent URL": null}