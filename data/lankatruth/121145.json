{"Source": "Lankatruth", "Timestamp": "August 11, 2021", "Headline": "නරඹන්නන් නැතිව අපි ඇසළ පෙරහැර පවත්වනවා – දියවඩන නිළමේ", "News Content": "නරඹන්නන්ගේ සහභාගිත්වයකින් තොරව මෙවර මහනුවර ඇසැළ පෙරහර පැවැත්වීමට පෙරහැර සංවිධායක කමිටුව විසින් තිරණය කල බව දියවඩන නිළමේ නිළංග දැල පවසයි. ‘අස්ගිරි සහ මල්වතු මහනායක හිමිවරුන්ගේ අනුසාශනා පරිදි , සෞඛ්‍ය මාර්ගෝපදේශ තදින් ක්‍රියාත්මක කරමින් මෙවර මහනුවර ඇසළ පෙරහර උත්සව කටයුතු ක්‍රියාත්මක කරනවා. මාර්ග දෙපස රැස්වී පෙරහර නැරඹීමට මහජනතාවට අවස්ථාව ලැබෙන්නේ නෑ. ඒත් අපි රූපවාහිනි නාලිකා හරහා සියලුම පෙරහර සජීවි ව විකාශය කිරිමට කටයුතු සූදානම් කරනවා.’ දියවඩන නිළමේ නිළංග දැල වැඩිදුරටත් පවසයි. මේ සම්බන්ධයෙන් වැඩිදුරටත් අදහස් දැක්වූ මහනුවර දිසාව බාර ජේ්‍යෂඨ පොලිස් අධිකාරි කේ. රත්නායක ‘අපිට තොරතුරු ලැබිල තියෙනවා පෙරහර ගමන් කරන මාර්ගය දෙපස තියෙන හෝටල් පෙරහැර නැරඹීම සඳහා ජනතාවට පහසුකම් සැපයීමට සූදානම් වන බව. මෙවර අපි ඒවාත් නැවැත්වීමට පියවර ගන්නවා.’ යනුවෙන් පවසයි. මහනුවර ඇසළ උත්සවය අගෝස්තු 13 සිට අගෝස්තු 23 දක්වා පැවැත්වීමට කටයුතු සූදානම් කර ඇත.", "URL": "https://lankatruth.com/si/?p=121145", "Category": "කලා පුවත්", "Parent URL": null}