{"Source": "Lankatruth", "Timestamp": "October 14, 2017", "Headline": "අකුරැස්ස සමූපකාරය මෙවර නිතරඟයෙන්ම ජවිපෙට", "News Content": "අකුරැස්ස සමූපකාරය සඳහා පාලක මණ්ඩලය තෝරාගැනීමේ ඡන්ද විමසීම සඳහා නාමයෝජනා බාරගැනීම අද (14) දහවල් 12න් අවසන් වූඅතර එහි ප්‍රාදේශීක කාරක සභා 58ක් ඇති අතර ඉන් 50ක් සඳහාම මෙවර නාමයෝජනා භාරදී ඇත්තේ ජනතා විමුක්ති පෙරමුණේ කණ්ඩායම පමණි. මෙහි ඡන්ද විමසීම ලබන 21වනදා පැවැත්වීමට නියමිත නමුත් මේ වනවිට එහි බලය ජවිපෙ සතු වී තිබේ. අකුරැස්ස සමූපකාරය වසර ගණනාවක සිට ජනතා විමුක්ති පෙරමුණ විසින් පාලන කරනු ලැබූ අතර එය පළමුවර ජනතා විමුක්ති පෙරමුණේ කණ්ඩායමට හිමිවූයේ 2005 වසරේදීය. 2005 පැවති ඡන්දයෙන් සමූපකාරයේ මහ සභාවේ 100න් 54ක් ජවිපෙට ලැබී තිබූ අතර අද නාමයෝජනා බාරදෙන විටම මහ සභාවේ 100 සභිකයින් 75දෙනෙකුට ආසන්න ප්‍රමාණයක් ජවිපෙට හිමිව ඇත. පෙර පැවති සෑම අවස්ථාවකදීම සමූපකාරයේ බලය ලබාගැනීම සඳහා ශ්‍රී ලංකා නිදහස් පක්ෂය, එක්සත් ජාතික පක්ෂ ඇතුළු විවිධ කණ්ඩායම් නාමයෝජනා බාරදී තරඟට පිවිසියද මෙවර ඔවුන් කිසිවෙකුත් ඉදිරිපත් නොවීමද විශේෂත්වයකි. අනෙක් ප්‍රාදේශික 08 සඳහා ඡන්දය ලබන 21වනදා පැවැත්වීමට නියමිත ය.", "URL": "https://lankatruth.com/si/?p=42503", "Category": "පුවත්", "Parent URL": null}