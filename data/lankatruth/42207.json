{"Source": "Lankatruth", "Timestamp": "October 9, 2017", "Headline": "කිරිඇල්ලගේ ගෝලයාට විරෝධය දක්වා මැතිවරණ නිලධාරීන් කළුපටි පළඳති", "News Content": "උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතාගේ සම්බන්ධීකරණ ලේකම්වරයෙකු ලෙස කටයුතු කරන වරුණ නැමැත්තා විසින් මහනුවර දිස්ත්‍රික් සහකාර මැතිවරණ කොමසාරිස්වරයාට තර්ජනය කිරීමට විරෝධය දක්වමින් අද (09) දින කළුපටි පැළඳ විරෝධතා දැක්වීමේ ක්‍රියාමාර්ගයකට මැතිවරණ කාර්යාලවල සේවයේ නියුතු නිලධාරීන් අවතීර්ණය වී තිබේ. එක්සත් ජාතික පක්ෂයට හිතවත් පුද්ගලයන් දෙදෙනෙකු නීතිවිරෝධී ලෙස මැතිවරණ නාමලේඛනය වෙනස් කරගෙන ඇති අතර මහනුවර සහකාර මැතිවරණ කොමසාරිස්වරයා එය නිවැරදි කිරීමට කටයුතු කරමින් සිටියදී එයට බාධාකරමින් උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතාගේ සම්බන්ධීකරණ ලේකම්වරයෙකු පැමිණි එය වෙනස් නොකරණ ලෙස සඳහන් කරමින් මහනුවර සහකාර මැතිවරණ කොමසාරිස්වරයාට තර්ජනය කර ඇත. සහකාර මැතිවරණ කොමසාරිස්වරයාට තර්ජනය කරමින් ඔහු පවසා ඇත්තේ තමන් මෙරට තෙවන පුරවැසියාගේ ලේකම්වරයා බැවිත් ඒ ගැන සිහියේ තබාගෙන වැඩ කරන ලෙසය.", "URL": "https://lankatruth.com/si/?p=42207", "Category": "පුවත්", "Parent URL": null}