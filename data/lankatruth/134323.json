{"Source": "Lankatruth", "Timestamp": "May 15, 2022", "Headline": "අධිකරණ නියෝග ලත් අපරාධකරුවන් නිදැල්ලේ සිටියදී පොලිසිය ජනතාව හඹා යයි", "News Content": "සාමකාමී මහජන අරගලයට පසුගිය 09 වෙනිදා මැරයන් යොදවා පහරදීම සම්බන්ධයෙන් අධිකරණය හමුවට පමුණුවන ලෙස නියෝග කර තිබෙන මූලික අපරාධකරුවන් නිදැල්ලේ සිටියදී දේපළ හානි කිරීම් පිළිබඳව ජනතාව හඹා යාමේ ක්‍රියාමාර්ගයක පොලිසිය නියැලී සිටි.  අද (15) උදෑසන වනවිට රටේ විවිධ ප්‍රදේශවලින් 100කට ආසන්න පිරිසක් පොලිස් අත්තඩංගුවට ගෙන ඇත. ඒ අතරින් ඇතැම් අයට අධිකරණය ඇප ලබා දී ඇති අතර තවත් පිරිසක් රක්ෂිත බන්ධනාගාර ගත කරන ලෙස නියෝග ලබා දී තිබේ.  එහෙත් මෙම අපරාධය අරලිය ගහ මන්දිරයේ සිට මෙහෙය වූ මහින්ද රාජපක්ෂ, නාමල් රාජපක්ෂ, ජොන්ස්ටන් ප්‍රනාන්දු, පවිත්‍රා වන්නි ආරච්චි ඇතුළු දේශපාලකයන් මෙන්ම බස්නාහිර පළාත බාර ජේෂ්ඨ නියෝජ්‍ය පොලිස්පති දේශබන්දු තෙන්නකෝන් ඇතුළු පොලිස් නිලධාරීන් කිහිප දෙනෙකු අධිකරණයට ඉදිරිපත් කරන ලෙස කොළඹ කොටුව ප්‍රධාන මහේස්ත්‍රාත්වරයා පොලිසියට නියෝග කර තිබේ. එහෙත් මේ වනවිට අදාළ සිතාසි අපරාධකරුවන්ට බාර දීමට හෝ පොලිසියට නොහැකි වී ඇති බව වාර්තා වේ. වීඩියෝ  – bbc.com", "URL": "https://lankatruth.com/si/?p=134323", "Category": "පුවත්", "Parent URL": null}