{"Source": "Lankatruth", "Timestamp": "August 23, 2021", "Headline": "ලක්ෂ 620ක් වියදම් කරමින් “කැපකිරීම්” ඇරඹේ!", "News Content": "ශ්‍රී ලංකා ආයෝජන මණ්ඩලය පවත්වාගෙන යන පරිශ්‍රයේ නවීකරණ කටයුතු සඳහා රුපියල් ලක්ෂ 620 ක් වෙන්කිරිමට යෝජනා කරමින් ඉදිරිපත් කර තිබූ අධ්‍යක්ෂක මණ්ඩල පත්‍රිකාවට අනුමැතිය හිමිව තිබේ.කොළඹ ලෝක වෙළඳ මධ්‍යස්ථාන බටහිර ගොඩනැගිල්ලේ 24 වන මහලේ පිහිටා ඇති ශ්‍රී ලංකා ආයෝජන මණ්ඩල කාර්යාලයේ ඇති ගෘහ භාණ්ඩ ඉවත් කර අලුතින් ගෘහභාණ්ඩ මිලදී ගැනීමට, අලුතින් කාපට් ඇතිරීමට, පාටිෂන් වෙනස් කිරීමට වැනි අවශ්‍යතා වෙනුවෙන් මෙම මුදල යොදවන බව අනුමැතිය සඳහා ඉදිරිපත් කර තිබූ පත්‍රිකාවේ සඳහන් වේ.දින 10 කට නිරෝධායන ඇඳිරිනීතිය ප්‍රකාශ කරමි “කැප කරන්න සූදානම් වෙන්න” කියා ජනතාවට කියූ ජනාධිපති ගෝටාබය රාජපක්ෂ යටතේ ඇති ශ්‍රී ලංකා ආයෝජන මණ්ඩලය රුපියල් ලක්ෂ 620 ක් වියදම් කරමින් “කැපකිරීමේ ආදර්ශය” ඉහළින්ම ලබා දී ඇතැයි ආර්ථික විශේෂඥයන් පවසයි.", "URL": "https://lankatruth.com/si/?p=121876", "Category": "ආර්ථික පුවත්", "Parent URL": null}