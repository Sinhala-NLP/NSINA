{"Source": "Lankatruth", "Timestamp": "December 21, 2019", "Headline": "බ්‍රිතාන්‍ය, යුරෝපා සංගමයෙන් ඉවත්වීමේ යෝජනාවලිය සම්මත වේ", "News Content": "බ්‍රිතාන්‍ය, යුරෝපා සංගමයෙන් ඉවත්කර ගැනීමට එරට අග්‍රාමාත්‍ය බොරිස් ජොන්සන් ඉදිරිපත් කළ යෝජනාව ඊයේ(20) සම්මත වී තිබේ. බ්‍රිතාන්‍ය අග්‍රාමාත්‍ය බොරිස් ජොන්සන් විසින් එරට පාර්ලිමේන්තුවට මෙම යෝජනාව ඊයේ ඉදිරිපත්කර තිබෙන අතර එයට පක්ෂව ඡන්ද 358ක් ද විපක්ෂව ඡන්ද 234ක් ද ලැබී තිබිණි. ඒ අනුව වැඩි ඡන්ද 124කින් එක්සත් රාජධානිය යුරෝපා සංගමයෙන් ඉවත්කර ගැනීමේ පනත් කෙටුම්පත සම්මත විය. මෙම යෝජනාවලිය බ්‍රික්සිට් හෙවත් ඉවත් කරගැනීමේ ගිවිසුම ලෙස හැදින්වේ. මෙම යෝජනාවලිය හිටපු අගමැතිනී තෙරේසා මේ කිහිපවරක් පාර්ලිමේන්තුවට ඉදිරිපත් කළ අතර ඒවා පරාජයට පත්වීමත් සමඟ ඇය අග්‍රාමාත්‍ය ධුරයෙන් ඉල්ලා අස්වීමට කටයුතු කළේය. මෙම යෝජනාව සම්මතවීමෙන් පසුව ද බ්‍රිතාන්‍ය, යුරෝපා සංගමයේ නීති පිළිපදිනු ඇත. වසර 20-20 න් පසුවත් එක්සත් රාජධානිය, යුරෝපා සංගමයේ ඇතැම් නීති පිළිපදිනු ඇත.", "URL": "https://lankatruth.com/si/?p=87701", "Category": "විදෙස් පුවත්", "Parent URL": null}