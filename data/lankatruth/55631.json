{"Source": "Lankatruth", "Timestamp": "July 5, 2018", "Headline": "මත්තල වැඩි අයිතිය ඉන්දියාවට දෙයි – දේශීය හිමිකාරිත්වය 30%යි", "News Content": "මත්තල ජාත්‍යන්තර ගුවන්තොටුපළේ අයිතියෙන් 70%ක් ඉන්දීය රජයට හිමිවන පරිදි ඉන්දීය සහ ශ්‍රී ලංකා රජයන්ගේ ඒකාබද්ධ හවුල් ව්‍යාපාරයක් ලෙස පවත්වාගෙන යාමට දෙරටේ බලධාරීන් අතර ඊයේ (04) විශේෂ සාකච්ඡාවක් සිදු කර ඇති බව වාර්තාවේ. මේ බව සනාත කරමින් නියෝජ්‍ය අමාත්‍ය අශෝක් අබේසිංහ මහතා මාධ්‍ය වෙත ප්‍රකාශ කර තිබෙන්නේ මත්තල ගුවන්තොටුපළ ඉදිරියට පවත්වාගෙන යාම සම්බන්ධයෙන් ඉන්දීය රජයේ නියෝජිතයින් සමඟ විශේෂ සාකච්ඡාවක් ඊයේ දිනයේ පැවැත්වූ බවය. එහිදී ඉන්දීය රජයට 70%ක කොටස් සහ ශ්‍රී ලංකා රජයට 30%ක කොටස් ලැබෙන පරිදි ගිවිසුම සකස් කිරීමට එකගතාතාව පළ වූ බව නියෝජ්‍ය අමාත්‍යවරයා සඳහන් කරයි.", "URL": "https://lankatruth.com/si/?p=55631", "Category": "පුවත්", "Parent URL": null}