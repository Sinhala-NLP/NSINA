{"Source": "Lankatruth", "Timestamp": "March 24, 2020", "Headline": "උතුරු මැද ආණ්ඩුකාර ධුරය මහීපාලට", "News Content": "සබරගමුව පළාත් සභාවේ හිටපු මහ ඇමති මහීපාල හේරත් මහතා උතුරු මැද පළාත් සභාවේ ආණ්ඩු කාර වරයා ලෙස පත් කිරීමට ජනාධිපති ගෝඨාභය රාජපක්ෂ මහතා විසින් කටයුතු කර තිබේ. ඒ අනුව ඔහු ඊයේ (23) ජනාධිපති කාර්යාලයේ දී ජනාධිපතිවරයා ඉදිරියේ මෙම ධුරයේ දිවුරුම් දී ඇත. පැවති රාජපක්ෂ පාලන සමයේ තම නිල රථයේ ගංජා ප්‍රවාහණය කිරිම ඇතුළු චෝදනා කිහිපයකටම මහීපාල හේරත් මහතා ලක් වූ අතර ඊට අදාළ නීතිමය කටයුතු ඉදිරියට ක්‍රියාත්මක වූ ආකාරය සම්බන්ධයෙන් පැහැදිලි නැත.", "URL": "https://lankatruth.com/si/?p=91514", "Category": "පුවත්", "Parent URL": null}