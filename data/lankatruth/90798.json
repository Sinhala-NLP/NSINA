{"Source": "Lankatruth", "Timestamp": "March 10, 2020", "Headline": "කොරෝනා වසංගතය: ඉතාලිය දැඩි සංක්‍රමණ නීති පනවයි", "News Content": "ඉතාලිය අද සිට ගමන් තහනමක් සහ ජනතාව ඒකරාශී වීම වළක්වමින් කොරෝනා වයිරසය මැදීමට නව නීති පනවා ඇත. සියලුම ඉතාලි වැසියන්ට නිවෙස් තුල රැදී සිටන ලෙස දන්වා ඇති අතර මුලින්ම මෙම නීති පනවන ලද්දේ උතුරු ඉතාලියටය. එහෙත් කොරෝනා ආසාදිත මරණ සංඛ්‍යාව සීග්‍ර ලෙස ඉහළ යාමත් සමගම ඉතාලිය පුරා දැඩි රෝග ව්‍යාප්තිය මර්ධන ක්‍රියාමාර්ග ගැනීමට රජය පියවර ගෙන ඇත. ඉතාලියේ පාසල්, විශ්වවිද්‍යාල අප්‍රේල් 03 දක්වා වසා දමා ඇති අතර සියලුම ආකාරයේ ජනතාව ඒකරාශිවන රැස්වීම් තහනම් කර ඇත. ඉතාලියේ මිලියන 16 ක් ජනයා නිරෝධායනයට ලක්කර ඇති අතර සඳුදා (09) නව මරණ 97 ක් වාර්තා විය. ඒ සමග රෝගය නිසා සිදු වූ මුළු මරණ සංඛ්‍යාව 463 දක්වා ඉහළ ගියේය.", "URL": "https://lankatruth.com/si/?p=90798", "Category": "පුවත්", "Parent URL": null}