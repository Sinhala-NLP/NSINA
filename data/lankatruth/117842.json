{"Source": "Lankatruth", "Timestamp": "June 8, 2021", "Headline": "එන්නත් ක්‍රියාවලිය තනිකරම පොහොට්ටු බලයට යට කරයි", "News Content": "මේ වනවිට රටේ දිස්ත්‍රික්ක ගණනාවක ක්‍රියාත්මක කරමින් පවතින කෝවිඩ් වසංගතය පාලනය කිරීමේ එන්නත් කරන ක්‍රියාවලිය මුළුමනින්ම පොහොට්ටු පක්ෂයේ ප‍්‍රදේශීය දේශපාලකයන් දක්වා ව්‍යාප්ත කර තිබේ. රජයේ වගකිවයුතු නිලධාරීන් කිසිවෙකුත් සම්බන්ධකර නොගන්නා මෙම දේශපාලකයන් ඔවුන්ගේ හිතුවක්කාරී ක්‍රියාවලියට එන්නත් කරනය මුළුමනින්ම යට කර ඇත. මේ දක්වා රජයේ විවිධ කටයුතු සඳහා යොදාගනු ලැබූ සමෘද්ධි නිලධාරීන් පවා මේ වනවිට ඉවතට දමා ප‍්‍රාදේශීය දේශපාලකයන් හිතුවක්කාරී ආකාරයෙන් එන්නත් කරනය මෙහෙයවමින් සිටී. අනුරාධපුරය, මහනුවර, කුරුණෑගල යන දිස්ත්‍රික්කවල ඉතා විශාල වශයෙන් මෙම දේශපාලන මැදිහත්වීම් නිර්ලජ්ජිත ආකාරයෙන් සිදුකෙරෙමින් පවතී.", "URL": "https://lankatruth.com/si/?p=117842", "Category": "පුවත්", "Parent URL": null}