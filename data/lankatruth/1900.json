{"Source": "Lankatruth", "Timestamp": "March 27, 2012", "Headline": "මහේලගෙන් තවත් ලෝක වාර්තාවක්", "News Content": "එක්‌ ක්‍රීඩාපිටියකදී ලකුණු 2000 සීමාව දෙවතාවක්‌ පසු කළ ලොව පළමු ක්‍රීඩකයා වීමේ වාර්තාවද සමගින් සිය ටෙස්‌ට්‌ ක්‍රිකට්‌ දිවියේ 30 වැනි ශතකය වාර්තා කිරීමට ශ්‍රී ලංකා නායක මහේල ජයවර්ධන සමත්වීම මත සංචාරක එංගලන්ත කණ්‌ඩායම සමග ගාල්ල අන්තර්ජාතික ක්‍රිකට්‌ ක්‍රීඩාංගණයේ ඊයේ (26 දා) ඇරැඹි පළමු ටෙස්‌ට්‌ ක්‍රිකට්‌ තරගයේ පළමු දිනට තරගය නිමා කරන විට කඩුලු 8 කට ලකුණු 289 ක්‌ වශයෙන් සැනසිලිදායක තත්ත්වයකට පැමිණීමට ශ්‍රී ලංකා කණ්‌ඩායම සමත් විය. මුහුණ දුන් පළමු පන්දුවේ සිටම මනා විශ්වාසයකින් යුතුව තම පිත්ත හැසිරවූ ශ්‍රී ලංකා නායකයාගේ පන්දු 290 කින් ලබා ගන්නා ලද ලකුණු 168 ක ඉනිම සඳහා 20 වතාවක්‌ පන්දුව හතරේ සීමාව පසු කරමින්ද 3 වතාවක්‌ පන්දුව හතරේ සීමාවට ඉහළින්ද යෑවීමට සමත්වූවේය. මහේල විසින් රැස්‌ කරන ලද මෙම ලකුණු සංඛ්‍යාව ටෙස්‌ට්‌ තරගවලදී 150 සීමාව පසු කර ගිය 14 වැනි වතාව වශයෙන්ද සටහන් වූවේය.ජයවර්ධන මීට පෙර තම ක්‍රීඩා සමාජ පිටිය වන කොළඹ එස්‌. එස්‌. සී. පිටියේදී ලකුණු 2697 ක්‌ ලබා තිබූ අතර ඊයේ දිනයේදී ගාල්ල ජාත්‍යන්තර ක්‍රීඩාංගණයේදීද (2100) ලකුණු 2000 සීමාව පසු කර යමින් අදාළ දස්‌කම දෙවතාවක්‌ කළ ලොව පළමු ක්‍රීඩකයා බවට පත්වීමට සමත්වූවේය. ලොව පිතිකරුවන් අතුරින් එක්‌ ක්‍රීඩාංගණයක ලකුණු 2000 සීමාව පසු කිරීමට සමත්ව ඇත්තේ දකුණු අප්‍රිකානු ක්‍රීඩක ජැක්‌ කලිස්‌ (කේප්ටවුන්හි නිව්ලන්ඩ්ස්‌ ක්‍රීඩා පිටියේදී ලකුණු 2098 ක්‌) සහ එංගලන්ත ක්‍රීඩක ග්‍රැහැම් ගුච් (ලෝඩ්ස්‌ ක්‍රීඩා පිටියේදී ලකුණු 2015) දෙදෙනා පමණි. මුහුණ දුන් පළමු පන්දුවේ සිටම මනා විශ්වාසයකින් යුතුව තම පිත්ත හැසිරවූ ශ්‍රී ලංකා නායකයාගේ පන්දු 290 කින් ලබා ගන්නා ලද ලකුණු 168 ක ඉනිම සඳහා 20 වතාවක්‌ පන්දුව හතරේ සීමාව පසු කරමින්ද 3 වතාවක්‌ පන්දුව හතරේ සීමාවට ඉහළින්ද යෑවීමට සමත්වූවේය. මහේල විසින් රැස්‌ කරන ලද මෙම ලකුණු සංඛ්‍යාව ටෙස්‌ට්‌ තරගවලදී 150 සීමාව පසු කර ගිය 14 වැනි වතාව වශයෙන්ද සටහන් වූවේය. ජයවර්ධන මීට පෙර තම ක්‍රීඩා සමාජ පිටිය වන කොළඹ එස්‌. එස්‌. සී. පිටියේදී ලකුණු 2697 ක්‌ ලබා තිබූ අතර ඊයේ දිනයේදී ගාල්ල ජාත්‍යන්තර ක්‍රීඩාංගණයේදීද (2100) ලකුණු 2000 සීමාව පසු කර යමින් අදාළ දස්‌කම දෙවතාවක්‌ කළ ලොව පළමු ක්‍රීඩකයා බවට පත්වීමට සමත්වූවේය. ලොව පිතිකරුවන් අතුරින් එක්‌ ක්‍රීඩාංගණයක ලකුණු 2000 සීමාව පසු කිරීමට සමත්ව ඇත්තේ දකුණු අප්‍රිකානු ක්‍රීඩක ජැක්‌ කලිස්‌ (කේප්ටවුන්හි නිව්ලන්ඩ්ස්‌ ක්‍රීඩා පිටියේදී ලකුණු 2098 ක්‌) සහ එංගලන්ත ක්‍රීඩක ග්‍රැහැම් ගුච් (ලෝඩ්ස්‌ ක්‍රීඩා පිටියේදී ලකුණු 2015) දෙදෙනා පමණි.", "URL": "https://lankatruth.com/si/?p=1900", "Category": "ක්‍රීඩා පුවත්", "Parent URL": null}