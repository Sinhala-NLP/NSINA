{"Source": "Lankatruth", "Timestamp": "October 20, 2021", "Headline": "ප්‍රධානම විදේශ විනිමය ඉපයීම් මාර්ගය බිඳවැටෙයි", "News Content": "විදේශරැකියා නියුක්තිකයින් විසින් මෙරටට එවනු ලබන විදේශ විනිමය ප්‍රමාණය ඉතා අනතුරුදායීලෙස බිඳ වැටෙමින් තිබෙන බව නවතම නිල ලේඛණවලින් අනාවරණය වේ. ශ්‍රීලංකා මහ බැංකුව ඊයේ (19) නිකුත් කළ අගෝස්තු මාසයට අදාළ විදේශ අංශයේ ක්‍රියාකාරීත්වය සම්බන්ධ නිවේදනයෙන් මේ බව අනාවරණය වේ. 2020 අගෝස්තු මාසයේ ඩොලර් මිලියන 664ක් මෙරටට එවා ඇති අතර 2021 අගෝස්තු මාසයේදීඑය ඩොලර් මිලියන 447 දක්වා 32.8%කින් බිඳවැටී ඇත. එම මුදල ඩොලර් මිලියන 217කි. මේ අතර ජනවාරි සිට අගෝස්තු දක්වා මාස 8 තුළ ගිය වසරේදී ඩොලර් මිලියන 4346ක් එවා ඇති අතර එම මාස අටට අදාළ සමස්ථ විදේශ විනිමය එවීම් ප්‍රමාණයද මෙම වසරේදීබිඳවැටී ඇත. එය ඩොලර් මිලියන 4224 දක්වා පහත වැටී ඇත.එනම් ඩොලර් මිලියන 122කින් පහත වැටී තිබීමය. මේ අතර පසුගිය වසරේ මුල් මාස අට තුළ සංචාරක ව්‍යාපාරයෙන් ඩොලර් මිලියන 682ක් උපයා ඇති අතර මෙම වසරේ එය ඩොලර් මිලියන 33 දක්වා පහත වැටීතිබේ.", "URL": "https://lankatruth.com/si/?p=124818", "Category": "ආර්ථික පුවත්", "Parent URL": null}