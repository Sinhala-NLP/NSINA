{"Source": "Lankatruth", "Timestamp": "August 26, 2012", "Headline": "5හේ කඩඉම අද", "News Content": "මධ්‍යස්ථාන 2803කදී ඉරිදා (26) පැවැත්වෙන පහ වසර ශිෂ්‍යත්වයට සිසුන් 3,18,416 දෙනකු පෙනී සිටින බව විභාග දෙපාර්තමේන්තුව කියයි. ඒ අතර දෙමළ සිසුහු 77,926 දෙනෙක් වෙති.  අඩු ආදායම්ලාභී දරුවන්ට ශිෂ්‍යාධාර ලබාදීම සහ ජනප්‍රිය පාසල්වලට සිසුන් ඇතුළු කර ගැනීමේ පිවිසුම වන මේ විභාගය පාසල් විභාග පද්ධතියේ ජාතික මට්ටමින් පැවැත්වෙන පළමු කඩඉම වේ.", "URL": "https://lankatruth.com/si/?p=3808", "Category": "පුවත්", "Parent URL": null}