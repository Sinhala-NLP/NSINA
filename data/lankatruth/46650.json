{"Source": "Lankatruth", "Timestamp": "January 23, 2018", "Headline": "ජී.එල්ගේ පක්ෂයට තවත් පරාජයක් – ප්‍රාදේශීය සභා 04ක පෙත්සම් විසිවෙයි", "News Content": "පානදුර, අඟලවත්ත, මහියංගනය හා තිරප්පනේ ප්‍රාදේශීය සභා සඳහා තමන් ඉදිරිපත් කළ නාමයෝජනා පත්‍ර ප්‍රතික්ෂේප කිරීමට එරෙහිව ජී.එල්. පීරිස් මහතාගේ පක්ෂය විසින් ඉදිරිපත් කළ පෙත්සම විභාගයට නොගෙන ප්‍රතික්ෂේප කිරීමට ශ්‍රේෂ්ඨාධිකරණය අද (23) තීන්දු කර තිබේ. අදාළ පෙත්සම් බුවනෙක අළුවිහාරේ මහතා ප්‍රමුඛ ත්‍රිපුද්ගල විනිසුරු මඩුල්ලක් ඉදිරියේ කැඳවනු ලැබීය. එහිදී තමන් ඉදිරිපත් කළ නාමයෝජනා පත්‍ර ප්‍රතික්ෂේප කිරීම සම්බන්ධයෙන් ජී.එල්. පීරිස් මහතාගේ පක්ෂයේ නීතිඥවරු අධිකරණය හමුවේ කරුණු ඉදිරපත් කර ඇත. එහෙත් අදාළ නාමයෝජනා පත්‍ර ප්‍රතික්ෂේප කිරීම නිතියානුකූල ආකාරයට සිදුව ඇති බවත් එම නිසා ඒවා නැවත අභියෝගයට ලක් කිරීමට හැකියාවක් නොමැති බවත් රජයේ නිතිඥවරු අධිකරණය හමුවේ පෙන්වා දී තිබේ. ඉදිරිපත් වු කරුණු සළකා බැලු ශ්‍රේෂ්ඨාධිකරණය පෙත්සම විභාගයට ගැනීමට තරම් සුදුසු නීතිමය පදනමක් නොමැති බැවින් මෙම ප්‍රතික්ෂේප කිරීම සිදු කරන බව ප්‍රකාශ කර ඇත.", "URL": "https://lankatruth.com/si/?p=46650", "Category": "පුවත්", "Parent URL": null}