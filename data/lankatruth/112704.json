{"Source": "Lankatruth", "Timestamp": "March 13, 2021", "Headline": "ලංකාවේ ජනාධිපති සමග විශේෂ සාකච්ඡාවක් කළා… මෝදි කියයි…", "News Content": "තමන් ශ්‍රී ලංකා ජනාධිපති ගෝටාබය රාජපක්ෂ සමග විශේෂ දුරකථන සාකච්ඡාවක නිතර වූ බවත් එහිදී ද්විපාර්ශවික සහ බහුපාර්ශවික කරුණු කිහිපයක් සම්බන්ධයෙන් සාකච්ඡා කළ බවත් ඉන්දීය අගමැති නරේන්ද්‍ර මෝදි ට්ව්ටර් ගිණුමේ සටහනත් තබමින් හෙළි කර තිබේ. ඉන්දීය අගමැති නරේන්ද්‍ර මෝදි සිය ට්ව්ටර් ගිණුමේ යෙදූ සටහන හරහා අනාවරණය වූ මෙම දුරකථන සාකච්ඡාව සම්බන්ධයෙන් ජනාධිපති ගෝටාබය රාජපක්ෂ හෝ ආණ්ඩුවේ කිසිදු වගකිවයුත්තෙකු මෙතෙක් අනාවරණය කර නැත. කෙසේ නමුත් මෙහිදී ද්විපාර්ශවික සහ බහුපාර්ශවික කරුණු කිහිපයක් සම්බන්ධයෙන් මෙන්ම කොවිඩ් -19 වෛරසය පිළිබඳවද වැඩි අවධානයක් යොමු වු බව ඉන්දීය අග්‍රාමාත්‍යවරයා නිකුත් කළ සිය ට්ව්ටර් සටහනේ සඳහන් කර තිබේ. ජනාධිපති ගෝටාබය රාජපක්ෂ රටටත් ජනතාවටත් වග කියන ජනාධිපතිවරයෙකුනම්, එම දුරකථන සංවාදයේදී සාකච්ඡා වූ ද්විපාර්ශවික සහ බහුපාර්ශවික කරුණු මොනවාදැයි රටට හෙළිදරව් කළ යුතුය. Had a telephone conversation with President @GotabayaR. We discussed issues relevant to our bilateral and multilateral cooperation, including in the context of COVID-19.", "URL": "https://lankatruth.com/si/?p=112704", "Category": "පුවත්", "Parent URL": null}