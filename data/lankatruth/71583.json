{"Source": "Lankatruth", "Timestamp": "April 4, 2019", "Headline": "විරෝධතාවයේ නිරත සබරේ සිසුන්ට එල්ලකළ ප්‍රහාරයේ නෛතිකභාවය සෙවීමට විමර්ශනයක්", "News Content": "සමාජීය විද්‍යා හා භාෂා පීඨයේ අතිරේක ප්‍රවේශය යටතේ සිදුකරන බඳවාගැනීම් කප්පාදුව නතර කර නිසි පරිදි සිසුන් බඳවා ගැනීමට බල කරමින් සබරගමු විශ්වවිද්‍යාල සිසුන් ඊයේ(03) දින සිදුකල විරෝධතාව විසිරුවාහැරීමට පොලීසිය කටයුතුකර ඇත්තේ නෛතික රාමුවක් තුළ ද යන්න සෙවීමට විශේෂ පරීක්ෂණයක් ආරම්භ කර තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා කියා සිටියේ ගල්කිස්ස කොට්ඨාස භාර ජ්‍යෙෂ්ඨ පොලිස් අධිකාරීවරයාගේ ප්‍රධානත්වයෙන් පත්කර ඇති කමිටුවක් මගින් මෙම පරීක්ෂණ සිදුකිරීමට නියමිතය. විරෝධතාවය විසිරුවාහැරීමට පොලීසිය විසින් ජල හා කඳුළුගෑස් ප්‍රහාර එල්ල කිරීමට අමතරව ශිෂ්‍යන් ශාරීරිකව පීඩාවට පත්වන ආකාරයේ පහරදීම් සිදුකරන අයුරු දැක්වෙන ඡායාරූප සහ වීඩියෝ දර්ශන මේ වන විටද සමාජ මාධ්‍ය ඔස්සේ පළවෙමින් ඇත. විරෝධතාව අතරතුර සිසුන් 13 දෙනෙකු ද පොලිස් අත්අඩංගුවට පත්විය. මෙම අමානුෂික පහරදීම සම්බන්ධව සමාජ මාධ්‍ය ඔස්සේ ද බොහෝ පිරිසකගේ විරෝධය පළවී තිබිණි. ඉදිරිපත්වප්‍රතිත්‍රස්ථ පණත හරහා සිදුකිරීමට යන්නේ ද මෙවැනි පහරදීම් සඳහා නීත්‍යානුකූළ භාවයක් ලබාදීම බවද බොහෝ පිරිස් මත පලකර ඇත.", "URL": "https://lankatruth.com/si/?p=71583", "Category": "පුවත්", "Parent URL": null}