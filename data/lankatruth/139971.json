{"Source": "Lankatruth", "Timestamp": "September 29, 2022", "Headline": "ප්‍රසන්න රණවීරගේ මැර පුතා සම්බන්ධයෙන් පොලිස් මාධ්‍ය ප්‍රකාශකගේ ක්‍රියාකලාපයට දැඩි විරෝධය", "News Content": "ප්‍රසන්න රණවීර රාජ්‍ය ඇමතිගේ 17 හැවිරිදි පුතා රජයේ වාහනයක් පැහැරගෙන ගොස් පාසල් සිසුන් දෙදෙනෙකුට පහරදීම සම්බන්ධයෙන් පොලිස් මාධ්‍ය ප්‍රකාශක මාධ්‍යයට ලබා දුන් ප්‍රකාශය සම්බන්ධයෙන් දැඩි විරෝධයක් පොලිසිය තුළින්ම එල්ල වී තිබේ. පොලිස් මාධ්‍ය ප්‍රකාශක එම පහරදීම සම්බන්ධයෙන් ඇමතිවරයාට ඉතාමත් පක්ෂග්‍රාහී ලෙසින් කරුණු දක්වමින් අදාළ බාල වයස්කාර ප්‍රහාරකයා නිදොස් කිරීමට උත්සාහ කරනු ලැබීය. ඇමති පුතා රජයේ වාහනයක් පැහැර ගැනීම, රියදුරු බලපත්‍රයක් නොමැතිව වාහනයක් පැදවීම, පාසල් සිසුන් දෙදෙනෙකුට පහරදී තිබීම යන මූලික අපරාධ තවත් මැර කණ්ඩායමක් ගෙන ගොස් සිදුකර ඇත.  එසේ තිබියදී පොලිස් මාධ්‍ය ප්‍රකාශක පෞද්ගලික රූපවාහිනී නාලිකාවකට කරන ලද ප්‍රකාශය සම්බන්ධයෙන් වහාම විනයානුකූල පියවර ගතයුතු බවට පොලිසිය තුළ ප්‍රබල මතයක් නිර්මාණය වී ඇති බවට වාර්තා වේ.", "URL": "https://lankatruth.com/si/?p=139971", "Category": "පුවත්", "Parent URL": null}