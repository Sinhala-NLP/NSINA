{"Source": "Lankatruth", "Timestamp": "December 5, 2020", "Headline": "කොරෝනා මරණ 130 දක්වා ඉහළට", "News Content": "ඊයේ (04) දිනය අවසන් වනවිට මෙරට කොවිඩ් – 19 ආසාදිතයන්ගේ මරණ ගණන 130 දක්වා ඉහළ ගොස් තිබේ. කොවිඩ් පළමු රැල්ලෙන් කොවිඩ් ආසාදිතයින් 13 දෙනෙකු මරණයට පත්වූ අතර මේ වනවිටත් පැතිරෙමින් තිබෙන දෙවන රැල්ලෙන් මේ වනවිටත් කොවිඩ් ආසාදිතයන් 117දෙනෙකු මරණයට පත්ව ඇත. කොවිඩ් – 19 ආසාදිත වැඩිහිටියන් නිවාසවලදී මියයන ප්‍රවනතාවයක් දෙවන රැල්ලේදී දැකගැනීමට හැකි අතර වැඩිම පිරිසක් මරණයට පත්ව ඇත්තේ කොළඹ දිස්ත්‍රික්කයෙනි. ඊයේ මරණයට පත්වූ පුද්ගලයාද කොළඹ දිස්ත්‍රික්කයේ පදිංචි 72 හැවිරිදි පිරිමි පුද්ගලයෙකි.", "URL": "https://lankatruth.com/si/?p=102503", "Category": "කොවිඩ් -19 (කොරෝනා ) පුවත්", "Parent URL": null}