{"Source": "Lankatruth", "Timestamp": "July 16, 2021", "Headline": "මම ඉන්නෙත් කලකිරීමෙන් – එස්.බී දිසානායක", "News Content": "තමන් වත්මන් ආණ්ඩුව තුළ ඉන්නේ දැඩි කලකිරීමෙන් බවත් ජ්‍යෙෂ්ඨත්වය අනුව මහින්ද රාජපක්ෂට දෙවෙනිවන තමන් දැන් පසු පෙළට වී බලාගෙන සිටින බවත් හිටපු ඇමති එස්.බී දිසානායක පවසයි. ඔහු මේ බව පැවසූවේ අද (16) පැවති මාධ්‍ය හමුවකදීය. එහිදී වැඩිදුරටත් අදහස් දැක්වූ එස්.බී දිසානායක මන්ත්‍රීවරයා… “මම දැන් පාර්ලිමේන්තුවට පිටිපස්සට වෙලා ඉන්නවා. මගේ ජ්‍යෙස්ඨත්වය අනුව මම මහින්ද රාජපක්ෂ ලඟට ජ්‍යෙෂ්ඨත්වයෙන් ජ්‍යෙෂ්ඨ කෙනෙක් තමයි ඔය පාර්ලිමේන්තුවේ ඉන්න. ඔය සේරටෝම වඩා මං ජ්‍යෙෂ්ඨයි. ඊලඟට ඉන්නේ මහින්ද සමරසිංහ. පාර්ලිමේන්තුව පිටිපස්සට වෙලා ඉන්නවා. කළකිරීමක් නැත්නම් අපේ ඔළුවේ අමාරුවක් තියෙන්න එපැයි. කලකිරීමක් අපේ තියෙනවා. මට අනිත් අය ගැන කියන්න බැහැ. මට දුන්නැති එක ගැන වැරදියි කියලයි මම කියන්නේ. මම හිතනවා මට දුන්නැතිඑක වැරදියි කියලා.”", "URL": "https://lankatruth.com/si/?p=119735", "Category": "පුවත්", "Parent URL": null}