{"Source": "Lankatruth", "Timestamp": "February 1, 2021", "Headline": "කොරෝනා ; තඹුත්තේගම පාසලකත් ශ්‍රේණියක් වසාදමයි", "News Content": "කොවිඩ් – 19 වසංගතය හේතුවෙන් තඹුත්තේගම අධ්‍යාපන කලාපයේ කටියාව ප්‍රාථමික විද්‍යාලයේ 02වැනි වසර අද (01) සම්පූර්ණයෙන් වසා දමා තිබේ. එම පාසැලේ දෙවැනි වසරේ ඉගෙනුම ලබන සිසුවෙකු ආසාදිතයකු බව ඊයේ (31) හදුනාගෙන ඇති අතර එම පංතියේ සිසු සිසුවියෝ 32ක් අධ්‍යාපනය ලබන බවද වාර්තා වේ. සිසුන් 160කට ආසන්න පිරිසක් ඉගෙනුම ලබන එම ප්‍රාථමික පාසැලේ අද පැමිණ ඇත්තේ සිසුන් 16 දෙනෙකු පමණක් බවද වාර්තා වේ. දෙවැනි වසරේ ඉගෙනුම ලබන සෙසු සිසුසිසුවියන්ගේ හා එම පංතිභාර ගුරුවරිය හා තවත් ගුරුවරියක ඇතුලු 35ක පමණ පිරිසකගේ PCR පරීක්ෂණ හෙට (02) සිදුකිරීමට නියමිතය. ආසාදිත සිසුවාගේ මව, පියා සහ සහෝදරිය ඇතුලු පවුලේ සෙසු පිරිසද කොවිඩ්-19 ආසාදිත බවට සිදුකර ඇති PCR පරීක්ෂණවලින් තහවුරු වී ඇති බවද සෞඛ්‍ය අංශ පවසයි.", "URL": "https://lankatruth.com/si/?p=109713", "Category": "කොවිඩ් -19 (කොරෝනා ) පුවත්", "Parent URL": null}