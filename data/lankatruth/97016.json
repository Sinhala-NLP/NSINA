{"Source": "Lankatruth", "Timestamp": "October 5, 2020", "Headline": "විදේශ සේවා නියුක්ති කාර්යංශයේ හදිසි දුරකථන විසන්දි වෙයි", "News Content": "විදේශ සේවා නියුක්ති කාර්යංශය මගින් මහජනතාවට සිය අවශ්‍යතා අනුව හදිසි විමසීම් සඳහා ලබාදී ඇති දුරකථන අංක විසන්දි කර තිබේ. එම කාර්යාංශය මගින් නිකුත් කර ඇති 1989, +94112879900-02, +941128799002 +94112880500 අංක වෙත ඇමතුම් ලබාදෙන විට ඒවා ක්‍රියා විරතහි කර හෝ අංකය වැරදි බව සඳහන් කරන හඩපටක් නිකුත් වේ. මේ සම්බන්ධයෙන් තාක්ෂණික ක්ෂේත්‍රයේ ප්‍රවීනයින් පවසන්නේ බොහෝදුරට මෙම දුරකථක අංක විසන්දිකර දමා ඇති තත්වයක් බවයි. කෙසේ වෙතත් විදේශ සේවා නියුක්ති කාර්යංශයේ අභ්‍යන්තර ආරංචිමාර්ග සඳහන් කරන්නේ එම කාර්යාංශය භාංර රාජ්‍ය අමාත්‍යවරයා සහ විදේශ සේවා භාර ඇමතිවරයා අතර පවතින මතගැටුමක් ප්‍රතිඵලක් හේතුවෙන් අදාල දුරකථක බිල් ගෙවීමට මුදල් අනුමත වී නොමැති බැවින් අදාළ දුරකථන සමාගම් විසින් සම්බන්ධතාවය විසන්ඳි කර ඇති බවයි. විදේශ සේවා නියුක්ති කාර්යංශය කම්කරු අමාත්‍යාංශය යටතේ රාජ්‍ය අමාත්‍යවරයා විසින් පාලනය කරුණු ලබයි. කම්කරු ඇමතිවරයා නිමල් සිරිපාල ද සිල්වා මහතා වන අතර විදේශ සේවා නියුක්ති කාර්යංශය භාර රාජ්‍ය අමාත්‍යවරයා වන්නේ ප්‍රියංකර ජයරත්න මහතා ය.", "URL": "https://lankatruth.com/si/?p=97016", "Category": "පුවත්", "Parent URL": null}