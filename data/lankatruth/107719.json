{"Source": "Lankatruth", "Timestamp": "January 9, 2021", "Headline": "සේනා දළඹුවා බඩඉරිඟු කනවා – ආණ්ඩුව රට කනවා…", "News Content": "ජනතාවට විවිධ සහන ලබා දෙන බවට පොරොන්දු වී බලයට පැමිණි ජනාධිපතිවරයා ප්‍රමුඛ ආණ්ඩුවේ ධුර කාලය වසරක් ගතවෙනවාත් සමග ජනතාව දැඩි අසහනයකට පත්ව ඇතැයි ප්‍රකාශ කළ ජවිපෙ ප්‍රධාන ලේකම්වරයා හේනේ පඹයෙක් හිටවා ඌරන්ට වබැනවැදී පළක් නැතැයි යනුවෙන් දඹානේ ආදිවාසී නායක වන්නිල ඇත්තන්ගේ ප්‍රකාශය උපුටා දැක්වීය. එම පක්ෂය විසින් සංවිධානය කර තිබෙන “sorry කවුද දිනුම්!” යනුවෙන් රටපුරා පවත්වන සම්මන්ත්‍රණ මාලාවේ ආරම්භ සම්මන්ත්‍රණයට සහභාගී වෙමින් එම පක්ෂයේ ප්‍රධාන ලේකම් ටිල්වින් සිල්වා මේ බව පැවසූවේ අද (09) සවස පිළියන්දල නගර ශාලාවේදීය. මේ වනවිට ජනතාවට බලපා තිබෙන විවිධ බරපතළ ගැටලු සහ රට හමුවේ තිබෙන බරපතළ අභියෝග කිසිවකට පිළියම් නොයොදා ආණ්ඩුවේ පැවැත්ම සඳහා පමණක් ක්‍රියා කිරීම පිළිබඳව දැඩි විවේචනයක් එල්ල කරමින් “සේනා දළඹුවෝ බඩඉරිඟු කනවා. ආණ්ඩුව රට කනවා.” යනුවෙන් චෝදනා නැගීය. මෙම සම්මන්ත්‍රණයේදී ජනතා විමුක්ති පෙරමුණේ කැස්බෑව ආසනයේ ප්‍රධාන සංවිධායක හිටපු පාර්ලිමේන්තු මන්ත්‍රී ලක්ෂ්මන් නිපුණාරච්චි මහතාද අදහස් දැක්වීය.", "URL": "https://lankatruth.com/si/?p=107719", "Category": "පුවත්", "Parent URL": null}