{"Source": "Lankatruth", "Timestamp": "January 21, 2022", "Headline": "තුර්කියේ වෙඩි තැබීම ගැන වැලිගම පොලිසියෙන් පරීක්ෂණ", "News Content": "වැලිගම මිදිගම තුර්කි ගම්මානයේදී 46 හැවිරිදි පුද්ගලයෙකු වෙඩි තබා ඝාතනය කර ඇති බවත් ඒ සම්බන්ධයෙන් වැලිගම මූලස්ථාන පොලීසිය පරීක්ෂණ පවත්වන බවත් පොලිස් මූලස්ථාන පවසයි. මෙලෙස ඝාතනයට ලක්ව ඇත්තේ මාතර මහේස්ත්‍රාත් අධිකරණයේ ඊයේ (20) පැවති නඩුවකට සහභාගී වී නැවත නිවසට ගොස් සිටි අයෙකු බව පොලිසිය කියයි. නඩු විභාගය අවසන් වී අතරමගදී ඔහු යතුරුපැදියකට ගොඩ වී නිවසට පැමිණ තිබෙන අතර එම යතුරුපැදිකරු මෙම වෙඩි තැබීම සිදු කලේද යන්න සොයා බලන බව උසස් පොලිස් නිලධාරියෙකු පවසයි. මෙම වෙඩිතැබීම සිදු කරන අවස්ථාවේ මරණකරුගේ ඔහුගේ බිරිද හා දරුවන් ඥාතියෙකුගේ මගුල් ගෙදරකට ගොස් සිටි ඇති බවද වාර්තා වේ. වැලිගම මූලස්ථාන පොලීසිය මේ පිළිබඳව වැඩි දුර පරීක්ෂණ මෙහෙයවයි.", "URL": "https://lankatruth.com/si/?p=127892", "Category": "පුවත්", "Parent URL": null}