{"Source": "Lankatruth", "Timestamp": "August 1, 2020", "Headline": "ලංකාපුර තවත් ආසාදිතයෙක් හමුවෙයි…", "News Content": "කොරෝනා හෙවත් කොවිඩ්-19 ආසාධිතයෙකු පොළොන්නරුව ලංකාපුර ප්‍රදේශයෙන් යළිත් හමුවී තිබේ. එම ආසාදිතයා කොවිඩ්-19 ආසාදිතයෙක් බවට පසුගිය 30වනදා තහවුරු කරගත් ලංකාපුර ප්‍රාදේශීය ලේකම් කාර්යාලයේ කාර්යාල කාර්ය සහායකගේ බිරිඳ බවද පැවසේ. ඒ අනුව මෙරටින් වාර්තා වන සමස්ත කොවිඩ්-19 ආසාදිතයින් ගණන 2815 දක්වා ඉහළ ගොස් තිබේ. මේ වනවිට කොරෝනා ආසාදිතයන් 365 දෙනෙකු රෝහල්ගතව ප්‍රතිකාර ලබමින් සිටින අතර ආසාදිත පුද්ගලයන් 2,439 දෙනෙකු සුවය ලබා රෝහල්වලින් පිටව ගොස් ඇත. රෝගීන් 11 දෙනෙකු මේ වනවිට වෛරසය ආසාදනය වීමෙන් ජීවිතක්ෂයට පත්ව ඇති අතර වෛරසය ආසාදනය වී නැතත් ආසාදිත ලක්ෂණ පෙන්නුම් කරන තවත් රෝගීන් 48 දෙනෙකු රෝහල්වල වෛද්‍ය අධීක්ෂණය යටතේ පසු වෙති.", "URL": "https://lankatruth.com/si/?p=95363", "Category": "පුවත්", "Parent URL": null}