{"Source": "Lankatruth", "Timestamp": "March 21, 2019", "Headline": "සිසුන් 51ක් රැගත් බස් රථයකට එහි රියදුරා ගිනි තබයි", "News Content": "ඉතාලියේ පාසල් සිසුන් රැගත් බස් රථයකට එහි රියදුරා විසින් ගිනි තබා තිබේ. පාසල් සිසුන් 51 දෙනෙකු ඇතුළු පිරිසක් රැගත් බස් රථයකට, මිලාන් නගරය ආසන්නයේ ස්ථානයකදී එහි රියදුරා විසින් ඊයේ(20) ගිනිතබා ඇතැයි වාර්තා වේ. අනතුරින් කිසිවෙකුට ජීවිත හානියක් සිදුව නොමැති අතර බස් රථයේ පිටුපස වීදුරුව බිද සිසුන් ඇතුළු පිරිස ඉවතට ගැනීමට ආරක්ෂක අංශ සමත්ව ඇත. දුම ආග්‍රාහණය වීමෙන් 14 දෙනෙකු රෝහල් ගතකර ඇත. බස් රථයේ ගමන් ගත් ගුරුවරියක පවසා ඇත්තේ බස් රථය පදවාගෙන පැමිණි රියදුරා බස් රථයට ගිනි තබූ බවය. එසේම ඉතාලි රජය අනුගමනය කරන සරණාගත ප්‍රතිපත්තිය සම්බන්ධව බස් රථ රියදුරා දැඩි අමනාපයෙන් සිට ඇති අතර රජයට එම පණිවිඩය යැවීම වෙනුවෙන් මෙම ක්‍රියාව සිදුකරන බව පවසා තිබේ. කෙසේ වෙතත් 47 හැවිරිදි බස් රථ රියදුරා ඉතාලි පොලීසිය විසින් අත්අඩංගුවට ගෙන ඇති අතර වැඩිදුර විමර්ශන ක්‍රියාත්මකය.", "URL": "https://lankatruth.com/si/?p=70743", "Category": "විදෙස් පුවත්", "Parent URL": null}