{"Source": "Lankatruth", "Timestamp": "August 26, 2013", "Headline": "සේවකයින්ට කෑමත් නෑ. දුම්රියට මසකට ලක්ෂ 40කුත් නෑ", "News Content": "ශ‍්‍රි ලංකා දුම්රිය දෙපාර්තමේන්තුව යටතේ පවත්වාගෙන යන ස්ථාවර දුම්රිය භෝජනාගාර සහ දුම්රිය ජංගම භෝජනාගාර සේවාව මාස ගණනාවක් තිස්සේ වසා තැබීම විසින් දුම්රිය මගීන් දැඩි අසිරූතාවයකට මුහුණ දී සිටින අතර දුම්රිය දෙපාර්තමේන්තුවට මාසිකව ලැබිය යුතු ලක්‍ෂ 40 ක පමණ මුදලක් අහිමි වී ඇතැයි සුමතිපාල මානවඩු මහතා පවසයි. ශ‍්‍රි ලංකා දුම්රිය දෙපාර්තමේන්තුව යටතේ පවත්වාගෙන යන ස්ථාවර දුම්රිය භෝජනාගාර සහ දුම්රිය ජංගම භෝජනාගාර සේවාව මාස ගණනාවක් තිස්සේ වසා තැබීම විසින් දුම්රිය මගීන් දැඩි අසිරූතාවයකට මුහුණ දී සිටින අතර දුම්රිය දෙපාර්තමේන්තුවට මාසිකව ලැබිය යුතු ලක්‍ෂ 40 ක පමණ මුදලක් අහිමි වී ඇතැයි සුමතිපාල මානවඩු මහතා පවසයි.   ප‍්‍රවාහන අමාත්‍යවරයා වෙත ලිපියක් යොමු කරමින් සමස්ත ලංකා දුම්රිය සේවකයින්ගේ පොදු සේවක සංගමයේ ලේකම්වරයා මේ බව කියා සිටී.  දුම්රිය භෝජනාගාර සේවාව අරම්භක අවස්ථාවේ සිට වසර ගණනාවක් පුරා ජනතා විශ්වාසය දිනාගත් භෝජනාගාර සේවාවක් දුම්රිය දෙපාර්තමේන්තුව විසින් මගී ජනතාව වෙත ලබාදෙන ලදි. ඉන් පසු දුම්රිය දෙපාර්තමේන්තුව එම කාර්යභාරයෙන් ඉවත් වී ශ‍්‍රි ලංකා හෝටල් සංස්ථාව සහ රටේ පිළිගත් භෝජනාගාර සේවාවන් පවත්වා ගෙන යන ආයතන වලට දුම්රිය භෝජනාගාර සේවාව පවත්වා ගෙන යාමට අවසර දෙන ලදි.  මෙම ආයතන විසින් දුම්රිය දෙපාර්තමේන්තුවට ගෙවිය යුතු මාසික බදු මුදල් ගෙවීම පැහැර හැරීම නිසා රුපියල් ලක්‍ෂ 150 කටත් වැඩි පාඩුවක් දැරීමට දුම්රිය දෙපාර්තමේන්තුවට සිදු විය. පද්ධතියක් ලෙස දුම්රිය භෝජනාගාර සේවාව එක් ආයතනයකට පමණක් ලබාදීම විසින් බදු මුදල් නොගෙවා සිටින අවස්ථාවන්වලදී දුම්රිය දෙපාර්තමේන්තුවට දැරීමට සිදුවන පාඩුව අවම කරගැනීම සදහා එක් එක් භෝජනාගාර වෙන වෙනම ටෙන්ඩර් දැමීමට කටයුතු කරන ලදි. එම තීරණය නිසා සුළු පරිමාණ භෝජනාගාර පවත්වා ගෙන යන්නන්ට විශාල ඉඩකඩක් වෙන් වු අතර කාලයක් පුරා දුම්රිය දෙපාර්තමේන්තුවට දැරීමට සිදුවූ පාඩුවද විශාල ලෙස අඩු කර ගැනීමට හැකිවිය.  ,  මීට පෙර දුම්රිය භෝජනාගාර සේවාව පවත්වා ගෙන ගිය කොන්ත‍්‍රාත්කරුගේ ටෙන්ඩර් කාලය අවසන් වීමෙන් පසු කොළඹ කොටුව ස්ථාවර භෝජනාගාර 04ක්ද, මාතර දුම්රිය ස්ථානයේ භෝජනාගාරය සහ දුර ගමන් සේවා දුම්රියන් වල ජංගම භෝජනාගාර 13 ක් නැවත ටෙන්ඩර් කැදවීම 2012.08.09 දින සිදු කරන ලදි. එම අවස්ථාවේ කොළඹ කොටුව දුම්රිය ස්ථාන සදහා මාසික බදු කුලිය ලක්‍ෂ 37ක් ලෙස ඉල්ලූම්කරුවෙකු ඉදිරිපත් වී තිබියදි කිසිදු කරුණු ඉදිරිපත් කිරීමකින් තොරව ටෙන්ඩරය අවලංගු කොට නැවතත් 2013.07.05 දින ටෙන්ඩර් කැදවන ලදි. මෙවරද කොළඹ කොටුව සදහා ලක්‍ෂ 37 ක් ගෙවීමට ඉල්ලූම් කරුවෙකු ඉදිරිපත් වී ඇති අතර මෙම ටෙන්ඩරයද අවලංගු කොට නැවතත් ටෙන්ඩර් කැදවීමේ සුදානමක් ඇති බවට තොරතුරු වාර්තා වේ.  ,  ,  මගී ජනතාව අසීරුතාවයට පත් කරමින්ද, මසකට දුම්රිය දෙපාර්තමේන්තුවට ලැබිය යුතු ලක්‍ෂ 40ක ටෙන්ඩර් අහිමි කරගනිමින්ද, ටෙන්ඩර් කැදවීම් අවංගු කරමින්ද සිටින්නේ කාගේ උවමනාවක් සම්පූර්ණ කිරීමටද යන්න ඔබතුමන්ගෙන් විමසා සිටිමු. කොළඹ කොටුව දුම්රිය ස්ථානය කේන්ද්‍ර කරගනිමින් දිනකට ලක්‍ෂයකට අධික මගී ජනතාවක් ගමන් කරමින් සිටි. මාස ගණනාවක් තිස්සේ දුම්රිය ජංගම සහ ස්ථාවර භෝජනාගාර සේවාව වසා තැබීමෙන් ඔවුන්ද දැඩි දුෂ්කරතාවයකට පත් වී ඇත. එමෙන්ම දුම්රිය සේවකයින්ගේ ආපදා ණය මුදල් ගෙවීමට මුදල් නැති බව ප‍්‍රකාශ කරමින් ආපදා ණය මුදල් ගෙවීම ප‍්‍රමාද කරමින් සිටින තත්වයක් තුල එක් මාසයකට රුපියල් ලක්‍ෂ 40ක් අහිමිකර ගැනීම බරපතල සැකයකට තුඩු දී ඇත. දැනට වසා දමා ඇති දුම්රිය භෝජනාගාර සේවාව විවෘත නොකර සිටින්නේ තවත් දේශපාලන හිතවතෙකුගේ අවශ්‍යතාවයන් සම්පූර්ණ කොට දුම්රිය භෝජනාගාර සේවාවත් දේශපාලනය කිරීමේ අරමුණින්දැයි විමසා සිට්න්නෙමු. දුම්රිය දෙපාර්තමේන්තුවේ මහජන වැසිකිළිය පවා දේශපාලන හිතවතුන් සතුටු කිරීම් වෙනුවෙන් යොදාගන්නා තත්වයක් හමුවේ දුම්රිය භෝජනාගාර සේවාව ඒ සදහා යොදා ගැනීම වරදක් දැයි ඔබතුමන්ට සිතෙන්නට පුළුවනි. මෙම තත්වය දුම්රිය සේවයේ අනාගතයට යහපත් නොවන බැවින් ශ‍්‍රි ලංකා ගමනා ගමන මණ්ඩලයට අත්කර දී ඇති ඛේදජනක ඉරණම දුම්රිය දෙපාර්තමේන්තුවට උරුම කර නොදෙන මෙන් නැවත වතාවක් ඔබතුමන්ගෙන් ඉල්ලා සිටිමු.", "URL": "https://lankatruth.com/si/?p=8082", "Category": "පුවත්", "Parent URL": null}