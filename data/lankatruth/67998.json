{"Source": "Lankatruth", "Timestamp": "February 12, 2019", "Headline": "මන්ත්‍රී චමින්ද විජේසිරි පොලිසිය මගහරියි", "News Content": "මත්ද්‍රව්‍ය නාශක කාර්යාංශයේ පොලිස් කොස්තාපල් වරයෙකුට පහරදුන් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතාට පොලිසිට පැමිණ මේ සම්බන්ධයෙන් ප්‍රකාශයක් ලබාදෙන ලෙස දන්වා තිබුණද ඔහු ඒ සඳහා පැමිණ නැති බව වාර්තා වේ. මේ අතර මන්ත්‍රීවරයාගේ රියාදුරා පමණක් අත්අඩංගුවට ගෙන ඇති අතර ඔහු පොලිසිය අධිකරණයට දන්වා ඇත්තේ මන්ත්‍රීවරයා අත්අඩංගුවට ගැනීමට ප්‍රමාණවත් කරුණු ඇති බැවින් වාහම ඔහු අත්අඩංගුවට ගැනීමට කටයුතු කරන බවය. කෙසේ නමුත් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි මහතා අත්අඩංගුවට ගැනීමට මෙතෙක් පොලිසිය කටයුතු කර නැත. මෙම පොලිස් කොස්තාපල්වරයා සිය රාජකාරි රථයෙන් රාජකාරි ගමනක් යමින් සිටියදී මන්ත්‍රීවරයාගේ වාහනය ඉස්සර කර ගමන් කළැයි කෝපයට පත් මන්ත්‍රීවරයා මෙලෙස උක්ත කොස්තාපල්වරයාට පහර දී ඇත.", "URL": "https://lankatruth.com/si/?p=67998", "Category": "පුවත්", "Parent URL": null}