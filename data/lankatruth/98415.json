{"Source": "Lankatruth", "Timestamp": "October 24, 2020", "Headline": "මාළු ප්‍රවාහනය කරන ලොරියක රියැදුරෙකුට කොරෝනා – කුරුණෑගලත් ප්‍රසිද්ධ මාළු වෙළෙදසැල් දෙකකුත් වහයි", "News Content": "කුරුණෑගල නගරයේ පිහිටි ප්‍රසිද්ධ මත්ස්‍ය අලෙවිසැලකට සහ මැල්සිරිපුර නගරයේ පිහිටි ප්‍රධාන‍ මත්ස්‍ය අලෙවිසැලකට මාළු ප්‍රවාහනය කරන ලොරියක රියැදුරෙකුට කොවිඩ් – 19 වයිරසය ආසාදනය වීම හේතුවෙන් එම මත්ස්‍ය අලෙවිසැල් දෙක වසා දැමීමට සෞඛ්‍ය බලධාරීන් කටයුතු කර ඇත. කොරෝනා ආසාදිත රියැදුරා ගාල්ලේ සිට මාළු ප්‍රවාහනය කරමින් සිටියදී රෝගාතුරව ඇති අතර පසුව ඔහුගේ PCR පරීක්ෂණයක් සිදුකර ඇත. එහිදී ඔහු කොවිඩ් – 19 ආසාධිත බවට තහවුරු වී ත්බේ. මේ නිසා එම ලොරියේ සහායකයා ලෙස කටයුතු කළ අයෙකුද PCR පරීක්ෂණයට යොමු කර ඇත. මැල්සිරිපුර පිහිටි මත්ස්‍ය අලෙවිසැල කුරුණෑගල මත්ස්‍ය අලෙවිසැලේ ප්‍රධාන ශාඛාවකි.", "URL": "https://lankatruth.com/si/?p=98415", "Category": "පුවත්", "Parent URL": null}