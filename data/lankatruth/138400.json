{"Source": "Lankatruth", "Timestamp": "August 22, 2022", "Headline": "අන්තරේ කැඳවුම්කරු ඇතුළු තිදෙනා දින 90ක් රඳවා ප්‍රශ්න කිරීමට රනිල් අවසර දෙයි", "News Content": "පොලීසිය විසින් අත්අඩංගුවට ගෙන අපරාධ පරීක්ෂණ දෙපාර්තමේන්තුව භාරයේ සිටින අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලගේ ඇතුළු තිදෙනක් දින 90ක කාලයක් සඳහා රඳවාගෙන ප්‍රශ්න කිරීමට අවසර දීම ආරක්ෂක ඇමතිවරයා ලෙස ජනාධිපති රනිල් වික්‍රමසිංහ කටයුතු කර තිබේ. මෙහි අත්අඩංගුවට ගෙන සිටින අනෙක් දෙදෙනා වන්නේ හෂාන් ජීවන්ත හා ගල්වැව සරිධම්ම හිමියන්ය. අගෝස්තු 19 දා කොළඹදි පැවැති විරෝධතාවය අතරතුරදී මොවුන්ව අත්අඩංගුවට ගනු ලැබූ අතර ඔවුන්ව අධිකරණයට ඉදිරිපත් කිමෙන් පසුව ඇප ලබාදෙන ලදී. එහෙත් ත්‍රස්තවාදය වැළැක්වීමේ පනතට මුවා වී පොලිස් අධිකාරීවරයෙකුගේ අවසරය අනුව ඔවුන්ව දින තුනක කාලයක් රඳවාගෙන ප්‍රශ්න කිරීමට කටයුතු කර තිබිණි. එම දින තුනක කාලය අවසන් වීමෙන් පසුව නැවතත් දින 90කට ඔවුන්ව රඳවාගැනීමට මෙලෙස කටයුතු කර ඇත.", "URL": "https://lankatruth.com/si/?p=138400", "Category": "පුවත්", "Parent URL": null}