{"Source": "Lankatruth", "Timestamp": "June 1, 2020", "Headline": "මහමැතිවරණයට අදාල පෙත්සම් විභාගයට ගන්නේද? නැද්ද? සලකා බැලීම අවසන් – තීන්දුව හෙට", "News Content": "ජුනි මස 20 වනදා පාර්ලිමේන්තු මැතිවරණය පැවැත්වීම සඳහා නිකුත් කර තිබෙන ගැසට් නිවේදනය සහ ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කර තිබෙන ගැසට් නිවේදනය අභියෝගයට ලක්කරමින් ගොනු කර තිබෙන මූලික අයිතිවාසිකම් පෙත්සම් දින 10ක් පුරා සලකා බැලීමෙන් පසු අද (01) එය අවසන් කර තිබේ. එම පෙත්සම් විභාගයට ගන්නේද නැද්ද යන්න සම්බන්ධයෙන් වන තීන්දුව හෙට (02) පස්වරු 03.00ට ප්‍රකාශයට පත්කරන බව ශ්‍රේෂ්ඨාධිකරණය දැනුම් දී ඇත. අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෘ, ප්‍රියන්ත ජයවර්ධන සහ විජිත් මළල්ගොඩ යන ශ්‍රේෂ්ඨාධිකරණ පංච පුද්ගල විනිසුරු මඩුල්ල හමුවේ මෙම පෙත්සම සලකා බලන ලදී.", "URL": "https://lankatruth.com/si/?p=93745", "Category": "පුවත්", "Parent URL": null}