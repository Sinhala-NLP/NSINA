{"Source": "Lankatruth", "Timestamp": "October 14, 2019", "Headline": "ජාත්‍යන්තර අභ්‍යවකාශ මධ්‍යස්ථානය පියවි ඇසින් දැකගැනීමේ අවස්ථාවක්", "News Content": "ජාත්‍යන්තර අභ්‍යවකාශ මධ්‍යස්ථාන අද(14) පස්වරු 6.46ට පමණ පියවි ඇසින් දැකගැනීමේ අවස්ථාවක් ශ්‍රී ලාංකිකයන්ට උදාවී ඇතැයි එම මධ්‍යස්ථානය පවසයි. බටහිරත් උතුරත් අතර අහසේ චන්ද්‍රිකාවක් ගමන් ගන්නා ආකාරයට දීප්තිමත්ව ජාත්‍යන්තර අභ්‍යවකාශ මධ්‍යස්ථානය නිරීක්ෂණය කළ හැකි බවත්, දුර දක්න භාවිතයෙන් වඩා හොඳින් මෙම දර්ශනය දැකගැනීමේ හැකියාව පවතින බවත් කොළඹ විශ්වවිද්‍යාලයේ භෞතික විද්‍යා අධ්‍යනාංශයේ තාරකා විද්‍යා සහ අභ්‍යවකාශ විද්‍යා ඒකකයේ අධ්‍යක්ෂ මහචාර්ය චන්දන ජයරත්න මහතා සඳහන් කළේය. මෙය ශ්‍රී ලංකාවේ සෑම ප්‍රදේශයකම සිට නිරීක්ෂණය කළ හැකි බවත් හෙට සහ අනිද්දා දිනයන්හිදී ද පස්වරු 6.46ට අන්තර් ජාතික අභ්‍යවකාශ මධ්‍යස්ථානය මේ අයුරින් නිරීක්ෂණය කළ හැකි බව ද ඒ මහතා සඳහන් කළේය.", "URL": "https://lankatruth.com/si/?p=83011", "Category": "පුවත්", "Parent URL": null}