{"Source": "Lankatruth", "Timestamp": "October 14, 2020", "Headline": "බ්‍රැන්ඩික්ස් පොකුරේ අද ආසාදිතයින් 132ක් දක්වා ඉහළට", "News Content": "මිනුවන්ගොඩ බ්‍රැන්ඩික්ස් ආයතනයේ කොවිඩ් – 19 පොකුරෙන් අද (14) මේ වනවිට තවත් පුද්ගලයින් 132 දෙනෙකුට වෛරසය ආසාදනය වී ඇති බව තහවුරු වී තිබේ. එයින් 10 දෙනෙකු නිරෝධායන මධ්‍යස්ථාන තුළින් වාර්තා වී ඇති අතර සෙසු 122 දෙනා ආශ්‍රිතයින් බවද හඳුනාගෙන ඇත. ඒ අනුව මිනුවන්ගොඩ කොවිඩ් පොකුර ආසාදිතයින් 1723ක් දක්වා ඉහළ ගොස් තිබේ. මේ වනවිට මෙරටින් වාර්තා වී ඇති සමස්ත ආසාදිතයින් ගණන 5170ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 1800ක් දක්වා ඉහළට ගොස් ඇත. මේ වනවිට කොවිඩ් – 19 ආසාසිත පුද්ගලයින් 13 දෙනෙකු ජීවිතක්ෂයට පත්ව තිබේ.", "URL": "https://lankatruth.com/si/?p=97774", "Category": "පුවත්", "Parent URL": null}