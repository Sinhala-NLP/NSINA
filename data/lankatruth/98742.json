{"Source": "Lankatruth", "Timestamp": "October 28, 2020", "Headline": "අපි චීනය වගේ නෙවෙයි – මයික් පොම්පියෝ", "News Content": "වෙනස් දැක්මක් සහිත චීනය මෙන් නොව සංවර්ධනය හා වැඩි, එක්සත් ජනපද ආයෝජන සහිත ස්වෛරී සහ ස්වාධීන ශ්‍රී ලංකාවක් අපේක්ෂා කරන බව ඇමරිකානු රාජ්‍ය ලේකම් මයික් පොම්පියෝ පවසයි. චීනයේ වුහාන් නගරයෙන් ආරම්භ වූ කොරෝනා ලංකාව තුළ පැතිරීමෙන් අනතුරුව ඇමරිකාව විසින් ශ්‍රී ලංකාවට කළ උපකාර පිළිබඳව මතක් කරන බවද පොම්පියෝ මහතා පවැසීය. එක්සත් සමෘද්ධිමත් ශ්‍රී ලංකාවක් සමග සම්බන්ධතා ශක්තිමත් කරගැනීමට බලාපොරොත්තු වෙන බවත් ඔහු පැවසීය. එමෙන්ම ශ්‍රී ලංකාව සතු සාගර කලාපයේ ආරක්ෂණය පිළිබදව දෙරට අතර ආරක්ෂක සහයෝගිතාව පිළිබඳව හමුදාවන් ලබාදෙන යුධ පුහුණුව සම්බන්ධයෙන්ද අවධානය යොමු කළ බව පොම්පියෝ මහතා පැවසයී. ඇමෙරිකා එක්සත් ජනපද රාජ්‍ය ලේකම් මයික් පොම්පියෝ මහතා සහ ජනාධිපති ගෝඨාභය රාජපක්ෂ මහතා අතර හමුවක් අද (28) උදෑසන ජනාධිපති ලේකම් කාර්යාලයේදී පැවැති අතර විදේශ කටයුතු අමාත්‍ය දිනේෂ් ගුණවර්ධන මහතා සමගද සාකච්ඡාවක් පැවැත්විණි. අනතුරුව ඒකබද්ධ මාධ්‍ය හමුවක්ද පැවැත්විණි. දකුණු ආසියාවේ සංචාරයක නිරත වන ඇමෙරිකානු රාජ්‍ය ලේකම්වරයා මෙරට විදේශ කටයුතු අමාත්‍යාංශයේ ආරාධනය මත ශ්‍රී ලංකාවට පැමිණෙයේය. ඇමරිකානු රාජ්‍ය ලේකම්වරයා අද සවස ශ්‍රී ලංකාවෙන් පිටත්ව මාලදිවයින බලා සංචාරය කරනු ඇත.", "URL": "https://lankatruth.com/si/?p=98742", "Category": "පුවත්", "Parent URL": null}