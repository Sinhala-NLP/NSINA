{"Source": "Lankatruth", "Timestamp": "December 12, 2018", "Headline": "“මෛත්‍රී, මහින්ද, රනිල් – ඩීල් එපා! ගේම් එපා!”", "News Content": "“මෛත්‍රී, මහින්ද, රනිල් – ඩීල් එපා! ගේම් එපා!” යන මැයෙන් පවත්වන ලද විරෝධතාවයක් අද සවස කොළඹ, ලිප්ටන් වටරවුමේදී පැවැත්විණි. ඒ ප්‍රජාතන්තවාදය දිනාගැනීමේ සහ කුමන්ත්‍රණ පැරදවීමේ අරමුණෙනි. එහිදී විරෝධතා පුවරු සහ බැනර් ප්‍රදර්ශනය කෙරුණු අතර බෙර, නාට්‍ය සහ ප්‍රාසාංගික කලා නිර්මාණයන් ද ඉදිරිපත් කෙරිණි. මෙම විරෝධතාවය සඳහා බුද්ධිමතුන්, කලාකරුවන්, වෘත්තිකයින් සහ සමාජ ක්‍රියාකාරීන් ඇතුළු පිරිස් නියෝජනය කරමින් විවිධ සංවිධානවල සාමාජිකයින් සහභාගී වී සිටියහ. ඒ අනුව සමාජවාදී තරුණ සංගමය, අතුරුදහන් වූවන්ගේ පවුල් එකතුව, අලුත් පියාපත්, අලුත් පරපුර, කාන්තාව හා මාධ්‍ය සාමුහිකය, චිත‍්‍රපට අධ්‍යක්‍ෂවරුන්ගේ සංසදය, දිදුලන හදවත, ප‍්‍රජාතන්ත‍්‍රවාදය උදෙසා සමනල්ලු, ප‍්‍රජාතන්ත‍්‍රවාදය උදෙසා මාධ්‍ය පෙරමුණ, ප‍්‍රජාතන්ත‍්‍රවාදය උදෙසා මාධ්‍ය මෙහෙයුම, මාරුතයේ හඬ, යහපත් සමාජයක් වෙනුවෙන් ලේඛක ලේඛිකාවෝ, රයිස් අප් ශ‍්‍රී ලංකා, සමාජ සමානාත්මතාව සඳහා විශ්වවිද්‍යාල ආචාර්යවරු, වෘත්තීය වෙබ් මාධ්‍යවේදීන්ගේ සංගමය, ශ‍්‍රී ලංකාවේ කාන්තාවෝ, සාධුජනරාව සහ සමබිම යනාදී සංවිධාන එක්ව සිටියහ.", "URL": "https://lankatruth.com/si/?p=65119", "Category": "පුවත්", "Parent URL": null}