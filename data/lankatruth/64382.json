{"Source": "Lankatruth", "Timestamp": "November 29, 2018", "Headline": "දවස් 21ට මහින්දගේ හෙළිකොප්ටර් වියදම ලක්ෂ 840යි", "News Content": "මෛත්‍රීපාල සිරිසේන ජනාධිපතිවරයා නීති විරෝධී ලෙස ප්‍රජාතන්ත්‍රවාදයට පයින් ගසමින් මහින්ද රාජපක්ෂ මහතා කුමන්ත්‍රණකාරී ලෙස අගමැති දුරයට පත් කළ පසුගිය ඔක්තෝබර් 26 වනදා සිට අද (29) වනවිට අවස්ථා 21කකදී සිය ගමන් පහසුකම් සඳහා මහින්ද රාජපක්ෂ මහතා විසින් හෙළිකොප්ටර් භාවිතා කර ඇති බවත් ඒ සඳහා රුපියල් ලක්ෂ 840ක් වියදම් කර ඇති බවත් අද පාර්ලිමේන්තුවේදී අනාවරණය විය. අගමැති වැය ශීර්ෂය අත්හිටුවීමට පාර්ලිමේන්තුවට ගෙනා යෝජනාව අතරතුරදී මෙම කරුණ අනාවරණය විය. වැලිමඩ අල ගොවීන්ගේ අස්වැන් මිලදී ගැනීම වෙනුවෙන් රජය රුපියල් කෝටි 18ක් ගෙවීමට ඇත. වගා හානි වූ ගොවීන්ගේ හිග වන්දි මුදල් ගෙවීම තවදුරටත් පැහැර හරිමින් තිබේ. ධීවර ජනතාවගේ අයිස් මිල ඉහළ යාම ආදී ප්‍රශ්නවලට තවමත් පිළිතුරු ලබා දී නැත. 2019 වසර සඳහා අවශ්‍ය නිල ඇඳුම් රෙදි ලබාදීමට නොහැකිව සිටින නීති විරෝධී මෛත්‍රී – මහින්ද ආණ්ඩුව ජනතා ප්‍රශ්න විසඳීමට කිසිදු මැදිහත්වීමක් නොකර මෙලෙස විශාල වශයෙන් මුදල් නාස්තිකරමින් සිටීම පිළිබඳව මේ වනවිට රටේ ජනතාවගෙන්ද විවේචන එල්ලවීමට පටන් ගෙන තිබේ. අගමැති වැය ශීර්ෂය අත්හිටුවීමේයෝජනාව පාර්ලිමේන්තුවේ මන්ත්‍රීවරු 123කගේ ඡන්දයෙන් සම්මත විය.", "URL": "https://lankatruth.com/si/?p=64382", "Category": "පුවත්", "Parent URL": null}