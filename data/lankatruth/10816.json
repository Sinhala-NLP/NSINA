{"Source": "Lankatruth", "Timestamp": "July 19, 2014", "Headline": "අලි හොරු මෙන්න", "News Content": "පන්නිපිටිය දෙව්රම්වෙහෙර විහාරයේ නීති විරෝධී ලෙස අලි පැටවුන් රඳවා ගෙන සිටින බවට ලද තොරතුරකට අනුව ඊයේ (18 දා) සවස එම විහාරස්‌ථානයට ගිය මාධ්‍යවේදීන්ට මැර ප්‍රහාරයක් එල්ල වී ඇත. පන්නිපිටිය දෙව්රම්වෙහෙර විහාරයේ නීති විරෝධී ලෙස අලි පැටවුන් රඳවා ගෙන සිටින බවට ලද තොරතුරකට අනුව ඊයේ (18 දා) සවස එම විහාරස්‌ථානයට ගිය මාධ්‍යවේදීන්ට මැර ප්‍රහාරයක් එල්ල වී ඇත. මාධ්‍යවේදී උදේනි චන්ද්‍රසිරි මහතාගේ හිසට බරපතළ තුවාල සිදු වී ඇති අතර කොළඹ ජාතික රෝහලට ඇතුළත් කර ඇත. ඊයේ සවස 3.00 ට පමණ විද්‍යුත් හා මුද්‍රිත මාධ්‍යවේදීන් පිරිසක් එම විහාරස්‌ථානයට ඇතුළු වීමට උත්සාහ කළද එහි සිටි මැර පිරිසක්‌ ගේට්‌ටුව එක්‌වරම වසා දමා මාධ්‍යවේදීන්ට ඇතුළු වීම වළකා ඔවුන්ට තර්ජනය කර ඇත. එම අවස්ථාවේ අධිකරණ නියෝගයක් මත පැමිණි වනජීවී   නිලධාරීන් කණ්ඩායමක් විසින් එම විහාරයේ සිටී එක් අලි පැටවකු සොයා ගෙන ඇත.  මාධ්‍යවේදී උදේනි චන්ද්‍රසිරි මහතාගේ හිසට බරපතළ තුවාල සිදු වී ඇති අතර කොළඹ ජාතික රෝහලට ඇතුළත් කර ඇත. ඊයේ සවස 3.00 ට පමණ විද්‍යුත් හා මුද්‍රිත මාධ්‍යවේදීන් පිරිසක් එම විහාරස්‌ථානයට ඇතුළු වීමට උත්සාහ කළද එහි සිටි මැර පිරිසක්‌ ගේට්‌ටුව එක්‌වරම වසා දමා මාධ්‍යවේදීන්ට ඇතුළු වීම වළකා ඔවුන්ට තර්ජනය කර ඇත. එම අවස්ථාවේ අධිකරණ නියෝගයක් මත පැමිණි වනජීවී නිලධාරීන් කණ්ඩායමක් විසින් එම විහාරයේ සිටී එක් අලි පැටවකු සොයා ගෙන ඇත.  මෙම ප්‍රහාරය එල්ල කර තිබෙන්නේ විහාරස්ථානය තුළ සිදුවන දෑ පිළිබඳව ප්‍රදේශවාසියකු මාධ්‍යවේදීන් දැනුවත් කරමින් සිටින අවස්ථවේදීය. අසල ගොඩනැගිල්ලක ඉහළ තට්ටුවේ සිට එල්ල කළ ගල් ප්‍රහාරයක් හිසට වැදීමෙන් එම මාධ්‍යවේදියා තුවාල ලබා ඇත. එම ප්‍රහාරයත් සමඟ ප්‍රදේශවාසීන් විහාරස්ථානයට ඉදිරිපිට රැස්වී   පහරදුන් පුද්ගලයා අල්ලන ලෙස විරෝධතාවයක් පවත් ඇත. ඒ අනුව අදාළ සැකකරු මහරගම පොලීසිය විසින් අත්අඩංගුවට ගෙන අද (19) නුගේගොඩ මාහේස්ත්‍රාත් අධිකරණයට ඉදිරිපත් කිරීමට නියමිතය. මෙම ප්‍රහාරය එල්ල කර තිබෙන්නේ විහාරස්ථානය තුළ සිදුවන දෑ පිළිබඳව ප්‍රදේශවාසියකු මාධ්‍යවේදීන් දැනුවත් කරමින් සිටින අවස්ථවේදීය. අසල ගොඩනැගිල්ලක ඉහළ තට්ටුවේ සිට එල්ල කළ ගල් ප්‍රහාරයක් හිසට වැදීමෙන් එම මාධ්‍යවේදියා තුවාල ලබා ඇත. එම ප්‍රහාරයත් සමඟ ප්‍රදේශවාසීන් විහාරස්ථානයට ඉදිරිපිට රැස්වී පහරදුන් පුද්ගලයා අල්ලන ලෙස විරෝධතාවයක් පවත් ඇත. ඒ අනුව අදාළ සැකකරු මහරගම පොලීසිය විසින් අත්අඩංගුවට ගෙන අද (19) නුගේගොඩ මාහේස්ත්‍රාත් අධිකරණයට ඉදිරිපත් කිරීමට නියමිතය. මේ පිළිබඳ අදහස් දක්වන පරිසරවේදීන් සඳහන් කරන්නේ පසුගිය කාලය පුරාවටම කැලෑ පීරමින් දිගින් දිගටම සිදු වූ අලි පැටවුන් පැහැරගැනීම් වලට අදාළ සිදුවීම් මාධ්‍යවේදීන් හෙළිකළ අතර එම මාධ්‍යවේදීන්ට මැර ප්‍රහාරයන්ට ලක්වීමට සිදු විය. නමුත් ඊට එරෙහිව නීතිය ක්‍රියාත්මක නොවීම තුළින් පැහැදිලි වන්නේ රටේ වගකිවයුත්තන් මේ පිටුපස සිටින බවයි. පන්නිපිටිය දෙව්රම්වෙහෙර විහාරාධිපති හිමියන් වන්නේ කොලොන්නාවේ සුමංගල හිමියන් බවත් උන්වහන්සේ ආණ්ඩුව හා සමීප සම්බන්ධකම් පවතින බවත් මෙම විහාරස්ථානයේ අලි පැටවුන්ට අමතරව මුවන් ,  ඉබ්බන් ඇතුළු සතුන් නීති විරෝධී ලෙස රඳවා ගෙන සිටින බව වැඩිදුරටත් හෙළි කළේය. මේ පිළිබඳ අදහස් දක්වන පරිසරවේදීන් සඳහන් කරන්නේ පසුගිය කාලය පුරාවටම කැලෑ පීරමින් දිගින් දිගටම සිදු වූ අලි පැටවුන් පැහැරගැනීම් වලට අදාළ සිදුවීම් මාධ්‍යවේදීන් හෙළිකළ අතර එම මාධ්‍යවේදීන්ට මැර ප්‍රහාරයන්ට ලක්වීමට සිදු විය. නමුත් ඊට එරෙහිව නීතිය ක්‍රියාත්මක නොවීම තුළින් පැහැදිලි වන්නේ රටේ වගකිවයුත්තන් මේ පිටුපස සිටින බවයි. පන්නිපිටිය දෙව්රම්වෙහෙර විහාරාධිපති හිමියන් වන්නේ කොලොන්නාවේ සුමංගල හිමියන් බවත් උන්වහන්සේ ආණ්ඩුව හා සමීප සම්බන්ධකම් පවතින බවත් මෙම විහාරස්ථානයේ අලි පැටවුන්ට අමතරව මුවන්, ඉබ්බන් ඇතුළු සතුන් නීති විරෝධී ලෙස රඳවා ගෙන සිටින බව වැඩිදුරටත් හෙළි කළේය.", "URL": "https://lankatruth.com/si/?p=10816", "Category": "පුවත්", "Parent URL": null}