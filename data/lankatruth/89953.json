{"Source": "Lankatruth", "Timestamp": "February 18, 2020", "Headline": "රංගේ බණ්ඩාරගේ පුතාට අත්හිටවූ සිරදඬුවම් සහ දඩ", "News Content": "රජයේ දේපලක් වන කැබ් රථයක් බීමතින් නොසැළකිලිමත්ව හා අපරික්ෂාකාරීව ධාවනය කර අනතුරක් සිදුකිරීම, රුපියල් දෙලක්ෂ අසූදාහක (රු. 280,000) දේපල අලාභයක් සිදු කිරිම ඇතුළු චෝදනා 06ක් යටතේ පැවති නඩුවෙන් සියළු චෝදනාවලට වරද කරුවූ පුත්තලම දිස්ත්‍රික් පාර්ලිමේන්තු මන්ත්‍රී පාලිත රං‍ගේ බණ්ඩාර මහතාගේ පුත් යශෝධ රංගේ බණ්ඩාර මහතාට රුපියල් 32,500 දඩයක් හා මාස හයක ලිහිල් සිරදඬුවමක් වසර හයක කාලයකට අත්හිටුවීමට හලාවත මහේස්ත්‍රාත් හා දිසා විනිසුරු මංජුල රත්නායක මහතා අද (18) නියෝග කර තිබේ. එමෙන්ම සැකකරුගේ රියදුරු බලපත්‍රය මාස හයකට අත්හිටුවිමටද මහේස්ත්‍රාත්වරයා නියෝග කර තිබේ. 2018 ජුනි මස 08 වැනිදා හෝ ඊට ආසන්න දිනයක හලාවත පුත්තලම මාර්ගයේ බංගදෙණිය කෝට්ටපිටිය හන්දියේ දී මෙම අනතුරක් සිදුව තිබිණි.", "URL": "https://lankatruth.com/si/?p=89953", "Category": "පුවත්", "Parent URL": null}