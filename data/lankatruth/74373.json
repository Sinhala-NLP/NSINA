{"Source": "Lankatruth", "Timestamp": "May 22, 2019", "Headline": "සියළු අන්තවාදයන් පරාජය කිරීමට වෘත්තීය සමිති මැදිහත්විය යුතුයි", "News Content": "අන්තවාදයන් පරාජය කිරීමට වෘත්තීය සමිති ව්‍යාපාරය ද මැදිහත්වීම වැදගත් බව ජාතික වෘත්තීය සමිති මධ්‍යස්ථානයේ කැඳවුම්කරු කේ.ඩී. ලාල් කාන්ත මහතා පවසයි. රට තුළ පසුගිය දිනවල ඇතිවූ නොසන්සුන්කාරී වාතාවරණය අන්තවාදයන්ට නතු වීමෙන් ඇතිවූ ප්‍රතිඵල බවත් රටේ ආරක්ෂාව තහවුරු කර හැක්කේ ජාතීන් අතර සමගිය ඇති කිරීමෙන් බවත් ඒ මහතා පැවසීය. ලාල් කාන්ත මහතා මේ බව පවසා සිටියේ වෘත්තීය සමිති මධ්‍යස්ථානයේ පැවති සාකච්ඡාවකින් පසු මාධ්‍ය වෙත අදහස් දක්වමිනි.", "URL": "https://lankatruth.com/si/?p=74373", "Category": "පුවත්", "Parent URL": null}