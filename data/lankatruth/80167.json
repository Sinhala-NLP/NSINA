{"Source": "Lankatruth", "Timestamp": "September 1, 2019", "Headline": "1992න් පසු ෆ්ලොරීඩා ප්‍රාන්තයට දරුණු සුළි කුණාටුවක්", "News Content": "කැරිබියානු බහමාස් දිවයින හරහා හමා යන ඩෝරියන් චන්ඩ මාරුතය හේතුවෙන් ඇමරිකාවේ ෆ්ලොරීඩා ප්‍රාන්තයට හදිසි තත්වයක් ප්‍රකාශයට පත්කර ඇත. ඇමරිකානු ජාතික සුළිසුළං මධ්‍යස්ථානය නිවේදනය කර සිටින්නේ මෙම චන්ඩ මාරුතය පැයට කිලෝමීටර් 241 ඉක්මවූ වේගයකින් ඇමරිකාව දෙසට යොමුව ඇති බවය. ඒ අනුව එය 4 වන මට්ටමේ සුළි කුණාටුවක් වන අතර එහි වේගය තවත් පැයට කිලෝමීටර් 11කින් ඉහළ ගියහොත් 5 වන මට්ටමේ සුළි කුණාටුවක් ලෙස වර්ග කෙරෙනු ඇත. 1992 වසරෙන් පසුව ෆ්ලෝරීඩා ප්‍රාන්තයට බලපා ඇති ප්‍රභලතම සුළි සුළං තත්වය මෙය බව ඇමරිකානු කාලගුණ අංශ සඳහන් කරයි. මෙම හදිසි තත්වය ප්‍රකාශ කිරීමත් සමඟ ෆ්ලෝරීඩා වැසියන් නිවාස තුළ ආරක්ෂාකාරීම සිටීමට අවශ්‍ය පහසුකම් ළඟාකරගනිමින් සිටින අතර වෙළඳ සැල් ජනයාගෙන් පිරීගොස් ඇතැයි ද වාර්තා වේ.", "URL": "https://lankatruth.com/si/?p=80167", "Category": "විදෙස් පුවත්", "Parent URL": null}