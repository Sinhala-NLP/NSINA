{"Source": "Lankatruth", "Timestamp": "March 24, 2017", "Headline": "රතුපස්වල වෙඩි තැබූ තිදෙනෙක් රක්ෂිත බන්ධනාගාරයට", "News Content": "ගම්පහ රතුපස්වල පිරිසිදු පානීය ජලය ඉල්ලූ ගම්වාසීන්ට වෙඩි තබා තිදෙනකු මරා දැමීමේ සිද්ධියට සැකපිට අපරාධ පරීක්ෂන දෙපාර්තමේන්තුව විසින් අත්අඩංගුවට ගත් යුද හමුදා සාමාජිකයන් තිදෙනාම අප්‍රේල් 03 වැනිදා තෙක් රක්ෂිත බන්ධනාගාර ගත කරන ලෙස ගම්පහ වැඩබලන මහේස්ත්‍රාත් වසන්තා ගුණසේකර මහත්මිය අද (24) නියෝගය කර තිබේ. වැලිවේරියේ රතුපස්වල ජල ප්‍රශ්නයකට විසඳුම් ඉල්ලා පැවැති උද්ඝෝෂණයකට 2013 අගොස්තු පළමුවැනිදා වැලිවේරිය නගරයේදී යුද හමුදාවෙන් වෙඩි තැබීමෙන් සහ පහරදීමෙන් තිදෙනෙක් මියගොස් 50කට ආසන්න පිරිසක් තුවාල ලැබූහ. රමිල රවිශාන් පෙරේරා සහ අඛිල දිනේෂ් යන පාසල් සිසුන් දෙදෙනාද වෙඩි වැදී මිය ගිය අතර නිලන්ත පුෂ්පකුමාර මහතාට පහරදීමකින් වූ තුවාල නිසා මිය ගොස් තිබූ අතර අපරාධ පරීක්ෂණ දෙපාර්තමේන්තුව එය මීට පෙර අධිකරණයට දන්වා තිබිණි. සැකකරුවන් අත්අඩංගුවට ගෙන ඇත්තේ මිනී මැරීම සහ මිනී මැරීමට තැත් කිරීම යන චෝදනා යටතේ ය.[embedyt] https://www.youtube.com/watch?v=YwRHzZiIFv0[/embedyt]", "URL": "https://lankatruth.com/si/?p=31679", "Category": "පුවත්", "Parent URL": null}