{"Source": "Lankatruth", "Timestamp": "August 10, 2018", "Headline": "එක්නැලිගොඩ සිද්ධියේ ක්‍රෝපල් රක්ෂිත බන්ධනාගාරයට", "News Content": "මාධ්‍යවේදී ප‍්‍රගීත් එක්නැලිගොඩ මහතා අතුරුදන් වීමේ සිද්ධියට අදාළව අපරාධ පරීක්ෂණ දෙපාර්තමේන්තුව ඊයේ (09) අත්අඩංගුවට ගත් යුද හමුදා බුද්ධි බළකායේ ක්‍රෝපල් ඩබ්ලිව්.එස්.ඒ. උලුගෙදර ලබන 24 වැනිදා තෙක් රක්ෂිත බන්ධනාගාර ගත කරන ලෙස හෝමාගම මහේස්ත‍්‍රාත් උදේශ් රණසිංහ මහතා නියෝග කර තිබේ. මාධ්‍යවේදී ප‍්‍රදීප් එක්නැලිගොඩ මහතා පැහැරගෙන ගොස් අතුරුදන් කළැයි කියන සිද්ධියට අදාළ සැකකාරුවන් වූ යුද හමුදා බුද්ධි බළකායේ ලුතිනන් කර්නල් ශම්මි අර්ජුන කුමාරරත්න, මාණ්ඩලික සැරයන් රාජපක්ෂ මුදියන්සේලාගේ ප්‍රියන්ත කුමාර රාජපක්ෂ නොහොත් “නාදන්”, ලුතිනන් කර්නල් තාන්තුලගේ ටොසිනා ප‍්‍රබෝධ සිරිවර්ධන, ලුතිනන් චාමින්ද කුමාර අබේරත්න, මාණ්ඩලික සැරයන් සෙනෙවිරත්න මුදියන්සේලාගේ කණීෂ්ක ගුණරත්න, මාණ්ඩලික සැරයන් අයියසාමි බාලසුබ‍්‍රමනියම් නොහොත් රවී සාජන් මේජර් වඩුගෙදර විනී ප්‍රියන්ත ඩිලංජන් උපසේන නොහොත් “සුරේෂ්”, කෝප‍්‍රල් සෙනෙවිරත්න මුදියන්සේලාගේ රවින්ද්‍ර රූපසේන නොහොත් “රංජි” සහ සැරයන් දංගහගමරාලලාගේ තරංග ප‍්‍රසාද් ගමගේ යන අයවලුන් මේ වනවිට ඇප මත සිටී.", "URL": "https://lankatruth.com/si/?p=57522", "Category": "පුවත්", "Parent URL": null}