{"Source": "Lankatruth", "Timestamp": "June 20, 2019", "Headline": "පාස්කු ප්‍රහාරය සම්බන්ධව පොලිස් නිළධාරීන් 9කට එරෙහි පරීක්ෂණ", "News Content": "පාස්ක්‍ර ඉරිදා මිලේච්ඡ බෝම්බ ප්‍රහාරය වලක්වා ගැනීමට හෝ හානිය අවම කිරීමට කටයුතු නොකිරීම සම්බන්ධයෙන් නියෝජ්‍ය පොලිස්පතිවරුන් තිදෙනෙකු ඇතුලු පොලිස් නිලධාරීන් 9 දෙනෙකුට එරෙහි විමර්ශනයක් සිදුකරන්නැයි නීතිපති දප්පුල ද ලිවේරා මහතා වැඩබලන පොලිස්පති චන්දන වික්‍රමරත්න මහතාවෙත උපදෙස් ලබාදී ඇතැයි වාර්තා වේ. පාස්කු දින ප්‍රහාරය සම්බන්ධ විමර්ශනයට පත්කළ ජනාධිපති විමර්ශන කමිටුවේ නිර්දේශ මත නීතිපතිවරයා මෙම උපදෙස් ලබාදී තිබේ. මේ අනුව කොළඹ ප්‍රදේශය භාර, බස්නාහිර උතුර ප්‍රදේශය භාර සහ විශේෂ දිසාව භාර නියෝජ්‍ය පොලිස්පතිවරුන් තිදෙනා මෙන්ම කටාන සහ ජම්පටා වීදිය පොලිස් ස්ථාන භාරව කටයුතු කළ පොලිස් නිළධාරීන් සම්බන්ධව විමර්ශන පැවැත්වීමට නියමිතය.", "URL": "https://lankatruth.com/si/?p=76113", "Category": "පුවත්", "Parent URL": null}