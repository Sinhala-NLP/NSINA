{"Source": "Lankatruth", "Timestamp": "May 10, 2019", "Headline": "රනිල්ට, මෛත්‍රීට, මහින්දට මාර්තු 12 ව්‍යාපාරයෙන් අභියෝගයක්", "News Content": "රට ස්ථාවර නම් හා ජන ජීවිතය සාමන්‍ය තත්ත්වයෙන් පවත්වාගෙන යා හැකි නම් ජනපති මෛත්‍රීපාල සිරිසේන මහතාත් අග්‍රාමාත්‍ය රනිල් වික්‍රමසිංහ මහතාත් විපක්ෂනායකමහින්ද රාජපක්ෂමහතාත් එක මේසයකට පැමිණ ඒ බව ජනතාවට ප‍්‍රකාශයක් කළ යුතු යැයි මාර්තු 12 ව්‍යාපාරය ඔවුන්ට යෝජනා කරයි. එමෙන්ම දේශපාලන භේදයකින් තොරව ඒකාබද්ධව පවතින තත්ත්වයට මුහුණ දෙමින් රටේ ආරක්ෂාව හා අනාගතය වෙනුවෙන් පියවර ගන්නා බවටද ඔවුන් තිදෙනා වහා ප‍්‍රකාශයක් කළ යුතු යැයිද මාර්තු 12 ව්‍යාපාරයේ සම කැඳවුම්කරු රෝහණ හෙට්ටිආරච්චි මහතා ප්‍රකාශ කරයි. ජාතික ව්‍යසනයක් බැවින් සියලු දෙනා එක හඬක් නංවමින් රට වෙනුවෙන් තම කැපවීම පෙන්වනු ඇතැයි ජනතාව අපේක්ෂා කරන බව කී හෙට්ටිආරච්චි මහතා එහෙත් තවමත් දේශපාලන වාසි තත්වයන් දෙස බලමින් දේශපාලඥයින් කටයුතු කරන බවක් පෙනී යන්නේ යැයි ද ඒ මහතා අවධාරණය කරයි. ලංකාදීප", "URL": "https://lankatruth.com/si/?p=73681", "Category": "පුවත්", "Parent URL": null}