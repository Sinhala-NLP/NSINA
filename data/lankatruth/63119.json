{"Source": "Lankatruth", "Timestamp": "November 12, 2018", "Headline": "ශ්‍රීලනිපයට කුඩම්මාගේ සැලකිළි – මන්ත්‍රී කෝටාව නිසා පක්ෂ අර්බුද", "News Content": "නීතිවිරෝධීව කැඳවා ඇති පාර්ලිමේන්තු මැතිවරණයට අදාළව මෛත්‍රී – මහින්ද ප්‍රමුඛ කණ්ඩායමේ පක්ෂවලට ලබාදෙන මන්ත්‍රි කෝටාව පිළිබඳව ඒ ඒ පක්ෂ එකතුවී සිදු කර තිබෙන විශේෂ සාකච්ඡාවකදී අනාවරණය වී ඇති කරුණු අනුව මේ වනවිට ශ්‍රී ලංකා නිදහස් පක්ෂය අභ්‍යන්තරයේ ගැටුම්කාරී වාතාවරණයක් හට ගෙන තිබෙන බව වාර්තා වේ. එම සාකච්ඡාව අනුව ඒ ඒ දිස්ත්‍රික්කවල අපේක්ෂක පත්‍රිකාව සඳහා අපේක්ෂකයින් තේරෙීමේදී ලබාදී ඇති කෝටාවේ ප්‍රමුඛතම ස්ථානය ලබාදී ඇත්තේ මහින්ද පිලටය. ඉන් පසුව දිනේෂ් ගුණවර්ධන මහතාගේ පක්ෂයටත් ඉන් පසු පිළිවෙලින්, විමල් වීරවංස, උදය ගම්මන්පිල යන අයගේ පක්ෂවලටත් අවසන් කෝටාව ශ්‍රී ලංකා නිදහස් පක්ෂයට ලබාදීමටත් නම් කර තිබේ. ඒ අනුව බොහෝ දුරට ශ්‍රී ලංකා නිදහස් පක්ෂයට සෑම දිස්ත්‍රික්කයකින්ම එක් අපේක්ෂකයෙකු පමණක් ලැබෙනු ඇති බවත් එය ශ්‍රී ලංකා නිදහස් පක්ෂය දැවැන්ත ලෙස පහත හෙළීමක් බවත් ශ්‍රීලනිප ජ්‍යෙෂ්ඨයෝ සඳහන් කරති. මෙම තත්වය සමග මහින්ද පිල හා මෛත්‍රී පිල අතර බරපතල ගට්ඨනයක් හටගෙන් ඇති අතර ඔවුනොවුන් තුළ ප්‍රතිවිරෝධතා වර්ධනය වෙමින් තිබෙන වද වාර්තා වේ.", "URL": "https://lankatruth.com/si/?p=63119", "Category": "පුවත්", "Parent URL": null}