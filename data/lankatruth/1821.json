{"Source": "Lankatruth", "Timestamp": "March 20, 2012", "Headline": "පක‍්ෂ ලේකම්වරු හා මැකෝ අතර හමුවක්", "News Content": "අද (20) පෙරවරුවේ දේශපාලන පක‍්ෂ ලේකම්වරුන් හා මැතිවරණ කොමසාරිස් මහින්ද දේශප්‍රිය මහතා අතර සාකච්ඡාවක් පැවැති බව වාර්තා වේ. මෙහිදී ඡන්ද දායකයින්ගේ ද්විත්ව ත්‍රිත්ව ලියාපදිංචි වීමේ ගැටලූව පිළිබඳව සාකච්ඡා වී ඇති අතර මැතිවරණ කොමසාරිස්වරයා කියා ඇත්තේ එවැනි ලියාපදිංචිවීම් ලක‍්ෂ දෙකක් පමණ ඇති බවය. ඉන් 60,000ක් කොළඹ දිස්ත්‍රික්කයේ බවද ඔහු පවසයි. එබඳු ඡන්දදායකයින්ට තමන්ගේ නිශ්චිත පදිංචිය සඳහන් කරන ලෙස ඉල්ලා මැතිවරණ කොමසාරිස් කාර්යාලයෙන් ලිපියක් යැවීමට නියමිත අතර එම ලිපියට ලැඛෙන පිළිතුරු අනුව අදාල ඡන්ද දායකයාට එක් ස්ථානයක ඡන්ද හිමිකම ලැඛෙනු ඇත. යම් හෙයකින් එම ලිපියට පිළිතුරු නොලැබුණහොත් එම ලිපිනයේ ඔහුගේ හෝ ඇයගේ ඡන්ද හිමිකම කපා දැමෙනු ඇත. මෙහිදී දේශපාලන පක‍්ෂ ලේකම්වරුන් පෙන්වා දී ඇත්තේ මේ පිළිබඳව දිස්ත්‍රික් මට්ටමින් සහයෝගය ලබාදීම සඳහා දේශපාලන පක‍්ෂවල ප්‍රාදේශීය නියෝජිතයින්ට සම්බන්ධ විය හැකි දිස්ත්‍රික් සාකච්ඡා මාලාවක් පවත්වන ලෙසය.  දේශපාලන පක‍්ෂවල තනතුරු දරන්නන් විසින් වාර්ෂිකව වත්කම් බැරකම් ප්‍රකාශ ඉදිරිපත් කිරීමේ අවශ්‍යතාවය මැතිවරණ කොමසාරිස්වරයා විසින් අවධාරණය කරන ලද අතර නිසි ලෙස ලබාදෙන්නේ ජනතා විමුක්ති පෙරමුණ විසින් පමණක් බවද ඔහු පෙන්වා දී තිබේ.", "URL": "https://lankatruth.com/si/?p=1821", "Category": "පුවත්", "Parent URL": null}