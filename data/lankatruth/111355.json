{"Source": "Lankatruth", "Timestamp": "February 24, 2021", "Headline": "කිරි ගවයන්ට වෙන්කළ තෘණ භූමියත් බඩඉරිඟු වගාවලට දීලා…", "News Content": "වඩකලපුව ප්‍රදේශයේ මාදුරුඔය වම් ඉටුරෙහි රක්ෂිත වනය ආශ්‍රිතව කිරි ගවයන්ට වෙන්කර තිබූ තෘණ බිම් බඩඉරිඟු වගාව සඳහා ගොවීන්ට දීමෙන් එම ගවයන් ආහාර අහේනියකට මුහුණු පා තිබීම සම්බන්ධයෙන් එම ගොවීන් වෙනුවෙන් ගොනු කර තිබූ රීට් පෙත්සම කැඳවමින්, එම සිද්ධියේ පාර්ශ්වකරුවන් සමග සාකච්ඡා කර ඒ පිළිබඳ ස්ථිර විසඳුමක් ලබන මැයි මස 12 වැනි දින අධිකරණයට දැනුම් දෙන්නැයි පෙත්සම්කාර හා වගඋත්තරකාර පාර්ශ්වයට අභියාචනාධිකරණයේ ඊයේ (23) නියෝග කර තිබේ. මේ සිද්ධිය පිළිබඳ පෙත්මහ් ගොනු කර ඇත්තේ පාර්ලිමේන්තු මන්ත්‍රීවරුන් වන එස්. රාසමානික්කම් සහ ගෝවින්දන් කරුණාකරන් විසිණි. මෙහි වගඋත්තරකරුවන් ලෙස මඩකලපුව දිස්ත්‍රික් ලේකම්වරයා ඇතුලු තිදෙනකු නම් කරනු ලැබ සිටිති. මේ රීට් පෙත්සම අභියාචනාධිකරණ සභාපති විනිසුරු අර්ජුන ඔබේසේකර සහ මායාදුනනේ කොරයාගෙන් සමන්විත විනිසුරු මඩුල්ල හමුවේ සලකා බැලිණි. පෙත්සම කැඳවූ අවස්ථාවේදී නීතිපති වෙනුවෙන් පෙනී සිටි නියෝජ්‍ය සොලිසිටර් ජනරාල් විකුම් ද ආබෘෘ අධිකරණයට කරුණු දක්වමින් කියා සිටියේ මෙම බඩඉරිඟු වගාව සඳහා ගොවීන් තාවකාලික බලපත්‍ර දී ඇති බවත්, එම බලපත්‍ර මේ මස 28 වැනි දින අවසාන වන බැවින්, ඉන්පසුව ඔවුන් මේ ස්ථානයෙන් ඉවත් වන බවය. අදාළ බිමෙහි විවිධ ප්‍රදේශවලින් පැමිණි කිරි ගවයන් ලක්ෂ 4ක් පමණ තණ උලාකෑමෙහි යෙදී සිටියදී එම සතුන් පන්නා දමා ප්‍රදේශයේ බඩරිඟු වගාව සඳහා ගොවීන්ට දීම නීති විරෝධී බව පෙත්සම්කාර පාර්ශ්වය වෙනුවෙන් පෙනී සිටි ජනාධිපති නිතිඥ එම්.ඒ. සුමන්තිරන් අධිකරණයට පෙන්වා දී ඇත. මේ සම්බන්ධයෙන් ප්‍රාදේශීය රාජ්‍ය බලධාරීන් සහ ජනාධිපතිවරයාට පැමිණිලි කළත් එයින් පළක්වී නොමැති බපවද ජනාධිපති නීතිඥ එම්.එ්. සුමන්තිරන් වැඩිදුරටත් කියා සිටියි. කරුණු සලකා බැලූ අධිකරණය උක්ත නියෝගය නිකුත් කර ඇත.", "URL": "https://lankatruth.com/si/?p=111355", "Category": "පුවත්", "Parent URL": null}