{"Source": "Lankatruth", "Timestamp": "June 6, 2021", "Headline": "ජැමෙයිකාවේ ශෙලී ඈන් ලොව ජීවත්ව සිටින වේගවත්ම කාන්තාව බවට පත්වෙයි", "News Content": "මේ වනවිට ලොව ජීවත්ව සිටින වේගවත්ම ධාවන ශූරිය බවට පත්වීමට ජැමෙයිකානු කෙටි දුර ධාවන ශූරි ශෙලී ඈන් ෆ්‍රේසර් ප්‍රයිස් ඊයේ (05) ජැමෙයිකාවේ කිංග්ස්ටන්හි පැවති ධාවන තරඟයකදීසමත්ව තිබේ. “පොකට් රොකට්” යන අන්වර්ථ නාමයෙන් හඳුන්වන මෙම කෙටි දුර ධාවන ශූරිය ඊයේ ජැමෙයිකාවේ පැවති මලල ක්‍රීඩා තරගාවලියකදී කාන්තා මීටර 100 ධාවන ඉසව්ව තත්පර 10. 63 කින් නිමකරමින් මෙම දක්ෂතාවය දක්වා ඇත. මෙම වාර්තාවත් සමඟ කාන්තා මීටර් සියය ධාවන ඉසව්වෙන් මෙතෙක් ඉතිහාසයේ ලොව දෙවන වේගවත් කාන්තාව බවට ඇය පත් වන අතර එය කාන්තා මීටර් 100 අංශයේ සිව් වන හොඳම කාලය බවට වාර්තා පොත් අතරට එක් වේ. මීට පෙර හිටපු අමෙරිකානු කෙටිදුර ධාවන ශූරියක වන ලෝරන්ස් ග්‍රිෆිත් ජොයිනර් 1988 වසරේ අවස්ථා තුනකදී කාන්තා මීටර 100 ධාවන ඉසව්වේ හොඳම කාලයන් වාර්තා කර තිබුණි. කාන්තා මීටර 100 ඉසව්වේ ලෝක වාර්තාව ද සමගින් පිළිවෙලින් ග්‍රිෆිත් ජොයිනර් වාර්තා කළ හොඳම කාලයන් වන්නේ තත්පර 10.49, 10.61 සහ 10.62ය. 34 හැවිරිදි ශෙලී ඈන් ෆ්‍රේසර් ප්‍රයිස් වාර්තා කළ තත්පර 10.63ක කාලය කාන්තා මීටර 100 ධාවන ඉසව්වේ නව ජැමෙයිකානු ජාතික වාර්තාවක්ද වෙයි. 2009 වසරේදී මීටර් 100 කාන්තා ධාවන ඉසව්ව තත්පර 10.64 ධාවනය කළ ඇමරිකානු ක්‍රිඩිකා කර්මෙලිටා ජෙටර් සතුව මේ දක්වා පැවති වාර්තාව මේ සමඟ බිඳ වැටුණි. මෙම ජයග්‍රහණයෙන් අනතුරව ඒ පිළිබඳව අදහස් දක්වමින් ශෙලී ඈන් ෆ්‍රේසර් ෆ්‍රේසර්-ප්‍රයිස් “අවංකවම නෑ … මම 10.6 ධාවනය කරාවි යැයි මම කිසි විටෙකත් නොසිතුවෙමි. එය පීඩනයක් නොමැති නිසා එය හොඳ දෙයක් යැයි මම සිතමි.” “මට වචන අහිමි වී ඇත්තේ 10.6 සිහිනයක්, ඉලක්කයක් වී ඇති නිසාය, මම බොහෝ වෙහෙස මහන්සි වී වැඩ කර ඇත්තෙමි. මම හරිම සතුටින් ඉන්නේ. “මට දැන් 10.6 ධාවනය කළ හැකි නම් … ක්‍රියාවලිය කුමක් වේදැයි මම බලා සිටිමි. 10.7 බාධක බිඳ දැමීම හැර වෙන කිසිවක් මේ වසරේ මට අවශ්‍ය නැති බව මා පැවසූ නිසා මම එය දිගටම කරගෙන ගියෙමි. ” යනුවෙන් පවසා තිබේ. 1986 වසරේ දෙසැම්බර් 27 වැනි දින උපන් ශෙලී ඈන් ෆ්‍රේසර් 2008 බීජිං සහ 2012 ලන්ඩන් ඔලිම්පික් තරඟාවලි දෙකේදීමීටර් 100 ඉසව්වෙන් රන් පදක්ම් දිනා සිටින අතර ආබාධයකට ලක්වීමෙන් පසුව 2016 පැවති රියෝ ඔලිම්පික් තරගාවලියේදීමීටර් 100 ධාවන ඉසව්වේ රිදීපදක්කම දිනා ගැනීමට සමත් විය. අඛණ්ඩව ඔලිම්පික් තරඟාවලි තුනකදී මීටර් 100 කාන්තා ධාවන ඉසව්වෙන්පදක්කම් දිනූපළමු ක්‍රීඩිකාව බවට ඇය පත්විය. එසේම ලෝක මළල ක්‍රීඩා තරඟාවලියේදීමේ දක්වා රන් පදක්කම් 10ක්, රිදීපදක්කම් දෙකක් දිනා ගැනීමට සමත් විය. 2009, 2013, 2015 සහ 2019 දී මීටර 100 කාන්තා ලෝක ශූරතා 4 ක් දිනාගත් එකම ක්‍රීඩිකාව ඇයයි. 2019 දී ඇය දිනූරන් පදක්කම ලෝක ශූරතා තරඟාවලියකදීඑම ඉසව්වෙන් රන් පදක්කමක් දිනූ ලොවවයස්ගතම කාන්තාව වෙමින්ද වාර්තාවක් තැබීමට ඇය සමත් වූඅතර ඒ වනවිට ඇයගේ වයස අවුරුදු 32කි. කෙටි දුර ධාවන ශූරි ශෙලී ඈන් ෆ්‍රේසර් ප්‍රයිස් ඊයේ ලබා ගත් ජයග්‍රහණයට සුභ පැතුම් එක් කරමින් ජේටර් ට්විටර් හරහා ෆ්‍රේසර්-ප්‍රයිස්ගේ දක්ෂතාවයට සුබ පතමින් “මම පුදුම සහගත ආරංචියක් ඇසුවෙමි. ෂෙලි- ඈන් එය නැවතත් කර ඇත. නියමිත වේලාවට මම ණය ලබා දෙමි. ඔබ දරුවෙකු ලැබීමෙන් පසු ආපසු පැමිණ ඔබ කෙතරම් දක්ෂ හා මෙහෙයවනවාද යන්න ලොවට පෙන්වා ඇත. ඔබ නිල වශයෙන් ජීවත්ව සිටින වේගවත්ම කාන්තාවන් ය. මේ තරුණ බිසෝවරුන්ට දිගටම පෙළඹවීම. ” 1988 දී මීටර් 100 කාන්තා ධාවන ඉසව්ව තත්පර 10.49 ක් නිම කරමින් මෙතෙක් ලොව වේගවත්ම කාන්තාව බවට පත්ව සිටින ඇමෙරිකානු කෙටි දුර ධාවන ශූරියක් වූ ෆ්ලෝරන්ස් ග්‍රිෆිත් ජොයිනර් ඊට දශකයකට පසුව මියගියාය.", "URL": "https://lankatruth.com/si/?p=117756", "Category": "ක්‍රීඩා පුවත්", "Parent URL": null}