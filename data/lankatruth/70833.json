{"Source": "Lankatruth", "Timestamp": "March 22, 2019", "Headline": "චීනයේ පොහොර කම්හලක පිපිරීමකින් 44ක් මරුට – 640කට තුවාල", "News Content": "චීනයේ පොහොර නිෂ්පාදන කම්හලක සිදුවූදැවැන්ත පිපිරීමකින් පුද්ගලයින් 44 දෙනෙකු මියගොස් ඇතැයි විදෙස් මාධ්‍ය වාර්තා කරයි. පිපිරීම සිදුවන අවස්ථාවේ රික්ටර් පරිමාණයේ 2.2ක භූ කම්පනයට සමාන කම්පනයක් සිදුව ඇතැයි බලධාරීන් පවසයි. අනතුරින් තවත් 640 දෙනෙකු තුවාල ලබා තිබේ. කම්හල තුළ සිදුවූ පිපිරීමෙන් කම්පනයට පත් ඒ අවට ගොඩනැගිලි කිහිපයක් කඩාවැටී ඇති අතර ඒවාහි සේවය කළ කම්කරුවන් ඇතුළු පිරිසක් සිරවී තිබේ. පිපිරීමත් සමඟ ඇතිවූ ගින්න මැඩ පැවැත්වීමට විශාල පරිශ්‍රමයක් දැරීමට සිදුවූ අතර සිදුව ඇති හානිය මෙතෙක් තක්සේරු කර නැත.", "URL": "https://lankatruth.com/si/?p=70833", "Category": "විදෙස් පුවත්", "Parent URL": null}