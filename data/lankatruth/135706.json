{"Source": "Lankatruth", "Timestamp": "June 19, 2022", "Headline": "“ඉයෝන් ලංකා” වංචාවට එරෙහිව දහස් ගණනක් ඉහළ අධිකරණයකට යෑම තීරණයක", "News Content": "ඉයෝන් ලංකා පවත්වාගෙන ගිය ආයතනයේ මුදල් තැන්පත් කළ විශ්‍රාමික, රාජකාරියේ යේදී සිටින ආරක්ෂක අංශ සාමාජිකයයන්, පොලිස් නිලධාරීන් ඇතුළු අසාධාරණයට ලක් වූවන්ට, මෙතෙක් පොරොන්දු වූපරිදි අදාල මුදල් නොගෙවීම හේතුවෙන් 10,000කට ආසන්න පිරිසක් ඉදිරයේදී ශ්‍රේෂ්ඨාධිකරණයට හෝ අභියාචනාධිකරණයට යාමට තීරණය කර ඇත. මෙම තීරණය ගෙන ඇත්තේ සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්නගේ ප්‍රධානත්වයෙන් අද (19) අද රැස්වූ, අසාධාරණයට ලක්වූ ඉයෝන් ලංකා සාමාජිකයන්ගේ මහ සභාවකදීය. එම අවස්ථාවට අසාධාරණයට ලක් වූ ඉයෝන් ලංකා සාමාජිකයන් පිහිටුවා ඇති සංවිධානයේ සභාපති කේ.ඒ තිලක් කුමාර, ලේකම් බී.ආර් දිසානායක, භාණ්ඩාගාරික වරුන් වන පුෂ්පකුමාර සහ අභේරත්න උප සභාපති විජිත කුමාර සහ උපලේකම් විජේතිලක යන විශ්‍රාමික ආරක්ෂක අංශ සාමාජිකයන්ද එක්වී සිටියහ. මෙම අසාධාරණයට ලක්ව සිටින ආරක්ෂක අංශ සාමාජිකයන්ගේ මුදල් ආපසු ලබා ගැනීමට නොහැකිවීම සම්බන්ධයෙන් එවකට අගමැති මහින්ද රාජපක්ෂ, ජනාධිපති ගෝටාබය රාජපක්ෂ, (ගෝටාබය රාජපක්ෂ ජනාධිපති අපේක්ෂකයාව සිටි සමයේද මේ බව දැනුවත් කර ඇත) මහ බැංකුවේ නිලධාරීන්, නීතිපති දෙපාර්තමේන්තුව, එවකට පොලීසිය බාර ඇමති සරත් වීරසේක ඇතුළු පාර්ශව ගණනාවක් දැනුවත් කර ඇතත් එම කිවකින් මෙම පිරිසට මෙතෙක් සාධාරණය ඉටු වී නැත.", "URL": "https://lankatruth.com/si/?p=135706", "Category": "පුවත්", "Parent URL": null}