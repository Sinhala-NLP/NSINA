{"Source": "Lankatruth", "Timestamp": "March 30, 2018", "Headline": "තෙල්දෙණියේ මියගිය කුමාරසිංහ මහතාගේ දරුවන්ට ජවිපෙන් ශිෂ්‍යත්වයක්", "News Content": "පසුගියදා තෙල්දෙණිය නගරයේතරුණයින් හතරදෙනෙකුගේ පහරදීමෙන් ජීවිතක්ෂයට පත් වූ කුමාරසිංහ රියදුරු මහතාගේ දරුවන්ගේ අධ්‍යාපන කටයුතු වෙනුවෙන් මාසයකට රුපියල් 5000ස බැගින් වූ ශිෂ්‍යත්වයක් ලබා දීමට ජනතා විමුක්ති පෙරමුණ ඊයේ (29) කටයුතු කර තිබේ. ජනතා විමුක්ති පෙරමුණේ සෞදිඅරාබි – රියාදි කමිටුවේ සහ එහි එතෙර අපි සංවිධානයේ මැදිහත්වීම මත සෞදි – රියාද් මුස්ලිම් කවුන්සිලයේ විධායක කමිටුව විසින් මෙම ශිෂ්‍යත්ව අරමුදල සඳහා මුදල් පරිත්‍යාග කර ඇත. එම අරමුදලට ජනතා විමුක්ති පෙරමුණේ ඕස්ට්‍රෙිලියා කමිටුවද දායක වී තිබේ. එම ශිෂ්‍යත්වය ප්‍රධානය කිරිමේ අවස්ථාව ජනතා විමුක්ති පෙරමුණේ මහනුවර දිස්ත්‍රිස් නායක ගයාන් ජානක මහතාගේ ප්‍රධානත්වයෙන්, සෞදි – රියාද් ජනතා විමුක්ති පෙරමුණේ සංවිධායක, එරට එතෙර අපි සංවිධානයේ සභාපති රසීන් ඩීන් (RAZEEN DEEN) මහතා, මැද දුම්බර ප්‍රාදේශීය සභාවේ ජනතා විමුක්ති පෙරමුණේ මන්ත්‍රී පියල් වීරසේකර, සමාජවාදී තරුණ සංගමයේ දිස්ත්‍රික් සංවිධායක, පූජාපිටිය ප්‍රාදේශීය සභාවේ ජනතා විමුක්ති පෙරමුණේ මන්ත්‍රී, හිරන්ත ඩිල්ෂාන් රූපසිංහ මහතා, අම්බාලේ ග්‍රාම නිලධාරී කාන්චනා ජයවික්‍රම මහත්මිය, ජීවිතක්ෂයට පත් වූ කුමාරසිංහ මහතාගේ බරිඳ සහ දරුවන් දෙන්නා ඇතුළු පිරිසකගේසහභාගිත්වයෙන් පවත්වා ඇත.", "URL": "https://lankatruth.com/si/?p=49808", "Category": "පුවත්", "Parent URL": null}