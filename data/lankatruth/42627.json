{"Source": "Lankatruth", "Timestamp": "October 17, 2017", "Headline": "තවමත් පවුල් ලක්ෂ 05ක් නියඟයෙන් පීඩාවිඳිති", "News Content": "දිවයිනේ බොහෝ ප‍්‍රදේශවලට වැසි ඇති වුවද දිස්ත‍්‍රික්ක 18ක ජනතාව තවමත් නියඟයෙන් පීඩා විඳින බව ආපදා කළමනාකරණ මධ්‍යස්ථානය පවසයි. මෙම නියං තත්ත්වය හේතුවෙන් එම දිස්ත‍්‍රික්කයන්හි පවුල් පන්ලක්ෂ පන්සිය තිහකට (500,530) අයත් දාහත් ලක්ෂ පන්දහස් නවසිය හැතෑ නවය (1,705,979) දෙනෙක් පීඩාවට පත්ව සිටින බව ආපදා කළමනාකරණ මධ්‍යස්ථානය ඊයේ (16) පස්වරු 4.00ට නිකුත් කළ වියළි කාලගුණ තත්ත්වය පිළිබඳ වාර්තාවේ දැක්වේ. එම වාර්තාව අනුව ත‍්‍රිකුණාමලය, මඩකලපුව, අම්පාර, පොළොන්නරුව, අනුරාධපුර, කුරුණෑගල, පුත්තලම, කිලිනොච්චිය, වව්නියාව, මුලතිව්, යාපනය, මන්නාරම, රත්නපුර, මොණරාගල, මහනුවර, මාතලේ, හම්බන්තොට සහ නුවරඑළිය යන දිස්ත‍්‍රික්කවල ජනතාව මෙලෙස පීඩාවට පත්ව සිටිති. මෙයින් වැඩිම පීඩාවකට ලක්ව සිටින්නේ පුත්තලම දිස්ත‍්‍රික්කයේ ජනතාව වන අතර එම දිස්ත‍්‍රික්කයේ පවුල් අසූහත්දහස් එකසිය හාරසිය පහකට (87,145) අයත් දෙලක්ෂ අසූඅටදහස් හත්සිය අසූහතර (288,784) දෙනෙක් පීඩාවට පත්ව සිටිති.", "URL": "https://lankatruth.com/si/?p=42627", "Category": "පුවත්", "Parent URL": null}