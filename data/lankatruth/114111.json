{"Source": "Lankatruth", "Timestamp": "April 1, 2021", "Headline": "සාධාරණය ඉටු කරන්න… මෘතදේහයක් සමග ජනතාව පාරට බසිති…", "News Content": "පසුගිය 30වනදා රිය අනතුරකින් ජීවිතක්ෂයට පත්වූ පුද්ගලයෙකුගේ මෘතදේහය සමග එම අනතුරු සිදුවූ ස්ථානය පැමිණි ගම්වාසීන් සහ මියගිය පුද්ගලයාගේ ඥාතීන් පොලිසිය අසාධාරණ ලෙස රිය අනතුරු සිදු කළ පුද්ගලයාට පක්ෂක්ග්‍රාහී ආකාරයෙන් කටයුතු කරන බව සඳහන් කමින් වහාම සාධාරණය ඉටුකරන ලෙස ඉල්ලා විරෝධතාවයක් ආරම්භ කර තිබේ. ත්‍රීකුණාමලය – නුවර ප්‍රධාන මාර්ගයේ කප්පලුතුරේ සර්ධාපුර ප්‍රදේශයේදී මෙම අනතුර සිදුව ඇති අතර එම මාර්ගයේ දකුණු පසින් යතුරු පැදියකින් ගමන් කරමින් සිටි අයෙකු එහි වම් පසින් පැමිණි මෝටර්ථයකින් යටකරගෙන ගොස් තිබේ. එම අනතුරෙන් එම පුද්ගලයා එම ස්ථානයේදීම ජීවිතක්ෂයට පත්ව ඇති අතර මෝටර් රථය පාරෙන් ඉවතට පැන ගස් දෙදක වැදී දැඩි අලාභහානි සිදුව ඇත. කෙසේ වෙතත් එහි ගමන් ගත් රියදුරා ඇප මත නිදහස් කර රිය පැදවූ පාර්ෂවයෙන් ලබාදුන්නේ යැයි පවසමින් පොලිසිය රුපියල් 25,000ක් මිය ගිය පුද්ගලයාගේ ඥාතීන්ට ලබාදී තිබේ. එහිදීද ප්‍රදේශවාසීන් සහ ඥාතීන් පවසා ඇත්තේ පොලිසිය අනතුර සිදු කළ තැනැත්තාගේ පාර්ශවය ගනිමින් අසාධාරණ ලෙසත් පක්ෂක්ග්‍රාහී ලෙසක් කටයුතු කන බවය. මේ වනවිටත් අනතුර සිදුවූ ස්ථානයට එම මියගිය පුද්ගලයාගේ දේහය රැගෙන විත් ප්‍රදේශවාසීන් සහ ඥාතීන් පොලිසියට විරුද්ධව විරෝධතාවයක නියැලෙමින් සිටිති. මෙම විරෝධතාවය හේතුවෙන් ත්‍රීකුණාමලය – නුවර ප්‍රධාන මාර්ගයේ දැඩි වාහන තදබදයක් හටගෙන ඇති අතර අවට පොලිස්ථානවලින් පොලිස් නිලධාරින්ද කැඳවා ඇත. ප්‍රදේශවාසීන් සහ මියගිය පුද්ගලයාගේ ඥාතීන් පවසන්නේ රිය අනතුර සිදුකළ පුද්ගලයා වහාම අත්අඩංගුවට ගත යුතු බවය. රටවටේ සිදුවන සියලුම රිය අනතුරු පිළිබඳ විස්තර පල කරන ඇක්සිඩන්ට් ෆස්ට් නැමති පොලිසිය විසින් මෙහෙයවන බව කියන ෆේස්බුක් පිටුවේ මෙම අනතුර පිලිබඳව තොරතුරු පල නොවීමද විශේෂත්වයකි.", "URL": "https://lankatruth.com/si/?p=114111", "Category": "පුවත්", "Parent URL": null}