{"Source": "Lankatruth", "Timestamp": "November 5, 2020", "Headline": "ඇමරිකානු ජනාධිපතිවරණ උණුසුම – ජෝ බයිඩ්න් ඉදිරියෙන්", "News Content": "ඇමරිකානු ජනාධිපතිවරණයේ දැනට ප්‍රකාශිත ප්‍රතිඵල අනුව ඩිමොක්‍රටික් පක්ෂ අපේක්ෂක ජෝ බයිඩ්න් ඉදිරියේ පසුවේ. ජෝ බයිඩ්න් මේ වනවිට ඡන්ද විද්‍යාල 264ක ජය තහවුරු කරගෙන තිබෙන අතර එය ප්‍රතිශතයක් ලෙස සියයට 50.3කි. ප්‍රතිවාදී අපේක්ෂක රිපබ්ලිකන් පක්ෂ අපේක්ෂක ඩොනල්ඩ් ට්‍රම්ප් ඡන්ද විද්‍යාල 214ක ජය තහවුරු කරගෙන තිබෙන අතර එය ප්‍රතිශතයක් ලෙස සියයට 48 කි. ඇමරිකාව ඡන්ද විද්‍යාල 538කට බෙදා වෙන්කර තිබෙන අතර ජනාධිපතිවරණයකින් ජය ගැනීමට අපේක්ෂකයෙකු විසින් ඡන්ද විද්‍යාල 270ක ජය තහවුරු කරගත යුතු ය. මෙවර ඇමරිකානු ජනාධිපතිවරණයේ ප්‍රභල අපේක්ෂකයන්ගේ වයස සම්බන්ධව විදෙස් මාධ්‍යන්හි විශේෂ කතාබහක් සිදුවිය. 78 හැවිරිදි ජෝ බයිඩ්න් ඇමරිකානු ජනාධිපතිවරයා ලෙස පත්වුවහොත්, ඔහු ඇමරිකාවේ ජනාධිපති ධුරය හොබවන වයස්ගතම ජනාධිපතිවරයා ලෙස ඉතිහාස ගතවේ. එමෙන්ම බලයේ සිටින ජනාධිපතිවරයෙකු පරදා ප්‍රතිවාදී අපේක්ෂකයෙකු ජය ලබන්නේ වසර 28කට පසුවය.", "URL": "https://lankatruth.com/si/?p=99447", "Category": "විදෙස් පුවත්", "Parent URL": null}