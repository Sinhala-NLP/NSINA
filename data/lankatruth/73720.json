{"Source": "Lankatruth", "Timestamp": "May 13, 2019", "Headline": "කුලියාපිටියට යලි ඇඳිරිනීතිය", "News Content": "කුලියාපිටිය, බිංගිරිය, දුම්මලසූරිය සහ හෙට්ටිපොල පොලිස් බල ප්‍රදේශවලට වහාම ක්‍රියාත්මක වන පරිදි පොලිස් ඇඳිරිනීතිය පනවා තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසා සිටියේ අද(13) සවස 2.00 සිට හෙට (14) උදෑසන 4.00 දක්වා එම ප්‍රදේශවල ඇඳරි නීතිය ක්‍රියාත්මක බවය. ඊයේ රාත්‍රියේ ඇතිවූ නොසන්සුන්කාරී තත්වයක් පාලනය කිරීම සඳහා ඉහත ප්‍රදේශවල පොලිස් ඇඳිරි නීතිය ක්‍රියාත්මක වූ අතර එය අද පෙරවරු 6.00න් අවසන් විය. කෙසේ වෙතත් නැවත එම ප්‍රදේශවල ඇඳරිනීතිය ක්‍රියාත්මක කර ඇත.", "URL": "https://lankatruth.com/si/?p=73720", "Category": "පුවත්", "Parent URL": null}