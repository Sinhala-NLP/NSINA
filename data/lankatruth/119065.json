{"Source": "Lankatruth", "Timestamp": "July 5, 2021", "Headline": "දක්ෂිණ අධිවේගයේ පස්කන්දක නායයාමක්", "News Content": "ඇතිවූ අධික වර්ෂාව හේතුවෙන් දක්ෂිණ අධිවේගී මාර්ගයේ කිලෝමීටර් 12.5 සීමාව ආසන්නයේ බද්දේගොඩ ප්‍රදේශයේ පස් කන්දක් නායයාමට ලක්ව තිබේ. මෙලෙස නායයාමට ලක්ව ඇත්තේ ගැලනිගම සහ කහතුඩුව අතර කොළඹ දෙසට ගමන් ගන්නා මාර්ගයේ වම්පස පස්කන්දකි. එම නාය යාමෙන් අධිවේගී මාර්ගයට අයත් පැති බැම්මකටද හානි සිදුවී ඇත. කෙසේ වෙතත් වාහන ගමනාගමනයට බාධාවක් වී නැති බවත් නායයාමට ලක්වූ පස් ඉවත් කිරීම සඳහා ආරක්ෂිත පියවරක් අනුගමනය කරමින් මාර්ග සංවර්ධන අධිකාරියේ සේවකයන් කටයුතු කරන බවත් මාර්ග සංවර්ධන අධිකාරිය පවසයි.", "URL": "https://lankatruth.com/si/?p=119065", "Category": "පුවත්", "Parent URL": null}