{"Source": "Lankatruth", "Timestamp": "May 15, 2019", "Headline": "වයඹට සහ ගම්පහට ඇඳිරි නීතිය", "News Content": "වයඹ පළාතට සහ ගම්පහ දිස්ත්‍රික්කයට අද(15) පස්වරු 7.00 සිට හෙට අළුයම 4.00 තෙක් පොලිස් ඇඳිරි නීතිය ක්‍රියාත්මක කිරීමට තීරණය කර ඇති බව පොලීසිය පවසයි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසා සිටියේ ගම්පහ පොලිස් කොට්ඨාශයේ ගම්පහ, මිනුවන්ගොඩ, දොම්පේ, ගණේමුල්ල, කිරිඳිවැල, මල්වතුහිරිපිටිය, මීරිගම, නිට්ටඹුව, පූගොඩ, වේයන්ගොඩ, වීරගුල, වැලිවේරිය, පල්ලෙවෙල සහ යක්කල යන පොලිස් වසම්වලට එම කාලය තුළ පොලිස් ඇඳිරි නීතිය ක්‍රියාත්මක බවය. වයඹ පළාත තුළ ඊයේ පස්වරු 6.00 සිට ක්‍රියාත්මක වූ ඇඳිරි නීතිය අද පෙරවරු 6.00න් අවසන් වූ අතර එය නැවත අද සවස 7.00 සිට යලි ක්‍රියාත්මක කර ඇත.", "URL": "https://lankatruth.com/si/?p=73845", "Category": "පුවත්", "Parent URL": null}