{"Source": "Lankatruth", "Timestamp": "July 19, 2020", "Headline": "මහජන සෞඛ්‍ය පරීක්ෂකවරු සියලුම බෝවන රෝග පාලනයෙන් ඉවතට", "News Content": "මහජන සෞඛ්‍ය පරීක්ෂකවරුන්ගේ කටයුතු මහජනතාවට පීඩාකාරීවන බවට සෞඛ්‍ය ඇමති පවිත්‍රා වන්නිආරච්චි මහත්මිය විසින් සිදුකර ඇති ප්‍රකාශයට විරෝධය පලකරමින් සය මහජන සෞඛ්‍ය පරීක්ෂකවරුන්ට නීතිමය රැකවරනය සහිත බලතල නොදීමට විරෝධය දක්වා ඔවුන් සියලුම බෝවන රෝග පාලන රාජකාරිවලින් ඉවත්වීමේ වෘත්තීය ක්‍රියාමාර්ගයක් ආරම්භ කර තිබේ. ඔවුන් මෙම කරුණු පදනම්කරගෙන පසුගිය (17) දහවල් සිට කොවිඩ්-19 පාලනයට අදාළ සියලු රාජකාරීවලින් ඉවත්වීමට තීරණය කළ නමුත් මෙතෙක් ඊට යහපත් ප්‍රතිචාරයක් නොලැබීම හේතුවෙන් මෙලෙස සිය වෘත්තීය ක්‍රියාමාර්ගය දීර්ඝ කර ඇත. ඔවුන් පවසන්නේ තම ඉල්ලිම්වලට යහපත් ප්‍රතිචාරයක් නොලැබෙන්නේ නම් වැඩවර්ජනයක් දක්වා තම ක්‍රියාමාර්ග පෙල ගස්වන බවයි.", "URL": "https://lankatruth.com/si/?p=94995", "Category": "පුවත්", "Parent URL": null}