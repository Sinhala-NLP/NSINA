{"Source": "Lankatruth", "Timestamp": "November 28, 2011", "Headline": "කාලගුණේ මුවහමට බලධාරීහු තඩිබාති", "News Content": "පසුගියදා දකුණුපළාතට බලපෑ දරුණු කුණාටුවෙන් අනතුරුව මහජන සුභසාදනයට අවශ්‍ය පියවර ගන්නවා වෙනුවට ආණ්ඩුවේ ඇමතිවරු කාළගුණවිද්‍යා දෙපාර්තමේනතුව පිට වරද පටවා බෙරීමට දක්වන උත්සාහය පිළිබදව ජනතාවගේ අප්‍රසාදය පලවේ. අපදා කළමණාකරන ඇමති මහින්ද අමරවීර මහතා මාධ්‍යෙවෙත ප්‍රකාශකර තිබුනේ කාළගුණවිද්‍යා දෙපාර්තමේනතුව කුනාටුව පිළිබද පූර්ව අනාවැකි පළනොකිරීම ගැන පරීක්ෂණයක් පවත්වන බවයි. ජනාධිපතිවරයාගේ හිතුවක්කාරී තීරණ මත දක්ෂිණ අධිවේගී මාර්ගය මීට මාස කිහිපයකට පෙර විවෘතකිරීමට දින නියම කර තිබී එය කල් දමා යලි විවෘත කිරීමට ආසන්නයේදී දකුණුපළාතට ස්වභාවික විපත් පැමිණීම පිළිබද ජනාධිපතිවරයාට දෝශාරෝපනය කිරීමේ තත්වයක් ඇතිවී තිබෙන බැවින් එය මගහරවා ගැනීමට සහ ජනතාවට සහන සැලසීමට අවශ්‍ය පියවර නොගෙන මගහැරයාමේ උපක්‍රමයක් වශයෙන් කාලගුණ විද්‍යා දෙපාර්තමෙන්තුව මුවහමක් කරගෙන ඇති බවට ජනතාව චෝදනා කරති. මේ අතර අම්පාර මඩකලපුව පොලොන්නරුව ඇතුළු දිස්ත්‍රික්ක ගණනාවක ගංවතුර ගැලීමෙන් පවුල් දහස් ගණනක් අනාතවී සිටිති. මේ සියලුදෙනාට අවහ්‍ය ආහාර පාණ ඇතුළු අත්‍යාවශ්‍ය සහන සැලසීමේ කටයුතු ආණ්ඩුව මගහැර ඇතිඅබව වාර්තාවේ.", "URL": "https://lankatruth.com/si/?p=368", "Category": "පුවත්", "Parent URL": null}