{"Source": "Lankatruth", "Timestamp": "March 2, 2023", "Headline": "ජනාධිපති මාධ්‍ය අංශයට එරෙහිව මැතිවරණ කොමිසෙමන් පොලිසියට පැමිණිල්ලක්", "News Content": "ජනාධිපති මාධ්‍ය අංශයේ සේවය කරන අයෙකු විසින් සමාජ මාධ්‍ය ඔස්සේ අසත්‍ය ප්‍රචාර පැතිරවීම සම්බන්ධයෙන් සොයා බලන්නැයි මැතිවරණ කොමිසම විසින් පොලිස් පරිගණක අපරාධ විමර්ශන කොට්ඨාසයට පැමිණිල්ලක් ඉදිරිපත් කර තිබේ. අදාළ පුද්ගලයා විසින් වට්ස්ඇප් ජාලය හරහා මැතිවරණ නීතිය උල්ලංඝනය වන ලෙස අසත්‍ය ප්‍රචාර පතුරුවා ඇතැයි මැතිවරණ කොමිසම විසින් ඉදිරිපත් කරන ලද ලිඛිත පැමිණිල්ලේ සඳහන් වේ. මැතිවරණ ප්‍රචණ්ඩ ක්‍රියා නිරීක්ෂණ මධ්‍යස්ථානය විසින් කළ පැමිණිල්ලක් පදනම්ව මැතිවරණ කොමිසමේ අතිරේක මැතිවරණ කොමසාරිස්වරයකු විසින් මෙම පැමිණිල්ල ගොණු කර ඇත.", "URL": "https://lankatruth.com/si/?p=145068", "Category": "පුවත්", "Parent URL": null}