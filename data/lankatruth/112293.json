{"Source": "Lankatruth", "Timestamp": "March 10, 2021", "Headline": "හිරුණිකා උසාවිය මග හරී. වරෙන්තු නිකුත් කරයි.", "News Content": "කළු පැහැති ඩිෆෙන්ඩර් රියකින් පැමිණ 2015 දෙසැම්බර් 21 දින තරුණයකු පැහැරගැනීමේ සිදුවීමට අදාළව අද (10) කොළඹ මහාධිකරණය හිටපු පාර්ලිමේන්තු මන්ත්‍රිනී හිරුණිකා ප්‍රේමචන්ද්‍රට වරෙන්තු නිකුත් කර තිබේ. පසුගිය පෙබරවාරි 26 වනදා මෙම නඩුව විභාගයට ගත් අවස්ථාවේ අද දිනය දක්වා නඩුව කල් තැබුනු අතර අද නඩුව කැඳවන අවස්ථාවේ ඇය උසාවියට පැමිණ සිටියේ නැත. එම චෝදනාවට අදාළව හිරුණිකා ප්‍රේමචන්ද්‍ර ඇතුළු අට දෙනකුට විරුද්ධව නඩු පවරා තිබුණු අතර එයින් හත් දෙනෙකුටම චෝදනා හතක් සඳහා අත්හිටවූ සිර දඬුවම් නියම කර ඇත.", "URL": "https://lankatruth.com/si/?p=112293", "Category": "පුවත්", "Parent URL": null}