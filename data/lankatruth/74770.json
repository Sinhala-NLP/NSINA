{"Source": "Lankatruth", "Timestamp": "May 29, 2019", "Headline": "ශ්‍රී ලංකාව සම්බන්ධව නිකුත්කර තිබූ අවධානම් නිවේදන ලිහිල් කරයි", "News Content": "අප්‍රේල් 21 බෝම්බ ප්‍රහාරයෙන් පසු ඉන්දියාව ඇතුළු රටවල් කිහිපයක් ශ්‍රී ලංකාවට පැමිණීම සම්බන්ධව නිකුත් කර තිබූ අවධානම්කාරී නිවේදන ලිහිල් කර ඇතැයි වාර්තා වේ. චීනය, ඉන්දියාව, ස්විස්ටර්ලන්තය, ජර්මනිය, ස්වීඩය ඇතුළු මෙරට සංචාරක සහ ව්‍යාපාරික ක්ෂේත්‍ර සඳහා බලපාන රටවල් කිහිපයක්ම අවධානම් නිවේදන ලිහිල් කිරීමට පියවර ගෙන ඇත. පාස්කු ඉරිදා ප්‍රහාරයෙන් පසු ලොව පුරා රටවල් ගණනාවක් එම රටවල වැසියන්ට අවධාරණය කර සිටියේ ශ්‍රී ලංකාව තුළ අනාරක්ෂිත තත්වයක් නිර්මාණය වී ඇති බවත් ශ්‍රී ලංකාවේ සංචාරය කිරීම ඇතුළු කටයුතු සම්බන්ධව අවධානම්කාරී වාතාවරණයක් උද්ගතව ඇති බවත් ය. මේ වනවිට තත්වය යහපත් අතට හැරී ඇති බැවින් නිකුත්කර තිබූ අවධානම් නිවේදන තරමක් ලිහිල් කිරීමට රටවල් ගණනාවක් පියවර ගෙන ඇත.", "URL": "https://lankatruth.com/si/?p=74770", "Category": "පුවත්", "Parent URL": null}