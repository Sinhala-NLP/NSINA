{"Source": "Lankatruth", "Timestamp": "April 30, 2021", "Headline": "ගිලන් රථ නොමැතිව දඹුල්ලේ කොරෝනා ආසාදිතයින් නිවෙස්වල", "News Content": "දඹුල්ල නගර සභා සහ දඹුල්ල ප්‍රාදේශීය සභා බල ප්‍රදේශයේවල කොවිඩ් – 19 ආසාදිත වූ පුද්ගලයන් 37 දෙනකු ප්‍රතිකාර මධ්‍යස්ථානවලට රැගෙන යාම සදහා ප්‍රවාහන පහසුකම් නොමැති කමින් ඔවුන්ට නිවෙස්වලට වි සිටින්නට සිදුව ඇති බව දඹුල්ල නගරාධිපති ජාලිය ඕපාත පවසයි. දඹුල්ල හින්මොරගොල්ල, දඹුලුගම, නවපාදෙණිය, ආදී ප්‍රදේශවල මෙන්ම නගර සභා බල ප්‍රදේශයෙන් පිට පුද්ගලයන් දෙදෙනකුද මෙලෙස දින දෙකක පමණ කාලයක සිට ප්‍රවාහන අපහසුතා නිසා ප්‍රතිකාර මධ්‍යස්ථානවලට රැගෙන යෑමට නොහැකිව සිටින බවද නගරාධිපතිවරයා කියා සිටියි. දඹුල්ල නාගරික මහජන සෞඛ්‍ය පරීක්ෂක ප්‍රියන්ත ද සිල්වා සඳහන් කරන්නේ ගිලන්රථ නොමැතිවීම නිසා මේ තත්ත්වය උදා වී ඇති බවය.", "URL": "https://lankatruth.com/si/?p=115715", "Category": "කොවිඩ් -19 (කොරෝනා ) පුවත්", "Parent URL": null}