{"Source": "Lankatruth", "Timestamp": "November 1, 2011", "Headline": "තවත් ඝාතනයක් පොලීසියට බැරවෙයි", "News Content": "ඉකුත් සැප්තැම්බර් මස 07 වැනිදා ග්‍රෑන්ඩ්පාස් ප්‍රදේශයේදී පොලීසිය සමග වෙඩි හුවමාරුවකදී මියගියේ යැයි පැවසුණු තරුණයාගේමරණය, පොලීසිය විසින් කොන්ත්‍රාත්තුවක් මත සිදු කරන ලද්දක් යැයි අපරාධ පරීක්ෂණ දෙපාර්තමේන්තුව පවසයි. කොළඹ මාලිගාවත්ත ප්‍රදේශයේ පදිංචි කරුවෙකු වූ මෙම තරුණයා පාතාල සාමාජිකයෙකු බවත් අවි ආයුධ ජාවාරමේ යෙදී සිටි අයෙකුබවත් ඉකුත් සැප්තැම්බර් මස 07 වැනිදා යතුරුපැදියකින් ගමන්ගත් මොහු පරීක්ෂා කරන විට ටී 56 වර්ගයේ ගිණි අවියකින් පොලීසියටවෙඩි තැබූ බවත් පෙරළා තබන ලද පොලිස් වෙඩි පහරින් ඔහු මිය ගිය බවත් පොලීසිය වාර්තා කර තිබිණි. අපරාධ පරීක්ෂණ දෙපාර්තමේන්තුව විසින් මෙම මරණය සම්බන්ධයෙන් සිදු කළ පරීක්ෂණ වාර්තාවට අනුව මෙම තරුණයා පාතාලසාමාජිකයෙකු නොවන බවත් කොළඹ මැනිං වෙළදපළ අසල වතුර බෝතල් හා බීම විකිණීම ජීවිකාව කරගත් තරුණයෙකු බවත්අනාවරණය වී ඇත. මෙම තරුණයා මියගොස් සිටි අවස්ථාවේදී ඔහුගේ අත් පිටුපසට සිටින සේ මාංචු දමා සිටි බැවින් මොහු පොලීසියට වෙඩි තැබුවේකෙසේද යන්න අපැහැදිලි බැවින් අපරාධ පරීක්ෂණ දෙපාර්තමේන්තුව විසින් වැඩිදුර පරීක්ෂණ ආරම්භ කළ අවස්ථාවේදී මෙම ඝාතනයහෙළිදරව් විය. මේ වන විට උතුරු කොළඹ දූෂණ මර්දන අංශයේ ස්ථානාධිපති උ.පො.ප. ශාන්ත ජයලත් ඇතුළු 10 දෙනෙකුගෙන් යුත් පොලිස්කණ්ඩායමක් සැකපිට අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත. හදිසිනීතිය යටතේ වසර ගණනාවක් පාලනය වූ නිසා පොලීසිය විසින් මෙවැනි ඝාතන සංස්කෘතියකට හුරුවීම පුදුමයට කරුණක්නොවන බව සමාජ විශ‍්ලේෂකයෝ පෙන්වා දෙති.", "URL": "https://lankatruth.com/si/?p=151", "Category": "පුවත්", "Parent URL": null}