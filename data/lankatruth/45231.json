{"Source": "Lankatruth", "Timestamp": "December 15, 2017", "Headline": "නේපාල කොමියුනිස්ට් පක්ෂය මහ මැතිවරණය ජය ගනී", "News Content": "නේපාල මහ මැතිවරණයේ ප්‍රතිඵල අනුව කොමියුනිස්ට් පක්ෂය ප්‍රමුඛ වාමාංශික සන්ධානය බහුතර බලය සහිත ජයග්‍රහණයක් අත්කර ගැනීමට සමත්ව තිබේ. මැතිවරණයේ ප්‍රකාශිත ප්‍රතිඵල අනුව සෘජුව තෝරා පත්කර ගන්නා මන්ත්‍රීවරුන් 165න් 116ක් ජයග්‍රහණය කිරීමට ඔවුන් සමත්ව සිටී. ඉන්දීය හිතවාදීපාලනයක් අනුගමනය කරමින් සිටි පාලක කොංග්‍රස් පක්ෂය මැතිවරණයෙන් දරුණු පරාජයක් අත්කර ගෙන ඇති අතර මීළඟ අග්‍රාමාත්‍යවරයා ලෙස කද්ගා ප්‍රසාද් ඕලි පත්වනු ඇති බවට අනුමාන කෙරේ. මැතිවරණය ජග්‍රහණය කිරීමෙන් පසුව අදහස් දක්වමින් වාමාංශික සන්ධානයේ නායකයින් ප්‍රකාශ කර ඇත්තේ තමන් ඉන්දීය විරෝධීහෝ චීන හිතවාදීපාලනයක් ගෙන යෑමට කිසිසේත් උත්සාහ නොකරන බවයි.", "URL": "https://lankatruth.com/si/?p=45231", "Category": "විදෙස් පුවත්", "Parent URL": null}