{"Source": "Lankatruth", "Timestamp": "February 28, 2021", "Headline": "ඊයේ වැඩිම ආසාදිතයින් රත්නපුරයෙන්", "News Content": "ඊයේ (27) දිනයේ වාර්තා වූ ආසාදිතයින් 460 දෙනා අතරින් වැඩිම ආසාදිතයින් සංඛ්‍යාවක් වාර්තා වන්නේ රත්නපු රදිස්ත්‍රික්කයෙනි. එම ප්‍රමාණය 62කි. පසුගිය කාලය පුරාම වැඩිම ආසාදිතයින් වාර්තා වූ කොළඹ දිස්ත්‍රික්කයෙන් ආසාදිතයන් 40කුත් ගම්පහ දිස්ත්‍රික්කයෙන් ආසාදිතයන් 51කුත් ලෙස වාර්තා වී තිබේ. ඊයේ දෙවෙනියට වැඩිම ආසාදිතයින් වාර්තා වී ඇත්තේ යාපනය දිස්ත්‍රික්කයෙනි. එම සංඛ්‍යාව 59යි. එමෙන්ම මහනුවර දිස්ත්‍රික්කයෙන් 50ක්, මාතර දිස්ත්‍රික්කයෙන් 35ක්, ගාල්ල දිස්ත්‍රික්කයෙන් 21ක්, අනුරාධපුර දිස්ත්‍රික්කයෙන් 18ක්, කුරුණෑගල දිස්ත්‍රික්කයෙන් 17ක් සහ මාතලේ දිස්ත්‍රික්කයෙන් 16ක් ඊයේ දිනයේ ආසාදිතයින් ලෙස හඳුනාගෙන තිබේ.", "URL": "https://lankatruth.com/si/?p=111642", "Category": "කොවිඩ් -19 (කොරෝනා ) පුවත්", "Parent URL": null}