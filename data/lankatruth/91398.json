{"Source": "Lankatruth", "Timestamp": "March 21, 2020", "Headline": "අනුරාධපුර බන්ධනාගාරයේ වෙඩි තැබීමෙන් දෙදෙනෙකු ජීවිතක්ෂයට – සිව්දෙනෙකුට තුවාලයි", "News Content": "(පස්වන සංස්කරණය – Video) අනුරාධපුර බන්ධනාගාරය තුළ සිදුවු වෙඩි තැබීමෙන් මේ වනවිට තවත් රැඳවියෙක් ජීවිතක්ෂයට පත්ව තිබේ. අද (21) දින සවස් කාලයේ අනුරාධපුර බන්ධනාගාරය තුළ රැඳී සිටි රැඳවියන් විසින් සිදුකරන ලද විරෝධතාවයක් හේතුවෙන් බන්ධනාගාර නිලධාරීන් විසින් එය පාලනය කිරීමට යෑමේ දී නොසන්සුන් තත්ත්වයක් හට‍ගෙන තිබේ. කිසිදු අයෙකු පැන ගොස් නැති බවත් ආරක්ෂාව තර කර ඇති බවත් ගින්න පාලනය කර ඇති බවත් වාර්තා වේ. ප්‍රතිකාර ලබන සිවුදෙනාගෙන් එක් අයෙකුට බරපතල බවද පැවසේ.   අනුරාධපුර බන්ධනාගාරයේ මීට සුළු මොහොතකට පෙර වෙඩිතැබීමක් සිදුව ඇති බව වාර්තා වේ. ඉන් 01 රැඳවියෙකු ජීවිතක්ෂයට පත්ව ඇති අතර තවත් රැඳවියන් සිවුදෙනෙකු රෝහල් ගතකර ඇත. එක් රැඳවියෙකු මේ වනවිට ශෛල්‍යකර්මයකට භාෂනය කරමින් සිටින බවද වාර්තා වේ. බන්ධනාගාරය තුළ රැඳවියන් අතර නොසන්සුන්තාවයක් ඇතිවී තිබේ. එය පාලනය කිරීම සඳහා බන්ධනාගාර නිලධාරීන්ගේ සහායට හමුදාව කැඳවා තිබේ. එහිදී තත්වය පාලනය කිරීම සඳහා හමුදා නිලධාරීන් විසින් වෙඩිතැබීම සිදු කර ඇත. එහිදි 05 දෙනෙකු තුවාල ලබා මෙලෙස එක් අයෙකු ජීවිතක්ෂයට පත්ව තිබේ. තත්වය පාලනය සදහා පොලීසිය සහ පොලිස් විශේෂ කාර්යබලකායද කැඳවා ඇති බව වාර්තා වේ. මේ වනවිට ගින්නක්ද හටගෙන ඇති බවත් එය පාලනය සඳහාගිනි නිවීමේ ඒකක බන්ධණාගාරය තුළට කැඳවා ඇති බවත් වාර්තා වේ. වැඩි විස්තර බලාපොරොත්තුවන්න…", "URL": "https://lankatruth.com/si/?p=91398", "Category": "පුවත්", "Parent URL": null}