{"Source": "Lankatruth", "Timestamp": "February 9, 2021", "Headline": "ඇමති ඩලස් දේශපාලනය උගන්වයි", "News Content": "ආණ්ඩුවේ දේශපාලනඥයින් සහ රජයේ නිලධාරීන් හට වෙන් වෙන්ව පැවරී ඇති කාර්යභාරය පිළිබඳ ඩලස් ඇමතිවරයා කරුණු පැහැදිලිකර දී තිබේ. කඹුරුපිටියේ පැවැති පොහොට්ටු පක්ෂයේ තරුණ හමුවක් අමතමින් ඔහු මෙම පැහැදිලි කිරීම කර ඇත. මෙහිදී “නමුත් දේශපාලනඥයා සිටිය යුත්තේ ප්‍රශ්නවලට පිළිතුරු සොයන්න නොවෙයි. ඒ වෙනුවෙන් තමයි නිලධාරීන් සහ ආයතන තිබෙන්නේ. දේශපාලනඥයන්ගේ වගකීම මෙන්ම යුතුකම විය යුත්තේ ප්‍රශ්න ඇතිකරන හේතු නැතිකිරීමයි” යනුවෙන් පවසා ඇත. එහෙත් ජනාධිපතිවරයා ගම සමග පිළිසඳර වැඩසටහනට එක්වෙමින් තමන් නිලධාරීන් හරහා ප්‍රශ්න හඳුනවා ගන්නවා වෙනුවට ඍජුවම ජනතාව අතරට ගොස් ප්‍රශ්න හඳුනාගෙන විසඳුම් ලබාදෙන බව ප්‍රකාශ කර තිබුණි.", "URL": "https://lankatruth.com/si/?p=110264", "Category": "පුවත්", "Parent URL": null}