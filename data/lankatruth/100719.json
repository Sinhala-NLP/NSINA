{"Source": "Lankatruth", "Timestamp": "November 19, 2020", "Headline": "ඩොලර් කෝටි 400කින් ලංකාව එක…", "News Content": "අගමැතිවරයා පසුගිය 12වනදා මෙම වසරට (2020) අදාළව ඉදිරිපත්කරන ලද අයවැය කතාව සම්බන්ධ නිල ලේඛනය දෝෂ ගණනාවකින් සමන්විත බව අනාවරණය වේ. එහි නිල මුද්‍රිත පිටපතේ 06වෙනි පිටුවේ මෙරට ඒකපුද්ගල ආදායම ඉහළ මැදි ආදායම් ලබන තත්වයට පත් නොවී එක තැන පල්වෙමින් පවතින බව දක්වා ඇත. මෙය එහි සඳහන් වන්නේ “ඉහළ මැදි ආදායම් රටක් වෙනුවට ඒකපුද්ගල ආදායම එක්සත් ජනපද ඩොලර් මිලියන 4000ක මට්ටමක එක තැන පල්වෙමින් පැවතුනා” යනුවෙනි.මෙය කෙතරම් වගකීම් විරහිතව සම්පාදනය කර තිබේද යන්න ඩොලර් මිලියන 4000ක් හෙවත් ඩෙලාර් කෝටි 400ක් වශයෙන් යොදා තිබීමෙන් පැහැදිලි වේ. මහ බැංකු වාර්තා අනුව ලංකාවේ ඒකපුද්ගල ආදායම ආසන්න වශයෙන් ඩොලර් 4000කි.", "URL": "https://lankatruth.com/si/?p=100719", "Category": "ආර්ථික පුවත්", "Parent URL": null}