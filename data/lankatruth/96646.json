{"Source": "Lankatruth", "Timestamp": "September 22, 2020", "Headline": "පූජිත්ගේ සාක්ෂි අහන්න මෛත්‍රී පාස්කු කොමිසමට පැමිණෙයි", "News Content": "හිටපු පොලිස්පති පූජිත් ජයසුන්දර මහතා අද (22) පාස්කු කොමිසම හමුවේ සාක්ෂි ලබාදීමට නියමිත අතර එහි සාක්ෂි සවන්දීම සඳහා හිටපු ජනාධිපති මෛත්‍රිපාල සිරිසේන මහතා අද උදෑසන පාස්කු කොමිසමට පැමිණ තිබේ. හිටපු ජනාධිපතිවරයා සම්බන්ධයෙන් මෙම කොමිසමේදී හිටපු ආරක්ෂික ලේකම් හේමසිරි ප්‍රනාන්දු මහතා ලබාදුන් සාක්ෂි වැරදි බවට හිටපු ජනාධිපතිවරයාගේ මාධ්‍ය ඒකකය මගින් නිවේදනයක්ද නිකුත් කර තිබෙන අතර හිටපු ජනාධිපතිවරයාගේ නීතීඥ වරයා කොමිසමට දන්වා ඇත්තේ තම සේවාදායකයා මේ වනවිට හිටපු ආරක්ෂක ලේකම්වරයා ලබාදුන් සාක්ෂි නිසා භීතියට පත්ව ඇති බවයි.", "URL": "https://lankatruth.com/si/?p=96646", "Category": "පුවත්", "Parent URL": null}