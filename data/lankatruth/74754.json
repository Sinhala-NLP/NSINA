{"Source": "Lankatruth", "Timestamp": "May 29, 2019", "Headline": "මුදල් අමාත්‍යාංශයේ ප්‍රවෘත්ති අධ්‍යක්ෂ මොහොමඩ් අලී අත්අඩංගුවට", "News Content": "මුදල් අමාත්‍යාංශයේ ප්‍රවෘත්ති අධ්‍යක්ෂ මොහොමඩ් අලී හසන් මහතා පොලිස් අත්අඩංගුවට පත්ව ඇත. මල්වාන ප්‍රදේශයේ ඔහුට අයත් නිවසේ තිබී බෝර 12 වර්ගයේ උණ්ඩ 93ක් සොයාගත් බවත් වැඩිදුර විමර්ශන සඳහා ඔහු අත්අඩංගුවට ගත් බවත් පොලිස් මධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. යුධ හමුදාව සහ පොලීසිය එක්ව සිදුකළ පරීක්ෂාවකදී මෙම උණ්ඩ තොගය සොයාගෙන ඇති අතර අත්අඩංගුවට ගත් සැකකරු බියගම පොලීසිය භාරයේ රඳවා ප්‍රශ්න කිරීම් සිදුකිරීමට නියමිතය.", "URL": "https://lankatruth.com/si/?p=74754", "Category": "පුවත්", "Parent URL": null}