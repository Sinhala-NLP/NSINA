{"Source": "Lankatruth", "Timestamp": "December 11, 2020", "Headline": "සුදර්ශනී ඉවත්වී ඇතිබව ගැසට් නිවේදනයෙන් කියයි…", "News Content": "අයවැය කාරක සභා විවාදය පැවැත්වෙන අතර ජනාධිපතිවරයා විසින් සිදු කළ අමාත්‍යාංශ විශයන් ඉවත්කිරීමට අදාළ ගැසට් නිවේදනය මේ වනවිට ප්‍රසිද්ධ කර ඇත. එයට අනුව බන්ධනාගාර ප්‍රතිසංස්කරණ හා සිරකරුවන් පුනරුත්ථාපන කටයුතු රාජ්‍ය අමාත්‍යවරිය ලෙස සිටි වෛද්‍ය සුදර්ශනී ප්‍රනාන්දු පුල්ලේ එම රාජ්‍ය අමාත්‍ය ධුරයෙන් ඉවත්වී ඇති බව දෙසැම්බර් 04 නිකුත් කර ඇති ගැසට් නිවේදනයේ සඳහන් වේ. “සිය රාජ්‍ය අමාත්‍ය ධුරයෙන් 2020 නොවැම්බර් 30 වන දින සිට ක්‍රියාත්මකවන පරිදි ඉවත් වී ඇති බව මෙයින් නිවේදනය කරනු ලැබේ.” යනුවෙන් සඳහන්ය. ජනාධිපති ලේකම් පී.බී ජයසුන්දරගේ අත්සනින් නිකුත් කරන ලද එම ගැසට් නිවේදනයේ එලෙස සඳහන් වුවද සත්‍යා වශ්‍යයෙන්ම සිදු කරන ලද්දේ නොවැම්බර් 29 වෙනි දින මහර බන්ධනාගාරයේ රැඳවුවන්ගේ උද්ගෝෂණයට වෙඩි තැබීමෙන් පසුව පාර්ලිමේන්තුවේ සිදු කරනු ලැබූ ප්‍රකාශයෙන් පසු වෛද්‍ය ප්‍රනාන්දුපුල්ලේ මහත්මිය වහාම ක්‍රියාත්මක වන පරිදි එම රාජ්‍ය අමාත්‍ය ධුරයෙන් ඉවත් කිරීමය. ඉන් පසුව ප්‍රාථමික සෞඛ්‍ය සේවා වසංගත රෝග හා කොවිඩ් රෝග පාලන කටයුතු නමින් රාජ්‍ය අමාත්‍ය ධුරයක් ඇති කර වෛද්‍ය ප්‍රනාන්දු පුල්ලේ මහත්මිය ඒ සඳහා ජනාධිපතිවරයා විසින් පත්කරනු ලැබීය. කෙසේ වෙතත් මේ දක්වා ඊට අදාළ ආයතන සම්බන්ධයෙන් ගැසට් නිවේදනයක් නිකුත් කර නැත.", "URL": "https://lankatruth.com/si/?p=103119", "Category": "පුවත්", "Parent URL": null}