{"Source": "Lankatruth", "Timestamp": "April 28, 2012", "Headline": "ආණ්ඩුවේ යකඩහොරු කවුද ?", "News Content": "තැපැල් දෙපාර්තමේන්තුවට අයත් රුපියල් ලක්‌ෂ 150 කට අධික තක්සේරු වටිනාකමින් යුතු පරණ යකඩ තොගයක් සංවිධානාත්මක පිරිසක් විසින් සොරකම්කරගෙන ඇත. මෙයට පෙර අවස්ථාවකදී ටෙලිකොම් සමාගමේ යකඩ ජාවාරමක් සම්බන්ධයෙන් ස්වාධීන රූපවාහිණියේ විධායක නිලධාරි‍යෙකුවන සුධර්මන් රදලියගොඩ මහතාට විරුද්ධව අධිකරණය වරෙන්තු නිකුත්කර තිබේ. ඔහු පසු ගිය මහා මැතිවරණයේදී ආණ්ඩුපක්ෂය වෙනුවෙන් කොළඹ දිස්ත්‍රික්කයේ මන්ත්‍රී ධූර අපේක්ෂකයෙක් විය. තැපැල් දෙපාර්තමේන්තුවේ මෙම යකඩ තොගය හමුවී ඇත්තේ මධ්‍යම තැපැල් හුවමාරු මධ්‍යස්ථානය කඩා ඉවත්කිරීමේදීය. එය ඩී.ආර්. විජේවර්ධණ මාවතේ පිහිටා තිබින. නෙළුම් කුළුණ ඉදිකිරීමට අවශ්‍ය භූමිය ලබාගැනීමට මධ්‍යම තැපැල් හුවමාරු ගොඩනැගිල්ල කඩා ඉවත් කෙරිණ. ආණ්ඩුව විසින් හදුන්වාදී තිබෙන කැසිනෝ වීදි අතරින් මුල්ම වීදිය ඩී.ආර්.විජේවර්ධන මාවතේ ආරම්භකෙරේ.", "URL": "https://lankatruth.com/si/?p=2169", "Category": "පුවත්", "Parent URL": null}