{"Source": "Lankatruth", "Timestamp": "September 23, 2017", "Headline": "පළාත් සභා ඡන්දය ජුනිවල", "News Content": "කොට්ඨාස හා සමානුපාතික යන මිශ්‍ර ක්‍රමය යටතේ පළාත් සභා මැතිවරණ පැවැත්වීම පිණිස සම්මත කරගත් පළාත් සභා මැතිවරණ සංශෝධන පනතට අනුව සීමා නීර්ණය සිදුකොය උතුරු මැද, නැගෙනහිර සහ සබරගමුව පළාත් සභාවල මැතිවරණ ලබන වසරේ ජුනි මාසයේදී පැවැත්වීමට හැතිවෙතැයි ගණන් බලා ඇත. එම පළාත් සභා තුනම එළැඹෙන සැප්තැම්බර් මාසයේ අග සහ ඔක්තොම්බර් මාසයේ කාල සීමාව අවසන්ව විසිරි යෑමට නියමිතය. එම ආයතන තුනෙහි මැතිවරණය පවත්වන තෙක් ආණ්ඩුක්‍රම ව්‍යවස්ථාවේ 13 වැනි සංශෝධනය අනුව පළාත් සභාවල බලය ආණ්ඩුකාරවරයාට පැවරෙයි. පළාත් සභාව විසිර ගියත් සභාපතිවරයාගේ තනතුර පමණක් මීළඟ මැතිවරණය තෙක් බල පැවැත්වෙයි. සම්මත කරගන්නා ලද පළාත් සභා මැතිවරණ සංශෝධන පනතෙහි සඳහන් වී ඇති ආකාරයට කොට්ඨාස ක්‍රමයට 50%ක් සහ සමානුපාතික ක්‍රමයට 50%ක් ලෙස නියෝජිතයන් පත් කළ යුතුය. කොට්ඨාස ක්‍රමය හරහා නියෝජිතයන් පත් කරගැනීම සඳහා කොට්ඨාස සීමා නිර්ණය කිරීමට පනත සම්මත වී සති දෙකක් ඇතුළත ජනාධිපතිවරයා විසින් සීමා නිර්ණය කමිටුවක් පත් කළ යුතු අතර කමිටු වාර්තාව බාරදිය යුතුය. ඉන් පසු මාස දෙකක් අභියාචනා සඳහා කාලය ලබාදිය යුතු අතර ඉන්පසුව සීමා නීර්ණය ගැසය් කළ යුතුය. එම කටයුතුත සඳහා උපරිම කාලයක් වැය කළත් ඡන්ද සංශෝධිත පනතේහි සඳහන් ආකාරයට මාර්තු මාසයේදී අභියාචනා ඇතුළු සීමානිර්නයට අදාළ මියලු කටයුතු අවසන් කළ යුතුය. ඉන් පසු සභිකධුර ගැසට් මගින් ප්‍රකාශයට පත් කිරීම ඇතුළු විෂයභාර අමාත්‍යවරයා විසින් සිදුකළ යුතු කටයුතු අවසන් කොට මැතිවරණය ප්‍රකාශ කිරීමට ඉඩ සැලසිය හැකිය. ඒ අනුව මැතිවරණ ප්‍රකාශ කිරිමට ඉඩ සැලසිය හැකිය. ඒ අනුව මැතිවරණ කොමිෂන් සබාවට ජුනි මාසයේදී පමණ මැතිවරණය පැවැත්වීමේ හැකියාව ඇතැයි වාර්තා වෙයි. එහෙත් ඉහත කටයුතු එම කාල රාමුවට පෙර සිදුවවහොත් ඊට පෙර මැතිවරණය පැවැත්වීමේ හැකියාව ලැබෙනු ඇත. මෙම පනතේ කාන්තා නියෝජනය 25%ක් ඇති කිරීම සඳහාද පහසුකම් සලසා ඇති අතර කොට්ඨාස ලැයිස්තුවකින් 1/6ක් සහ සමානුපාතික ලැයිස්තුයෙව් 50%ක් ලෙස අපේක්ෂකයින් ඉදිරිපත් කළ යුතු බවත් සෑම පළාත් සභාවකම 25%ක් කාන්තා නියෝජනයක් තහවුරු කිරීමටත් විධිවාධාන සලසා ඇත. එමෙන්ම මෙම උක්ත ක්‍රියාවලින් අවසන් වූ පසු එකම දිනයක මැතිවරණය පැවැත්වීමට පෙර සියළුම පළාත් සභාවල මහ ඇමතිවරු සහ සියළුම පක්ෂ එකඟතාවයකට පැමිණියහොත් පළාත් සභා ඡන්දය එකම දිනයක පැවැත්වීමටද හැකිය.", "URL": "https://lankatruth.com/si/?p=41392", "Category": "පුවත්", "Parent URL": null}