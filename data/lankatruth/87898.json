{"Source": "Lankatruth", "Timestamp": "December 24, 2019", "Headline": "චම්පික රණවකට ඇප", "News Content": "රක්ෂිත බන්ධනාගාරගත කර සිටි හිටපු අමාත්‍ය පාඨලී චම්පික රණවක මහතා රුපියල් ලක්ෂ 05ක ශරීර ඇප දෙකක් සහ රුපියල් 25,000ක මුදල් ඇපයක් මත මුදා හැරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද (24) නියෝග කර තිබේ. ඒ පසුගිය 18 වනදා අත්අඩංගුවට අද (24) දක්වා රක්ෂිත බන්ධනාගාර ගත කිරීමෙන් පසුවය. රාජගිරිය ප්‍රදේශයේ දී රිය අනතුරක් සිදුකිරිමේ සිද්ධියකට අළාව පාඨලී චම්පික මහතා අත්අඩංගුවට ගනු ලැබීය. එම රිය අනතුර සිදුවීමෙන් පසු පලා යාම, පොලිසියට සහ සාක්ෂිකරුවන්ට බලපෑම් කිරීම, අධිකරණය නොමගයැවීම ඇතුළු චෝදනා ඔහුට විරුද්ධව ගොනු කර ඇත.", "URL": "https://lankatruth.com/si/?p=87898", "Category": "පුවත්", "Parent URL": null}