{"Source": "Lankatruth", "Timestamp": "May 27, 2022", "Headline": "ගෝඨා හොඳටම කළ හැටි ලෝකයට කියා දෙයි", "News Content": "ශ්‍රී ලංකාව ආසියාවේ පැරණිම ප්‍රජාතන්ත්‍රවාදී රටක් බවත් එය ආරක්ෂා කිරීමට තමන් කැපවී සිටින බවත් ජාත්‍යන්තර සම්මන්ත්‍රණ අමතා ගෝඨාභය රාජපක්ෂ ප්‍රකාශ කරන අතර රට තුළ දැඩි දේශපාලන අර්බුදයක් පවතින අවස්ථාවේ පවා හොර රහසේ අගමැතිවරයෙකු පත්කර කැබිනට් මණ්ඩලයක් පත් කරමින් සිටී. අද (27) වනවිටත් කැබිනට් මණ්ඩලයට තවත් ඇමතිවරුන් පත් කිරීමට සැලසුම් කර ඇත. ගෝඨාභය රාජපක්ෂට ජනාධිපති ධුරයෙන් ඉල්ලා අස්වෙන ලෙස රට පුරා දැඩි උද්ඝෝෂණ මතුවී තිබියදී කිසිවෙකුටත් නොදන්වා හොර රහසේම අගමැති ධුරයට රනිල් වික්‍රමසිංහ පත් කිරීමෙන් පසුව මේ ලෙස කැබිනට් ඇමතිවරුන් පත් කරමින් සිටී.  ජපානයේ ටෝකියෝහි පැවැත්වෙන ආසියාවේ අනාගතය පිළිබඳව ජාත්‍යන්තර සමුළුවට වීඩියෝ තාක්ෂණය ඔස්සේ 26 වෙනිදා ගෝඨාභය රාජපක්ෂ විසින් අමතනු ලැබීය. එහිදී “ශ්‍රී ලංකාව ආසියාවේ පැරණිතම ප්‍රජාතන්ත්‍රවාදී රාජ්‍යයක්. අපගේ වර්තමාන ආර්ථික අර්බුදයට විසඳුම් අපගේ ජාතියේ ප්‍රජාතන්ත්‍රවාදී රාමුව හරහා ක්‍රියාත්මකවීම ඉතාම වැදගත්.” යනාදී වශයෙන් ප්‍රකාශ කර තිබේ.", "URL": "https://lankatruth.com/si/?p=134869", "Category": "පුවත්", "Parent URL": null}