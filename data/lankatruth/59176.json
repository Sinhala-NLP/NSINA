{"Source": "Lankatruth", "Timestamp": "September 11, 2018", "Headline": "අලි මිනිස් ගැටුම විසඳීමට ආණ්ඩුව ගත් තීරණ වහා ක්‍රියාත්මක කරණු", "News Content": "වනජීවී ඇමතිවරයාගේ ප්‍රධානත්වයෙන් ජනතා සහභාගිත්වයෙන් පසුගියදා පැවති රැස්වීමේදී අලි මිනිස් ගැටුම විසඳීමට ගනු ලැබූ තීරණ ක්‍රියාත්මක කරණ ලෙස ආණ්ඩුවට බලකරන විරෝධතාවයක් සහ රැලියක් අද (11) කුරුණෑගල පොල්පිතිගමදී පවත්වන ලදී. සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතාගේ නායකත්වයෙන් සහ විවිධ දේශපාලන පක්ෂ නියෝජිතයන්ගේ සහභාගිත්වයෙන් පැවති මෙම රැලිය සඳහා විශාල ජනසහභාගිත්වක් දක්නට ලැබිණි. කහල්ල රක්ෂිතය ආශ්‍රිතව උද්ගතව ඇති අලි මිනිස් ගැටුම නිරාකරණය කිරීමට අදාළව පරිසරවේදීන් ඇතුළු ක්ෂේත්‍රයේ ප්‍රවීනයින් සහ ප්‍රදේශයේ ජනතාවගේ අදහස් අනුව සකස් කළ විසඳුම් ඇතුළත් වාර්තාව පසුගිය 11වනදා වනජීවී අමාත්‍යවරයාට එම ගම් ප්‍රදේශයේදීම බාදුන් අතර ඉන් පසුදින එනම් 12වනදා එම වාර්තාව රජයේ වාර්තාවක් ලෙස සලකා ක්‍රියාත්කම කිරීමට කුරුණෑගල දිස්ත්‍රික්කයේ සියළුම දේශපාලඥයින් සහ රාජ්‍ය නිලධාරීන්ගේද එකඟත්වය මත වනජීවී අමාත්‍ය සරත් ෆොන්සේකා මහතා විසින් තීරණය කරන ලදී. එම වාර්තාව අමාත්‍යවරයා වෙත භාර දී අදට මාසයක් ගතවන අතර මෙතෙක් එම වාර්තාව ක්‍රියාත්මකවීමක් දක්නය නැත. මේ හේතුවෙන් අද දින මෙම ජනතාව නැවතත් මෙසේ විරෝධතා රැලියක් සංවිධානය කරන ලදී.", "URL": "https://lankatruth.com/si/?p=59176", "Category": "පුවත්", "Parent URL": null}