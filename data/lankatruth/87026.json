{"Source": "Lankatruth", "Timestamp": "December 10, 2019", "Headline": "බණ්ඩාරවෙළ මධ්‍ය මහා විද්‍යාලයේ අ.පො.ස. සාමාන්‍ය පෙළ ගණිතය ප්‍රශ්න පත්‍ර අඩුවීම ගැන පරීක්ෂණයක්", "News Content": "අ.පො.ස. සාමාන්‍ය පෙළ විභාගයේ ගණිතය ප්‍රශ්න පත්‍රයේ දෙවැනි කොටස, බණ්ඩාරවෙල මධ්‍ය මහා විද්‍යාලයේ ස්ථාපිත විභාග මධ්‍යස්ථානයට අඩුවෙන් ලබාදීම සම්බන්ධව විභාග දෙපාර්තමේන්තුව පරීක්ෂණයක් ආරම්භකර තිබේ. ඊයේ(09) දිනයේ පැවති ගණිතය විභාග කටයුතු අතරතුරදී විභාග අපේක්ෂකයන් සහ කාර්ය මණ්ඩලය මෙම ගැටලුවට මුහුණදුන් අතර නැවත ප්‍රශ්න පත්‍ර පැමිණෙන තුරු විභාග කටයුතු පැය එක හමාරකට වැඩි කාලයක් අත්හිටුවා තිබිණි. විභාග ප්‍රශ්න පත්‍ර නැවත ගෙන්වීමෙන් අනතුරුව සිසුන්ට නියමිත වේලාව ලබාදී ඇති බවත් නියමිත ප්‍රමාණයට ප්‍රශ්න පත්‍ර නොලැබීම සම්බන්ධව කඩිනම් පරීක්ෂණයක් සිදුකරන බවත් විභාග දෙපාර්තමේන්තුව පවසයි. පසුගිය 2 වැනිදා සාමාන්‍ය පෙළ විභාගය ආරම්භ වූ අතර එය ලබන 12 වැනිදායින් අවසන්වීමට නියමිත ය.", "URL": "https://lankatruth.com/si/?p=87026", "Category": "පුවත්", "Parent URL": null}