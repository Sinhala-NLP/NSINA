{"Source": "Lankatruth", "Timestamp": "July 24, 2019", "Headline": "තලෙයිමන්නාරම් මුහුදේ පාවෙමින් තිබූ බීඩි කොළ කිලෝ 717ක් අත්අඩංගුවට", "News Content": "තලෙයිමන්නාරම – වැලිපර මුහුදේ පාවෙමින් තිබූ බීඩි කොළ කිලෝග්‍රෑම් 717යි ග්‍රෑම් 82ක් නාවික හමුදා භාරයට පත්ව තිබේ. උතුරුමැද නාවික විධානයට අයත් නාවික හමුදා නිලධාරීන් පිරිසක් සිදුකළ විමර්ශනයකදී මෙම බීඩි කොළ තොගය සොයාගෙන ඇති අතර බීඩි කොළ තොගය පාර්සල් 82ක අසුරා මුහුදේ පාවෙමින් තිබියදී ඊයේ(23) අත්අඩංගුවට ගත් බව නාවික හමුදාව සඳහන් කරයි. සිද්ධිය සම්බන්ධ වැඩිදුර විමර්ශන යාපනය රේගු කාර්යාලය වෙත භාරදී ඇත. මෙම වසරේ ගතවූ කාලය තුළ නීති විරෝධීව මෙරටට රැගෙන ඒමට උත්සාහ කළ බීඩි කොළ කිලෝ 24,500කට අධික ප්‍රමාණයක් මේ වනවිට නාවික හමුදාව විසින් අත්අඩංගුවට ගෙන ඇතැයි වාර්තා වේ.", "URL": "https://lankatruth.com/si/?p=78053", "Category": "පුවත්", "Parent URL": null}