{"Source": "Lankatruth", "Timestamp": "March 6, 2021", "Headline": "සීගිරියේ ඉඩම් කොල්ලයට ග්‍රාමසේවක බිලි", "News Content": "දඹුල්ල, සිගිරිය ප්‍රදේශයේ වටිනා ඉඩම් ක්‍රිකට් ක්‍රිඩකයකු විසින් මිලදි ගනු ලැබීමේ සිද්ධිය හෙළිවීමත් සමග මේ වනවිට එම ප්‍රදේශයේ ග්‍රාමනිලධාරීවරයාගේ වැඩ තහනමට ලක්කර ඇති බව වාර්තා වේ. ඊයේ (05) දිනයේ පැවති මාතලේ දිස්ත්‍රික් සම්බන්ධීකරණ කමිටු රැස්විමේදී මේ සිද්ධිය සම්බන්ධයෙන් වහාම පරික්ෂණ සිදු කරන ලෙසත්, මේ වන විට ලබාදි ඇති ඔප්පු අවලංගු කිරිමට කටයුතු කරන ලෙස මධ්‍යම පළාත් ආණ්ඩුකාර, නිතිඥ ලලිත් යු ගමගේ මහතා අදාළ නිලධාරීන්ට දැනුම් දී තිබේ. ආණ්ඩුකාරවරයා වැඩිදුරටත් එහිදී පවසා ඇත්තේ මෙම ඉඩම් කොල්ලය සිදු කිරීමට සම්බන්ධ ග්‍රමානිලධාරීවරයාගේ දරුවකු මහනුවර ප්‍රදේශයේ උසස් පාසලකට ඇතුළත් කිරීමට එම ක්‍රිකට් ක්‍රීඩකයා මැදිහත් වී ඇති බවයි. මේ පිළිබඳව වහාම සොයා බලා අදාළ ඉඩම්වල ඔප්පු අවලංගු කිරීමට කටයුතු කරන ලෙස ආණ්ඩුකාරවරයා දැනුම් දී තිබේ.", "URL": "https://lankatruth.com/si/?p=112090", "Category": "පුවත්", "Parent URL": null}