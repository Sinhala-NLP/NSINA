{"Source": "Lankatruth", "Timestamp": "December 23, 2022", "Headline": "අමාත්‍යංශ විෂය පථ වෙනස් කරමින් නව ගැසට්ටුවක්", "News Content": "අමාත්‍යංශ කිහිපයක විෂය පථ සංශෝධනය කරමින් ජනාධිපති රනිල් වික්‍රමසිංහ විසින් ඊයේ (22) සිට ක්‍රියාත්මක වන පරිදි අතිවිශේෂ ගැසට් පත්‍රයක් නිකුත් කරනු ලැබ තිබේ. ඒ අනුව ආරක්ෂක, කාන්තා ළමා කටයුතු හා සමාජ සවිබලගැන්වීම්, අධ්‍යාපන, වෙළෙඳ, වාණිජ හා ආහාර සුරක්ෂිතතා යන අමාත්‍යංශවල ආයතන කිහිපයක් ඒවායේ විෂය පථවලින් ඉවත් කිරීමට කටයුතු කර ඇත. එම අමාත්‍යාංශවලින් ඉවත් කරන ලද අදාළ ආයතන රාජ්‍ය පරිපාලන, ස්වදේශ කටයුතු, පළාත් සභා හා පළාත්පාලන, සෞඛ්‍ය, කෘෂිකර්ම, කර්මාන්ත යන අමාත්‍යංශවලට ඇතුළත් කිරීමට එමගින් පියවර ගෙන තිබේ.", "URL": "https://lankatruth.com/si/?p=143138", "Category": "පුවත්", "Parent URL": null}