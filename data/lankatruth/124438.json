{"Source": "Lankatruth", "Timestamp": "October 11, 2021", "Headline": "පැන්ඩෝරා පත්‍රිකාවල නැති තොරතුරු – 02", "News Content": "පැන්ඩෝරා පත්‍රිකාවල සඳහන් තොරතුරුවල නොමැති මූල්‍ය අමාරාධ සම්බන්ධයෙන් තොරතුරු රැසක් කෝප් කමිටු වාර්තාවල ඇතුළත්ව තිබේ. ඩ්ව් ගුණසේකර සභාපතිත්වය දැරූ එම කමිටුව විසින් 2011 දෙසැම්බර් පළවෙනි දින ඉදිරිපත් කළ වාර්තාවක රුපියල් මිලියන 43,88ක් වූ මුදලක් අවභාවිතා කර ඇති ආකාරය ඉතා පැහැදිලිව දැක්වේ. එවකට ආර්ථික සංවර්ධන ඇමතිව සිටි බැසිල් රාජපක්ෂ යටතේ පැවති දක්ෂින සංවර්ධන අධිකාරියේ මුදල් මෙලෙස යොදවා ඇත. කෝප් වාර්තාවේ දැක්වෙන්නේ “ප්‍රාග්ධන ව්‍යාපාරයක ආයෝජනය කළ රුපියල් මිලියන 43,888ක මුදල සඳහා ලාභාංශ ලැබී නැත” යනුවෙනි. මෙයින් පැහැදිලි වන්නේ එක් ව්‍යාපාරයක දක්ෂිණ සංවර්ධන අධිකාරියට අයත් මේ සා විශාල මුදලක් ආයෝජනය කර තිබෙන බවය. එයට කිසිදු ලාභාංශයක් ලැබී නැති බවය.", "URL": "https://lankatruth.com/si/?p=124438", "Category": "ආර්ථික පුවත්", "Parent URL": null}