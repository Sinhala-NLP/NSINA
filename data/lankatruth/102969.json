{"Source": "Lankatruth", "Timestamp": "December 10, 2020", "Headline": "මහරදී ඝාතනය වූ රැඳවියන් තිදෙනෙක් තවම හඳුනාගෙන නෑ", "News Content": "පසුගියදා මහර බන්ධනාගාරයේ ඇතිවූ ගැටුමෙන් ඝාතනයට ලක්වු රැදවියන් තිදෙනෙකුගේ අනන්‍යතාවය මේ දක්වා හඳුනාගැනීමට‌ අපොහොසත් වී ඇති බව වාර්තා වේ. මෙම ගැටුමෙන් රැඳවියන් 11 දෙනෙකු ඝාතනයට ලක්විය. මීට පෙර ඝාතනය වූවන්ගෙන් 08 දෙනෙකුගේ අනන්‍යතාවය මේ වන විට සොයාගෙන ඇතැයි පොලිස් මාධ්‍ය ප‍්‍රකාශකවරයා පවසයි. බන්ධනාගාර ගැටුමෙන් ඝාතනයට ලක්වූරැඳවියන්ගේ පශ්චාත් මරණ පරීක්ෂණ පවත්වන තුරු ඒ දේහයන් පිළිබඳව අවසන් කටයුතු සිදු නොකරන ලෙස ශ්‍රී ලංකා මානව හිමිකම් කොමිසම මීට පෙර දන්වා තිබේ.", "URL": "https://lankatruth.com/si/?p=102969", "Category": "පුවත්", "Parent URL": null}