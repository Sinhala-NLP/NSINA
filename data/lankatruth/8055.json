{"Source": "Lankatruth", "Timestamp": "August 22, 2013", "Headline": "ජවිපෙ නායකයා චීනයේ පාසලක", "News Content": "දකුණු ආසියාවේ සමාජවාදී පක්ෂ සඳහා සංවිධානය කරන ලද චීනයේ පැවැත්වෙන ඉහළ පෙළේ ජාත්‍යන්තර සමුළුවකට සහභාගීවීමට චීනය බලා ගිය ජ. වි. පෙ. නායක සෝමවංශ අමරසිංහ සහ මධ්‍යම කාරක සභික වෛද්‍ය එච්. පී. ධම්මික ඇතුළු දකුණු ආසියානු වාමාංශික පක්ෂ නායකයෝ ඊයේ (21) දින චීනයේ ක්වාදොන් ප‍්‍රාන්තයේ චීන කොමියුනිස්ට් පක්ෂයේ පාසලක් නැරඹීමට ගොස් තිබේ. දකුණු ආසියාවේ සමාජවාදී පක්ෂ සඳහා සංවිධානය කරන ලද චීනයේ පැවැත්වෙන ඉහළ පෙළේ ජාත්‍යන්තර සමුළුවකට සහභාගීවීමට චීනය බලා ගිය ජ. වි. පෙ. නායක සෝමවංශ අමරසිංහ සහ මධ්‍යම කාරක සභික වෛද්‍ය එච්. පී. ධම්මික ඇතුළු දකුණු ආසියානු වාමාංශික පක්ෂ නායකයෝ ඊයේ (21) දින චීනයේ ක්වාදොන් ප‍්‍රාන්තයේ චීන කොමියුනිස්ට් පක්ෂයේ පාසලක් නැරඹීමට ගොස් තිබේ. එහිදී පක්ෂ පාසලේ ලේකම්වරයා ඇතුලු කමිටු සාමාජිකයින් හමු වී සාකච්ඡා කර තිබේ.  මේ අතර එහි පැවැති සම්මන්ත‍්‍රණයක් සඳහා පක්ෂ නායකයෝ සහභාගී වීතිබේ. එම සම්මන්ත‍්‍රණයේදී චීන ජනතාවට රජය මගින් සිදුකරන සමාජ සංරක්ෂණය පිළිබඳ සාකච්ඡා කර තිබේ. විශේෂයෙන් ළමුන්ට, ගර්භනී කාන්තාවන්ට, වැඩිහිටියන්ට, වැඩකරන ජනතාවට චීන රජය මගින් සිදුකරන සමාජ සංරක්ෂණ සහ සමාජ සුභසාධන වැඩසටහන් පිළිබඳ මෙම සම්මන්ත‍්‍රණයේදී වැඩි අවධානයක් යොමු කර ඇති බව වාර්තා වේ. මෙම වැඩසටහන 2013 අගොස්තු 20 දින සිට අගෝස්තු 30 දින දක්වා දින 10ක් නොකඩවා ක‍්‍රියාවට නැගේ. ඉහත සඳහන් ජාත්‍යන්තර සමු`ඵවට ඉන්දියාව, බංගලාදේශය, නේපාලය යන රටවල්ද සහභාගී වේ.", "URL": "https://lankatruth.com/si/?p=8055", "Category": "පුවත්", "Parent URL": null}