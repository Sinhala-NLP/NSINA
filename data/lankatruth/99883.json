{"Source": "Lankatruth", "Timestamp": "November 12, 2020", "Headline": "අගමැතිවරයා කැට තියලා වතුකම්කරුවන්ට දෙනවා කිව්ව 1,000 කෝ….", "News Content": "මහින්ද රාජපක්ෂ අගමැතිවරයාම දුන් පොරොන්දුවක් ඔහු විසින්ම ඉදිරිපත් කරන ලබන අයවැය ලේඛනයට ඇතුළත් නොකිරීම ඉතිහාසයේ සරදමක් යැයි ජාතික ජන බලවේගයේ පාර්ලිමේන්තු මන්ත්‍රී විජිත හේරත් මහතා පවසයි. 2020 වසර සඳහා වන අය-වැය විසර්ජන පනත් කෙටුම්පත අද (12) අග්‍රාමාත්‍ය මහින්ද රාජපක්ෂ ‍මහතා විසින් පාර්ලිමේන්තුවට ඉදිරිපත් කිරීමෙන් පසුව ඇරඹි විවාදයේදී අදහස් පළකරමින් මන්ත්‍රීවරයා මේ බව පැවසීය. එහිදීමන්ත්‍රීවරයා වැඩිදුරටත් අදහස් දක්මින් ”අගමැතිතුමා මුදල් ඇමතිවරයා විදියට අයවැය ඉදිරිපත් කරද්දි එතුමාම මේ පාර්ලිමේන්තුවේදී සහතික වුණා, පොරොන්දු වුණා, අපි පුන පුනා නැවත ප්‍රශ්නය එතුමාගෙන් ඇහුවා මේ රටේ වතු කම්කරුවන්ගේ දෛනික වැටුප රුපියල් 1000 දීමනවා ලබ දෙන්න කටයතු කරනවාද කියලා. මොකක්ද ප්‍රතිපත්තිමය තීරණය කියලා. අගමැතිතුමා සහතික වුණා කැට තියල මාර්තු මාසේ 01 වෙනිදා ඉදලා ගෙවනවා කියලා. දැන් නොවැම්බර් මාසේ අවසන් වෙන්නත් ඇවිල්ලා. 2020 මුදල් වෙන් කරලා තියෙනවා. වතුකම්කරුවන් ගැන සඳහනක්වත් නැහැ. මුදල් වෙන්කිරීමකුත් නැහැ. හරි පැහැදිලියි වතුකම්කරු ජනතාව රවට්ටලා තියෙන්නේ. ගරු අගමැතිතුමා මේ පාර්ලිමේන්තුවේ දීපු පොරොන්දුව එතුමා විසින්ම කඩලා තියෙනවා. ඉතිහාසයේ සරදමකට එතුමාටම සිද්ධ වුණා මේ අයවැය ඉදිරිපත් කරන්න. අඩුම තරමේ තමන්ගේ වචනයෙන්ම දීපු පොරොන්දුව නිසාවත් ඒ ගැන මැදිහත් වෙලා වතුකම්කරුවන් වෙනුවෙන් ඒ මුදල් වෙන් කරන්න. වතු කම්කරුවෝ ගැන වැටුප් ගැන වචනයක්වත් සඳහනක් නැහැ. පැහැදිලිව එදත් කරේ මැතිවරණය ආසන්නයේදීවතුකම්කරුවෝ ටික රවට්ටලා තමන්ට අවශ්‍ය ඡන්ද ටික අරගත්ත එක.” යැයි පැවසීය.", "URL": "https://lankatruth.com/si/?p=99883", "Category": "පුවත්", "Parent URL": null}