{"Source": "Lankatruth", "Timestamp": "July 25, 2021", "Headline": "බ්‍රිතාන්‍ය ශ්‍රී ලංකා තානාපති කාර්යාලය ඉදිරිපිට රාජපක්ෂ විරෝධයෙන් ගිගුම්දෙයි…", "News Content": "ජාතික ජන බලවේගය එක්සත් රාජධානි ශාඛාව විසින් පසුගිය සිකුරාදා පස්වරුවේ බ්‍රිතාන්‍ය ශ්‍රී ලංකා තානාපති කාර්යාලය ඉදිරිපිට ශ්‍රී ලංකාවේ රාජපක්ෂ ආණ්ඩුවට එරෙහිව උද්ඝෝෂණයක් සංවිධානය කර තිබිණි. උද්ඝෝෂනය අවසානයේ තානාපති කාර්යාලයට අදාල ඉල්ලීම් සහිත සංදේශයක්ද භාරදී ඇත. මෙහිදීඇතුවී සිද්ධියක් සම්බන්ධයෙන් පැහැදිලි කළ උද්ඝෝෂණයේ සංවිධායකවරයෙකු සඳහන් කර සිටියේ එල්ටීටීර් කොඩි සහ බැනර් ප්‍රදර්ශනය කරමින් බෙදුම්වාදී සටන්පාට කියමින් එතැන සිටි ලන්ඩන් එල්ටිටීඊ හිතවාදීන් පිරිසක් ජාතික ජන බල වේගයේ උද්ඝෝෂනය ආරම්භ කිරීමට බාධාකළ නමුත් පසුව පොලීසිය මැදිහත් වී ඔවුන් ඉවත් කළ බවය. කොටි ක්‍රියාකාරීන් මෙලෙස ආණ්ඩුවට විරුද්දව වෙනත් අය කරන උද්ඝෝෂණවලට මැදිහත්වී ඒවා අවුල් කිරීමට උත්සාහ කරද්දී බ්‍රිතාන්‍යයේ සිටින ආණ්ඩු හිතවාදී පොහොට්ටු ක්‍රියාකාරීන් එදිනම ජාතික ජනබලවේගයේ උද්ඝෝෂණය බෙදුම්වාදීන්ගේ උද්ඝෝෂනය සමග ගැටගසා ප්‍රවෘත්ති නිර්මාණයය කිරීමට උත්සාහ කළ බවත් තවත් පැත්තකින් මෙහි සිටින සමහර වාමාංශික යැයි කියාගන්නා පිරිස් ජාතික ජන බලවේගය බෙදුම්වාදීන් සමග එකට එකතු වී උද්ඝෝෂනය නොකිරීම වැරදි බවට ප්‍රචාරය කරමින් සිටින බවත් ඔවුන් සියලු දෙනාම සැලසුම් සහගතව ආණ්ඩුවේ උවමනාවට වැඩ කරනවාදැයි සාධාරන සැකයක් ඇතිව තිබෙව බවත් ඔහු වැඩිදුරටත් පැවසීය.", "URL": "https://lankatruth.com/si/?p=120225", "Category": "පුවත්", "Parent URL": null}