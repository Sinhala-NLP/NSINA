{"Source": "Lankatruth", "Timestamp": "November 17, 2020", "Headline": "ඊයේත් වැඩිම ආසාදිතයින් කොළඹින්", "News Content": "ඊයේ (16) දිනයේ මෙරටින් වාර්තා වී ඇති කොවිඩ් – 19 ආසාදිතයින් 387දෙනා අතරින්ද වැඩිම පිරිසක් වාර්තා වන්නේ කොළඹ දිස්ත්‍රික්කයෙනි. එම ගණන 231ක් බව කොවිඩ් – 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කරයි. ඒ අනුව කොවිඩ් දෙවන රැල්ල ආරම්භ වූ, පසුගිය ඔක්තෝබර් 03 වන දින සිට අද (17) දක්වා කාලය තුළ කොළඹ දිස්ත්‍රික්කයෙන් වාර්තා වී ඇති සමස්ත ආසාදිතයින් ගණන 5,923ක් දක්වා ඉහළ ගොස් තිබේ. ඊට අමතරව ගම්පහ දිස්ත්‍රික්කයෙන් ආසාදිතයින් 42නෙකු හා කළුතරින් ආසාදිතයින් 20 දෙනෙකු ලෙසද ඊයේ වාර්තා වී ඇත. මේ අතර, පොලිස් දෙපාර්තමේන්තුවේ නව ආසාදිතයින් 08 දෙනෙකු පොලිස් විශේෂ කාර්ය බලකායෙන් ආසාදිතයින් 05 දෙනෙකු, බෝගම්බර බන්ධනාගාරයෙන් ආසාදිතයින් 51 දෙනෙකු හා වැලිකඩ බන්ධනාගාරයෙන් එක් ආසාදිතයෙක්ද ඊයේ දිනයේ වාර්තා වී තිබේ. එමෙන්ම පසුගිය ඔක්තෝබර් 03 වන දින සිට අද (17) දක්වා කාලය තුළ ගම්පහ දිස්ත්‍රික්කයෙන් 5,050ක්, කළුතර දිස්ත්‍රික්කයෙන් 613ක්, කුරුණෑගල දිස්ත්‍රික්කයෙන් 248ක්, මහනුවර දිස්ත්‍රික්කයෙන් 248ක්, ගාල්ල දිස්ත්‍රික්කයෙන් 178ක්, රත්නපුර දිස්ත්‍රික්කයෙන් 124ක්, කෑගල්ල දිස්ත්‍රික්කයෙන් 178ක්, පුත්තලම දිස්ත්‍රික්කයෙන් 101ක්, මඩකලපුව දිස්ත්‍රික්කයෙන් 70ක්, නුවරඑළිය දිස්ත්‍රික්කයෙන් 48ක්, බදුල්ල දිස්ත්‍රික්කයෙන් 37ක්, අනුරාධපුර දිස්ත්‍රික්කයෙන් 71ක්, මාතලේ දිස්ත්‍රික්කයෙන් 30, මාතර දිස්ත්‍රික්කයෙන් 27ක්, යාපනය දිස්ත්‍රික්කයෙන් 25ක්, අම්පාර දිස්ත්‍රික්කයෙන් 23ක්, හම්බන්තොට දිස්ත්‍රික්කයෙන් 22ක්, පොළොන්නරුව දිස්ත්‍රික්කයෙන් 17ක්, වව්නියාව දිස්ත්‍රික්කයෙන් 15ක්, මොණරාගල දිස්ත්‍රික්කයෙන් 14ක්, ත්‍රීකුණමලේ දිස්ත්‍රික්කයෙන් 12ක්, මන්නාරම දිස්ත්‍රික්කයෙන් 10ක්, කිලිනොච්චිය 03ක්, කල්මුණේ දිස්ත්‍රික්කයෙන් 02ක් සහ මුතුවිල් දිස්ත්‍රික්කයෙන් එක් අයෙකු ලෙස වාර්තා වී තිබේ. ඊට අමතරව නිරෝධායනයට ලක්වෙමින් සිටි උගන්ඩාවේ සිට පැමිණි 04 දෙනෙකු සහ තුර්කියේ සිට පැමිණි එක් අයෙකුද ආසාදිතයින් ලෙස ඊයේ දිනයේ හඳුනාගෙන ඇත.", "URL": "https://lankatruth.com/si/?p=100466", "Category": "කොවිඩ් -19 (කොරෝනා ) පුවත්", "Parent URL": null}