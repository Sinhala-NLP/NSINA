{"Source": "Lankatruth", "Timestamp": "August 11, 2023", "Headline": "රනිල් පොහොට්ටු හවුල් ආණ්ඩුවේ අධිකරණයට එරෙහි කුමන්ත්‍රණ ගැන පුළුල් අවදානයක්", "News Content": "දේශීය ණය ප්‍රසස්ථකරණය යනුවෙන් නම් කරමින් සේවක අර්ථසාදක අරමුදල ඇතුළු විශ්‍රාම වැටුප් අරමුදල් මගින් විශාල වශයෙන් රජයේ ණය කපා හැරීමට රනිල් වක්‍රමසිංහ ජනාධිපති සහ පොහොට්ටු හවුල් පාලනය විසින් ගෙනයන ක්‍රියාමාර්ගවලට එරෙහිව ඉදිරිපත් කර තිබෙන මූලික අයිතිවාසිකම් පෙත්සම් ශ්‍රේෂ්ඨාධිකරණයේ විභාගවෙමින් පවතිද්දී එල්ල කෙරෙන දැඩි බලපෑම් පිළිබඳව නීති ක්ෂේත්‍රයේ පුළුල් අවධානයකට ලක් වී තිබේ. පසුගිය නවවෙනිදා පාර්ලිමේන්තුවේදී ඇමති හරීන් ප්‍රනාන්දු මතුකළ ප්‍රශ්නයකට කතානායක මහින්ද යාපා ලබාදුන් පිළිතුර ආණ්ඩුව දියත් කර තිබෙන කුමන්ත්‍රණයේ තවත් තීරණාත්මක කඩඉමක් බව එම නීති අංශවල අදහස වී ඇත. සමගි ජන බලවේගයෙන් පාර්ලිමේන්තුවට පත් වී පසුව ගෝටාබය රාජපක්ෂ සමග එක් වී දැන් රනිල් වික්‍රමසිංහ ජනාධි සමග සමීපව කටයුතු කරන හරීන් ප්‍රනාන්දු පාර්ලිමේන්තුවේ වරප්‍රසාද ප්‍රශ්නයක් ලෙස අධිකරණයේ විභාගවෙමින් පවතින EPF ඇතුළු විශ්‍රාම අරමුදල් සම්බන්ධ නඩුවලට අදාල කරුනු මතු කරනු ලැබීය. එම ප්‍රශ්නයට පිළිතුරු වශයෙන් කතානායක මහින්ද යාපා අබේවර්ධන සඳහන් කර තිබුනේ, පාර්ලිමේන්තුවේ යෝජනා ලෙස සම්මත කරගත් කරුණු සම්බන්ධයෙන් කිසිදු අධිකරණයකට නියෝග ලබාදිය නොහැකි බවය. මෙයට පෙර ජනාධිපති රනිල් වික්‍රමසිංහ විසින් මෙවැනි අධිකරණයට බලපෑම් සිදුකරණ ප්‍රකාශ සිදු කළ අතර දැන් පාර්ලිමේන්තු වරප්‍රසාදවලට මුවා වී හවුල් ආණ්ඩුවේ කතානායක ඇතුළු මැති ඇමතිවරුන්ද එම තර්ජනය සිදු කරමින් සිටින බව පැහැදිලි වී තිබේ. නීති ක්ෂේත්‍රයේ සිදුකෙරෙන මෙම පුළුල් සාකච්ඡාව පදනම් කරගෙන අනිද්දා පුවත්පත (08/13) ප්‍රධාන ප්‍රවෘත්තිය සකස් කර තිබිණි.", "URL": "https://lankatruth.com/si/?p=150232", "Category": "පුවත්", "Parent URL": null}