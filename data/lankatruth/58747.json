{"Source": "Lankatruth", "Timestamp": "September 4, 2018", "Headline": "උතුරේ ලංගම සේවකයෝත් වැඩ වර්ජනයක් අරඹති", "News Content": "දකුණු පළාතේ ලංගම සේවකයින් විසින් වැටුප් වැඩිකිරීම් ඇතුළු ඉල්ලීම් අටක් මුල්කර ගනිමින් ආරම්භ කළ වැඩවර්ජනයට සහයෝගය පලකරමින් උතුරු පළාතේ ලංගම සේවකයින්ද අද (04) වැඩවර්ජනයක් ආරම්භ කර තිබේ. වවුනියාව , මන්නාරම ,යාපනය , කිලිනොච්චිය හා මුලතිව් යන දිස්ත‍්‍රික්කවල ලංගම සේවකයින්, බස් රියදුරන් හා කොන්දොස්තරවරු මෙලෙස සේවයෙන් ඉවත්ව සිටිති. වැඩවර්ජනයේ නිරත ලංගම සේවකයින් පවසන්නේ තමන්ගේ ඉල්ලීම් සඳහා ප‍්‍රවාහන අමාත්‍යවරයා සාධාරණ විසඳුමක් ලබාදෙන තුරු වැඩවර්ජනයේ නිරතවන බවයි.", "URL": "https://lankatruth.com/si/?p=58747", "Category": "පුවත්", "Parent URL": null}