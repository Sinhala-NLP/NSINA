{"Source": "Lankatruth", "Timestamp": "February 13, 2021", "Headline": "රාජපක්ෂලාට ගහන්න ඉඩ දෙන්නේ නෑ", "News Content": "ආණ්ඩුවේ මේ වනවිට ඇති වීතිබෙන අභ්‍යන්තර ගැටීම් සම්බන්ධයෙන් මහින්ද පාර්ශවය, ගෝඨාභය පාර්ශවය සහ බැසිල් පාර්ශවය වශයෙන් එකිනෙකාගේ පවතින ගැටීම් මතුපිටට පැමිණ ඇති අතර ආණ්ඩුවේ ජෝන්ස්ටන් ප්‍රනාන්දු ඇතුලු ඇමතිවරුන් වෙනමම ස්ථාවරයක් ගනිමින් රාජපක්ෂලාට ගහන්න ඉඩ දෙන්නෑයනුවෙන් ප්‍රකාශ කර තිබේ. ඇමතිවරයා මෙම ප්‍රකාශය කර තිබෙන්නේ ජනාධිපතිවරයාට පොහොට්ටු පක්ෂයේ නායකත්වය ලබා දිය යුතු බව විමල් වීරවංශ ඇමතිවරයා ප්‍රකාශ කිරීමෙන් ඇති වූසංවාදය දුරදිග යමින් තිබෙන අතරදීය. නාරාහේන්පිට අභයාරාමය මූලික කරගනිමින් විමල් වීරවංශ සහ ගෝඨාභය රාජපක්ෂ වෙනුවෙන් කඳවුරු බැදගෙන සිටින අතර ආණ්ඩුවේ පසුපෙළ මන්ත්‍රීවරුන් බැසිල් රාජපක්ෂ මූලික කරගනිමින් කඳවුරු බඳිමින් සිටී. මේ අතර මහින්ද රාජපක්ෂ සම්බන්ධයෙන් දැඩි ස්ථාවරයක සිටින පූජ්‍ය ඇල්ලේ ගුණවංශහිමි ප්‍රමුඛ සංඝරත්නය සහ මැති ඇමතිවරුන් දැඩි නිහඬතාවයක සිටිති. මේ අතරතුර ජොන්ස්ටන් ප්‍රනාන්දු වැන්නන් රාජපක්ෂවරුන් සියලුම දෙනා ආරක්ෂා කිරීම වෙනුවෙන් ඉදිරිපත් වන බව දේශපාලන වේදිකාවේ ප්‍රකාශ කර ඇත.", "URL": "https://lankatruth.com/si/?p=110576", "Category": "පුවත්", "Parent URL": null}