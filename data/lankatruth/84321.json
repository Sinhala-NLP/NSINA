{"Source": "Lankatruth", "Timestamp": "October 30, 2019", "Headline": "ජනාධිපතිවරණයේ තැපැල් ඡන්ද විමසීම හෙට සහ අනිද්දා", "News Content": "ජනාධිපතිවරණයේ තැපැල් ඡන්ද සළකුණු කිරීම හට(31) සහ අනිද්දා දෙදින සිදුකිරීමට නියමිතය. ඒ සඳහා අයදුම්කරුවන් හයලක්ෂ පනස් නව දහස් තිස් දෙනෙකු සුදුසුකම් ලබා ඇතැයි මැතිවරණ කොමිසම සඳහන් කරයි. තැපැල් ඡන්දය ප්‍රකාශ කිරීමට රාජ්‍ය සේවකයින් 717,871 දෙනෙක් ඉල්ලුම්පත් භාර දී තිබුණ ද ඒ අතරින් ඉල්ලුම්පත් 58 841 ක් ප්‍රතික්ෂේප වී ඇතැයි මැතිවරණ කොමිෂන් සභාව සඳහන් කළේය. තැපැල් ඡන්දය භාවිත කිරීමේදී ඡන්ද මධ්‍යස්ථානය තුළ ඡායාරූප ගැනීම, වීඩියෝ ගතකිරීම, අපේක්ෂකයන් ප්‍රවර්ධනය වන ආකාරයේ ක්‍රියාකාරකම් සිදුකිරීම ආදිය තහනම් වේ. නොවැලැක්විය හැකි හේතු මත හෙට සහ අනිද්දා දෙදින තුළ තැපැල් ඡන්දය භාවිත කිරීමට නොහැකිවන යම් අපේක්ෂකයෙකු වේනම්, ඔවුන්ට නොවැම්බර් මස 7 වැනිදා නියමිත දිස්ත්‍රික් මැතිවරණ කාර්යාලවලදී ඡන්දය සළකුණු කිරීමේ හැකියාව පවතින බව ද මැතිවරණ කොමිසම සඳහන් කරයි.", "URL": "https://lankatruth.com/si/?p=84321", "Category": "පුවත්", "Parent URL": null}