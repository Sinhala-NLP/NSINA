{"Source": "Lankatruth", "Timestamp": "August 6, 2021", "Headline": "සරසවි ආචාර්යවරයෙක් පැහැරගැනීමේ තැතක්!", "News Content": "ඊයේ (05)කොළඹ ලිප්ටන් වටරවුමේ පැවති කොතලාවල පනතට සහ උසස් අධ්‍යාපනය මිලිටරිකරණය කිරීමට එරෙහි විරෝධතාවයට සහභාගි වූ ශ්‍රී ජයවර්ධනපුර විශ්වවිද්‍යාලයේ කථිකාචාර්ය වරයෙකු පැහැරගැනීමට කල උත්සාහයක් ආචාර්යවරු සහ සිසුන්ගේ මැදිහත්වීම මත ව්‍යාර්ත කිරීමට හැකිවී තිබේ. ඊයේ කොළඹ ලිප්ටන් වටරවුමේ විශ්ව විද්‍යාල ආචාර්ය සම්මේලනයේ සහ තවත් සංවිධාන රැසක සහභාගිත්වයෙන් පැවති යෝජිත කොතලාවල පනතට එරෙහි උද්ඝෝෂණ ව්‍යාපාරයට සහභාගි වූ ජපුර සරසවියේ ආචාර්යවරුන් සහ සිසු පිරිසක් නැවත විශ්ව විද්‍යාලය කරා පැමිණෙමින් තිබියදි අතරමඟදී හදිසියේම ඔවුන් ගමන් කරමින් සිටි බස්රථයට ගොඩවූ සිවිල් ඇඳුමෙන් සැරසුන පුද්ගලයන් තිදෙනෙක් කථීකාචාර්ය අමින්ද ලක්මාල් බලහත්කාරයෙන් බස්රථයෙන් ඉවතට ඇදගෙන යාමට උත්සාහ කර ඇත. මේ අවස්ථාවේදි බස්රථයේ සිටි සිසුන් සහ ආචාර්යවරුන් මැදිහත්වී ඔවුන්ගේ උත්සාහය ව්‍යර්ථ කර ඇති අතර කථීකාචාර්ය අමින්ද ලක්මාල්ව පැහැරගැනීමට උත්සාහ කල පිරිසට හිස්අතින් බස්රථයෙන් බැස යාමට සිදුව ඇත.මෙම සිදුවීමට මුහුණ දුන් ශ්‍රී ජයවර්ධනපුර සරසවියේ කථිකාචාර්ය අමින්ද ලක්මාල් සිය ෆේස්බුක් ගිණුම හරහා සටහනක් තබමින් ජනතාවගෙන් ඉල්ලීමක් කර ඇත. “පුරවැසියනි ආණ්ඩුව මර්දනය දියත් කරමින් පවතී. අද මා වෙත පැමිණි විට මා හට උදව් කරන්නන්, දිරිමත් කරන්නන් යම් කිසි ප්‍රමාණයක් සිටියෝය..හෙට එය ඔබ වෙත පැමිණිය හැක. නමුත් එසේ පැමිණෙන විට ඔබ වෙනුවෙන් ඉදිරිපත් වන්නට කවුරුවත් නැති වෙන්නට පුලුවන. ඔබව අත් අඩංගුවට ගන්නේ කුමන හේතුවකටද කියාවත් ඔබ නොදැන ඔබ හිරගත වන්නට පුලුවන. මිය යාමට පුලුවන. එය ප්‍රජාතන්ත්‍රවාදී රාජ්‍යයක ලක්ෂණයක් නොවන බව ලියා තබමි.”", "URL": "https://lankatruth.com/si/?p=120998", "Category": "පුවත්", "Parent URL": null}