{"Source": "Lankatruth", "Timestamp": "March 11, 2020", "Headline": "විශ‍්‍රාම වැටුප් කප්පාදුවට එරෙහිව විශ්‍රාමිකයෝ පාරට බසිති", "News Content": "ආණ්ඩුව විසින් 2020 ජනවාරියේ සිට විශ‍්‍රාමිකයන්ට ලබාදී තිබූ විශ‍්‍රාම වැටුප් වැඩිවීම අහිමි කිරීමට එරෙහිව මේ වනවිට කොළඹ විහාරමහාදේවි උද්‍යානය අසළ සිට උද්ඝෝෂණ පා ගමනක් ආරම්භ කර තිබේ. විශ‍්‍රාමිකයින්ගේ හිමිකම් සුරැකීමේ ජාතික සංවිධානය විසින් මෙය සංවිධානය කර ඇති අතර එහි කැඳවුම්කරු මහින්ද ජයසිංහ මහතා සඳහන් කර සිටියේ පසුගිය දිනවල සාකච්ඡා මගින්, ලිපි මගින් මේ සඳහා විසඳුම් ලබා ගැනීමට උත්සා හකළත් ඊට නිසි පිළිතුරක් නොලැබුණු බැවින් රටපුරා දිස්ත‍්‍රික්ක ගණනාවක විරෝධය පලකරමින් උද්ඝෝෂණ පැවැත්වූ නමුත් ඊටද ප්‍රතිචාරයක් නොදැක්වූ නිසා අද දින මෙලස කොළඹදී විරෝධතා පා ගමණක් සංවිධානය කළ බවයි.", "URL": "https://lankatruth.com/si/?p=90827", "Category": "පුවත්", "Parent URL": null}