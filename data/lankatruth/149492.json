{"Source": "Lankatruth", "Timestamp": "July 22, 2023", "Headline": "ජෝ බයිඩන් චීනය සම්බන්ධයෙන් ඩබල් ගේම් න්‍යායක", "News Content": "ඇමරිකානු ජනාධිපති ජෝ බයිඩන් චීනය සමග පස මිතුරු ආකල්පයකින් ක්‍රියාකරන බව දේශපාන තලයේ ප්‍රකට කළද සැබෑ ලෙසම ඊට ප්‍රතිවිරුද්ධ අන්තයක බොහෝ ක්‍රියාකාරිත්වයන්ට ඉඩ හැර සිටින බව මෙම සතිව නිමාවන විට ජත්‍යන්තර විශ්ලේෂකයන් කරුණු සහිතව පෙන්වා දී තිබේ. මේ සම්බන්ධයෙන් විශේෂ අවධානය යොමු වූ හේතුව වී තිබෙන්නේ ජ්‍යෙෂ්ඨ ඇමරිකානු රාජ්‍ය තාන්ත්‍රිකයෙකු වන හෙන්රි කිසින්ජර් චීනයේ සංචාරයක යෙදෙමින් එරට ඉහළම නායකයින් සමග සාකච්ඡා පැවැත්වීමය. 1970 දශකයේ ඇමරිකානු රාජ්‍ය ලේකම්වරයෙකු ලෙස සහ ඉන්පසුව ජ්‍යෙෂ්ඨ රාජ්‍ය තාන්ත්‍රිකයෙකු ලෙස විවිධ තනතුරු දැරූ හෙන්රි කිසින්ජර් ඇමරිකානු නිල නියෝජිතයෙකු නොවන බවත් ඔහුගේ චීන සංචාරය පෞද්ගලික සංචාරයක් බවත් ධවල මණ්ධිරය ප්‍රකාශ කර තිබේ. එහෙත් චීන ජනාධිපති ඇතුළු රාජ්‍ය තාන්ත්‍රිකයින් සමග හෙන්රි කිසින්ජර් පවත්වන සාකච්ඡා සම්බන්ධයෙන් වාර්තාවක් ලබාගැනීමට කටයුතු කරන බව ධවල මන්ධිරය මේ වනවිට ප්‍රකාශ කර ඇත. එසේම ඇමරිකානු විශේෂ නියෝජිතයෙකු ලෙස ජෝන් කෙරීද පසුගිය සතියේ චීනයේ නිල සංචාරයක නිරතවිය. එහෙත් ඔහුට චින ජනාධිපති සී ජින්පින්ග් හෝ එරට ඉහළම රාජ්‍ය නායකයින් කිසිවෙකුත් හමුවීමට නොහැකි වී තිබේ. එහෙත් පෞද්ගලික සංචාරයක් සඳහා ගිය බව කියන හෙන්රි කිසින්ජර් චීනයේ ඉහළම නායකයින් හමු වී වැදගත් සාකච්චා ගණනාවක් පවත්වා ඇති අතර චීන නායකයින් ඔහුව හඳුන්වා ඇත්තේ පැරණි නොවන මිතුරෙකු යනුවෙනි.", "URL": "https://lankatruth.com/si/?p=149492", "Category": "පුවත්", "Parent URL": null}