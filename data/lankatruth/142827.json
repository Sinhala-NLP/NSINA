{"Source": "Lankatruth", "Timestamp": "December 13, 2022", "Headline": "නිහාල් නෙල්සන් අභාවප්‍රාප්ත වෙයි", "News Content": "ප්‍රවීණ ගායන ශිල්පී නිහාල් නෙල්සන් මහතා අද (13) උදෑසන අභාවප්‍රාප්ත වී තිබේ. මිය යනවිට ඔහු 76 හැවිරිදි වියෙහි පසු වූ අතර දේහය අංක 17 නිහාල් නෙල්සන් මාවත රාවතාවත්ත මොරටුව නිවසේ අද (13) පස්වරුවේ තැන්පත් කිරීමට නියමිතය. “පන්සල පල්ලිය කෝවිල හැමතැන, කරුණා සුවඳ තවරාලූ, ලස්සනට පිපුන වනමල්, සල්ලි මිටි ගණන්, කාවඩි බයිලා, කින්කිණි හඬට සමවෙලා, ඔරු පදින්න පහළ ගඟට එන්න යන්න මාලී, කුක්කු කූ කූ කුකුළ අඬනවා,” ආදී ගීත රැසක් ඔහු විසින් ගායනා කර ඇත. ජාතික සමගිය අපේක්ෂා කළ කලාකරුවෙකු වන අභාවප්‍රාප්ත නිහාල් නෙල්සන් මහතාගේ දේහය පිළිබඳ අවසන් කටුතු සම්බන්ධයෙන් පසුව දැනුම්දෙන බව පවුලේ ඥාතීහු පවසති.", "URL": "https://lankatruth.com/si/?p=142827", "Category": "කලා පුවත්", "Parent URL": null}