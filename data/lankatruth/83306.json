{"Source": "Lankatruth", "Timestamp": "October 18, 2019", "Headline": "ජාතික ජන බලවේගයේ “ජාතික සමඟිය” ප්‍රතිපත්ති ප්‍රකාශනය එළිදැක්වීම හෙට", "News Content": "ජාතික ජන බලවේගයේ ජාතික සමඟිය ගොඩනැගීම සම්බන්ධ ප්‍රතිපත්තිය එළිදැක්වීම හෙට(19) සිදුකිරීමට නියමිතය. මීගමුව කඩොල් උයන කියුපිඩ් ගාර්ඩ්න් හිදී ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ප්‍රධානත්වයෙන් මෙම ප්‍රතිපත්ති ප්‍රකාශනය එළිදැක්වීම සිදුකෙරේ. මේ සඳහා ජාතික විද්වත් සංවිධානයේ ජාතික සමඟිය ප්‍රතිපත්ති සම්පාදන කමිටුවේ විද්වතුන් ද සහභාගීවීමට නියමිත අතර ජාතික ජන බලවේගය නියෝජනය කරන විද්වතුන්, කලාකරුවන්, වෘත්තිකයන් සහ සිවිල් ජන නායකයන් ද මෙම අවස්ථාව සඳහා එක්වීමට නියමිතව ඇත.", "URL": "https://lankatruth.com/si/?p=83306", "Category": "පුවත්", "Parent URL": null}