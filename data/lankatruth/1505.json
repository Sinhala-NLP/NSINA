{"Source": "Lankatruth", "Timestamp": "February 23, 2012", "Headline": "වැටුප් කැපවත් අපි වර් ජනය කරණවා – විශ්වවිද්‍යාල අනධ්‍යයන කාර්යමණ්‌ඩලය", "News Content": "වැඩවර්ජනය කරන සේවකයන්ගේ වැටුප් කපා හැරීමට විශ්වවිද්‍යාල ප්‍රතිපාදන කොමිෂන් සභාව පියවරගත්තද නියමිත පරිදි අද (23) සහ හෙට (24) වැඩවර්ජනය ක්‍රියාත්මක කරන බව විශ්වවිද්‍යාලවල අනධ්‍යයන කාර්යමණ්‌ඩල වෘත්තීය සමිති ප්‍රකාශ කරයි.  මින් පසුවත් විසඳුමක්‌ නොලැබුණහොත් ලබන 29 වැනිදා සිට අඛණ්‌ඩ වැඩවර්ජනයක්‌ ආරම්භ කිරීමටද එම සමිති නියෝජිතයෝ තීරණය කර සිටිති. අද (23) සහ හෙට (24) වැඩවර්ජනයේ යෙදෙන විශ්වවිද්‍යාලවල දොළොස්‌දහසක්‌ පමණ අනධ්‍යයන කාර්ය මණ්‌ඩලවල වැටුප් කපා හැරීමට විශ්වවිද්‍යාල ප්‍රතිපාදන කොමිෂන් සභාව ඊයේ (22) තීරණය කළේය. චක්‍රලේඛ අංක 890 අනුව ප්‍රතිපාදන කොමිෂන් සභාව මෙම තීරණය ගෙන ඇති අතර ඒ බව චක්‍රලේඛයක්‌ මගින් සියලුම උපකුලපතිවරුන්ට, පීඨාධිපතිවරුන්ට හා ලේඛකාධිකාරීවරුන්ට ඊයේ (22) දන්වනු ලැබිණි. ප්‍රතිපාදන කොමිෂන් සභාවේ සභාපති මහාචාර්ය ගාමිණී සමරනායක මහතාගේ අත්සනින් යුතුව යවනු ලැබ ඇති එම චක්‍රලේඛය මගින් උපදෙස්‌ දී ඇත්තේ චක්‍රලේඛ අංක 890 අනුව වර්ජනයේ යෙදෙන සේවකයන්ගේ වැටුප් කපා හරින ලෙසද අධ්‍යයන කටයුතු සඳහා විශ්වවිද්‍යාලවල දේශන ශාලා, රසායනාගාර ඇතුළු ස්‌ථාන විවෘතව තැබීමට පියවරගන්නා ලෙසද තවදුරටත් උපදෙස්‌ දී තිබේ.", "URL": "https://lankatruth.com/si/?p=1505", "Category": "පුවත්", "Parent URL": null}