{"Source": "Lankatruth", "Timestamp": "August 12, 2023", "Headline": "ආණ්ඩුකාරවරුන්ටත් ජනාධිපති රනිල් වික්‍රමසිංහ විසින් ඉල්ලමක් පාදා දෙයි", "News Content": "පසුගිය 09 වෙනි දින පාර්ලිමේන්තුවේදී විශේෂ ප්‍රකාශයක් කළ රනිල් වික්‍රමසිංහ ජනාධිපතිවරයා පළාත් ආණ්ඩුකාරවරුන්ට උපදෙස් දීම සඳහා කමිටු පත් කිරීමට අවස්ථාව සලසාදීමේ සැලසුමක් පවතින බව ප්‍රකාශ කළේය. ජනාධිපතිවරයාගේ සිට අගමැතිවරයා හා ආණ්ඩුවේ ඇමතිවරුන්ගේ උපදේශකයන් ලෙස පත්කර සිටින අති බහුතරය ඔවුන්ගේ ඥාති මිත්‍රාදීන් වී තිබෙන පසුබිමක ආණ්ඩුකාරවරුන්ට ද ඒ වරප්‍රසාදය ලබා දීමට ආණ්ඩුව සූදානම් වී සිටී. ඒ පිළිබඳ අදහස හෙළි කරමින් ජනාධිපති පවසා තිබෙන්නේ පළාත් සභා ක්‍රියාත්මක කරන තෙක් ආණ්ඩුකාරවරුන්ට උපදෙස්දීම සඳහා කමිටු පත්කරන බව ය. ඒ අනුව ආණ්ඩුකාරවරුන් 09 දෙනා සඳහා කමිටු පත් කෙරෙනු ඇති අතර යෝජිත කමිටුවේ සාමාජික සංඛ්‍යාව කොපමණ දැයි මේ දක්වා හෙළි කර නැත.", "URL": "https://lankatruth.com/si/?p=150262", "Category": "පුවත්", "Parent URL": null}