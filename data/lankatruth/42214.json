{"Source": "Lankatruth", "Timestamp": "October 9, 2017", "Headline": "SAITM විරෝධී ජන පවුරෙන් මාරාන්තික උපවාසයක්", "News Content": "“ජීවිත බිලි නොගන සයිටම් වහා අහෝසි කරනු!” යනුවෙන් සඳහන් කරමින් සයිටම් විරෝධී ජන පවුර සංවිධානය විසින් අද (09) සිට විරෝධතා ක්‍රියාමාර්ග රැසක් ආරම්භ කිරීමට තීරණය කර තිබේ. ඒ අනුව සිවිල් නීති කඩ කිරීම්, සත්‍යග්‍ර පැවැත්වීම් පාසල් ඉදිරිපිට විරෝධතා ක්‍රියාමාර්ග සිදු කිරීම් මාරාන්තික උපවාස පැවැත්වීම් ඇතුළු විවිධ ක්‍රියාමාර්ගවලට අවතීරණය වීමටත් ඒ හරහා සයිට්ම අහෝසි කිරීමේ සටන තීරණාත්මක සන්දිස්ථානයකට ගෙන ඒමටත් සයිටම් විරෝධී ජන පවුර සංවිධානය තීරණය කර ඇත. මේ මස 29වනදා වෛද්‍ය පීඨ ශිෂ්‍ය දෙමව්පියන්ගේ සමුළුවක් කැඳවීමටත් 30වනදා සිට 05 වනදා දක්වා රට පුරා දිස්ත්‍රික්කවල වෛද්‍ය පීඨ ශිෂ්‍ය දෙමව්පියන් විසින් සත්‍යග්‍රහ ක්‍රියාමාර්ගවල නිරතවීමටත් ඒ කාලය තුළ විසඳුමක් නොලැබුණහොත් 06වනදා මාරාන්තික උපවාසයක් ආරම්භ කිරීමටත් තීරණය කර තිබේ.", "URL": "https://lankatruth.com/si/?p=42214", "Category": "පුවත්", "Parent URL": null}