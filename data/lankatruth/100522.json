{"Source": "Lankatruth", "Timestamp": "November 17, 2020", "Headline": "ගාල්ල උසාවිත් වහයි", "News Content": "කොවිඩ් – 19 අවදානම හේතුවෙන් සෞඛ්‍ය අංශවල නිර්දේශ මත ගාල්ල මහාධිකරණය, මහේස්ත්‍රාත් අධිකරණය, දිසා හා සිවිල් අභියාචනා අධිකරණත් කම්කරු විනිශ්චය සභාවත් හෙට (18) සිට දින 03ක කාලයකට වසා දැමීමට තීරණය කර ඇත. මහාධිකරණ විනිසුරු, දිසා අධිකරණ විනිසුරු හා මහේස්ත්‍රාත් සහ ගාල්ල නීතිඥ සංගමයේ නීතිඥයින් සමග අද (17) දහවල් පැවති සාකච්ඡාවකින් පසු සෞඛ්‍ය බලධාරින්ගේ උපදෙස් මත මෙම තීන්දුව ගත් බවද නිතිඥ සංගමය සඳහන් කරයි.", "URL": "https://lankatruth.com/si/?p=100522", "Category": "කොවිඩ් -19 (කොරෝනා ) පුවත්", "Parent URL": null}