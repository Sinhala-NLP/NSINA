{"Source": "Lankatruth", "Timestamp": "September 18, 2017", "Headline": "ඇමෙරිකාව පියවරක් පසුපසට ගනිමින් පැරිස් දෙසට!", "News Content": "වඩාත් සාධාරණ කොන්දේසි ප්‍රමාණයක් ගොඩනගා ගත හැකි නම් දේශගුණික විපර්යාස පාලනය කිරීම සඳහා ඇතිකර ගනු ලැබූ පැරිස් සම්මුතිය තුළ රැදී සිටීමට තමන් සූදානම් බව ඇමෙරිකානු රාජ්‍ය ලේකම් රෙක්ස් ටිලර්සන් ප්‍රකාශකර ඇතැයි වාර්තා වේ. දේශගුණික විපර්යාසයන් පාලනය කිරීම සඳහා පරිසරයට මුදාහරින විෂවායූව සීමා සහිත කිරීම වෙනුවෙන් ලොව බලවත්ම රාජ්‍යයන් සියල්ල ඒකාබද්ධ වීඇති කරගනු ලැබූපැරිස් සම්මුතිය තුළින් වායු ගෝලයට මුදා හරිනු ලබන කාබන් වායුව සීමා කිරීමට යොජනා කෙරුණු අතර ඇමෙරිකාව එම සම්මුතියෙන් ඉවත් වන බවට පසුගිය ජුනි මාසයේදීඩොනල්ඩ් ට්‍රම්ප් ජනාධිපතිවරයා ප්‍රකාශ කරනු ලැබීය. පරිසර උෂ්ණත්වය ඉහළ යෑමට බලපාන කාබන් ඇතුළු විෂවායුව වායුගෝලයට මුදාහරින ප්‍රධානම රට බවට ඇමෙරිකාව පත්ව ඇති තත්වයක් තුළ ට්‍රම්ප් ජනාධිපතිවරයාගේ ස්ථාවරයට ලොව අනෙකුත් රටවල විරෝධය එල්ල වෙමින් ඇති මොහොතක මෙලෙස සිය ස්ථාවරය වෙනස් කර ගැනීමට සූදානම් බව ඇමෙරිකාව ප්‍රකාශ කර තිබේ. විශේෂයෙන්ම ඉර්මා සුළි කුණාටුවෙන් ඇමෙරිකාවේ ෆ්ලොරීඩා ප්‍රාන්තයට දැවැන්ත විනාශයක් ඇති කර ඇති තත්වයක් තුළ එවැනි සුළි කුණාටු වර්ධනය වීමට ගෝලීය උෂ්ණත්වය ඉහළ යෑම සෘජුව බලපා ඇති බව හෙළිදරව් වීමත් වැනි කරුණු හේතුවෙන් ඇමෙරිකාවේ ස්ථාවරය වෙනස් වීමට බලපෑම් කර ඇතැයි පරිසර සංවිධාන අනුමාන කරයි.", "URL": "https://lankatruth.com/si/?p=41092", "Category": "විදෙස් පුවත්", "Parent URL": null}