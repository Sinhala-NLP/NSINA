{"Source": "Lankatruth", "Timestamp": "June 17, 2019", "Headline": "ජනපතිට තවත් විදෙස් සංචාරයක්", "News Content": "දෙදින නිල සංචාරයක් සඳහා ජනාධිපතිවරයා ලබන 26 සහ 27 යන දෙදින තුළ කාම්බෝජය සඳහා පිටත්ව යෑමට නියමිත බව වාර්තා වේ. කාම්බෝජ රජයෙන් කරන ලද ආරාධනයකට අනුව මෙම සංචාරය සිදුකිරීමට නියමිතව ඇති බවත් සංචාරය අතරතුර සාකච්ඡා කිහිපයකට සහභාගීවීමට නියමිත බවත් වාර්තා වේ. ජනාධිපතිවරයා සහ ධූත පිරිස ටජිකිස්ථාන නිල සංචාරය නිමකරමින් ඊයේ(16) දින මෙරටට පැමිණි අතර එම සංචාරයේදී, ආසියාවේ අන්තර් ක්‍රියාකාරීත්වය හා විශ්වාසය ගොඩනැංවීමේ පියවර පිළිබඳ 5වන සමුලුවට, ජනාධිපති මෛත්‍රිපාල සිරිසේන මහතා සහභාගීවී තිබිණි.", "URL": "https://lankatruth.com/si/?p=75882", "Category": "පුවත්", "Parent URL": null}