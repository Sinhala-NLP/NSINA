{"Source": "Lankatruth", "Timestamp": "April 2, 2019", "Headline": "ගුරු විදුහල්පතිවරු දැවැන්ත වැඩවර්ජනයකට සැරසෙති", "News Content": "ගුරු විදුහල්පති වැටුප් විෂමතාවය විසඳා වැටුප් වැඩිකර ගැනීමට, දල ජාතික නිෂ්පාදනයෙන් 6%ක් අධ්‍යාපනයට වෙන් කිරීමට, අමතර කොළ පිරවිලි වැඩ ගුරුවරුන් සඳහා පැටවීමට එරෙහිවත්, නවක ගුරුවරුන්ට 2016 සිට විශ‍්‍රාම වැටුප අහිමි කිරීමට එරෙහිව ගුරු විදුහල්පතිවරු ආරම්භ කළ වෘත්තීය ක‍්‍රියාමාර්ගවල ඉදිරි පියවරක් ලෙස මැයි මස 09 වනදා සහ 10 වනදා යන දෙදින තුළ දැවැන්ත වැඩවර්ජනයක් දියත් කරන බව ලංකා ගුරුසේවා සංගමයේ ප‍්‍රධාන ලේකම් මහින්ද ජයසිංහ මහතා සඳහන් කරයි. පසුගිය 31වනදා කොළඹදී පැවති මාධ්‍ය හමුවකදී මහින්ද ජයසිංහ මහතා මේ බව පැවසු අතර ආණ්ඩුව විවිධ කොමිසම් හරහා මෙම ගැටලුව යට කිරීමට උත්සාහ කරන බවත් ඊට ඉඩ නොදෙන බවත් ගුරු විදුහල්පතිවරුන්ගේ සමගිය තුළින් මෙම සටන ජයග‍්‍රහණය දක්වා දියත් කරන බවද එහිදී අවධාරණය කළේය. මෙම ජනමාධ්‍ය හමුව සඳහා ලංකා ගුරුසේවා සංගමය, සමස්ත ලංකා එක්සත් ගුරු සංගමය, ලංකා ගුරු සංගමය, සමස්ත ලංකා උපාධිධාරී ගුරු සංගමය, ශ‍්‍රී ලංකා රජයේ ගුරුවරුන්ගේ සංගමය, ඒකාබද්ධ ගුරුසේවා සංගමය, ලංකා ප‍්‍රගති ගුරුසේවා සංගමය, ලංකා විදුහල්පති සංගමය යන වෘත්තීය සමිතිවල නියෝජිතයන්ද අදහස් දැක්වා ඇති අතර වෘත්තීය සමිති 30කට ආසන්න ප‍්‍රමාණයක නියෝජිතයින් මෙම අවස්ථාව සඳහා සහභාගී වී තිබේ.", "URL": "https://lankatruth.com/si/?p=71394", "Category": "පුවත්", "Parent URL": null}