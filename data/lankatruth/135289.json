{"Source": "Lankatruth", "Timestamp": "June 8, 2022", "Headline": "ලක්ෂ තුනකට අධික ඍජු රැකියා අවදානමේ", "News Content": "මේ වනවිට රට මුහුණදී ඇති අර්බුදකාරී තත්වය හේතුවෙන් සෘජු රැකියා ලක්ෂ තුනකට අධික ප්‍රමාණයක් අහිමිවීමේ අනතුරක් මතුව තිබේ. එමෙන්ම රටේ පවතින දැඩි ආර්ථික අර්බුදය සහ ඩොලර් හිඟය හේතුවෙන් අමුද්‍රව්‍ය නොමැති වීම නිසා කර්මාන්ත ශාලා හා ඉදිකිරීම් ආයතන පවත්වාගෙන යාමට නොහැකි තත්වයේ අවදානමකට ලක් වී ඇති බව වාර්ථා වේ. ඇඟලුම්, විදුලි උපකරණ නිෂ්පාදන, කුළුබඩු ආශ්‍රිත නිෂ්පාදන, බේකරි ඇතුළු කර්මාන්ත ගණනාවක් මේ වනවිට වැසී යාමේ අවදානමක් ලක්ව තිබේ. භාණ්ඩ නිෂ්පාදනයට අවශ්‍ය අමුද්‍රව්‍ය වලින් 90%ක පමණ ප්‍රමාණයක් අපනයනය කිරීමට සිදුව ඇති අතර පවතින උග්‍ර ඩොලර් හිඟය හේතුවෙන් අමුද්‍රව්‍ය අපනයනය කිරීමට නොහැකි තත්වයක් උද්ගතව තිබේ. ක්ෂේත්‍ර ගණනාවකම අමුද්‍රව්‍ය සංචිත මේ මාසය තුළ අවසන් වීමට නියමිත බවද ශ්‍රී ලංකා එක්සත් ජාතික ව්‍යාපාරිකයන්ගේ සංසදයේ සභාපතිනී අබේසුන්දර පවසයි. දළ දේශීය නිෂ්පාදිතයෙන් 51%ක පමණ ප්‍රමාණයක් සුළු හා මධ්‍ය පරිමාණ ව්‍යවසායකයන් විසින් දරනු ලබන අතර ඉන් 20%ක් පමණ ඇගලුම් ක්ෂේත්‍රයෙන් සැපයෙන අතර බිලියන 1000කට අධික මුදලක් ඉන් ආර්ථිකයට සැපයේ. නියමිත දිනට ජාත්‍යන්තර ඇනවුම් ලබාදීමට නොහැකිවීම හමුවේ මෙරටට ලැබෙන ඇඟළුම් ඇණවුම් පහත වැටීමෙන් එම කර්මාන්තශාලාද වැසීයාමේ අවදානමක් මතුව තිබේ.  එමෙන්ම මෙම තත්ත්වය තුළ ඇඟළුම් කර්මාන්තය බිඳවැටුණහොත්, එහි සෘජු රැකියාවල නිරත ශ්‍රමිකයින් 350,000කට සහ වක්‍ර රැකියාවල නිරත සැපයුම් ක්ෂේත්‍රයේ මිලියනයකට අධික පිරිසකට ආදායම් අහිමිවීමේ අවදානමක් මතුව ඇත.", "URL": "https://lankatruth.com/si/?p=135289", "Category": "ආර්ථික පුවත්", "Parent URL": null}