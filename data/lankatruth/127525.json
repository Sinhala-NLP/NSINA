{"Source": "Lankatruth", "Timestamp": "January 3, 2022", "Headline": "මහින්ද අගමැති ධූරයෙන් ඉවත් නොවන බවට නිල නිවේදනයක්", "News Content": "අග්‍රාමාත්‍ය මහින්ද රාජපක්ෂ එම ධුරයෙන් ඉවත්වන බවට විවිධ මාධ්‍ය ඔස්සේ පැතිර යන ප්‍රචාර අසත්‍ය බව නිල නිවේදනයකින් ප්‍රකාශයට පත් කර ඇත.  මෙම නිවේදනය අද (03) අග්‍රාමාත්‍ය මාධ්‍ය ලේකම් රෝහාන් වැලිවිටගේ අත්සනින් නිකුත් කර තිබේ. මහින්ද රාජපක්ෂ එම ධුරයෙන් ඉවත්වන බව මෙයට පෙර අවස්ථා කීපයකදී ප්‍රචාරයවී තිබුණද, මෙවැනි නිල නිවේදනයක් නිකුත් නොකෙරිණි. නාරාහේන්පිට අභයාරාමාධිපති මුරුත්තෙට්ටුවේ ආනන්ද හිමිද එම මාධ්‍ය ප්‍රචාරය අසත්‍ය බව මෙයට දින කීපයකට පෙර ප්‍රකාශ කර තිබිණි.", "URL": "https://lankatruth.com/si/?p=127525", "Category": "පුවත්", "Parent URL": null}