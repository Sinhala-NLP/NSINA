{"Source": "Lankatruth", "Timestamp": "October 27, 2019", "Headline": "ISIS නායකයා මරුට", "News Content": "අයි.එස්.අයි.එස් ත්‍රස්ත සංවිධානයේ නායක අබු බකර් අල් බග්දාදි එක්සත් ජනපද හමුදා ප්‍රහාරයකින් මිය ගොස් ඇතැයි පැවසේ. එක්සත් ජනපද හමුදා විසින් සිරියාවේ ඉඩ්ලිබ් ප්‍රදේශයේදී කරන ලද ප්‍රබල මෙහෙයුමකදී ඔහු මියගොස් ඇතැයි ඔවුන් විශ්වාස කෙරේ. එක්සත් ජනපද විශේෂ මෙහෙයුම් බලකායේ ප්‍රහාරයන් හමුවේ අයිසිස් නායකයා සියදිවි නසා ගැනීමේ ඇඳුමක් පුපුරවා ගනිමින් මියගොස් ඇතැයි කියවේ. මේවනවිට එම මළ සිරුර ත්‍රස්ත නායකයාගේ බව තහවුරු කිරීමට අවශ්‍ය ඩීඑන්ඒ පරීක්ෂණය පවත්වමින් සිටින බවද වාර්තා වේ. මේ අතර ඇමරිකානු ජනාධිපති ඩොනල්ඩ් ට්‍රම්ප් මහතා අද (27) ජාතිය අමතා විශේෂ ප්‍රකාශනයක් සිදුකිරීමට නියමිත බව ධවල මන්දිරයද නිවේදනය කරයි. ඔහු ‘වැදගත්, විශාල යමක් මේ දැන් සිදුවුණා’ ලෙසින් ඊයේ (26) ට්විට්ර් ප්‍රකාශයක් නිකුත් කර තිබිණි. බග්දාදි අයිසිස් සංවිධානයේ නායකයා බවට පත්වූයේ 2010දීය. ඔහු පසුගිය වසර 5 තුළ එක්සත් ජනපද හමුදාවන්ගෙන් සැඟවී සිටියේය. ලංකාදීප", "URL": "https://lankatruth.com/si/?p=84101", "Category": "පුවත්", "Parent URL": null}