{"Source": "Lankatruth", "Timestamp": "August 15, 2019", "Headline": "මට්ටක්කුලියේදී තියුණු ආයුධවලින් පහරදී දෙදෙනෙකු ඝාතනය කරයි", "News Content": "මට්ටක්කුලිය මාදම්පෙ සුසාන භූමිය අසලදී පුද්ගලයන් දෙදෙනෙකුට තියුණු ආයුධවලින් පහරදී ඝාතනය කර තිබේ. බරපතල තුවාල ලැබූ පුද්ගලයන් දෙදෙනා කොළඹ ජාතික රෝහලට ඇතුළත් කර ඇති අතර ඔවුන් රෝහල වෙත ගෙන එන අවස්ථාවේදීම මියගොස් සිටි බව රෝහල් ප්‍රකාශකයෙකු පැවසීය. මෙම පහරදීම සිදුකර ඇති පුද්ගලයන් මිනීමැරුම් නඩු කිහිපයකින් නිදහස්ව ඇති කණ්ඩායමක් බව මේ වනවිට සැක පල කරයි. ඔවුන් ත්‍රීරෝද රථයකින් පැමිණ තවත් ත්‍රිරෝද රථයකින් ගමන් කරමින් සිටි ඝාතනයට ලක්වූවන්ටපහර දී තිබේ. ඝාතනයට ලක්ව ඇත්තේ ආනමාළු රංගෙ ලෙස හැඳින්වූ තවත් පාතාල කල්ලි සාමාජිකයෙක් ඇතුළු දෙදෙනෙකි. ඔවුන් අවමඟුල් උත්සවයකට සහභාගීවී පැමිණෙමින් සිටියදී මෙම ප්‍රහාරයට ලක්ව තිබේ.", "URL": "https://lankatruth.com/si/?p=79148", "Category": "පුවත්", "Parent URL": null}