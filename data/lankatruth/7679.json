{"Source": "Lankatruth", "Timestamp": "July 8, 2013", "Headline": "ආගමික අන්තවාදයේ විනාශකාරී අරමුණු පරාජය කළ යුතුයි – ජවිපෙ", "News Content": "ආගමික අන්තවාදයේ විනාශකාරී අරමුණු පරාජය කළ යුතුයයි ,  බුද්ධගයා පුදබිමට එල්ලවූ ප්‍රහාරයසම්බන්ධයෙන් ජනතා විමුක්ති පෙරමුණ විසින් නිවේදනයක් නිකුත් කසරමින් සඳහන් කර සිටී. ජවිපෙ දේශපාලන මණ්ඩලය විසින් නිකුත් කර ඇති එම නිවේදනය සම්පූර්ණයෙන් පහත පළ වේ. ආගමික අන්තවාදයේ විනාශකාරී අරමුණු පරාජය කළ යුතුයයි, බුද්ධගයා පුදබිමට එල්ලවූ ප්‍රහාරයසම්බන්ධයෙන් ජනතා විමුක්ති පෙරමුණ විසින් නිවේදනයක් නිකුත් කසරමින් සඳහන් කර සිටී. ජවිපෙ දේශපාලන මණ්ඩලය විසින් නිකුත් කර ඇති එම නිවේදනය සම්පූර්ණයෙන් පහත පළ වේ. “ඉන්දියාවේ බිහාර් ප‍්‍රාන්තයේ පිහිටි බෞද්ධ සිද්ධස්ථානයක් වූ බුද්ධගයා පුදබිමට ඊයේ (07) පෙරවරුවේ බෝම්බ ප‍්‍රහාර මාලාවක් එල්ල වී තිබූ අතර ඉන් ටිබෙට් ජාතික බෞද්ධ භික්ෂුහු දෙනමක් ඇතුළු පස්දෙනෙක් තුවාල ලබා සිටිති. බෞද්ධාගමික පුද බිමකට අලාභ හානි සිදු කරමින් සහ වන්දනාකරුවනට තුවාල සිදු කරමින් සිදුකරන ලද මෙම බියගුළු බෝම්බ ප‍්‍රහාර මාලාව ජනතා විමුක්ති පෙරමුණ දැඩිව හෙළා දකී. “ඉන්දියාවේ බිහාර් ප‍්‍රාන්තයේ පිහිටි බෞද්ධ සිද්ධස්ථානයක් වූ බුද්ධගයා පුදබිමට ඊයේ (07) පෙරවරුවේ බෝම්බ ප‍්‍රහාර මාලාවක් එල්ල වී තිබූ අතර ඉන් ටිබෙට් ජාතික බෞද්ධ භික්ෂුහු දෙනමක් ඇතුළු පස්දෙනෙක් තුවාල ලබා සිටිති. බෞද්ධාගමික පුද බිමකට අලාභ හානි සිදු කරමින් සහ වන්දනාකරුවනට තුවාල සිදු කරමින් සිදුකරන ලද මෙම බියගුළු බෝම්බ ප‍්‍රහාර මාලාව ජනතා විමුක්ති පෙරමුණ දැඩිව හෙළා දකී. ලොව පුරා බෞද්ධයින්ගේ වන්දනීයත්වයට පාත‍්‍ර වූ බුද්ධගයා පුදබිමට ප‍්‍රහාර එල්ලකිරීම ඉන්දියාවේ ආගමික අන්තවාදීන්ගේ පිළිකුල් සහගත කි‍්‍රයාවකි. බෝම්බ ප‍්‍රහාර මගින් සැලකිය යුතු භෞතික හානියක් හෝ ජීවිත හානි කිසිවක් සිදු නොවූවද මෙම ප‍්‍රහාර අතිශය විනාශකාරීය. මෙමගින් උත්සාහ දරා ඇත්තේ නැවත වටයකින් ජාතිවාදී ,  ආගම්වාදී ලේ ගංගා වැගිරවීමටය ;  නොසංසිඳෙන වෛරයකට මුල පිරීමටය. කෙසේ වුවද අන්තවාදීන්ගේ කූට අරමුණු පරාජය කළ හැක්කේ මෙමැනි සිදුවීම් බුද්ධිමත්ව තේරුම් ගැනීමෙනි. ආගමික අන්තවාදයෙන් හා ජාතිවාදයෙන් බැටකා ඇති සහ තවමත් බැටකමින් සිටින ඉන්දියාවට මෙවැනි සිදුවීම්වල අනතුර තේරුම් නොයෑමට ඉඩක් නැත. එබැවින් එවැනි සාහසික මුලපිරීම්වලට කිසිදු ඉඩක් නොතැබෙන පරිදි ආරක්ෂක සංවිධාන සැලසීම ඉන්දියාවේ වගකීමය. ලොව පුරා බෞද්ධයින්ගේ වන්දනීයත්වයට පාත‍්‍ර වූ බුද්ධගයා පුදබිමට ප‍්‍රහාර එල්ලකිරීම ඉන්දියාවේ ආගමික අන්තවාදීන්ගේ පිළිකුල් සහගත කි‍්‍රයාවකි. බෝම්බ ප‍්‍රහාර මගින් සැලකිය යුතු භෞතික හානියක් හෝ ජීවිත හානි කිසිවක් සිදු නොවූවද මෙම ප‍්‍රහාර අතිශය විනාශකාරීය. මෙමගින් උත්සාහ දරා ඇත්තේ නැවත වටයකින් ජාතිවාදී, ආගම්වාදී ලේ ගංගා වැගිරවීමටය; නොසංසිඳෙන වෛරයකට මුල පිරීමටය. කෙසේ වුවද අන්තවාදීන්ගේ කූට අරමුණු පරාජය කළ හැක්කේ මෙමැනි සිදුවීම් බුද්ධිමත්ව තේරුම් ගැනීමෙනි. ආගමික අන්තවාදයෙන් හා ජාතිවාදයෙන් බැටකා ඇති සහ තවමත් බැටකමින් සිටින ඉන්දියාවට මෙවැනි සිදුවීම්වල අනතුර තේරුම් නොයෑමට ඉඩක් නැත. එබැවින් එවැනි සාහසික මුලපිරීම්වලට කිසිදු ඉඩක් නොතැබෙන පරිදි ආරක්ෂක සංවිධාන සැලසීම ඉන්දියාවේ වගකීමය. මේ තත්වය තුළ මෙවැනි අන්තවාදී විනාශකාරී සිදුවීම් පිටුපස වන දුෂ්ට වුවමනා හොඳින් තේරුම් ගන්නා ලෙස සියලු බෞද්ධ ජනතාවන්ගෙන් ඉල්ලා සිටින අපි ඉන්දීය භූමිය තුළ බෞද්ධ පුදබිම්වලට යළිත් වරක් මෙවැනි බියගුළු ප‍්‍රහාර එල්ලවීමේ සියලු ඉඩකඩ අවුරා දැමීමේ පියවර යුතු බව ශ‍්‍රී ලංකාවේ සහ ඉන්දියාවේ ආණ්ඩුවලට අවධාරණය කරමු.” මේ තත්වය තුළ මෙවැනි අන්තවාදී විනාශකාරී සිදුවීම් පිටුපස වන දුෂ්ට වුවමනා හොඳින් තේරුම් ගන්නා ලෙස සියලු බෞද්ධ ජනතාවන්ගෙන් ඉල්ලා සිටින අපි ඉන්දීය භූමිය තුළ බෞද්ධ පුදබිම්වලට යළිත් වරක් මෙවැනි බියගුළු ප‍්‍රහාර එල්ලවීමේ සියලු ඉඩකඩ අවුරා දැමීමේ පියවර යුතු බව ශ‍්‍රී ලංකාවේ සහ ඉන්දියාවේ ආණ්ඩුවලට අවධාරණය කරමු.”", "URL": "https://lankatruth.com/si/?p=7679", "Category": "පුවත්", "Parent URL": null}