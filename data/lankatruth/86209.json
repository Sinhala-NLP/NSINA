{"Source": "Lankatruth", "Timestamp": "November 27, 2019", "Headline": "නියෝජ්‍ය සහ රාජ්‍ය අමාත්‍යවරුන් දිවුරුම්දීම අද", "News Content": "නව ආණ්ඩුවේ නියෝජ්‍ය සහ රාජ්‍ය අමාත්‍යවරුන් අද(27), පෙරවරුවේ ජනාධිපති ගෝඨාබය රාජපක්ෂ මහතා ඉදිරියේ දිවුරුම්දීමට නියමිතය. එසේම නව අමාත්‍යාංශ ලේකම්වරුන්ගේ පත්වීම් ලිපි ප්‍රධානයකිරීම ද අද දිනයේ සිදුකිරීමට නියමිත ය. එසේම පසුගිය දා පත්කළ අමාත්‍ය මණ්ඩලයේ පළමු රැස්වීම ද අද පැවැත්වෙන බව ප්‍රකාශ කර තිබිණි. ජනාධිපති ලේකම් කාර්යාලයේ දී ගෝඨාබය රාජපක්ෂ මහතාගේ සහ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පළමු කැබිනට් මණ්ඩල රැස්වීම පැවැත්වේ. මේ අතර නව අමාත්‍ය මණ්ඩල ලේකම්වරයා ලෙස හිටපු අග්‍රාමාත්‍ය ලේකම් එස්.අමරසේකර මහතා පත්කර තිබේ.", "URL": "https://lankatruth.com/si/?p=86209", "Category": "පුවත්", "Parent URL": null}