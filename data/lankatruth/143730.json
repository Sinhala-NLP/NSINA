{"Source": "Lankatruth", "Timestamp": "January 14, 2023", "Headline": "ආර්ථිකය ගොඩ ගන්නා බව කී රනිල් යටතේ ප්‍රපාතයට වැටුණු ආකාරය මෙන්න", "News Content": "පසුගිය වසරේ මැයි මාසයේදී රනිල් වික්‍රමසිංහ අග්‍රාමාත්‍ය දූරයේ දිවුරුම් දෙමින් කෙටිකලකින් ආර්ථිකය ගොඩගන්නා බව ප්‍රචාරය කලද මේ වන විට ජාතික නිෂ්පාදිතය බිදවැටීම සහා ණ්‍ය අර්බුධය තව තවත් තීව්‍ර වී තිබේ. පසුගිය වසරේ ජනවාරි සිට මාර්තු දක්වා පලමු කාර්තුව තුල දල දේශීය නිෂ්පාදිතය සෘණ 1.6% ලෙස බිඳවැටී තීබිණි. අප්‍රේල් මස සිට ජූනි දක්වා දෙවැනි කාර්තුව තුල එය සෘණ 8.4% දක්වා තවදුරටත් බිඳවැටිණි. රනිල් වික්‍රමසිංහ මැයි මාසයේදී අගමැති දූරයටත් ජූලි මාසයේ දී ජනාධිපති දූරයටත් පත්වීමෙන් පසුව ජූලි මාසයේ සිට සැප්තැම්බර් දක්වා තුන්වන කාර්තුවේදී දළදේශීය නිෂ්පාදිතය සෘණ 11.8% දක්වා තවදුරටත් බිඳවැටී ඇත. එසේම රාජ්‍ය ණයබර දේශීය සහ විදේශීය යන අංශ දෙකෙන්ම විශාල වශයෙන් ඉහල ගොස් තිබේ. විදේශීය වශයෙන් ලබාගෙන තිබෙන සහනදායී නොවන වානිජ ණය ප්‍රමාණය 2021 දෙසැම්බර් අවසන් වන විට රුපියල් බිලියන 3394ක සිට 2022 අගෝස්තු අවසන් වන විට බිලියන 6353 දක්වා වැඩිවී තිබිණි. එමෙන්ම කෘෂිකාර්මික අපනයන ආධායම 2021 නොවැම්බර් මාසයේදී ඩොලර් මිලියන 268.9ක් වී තිබූ අතර රනිල් වික්‍රමසිංහ ජනාධිපති වීමෙන් පසුව 2022 නොවැම්බර් මාසයේදී එය ඩොලර් මිලියන 199.3 දක්වා 25.9% කින් බිඳවැටී තිබිනි.", "URL": "https://lankatruth.com/si/?p=143730", "Category": "ආර්ථික පුවත්", "Parent URL": null}