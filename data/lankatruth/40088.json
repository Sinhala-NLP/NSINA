{"Source": "Lankatruth", "Timestamp": "August 29, 2017", "Headline": "නිදන් හොරකමේ ගිය රාජ්‍යය ව්‍යවසායක අමාත්‍යාංශයේ රියදුරෙකු ඇතුළු 6ක් අත්අඩංගුවට", "News Content": "ආණමඩුව – පුලියන්කුලම වැව් ඉස්මත්තේ නිධානයක් ගොඩ දැමීමට උත්සාහ කළ බව කියන 06 දෙනෙකු ආණමඩුව පොලීසිය විසින් ඊයේ (28) අත්අඩංගුවට ගෙන ඇත. අත්අඩංගුවට ගෙන ඇති අය අතර රාජ්‍යය ව්‍යවසායක අමාත්‍යාංශයේ රියදුරෙකු ද වන බව වාර්තා වේ. ඔහු ආණමඩුව – තම්මැන්නාගම පදිංචිකරුවෙකු බවත් සෙසු සැකකරුවන් අතර වාරියපොල පදිංචිරුවන් තිදෙනෙකු, රම්බොඩගල්ල පදිංචිකරුවෙකු සහ ආණමඩුවේ පදිංචිකරුවෙකුද සිටින බව වාර්තාවේ. නිධානය ගොඩ දැමීමට උත්සාහ කළ බව කියන ස්ථානයේ තිබී ලොරි රථ 02ක් සහ බැකෝ යන්ත්‍රයක්ද පොලිස් බාරයට ගෙන ඇති අතර ඔවුන් එම භාණ්ඩ සමග ආණමඩුව දිසා අධිකරණයට ඉදිරිපත් කිරීමට නියමිතය. රාජ්‍යය ව්‍යවසායක අමාත්‍යාංශයේ ඇමති ධුරය කබීර් හෂීම් මහතා විසිනි.", "URL": "https://lankatruth.com/si/?p=40088", "Category": "පුවත්", "Parent URL": null}