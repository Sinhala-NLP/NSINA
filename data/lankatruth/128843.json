{"Source": "Lankatruth", "Timestamp": "February 15, 2022", "Headline": "මහ මගදී අත්අඩංගුවට ගත් ෂෙහාන් මාලකට ඇප", "News Content": "ඊයේ (14) පස්වරුවේ සුදු වෑන් රථයකින් පැමිණි පොලිස් නිලධාරීන් පිරිසක් විසින් මහමගදී අත්අඩංගුවට ගත් සිවිල් ක්‍රියාකාරිකයෙකු වන ෂෙහාන් මාලක ගමගේ, අපරාධ පරීක්ෂණ දෙපාර්තමේන්තුව විසින් අද (15) මාළිගාකන්ද මහෙස්ත්‍රාත් අධිකරණයට ඉදිරිපත් කිරීමෙන් පසු ඇප මත නිදහස් කර තිබේ. පාස්කු ප්‍රහාරය සම්බන්ධයෙන් ඔහු සිදුකළ ප්‍රකාශයකට අදාළ නීතිපතිවරයාගේ උපදෙස් මත ඔහුව අත්අඩංගුවට ගත් බව ඊයේ (14) වාර්තා විය. ඒ අනුව ෂෙහාන් මාලක ගමගේව පානදුර ප්‍රදේශයේදී CIDය විසින් එලෙස අත්අඩංගුවට ගෙන තිබුණි.", "URL": "https://lankatruth.com/si/?p=128843", "Category": "පුවත්", "Parent URL": null}