{"Source": "Lankatruth", "Timestamp": "April 24, 2019", "Headline": "පාර්ලිමේන්තුවට ඇතුළුවීමේ අවසර පත්‍ර, ජීව උණ්ඩ ඇතුළු භාණ්ඩ රැසක් බලන්ගොඩ නිවසකින් මතුවෙයි", "News Content": "බලන්ගොඩ කිරිමැටිතැන්න ප්‍රදේශයේ නිවසක් සහ කැබි රථයක් පරීක්ෂා කිරීමේදී එම නිවස තුළ තිබී පාර්ලිමේන්තුවට ඇතුළුවීමේ අවසර පත්‍ර හයක්, ජීව උණ්ඩ දෙකක්, පාර්ලිමේන්තු පිවිසුම් මාර්ගයේ දළ සැලස්මක්, ජංගම දුරකතන දෙකක් සහ සිමි කාඩිපත් දෙකක් සොයා ගත් බව පොලිසිය කියයි. මෙම භාණ්ඩ සොයාගෙන ඇත්තේ පොලිසියට ලැබී ඇති ඔත්තුවක් අනුව අද (24) සිදු කළ මෙහෙයුමකදි ය. මෙම භාණ්ඩ සමඟ 27 හැවිරිදි පුද්ගලයකුද අත්අඩංගුවට ගෙන ඇති අතර ඔහු කොළඹ ප්‍රදේශයේ අවන්හලක සේවය කර ඇති බවටද පොලිසිය විසින් තොරතුරු අණාවරණය කරගෙන තිබේ. අත්අඩංගුවට ගත් පුද්ගලයා හෙට (25) බලන්ගොඩ මහෙස්ත්‍රාත්වරයා හමුවට ඉදිරිපත් කිරීමට නියමිතය.", "URL": "https://lankatruth.com/si/?p=72813", "Category": "පුවත්", "Parent URL": null}