{"Source": "Lankatruth", "Timestamp": "April 10, 2019", "Headline": "මාස් පතා සිදුවන ඉන්ධන මිල සංශෝධනය කිරීමේ කමිටුව අද රැස්වේ", "News Content": "ඉන්ධන මිල සූත්‍රයට අනුව මෙම මසට නියමිත ඉන්ධන මිල සංශෝධනය කිරීමේ කමිටුව අද(10) රැස්වීමට නියමිතය. මුදල් අමාත්‍යාංශය මගින් ඉන්ධන මිල සූත්‍රයකට අදාලව මිල සංශෝධනය කිරීම මාස් පතා සිදුකරන අතර මෙම මසට අදාල මිල ගණන් තීරණය කිරීමට එම කමිටුව අද රැස්වේ. මුදල් අමාත්‍යාංශව පසුගිය දිනවල පවසා සිටියේ උත්සව දිනවල ඉන්ධන මිල ඉහළ නොදමන බවයි. උත්සව සමය තුළ ජනතාවට සහන දීම සඳහා ඉන්ධන මිල ඉහළ නොදමන බව මුදල් අමාත්‍ය මංගල සමරවීර පවසා සිටියේය. කෙසේ වෙතත් කමිටු රැස්වීමෙන් පසු ඒ බව තීරණය කිරීමට නියමිතව ඇත. අද දිනය වනවිට ඔක්ටේන් 92 වර්ගයේ පෙට්‍රල් ලීටරයක මිල රුපියල් 132ක් වන අතර ඔක්ටේන් 95 වර්ගයේ පෙට්‍රල් ලීටරයක මිල රුපියල් 159 කි. ලංකා ඔටෝ ඩීසල් ලීටරයක මිල රුපියල් 104ක් වන අතර ලංකා සුපර් ඩීසල් ලීටරයක් රුපියල් 134ක් වේ.", "URL": "https://lankatruth.com/si/?p=72035", "Category": "පුවත්", "Parent URL": null}