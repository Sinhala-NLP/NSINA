{"Source": "Lankatruth", "Timestamp": "December 29, 2020", "Headline": "නිරෝධායන නීති නොතකා යුක්‍රේන සංචාරකයන් බලන්න උදයංග ගුවන් තොටටම ගිහිං", "News Content": "ඊයේ (28) ලංකාවට පැමිණි පළමු යුක්‍රේන සංචාරක කණ්ඩායම පිළිගැනීමට උදයංග වීරතුංග මහතා මත්තල රාජපක්ෂ ගුවන් තොටුපොළටම ගොස් තිබේ. මේ සංචාරකයන් මෙරටට පැමිණි පසු PCR පරීක්ෂණයක් සිදුකිරීම අනිවාර්ය වන අතර දින 14කට පසු නැවත PCR පරීක්ෂණයක් සිදුකරනු ඇත. සංචාරකයන් ගුවන් තොටුපලේ සිට කෙලින්ම අදාල හෝටලය වෙත රැගෙන යන අතර Travel Bubble ක්‍රමය යටතේ නිරෝධායනය විය යුතු බව සෞඛ්‍ය අමාත්‍යංශය පවසයි. උදයංග වීරතුංග මහතා මේ සංචාරකයන් ගුවන්තොටුපලේ දීම මුණ ගැසී ඇත්තේ මෙරට දී සිදුකළ PCR ප්‍රතිඵල ලැබීමට පෙර වන අතර ඔහු කිසිදු ආරක්ෂිත ඇඳුමක් ඇඳ සිටියේ ද නැත. මහින්ද රාජපක්ෂ මහතා ජනාධිපතිව සිටි සමයේ රුසියාවේ හා යුක්රේනය තානාපති ලෙස කටයුතු කළේ ඔහුගේ ඥාති පුත්‍ර උදයංග වීරතුංගය. මිග් යානා ගනුදෙනුව ඇතුළු අපරාධ චෝදනා කිහිපයක් සම්බන්ධයෙන් ඔහුට ජාත්‍යන්තර රතු වරෙන්තු ද නිකුත් කර තිබුණි.", "URL": "https://lankatruth.com/si/?p=105788", "Category": "පුවත්", "Parent URL": null}