{"Source": "Lankatruth", "Timestamp": "September 1, 2023", "Headline": "රවී සිරිවර්ධනගේ “ඔබේ සුසුම් පවන්” හෙට", "News Content": "රවී සිරිවර්ධන දශකද්වයක කවි ගී නිර්මාණ ශාස්ත්‍රීය ලිපි සංග්‍රහය දොරට වැඩුම හෙට (02) සවස 5.30ට කොළඹ බණ්ඩාරනායක සම්මන්ත්‍රණ ශාලාවේදී පැවැත්වේ. රුවන් මාපලගම සංස්කරණය කර ඇති මෙම ග්‍රන්ථය එළිදැක්වෙන්නේ “ඔබේ සුසුම්” පවන් සංගීත ප්‍රසංගය පැවැත්වෙන අතරතුරේදීය. එහිදී ගේය පද රචක රවී රවී සිරිවර්ධන රචනා කළ ගීත ගායනා කරනු ලබන්නේ විශාරද නන්දා මාලිනි, විශාරද එඩ්වඩ් ජයකොඩි, කසුන් කල්හාර, දයාන් විතාරණ, කරුණරත්න දිවුල්ගනේ, උරේෂා රවිහාරි, ක්‍රිෂාන්ත එරන්දක මෙන්ම නව පරපුරේ ගායක ගායිකාවන් රැසකි. ප්‍රසංගය ආමන්ත්‍රණය කරනු ලබන්නේ දිල්ෂාන් පතිරත්න විසින් වන අතර සංගීත අධ්‍යක්ෂණය ප්‍රභාත් හෙට්ටිආරච්චිගෙනි. නිර්මාණ අධ්‍යක්ෂණය උපාලි ආරියසිරි විසින්ද රංග වින්‍යාසය අමා වීජේසේකර විසින්ද සිදු කරණ අතර ප්‍රාසාංගික පිටපත විමල් කැටිපෙආරච්චිගෙනි.", "URL": "https://lankatruth.com/si/?p=150892", "Category": "කලා පුවත්", "Parent URL": null}