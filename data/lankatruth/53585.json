{"Source": "Lankatruth", "Timestamp": "June 5, 2018", "Headline": "බදු බරට එරෙහි ජනතා විරෝධතා හමුවේ ජෝර්දාන අගමැති ඉල්ලා අස්වේ", "News Content": "ජාත්‍යන්තර මූල්‍ය අරමුදල මගින් පනවනලද කොන්දේසිවලට අදාලව පැනවූ බදු හේතුවෙන් ඇතිවූ ජනතා විරෝධතා හමුවේ ජෝර්දාන අගමැති “හනී මුල්කී” අද (05) ඉල්ලා අස්වී තිබේ. අධික බදු සහ මූල්‍ය පාලන පටිපාටියට විරුද්ධව ජෝර්දාන ජනතාව දින ගණනක් තිස්සේ එරට රජයට එරෙහිව උද්ඝෝෂණවල නිරතවිය. එසේම දිගින් දිගටම එරට පොලීසිය හා විරෝධතාකරුවන් අතර ගැටුම් ඇතිවූ අතර කඳුළුගෑස් හා මාර්ග බාධක හරහා එම විරෝධතා මැඩ පැවැත්වීමට රජය කටයුතු කර තිබිණි. නමුත් දිගින් දිගටම එල්ලවන මහජන විරෝධතා හමුවේ අගමැතිවරයාට සිය තනතුරෙන් ඉවත්වීමට සිදුවූබව එරට මාධ්‍ය වාර්ථා කරයි.", "URL": "https://lankatruth.com/si/?p=53585", "Category": "විදෙස් පුවත්", "Parent URL": null}