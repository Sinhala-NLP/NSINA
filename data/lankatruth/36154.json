{"Source": "Lankatruth", "Timestamp": "June 19, 2017", "Headline": "කෘෂි ගොඩනැග්ල්ල පන්නයේ එකක් ගුවන් සේවා අධිකාරියටත් – මාසික කුලිය ලක්ෂ 60යි", "News Content": "වත්මන් ආණ්ඩුව යටතේ කෘෂීකර්ම අමාත්‍යාංශය පවත්වාගෙන යාම සඳහා කෝටි ගණනක් ගෙවා ලබාගත් පන්නයේ තවත් ගොඩනැගිල්ලක් සේවකයින් 147 දෙනෙකු පමණක් සේවය කරන සිවිල් ගුවන්සේවා අධිකාරී කාර්යාලය පවත්වාගෙන යන කාර්යාල ගොඩනැගිල්ල සඳහා වසර 15කට පෙර ලබාගෙන තිබී ඇති අතර ඒ සඳහා මාසයකට රුපියල් ලක්ෂ 60 බැගින් මේ දක්වාම කුලී ගෙවමින් පවත්වාගෙන පැමිණ ඇති බව වාර්තා වේ. එම ගොඩනැගිල්ල සඳහා වසරකට රුපියල් 720ක කුලියක් ගෙවන අතර එයට පසුගිය අවුරුදු 15ක කාලය තුළ රුපියල් ලක්ෂ 10,800ක් ගෙවා ඇති අතර මෙම කුලී ගොඩනැගිල්ල එහි අධ්‍යක්ෂ ජනරාල්වරයාගේ සමීප හිතවතකුට අයත් එකක් බවද අධිකාරී සේවකයෝ පවසති. මෙම අධිකාරිය තම ආදායමෙන් කෝටි 70 බැගින් අවස්ථා කිහිපයකදී මහා භාණ්ඩාගාරයට මුදල් ලබාදී ඇති පසුබිමක අධිකාරිය අඳහා ගොඩනැගිල්ලක් ඉදිකර ගැනීමේ හැකියාව තිබියදී මෙපමණ මුදලක් කුලී වශයෙන් ගෙවා ගොඩනැගිල්ලක් ලබාගැනීමට වසර 15ක්වම පැවති සියළුම පාලකයින් කටයුතු කර ඇති අතර මේ සම්බන්ධයෙන් සේවකයෝ සිය මවිතය පළ කරති. කෙසේ නමුත් මේ පිළිබඳව අධිකාරී පරිපාලනයෙන් කරුණු විමසා ඇති ප්‍රවාහන හා ගුයන්සේවා ඇමති නිමල් සිරිපාලද සිල්වා මහතා කටුනායක නයිනකන්ද ප්‍රදේශයේ ස්ථීර ගොඩනැගිල්ලක් ඉදිකිරීම ආරම්භ කර ඇතත් එහි ඉදිකිරීම්ද ඉතාමත් මන්ධගාමීව සිදුවන බවත් මේ වනවිට එහි වැඩ නිස කොට ඇත්තේ තට්ටු 04ක් පමණක් බවත් වාර්තා වේ. මූලාශ්‍ර මිරර්", "URL": "https://lankatruth.com/si/?p=36154", "Category": "පුවත්", "Parent URL": null}