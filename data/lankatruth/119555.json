{"Source": "Lankatruth", "Timestamp": "July 13, 2021", "Headline": "තහනම තිබියදී පොහොර මෙට්‍රික් ටොන් 10,000 ගෙන්නුවේ කොහොමද?… නලින්ද ජයතිස්ස – වීඩියෝ සහිතයි", "News Content": "ජනාධිපතිවරයා විසින් රසායනික පොහොර ආනයනය තහනම් කර තිබියදීපසුගියදා ශ්‍රීලංකාවට රසායනික පොහොර මෙට්‍රික් ටොන් 10,000ක් ආනයනය කර ඇති බව ජවිපෙ හිටපු පාර්ලිමේන්තු මන්ත්‍රී වෛද්‍යනලින්ද ජයතිස්ස පවසයි. අද (13) පෙරවරුවේ එම පක්ෂ මූලස්ථානයේ පැවති මාධ්‍ය හමුවකදීමේ පිළිබඳව අදහස් දක්වමින් ජනාධිපතිවරයා ජාතිය ඇමතීමේදී ඇතුළුව අවස්ථා ගණනාවකදීරසායනික පොහොර ආනයනය තහනම් කරන බව පැවසූවා. එසේ තිබියදීදැන් අපිට තොරතුරු ලැබිලා තිබෙනවා ජූලි මාසේ 09 වැනිදා කොළඹ වරායට යූරියා මෙට්‍රික් ටොන් 10,000ක් ගෙනත් තිබෙනවා කියලා. අපි දැනගන්න කැමතියි ජනාධිපතිවරයා දන්න කියන යම් යම් සමාගම්වලට රසායනික පොහොර ආනයනය කරන්න අවසර දීලා තිබෙනවාද කියලා. අපි දැනගන්න කැමතියි ජනාධිපතිවරයා තවමත් රසායනික පොහොර ආනයනය තහනම්කරන තීන්දුවේ ඉන්නවාද කියලා. මේ අවසරය දීලා තිබෙන්නේ කවුද? මොකද මේ යූරියා මෙට්‍රික් ටොන් 10,000 ලංකාවට ගෙනල්ල තිබෙනවා. ඒ සම්බන්ධයෙන් රේගු වාර්තා තිබෙනවා.” යනුවෙන් පැවසීය. පොහොර ගෙන්වීමට අදාළ ලේඛණය පහතින්….", "URL": "https://lankatruth.com/si/?p=119555", "Category": "පුවත්", "Parent URL": null}