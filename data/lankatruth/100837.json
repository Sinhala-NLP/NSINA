{"Source": "Lankatruth", "Timestamp": "November 20, 2020", "Headline": "අභියාචනාධිකරණයට නීතිපති දුන් නම් 05ක් ඉවතට", "News Content": "අභියාචනාධිකරණයට පත්කිරීම් සඳහා නීතිපතිවරයා විසින් ලබාදුන් නම් 15න් නම් 05ක් ඉවත්කර ඒ වෙනුවට වෙනත් අය පත් කිරීමට රටේ ඉහළම තැනින් කටයුතුකරමින් සිටින බව වාර්තා වේ. මහාධිකරණයන් හි දැනට කටයුතු කරන ජ්‍යෙෂ්ඨ විනිශ්චයකාරවරුන් සහ නීතිපති දෙපාර්තමේන්තුවේ ජ්‍යෙෂඨ අතිරේක සොලිසිටර් ජනරාල්වරුන් ඇතුළත් ලේඛනයක් නීතිපතිවරයා විසින් අභියාචනාධිකරණයේ නව පත්වීම් සඳහා සලකා බැලීමට ඉදිරිපත් කර ඇත. 20වන සංශෝධනයෙන් තමන්ට හිමි වූ බලතල පාවිච්චි කරමින් මෙම ලේඛනයේ සඳහන් ජ්‍යෙෂ්ට විනිසුරුවන් 05 දෙනෙකුම ඉවත් කිරීමට කටයුතු කළද පසුව එහි එක් විනිසුරුවරයෙකු අභියාචනාධිකරණයට පත්කිරීමට යළිත් තීරණය කර ඇත. මේ අනුව නීතිපතිවරයා ඉදිරිපත් කළ ලේඛනයේ සඳහන් ජ්‍යෙෂ්ඨ විනිසුරුවන් 05 දෙනෙකුට අභියාචනාධිකරණයට උසස්වීමට තිබූ අවස්ථාව අහිමිකර ඇත.", "URL": "https://lankatruth.com/si/?p=100837", "Category": "පුවත්", "Parent URL": null}