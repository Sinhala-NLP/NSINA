{"Source": "Lankatruth", "Timestamp": "May 14, 2019", "Headline": "රාත්‍රී 9.00 සිට දිවයින පුරා ඇඳිරි නීතිය", "News Content": "අද(14) රාත්‍රී 9.00 සිට හෙට අලුයම 4.00 දක්වා දිවයින පුරා පොලිස් ඇඳිරිනීතිය ක්‍රියාත්මක කරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. එසේම ගම්පහ පොලිස් කොට්ඨාසය තුළ රාත්‍රී 7.00 සිට පසුදා උදෑසන 6.00 දක්වා පොලිස් ඇඳිරිනීතිය ක්‍රියාත්මක කර තිබේ. අන්තවාදී කුඩා කණ්ඩායම් විසින් ඇතිකරන නොසන්සුන්කාරී තත්වයන් පාලනය කිරීමට සහ ජාතික ආරක්ෂාව තහවුරු කිරීමට මෙම ක්‍රියාමාර්ග ගෙන තිබේ. මෙම පිරිස් අත්අඩංගුවට ගැනීමටත් ඔවුන්ට උපරිම නීතිය ක්‍රියාත්මක කිරීමටත් කටයුතු කරන බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://lankatruth.com/si/?p=73794", "Category": "පුවත්", "Parent URL": null}