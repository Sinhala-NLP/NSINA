{"Source": "Lankatruth", "Timestamp": "June 11, 2019", "Headline": "ලංකා සතොස වීරවංසගෙන් බිලියනයක් වන්දි ඉල්ලයි", "News Content": "සතොස ආයතනයේ වාහන ත්‍රස්තවාදී කටයුතු සඳහා යොදාගත් බවට පාර්ලිමේන්තු මන්ත්‍රී විමල් වීරවංස මහතා සිදුකළ ප්‍රකාශය සම්පූර්ණයෙන්ම අසත්‍ය බැවින් ඔහුගේ එම ප්‍රකාශයෙන් සතොස ආයතනයේ කීර්ති නාමයට මහත් හානියක් සිදු වූ බව සඳහන් කරමින් රුපියල් බිලියනයක වන්දියක් ඉල්ලා සතොස ආයතනය මන්ත්‍රීවරයාට එන්තර වාසියක් යොමුකළ බව ලංකා සතොස ලිමිටඩ් ආයතනය නිවේදනයක් නිකුත් කරමින් සඳහන් කර සිටියි. පාර්ලිමේන්තු මන්ත්‍රී විමල් වීරවංස විසින් සඳහන් කරන ස්ථානයකට හෝ දිනයකදී කිසිදු සතොස වාහනයක් ගොස් නොමැති බවත්, එය සම්පූර්ණයෙන්ම අසත්‍ය කරුණක් යන අතර, එමගින් ජනතාව සතොස කෙරෙහි තබා ඇති විශ්වාසය පළුදු කිරීමට උත්සාහ කරමින් සිටින බවත් අදාළ නිවේදනයේ සඳහන් කර ඇත. එමෙන්ම එම ප්‍රකාශනය සම්බන්ධයෙන් විධිමත් පරීක්ෂණනයක් පවත්වා ජනතාවට සත්‍ය හෙළි කරන ලෙස ඉල්ලමින් සතොස ආයතනය විසින් පොලිස්පතිවරයා වෙත පැමිණිල්ලක් සිදු කර තිබේ.", "URL": "https://lankatruth.com/si/?p=75552", "Category": "පුවත්", "Parent URL": null}