{"Source": "Lankatruth", "Timestamp": "October 19, 2017", "Headline": "වෙල්ලස්සේ ඉඩම් කොල්ලයට එරෙහි මහජන පෙත්සමට අත්සන් තැබීම ඇරඹේ…", "News Content": "ඌව, වෙල්ලස්ස, බින්තැන්න ප්‍රදේශයන්හි ඉඩම් අක්කර 62500ක් වත්මන් පාලයන් විසින් සිංගප්පූරුවේ ගැසල් වෙන්චස් නම් බහු ජාතික සමාගමකට ලබා දීමට සැලසුම් කර තිබීමට එරෙහිව ඌව, වෙල්ලස්ස, බින්තැන්න ජනතාව මහා සංඝරත්නය පෙරටුකරගනිමින් පිහිටුවාගෙන ඇති ඌව වෙල්ලස්ස ජනඅයිතීන් සුරැකීමේ පෙරමුණ විසින් අත්සන් දෙලක්ෂයක් ලබාගැනීමේ මහජන පෙත්සම අද (19) පෙරවරු 09.00ට පදියතලා නගරයේදී ආරම්භ කරනු ලැබීය. මෙම අවස්ථාවට එම සංවිධානයේ අනුශාසක හිමිවරුන් වන පදියතලාව ශාසනාරක්ෂක බලමණ්ඩලයේ සභාපති හෝලිකේ රාජමහා විහාරස්ථානයේ විහාරාධිපති ගරුතර මූඩියල ධම්මජෝති නායක හිමියන්ද එම සංවිධනයේ අනුශාසක බිබිල සාසනාරක්ෂක බලමණ්ඩයේ ලේඛකාධිකාරී බිබිල බෝධිරුක්කාරාමාධිපති ගරුතර දොඩංගොල්ලේ සෝරත නායක හිමියන් ඇතුළු ගෞරවනීය මහා සංඟරත්නයත් ඌව වෙල්ලස්ස ජන අයිතීන් සුරකීමේ පෙරමුණේ සභාපති, ඌව පළාත් සභාවේ ජනතා විමුක්ති පරෙමුණේ මන්ත්‍රී සමන්ත විද්‍යාරත්න මහාතාත් එම සංවිධානයේ සභාපති නීතීඥ සරත් කුමාර මහතාත් එහි කාරක සභිකයන් වන හිටපු දිගාමඩුලු දිස්ත්‍රික් පාරිලිමේන්තු මන්ත්‍රී වසන්ත පිතිස්ස මහතාත්, හිටපු ඌව පළාත් සභා මන්ත්‍රී සුදත් බලගල්ල මහතාත්, හිටපු පදියතලාව ප්‍රාදේශීය සභා මන්ත්‍රී චන්ද්‍රපාල මහතාත් සහභාගී වූ අතර එම මොහොතට සමස්ත ලංකා වෛද්‍ය නිලධාරීන්ගේ සංගමයේ සභාපති වෛද්‍ය අත්තනායක මහතාත් පදියතලාව වෙළඳ සංගමයේ සභාපති ගජධීර මහතාත් ඇතුළු විශාල පිරිසක් සහභාගී වූහ. මෙහිදි කෙටි උත්සව සභාවක් පවත්වන ලද අතර එහිදී අදහස් දැක්වූ ඌව වෙල්ලස්ස ජන අයිතීන් සුරකීමේ පෙරමුණේ සභාපති සමන්ත විද්‍යාරත්න මහතා සඳහන් කර සිටියේ “ඉතිහාසයේ සිටම අධිරාජ්‍යවාදීන් ඌව වෙල්ලස්සේ සාරය කොල්ල කෑ බවත් 1817 – 1818 ලංකාවේ පළමු අධිරාජ්‍ය විරෝධී අරගලය වූ ඌව වෙල්ලස්ස අරගලයේදී මෙම ප්‍රදේශයේ 20,000ක් ඝාතනය කොට බිම්පාලු යුධ උපායට අනුව ප්‍රදේශයේ වැව් අමුණු සුණු විසුණු කොට බලපරන ගස් කපා හෙළා ගිණිබත් කොට හරක බාන මරා දමා ඌව වෙල්ලස්ස වනසා දැමුවා. සුද්ධන්ගෙන් නාමමාත්‍රික නිදහස ලැබූ 1948 සිට මේ දක්වා අපේ රටේ ධනපති පාලකයන්ට සුද්ධාගේ බිම්පාලු ප්‍රතිපත්තියට අනුව ඌව වෙල්ලස්සේ සාරවත් ඉඩම් අධිරාජ්‍යවාදී බහුජාතික සමාගම්වලට කුණු කොල්ලයට කොමිස් කුට්ටිවලට පවාදෙමින් තිබෙනවා. වෙල්ලස්ස අරගලයට වසර 200ක් පිරෙන 2018දී මෙම ප්‍රදේශයේ අක්කර 62500ක් සිංගප්පූරුවේ ගැසල් වෙන්චස් නම් බහුජාතික සමාගමට කොල්ල කෑමට ඉඩදෙමින් ආණ්ඩුව ගෙනයන උත්සාහය අනිවාර්යයෙන් පරාජය කරනවා. කැරැල්ලට වසර 200ක් පිරෙන මොහොතේ ඌව, වෙල්ලස්ස, බිම්තැන්න ජනතාව අප සංවිධානය වටා ඒකරාෂී වෙමින් නව අරගලයක් ආරම්භ කර තිබෙනවා. මෙම පෙත්සම අත්සන් තැබීම එම අරගලයට බලමුළු තරකිරීමේ එක් පියවරක් ලෙස තේරුම් ගණිමින් පාලකයන් මෙම ඉඩම් කොල්ලය හකුලා ගත් යතු බවත් එසේ නොවුන හොත් ජන අරගලය හමුවේ බහු ජාතික සමාගම් පලවා හැරීමෙන් ඉදිරියට ගොස් මෙම පාලකයන්ද සිංහාසනවලින් බිමට ඇද දැමීමට පසුබට නොවන බවත් අවධාරණය කොට පැවසීය. මෙය ජාතික කර්තව්‍යයක් ලෙස තේරුම් ගනිමින් රටේ උගත් බුද්ධිමත් සියළු ජනතාවගේ සහාය ලබා දෙන ලෙසද ඉල්ලා සිටියේය. මෙම අවස්ථාවට සිය ගණන් ජනතාව පෝලිම් ගැසී පෙත්සම අත්සන් කරන අයුරු දැකිය හැකි විය.", "URL": "https://lankatruth.com/si/?p=42787", "Category": "පරිසර", "Parent URL": null}