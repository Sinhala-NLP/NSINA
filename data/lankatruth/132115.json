{"Source": "Lankatruth", "Timestamp": "April 16, 2022", "Headline": "සෞන්දර්ය විශ්වවිද්‍යාලයේ ආදි විද්‍යාර්ථීන් රැසක් ගෝටාගෝගම “වම් ඉවුරු වේදිකාවට”", "News Content": "සෞන්දර්ය විශ්වවිද්‍යාලයේ ආදි විද්‍යාර්ථීන් රැසක් අද (16) දින ගාලුමුවදොර ජනාධිපති ලේකම් කාර්යාලය ඉදිරිපිට පිහිටි ගෝටාගම විරෝධතාවයට එක්වී තිබේ. ඔවුන් එහි වම් ඉවරුවේ වේදිකාවේදී පසාංගික අංග රැසක්ම ඉදිරිපත් කර ඇත. මෙම අවස්ථාවට ප්‍රවීන කලාකරු ලූෂන් බුලත් සිංහල, ජ්‍යෙෂ්ඨ කථිකාචාර්ය ප්‍රසන්නජීත් අබේසූරිය, ජ්‍යෙෂ්ඨ කථිකාචාර්ය අසේල රංගජීව, ප්‍රවීන රංගන ශිල්පිනී නයනා හෙට්ටිආරච්චි ඇතුළු පිරික් එක්වී සිටියහ. එමෙන්ම අද පස්වරුවේ තවත් සංස්කෘතක අංග රැසක් මෙහිදී පැවැත්වීමට නියමිතය. ඒ අරත රෝඩ්නි වර්ණකුළ, රංජිත් බාලසූරිය ඇතුලු නාට්‍ය ප්‍රවීණයන් සමඟ “අරගලයට පන පොවන”නාට්‍ය ගී” සැඳෑවක්, විශ්වවිද්‍යාලයේ විද්‍යාර්ථීන් සමග විරෝධාකල්ප ගී වැඩසටහනක් පැවැත්වීමටද නියමිතය. එමෙන්ම සෞම්‍ය ලියනගේ, ධර්මප්‍රිය ඩයස්, ඉන්දිකා උපමාලි, ප්‍රසන්න ජීත් අබේසූරිය, සමන් පනාපිටිය, සමන් ලෙනින් සහ මහානාම වික්‍රමසිංහ ඇතුළු කලා ලොවේ ප්‍රවීනයන් රැසකගේ සහභාගිත්වයෙන් තවත් සංස්කෘතික අංග රැසක් පැවැත්වීමට නියමිතය. දැවැන්ත බෙර වාදනයක්ද එහිදී ඉදිරිපත්කිරීමට නියමිතය. සංගීතය, බෙරය, චිත්‍රය, වීදිය, නවනූතන ප්‍රාසාංගික ආමන්ත්‍රණයන්ගේ අරගල භූමිය ඒකාලෝකවත් වීටද නියමිතය.", "URL": "https://lankatruth.com/si/?p=132115", "Category": "පුවත්", "Parent URL": null}