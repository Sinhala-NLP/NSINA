{"Source": "Lankatruth", "Timestamp": "October 1, 2019", "Headline": "ජාතික ජන බලවේගයේ අපේක්ෂකයාට ඇප තැන්පත් කිරීම අද…", "News Content": "ජාතික ජන බලවේගයේ අපේක්ෂක අනුර දිසානායක මහතා වෙනුවෙන් ඇප තැන්පත් කිරීම අද (01) සිදු කිරීමට නියමිතය. මේ සම්බන්ධයෙන් මාධ්‍ය වෙත ප්‍රකාශයක් සිදු කරමින් ජාතික ජන බලවේගයේ මෙහෙයුම් කමිටු සාමාජික මහින්ද රත්නායක මහතා සඳහන් කර සිටියේ ජාතික ජන බලවේගයේ ජනාධිපති ධුර අපේක්ෂක අනුර දිසානායක මහතා සමග ප්‍රධාන ලේකම් විශේෂඥ වෛද්‍ය නිහාල් අබේසිංහ මහතා ඇතුළු පිරිසක් ඒ සඳහා සහභාගී වීමට නියමිත බවය. මේ වනවිට දැනට පිළිගත් දේශපාලන පක්ෂ 09ක අපේක්ෂකයින් සහ ස්වාධීන අපේක්ෂකයින් 04 දෙනෙකු ඇප මුදල් තැන්පත් කර ඇති බව මැතිවරණ කොමිෂන් සභාව නිවේදනයක් නිකුත් කරමින් සඳහන් කරයි.", "URL": "https://lankatruth.com/si/?p=81978", "Category": "පුවත්", "Parent URL": null}