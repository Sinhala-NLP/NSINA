{"Source": "Lankatruth", "Timestamp": "July 26, 2018", "Headline": "කොළඹ ප්‍රදේශ රැසක හෙට (26) සහ 31 විදුලිය බිඳ වැටීම්", "News Content": "අත්‍යවශ්‍ය නඩත්තු කටයුත්තක් හේතුවෙන් හෙට (26) සහ 31 වනදා කොළඹ නගරයේ ප‍්‍රදේශ කිහිපයකට විදුලිය බිඳවැටීම් සිදුවිය හැකි බව පුනර්ජනනීය බලශක්ති අමාත්‍යංශය සඳහන් කරයි. විශේෂයෙන් හෙට (27) පෙරවරු 9.00 සිට පස්වරු 3.00 දක්වා විදුලිය අත්හිටුවන බව එම අමාත්‍යංශය සඳහන් කරයි. ඒ අනුව කොළඹ 03, කොළඹ 04, කොළඹ 05, කොළඹ 06, කොළඹ 07 සහ කොළඹ 08 යන ප‍්‍රදේශවලට විදුලිය විසන්ධි කෙරෙනු ඇත. එමෙන්ම මෙම නඩත්තු කටයුතු හේතුවෙන් ලබන 31 වැනිදාද ඉහත සඳහන් ප‍්‍රදේශවල විදුලිය බිඳවැටීම් සිදුවිය හැකි බව විදුලිබල හා පුනර්ජනනීය බලශක්ති අමාත්‍යංශය වැඩිදුරටත් සඳහන් කරයි.", "URL": "https://lankatruth.com/si/?p=56799", "Category": "පුවත්", "Parent URL": null}