{"Source": "Lankatruth", "Timestamp": "February 19, 2021", "Headline": "හෙක්ටයාරයකින් වී කිලෝ 1000ක් රජයට නැත්නම් පොහොර සහනාධාරය නැහැ… මහින්දානන්ද", "News Content": "වී වගා කළ හෙක්ටයාර් එකකින් වී කිලෝ 1000ක් රජයට ලබා නොදෙන ගොවීන්ට ලබන කන්නයේදී පොහොර සහනාධාරය හා කෘෂි රක්ෂණය අහිමි වන බව කෘෂිකර්ම අමාත්‍ය මහින්දානන්ද අලුත්ගමගේ සඳහන් කරයි. පොහොර සහනාධාරය හා ජලය, කෘෂි රක්ෂණය හා අදාළ උපදෙස් හා තාක්ෂණය රජය විසින් ගොවීන්ට නොමිලයේ ලබාදෙන බවත් මීට අමතරව සහතික මිලට වී මිලදී ගන්නා බවද ඇමතිවරයා සඳහන් කරයි. ඒ අනුව රජයේ වැඩපිළිවෙලට සහයෝගය ලබාදීමක් ලෙස රජයේ සහතික මිලට වී කිලෝ 1000ක් වී වගා කළ හෙක්ටයාර් එකකින් ලබා නොදෙන ගොවීන්ට ඉදිරියේදී රජයේ සහනාධාර අහිමිවන බවත් පොහොර සහනාධාරයද අහිමිවන බැවින් වෙළඳපොලේ මිලටම මිලදී ගැනීමට සිදුවනු ඇති බවත් අවධාරණය කර තිබේ. අමාත්‍යවරයා මේ බව පැවසූවේ ඊයේ (18) පැවැත්වූ මාධ්‍ය හමුවකදීය.", "URL": "https://lankatruth.com/si/?p=110920", "Category": "පුවත්", "Parent URL": null}