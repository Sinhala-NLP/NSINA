{"Source": "Lankatruth", "Timestamp": "February 22, 2019", "Headline": "වෛද්‍ය සභාවට එරෙහි සයිටම් සිසුවියගේ පෙත්සම මාර්තු 6ට කල්යයි", "News Content": "අභියාචනාධිකරණ නියෝගය පරිදි ශ්‍රී ලංකා වෛද්‍ය සභාවේ ලියාපදිංචිය ලබා නොදීමෙන් එම ආයතනය අධිකරණයට අපහාසවන අයුරින් කටයුතු කර ඇතැයි සයිටම් පෞද්ගලික වෛද්‍ය පීඨයේ උපාධිධාරිනියක විසින් ගොනුකළ පෙත්සම කැඳවීම ලබන මස 6 වැනිදා දක්වා කල්තබා තිබේ. අදාල පෙත්සම ඊයේ(21) අභියාචනාධිකරණයේ වැඩබලන සභාපතිනී දීපාලි විජේසුන්දර සහ අර්ජුන ඔබේසේකර යන විනිසුරු මඬුල්ල ඉදිරියේ කැඳවූ අවස්ථාවේ මෙම තීන්දුව ගෙන ඇත. පෙත්සම්කාර පාර්ශ්වය පවසා සිටියේ අභියාචනාධිකරණය විසින් දිල්මි සූරිආරච්චි සිසුවියට ශ්‍රී ලංකා වෛද්‍ය සභාවේ ලියාපදිංචිය ලබාදෙන ලෙස මීට ඉහත නියෝග ලබාදී තිබුනද මෙතෙක් එම සභාව ඊට අදාල පියවර ගෙන නොමැති බවයි. මේ තුලින් ශ්‍රී ලංකා වෛද්‍ය සභාව අධිකරණයට අපහාසයක් සිදුකර ඇතිබවට තීන්දුවක් ලබාදෙන ලෙස ඉල්ලා පෙත්සම ගොනුකර තිබේ.", "URL": "https://lankatruth.com/si/?p=68776", "Category": "පුවත්", "Parent URL": null}