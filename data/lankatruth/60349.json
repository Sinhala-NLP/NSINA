{"Source": "Lankatruth", "Timestamp": "October 4, 2018", "Headline": "ගිනි අවි පෙන්වා කළ කොල්ලකෑමට මහින්දගේ මන්ත්‍රී ඇතුළු 03ක් රක්ෂිත බන්ධනාගාරයට", "News Content": "ජීව අත්බෝම්බයක් හා පිස්තෝලයක් ඇතුළු පීඩාකාරී අවි පෙන්වා ශ්‍රාවස්තිපුර ප්‍රදේශයේ නිවසකට අයුතු ලෙස ඇතුළු වී නිවෙස් හිමි ව්‍යාපාරිකයා බියවද්දා මුදල් හා රන් ආභරණ කොල්ලකෑමේ සිද්ධියකට මහාධිකරණය හමුවේ අධි චෝදනා ලැබ සිටි හිටපු සමෘද්ධි නිලධාරියෙකු හා තලාව ප්‍රාදේශීය සභාවේ මහින්ද පිලේ මන්ත්‍රීවරයෙකු ඇතුළු තිදෙනෙකු මේ මස (29)වනදා දක්වා රක්ෂිත බන්ධනාගාර ගත කරන ලෙස උතුරුමැද පළාත්බද මහාධිකරණ විනිසුරු මහේෂ් වීරමන් මහතා පසුගිය 01වනදා නියෝග කර තිබේ. ඒ අනුව රැජින හංදිය තඹුත්තේගම ලිපිනයේ පදිංචි රත්නායක මුදියන්සේලාගේ අජන්ත කුමාර නොහොත් අජා, අසංක දිල්හාර හා රණසිංහ ආරච්චිලාගේ ලලිත් යන තිදෙනා මෙලෙස රක්ෂිත බන්ධනාගාර ගත කර ඇත. 2001 වසරේ අප්‍රේල් මස 09වනදා හෝ ඊට ආසන්න දිනයකදී රනුරාධපුර පොලිස් වසමේ ශ්‍රාවස්තිපුර ආමනේ ප්‍රදේශයේ පිහිටි වී මෝල් ව්‍යාපාරිකයෙකුගේ නවසට බලහත්කාරයෙන් ඇතුළුවී ගිනිඅවි පෙන්වා ව්‍යාපාරිකයා බිය ගන්වා රුපියල් දසලක්ෂ අසූතුන්දහසක් (රු. 1,083,000) වටිනා මුදල් හා රන් ආභරණ මේන්ම බලපත්‍ර සහිත ගිනි අවියක්ද පැහැරගැනීම සම්බන්ධයෙන් විත්තිකරුවන් තිදෙනා අනුරාධපුර මහාධිකරණය හමුවේ අධිචෝදනා ලැබ සිටිති. විත්ති කාර අජා නොහොත් රත්නායක මුදියන්සේලාගේ අජන්ත කුමාර එම අවදියේ සමෘද්ධි නියාමකවරයෙකු ලෙස කටයුතු කර තිබෙව අතර මේ වනවිට ඔහු තලාව ප්‍රාදේශීය සභාවේ මහින්ද පිලේ මන්ත්‍රීවරයෙකි.", "URL": "https://lankatruth.com/si/?p=60349", "Category": "පුවත්", "Parent URL": null}