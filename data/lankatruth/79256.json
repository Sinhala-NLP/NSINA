{"Source": "Lankatruth", "Timestamp": "August 17, 2019", "Headline": "පාස්කු ප්‍රහාරයෙන් පසු අත්අඩංගුවට ගත් 63ක් යලි රිමාන්ඩ්", "News Content": "පාස්කු දින ප්‍රහාරයෙන් පසු සිදුකරන ලද විමර්ශනවලදී අයි.එස්. සංවිධානයට සම්බන්ධ බවට අත්අඩංගුවට ගෙන සිටි 63 දෙනෙකු ලබන 30 වැනිදා දක්වා යලි රක්ෂිත බන්ධනාගාර ගත කිරීමට මඩකලපුව මහේස්ත්‍රාත් අධිකරණය ඊයේ(16) නියෝග කළේය. අදාල සැකකරුවන් ඊයේ දින මඩකලපුව මහේස්ත්‍රාත් ඒ.සී.රිස්වාන් මහතා හමුවට ඉදිරිපත් කිරීමෙන් පසු මෙම නියෝගය සිදුකර තිබේ. පාස්කු ප්‍රහාරයේ මහ මොළකරු ලෙස සැළකෙන සහරාන් හෂීම් පදිංචිව සිටි කාත්තන්කුඩි ප්‍රදේශයේ සිදුකළ මෙහෙයුම්වලදී සැකකරුවන් 64 දෙනෙකු අත්අඩංගුවට ගෙන තිබිණි. එම සැකකරුවන් අතුරින් එක් සැකකරුවෙකු මීට ඉහත ඇප මත මුදාහැර තිබූ අතර ඉතිරි සැකකරුවන් 63 දෙනා ඊයේ අධිකරණය හමුවට ඉදිරිපත් කර තිබිණි.", "URL": "https://lankatruth.com/si/?p=79256", "Category": "පුවත්", "Parent URL": null}