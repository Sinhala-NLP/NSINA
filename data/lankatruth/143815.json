{"Source": "Lankatruth", "Timestamp": "January 18, 2023", "Headline": "මැතිවරණ කොමිසම ශ්‍රේෂ්ඨාධිකරණයට දුන් පොරොන්දුව", "News Content": "නාමයෝජනා කැඳවීමෙන් අනතුරුව පළාත් පාලන නීතියට අනුකූලව පළාත් පාලන මැතිවරණය පවත්වන බව මැතිවරණ කොමිසම ශ්‍රේෂ්ඨාධිකරණයට අද (18) දැනුම් දී තිබේ. ඒ පළාත් පාලන මැතිවරණයට එරෙහිව සහ පක්ෂව ඉදිරිපත් කළ පෙත්සම් ප්‍රියන්ත ජයවර්ධන, එස් තුරෙයි රාජා සහ ප්‍රීතිපද්මන් සූරසේන යන ශ්‍රේෂ්ඨාධිකණ විනිසුරු මඩුල්ල හමුවේ කැඳවූ අවස්ථාවේ දීය. මැතිවරණය පැවැත්වීම සඳහා අරමුදල් නොමැති බවට මෙතෙක් කිසිදු දැනුම්දීමක් භාණ්ඩාගාර ලේකම්වරයා සඳහන්කර නොමැති බවද මැතිවරණ කොමිසම දැනුම් දී ඇත. මැතිවරණ කොමිසම වෙනුවෙන් ජනාධිපති නීතිඥ සාලිය පීරිස් පෙනී සිටියේය.", "URL": "https://lankatruth.com/si/?p=143815", "Category": "පුවත්", "Parent URL": null}