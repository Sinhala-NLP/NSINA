{"Source": "Lankatruth", "Timestamp": "August 1, 2017", "Headline": "SAITM විරෝධී සිසු ජන පෙලපාලියේ දෙවන දිනය අදයි", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය වහාම අහෝසි කරන ලෙස ආණ්ඩුවට බලකරමින් සයිටම් විරෝධී සිසු ජන ව්‍යාපාරය විසින් පවත්වන විරෝධතා පාගමනේ දෙවන දිනය අද (01) සනිටුහන් වේ. වෛද්‍ය සිසුන් ඇතුළු විශ්වවිද්‍යාල සුසින්, වෛද්‍ය සිසු දෙමව්පියන්, වෘත්තීය සමිති නායකයන් ඇතුළුව ගමන් කරන එම පෙලපාලිය ඊයේ (31) පේරාදෙණිය – ගලහ මං සන්ධියෙන් ආරම්භ වූ අතර එය කොළඹ දක්වා ගමන් කිරීමට නියමිතව තිබේ. ඒ අනුව ඊයේ පේරාදෙණියේ සිට මාවනැල්ල නගරය දක්වා පාගමන පැවැත්විණි. අද දිනයේ මාවනැල්ල නගරයේ සිට නෙළුම්දෙණිය දක්වා විරෝධතා පා ගමන ගමන් කිරීමට නියමිත ය.", "URL": "https://lankatruth.com/si/?p=38724", "Category": "පුවත්", "Parent URL": null}