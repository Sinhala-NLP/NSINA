{"Source": "Lankatruth", "Timestamp": "August 30, 2022", "Headline": "කෝටි 1000ක ලාභ ලැබු රක්ෂණයත් විකුණයි", "News Content": "රාජ්‍ය ආයතන විකුණා දැමීමට ජාත්‍යන්තර මූල්‍ය අරමුදල විසින් ලබා දී තිබෙන නියෝග අනුව ශ්‍රී ලංකා රක්ෂන සංස්ථාවද විකිණීමට රනිල් වික්‍රමසිංහ සූදානම් වන අතර එය පසුගිය 2021 වසරේදි රුපියල් කෝටි 1,000ක ලාභ උපයා ඇති බව අනාවරණය වේ.  ශ්‍රී ලංකා රක්ෂණ සංස්ථාවේ වෘත්තීය සමිති එකමුතුව මෙම තොරතුරු මාධ්‍ය හමුවේ හෙළිකර තිබේ. 2017 වසරේදි එය රුපියල් කෝටි 450ක ලාභයක් උපයා ඇති බවද 2018 දී එය රුපියල් කෝටි 520ක් දක්වාත් 2019දී කෝටි 700ක් ද 2020දි කෝටි 570ක් ද වශයෙන් අඛණ්ඩව ලාභ ලබමින් තිබේ. ඉහලම ලාභය පසුගිය වසරේ රුපියල් කෝටි දහසක් ලබා ඇත.  මෙසේ අඛණ්ඩව ලාභ ලබමින් තිබියදී රක්ෂණ සංස්ථාව විකුණා දැමීමට රනිල් වික්‍රමසිංහ ගෙන යන අත්තනෝමතික තීරණයට එරෙහිව දැවැන්ත විරෝධතාවක් ගොඩ නගන බවට වෘත්තීය සමිති එකමුතුව අනතුරු අඟවයි.", "URL": "https://lankatruth.com/si/?p=138674", "Category": "ආර්ථික පුවත්", "Parent URL": null}