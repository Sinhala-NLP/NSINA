{"Source": "Lankatruth", "Timestamp": "March 7, 2022", "Headline": "තෙල් පොලිමේදී ජොනීගේ ගෝලයන්ට විරෝධය", "News Content": "නිකවැරටිය සමූපකාර ඉන්ධ පිරවුම් හලෙන් අයතා ලෙස ඉන්ධන ලබා ගත් ඇමති ජොන්ස්ටන් ප්‍රනාන්දුගේ දේශපාලන ක්‍රියාකාරීන්ට ගොවීන්ගේ දැඩි විරෝධය එල්ල කර තිබේ. මේ දිනවල අස්වනු කැපීමේ නිරතව සිටින ගොවීන්ට අවශ්‍ය ඉන්ධන ලබා ගැනීම සඳහා දිගු පොලිමක සිටියදී ඇමතිවරයාගේ දේශපාලන ක්‍රියාකාරිකයින් විශාල වශයෙන් ඉන්ධන ලබා ගැනීම නිසා ගොවී මෙම විරෝධය පල කර ඇත. සමූපකාර ඉන්ධන පිරවුම් හලේ ඉන්ධන තිබියදී ගොවීන්ට ලබාදීම අත්හිටුවා ඇමතිවරයාගේ සමීපතමයන්ට අත්‍යාවශ්‍ය සේවාවලට මුවා වී ඉන්ධන ලබා දී ඇත. මෙහිදී දින ගණනක් පෝලිමේ සිටි ගොවීන් අදාල අකටයුත්ත සම්බන්ධයෙන් කරුණු විමසා බලා විරෝධය පෑමෙන් පසුව තමන්ට අවශ්‍ය ඉන්ධන ලබාගෙන තිබේ. මෙම ක්‍රියාවෙන් කුපිත වූ ඇමති ජොන්ස්ට්න්, ජනතා විමුක්ති පෙරමුණේ ආධාරකරුවන් ජනතාව කුපිත කරවූයේ යැයි ජෝදනා කළ අතර එයට සෘජුව පිළිතුරු දීමටද පිරිස් ඉදිරිපත් වී තිබේ.", "URL": "https://lankatruth.com/si/?p=129738", "Category": "පුවත්", "Parent URL": null}