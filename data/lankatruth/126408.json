{"Source": "Lankatruth", "Timestamp": "November 29, 2021", "Headline": "දැවෙන ප්‍රශ්නවලට විසඳුම් නැති අයවැයක් – විශේෂඥයන්ගෙන් චෝදනා", "News Content": "ආණ්ඩුව ඉදිරිපත් කර තිබෙන 2022 අයවැය මගින් දැවෙන ප්‍රශ්න කිසිවකට විසඳුම් ලබාදී නොමැති බව ආර්ථික විශේෂඥයන් කරුණු සහිතව මත දක්වමින් සිටිති. මේ අතරට එක් වී සිටින මහ බැංකුවේ හිටපු නියෝජ්‍ය අධිපතිවරයෙකු වන ආචාර්ය ඩබ්ලිව්.ඒ විජේවර්ධන ඉග්‍රීසි පුවත්පතකට දක්වා තිබෙන කරුණුවල පරිවර්තනයක් අද (29) ලංකාදීප පුවත්පතේ පල කර තිබේ. ඔහු මෙම ලිපිය මගින් කරුණු ගණනාවක් මතු කර ඇති අතර විදේශ විනිමය සම්බන්ධයෙන් පවතින බරපතල තත්වය අවධාරණය කර ඇත. “අද දින ශ්‍රී ලංකා ආර්ථිකයේ අවදානම් තත්වයට බලපාන ප්‍රධාන සාධකය වන්නේ අතිශය අසාධ්‍ය බවට පත් බාහිර අංශයයි. මෙය අලුත වර්ධනය වූ තත්වයක් නොව 2010 තරම් අතීතයක පටන් දක්නට ලැබුණු කාරණයකි. මහින්ද රාජපක්ෂ පාලනය විසින් භාවිතා කරන ලද දේශීය ආර්ථිකය මත පදනම් වූ ආර්ථික මොඩලය හේතුකොටගෙන අපනයන වර්ධනය සිදු වූයේ ආර්ථික වර්ධනය තුළ ඉතාමත් මන්ධගාමීවය. ඒ අනුව දලජාතික නිෂ්පාදිතය තුළ අපනයනවල දායකත්වය 2010දී 15%ක්ව තිබී 2015 වනවිට එය 13% තරම් පහළ වැටුනේය. ඒ කාලය තුළම ආනයන වියදම් දලජාතික නිෂ්පාදිතයට සාපේක්ෂව ඉහළ යන්නට පටන්ගත්තේය. 201දී 24%ක්ව තිබූ එම ප්‍රතිශතය 2015 දී 25% දක්වා වැඩි වූයේය. එහෙත් පැනවු ආනයන සීමාකරණය නිසා එය 2020දී 19% දක්වා පහත වැටිනි.” මේ ආදී වශයෙන් ආචාර්ය ඩබ්ලිව්.ඒ විජේවර්ධන මෙම අයවැය තුළින් දැවෙන ප්‍රශ්නවලට පිළිතුරු ලබාදී ඇති බව තහවුරු කර ඇත.", "URL": "https://lankatruth.com/si/?p=126408", "Category": "ආර්ථික පුවත්", "Parent URL": null}