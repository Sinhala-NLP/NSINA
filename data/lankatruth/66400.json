{"Source": "Lankatruth", "Timestamp": "January 10, 2019", "Headline": "තානාපති සේවයේ නීති අංශයත් උපාය මාර්ගික අංශයත් ශක්තිමත් කළ යුතුයි", "News Content": "විදේශික ආයතන සකස් කර දෙන ගිවිසුම්පත්වලට සොයා බැලීමකින් තොරව අත්සන් කිරිමෙන් විශාල පාඩු සිදුවිය හැකි බැවින් සහ එය රටක් ලෙස අනතුරු දායක තත්වයක් බැවින් විදේශ අමාත්‍යාංශයේ උපාය මාර්ගික අංශය සහ නීති අංශය ශක්තිමත් කළ යුතු බවත් සංවර්ධනය කළ යුතු බවත් තානාපති සේවය සම්බන්ධයෙන් පසුගිය 08වනදා පාර්ලිමේන්තුවේ පැවැත්වූ විවාදයට එක් වෙමින් ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා අවධාරණය කළේය. දයාන් ජයතිලක මහතා තානාපති ධුරයට මුවාවී දේශපාලන කැම්පේන් එකක් කර තිබෙන බවත් ඒ පිළිබඳව සොයා බැලිය යුතු බවත් මෙහිදී බිමල් රත්නායක මහතා අවධාරණය කළේය. එසේ නොකළහොත් එක් තානාපති කණ්ඩායමක් එජාපයට කඩේයන තත්වයකුත් තවත් කොටසක් මහින්ද රාජපක්ෂ මහතාට කඩේ යන තත්වයකුත් තවත් කොටසක් ශ්‍රී ලංකා නිදහස් පක්ෂයට කඩේ යන තත්වයකුත් ඇතිවිය හැකි බවත් තානාපති සේවයේ හෙංචයියන්ගේ සේවයක් නොකළ යුතු බවත් බිමල් රත්නායක මහතා අවධාරණය කළේය.", "URL": "https://lankatruth.com/si/?p=66400", "Category": "පුවත්", "Parent URL": null}