{"Source": "Lankatruth", "Timestamp": "October 3, 2012", "Headline": "එස්. බීත් මහානායක හිමිවරුන් හමුවෙති", "News Content": "උසස් අධ්‍යාපන අමාත්‍ය එස්. බි. දිසානායක මහතා අද පෙරවරුවේ මල්වතු අස්ගිරි මහනාහිමිවරුන් හමු වී විශ්වවිද්‍යාල ආචාර්යවරුන්ගේ වැඩවර්ජනය ඇතුළු උසස් අධ්‍යාපන ක්ෂේත්‍රයේ ගැටලු සම්බන්ධයෙන් උන්වහන්සේලා දැනුවත් කර තිබේ. උසස් අධ්‍යාපන අමාත්‍යාංශය සඳහන් කරන පරිදි මල්වතු පාර්ශ්වයේ මහනායක අතිපුජ්‍ය තිබ්බටුවාවේ ශ්‍රි සුමංගල හිමියන් හමු වූ උසස් අධ්‍යාපන අමාත්‍යවරයා විශ්වවිද්‍යාල ආචාර්යවරුන්ගේ වැඩවර්ජනය විසදීම සම්බන්ධයෙන් කරුණු දක්වා තිබේ. මෙහිදී මහනාහිමියන් පවසා ඇත්තේ පවතින අර්බුදය විසදීම සඳහා සියලු පාර්ශ්ව සමග එක්ව කටයුතු කළයුතු බවයි. කෙසේ නමුත් අස්ගිරි පාර්ශ්වයේ මහානායක අතිපුජ්‍ය උඩුගම ශ්‍රී බුද්ධරක්ඛිත මහානාහිමියන් හමුවේ මෙම කරුනු දැක්වීමට ඇමතිවරයාට අවස්ථාවක් ලැබී නැති අතර එම පාර්ශ්වයේ අනුනායක ගලගම අත්තදස්සි හිමියන් පමණක් මුණගැසී තිබේ.", "URL": "https://lankatruth.com/si/?p=4448", "Category": "පුවත්", "Parent URL": null}