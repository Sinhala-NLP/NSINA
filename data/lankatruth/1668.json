{"Source": "Lankatruth", "Timestamp": "March 8, 2012", "Headline": "ළදරුවන්ට මුවාවී කිරිපිටි මිල ඉහළට", "News Content": "ළදරු කිරිපිටිවලට මුවා වී ආණ්ඩුව විසින් කිරිපිටි මිල ඉහළ දැමීමට සූදානමක පවතින බව සමූපකාර හා අභ්‍යන්තර වෙළඳ කටයුතු අමාත්‍යංශයේ ආරංචිමාර්ග සදහන්කරයි. වෙළද අමාත්‍ය ජොන්ස්ටන් ප්‍රනාන්දු මහතා විසින් ළඳරු කිරිපිටි සදහා පාලන මිලක් ගෙන ඒමට තම අමාත්‍යංශයට උපදෙස් දුන්නේසැයි මාධ්‍ය පළකළ පුවතක් සම්බන්ධයෙන් අප එම අමාත්‍යංශයෙන් කළ විමසීමකදී මේ බව අනාවරණය විය. එහිදී වැඩිදුරටත් අනාවරණය වූයේ ළදරු කිරිපිටි වලට පාලන මිලක් ඇතිකීරීමට අධ්‍යනය කරන බව සදහන් උවත් සමස්තයක් ලෙස කිරිපිටි මිල ඉහළ නැංවීමට සමාගම් සදහා අවසර ලබා දීමට තීරණය කිරීමක් සිදුවනු ඇති බව හා විශේෂයෙන් නැවත වතාවක් ළදරු කිරිපිටි මිලද ඉහළ යනු ඇති බවත්ය.", "URL": "https://lankatruth.com/si/?p=1668", "Category": "පුවත්", "Parent URL": null}