{"Source": "Lankatruth", "Timestamp": "January 26, 2021", "Headline": "ජැටිය විකිණීමේ අවසන් තීරණය සඳුදා කැබිනෙට්ටුවට", "News Content": "කොළඹ වරායේ නැගෙනහිර ජැටිය ඉන්දියාවේ අදානි සමාගමට විකිණීමේ කැබිනට් පත්‍රිකාව ලබන සඳුදා (01) කැබිනට් මණ්ඩලයට ඉදිරිපත් කිරීමට නියමිත බව වාර්තා වේ. ජනාධිපති ගෝටාබය රාජපක්ෂගේ පුද්ගලික අධීක්ෂණය මත මෙම කැබිනට් පත්‍රිකාව කෙටුම්පත් කෙරෙන බවද වාර්තා වේ. මේ අතර නැගෙනහිර ජැටියේ 49% කොටස ඉන්දියාවේ අදානී සමාගම, ඊට අනුබද්ධ ලංකාවේ සමාගමක් සහ ජපාන සමාගමක් අතර බෙදීයාමට නියමිත බව ජනාධිපතිවරයා පසුගියදා පවසා තිබිණි. කෙසේ වුවද අදානි සමාගමට අනුබද්ධව පිහිටුවන ලංකාවේ පුද්ගලික සමාගමේ කොටස් ආණ්ඩුවේ ඉහළම පෙළේ පුද්ගලයින් දෙදෙනෙකු සතු බවද ඔවුන්ගේ දැඩි වුවමනාව මත මෙම ගනුදෙනුව සිදු කෙරෙන බවද වාර්තා වේ. කෙසේ වෙතත් මේ වනවිට මෙම ගනුදෙනුව සම්බන්ධයෙන් ආණ්ඩුවේම විවිධ පාර්ශවයන් අතර මතගැටුම් ප්‍රදර්ශනය වෙමින් තිබේ.", "URL": "https://lankatruth.com/si/?p=109347", "Category": "ආර්ථික පුවත්", "Parent URL": null}