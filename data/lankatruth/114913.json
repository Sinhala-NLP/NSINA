{"Source": "Lankatruth", "Timestamp": "April 17, 2021", "Headline": "චීන කොලනියක් කරනවා කියා පනතේ නැහැ-කබ්රාල්", "News Content": "මේ රට චීන කොලනියක් බවට පත්කරන බවට කොළඹ පෝට්සිටි පනතේ කොහේවත් සඳහන් කර නැතැයි මුදල් රාජ්‍ය අමාත්‍ය අජිත් නිවාඩ් කබ්රාල් පවසයි. ඊයේ (16) පැවති මාධ්‍ය හමුවකදී කොළඹ වරාය නගර ආර්ථික කොමිෂන් සභා පනත පිළිබදව මාධ්‍යවේදියකු සිදුකළ ප්‍රශ්න කිරීමකදී ඔහු ඒ බව පැවසීය. ඔහු වැඩිදුරටත් සඳහන් කර සිටියේ විදේශිකයෙකුට වුවත් මේ වරාය නගරයේ ඉඩම් මිලදී ගැනීමේ හැකියාව ඇති බවයි. කොළඹ වරාය නගර කොමිෂන් සභා පනතට බොහෝ පාර්ශ්වවලින් මේ වනවිට විරෝධතා එල්ල වෙමින් තිබේ.", "URL": "https://lankatruth.com/si/?p=114913", "Category": "පුවත්", "Parent URL": null}