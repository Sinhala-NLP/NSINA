{"Source": "Lankatruth", "Timestamp": "July 8, 2018", "Headline": "ඇමරිකාව හා උතුරු කොරියාව අතර සීතල යුද්ධයක්", "News Content": "සාකච්ඡාවලදී එකඟ වූ පරිදි උතුරු කොරියාව සිය න්‍යෂ්ටික අවි හරණ වැඩපිළිවෙල සම්පූර්ණ කරන තුරු එරටට එරෙහිව පනවා ඇති ආර්ථික සම්බාධක ඉවත් නොකරන බව ඇමරිකානු රාජ්‍ය ලේකම් මයික් පොම්පියෝ පවසයි. ඇමරිකානු රාජ්‍ය ලේකම්වරයා මේ බව පවසා ඇත්තේ උතුරු කොරියාවේ පියොංයැං නුවර එරට නායකයින් සමඟ පැවති සාකච්ඡාවලින් අනතුරුව ටෝකියෝ නුවරදී ජපාන අග්‍රාමාත්‍යවරයා හමුවීමෙන් අනතුරුවය. මේ අතර උතුරු කොරියාව පවසා ඇත්තේ ඒකපාර්ශවිකව න්‍යෂ්ටික අවි හරණයේ නිරතවන ලෙස ඇමරිකාව දිගින් දිගටම සිදුකරන බලපෑම හා දාමරික තර්ජන දැඩි ලෙස හෙලා දකින බවය. නමුත් ඇමරිකානු රාජ්‍ය ලේකම්වරයා සිය ස්ථාවරයේම සිටිමින් පවසා සිටියේ මෙය ඒකපාර්ශවික ඉල්ලීමක් නොව ජාත්‍යන්තර ප්‍රජාවගේ සාමූහික ඉල්ලීමක් බවය.", "URL": "https://lankatruth.com/si/?p=55801", "Category": "විදෙස් පුවත්", "Parent URL": null}