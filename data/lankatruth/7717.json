{"Source": "Lankatruth", "Timestamp": "July 12, 2013", "Headline": "සිසු නායකයින් අත්අඩංගුවට ගැනීම හෙළා දකිනවා – FUTA", "News Content": "අන්තර් විශ්වවිද්‍යාලයීය ශිෂ්‍ය බල මණ්‌ඩලයේ කැඳවුම්කරු සහ අන්තර් විශ්වවිද්‍යාලයීය භික්‍ෂු බල මණ්‌ඩලයේ කැඳවුම්කාර හිමියන් අත්අඩංගුවට ගැනීම හෙළා දකින බව විශ්වවිද්‍යාල ආචාර්යවරුන්ගේ සමිති සම්මේලනය ඊයේ (11) පැවැත්වූ මාධ්‍ය හමුවකදී පැවසීය. අන්තර් විශ්වවිද්‍යාලයීය ශිෂ්‍ය බල මණ්‌ඩලයේ කැඳවුම්කරු සහ අන්තර් විශ්වවිද්‍යාලයීය භික්‍ෂු බල මණ්‌ඩලයේ කැඳවුම්කාර හිමියන් අත්අඩංගුවට ගැනීම හෙළා දකින බව විශ්වවිද්‍යාල ආචාර්යවරුන්ගේ සමිති සම්මේලනය ඊයේ (11) පැවැත්වූ මාධ්‍ය හමුවකදී පැවසීය. කොළඹ විශ්වවිද්‍යාලයීය ආචාර්යවරුන්ගේ රැස්‌වීම් ශාලාවේ පැවැත්වීමට සූදානම් කර තිබූ නමුත් පාලනාධිකාරිය අවසර නොදීමට විරෝධ පළ කරමින් මෙසේ එළිමහනේ ගේට්‌ටුව අසලදී පවත්වා ඇත. සභාපති ආචාර්ය නිර්මාල් රංජිත් දේවසිරි, උප සභාපති ආචාර්ය රොහාන් ප්‍රනාන්දු යන මහත්වරුන් ඇතුළු ආචාර්යවරුන් කිහිප දෙනකු ගේට්‌ටුව අසලට පැමිණ මාධ්‍යවේදීන් කැඳවාගෙන යාමට ගත් උත්සාහයද එය අසාර්ථක විය. මාධ්‍ය සාකච්ඡාව රැස්‌වීම් ශාලාවේ පැවැත්වීමට ඉඩ නොදීමට කිසිදු නීතිමය පදනමක්‌ නැතැයිද කී ඒ මහතා මේ සම්බන්ධයෙන් ගත යුතු ක්‍රියා මාර්ග සාකච්ඡා කරන බවද පැවැසීය.  තමන් පැවැත්වූ දින 100ක වැඩ වර්ජනය අවසානයේ ආර්ථික සංවර්ධන ඇමැති බැසිල් රාජපක්‍ෂ මහතා සමග සම්මේලනය ඇති කර ගත් එකඟතාව අනුව මාධ්‍ය කටයුතුවලට බාධා පමුණුවමින් නිකුත් කර තිබූ අංක 890 දරන චක්‍රලේඛය අහෝසි කර ඇති නමුත් කොළඹ විශ්වවිද්‍යාලයීය පාලනාධිකාරිය එම එකඟතාව කඩ කළ බව මාධ්‍ය සාකච්ඡාවේදී සභාපතිවරයා සඳහන් කළේය.", "URL": "https://lankatruth.com/si/?p=7717", "Category": "පුවත්", "Parent URL": null}