{"Source": "Lankatruth", "Timestamp": "December 17, 2020", "Headline": "අදත් කොරෝනා ආසාදිතයන් 650", "News Content": "අද (16) දිනයට මේ වනවිට තවත් කොවිඩ් – 19 සාදිතයින් 650දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 638 දෙනෙකු වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙස වන අතර අනෙක් 12 දෙනා වාර්තා වෙන්නේ බන්ධනාගාර ආශ්‍රිතයන් ලෙසය. මේ වනවිට වාර්තා වී ඇති සමස්ත නව කොවිඩ් – 19 පොකුර 31,720ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 8,874 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 35,387කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 160කි.", "URL": "https://lankatruth.com/si/?p=103770", "Category": "කොවිඩ් -19 (කොරෝනා ) පුවත්", "Parent URL": null}