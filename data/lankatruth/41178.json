{"Source": "Lankatruth", "Timestamp": "September 19, 2017", "Headline": "බැඳුම්කර ගනුදෙනුව සිදුවූ සමයේ මාමයි බෑනයි වාසය කර ඇත්තේ එකම නිවසේ", "News Content": "තම දියණිය විවාහ වු පසු තමාට අයත් කොළඹ 07 ‘මල් පාරේ’ නිවස ඇයට දුන් බවත් එම නිවසේ තම දියණිය හා බෑණා සමඟ තමන්ද පදිංචිව සිටින බවත් මහ බැංකුවේ අධිපතිව සිටි අර්ජුන් මහේන්ද්‍රන් මහතා අද (19) බැඳුම්කර කොමිසමේදී අනාවරණය කර තිබේ. ඒ එම වංචාසහගත බැඳුම්කර ගණුදෙනුව සම්බන්ධයෙන් විමර්ශන කිරීම සඳහා පත් කළ ජනාධිපති කොමිසමේදී අද හිටපු මහ බැංකු අධිපති අර්ජන් ඇලෝසියස් මහතාගෙන් සිදු කළ ප්‍රශ්න කිරීමේදීය. අර්ජුන් මහේන්ද්‍රන් මහතා වෙනුවෙන් පෙනී සිටි නීතිඥයා කොමිසමට දන්වා ඇත්තේ තම සේවාදායකයා ශ්‍රී ලාංකික පුරවැසියෙකු නොවන බැවින් ඔහු අපහාසයට ලක් නොවන අයුරින් ප්‍රශන් කිරීම සිදු කළ යුතු බවය. සෑම දිනෙකම රාත‍්‍රීයේදීම තම දියණිය හා බෑණා සමඟ තමන් රාත‍්‍රී ආහාර ගන්නා බවත් ඒ අවස්ථාවේදී එදින සිදුවු සිද්ධීන් ඇතුළු විවිධ දේ ගැන සාකච්ඡා කළත් ශ්‍රී ලංකා මහ බැංකුවේ තොරතුරු හෝ බැඳුම්කර තොරතුරු පිළිබඳව කිසිම දිනෙක සාකච්ඡා කර නැති බවත් අර්ජුන් මහෙන්ද්‍රන් මහතා කොමිසම හමුවේ ප්‍රකාශ කර ඇත. තම දියණියෙගේ විවාහය සඳහා වත්මන් අගමැති රනිල් වික්‍රමසිංහ මහතා, හිටපු මුදල් ඇමති රවී කරුණානායක මහතා, එවකට ජනාධිපති මහින්ද රාජපක්ෂ මහතාගේ පුත්‍රයින් තිදෙනා, හිටපු ජනාධිපතිණිය ඇතුළු පිරිසක් පැමිණි බවද මහෙන්ද්‍රන් මහතා ප්‍රකාශ කර තිබේ.", "URL": "https://lankatruth.com/si/?p=41178", "Category": "පුවත්", "Parent URL": null}