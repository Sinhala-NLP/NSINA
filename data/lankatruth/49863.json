{"Source": "Lankatruth", "Timestamp": "April 1, 2018", "Headline": "විදේශගත ශ්‍රමිකයන්ගේ වැටුපට බදු පැනවෙන කතාවේ ඇත්ත නැත්ත මෙන්න VIDEO", "News Content": "අද (1) සිට ක්‍රියාත්මක නව දේශීය ආදායම් පනත මගින් විදෙස් සේවයේ නියුතු ශ්‍රී ලාංකිකයන් සඳහා බදු පැනවෙන බවට පුවත් පල වුද එම බදු පැනවීම සිදුවන්නේ ඔවුන් එම මුදල් තැන්පත් කරණ මෙරට ගිණුමේ පොලියට බව දේශීය ආදායම් දෙපාර්තමේන්තුව ප්‍රකාශ කරයි. ජ්‍යෙෂ්ඨ බදු උපදේශකවරයෙකු වන සුරේෂ් පෙරේරා නව ආදායම් බදු පනත ගැන බීබීසි සිංහල සේවයට අදහස් දක්වමින්ද මේ සම්බන්ධයෙන් සඳහන් කර තිබේ. ඒ අනුව ඔහු පවසන්නේ විදේශගත ශ්‍රමිකයන් සිය වැටුප් මෙහි ගිණුම්වල තැන්පත් කළ පසු ඊට එක්වන පොලිය මත වාර්ශිකව 5%ක පොලියක් අය කිරීමට කටයුතු කර ඇති බවයි. කෙසේ නමුත් ඔහු වැඩිදුරටත් පවසන්නේ විදෙස්ගත ශ්‍රමිකයන් සාමාන්‍යයෙන් මෙරටට එවන මුදල් ඔවුන්ගේ ඥාතීන් විසින් එම ගිණුම්වලින් ඉවත් කර ගන්නා බැවින් එම බද්දෙන් බොහෝ විදෙස් ශ්‍රමිකයන් නිදහස් වෙනු ඇති බවයි.", "URL": "https://lankatruth.com/si/?p=49863", "Category": "පුවත්", "Parent URL": null}