{"Source": "Lankatruth", "Timestamp": "February 8, 2021", "Headline": "මහා පරිමාණ කුඩු ජාවාරම්කරුවන් ඉන්නේ ආණ්ඩුවේ – උලපනේ සුමංගල හිමි", "News Content": "කුඩු බොන අය අල්ලන්න ගම්වල මහජන ආරක්ෂක කමිටු පිහිටුවීමට පෙර රටට කුඩු ගෙන එන මහා පරිමාණ ජාවාරම්කාරයන් අල්ලා ගත යුතු බව පූජ්‍ය උලපනේ සුමංගල හිමියෝ අවධාරණය කරති. උන්වහන්සේ මේ බව ප්‍රකාශ කළේ පොලිස් ඇමති සරත් වීරසේකර විසින් ලංකාවේ සියලු ග්‍රාම නිලධාරී කොට්ඨාසවල මහජන ආරක්ෂක කමිටු පිහිටුවීමේ වැඩපිළිවෙළ සම්බන්ධයෙන් අදහස් දක්වමිනි. මහා පරිමාණ කුඩු ජාවාරම්කරුවන් මෙතෙක් අල්ලා ගත නොහැකි වීම බුද්ධි අංශයේ දුර්වල කමක් බව උන්වහන්සේ කියා සිටිති. සරත් විජේසේකර ඇමතිවරයාට කුඩු ජාවාරම්කරුවන් ඇත්තටම අල්ලා ගැනීමට උවමනා නම් ඔහු කළ යුත්තේ ආණ්ඩු පක්ෂ රැස්වීමේ දී දෙපැත්ත බැලීම බව සුමංගල හිමියන් වැඩිදුරටත් කියා සිටියි.", "URL": "https://lankatruth.com/si/?p=110163", "Category": "පුවත්", "Parent URL": null}