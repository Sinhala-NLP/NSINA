{"Source": "Lankatruth", "Timestamp": "February 1, 2021", "Headline": "සංචාරකයින් සඳහා සත්වෝද්‍යාන විවෘත කෙරේ", "News Content": "කොරෝනා වෛරසය ව්‍යාපත්වීම හමුවේ වසා දමා තිබූ දෙහිවල, පින්නවල හා රිදියගම සත්වෝද්‍යාන දෙස් විදෙස් සංචාරකයන් සඳහා අද (1) සිට විවෘත කරන බව ජාතික සත්වෝද්‍යාන දෙපාර්තමේන්තුව පවසයි.  දෙහිවල සහ පින්නවල සත්වෝද්‍යාන සතියේ දින හත පුරාත් පින්නවල අලි අනාථාගාරය දේශීය සංචාරකයින් සඳහා දින හතරක් සහ විදේශීය සංචාරකයින් සඳහා දින තුනක් ලෙසද විවෘත කර තැබීමට නියමිතය. රිදියගම සෆාරි සත්වෝද්‍යානය නැරඹීමට පැමිණීමේදීඅන්තර්ජාලය හරහා වේලාවන් වෙන්කර ගත යුතු වේ. මෙරට සත්වෝද්‍යානවල සිටින කිසිදු සත්වයෙකුට මේ දක්වා කොරෝනා වයිරසය ආසාදනය වී නැතැයි සත්චෝද්‍යාන දෙපාර්තමේන්තුව වැඩිදුරටත් පවසයි.", "URL": "https://lankatruth.com/si/?p=109708", "Category": "පුවත්", "Parent URL": null}