{"Source": "Lankatruth", "Timestamp": "October 9, 2013", "Headline": "මේ ඔක්කොම දහං ගැට නාමල්ට දෙන්නයි", "News Content": "හෙට (10) පෙරවරුවේ ජනාධිපතිවරයා ඉදිරියේ දිවුරුම් දීමට නියමිත නියෝජ්‍ය ඇමතිවරු 21 දෙනා අතරට නාමල් රාජපක්ෂ මහතාද ඇතුළත් බව ආණ්ඩුවේ අභ්‍යන්තර ආරංචිමාර්ග සඳහන් කරයි. හෙට (10) පෙරවරුවේ ජනාධිපතිවරයා ඉදිරියේ දිවුරුම් දීමට නියමිත නියෝජ්‍ය ඇමතිවරු 21 දෙනා අතරට නාමල් රාජපක්ෂ මහතාද ඇතුළත් බව ආණ්ඩුවේ අභ්‍යන්තර ආරංචිමාර්ග සඳහන් කරයි. කෙසේ වෙතත් ඔහුට ලබාදීමට නියමිතව ඇත්තේ සාගර සම්පත් පිළිබද නියෝජ්‍යඇමති ධූරය වන අතර ඔහු එය භාර ගැනීමට අකමැත්ත පළ කර ඇති බවද වාර්තා වේ. එසේ ඔහු එම නියෝජ්‍ය ඇමති ධූරය භාර නොගෙන තනතුරු ලබා නොගැනීමේ ගෞරවය හිමිකර ගන්නා අතර උණුසුම නිවී ගිය පසු වෙනත් නියෝජ්‍ය ඇමති ධූරයක් ලබාගැනීමට නියමිත බවද සඳහන්ය. කෙසේ වෙතත් දේශපාලන විචාරකයින් පෙන්වා දෙන්නේ ජනාධිපති මහින්ද රාජපක්ෂ මහතාද එවැනි ජනතාව රවටන ආකාරයේ ක්‍රියාමාර්ගවලට දක්ෂ බැවින් නාමල් රාජපක්ෂ මන්ත්‍රීවරයාද එවැනි හැසිරීමක නිරතවීම පුදුම සහගත නොවන බවයි.  මෙම නියෝජ්‍ය ඇමති ධූර 21 සඳහා පළාත් සභා නියෝජනය කර පාර්ලිමේන්තුවට තේරී පත්වූ මන්ත්‍රීවරු 12දෙනෙකු, පසුගිය මහ මැතිවරණයේදීදිස්ත්‍ර්‍රික්කයෙන් වැඩිම මනාප ලබාගත් මන්ත්‍රීවරු 04දෙනෙකු, සුළු පක්ෂ නියෝජනය කරන මන්ත්‍රීවරු 05දෙනෙකු ඇතුළත් බවද වාර්තා වේ.  නාමල් රාජපක්ෂ මහතා හම්බන්තොට දිස්ත්‍රික්කයේ වැඩිම මනාප ගත් මන්ත්‍රීවරයාය.  පී. දිගම්බරන්, ප්‍රභා ගනේෂන්, සනත් ජයසූරිය, සරත් වීරසේකර, මෑතකදී එක්සත් ජාතික පක්ෂයෙන් ආණ්ඩුවට පැමිණි මොහාන් ලාල් ග්‍රේරු යන මන්ත්‍රීවරුන්ගේ නම්ද මෙම 21දෙනා අතරට ඇතුළත් බවද වාර්තා වේ.", "URL": "https://lankatruth.com/si/?p=8394", "Category": "පුවත්", "Parent URL": null}