{"Source": "Lankatruth", "Timestamp": "October 17, 2019", "Headline": "ඇවන්ගාඩ් සභාපති නිශ්ශංක යාපා සේනාධිපති අත්අඩංගුවට", "News Content": "ඇවන්ගාඩ් සමාඟමේ සභාපති නිශ්ශංක යාපා සේනාධිපති අද(17) අලුයම කටුනායක ගුවන් තොටුපළ පැමිණීමේ පර්යන්තයේදී අපරාධ පරීක්ෂණ දෙපාර්තමේන්තුවේ නිලධාරීන් විසින් අත්අඩංගුවට ගෙන තිබේ. ඔහු ඊයේ දින මධ්‍යම රාත්‍රී 11.35ට සිංගප්පූරුව් සිට මෙරට බලා ගමන් ඇරඹූ සිංගප්පූරු ගුවන් සේවයේ එස්.කිව්.-468 දරන ගුවන් යානයෙන් කටුනායකට පැමිණ තිබිණි. 2014 වසරේ අප්‍රේල් මස 07 වනදා සහ 2015 වසරේ ඔක්තෝබර් මස 06 වන දා දක්වා කාලසීමාව තුළ හික්කඩුව ආසන්න මුහුදේ එම්.වී ඇවන්ගාඩ් නැමැති නෞකාව තුළ නිසි බලපත්‍රයක් හෝ අවසර පත්‍රයක් නොමැතිව ස්වයංක්‍රිය ගිනි අවි 816ක් සහ ජීව උණ්ඩ දෙලක්ෂ නවසිය තිස් පහක් (200,935) තබාගැනීම මගින් වරදක් සිදුකර ඇති බවට ඇවන්ගාඩ් මෙරිටයිම් සර්විස් සමාඟමේ සභාපති නිශ්ශංක යාපා සේනාධිපති ඇතුළු විත්තිකරුවන් 13 දෙනෙකුට පසුගිය මස 10 වැනිදා අධිචෝදනා 7573ක් යටතේ නීතිපතිවරයා විසින් නඩු පවරනු ලැබීය.", "URL": "https://lankatruth.com/si/?p=83166", "Category": "පුවත්", "Parent URL": null}