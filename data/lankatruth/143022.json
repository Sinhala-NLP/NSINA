{"Source": "Lankatruth", "Timestamp": "December 21, 2022", "Headline": "ඇමෙරිකාවට ප්‍රබල භූමි කම්පාවක්", "News Content": "රික්ටර් පරිමාණයේ ඒකක 6.4ක ප්‍රබලත්වයක් සටහන් කළ එම භූමි කම්පාවකින් ඇමරිකාවේ උතුරුදිග කැලිෆෝනියා ජනපදයේ ප්‍රාන්තවලට දැඩි බලපෑම් එල්ල වී තිබේ. එම භූමි කම්පාව හේතුවෙන් හම්බෝල්ට් ප්‍රාන්තයෙ පුද්ගලයෝ දෙදෙනක් ජීවිතක්ෂයට පත්වී ඇති අතර 11 දෙනෙකු තුවාල ලබා රෝහලගත කර ඇත. නිවාස සහ ගොඩනැගිලි දහස් ගණනකට හානි සිදුවී ගිබෙන අතර 70,000ක් දෙනා විදුලිය බලය නොමැතිව පීඩාවට පත්ව සිටින බව ඇමෙරිකන් මාධ්‍ය වාර්තා කරයි. ප්‍රධාන භූමිකම්පාවෙන් පසු, පසු කම්පන 80ක් පමණ හටගත් බවද පැවැසේ. ප්‍රධාන භූමිකම්පාව හටගත්තේ සැන් ෆ්‍රැන්සිස්කෝ නුවර සිට කිලෝ මීටර් 350ක් දුරිනි. අධිවේගී මාර්ගද ඇතුළු මාර්ග රැසක් භූමි කම්පාවෙන් විනාශ වී ගමනාගමන කටයුතු මුළුමනින්ම අඩපණ වී ඇතැයිද වාර්තා වේ.", "URL": "https://lankatruth.com/si/?p=143022", "Category": "පරිසර", "Parent URL": null}