{"Source": "Lankatruth", "Timestamp": "November 26, 2020", "Headline": "ලක්ෂ 17ක රැකියා අනතුරේ…", "News Content": "කෝවිඩ් වසංගත තත්වය හමුවේ පෞද්ගලික අංශයේ අනියම් පදනමින් සේවය කරන ලක්ෂ 17කගේ පමණ රැකියා අනතුරේ වැටී ඇති බව කම්කරු අමාත්‍යංශ ආරංචි මාර්ගවලින් අනාවරණය වේ. නමුත් මෙම රැකියා අහිමිවන්නන් කෙරෙහි ආණ්ඩුව මේ වනවිට කිසිදු අවධානයක් යොමු කර නැති බවද මෙය බරපතළ සමාජ ප්‍රශ්නයක් බවට පත්විය හැකි බවද විශ්ලේෂකයන් අනතුරු අඟවති. මේ වනවිට පෞද්ගිලක අංශයේ මුළු රැකියා කරන්නන් ලක්ෂ 28ක් පමණ සිටින අතර එයින් අනියම් පදනමින් සේවය කරන පිරිස ලක්ෂ 17ක් වේ. මෙම අය අතරින් බොහෝ දෙනෙකුගේ රැකියා අහිමිවීමේ අනතුර මෙන්ම තවත් බොහෝ පිරිසකගේ වැටුප 50%කින් අඩු කිරීමද සිදු කර ඇත. සංචාරක කර්මාන්තය ආශ්‍රිතව මේ වනවිට සෘජු සහ වක්‍ර රැකියා සියල්ලම පාහේ අහිමි වී තිබේ. ඇඟලුම් කර්මාන්ත ක්ෂේත්‍රයේ විශාල අර්බුදයක් ඇති වී තිබේ.", "URL": "https://lankatruth.com/si/?p=101485", "Category": "පුවත්", "Parent URL": null}