{"Source": "Lankatruth", "Timestamp": "June 20, 2019", "Headline": "මධ්‍යම රාත්‍රියේ සිට දුම්රිය වර්ජනයක්", "News Content": "වැටුප් විශමතාව ඇතුලු ගැටළු කිහිපයක් මුල් කර ගනිමින් දුම්රිය රියදුරන්, නියාමකවරුන්, ස්ථානාධිපතිවරුන් සහ පාලකවරුන් අද(20) මධ්‍යම රාත්‍රියේ සිට පැය 48ක සංකේත වැඩ වර්ජනයක් සිදුකිරිමට තීරණය කර ඇත. අද පස්වරුවේ මුදල් අමාත්‍ය මංගල සමරවීර මහතා සමඟ පැවති සාකච්ඡා ආසර්ථකවීම හේතුවෙන් වෘත්තීය සමිති මෙම තීරණය ගෙන ඇත. මෙම වර්ජනය ඊයේ මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ අතර ප්‍රවාහන අමාත්‍ය අර්ජුන රණතුංග මහතා සමඟ සාකච්ඡා කිරීමෙන් පසු අද මුදල් අමාත්‍යවරයා හමුවී සාකච්ඡා කිරීමට අවස්ථාව ලබාදීම හේතුවෙන් වර්ජනය අද දක්වා කල් තැබිණි. කෙසේ වෙතත් සාකච්ඡා අසාර්ථකවීමෙන් වර්ජනය ක්‍රියාත්මක කිරීමට තීරණය කළ බව දුම්රිය වෘත්තීය සමිති පවසයි.", "URL": "https://lankatruth.com/si/?p=76110", "Category": "පුවත්", "Parent URL": null}