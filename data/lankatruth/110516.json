{"Source": "Lankatruth", "Timestamp": "February 12, 2021", "Headline": "මැතිවරණය දිනා ගත් පසු ආණ්ඩුව කොරෝනා මර්දනය අත්හැරි ආකාරය මෙන්න!", "News Content": "පසුගිය මහා මැතිවරණය දක්වා මෙරටේ කොරෝනා ව්‍යාප්තිය විශාල වශයෙන් පාලනය කර තිබී මැතිවරණ ජයග්‍රහණයෙන් පසුව ආණ්ඩුව ජනතාව මත කොරෝනා පාලනයේ වගකීම සම්පූර්ණයෙන්ම පටවා නිදහස් වීමත් සමග රට තුළ බිහිසුණු අයුරින් වෛරසය ව්‍යාප්ත වී තිබේ. පෙබරවාරි 08 වන දින වනවිට මුළු ආසාදිතයන් සංඛ්‍යාව 70,000 සීමාව පැණ තිබූ අතර, 2020 පෙබරවාරි 15 වැනිදා පළමු ආසාදිතයා මෙරටින් හමුවූ තැන් සිට අගෝස්තු 05 වැනිදා මහා මැතිවරණය පවත්වන තුරු මුළු ආසාදිතයින් සංඛ්‍යාව 2,839ක් වී තිබිණ. එතැන් සිට ඔක්තෝබර් 30 වැනිදා ආසාදිතයින් 10,000 ඉක්මවා ගිය අතර මාස තුනකට ආසන්න කාල සීමාවකදී මැතිවරණයෙන් පසුව ආසාදිතයින් 7,585කින් ඉහළ ගොස් තිබිණි. ආසාදිතයින් 10,000 බැගින් වූ කඩඉම් සීමාවන් සඳහා ගෙවී තිබුණු දින ගණන් පහත දැක්වෙන අයුරින්ය.", "URL": "https://lankatruth.com/si/?p=110516", "Category": "කොවිඩ් -19 (කොරෝනා ) පුවත්", "Parent URL": null}