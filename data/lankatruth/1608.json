{"Source": "Lankatruth", "Timestamp": "March 2, 2012", "Headline": "මසක් ඇතුලත මහමෝදරින් ළදරු මරණ 06ක්", "News Content": "ගෙවුනු පෙබරවාරි මාසය ඇතුළත බැක්ටීරියාවක් ආසාදනය වීමෙන් ගාල්ල, මහමෝදර රෝහලේ ළදරු මරණ 06ක් සිදුවී ඇති බව වාර්තා වේ. රෝහලේ නොමේරු ළදරු ඒකකයේ ප‍්‍රතිකාර ලබමින් සිටි බිළිඳුන් මෙසේ මිය ගොස් ඇත. මෙම මරණ සම්බන්ධයෙන් කරාපිටිය රෝහලේ විශේෂඥ වෛද්‍යවරුන් විසින් කරුනු ලැබූ පරීක්‍ෂණයකින් තහවුරු වී ඇත්තේ ක්ලෙබ්සියෙල්ලා ණඛෑඪීෂෑඛඛ් නම් බැක්ටීරියා ආසාදනයක් හේතුවෙන් මින් මරණ වැඩිප‍්‍රමාණයක් සිදුවී ඇති බවයි. මෙම ළදරුවන්ගෙන් ඇතැමෙකු හොඳ තත්ත්වයෙන් උපත ලැබූ අය වී ඇති අතර, සමහර දෙනා අස්වාභාවික දරු උපත්ය. මහමෝදර රෝහලේ දැඩි රෝගී තදබදයක් පවතින බවට මාතෘ රෝහලක් ලෙස පවත්වාගෙන යෑමට සුදුසු ගොඩනැගිලි මෙම රෝහල තුළ නොමැති බවද වාර්තා වන අතර, දැනට මාස 03කට ආසන්න කාලයක සිට මහමෝදර රෝහලද ඇතුළු දිවයිනේ සෙසු රෝහල්වලද දැඩි අත්වැසුම් හිගයක්ද පවතී. එමෙන්ම ශල්‍යකර්ම සදහා අවශ්‍ය වෙනත් උපකරනවල පවතින හිගය නිසා වෛද්‍යවරු රටහැර යාමේ තත්වයකටද පත්ව ඇතැයි මාධ්‍ය වාර්තා පළවිය.", "URL": "https://lankatruth.com/si/?p=1608", "Category": "පුවත්", "Parent URL": null}