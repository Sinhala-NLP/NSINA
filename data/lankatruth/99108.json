{"Source": "Lankatruth", "Timestamp": "November 1, 2020", "Headline": "ගුවන් සමාගමට තවත් ණය කන්දක් ඉල්ලයි", "News Content": "දැඩි මූල්‍ය අර්බුදයකට ලක්ව තිබෙන ශ්‍රී ලංකන් ගුවන් සමාගම පවත්වාගෙන යාම සඳහා ඉදිරි වසර තුන වෙනුවෙන් රුපියල් කෝටි 9,250කට (ඇමෙරිකානු ඩොලර් කෝටි 50) අධික මුදලක් මහා භාණ්ඩාගාරයෙන් ඉල්ලා ඇත. ශ්‍රී ලංකන් ගුවන් සමාගම මෙරට දැඩි කතාබහට ලක්වූ ආයතනයක් වන අතර පසුගිය කාලය පුරාම දැඩි මූල්‍ය අර්බුදයක ගිලී තිබෙන ආයතනයකි. විශේෂයෙන් වසර ගණනාවක් මුලුල්ලේ ගුවන් යානා මිලදී ගැනීමේ සිට විවිධ අවස්ථාවලදී මූල්‍ය වංචා රැසක් සිදුවී තිබෙන, එමෙන්ම අතිෂය දුර්වලම පරිපාලනයක් සහ මූල්‍ය විනය පිරිහීමට ලක් වූ රාජ්‍ය සමාගමකි. මේ වනවිට ශ්‍රී ලංකන් ගුවන් සමාගමේ සභාපති ලෙස කටයුතු කරන්නේ ජනාධිපති ගෝඨාභය රාජපක්ෂ මහතා විසින් පත්කරන ලද අශෝක් පතිරගේ මහතා ය. එමෙන්ම බ්‍රැන්ඩික්ස් ආයතයෙන් ප්‍රධාන විධායක නිලධාරී අශ්රොෆ් ඕමාර් මහතා එහි අධ්‍යක්ෂක මණ්ඩලයේ සමාජිකයෙකි.", "URL": "https://lankatruth.com/si/?p=99108", "Category": "ආර්ථික පුවත්", "Parent URL": null}