{"Source": "Lankatruth", "Timestamp": "May 7, 2021", "Headline": "කිලිනොච්චිය මූලස්ථාන පොලීසියේ කොරෝනා සඟවයි", "News Content": "කිලිනොච්චිය මූලස්ථාන පොලිස් ස්ථානයේ නිලධාරීන් සිව් දෙනෙකු හදිසියේ අසනීප වී ඇති අතර ඔවුන් සඳහා පී.සී.ආර්. පරීක්ෂණ සිදු කිරීමේදීකොවිඩ් වෛරසය ආසාදනය වී ඇති බව හෙළිවීතිබේ. ඉන් පසුව තවත් තිස් පස්දෙනෙකු සඳහා පී.සී.ආර්. පරීක්ෂණ සිදු කර ඇති අතර ඉන් 23 දෙනෙකුට වෛරසය ආසාදනය වීඇති බව හෙළි වුවත් එම තත්වය වසන් කරමින් පොලිස් ස්ථානයේ කටයුතු පවත්වාගෙන යන බව වාර්තා වේ. මෙම ආසාදිතයින් හට නිවෙස් වෙත ගොස් ප්‍රතිකාර ලබා ගන්නා ලෙස ඉහළින් උපදෙස් දීඇති බවද වැඩිදුරටත් හෙළි වේ. මෙම තත්වය නිසා එම පොලිස් ස්ථානයේ රාජකාරියේ යෙදෙන සියලුම පොලිස් නිලධාරීන් අනතුරුදායක තත්වයක පසුවේ. එසේම ආසාදිතයින් කෙරෙහි නිසි ක්‍රියාමාර්ග මේ වනවිටත් ගෙන නොමැති බව අනාවරණය වේ.", "URL": "https://lankatruth.com/si/?p=116134", "Category": "කොවිඩ් -19 (කොරෝනා ) පුවත්", "Parent URL": null}