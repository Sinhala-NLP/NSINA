{"Source": "Lankatruth", "Timestamp": "October 28, 2020", "Headline": "ආණ්ඩුවේ MCC හොරය හෙළිවෙයි…", "News Content": "ඇමරිකානු රාජ්‍ය ලේකම් මයික් පොම්පියෝ සහ ජනාධිපති ගෝඨාභය රාජපක්ෂ ඇතුළු ආණ්ඩුවේ ප්‍රධානීන් අතර MCC ගිවිසුම හා සෝපා ගිවිසුම් පිළිබඳව සාකච්ඡා කර ඇති බව බීබීසී සංදේශය වාර්තා කරයි. ජනාධිපති මාධ්‍ය අංශය උපුටා දක්වමින් රජයේ නිල නිවේදනයේ සඳහනක් කර තිබෙන්නේ ආයෝජන ප්‍රවර්ධනයට ප්‍රමුඛත්වයදීම, මත්ද්‍රව්‍ය ජාවාරම මර්ධනය කිරීමට සහාය දීම සහ ඉන්දීය සාගරය සාම කලාපයක් විය යුතුය යන ස්ථාවරයන්ට ඇමරිකානු රාජ්‍ය ලේකම්වරයා එකඟත්වය පල කළ බවය. එහෙත් බීබීසී සංදේශය වාර්තා කර තිබෙන්නේ මේ ආකරයෙනි “ඇමෙරිකා එක්සත් ජනපද රාජ්‍ය ලේකම් මයික් පොම්පෙඕගේ සංචාරය තුළ දී එම්සීසී හා සෝපා ගිවිසුම් පිළිබඳව මෙන්ම ප්‍රදානයක් ලෙස ශ්‍රී ලංකා වෙරළාරක්ෂක දෙපාර්තමේන්තුවට වෙරළාරක්ෂක නෞකාවක් පිරිනැමීම, පෞද්ගලික අංශයේ ආයෝජන කිහිපයක් හා ශ්‍රී ලංකාව සමග ආරක්ෂක සහයෝගිතාව පිළිබඳ සාකච්ඡා කෙරුණු බව නිලධාරීහු පැවසූහ.” මේ අතර ඇමරිකානු රාජ්‍ය ලේකම්වරයාගේ හදිසි සංචාරය සම්බන්ධයෙන් නිකුත්කරන ලද රජයේ නිල නිවේදනය තුළ බරපතල පරස්පරතා කිහිපයක් තිබෙන බව මේ වනවිට නිරීක්ෂණය වී ඇතැයි දේශපාලන විචාරකයෝ සඳහන් කරති. ඒ පිළිබඳ වාර්තාවක් ඉදිරි දින කිහිපය තුළ නුකුත්කෙරෙනු ඇති බව අනාවරණය වේ.", "URL": "https://lankatruth.com/si/?p=98776", "Category": "පුවත්", "Parent URL": null}