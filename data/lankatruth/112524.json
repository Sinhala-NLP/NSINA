{"Source": "Lankatruth", "Timestamp": "March 12, 2021", "Headline": "මන්නාරමේ සිට ඉන්දියාවට පීනන්න හදන කෙල්ලයි කොල්ලෝ තුන් දෙනයි", "News Content": "මන්නාරමේ සිට ඉන්දියාවේ රාමේෂ්වරම් දක්වා කිලෝමිටර් 59යි මීටර් 300ක දුරක් පිහිනා ලෝක වාර්තාවක් තැබිමට ගුවන් හමුදා පිහිනුම් උපදේශක රොෂාන් අබේසුන්දර සුදානම් වේ. ඔහු සමඟ සමගාමිව පිහිනා වාර්තාවක් තැබීමට මාතර රාහුල විද්‍යාලයේ සිසුන් දෙදෙනෙකු සහ මාතර සුජාතා විද්‍යාලයේ සිසුවියක් ඉදිරිපත්ව තිබිම විශේෂත්වයකි. මේ සම්බන්ධයෙන් මාධ්‍ය දැනුවත් කිරිමක් පොල්හේන මුහුදේ කරවටක් ගිළි පැවැත්වු අතර මාධ්‍යවේදීන්ද කරවටක් ජලයේ ගිලි මාධ්‍ය ආවරණය ලබාදීම විශේෂත්වයකි. මාධ්‍ය හමුවේ වැඩිදුරටත් අදහස් දැක්වූ රොෂාන් අබේසුන්දර පැවසූවේ රට වෙනුවෙන් කීර්තියක් අත්පත්කර දීම තමන්ගේ මුලික අරමුණ බවත් ඒ සඳහා සහයෝගය දිමට කරවටක් ජලයේ බැස මාධ්‍ය ආවරණය දීමට පැමිණි මාධ්‍යවේදින්ට ගෞරව කරන බවත්ය. රෝෂාන් ඇතුළු කන්ඩායම විසින් මෙම වාර්තාව තැබීමේ තරඟය එළඹෙන මාර්තු 19 සහ 20 දෙදින තුළ පැවැත්වීමට සැලසුම් කර ඇත.", "URL": "https://lankatruth.com/si/?p=112524", "Category": "ක්‍රීඩා පුවත්", "Parent URL": null}