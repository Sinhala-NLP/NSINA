{"Source": "Lankatruth", "Timestamp": "December 24, 2019", "Headline": "හිටපු ඇමති පාඨලී චම්පික රණවක අධිකරණයට", "News Content": "රිය අනතුරු සිද්ධියක් සම්බන්ධව රක්ෂිත බන්ධනාගාර ගතකර සිටින හිටපු ආමාත්‍ය පාඨලී චම්පික රණවක මහතා අද(24) පෙරවරුවේ කොළඹ මහේස්ත්‍රාත් අධිකරණය වෙත ඉදිරිපත් කර තිබේ. මේ වනවිට සිද්ධිය සම්බන්ධ නඩු විභාගය සඳහා හිටපු ඇමතිවරයා ඉදිරිපත් කර ඇත. 2016 වසරේ රාජගිරිය ප්‍රදේශයේදී පාඨලී චම්පික මහතා පදවාගෙන පැමිණි රථයක් සහ සන්දීප් සම්පත් නැමති තරුණයෙකු පදවාගෙන පැමිණි යතුරු පැදියක් ගැටීමෙන් මෙම අනතුර සිදුව තිබේ. මේ සම්බන්ධව එවක පැවති නඩු විභාගයේදී අදාල රථයේ රියදුරු ලෙස වෙනත් පුද්ගලයෙකු ඉදිරිපත්කිරීම සහ පලායෑම සම්බන්ධව රිය අනතුරක් සිදුකිරීම සහ සාක්ෂි වසන්කිරීම යන චෝදනා හිටපු ඇමති පාඨලී චම්පික රණවක මහතාට එල්ලවී ඇත.", "URL": "https://lankatruth.com/si/?p=87895", "Category": "පුවත්", "Parent URL": null}