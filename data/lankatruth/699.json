{"Source": "Lankatruth", "Timestamp": "January 2, 2012", "Headline": "නව විභාග‍ කොමසාරිස් වැඩ බාරගනී", "News Content": "නව විභාග‍ කොමසාරිස් ජනරාල්වරයා ලෙස ඩබ්ලිව්. එම්. ජේ. පුෂ්පකුමාර මහතා ඊයේ (01) රාජකාරී කටයුතු ආරම්භ කිරීමට නියමිතය. මීට පෙර පුෂ්පකුමාර මහතා අධ්‍යාපන ප්‍රකාශන කොමසාරිස්වරයා ලෙසින් කටයුතු කළේය. දෙවරක සේවා දිගුවක් ලබා සිටි විභාග කොමසාරිස් ජනරාල් අනුර එදිරිසිංහ මහතා ඊයේ සිය ධුරයෙන් විශ්‍රාම යෑමෙන් ඇතිවූ පුරප්පාඩුව වෙනුවෙන් අමාත්‍ය මණ්ඩල තීරණයකින් පසුගියදා ඩබ්ලිව්. එම්. ජේ. පුෂ්පකුමාර මහතාව විභාග කොමසාරිස් ජනරාල් ධුරයට පත් කරනු ලැබීය. වසර 60ක විභාග දෙපාර්තමේන්තු ඉතිහාසයේ විභාග ආශ්‍රිත බරපතල ගැටලු රැසක් පැවති වකවානුව ලෙස සැලකෙන්නේ, අනුර එදිරිසිංහ මහතා මුල් පුටුව හෙබ වු සමයයි. දෝෂ සහිත ප්‍රශ්නපත්‍ර ලබාදීම, නිසි වේලාවට ප්‍රශ්න පත්‍ර නිසි වේලාවට විභාග ශාලා වෙත නිකුත් නොකිරීම, විභාග කාල සටහන් සැකසීමේ දෝෂ, ප්‍රතිඵල නිකුත් කිරීමේ ගැටලු ඒ මහතාගේ කාල වකවානුව තුළ දක්නට ලැබුණු සුවිශේෂි ලක්ෂණ වේ.", "URL": "https://lankatruth.com/si/?p=699", "Category": "පුවත්", "Parent URL": null}