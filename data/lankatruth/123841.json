{"Source": "Lankatruth", "Timestamp": "September 30, 2021", "Headline": "ලහිරු මදුශංක ලෝක කුසලාන සංචිතයෙන් කැපුවාද ?", "News Content": "ලහිරු මදුශංක කියන්නේ නිමා වූ ඩයලොග් ආරාධිත විස්සයි විස්ස තරගාවලියේ තුන් ඉරියව්වෙන්ම කැපී පෙනෙන දස්කම් දක්වලා ජාතික කන්ඩායමේ ක්‍රීඩා කරන්න නැවත වරම් ලබාගත් ක්‍රීඩකයෙක්… ඔහු එම ආරාධිත විස්සයි විස්ස තරගාවලියේ දක්වපු විශිෂ්ඨ දක්ෂතා නිසාවෙන්ම ඔහුව එළැඹෙන ලෝක කුසලාන සංචිතයටත් නම් කරනු ලැබුවා. ඉතිං මේ ලහිරු මදුශංක කියන ක්‍රීඩකයා නැවතත් ශ්‍රි ලාංකීය ක්‍රිකට් ප්‍රේක්ෂකයන් අතර කතාවට යොමු වෙන්නේ දසුන් ශානකගේ නායකත්වය යටතේ ඔහුට ක්‍රීඩා කරන්නට හැකි වුන මේ ආරාධිත විස්සයි විස්ස තරගාවලිය හරහා… ඒ වගේම දසුන් ශානකගේ නායකත්වය යටතේ ඔහුට නිමා වුන දකුණු අප්‍රිකානු තරගාවලියටත් ලෝක කුසලාන සංචිතයෙත් තමන්ගේ ස්ථානය තහවුරු කර ගන්න පුළුවන් වුනා. හැබැයි නිමා වූ දකුණු අප්‍රිකානු තරගාවලියේ පන්දු ‍රැකීමේදි ඔහු ආබාධ වෙනවා. මේ තත්වය නිසා ශ්‍රි ලංකා ක්‍රිකට් බලධාරීන් ප්‍රකාශ කර සිටියේ ලහිරු මදුශංක නම් ක්‍රීඩකයාට එළැඹෙන විස්සයි විස්ස ලෝක කුසලානය අහිමි වෙයි කියලා… කෙසේ නමුත් ලහිරු මදුශංක එයාගේ නිල ෆේස්බුක් ගිණුමේ සටහන් කළ ආන්දෝලනාත්මක ප්‍රකාශයකින් ශ්‍රි ලාංකීය ක්‍රිකට් ප්‍රේක්ෂකයන් හට ප්‍රශ්නාර්ථයක් ඉතිරි වුනා. “ජීවිතය කියන්නේ… අසීමාන්තික හැලහැප්පීම්, අසීමාන්තික ඇදවැටීම්, අසීමාන්තික සිත් රිදීම්, මේ සියල්ල දරාගෙන කිසිවෙකුට වෛර නොකර, ඊර්ෂ්‍යයා නොකර, පාඩම් ඉගෙනගෙන, හිනාවෙලා තමන්ගේ ගමන යන එකකට….” ලහිරු මදුශංක ඔහුගේ නිල ෆේස්බුක් ගිණුමේ සටහනක් තබා සිටියේ මෙලෙසයි. මේ සටහන දෙස බැලූ කළ පෙනෙන්නට තිබෙන්නේ ඇත්තටම ඔහුට වුන ආබාධය ලෝක කුසලාන හීනය ඔහුට අහිමි කරන්නට තරම් ප්‍රභල ආබාධයක් වූවාද ? නැත්තම් කාගේ හෝ බලපෑමක් මත ලහිරු මදුශංක එළැඹෙන ලෝක කුසලාන සංචිතයෙන් ඉවත් කරාද ? බොහෝ අය මේ වනවිටත් මෙහි චෝදනාව නායක දසුන් ශානකගේ පිටට දාලා ඉවරයි. කෙසේ නමුත් ලහිරු මදුශංක කියන මේ ක්‍රීඩකයාට නැවත ජාත්‍යන්තර වරම් හිමි කර දෙන්නේ දසුන් ශානකගේ නායකත්වයෙන්… හැමෝම දන්න දෙයක් තමයි තේරිම් කමිටුව සංචිතය තෝරන්නේ තේරිම් කමිටුවට ඕනි විදිහටම නෙමෙයි. ඒ සදහා කන්ඩායමේ නායකයා සහ පුහුණුකරු ද සහභාගි වෙනවා. ඔවුන්ගේ කැමැත්ත අකමැත්ත ඔවුන්ගේ අදහසුන් අරගෙනයි මේ සංචිතයන් තෝරන්නේ… ඉතිං එහෙම බලද්දි මේ කැපිල්ල දසුන් ශානකගේ කියලා හිතන්න අමාරුයි. එහෙනම් කවුද ලහිරු මදුශංක සංචිතයට එනවාට අකමැති ?කවුද ලහිරු වෙනුවට සංචිතයට මේ ගේන්න හදන ක්‍රීඩකයා ?ඇත්තටම ලහිරුට ලෝක කුසලානය අහිමි වන්නට තරම් ආබාධ තත්වයක් නැද්ද ?නැත්තම් ඇත්තටම ඔහුට ලෝක කුසලාන සිහිනය අහිමි වෙන්නට තරම් දරුණු ආබාධයක් තියෙයිද ??? ලහිරු මදුශංක ඔහුගේ නිල ෆේස්බුක් ගිණුමේ සටහන් කළ මෙම ප්‍රකාශය නිසා බොහෝ ආන්දෝලනාත්මක කතා මේ වනවිට මතු වී තිබෙනවා. සැබැවින්ම මෙය ලහිරු මදුශංක නම් ක්‍රීඩකයාට ඇති වූ කැපිල්ලක්ද ???? ©️ Rishie Bro", "URL": "https://lankatruth.com/si/?p=123841", "Category": "ක්‍රීඩා පුවත්", "Parent URL": null}