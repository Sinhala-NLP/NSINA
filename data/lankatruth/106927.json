{"Source": "Lankatruth", "Timestamp": "January 7, 2021", "Headline": "පෞරුෂය මදි කියා විශාඛා විදුහල්පතිනිය ගුරුවරයෙක් එළවලා", "News Content": "උසස් පෙළ සිංහල භාෂාව සහ සාහිත්‍යය විෂය ඉගැන්වීමට පැමිණි පිරිමි ගුරුවරයා එළවා දැමීමට විශාඛා විද්‍යාලයේ විදුහල්පතිනිය කටයුතු කළැයි එම ගුරුවරයා විසින් බම්බලපිටිය පොලිසියට පැමිණිලි කර ඇත. වාර්ෂික ස්ථාන මාරුවකින් විශාඛා විද්‍යාලයට පැමිණ ඇති එම ගුරුවරයා මීට පෙර සේවය කර ඇත්තේ මිලාගිරිය ශාන්ත පාවුළු බාලිකා විද්‍යාලයේය. විශාඛා විද්‍යාලයේ ව්දුහල්පති සඳමාලි අවිරුප්පොල පවසන්නේ ඔහුට තම විද්‍යාලයේ උසස් පෙළ බාලිකාවන්ට ඉගැන්වීමට තරම් පෞරුෂයක් නොමැති බවයි. මේ සම්බන්ධයෙන් අදාළ ගුරුවරයා විසින් අධ්‍යාපන අමාත්‍යාංශ ලේකම්වරයා වෙතද පැමිණිල්ලක් ඉදිරිපත් කර තිබේ.", "URL": "https://lankatruth.com/si/?p=106927", "Category": "පුවත්", "Parent URL": null}