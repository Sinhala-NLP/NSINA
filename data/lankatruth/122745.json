{"Source": "Lankatruth", "Timestamp": "September 8, 2021", "Headline": "බැසිල්ගේ මුදල් පනතට හකීම්ගේ හා රිෂාඩ්ගේ මන්ත්‍රීවරුන්ගේ සහායත් ලැබේ", "News Content": "මුදල් අමාත්‍ය බැසිල් රාජපක්ෂ මහතා විසින් ඊයේ (07) පාර්ලිමේන්තුවට ඉදිරිපත් කරන ලද මුදල් පනතට පක්ෂව රවුෆ් හකීම් සහ රිෂාද් බදුර්දීන් මන්ත්‍රීවරුන් දෙදෙනා නායකත්වය දරන පක්ෂ දෙකේ සහායද ලැබී තිබේ. එම පක්ෂ නියෝජනය කරන මන්ත්‍රීවරුන් වන ෆයිසාල් කාසිම්, එච්.එම්.එම් හාරිස්, එම්.එස් තව්ෆීක්, ඉෂාක් රහුමාන්, නසීර් අහමඩ් හා මුෂාරෆ් මුතුනබීන් යන අය පනතට පක්ෂව ඡන්දය පාවිච්චි කර තිබේ. ඒ අනුව ශ්‍රී ලංකා පොදුජන පෙරමුණේ මන්ත්‍රීවරුන්ද සමග මෙම මුදල් පනතට පක්ෂව ඡන්ද 134ක්ද විපක්ෂව ඡන්ද 44ක්ද ලැබීමෙන් පනත සම්මත විය.", "URL": "https://lankatruth.com/si/?p=122745", "Category": "ආර්ථික පුවත්", "Parent URL": null}