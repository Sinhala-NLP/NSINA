{"Source": "Lankatruth", "Timestamp": "May 23, 2018", "Headline": "ජ’පුරේ පාලන අධිකාරියට කැලණියෙන් පත්වීමක්", "News Content": "කැලණිය සරසවියේ උද්භිද විද්‍යා මහාචාර්යවරයෙකු ශ්‍රී ජයවර්ධනපුර විශ්වවිද්‍යාලයේ නව පාලක මණ්ඩලයට පත්කර ඇති අතර එය සරසවි පද්ධතිය තුළ සදාචාර විරෝධී තත්වයක් නිර්මාණය කර ඇත. ශ්‍රී ජයවර්ධනපුර විශ්වවිද්‍යාලය තුළ අධ්‍යන කටයුතුවලට සම්බණ්ධව මහාචාර්යවරුන් සිය ගණනක් සිටියදී වෙනත් සරසවියක සේවයේ නියුතු මහාචාර්යවරයෙක් සඳහා පාලක මණ්ඩලයතුළ අවස්ථාවන් හිමිවීම සම්ප්‍රධායට පටහැනි ක්‍රියාවක් බවත් සදාචාර විරෝධී ක්‍රියාවක් බවත් ආරංචිමාර්ග සඳහන් කරයි. මෙම පත්වීම් ලබාදීම සිදුව ඇත්තේ විශ්වවිද්‍යාල ප්‍රතිපාදන කොමිසමේ ඉහල නිලධාරියෙකුගේ සමීප ඥාතීත්වය මත බවටද තොරතුරු වාර්තාවේ. එසේම විශ්වවිද්‍යාල නව පාලක මණ්ඩලය සඳහා විශ්‍රාමික මහාචාර්යවරුන් 5දෙනෙකුද පත්කර ඇති නමුත් වෛද්‍ය, ඉන්ජිනේරු හා තාක්ෂණ පීඨයන් නියෝජනයකරන විශේෂඥ දැනුමැති කිසිවෙකුත් පාලක මණ්ඩලයතුළ නොමැති බවද සඳහන් වේ.", "URL": "https://lankatruth.com/si/?p=52776", "Category": "පුවත්", "Parent URL": null}