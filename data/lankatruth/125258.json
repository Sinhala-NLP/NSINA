{"Source": "Lankatruth", "Timestamp": "October 30, 2021", "Headline": "ඉතිහාසයේ දූෂිතම ආණ්ඩුව මේ ආණ්ඩුවයි… ගම්මන්පිල", "News Content": "ඉතිහාසයේ මෙතක් බිහිවූ දූෂිතම ආණ්ඩුව වත්මන් ආණ්ඩුව බවත් ලංකාවේ ජාතික ආරක්ෂාව මුළුමනින්ම බිලිදෙමින් සිටින බවත් බලශක්ති අමාත්‍ය උදය ගම්මන්පිල පවසයි. ඔහු මේ බව පැවසූවේ LNG සැපයුම් ගිවිසු ඇමරිකාවේ සමාගමකට පැවරීමේ කුමන්ත්‍රණයට එරෙහිව ආණ්ඩුවේ හවුල් කාර පක්ෂ 11ක නායකයින්ගේ සහභාගිත්වයෙන් ඊයේ (29) පැවති මන්ත්‍රණ සභාවකදීය. ඇමරිකානු සමාගම සමග මේ වනවිට අත්සන් කර ඇති ගිවිසුම මෙතෙක් කැබිනට් මණ්ඩලයට ඉදිරිපත් කර නැති බවත් එම ගිවිසුම අත්සන් කළේ කැබිනට් මණ්ඩලට නොදන්වා බවත් මෙහිදී ඔවුන් අනාවරණය කරන ලදී. මෙම ගිවිසුම හේතුවෙන් මෙරට විදුලි බලාගාර සඳහා ගෑස් සැපයුම සදාකාලිකවම ඇමරිකාවට පවරණ බවත්, මෙම ව්‍යාපෘතිය සඳහා ටෙන්ඩර් කැඳවූ නමුත් ඒ සඳහා මෙම ඇමරිකානු නිව් ෆෝට්‍රස් සමාගම ටෙන්ඩර් ඉදිරිපත් කර නොතිබුණු බවත් ඔවුන්ට මෙම ව්‍යාපෘතිය ලබාදෙන බවට කලින් එකඟතාවයක් පැවති ඇති බවත් එහිදී ඇමති උදය ගම්මන්පිල සඳහන් කළේය. මේ වනවිට එම පොරොන්දුව ඉටුකරමින් පවතින බවත් ටෙන්ඩරය ඇගයීම් කරමින් සිටින අතර තුර ටෙන්ඩර් ගත නොවූ සමාගමකට ටෙන්ඩරයක් ලබා දෙන්නේ ලංකා ඉතිහාසයේ ප්‍රමථම වතාවට යැයිද ඔහු පෙන්වා දෙයි. ජේ.ආර්, ප්‍රේමදාස, චන්ද්‍රිකා, රනිල් යුගයේ මෙවැනි දෙයක් සිදු නොවූ බවද ඔහු පවසයි.", "URL": "https://lankatruth.com/si/?p=125258", "Category": "පුවත්", "Parent URL": null}