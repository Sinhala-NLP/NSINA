{"Source": "Lankatruth", "Timestamp": "September 11, 2012", "Headline": "මුස්ලිම් කොංග්‍රසය නැවතත් දෙකඩවෙයි", "News Content": "නැගෙනහිර පළාත් සභාව වෙනුවෙන් සන්ධානයෙන් වෙන්වී තරඟ කළ ශ්‍රී ලංකා මුස්ලිම් කොංග්‍රසය එම පළාත් සභාවේ බලය පිහිටුවීම සම්බන්ධයෙන් ප්‍රධාන සාධකයක් වී ඇත. ඒ සම්බන්ධයෙන් පැන නැගුනු මත ගැටුමක් නිසා එම කොංග්‍රසය නැවතත් දෙකඩ වීමේ අවධානමකට ලක්ව ඇතැයි එම පක්ෂ අභ්‍යන්තර ආරංචිමාර්ග අනාවරණය කරයි. රවූෆ් හකීම් මහතා ප්‍රමුඛ පිරිසක් එක්සත් ජනතා නිදහස් සන්ධානයට එක්වී බලය පිහිටවිය යුතුයැයි ප්‍රකාශකර සිටී. අසාද් සාලි මහතා ප්‍රමුඛ පිරිසක් පවසන්නේ ජනතාව ශ්‍රී ලංකා මුස්ලිම් කොංග්‍රසයට ඡන්දය දුන්නේ ආණ්ඩුවට විරුද්ධව බැවින් ආණ්ඩුවට එකතුවීම ජනමතයට විරුද්ධව යෑමක් වන බවය. ඔවුන් පවසන්නේ තම පක්ෂය දෙමළ ජාතික සන්ධානයට සහයෝගය දිය යුතු බවය. ශ්‍රී ලංකා මුස්ලිම් කොංග්‍රස් අභ්‍යන්තරයේ බහුතර පිරිසක් අසාද් සාලි මහතාගේ මතය නියෝජනය කරන බවත් වාර්තා වේ.", "URL": "https://lankatruth.com/si/?p=4087", "Category": "පුවත්", "Parent URL": null}