{"Source": "Lankatruth", "Timestamp": "July 13, 2017", "Headline": "කරුංකා ජාවාරම පිටුපස බලවත් දේශපාලන කාන්තාවක්", "News Content": "කළක පටන් මෙරට සිදුවෙමින් යන කරුංකා ජාවාරම පිටුපස ප්‍රබල දේශපාලන කාන්තාවක් සිටින බව වාර්තාවේ. ඉන්දියාව සහ ශ්‍රී ලංකාව අතර පවතින ඉන්දු ලංකා වෙළඳ ගිවිසුම් අනුව මෙරටදී ඉන්දියාවට යවනු ලබන යම් භාණ්ඩ ප්‍රමාණයක් සඳහා බදු අය නොකරන අතර කරුංකාද ඒ අතර වේ. වෙනත් රටකින් මෙරටට ගෙනඑනු ලබන බොහෝ භාණ්ඩ සඳහා 35%ක VAT හෙවත් එකතුකළ අගය මත බද්ධ අයකරනු ලැබේ. කෙසේ නමුත් ඉන්දුනීසියාවේ සිට මෙරටට ගෙන්වන ලද කරුංකා මෙරට වරායෙන්ම නැවත වංචනික ලෙස ඉන්දියාවට අපනයනය කරනු ලබයි. මෙලෙස ප්‍රති අපනයනය කිරීමේදී අදාළ ප්‍රබල දේශපාලන කාන්තාව සිය කරුංකා සඳහා මෙරටදී අයකරුනු ලබන එකතුකළ අගයමත බද්ධ නිදහස් කරගැනීමට ප්‍රබල ඇමතිවරු සමග සමීප සම්බන්ධතාවයක් ගොඩනගාගෙන ගොස් තිබේ. එම ප්‍රබල ඇමතිවරයාගේ ඇමති ධුරය, පසුගියදා සිදු වූ ඇමති සංශෝධනයේදී වෙනස් වීමටද බඳන් විය. මෙම ඡාවාරම සම්බන්ධයෙන් මේ වනවිට ඉන්දියාවද නොසතුටින් පසුවන අතර නොදුරේදීම ඉන්දියාව ශ්‍රී ලංකා ආණ්ඩුවට මේ ගනුදෙනු ක්‍රමය සම්බන්ධයෙන් අනතුරු ඇඟවීමට නියමිත බවද ඉතා විශ්වාසකටයුතු ආරංචිමාර්ග සඳහන් කරයි.", "URL": "https://lankatruth.com/si/?p=37386", "Category": "පුවත්", "Parent URL": null}