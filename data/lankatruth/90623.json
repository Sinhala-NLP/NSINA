{"Source": "Lankatruth", "Timestamp": "March 6, 2020", "Headline": "විගණන නිලධාරින් සේවයෙන් ඉවතට", "News Content": "ඉල්ලිම් කිපයක් මුල් කරගනිමින් පසුගිය දෙවෙනිදා සිට ජාතික විගණකාධිපති දෙපාර්මේන්තුවේ විගණන නිලධාරින් සිය සේවයෙන් ඉවත්වී සිටීමේ වෘත්තීය ක්‍රියාමාර්ගයක් අනුගමණය කරමින් සිටින බව විගණන පරික්ෂක සේවා සංගමයේ නිලධාරින් අද (06) කොළඹදී පැවති මාධ්‍ය හමුවකදී විගණන පරික්ෂක සේවා සංගමයේ සංවිධායක ලේකම් එච්.එම්.කේ හේරත් මහතා අනාවරණය කළේ ය. ජාතික විගණන පනත මඟින් ශ්‍රි ලංකා රාජ්‍ය විගණන සේවය ස්ථාපිත කරන ලෙස නියම කර ඇති බවත්, 19 වන ආණ්ඩුක්‍රම ව්‍යවස්ථාව තුළින්ද රාජ්‍ය විගණන සේවය ස්ථාපනය කරන ලෙස රීතියක් පනවා ඇති නමුත්, 2018 අගෝස්තු 01 වන දින සිට මාස 03ක් ඇතුළත රාජ්‍ය සේවය ස්ථාපනය කර සියලු සේවකයින් එයට අන්තර් ගහනය කළ යුතුව ඇතැයි පවසා තිබු නමුත් තවමත් එය සිදු කර නොමැති බවද ඒ මහතා පැවසීය. ඒ තුළින් විශාල ගැටළු ගණනාවකට මුහුණ දීමට සිදුව ඇතැයිද ඒ මහතා මෙහිදී පැවසීය.", "URL": "https://lankatruth.com/si/?p=90623", "Category": "පුවත්", "Parent URL": null}