{"Source": "Lankatruth", "Timestamp": "August 13, 2018", "Headline": "දුම්රිය වර්ජනය දා ප්‍රකෝපකාරී ලෙස හැසිරුනේ අණ්ඩුවේ මැර පිරිසක් – මහින්ද රාජපක්ෂ", "News Content": "පසුගියදා ක්ෂණිකව ආරම්භ කළ දුම්රිය වර්ජනය අවස්ථාවේ තමන්ට නිවෙස් බලා යාමට නොහැකිව පීඩාවට පත් ජනතාව ප්‍රකෝපකාරී ලෙස කටයුතු කරනු ලැබූවේ ආණ්ඩුවෙන් මෙහෙයවනු ලැබූ මැරයන් පිරිසක් යැයි විශ්‍රාමික ජනාධිපති, කුරුණෑගල දිස්ත්‍රික් පාර්ලිමේන්තු මන්ත්‍රී මහින්ද රාජපක්ෂ මහතා අද (13) කොළඹ පැවති උත්සවයකදී සඳහන් කළේය. එහිදී වැඩිදුරටත් අදහස් දැක්වූ මහින්ද රාජපක්ෂ මහතා සඳහන් කරන්නේ “එදා, මෙතන කියවුනා දුම්රිය වර්ජනය ගැන. ඇවිල්ල රණ්ඩු වුනා. හැබැයි ඒ රණ්ඩු වෙච්ච එක්කෙනා ෆේස්බුක් එකේ මම දැක්කා රවුම්කරලා දාල තියෙනවා, ඒ අය පෙට්‍රෝලියම් එකේදිත් ඇවිල්ලා රණ්ඩුවුනා. එදා පොලු තියාගෙන හිටපු එක්කෙනා වෙනසකට තිබුනේ පොල්ලක් තිබුනෙ නැති එක. එතකොට කවුද මේ එවල තියෙන්නේ. ආණ්ඩුවෙන් මෙහෙයවලා, කම්කරුවන්ට පහර දීලා මර්ධනය කිරීමේ වැඩපිළිවෙල අද එයාලා දියත් කරලා තියෙනවා.” යනුවෙනි.", "URL": "https://lankatruth.com/si/?p=57684", "Category": "පුවත්", "Parent URL": null}