{"Source": "Lankatruth", "Timestamp": "August 22, 2017", "Headline": "බාසිලෝනා ප්‍රහාරයේ ප්‍රධානියා වෙඩි පහරින් මරුට", "News Content": "පසුගියාදා ස්පාඤ්ඤයේ සුප්‍රසිද්ධ බාසිලෝනා නුවර ලා – රම්බ්ලා සංචාරක පුරවරයේදී අධික වේගයෙන් වෑන් රථයක් ධාවනය කරමින් සිදුකළ අනතුරේ ප්‍රධාන සැකකරු වන එම රථය පැදවූරියදුරා ස්පාඤ්ඤ පොලිස් නිලධාරීන් ඊයේ (21) එල්ල කළ වෙඩි ප්‍රහාරයකින් ජීවිතක්ෂයට පත්ව තිබේ. අනතුර සිදු කිරීමෙන් පසුව වෑන් රථය පැදවූ යුනෙස් අබුයාකුබ් නම් රියදුරා රථය අතහැර පළාගොස් බාසිලෝනා නුවරින් කිලෝමීටර් 40ක් පමණ දුරක කසල බැහර කරන ස්ථානයක සැඟව සිටියදී සොයාගැනීමට හැකිව ඇති අතර ඔහු අත්අඩංගුවට ගැනීමට සිදු කළ මෙහෙයුමකදී එල්ල කළ වෙඩි ප්‍රහාරයකින් සැකකරු මරුමුවට පත්ව තිබේ. මෙම ප්‍රහාරයෙන් පුද්ගලයින් 13 දෙනෙකු ජීවිතක්ෂයට පත්ව තවත් 100කට අධික පිරිසක් තුවාල ලැබූඅතර තුවාලකරුවන් අතර බරපතළ තත්වයේ පසුවන කිහිප දෙනෙකුද සිටින බව වාර්තා වේ.", "URL": "https://lankatruth.com/si/?p=39691", "Category": "විදෙස් පුවත්", "Parent URL": null}