{"Source": "Lankatruth", "Timestamp": "October 17, 2022", "Headline": "මූල්‍ය අරමුදලේ ණය තව දුරටත් ඈතට", "News Content": "ජාත්‍යන්තර මූල්‍ය අරමුදල මෙරටට ලබාදීම සඳහා අනුමත කර ඇති ඩොලර් කෝටි 290ක ණය මුදල මුදා හැරීමේ තව දුරටත් දැඩි කර තිබේ.  එම අරමුදලේ ආසියානු පැසිෆික් කළාපයේ නියෝජ්‍ය අධ්‍යක්ෂිකා ඈන් මරී පසුගිය සතියේ ණය නිකුත් කිරීමට අදාළ මූලික කොන්දේසි දෙකක් පිළිබඳව නැවත අවධාරණය කර ඇත. ඒ අනුව ද්වි පාර්ශික ණය ප්‍රතිව්‍යූහගත කිරීම මෙන්ම පෞද්ගලික ණය සැපයුම්කරුවන්ගෙන් ලබා ගෙන ඇති ණය ද ප්‍රතිව්‍යූහ ගත කළ යුතු බව අනිවාර්ය කර තිබේ.  මේ වනවිට ද්විපාර්ශවික ණය ප්‍රතිව්‍යුහගත කර ගැනීම සඳහා ජාත්‍යන්තර මැදිහත්කරුවන් යොදා ගෙන මූලික සාකච්ඡා ආරම්භ කරනු ලැබීය. එහෙත් පෞද්ගලික ණය සැපයුම්කරුවන්ගෙන් ජාත්‍යන්තර ස්වෛරීත්ව බැඳුම්කර ඇතුළු ණය උපකරණ මගින් ලබා ගෙන තිබෙන ණය ප්‍රතිව්‍යූහගත කිරීම සම්බන්ධයෙන් කිසිදු පූර්ව සූදානමක් මේ දක්වා සිදුකර නැත.  මෙසේ තිබියදී මූල්‍ය අරමුදල වර්ෂ 4ක් තුළ ලබාදීමට අනුමත කර තිබෙන ණය ලබා ගැනීම පවා තව දුරටත් දින රහිතව කල් යමින් තිබේ.", "URL": "https://lankatruth.com/si/?p=140709", "Category": "ආර්ථික පුවත්", "Parent URL": null}