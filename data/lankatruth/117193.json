{"Source": "Lankatruth", "Timestamp": "May 27, 2021", "Headline": "මොරටුව නගරාධිපති වහා අත්අඩංගුවට ගතයුතුයි", "News Content": "මොරටුව සෞඛ්‍ය වෛද්‍ය නිලධාරිනියගේ රාජකාරියට බාධා කරමින් පිළිකුල් සහගත ලෙස හැසිරුණු මොරටුව නගරාධිපති වහා අත්අඩංගුවට ගත යුතු බවත් ආණ්ඩුවේ එන්නත් දේශපාලනීකරණය පිළිකුල් සහගත ලෙස හෙලාදකින බවත් සමස්ත ලංකා වෛද්‍ය නිලධාරී සංගමයේ ලේකම් වෛද්‍ය ජයන්ත බණ්ඩාර පවසයි. මොරටුව නගරයේදී අද (27) සිදු කරන ලද එන්නත් ලබාදීමේ ක‍්‍රියාවලියේදී නගරාධිපති සමල්ලාල් ප්‍රනාන්දු මොරටුව සෞඛ්‍ය වෛද්‍ය නිලධාරිනියටද අපහාස කරමින් ඉතාමත් අප්‍රසන්න ආකාරයෙන් කටයුතු කළේය. ආණ්ඩුවේ දේශාපාලකයින් විසින් මේ වනවිටත් එන්නත් ලබාදීමේ ක‍්‍රියාවලියේදී ඍජු මැදිහත්මක් කරමින් සිටින බවත් මෙහි එක් අවස්ථාවක් වන්නේ මොරටුවේදී සිදු වූ මෙම සිද්ධිය බවත් වෛද්‍ය ජයන්ත බණ්ඩාර පවසයි. එමෙන්ම සෞඛ්‍ය වෛද්‍ය නිලධාරිනයගේ රාජකාරියට බාධා කිරීම හා ඇයට තර්ජනය කිරීමටත් අපහාසයට ලක් කිරීමටත් එරෙහිව මොහුට එරෙහිව හෙට දින (28) තම සංගමය විසින් පොලිස් මුලස්ථානයේ පැමිණිලි කිරීමට කටයුතු කරන බවත් පැවසීය.", "URL": "https://lankatruth.com/si/?p=117193", "Category": "පුවත්", "Parent URL": null}