{"Source": "Lankatruth", "Timestamp": "June 20, 2023", "Headline": "පොලී බරට එරෙහිව ගුරු විදුහල්පති සටන ඇවිලේ", "News Content": "වාණිජ බැංකුවලින් ලබා ගන්නා ලද ණය මුදල් සඳහා අය කරනු ලබන ගිනි පොලිය අඩු කරන ලෙස බලපෑම් කිරීමේ විරෝධතාවයක් ගුරුවරුන් සහ විදුහල්පතිවරුන්ගේ වෘත්තීය සමිති විසින් ලබන 22 වෙනිදා පැවැත්වීමට කටයුතු සූදානම් කර තිබේ.  මෙය කොළඹදී පැවැත්වීමට කටයුතු සූදානම් කර ඇති අතර ලංකා ගුරු සේවා සංගමය සහ වෙනත් ගුරු වෘත්තීය සමිති මෙන්ම විදුහල්පතිවරුන්ගේ වෘත්තීය සමිති ද ඒකාබද්ධව සිදු කිරීමට කටයුතු යොදා ඇත. මේ සම්බන්ධයෙන් අධ්‍යාපන අමාත්‍යංශයේ ලේකම්වරයාට දැැනුම් දී ඇති අතර 22 වෙනිදා නිවාඩු වාර්තා කර අදාළ විරෝධතා ව්‍යාපාරය පැවැත්වීමට නියමිත ය.", "URL": "https://lankatruth.com/si/?p=147957", "Category": "පුවත්", "Parent URL": null}