{"Source": "Lankatruth", "Timestamp": "November 24, 2019", "Headline": "“සේනා” නැවත පැතිරයාමේ අවධානමක්", "News Content": "සේනා දළඹු උවදුර නැවත පැතිරයාමේ අවධානමක් මතුව ඇතැයි කෘෂිකර්ම දෙපාර්තමේන්තුව සඳහන් කරයි. පසුගිය වසරේ ඔක්තොම්බර් මාසයේ අම්පාර දිස්ත්‍රික්කයේ බඩ ඉරිඟු වගාව ආශ්‍රිතව ආරම්භ වූ සේනා දළඹු උවදුර කෙටි කළක් තුළ මොණරාගල, කුරුණෑගල, අනුරාධපුර, ගාල්ල, මාතර හා නුවරඑළිය දිස්ත්‍රික්ක දක්වා ද පැතිර ගොස් තිබිණි. මෙම උවදුරට බඩඉරිඟු වගාබිම් හෙක්ටයාර් 80,000ක පමණ ප්‍රමාණයක් ගොදුරු වූ අතර ගොවි ජනතාව දැඩි අසීරුතාවයට පත්විය. මෙම දළඹු උවදුර මේ වනවිට දිස්ත්‍රික්ක හතරකින් වාර්තාවී ඇති බවත් වෙනත් දිස්ත්‍රික්ක කරා පැතිරයාම අවම කිරීමට ගොවි ජනතාවට අවධානයෙන් කටයුතු කරන ලෙසත් කෘෂිකර්ම දෙපාර්තමේන්තුව සඳහන් කරයි.", "URL": "https://lankatruth.com/si/?p=86077", "Category": "පුවත්", "Parent URL": null}