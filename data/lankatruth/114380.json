{"Source": "Lankatruth", "Timestamp": "April 5, 2021", "Headline": "කැකිල්ලේ කොමිසන් වාර්තාව නීතිගත කෙරේ…", "News Content": "දේශපාලන පළිගැනීම් පිළිබඳව සොයා බැලීමට ජනාධිපතිවරයා විසින් පත් කර කොමිසමේ නිර්දේශ පාර්ලිමේන්තුවට ඉදිරිපත් කර නීතියක් බවට පත්කිරීමේ සූදානමක් ඇති බව අනාවරණය වේ. පාර්ලිමේන්තුවේ බහුතර ඡන්දයෙන් එය සම්මත කරගෙන නීතිගත කිරීමට ආණ්ඩුව සූදානම් වන බව වැඩිදුරටත් හෙළිවේ. කැකිල්ලේ කොමිසම යනුවෙන් සමාජගත වී තිබෙන දේශපාලන පළිගැනීමේ කොමිසමේ අවසන් වාර්තාව පිළිබඳව අප්‍රේල් 08 සහ 09 යන දෙදින පාර්ලිමේන්තුවේ විවාදයක් පැවැත්වීමට මුලින් කටයුතුයොදා තිබුණි. එහෙත් එම තීරණය වෙනස් කර ආණ්ඩුව විසින් හදිසියේම කැකිල්ලේ කොමිසමේ නිර්දේශ නීතිගත කළ යුතු යැයි තීරණය කර ඇති බව හෙළිවී තිබේ.", "URL": "https://lankatruth.com/si/?p=114380", "Category": "පුවත්", "Parent URL": null}