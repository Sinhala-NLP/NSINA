{"Source": "Lankatruth", "Timestamp": "January 17, 2021", "Headline": "කාදිනල් හිමිගෙන් ජනාධිපතිට තෑග්ගක්", "News Content": "මැල්කම් රංජිත් කාදිනල් හිමිපානන් ජනාධිපති ගෝටාබය රාජපක්ෂ වෙත සමරු තිලිනයක් පිරිනැමීම මේ වනවිට සමාජ මාධ්‍ය සහ ප්‍රධාන ධාරායේ මාධ්‍යවේදීන් අතර දැරඩි කතාබහකට ලක්වී තිබේ. මෙයට හේතු වී ඇත්තේ පාස්කු ප්‍රහාරය සම්බන්ධයෙන් චූදිතයන්ට එරෙහි ක්‍රියාමාර්ග ගැනීමේදී වර්තමාන ආණ්ඩුවේ පවතින උදාසීන පිළිවෙත සහ මුතුරාජවෙල පරිසර පද්ධිතිය විනාශ කිරීමට එරෙහිව විශාල විවේචනයක් සිදුකිරීමත් සමගම ජනාධිපතිවරයා සම්බන්ධකරගත් උත්සවයක් පැවැත්වීමය. පසුගිය 15 වනදා 16 වෙනි බෙනඩික් කතෝලික උසස් අධ්‍යාපන ආයතනයේ උපාධි පාඨමාලා සඳහා ශිෂ්‍යයන් ලියාපදිංචි කිරීම සඳහා මෙම උත්සවය සංවිධානය කර තිබිණි. එම ආයාතනය විශ්වවිද්‍යාල ප්‍රතිපාදන කොමිෂන් සභාවේ අනුමැතිය සහිතව උපාධි පිරිනැමීමේ පෞද්ගලික ආතනයක්ය. එය BCI කැම්පස් යන නමින් හැඳින්වෙන අතර මැල්කම් රංජිත් කාදිනල් තුමාගේ සංකල්පයක් අනුව 2015දී ආරම්භ කර වත්මන් ආණ්ඩුව යටතේ පෞද්ගිලක උපාධි පිරිනැමීමේ අවස්ථාවද හිමිකරගෙන තිබේ. එම උත්සවයට ජනාධිපතිවරයා සහභාගී කර ගැනීම සංඛේතවත් කරමින් කාදිනල් හිමිපානන් විසින් ජනාධිපතිවරයාට සමරු තිලිණයක්ද ප්‍රධානය කරනු ලැබීය.", "URL": "https://lankatruth.com/si/?p=108548", "Category": "පුවත්", "Parent URL": null}