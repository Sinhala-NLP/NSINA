{"Source": "Lankatruth", "Timestamp": "April 11, 2022", "Headline": "ඉන්ධන පෝලිම් 07 වන මරණයත් වාර්තා වේ", "News Content": "ඉන්ධන පෝලිම්වල රැඳී සිටියදී සිදු වූ 07වන මරණය ලෙස ගාල්ල, තවලම ඉන්ධන පිරවුම්හලේ පෝලිමක රැඳී සිටි පුද්ගලයෙකු හදිසියේ මියයාම වාර්තා වේ. මිය ගිය පුද්ගලයා ඊයේ (10) රාත්‍රියේ සිට සිය වාහනය තුළ ඉන්ධන ලබා ගැනීම සඳහා රැඳී සිට ඇතැයි පැවසේ. පසුව එම පුද්ගලයා සිය රථය තුළම සිටියදී මියගොස් සිට ඇත. එලෙස මියගොස් ඇත්තේ, 38 හැවිරිදි තවලම, බදුවත්තේ පදිංචි පුද්ගලයෙකි. 1990 ගිලන්රථ සේවයෙන් පැමිණ ඔහු මියගොස් ඇතැයි තහවුරු කර ඇති අතර පසුව එම දේහය හිනිදුම රෝහලේ තැන්පත් කර තිබේ. මීට පෙර ඉන්ධ පෝලිම්වලදී මරණ 06ක් සිදු වූ අතර ඉන් මරණ 05ක්ම සිදුවූයේ පෝලිම්වල රැඳී සිටි ජනතාව විවිධ රෝග ආදී හේතු මත ඇද වැටී හෝ වාහන තුළ සිටියදීය. අනෙක් මරණය සිදු වූයේ ඉන්ධන පෝලිමේදී හටගත් ගැටුමක් හේතුවෙනි.", "URL": "https://lankatruth.com/si/?p=131873", "Category": "පුවත්", "Parent URL": null}