{"Source": "Lankatruth", "Timestamp": "March 20, 2020", "Headline": "කෑගල්ල දිස්ත්‍රික්කය අධි අවදානම් කලාපයක් ලෙස නම් කරයි", "News Content": "වරකාපොළ ප්‍රාදේශීය සභාවේ මන්ත්‍රීවරයෙකු කොරෝනා වෛරසය ආසාදිත බවට හමුවීමත් සමග මේ වනවිට කෑගල්ල දිස්ත්‍රික්කය අධි අවදානම් කලාපයක් ලෙස නම් කර තිබේ. එම මන්ත්‍රීවරයා ජනතාව විශාලවශයෙන් එක්රැස්වන මැතිවරණ රැස්වීම් බොධි පූජා, ප්‍රිය සම්භාෂණ ආදිය පවත්වා ඇති අතර මේ හේතුවෙන් විශාල පිරිසක් මෙම මන්ත්‍රීවරයා හරහා අවදානමට කල්ව ඇත. එම මන්ත්‍රීවරයා ගුවන්තොටුපොළ වෛද්‍ය මධ්‍යස්තානයේ සේවකයෙකු බවත් ඔහු ඉතාලියේ සිට මෙරටට පැමිණි ඔහුගේ මිතුරෙකු නිරෝදායන මධ්‍යස්ථානයට යොමු නොකර ඔහුගේ දැනහැඳුම්කම හරහා ඔහුගේ නිවසට යාමට පහසුකම් සලසා ඇති බවත් මේ අතර වාර්තා වේ. ඉතාලියේ සිට පැමිණි එම ශ්‍රී ලාංකිකයා සමග එදින රාත්‍රියේ මත්පැන් සාදයක් පවත්වා ඇති අතර ඔහුට වෛරසය ආසාධනය වී ඇත්තේ එම පුද්ගලයාගෙන බවද මේ වනවිට ප්‍රදේශය පුරා පැතිර යමින් තිබේ.", "URL": "https://lankatruth.com/si/?p=91285", "Category": "පුවත්", "Parent URL": null}