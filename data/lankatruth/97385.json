{"Source": "Lankatruth", "Timestamp": "October 10, 2020", "Headline": "ධිවරයෙකුටත් කොරෝනා… දික්ඕවිට ධීවර වරායත් වසාදමයි…", "News Content": "දික්ඕවිට ධීවර වරායෙන් මුහුදු ගිය ධීවරයෙකුටද කොවිඩ් – 19 ආසාදනය වීම හේතුවෙන් අද (10) සිට එම ධීවර වරාය තාවකාලිකව වසා දැමීමට බලධාරීන් පියවර ගෙන තිබේ. වෛරසය ආසාදනය වී ඇතැයි තහවුරු පුද්ගලයා පසුගිය 08 වැනිදා මෙම වරායෙන් මුහුදු ගිය බහුදින ධීවර යාත්‍රාවක සිටි අයෙකි. අදාළ ආසාදිතයා මාරවිල ප්‍රදේශයේ පදිංචි 28 හැවිරිදි අයෙකු වන අතර තවත් ධීවරයින් 05 දෙනෙකු සමග මුහුදේ සිටියදී උණ රෝගී තත්වයක් හේතුවෙන් යළි පැමිණ රාගම ශික්ෂණ රෝහලට ඇතුළත් කර ඇත. අනතුරුව සිදුකළ PCR පරීක්ෂණයෙන් ඔහු ආසාදිතයෙකු බව තහවුරු වී තිබෙන අතර මේ හේතුවෙන් යාත්‍රාවේ සිටි සෙසු ධීවරයින් 05දෙනා නිරෝධායනයට යොමු කර තිබේ.", "URL": "https://lankatruth.com/si/?p=97385", "Category": "පුවත්", "Parent URL": null}