{"Source": "Lankatruth", "Timestamp": "October 29, 2022", "Headline": "ආගමන විගමන පාලක හිර කරයි", "News Content": "මහජන නියෝජිතයන් ලෙස පාර්ලිමේන්තුවට තේරී පත්වී සිටින ද්විත්ව පුරවැසියන් පිළිබඳව තොරතුරු ලබාදීමේ වගකීම ආගමන විගමන පාලක වෙත පමණක් තිබෙන බව සඳහන් කරමින් ආණ්ඩුව ඇඟ බේරා ගැනීමට සැලසුම් කර තිබේ. ආණ්ඩුක්‍රම ව්‍යවස්ථාවේ 21 වෙනි සංශෝධනය බලාත්මකවීමත් සමඟ මන්ත්‍රී ධුර අහිමි වෙන පුද්ගලයින් පිළිබඳව දැඩි විමසිල්ලක් නිර්මාණය වී තිබේ. මේ පිළිබඳව කතානායක ප්‍රතිචාර දක්වමින් ද්විත්ව පුරවැසියන් තුන්දෙනෙකු පමණ පාර්ලිමේන්තු මන්ත්‍රීවරුන් ලෙසින් පත්වී සිටින බව ප්‍රකාශ කර තිබිණි. එවැනි දස දෙනෙකු සිටින බව චම්පික රණවක මන්ත්‍රීවරයා ප්‍රකාශ කර ඇති අතර ආණ්ඩුවේ සංවිධානාත්මක කණ්ඩායම් විසින් ද්‍රවිඩ සන්ධානයේ මන්ත්‍රීවරුන් විශාල පිරිසක් මෙයට අයත් බවට ප්‍රචාරය කරමින් සිටී.  අවසානයේ මෙම තොරතුරු ලබාදීමේ වගකීම ආගමන විගමන පාලකගේ පිට පැටවීමට ආණ්ඩුව ක්‍රියා කර ඇත. මේ සඳහා පදනම් කර ගෙන ඇත්තේ 2016දී පමණ ගීතා කුමාරසිංහ මන්ත්‍රීවරිය සම්බන්ධයෙන් එම නිලධාරියා විසින් කරුණු හෙළිකර තිබීම ය.", "URL": "https://lankatruth.com/si/?p=141341", "Category": "පුවත්", "Parent URL": null}