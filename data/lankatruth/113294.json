{"Source": "Lankatruth", "Timestamp": "March 20, 2021", "Headline": "බෝනස් ඉල්ලූ කොග්ගල ඇඟලුම් සේවිකාවන් පොලිසිය ඉවත් කරයි", "News Content": "සිංහල හින්දු අලුත් අවුරද්දට අදාළ බෝනස් නොගෙවන්නේ ඇයි දැයි විමසීමත් සමඟ පාලනාධිකාරිය හා සේවක පිරිසක් අතර ඇතිවූඋණුසුම් තත්වයක් පාලනය කිරීමට හබරාදුව පොලිසිය කැඳවා තිබේ. කොග්ගල නිදහස් වෙළඳ කලාපයේ ඇඟලුම් කම්හලක සේවක පිරිස් වෙත සවස සේවා මුරය නිමවිමෙන් පසු පාලන අධිකාරිය පවසා ඇත්තේ කොවිඩ් තත්වය හේතුවෙන් ආදායම් අහිමිවිම නිසා මෙවර උත්සව සමයට අදාළ බෝනස් ගෙවිමට නොහැකි බවයි. පාලනාධිකාරීයේ එම ප්‍රකාශයට සේවකයින් පිරිසක් විරෝධය පළකර ඇති අතර එම පිරිස සේවයෙන් ඉවත් කරන බව පාලන අධිකාරිය පවසීමත් සමඟ සියලුම සේවකයින් ඔවුන් ඉවත් කර නොහැකි බව පවසමින් කම්හල තුළ රැදීසිටිමින් විරෝධය පළකර තිබේ. කම්හල තුළ සේවකයින්ගේ උණුසුම් හැසිරීම නිසා හබරාදූව පොලිසිය කම්හල වෙත පැමිණවිරෝධතාවයේ යෙදුණු සේවක පිරිස ඉවත් කර ඇත.", "URL": "https://lankatruth.com/si/?p=113294", "Category": "පුවත්", "Parent URL": null}