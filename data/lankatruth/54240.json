{"Source": "Lankatruth", "Timestamp": "June 13, 2018", "Headline": "හින්දු කටයුතු නියෝජ්‍ය ඇමති ධූරය හේතුවෙන් දෙමළ සන්ධානය රජය සමඟ උරණ වේ", "News Content": "උතුරු සංවර්ධන නැවත පදිංචිකිරීමේ හා හින්දු කටයුතු නියෝජ්‍ය ඇමති ලෙස ඊයේ (12) දිවුරුම් දෙනු ලැබූ කාදර් මස්තාන් මහතාට දෙමළ ජාතික සන්ධානයේ විරෝධය හිමිව තිබේ. හින්දු කටයුතු පිළිබඳව පත්කෙරූ ඇමතිවරයා හින්දු සිද්ධස්ථානයකට පයතබා නැති හින්දු ධර්මය පිළිබඳ අල්ප මාත්‍ර දැනුමක් හෝ නොමැති පුද්ගලයෙකු බවත් මෙම ක්‍රියාව හරහා රජයේ වගකීම් විරහිත බව ප්‍රකාශ වන බවත් දෙමළ ජාතික සන්ධාන පාර්ලිමේන්තු මන්ත්‍රී ධර්මලිංගම් සිද්ධාර්ථන් මහතා පවසා සිටියි. මෙම පත්කිරීම හරහා දෙමළ ජාතික සන්ධානය හා දෙමළ ජාතික දේශපාලනය තුළ රජය කෙරෙහි විශාල විවේචනාත්මක සංවාදයක් ගොඩ නැගෙන බවත් දෙමළ ජනතාව තුළ රජය කෙරෙහි අප්‍රසාදයක් මතු වෙන බවත් නැවත මෙම ධූරය හින්දු භක්තික අමාත්‍යවරයෙකු වෙත ලබා දෙන ලෙසත් එම දෙමළ ජාතික සන්ධානය පවසයි.", "URL": "https://lankatruth.com/si/?p=54240", "Category": "පුවත්", "Parent URL": null}