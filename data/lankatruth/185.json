{"Source": "Lankatruth", "Timestamp": "November 4, 2011", "Headline": "කෙටිකාලීන බදු ඉඩම්වලටත් ලංකාපුත්‍ර බැංකුවෙන් ණය", "News Content": "ලංකාපුත්‍ර බැංකුවේ හම්බන්තොට ශාඛාව මගින් බදු ඉඩමක් ඇපයට තබාගෙන රුපියල් මිලියන 03ක ණය මුදලක් නිකුත්කර ඇති බව වාර්තා වේ. බැංකු ණයක් නිකුත් කිරීමේදී සින්නක්කර ඉඩමක් පමණක් බැංකුව විසින් ඇපයට තබාගැනීම නීතිමය අවශ්‍යතාවයි. එසේ තිබියදී වීරකැටිය ජූලම්පිටිය මිනුවන්ගමුව විහාරස්ථානයට අයත් ඉඩමක්බදු ගත් පුද්ගලයෙකුට මෙම බදු ඉඩම වෙනුවෙන් මෙම ණය නිකුත්කර තිබේ. 2006 වසරේදී ලංකාපුත්‍ර බැංකුව ආරම්භ කරන්නේ රාජපක්ෂ ආණ්ඩුව විසිනි. 2005 දී බංකොලොත් වූ ප්‍රමුඛ බැංකුවේ තැන්පත්කරුවන්ගේ මුදල් ක්‍රමිකව ගෙවීමේ උපක්‍රමයක් වශයෙන් මෙම බැංකුව ආරම්භ කරන ලදී. එය ශාඛා 07ක් පවත්වාගෙන යන අතර හම්බන්තොට ඉන් එක් ශාඛාවකි. දැනට ලංකාපුත්‍ර බැංකුවේ නොගෙවූ ණය අනුපාතය 56%කි. සාමාන්‍යයෙන් බැංකුවකනොගෙවූ ණය අනුපාතය 20% නොඉක්මවයි.", "URL": "https://lankatruth.com/si/?p=185", "Category": "පුවත්", "Parent URL": null}