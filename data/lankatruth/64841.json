{"Source": "Lankatruth", "Timestamp": "December 7, 2018", "Headline": "පාර්ලිමේන්තුව විසිරුවාහැරීමේ ජනපති ගැසට්ටුව තව දුරටත් අත්හිටුවයි", "News Content": "ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කළ ගැසට් නිවේදනය ක්‍රියාත්මක කිරීම වළක්වාලමින් ශ්‍රේෂ්ඨාධිකරණය නිකුත් කළ අතුරු තහනම් නියෝගය ලබන සඳුදා (10) දක්වා දීර්ඝ කිරීමට අගවිනිසුරු නලින් පෙරේරා මහතා ප්‍රමුඛ සත් පුද්ගල විනිසුරු මඩුල්ල විසින් කටයුතු කර තිබේ. මීට පෙර අදාළ ගැසට් නිවේදනය ක්‍රියාත්මක කිරීම වළක්වාලමින් අද (07) දක්වා අතුරු තහනම් නියෝගය නිකුත් කල අතර ඊයේ (06) එය හෙට (08) දක්වා දීර්ඝ කරන ලදී. ඊයේ අතරමැදි පෙත්සම් කරුවන් විසින් ශ්‍රේෂ්ඨාධිකරණය හමුවේ කරුණු දක්වා තිබූ අතර පෙත්සම්කරුවන් අද ඊට ප්‍රතිචාර දක්වමින් කරුණු දැක්වීම සිදුකර තිබේ.", "URL": "https://lankatruth.com/si/?p=64841", "Category": "පුවත්", "Parent URL": null}