{"Source": "Lankatruth", "Timestamp": "January 5, 2020", "Headline": "අපිට දීපු ජනවරම අපි අමතක කළා…", "News Content": "තම ආණ්ඩුව පරාජයට පත්වූයේ 2015 දී තම ආණ්ඩුවට දුන් ජනවරම අමතක කර කටයුතු කිරීම නිසා බවත් වංචනිකයින්ට පැහැදිලිව දඬුවම් නොදීම නිසා බවත් හිටපු අමාත්‍ය පාර්ලිමේන්තු මන්ත්‍රී පාඨලී චම්පික රණවක මහතා පවසයි. මන්ත්‍රීවරයා මේ බව පවසන්නේ හෝමාගම ප්‍රදේශයේ පැවති ජන හමුවකට එක් වෙමිනි. එහිදී වැඩිදුරටත් අදහස් දැක්වු මන්ත්‍රීවරයා, “අපි අපිට දීපු ජනවරම අනුව ක්‍රියා කළේ නෑ. අපිට දීපු ජනවරමෙන් දැන උගත් ජනතාව බලාපොරොත්තු වුණා රාජපක්ෂ රජයේ සංවර්ධනය නමින් සිදු වුණු විශාල ජාතික මංකොල්ලයට යම් පියවරක් ගනී කියලා. නමුත් අපේ පොලිස් ඇමතිවත්, අපේ අධිකරණ ඇමතිවත් ඒ කටයුත්තට මැදිහත් වුණේ නැහැ. අද කොච්චර වේගයෙන් වැඩ කරගෙන යනවාද කියලා පේනවා. 2018 පැවැත්වු ඒ පළාත් පාළන මැතිවරණයේ දී ආණ්ඩු බලය තියාගෙන අපිට පාලන බලය අහිමි වුණා. ඒකට ප්‍රධානම හේතුව 2015 දී අපිට දීපු ජනවරම අමතක කරලා අපි කටයුතු කිරීම සහ වංචාකාරයින්ට පැහැදිලිව දඬුවම් නොදීම.”", "URL": "https://lankatruth.com/si/?p=88334", "Category": "පුවත්", "Parent URL": null}