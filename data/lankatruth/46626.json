{"Source": "Lankatruth", "Timestamp": "January 23, 2018", "Headline": "ඡන්දෙට පෙර බැඳුම්කර විවාදය ගන්නවාට ආණ්ඩුවේ විරෝධය", "News Content": "බැඳුම්කර කොමිෂන් සභාවේ වාර්තාව හා බරපතළ දුෂණ සෙවීමේ ජනාධිපති කොමිෂන් සභාවේ වාර්තා 34 සම්බන්ධ විවාදය මේ වනවිට කැඳවා ඇති පළාත් පාලන ඡන්දයේ මැතිවරණ දිනය වන පෙබරවාරි 10වනදාට පෙර ලබා දියයතු බව ඊයේ (22) කතානායක කරූ ජයසූරිය මහතාගේ ප්‍රධානත්වයෙන් රැස්වූ පක්ෂ නායක රැස්වීමේදී ජනතා විමුක්ති පෙරමුණ ඇතුළු පක්ෂ කිහිපයක් ඉල්ලීම් කළත් ඊට සාර්ථක ප‍්‍රතිචාර ලැබී නැතැයි වාර්තා වේ. මේ සම්බන්ධයෙන් අදහස් දැක්වූ පාර්ලිමේන්තු මන්ත්‍රී විජිත හේරත් මහතා සඳහන් කර සිටියේ පවතින පළාත් පාලන මැතිවරණයට පෙර බැඳුම්කර වාර්තාව පිළිබඳව විවාදයක් ලබා දීමට ආණ්ඩුව එකඟනොවූ බැවින් පක්ෂ නායක රැස්වීමේදී මෙම වාර්තා සම්බන්ධයෙන් විවාදයක පවත්වන දිනය පිළිබඳව තීරණයකට එළඹීමට නොහැකි වූ බවය. ඒ අනුව අද (23) පස්වරුවේ පර්ලිමේන්තුව රැස්වීමෙන් පසු එම වාර්තා සභාගත කරන අතර ඉන් අනතුරු හෙට (24) දින යළි පක්ෂ නායක රැස්වීම කැඳවා අදාළ විවාදය පිළිබඳව තීරණයකට එළඹීමට නියමිතය. මේ අතර නියෝජ්‍ය කතානායක තිලංග සුමතිපාල මහතා ප්‍රකාශකර ඇත්තේ විවාදය පවත්වනවා නම් ඊට සුදුසු දින හැටියට පෙබරවාරි 20 හා 21 යොදා ගත හැකි බවයි. [embedyt] https://www.youtube.com/watch?v=isvzBIoeTnQ[/embedyt]", "URL": "https://lankatruth.com/si/?p=46626", "Category": "පුවත්", "Parent URL": null}