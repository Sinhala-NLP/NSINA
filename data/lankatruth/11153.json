{"Source": "Lankatruth", "Timestamp": "August 18, 2014", "Headline": "කොටි පහකට කැළය අහිමි වෙයි", "News Content": "රුහුණු යාල ජාතික වනෝද්‍යානයේ සිටින මෙරට අති දුර්ලභ කොටියන් පස් දෙනෙකු වනජීවි සම්පත් සංරක්ෂණ අමාත්‍යංශය හොර රහසේ අල්ලා ගැනීමේ මෙහෙයුමක් ක්‍රියාත්මක වන බව පරිසරවේදීන් පවසයි. පසුගිය මස අවසාන සතියේ වනජීවී   නිලධාරීන්ටත් හොර රහසේ යාල වනෝද්‍යානයේ කොටි ගැවසෙන ප්‍රදේශවල අධිබලතැ විදුලිධාරා යොදාගනිමින් වීඩියෝ ගත කිරීමක් සිදුකර ඇති බවට එම පරිසරවේදීන් වැඩිදුරටත් අනාවරණය කරයි. රුහුණු යාල ජාතික වනෝද්‍යානයේ සිටින මෙරට අති දුර්ලභ කොටියන් පස් දෙනෙකු වනජීවි සම්පත් සංරක්ෂණ අමාත්‍යංශය හොර රහසේ අල්ලා ගැනීමේ මෙහෙයුමක් ක්‍රියාත්මක වන බව පරිසරවේදීන් පවසයි. පසුගිය මස අවසාන සතියේ වනජීවී නිලධාරීන්ටත් හොර රහසේ යාල වනෝද්‍යානයේ කොටි ගැවසෙන ප්‍රදේශවල අධිබලතැ විදුලිධාරා යොදාගනිමින් වීඩියෝ ගත කිරීමක් සිදුකර ඇති බවට එම පරිසරවේදීන් වැඩිදුරටත් අනාවරණය කරයි. ලංකාවටම ආවේණික උප විශේෂයක් වන මෙම කොටියන් වඳවීයාමේ තර්ජනයකට මුහුණ දී සිටී. එවන් තත්වයක් තුළ ස්වාභාවික පරිසරයේ ජීවත්වන එම සත්වයන් වෙනත් ස්ථානයක ගාල් කිරීම මඟින් සතුන්ගේ පැවැත්මට බරපතල තර්ජනයක් හා කොටි ගහණය බෝවීමට දැඩිලෙස බලපෑමක් එල්ලවන බව පැවසේ.   රහසිගතව මෙම කොටියන් ඇල්ලීමට සූදානම් වන්නේ රිදියගම ඉදිකරමින් පවතින සෆාරි උද්‍යානයේ කොටු කිරීමට බව වාර්තාවේ. නාමල් රාජපක්ෂ ඇතුළු පවුලේ අය සතුටු කිරීම වෙනුවෙන් ඉදිකරන මෙම සෆාරි උද්‍යානය හේතුවෙන් රිදියගම ප්‍රදේශයේ හේන් ගොවිතැනින් ජීවත්වන ජනතාව දැඩි දුෂ්කරතාවයකට මුහුණ දී ඇති බව පැවසේ. එම ප්‍රදේශයේ ජනතාව පවසන්නේ තමන් මුහුණදෙන දූෂ්කර ප්‍රශ්නවලට විසඳුම සෆාරි උද්‍යානයක් නොවන බවයි. ඉතා දුෂ්කර ජීවිතයක් ගත කරන රිදියගම ප්‍රදේශයේ ජනතාව වගා කටයුතු සිදු කළ බිම් මෙසේ සෆාරි උද්‍යානය ඉදිකිරීමට යොදාගෙන ඇත්තේ ඔවුන්ට මේ දක්වා ගොවිතැන් කිරීමට විකල්ප ස්ථාන ලබා නොදෙමින් බව පැවසේ.", "URL": "https://lankatruth.com/si/?p=11153", "Category": "පුවත්", "Parent URL": null}