{"Source": "Lankatruth", "Timestamp": "July 13, 2018", "Headline": "අභ්‍යවකාශ සංචාරක ටිකට් පතක් ඇමරිකානු ඩොලර් ලක්ෂ තුනයි", "News Content": "ජෙෆ් බෙසෝස්ගේ රොකට් සමාගම මගින් එක් සංචාරකයෙකුගෙන් ඇමරිකානු ඩොලර් දෙලක්ෂයත් තුන් ලක්ෂයත් අතර මුදලකට අභ්‍යවකාශ චාරිකා සංවිධානය කිරීමට සැරසෙන බව වාර්තා වේ. සැලසුමට අනුව ලබන වසරේ සිට මෙලෙස සංචාරකයන් අභ්‍යවකාශ චාරිකා සඳහා රැගෙනයාමට නියමිතව ඇත. කාලයක පටන් අභ්‍යවකාශ චාරිකා සඳහා බොහෝ දෙනෙකු සිය කැමැත්ත පල කර තිබූ අතර ඒ සඳහා එක් ප්‍රවේශපත්‍රයක මිල දැනගැනීමට විශාල පිරිසක් කුතුහලයෙන් පසුවිය. එසේම මෙම ව්‍යාපෘතිය හරහා ලාභ ඉපයිය හැකි දැයි වැඩි දෙනෙකු විමසිල්ලෙන් පසුවෙති. ජෙෆ් බෙසෝගේ බ්ලූ ඔරිජින් සමාගම නිව් ෂෙපර්ඩ් අභ්‍යවකාශ යානය හරහා වරකදී මගීන් 6 දෙනෙකුට පෘථිවියේ සිට කිලෝමීටර් සියයකට වඩා ඈත අභ්‍යවකාශයේ අත්දැකීම් ලබා දීමට මේ වනවිට සැළසුම් සකස් කර තිබේ.", "URL": "https://lankatruth.com/si/?p=56120", "Category": "විදෙස් පුවත්", "Parent URL": null}