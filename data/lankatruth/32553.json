{"Source": "Lankatruth", "Timestamp": "April 9, 2017", "Headline": "SAITM ගැන ආණ්ඩුවේ තීරණයට වෛද්‍ය සභාවේ තීරණය 11 වනදා", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බල කරමින් වෛද්‍යවරු, විශ්වවිද්‍යාල ආචාර්යවරු, වෛද්‍ය පීඨ පීඨාධිපතිවරු, විශ්වවිද්‍යාල සිසුන්, සෞඛ්‍ය වෘත්තීය සමිති, සෞඛ්‍ය නොවන වෘත්තීය සමිති, දේශපාලන පක්ෂ ඇතුළු සංවිධාන රැසක් විරෝධතා ව්‍යාපාර දියත් කරමින් තිබෙන පසුබිමක ආණ්ඩුව මාලඹේ නෙවිල් ප්‍රනාන්දු පෞද්ගලික රෝහල රජයට පවරා ගැනීම සඳහා තිරීණය කර තිබේ. කෙසේ නමුත් ආණ්ඩුවේ මෙම තීරණය සයිටම් අර්බුදය විසඳන්නක් නොවන අතර සයිටම් විරෝධී සටනේ නිරත සියළුම දෙනා ආණ්ඩුවේ වත්මන් තීරණය සම්බන්ධයෙන් මේ වනවිටත් සිය විරෝධය පල කර තිබේ. ආණ්ඩුවේ මෙම තීරණය සම්බන්ධයෙන් ශ්‍රී ලංකා වෛද්‍ය සභාවේ තීරණය ලබන 11වනදා වෛද්‍ය සභාව රැස්වී සාකච්ඡා කරන බවත් ඉන් පසු ඒ සම්බන්ධයෙන් රට දැනුවත් කිරීමට කටයුතු කරන බව එහි සභාපති මහාචාර්ය කාලෝ ෆොන්සේකා මහතා පවසයි.", "URL": "https://lankatruth.com/si/?p=32553", "Category": "පුවත්", "Parent URL": null}