{"Source": "Lankatruth", "Timestamp": "December 11, 2011", "Headline": "හොදම පන්දු යැවීම සහ පහරදීම විපක්ෂයෙන්", "News Content": "කථානායක අභියෝගතා කුසලාන ක්‍රිකට් තරගය අද (11) ටොරින්ටන් ක්‍රීඩාංගනයේදී පාර්ලිමේන්තුව නියෝජනය කරන ඇමතිවරු සහ මන්ත්‍රීවරු අතර මෙම 20යි 20 ක්‍රිකට් තරගය පැවැත්විය. ඇමතිවරුන්ගේ පිළට ජනාධිපතිවරයාදක්‍රීඩා කිරීමට නිමිතව තිබූ නමුත් ඔහු ක්‍රීඩා නොකලේය.      තරගයේ කාසිය වාසිය ලබාගත් මන්ත‍්‍රීවරුන්ගේ පිල ඕවර 20 කදී කඩුලූ 9 ට 176 ක් ලබා ගත් අතර ඊට පිළිතුරු ලෙස ඇමැතිවරුන්ගේ පිලට ලබාගත හැකි වූයේ නියමිත පන්දුවාර 20 කදී කඩුලූ 7 ට 107ක් පමණි. මේ අතර මන්ත්‍රී නිළියන් දෙපළක් වන උපේක්ෂා ස්වර්ණමාලි (පබා) සහ මාලනී ෆොන්සේකා යන මන්ත්‍රීවරියන්ගේ ක්‍රීඩා රටාවද තරගය රසවත් කරන අංගයක් විය. මෙහිදී තරගයේ දක්‍ෂතම පිතිකරු ලෙස මන්ත‍්‍රී අකිල විරාජ් කාරියවසම් ද, දක්‍ෂතම පන්දු යවන්නා ලෙස මන්ත‍්‍රී හර්ෂද සිල්වා ද, තරගයේ වීරයා ලෙස අමාත්‍ය ඩලස් අලහප්පෙරුම ද සම්මාන ලැබූහ.  ඡායාරූප අනුග්‍රහය www.dailymirror.lk", "URL": "https://lankatruth.com/si/?p=483", "Category": "පුවත්", "Parent URL": null}