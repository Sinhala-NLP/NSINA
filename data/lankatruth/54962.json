{"Source": "Lankatruth", "Timestamp": "June 22, 2018", "Headline": "L.T.T.E. ඇදුම්, කොඩි හා පුපුරණ ද්‍රව්‍ය  සමඟ දෙදෙනෙක් අත්අඩංගුවට", "News Content": "එල්. ටී.ටී.ඊ. සංවිධානය භාවිතයට ගත් ආකාරයේ යුධ ඇදුම්, එල්.ටී.ටී.ඊ. සංවිධානනයේ කොඩි සහ ක්ලේමෝ බෝම්බ තොගයක් සමඟ පුද්ගලයන් දෙදෙනෙකු අද(22) අළුයම ඔඩ්ඩුසුඩාන් මාර්ගයේදී අත්අඩංගුවට ගෙන තිබේ. මෙම භාණ්ඩ තොගය හා පුපුරණ ද්‍රව්‍ය ත්‍රී රෝද රථයකින් ප්‍රවාහනය කරමින් සිටියදී අත්අඩංගුවට ගත්බව ඔඩ්ඩුසුඩාන් පොලීසිය පැවසීය. පොලීසිය සිදුකල හදිසි සෝදිසි කිරීමකදී අදාල භාණ්ඩ හා පුපුරණ ද්‍රව්‍ය අත්අඩංගුවට ගත හැකිවූ අතර පුද්ගලයින් තිදෙනෙකු ත්‍රී රෝද රථයේ පැමිණ තිබේ. එහිදී එක් පුද්ගලයෙකු පළාගොස් ඇති අතර ඔහු අත්අඩංගුවට ගැනීමට විශේෂ මෙහෙයුමක් සිදුකරමින් පවතින බව පොලීසිය ප්‍රකාශ කළේ ය. අත්අඩංගුවට ගත් සැකකරුවන් මුලතිව් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=54962", "Category": "පුවත්", "Parent URL": null}