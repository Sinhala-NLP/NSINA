{"Source": "Lankatruth", "Timestamp": "February 16, 2012", "Headline": "වැටඋඩ වැටී සිසුවා රෝහලේ", "News Content": "පාසල් ශිෂ්‍යයෙකු වැටක්උඩ වැටීම නිසා පපුවේ ලීයක් ඇනී රෝහල් ගත කර ඇත. මේසේ රෝහල් ගත කර ඇත්තේ හෝමාගම මාගම්මන මහා විද්‍යාලයේ 11 වසරේ ඉගෙනුම ලබන G.G.A. ඩිලාන් චතුරංග ශිෂ්‍යාය.  ඔහු තවත් ශිෂ්‍යයන් කිහිපදෙනෙකු සමග දිවා ආහාරය ගැනීමෙන් පසු බීමට අවශ්‍ය ජලය ලබාගැනීම සදහා පාලස අසල ඇති නිවසක ලිදකට ගොස් ඇත. මෙම නිවසට යායුත්තේ නිවස පිහිටි වත්තේ වැටට උඩින් පැණීමෙන් වන අතර එසේ ගොස් ආපසු ඒමට වැටට ‍ගොඩවන විට වැටඋඩ වැටී ඇත. එසේ වැටුනු චතුරංගගේ පපුවේ දකුනුපස වැටේ ඉන්නක් ඇනීම නිසා ඔහුව හෝමාගම රෝහලට රැගෙන ගොස් ඇති අතර පැය 3ක සැත්කමකින් පසුව පපුවේ ඇනුනු ලී කැබැල්ල ඉවත්කර තිබේ. චතුරංග ශිෂ්‍යා මේවන විට එම රෝහලේ 3වන වාට්ටුවේ නේවාසිකව ප්‍රතිකාර ලබමින් සිටී. එම පාලේ ශිෂ්‍යන් පවසන්නේ දැනට මාස දෙකක කාලයක සිට පාලසට ජලය නොලැබෙන බවත් එම පාසලට ජලය ලැබුනේ ප්‍රජා ජල මණ්ඩල විසින් බවයි. මෙම පාලස පිහිටා ඇති හෝමාගම අධ්‍යාපන කළාපය වත්මන් අධ්‍යාපන ඇමති බන්දුල ගුණවර්ධන මහතා දේශපාල කටයුතු කරන බලප්‍රදේශයට අයත් පාසලක් බවද පැවසේ.", "URL": "https://lankatruth.com/si/?p=1426", "Category": "පුවත්", "Parent URL": null}