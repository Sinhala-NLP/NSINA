{"Source": "Lankatruth", "Timestamp": "December 10, 2019", "Headline": "සාග් ක්‍රීඩා උළෙල අදින් අවසන් – පදක්කම් සටහනේ තෙවැනි තැන ශ්‍රී ලංකාවට", "News Content": "13 වැනි දකුණු ආසියානු ක්‍රීඩා උළෙල අදින්(10) අවසන්වීමට නියමිතය. ඊයේ පැවති තරඟවලදී ශ්‍රී ලංකා ක්‍රීඩක ක්‍රීඩිකාවන් රන් පදක්කම් 3ක්, රිදී පදක්කම් 8ක් සහ ලෝකඩ පදක්කම් 15ක් හිමිකරගත්තේ ය. මේ අනුව ශ්‍රී ලංකාව රන් පදක්කම් 39ක්, රිදී පදක්කම් 79ක් සහ ලෝකඩ පදක්කම් 118ක් දිනාගනිමින් සමස්ත පදක්කම් සටහනේ තෙවැනි තැන පසුවෙයි. පදක්කම් සටහනේ පෙරමුණේ පසුවන්නේ ඉන්දියාවයි. රන් පදක්කම් 159ක්, රිදී පදක්කම් 91ක් සහ ලෝකඩ පදක්කම් 118ක් ඉන්දියාව දිනාගෙන ඇත. දෙවැනි ස්ථානය සත්කාරක නේපාලය හිමිකරගෙන ඇති අතර රන් පදක්කම් 49ක්, රිදී පදක්කම් 54ක් සහ ලෝකඩ පදක්කම් 92ක් නේපාලය හිමිකරගෙන ඇත.", "URL": "https://lankatruth.com/si/?p=87029", "Category": "ක්‍රීඩා පුවත්", "Parent URL": null}