{"Source": "Lankatruth", "Timestamp": "November 29, 2021", "Headline": "අපි ආණ්ඩුව දාල යන්නේ නැහැ… දයාසිරි සහතිකවෙයි…", "News Content": "ශ්‍රී ලංකා නිදහස් පක්ෂය ආණ්ඩුවෙන් ඉවත්ව යාමට කිසිදු තීරණයක් ගෙන නැතැයි එම පක්ෂයේ මහ ලේකම් රාජ්‍ය ඇමති දයාසිරි ජයසේකර පවසයි. යම් යම් විවේචන තිබුණද ආණ්ඩුව සමගම දිගටම කටයුතු කිරිමට බලාපොරොත්තු වන බවද ඔහු සඳහන් කරයි. විවිධ පුද්ගලයන් නොයෙක් විදියේ ප්‍රචාර ගෙන ගියත් ඒවා ගැන කලබල නොවන බව පැවසූ මහලේකම් දයාසිරි ජයසේකර ආණ්ඩුව සමග දිගටම වැඩ කරගෙන යන බව සහතික කර සිටියේය. ආණ්ඩුව ගැන කිසිම කලකිරීමක් නැතැයිද ඔහු පවසයි. කෙසේ වෙතත් ආණ්ඩුවේ හවුල් කාර පක්ෂයක් වන ශ්‍රී ලංකා පොදුජන පෙරමුණේ ඇමතිවරු සහ මන්ත්‍රීවරු දිගින් දිගටම ශ්‍රී ලංකා නිදහස් පක්ෂ මන්ත්‍රීවරුන්ට ආණ්ඩුවෙන් ඉවත්ව යන ලෙස ප්‍රසිද්ධියේම ප්‍රකාශ කරමින් සිටී.", "URL": "https://lankatruth.com/si/?p=126392", "Category": "පුවත්", "Parent URL": null}