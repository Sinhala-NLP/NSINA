{"Source": "Lankatruth", "Timestamp": "July 7, 2023", "Headline": "EPF කොල්ලය ගැන කියන්න තවත් විද්වත්හු පෙලගැසෙති", "News Content": "රනිල් පොහොට්ටු හවුල් පාලනය දේශීය ණය කපාහැරිමේ මුවාවෙන් අර්ථසාදක අරමුදලේ මුදල් විශාල වශයෙන් වක්‍ර ලෙස කොල්ලකෑම පිළිබඳව පවතින තත්වය හෙළි කිරීමට තව තවත් විද්වතුන් ඉදිරිපත් වී සිටිති. ඊයේ (06) රාත්‍රියේ සිරස රූපවාහිනිය විකාශනය කළ මාවත වැඩසටහනට එක්වූ සියලුම විද්වතුහු මේ පිළිබඳව කරුණු දැක්වූහ. එයට එක්වූවන් අතර වෙරිටේ රිසච් ආයතනයේ විධායක අධ්‍යක්ෂ ආචාර්ය නිශාන් ද මැල් ආන්දෝලනතාමක තොරතුරු ගණනාවක් ඉදිරිපත් කරනු ලැබීය. විශේෂයෙන්ම මහ බැංකු අධිපතිවරයා විසින් සේවක භාරකාර අරමුදල ඇතුළු විශ්‍රාමවැටුප් අරමුදල්වලින් රජය ලබාගෙන තිබෙන ණයවලට ඉතා අවම පොලියක් ගෙවීම සම්බන්ධයෙන් විශේෂ අවධානය යොමු කරමින් මූල්‍ය වෙළඳපොලේ 30% ඉක්මවූ පොලියක් ලබාදෙන අතර මෙම අරමුදලේ මුදල් විශාල වශයෙන් අවභාවිතා කර ඇති බව පෙන්වාදෙනු ලැබීය. ඊට අමතරව එම වැඩසටහනට එක් වී සිටි කොළඹ විශ්වවිද්‍යාලයේ නීති පීඨයේ ආචාර්ය විශාකේෂ ච්න්ද්‍රසේකරන්, වරලත් ගණකාධිකාරී මහේන්ද්‍ර ජයසේකර, ආර්තික විශ්ලේෂක ධනුෂ්ක ගිහාන් පතිරණ, ශ්‍රී ජයවර්ධන විශ්වවිද්‍යාලයේ ව්‍යාපාර අධ්‍යන අංශයේ ජ්‍යෙස්ඨ කතිකාචාර්ය තිළිණි නවරත්න මෙම අරමුදල්වලින් රජයට ණය දීම සම්බන්ධයෙන් විනිවිධභාවයකින් තොරව කටයුතු කර ඇති ආකාරය පෙන්වා දෙනු ලැබීය. ආශ්‍රිත පුවත් : රනිල් පොහොට්ටු EPF කොල්ලය හෙළි කරන්න විද්වත්හු පෙල ගැසෙති                 : ආචාර්ය නිශාන් ද මැල් හිතාමතාම ජනතාව නොමග යැව්වාද? – මහ බැංකු අධිපති ප්‍රශ්න කරයි", "URL": "https://lankatruth.com/si/?p=148786", "Category": "ආර්ථික පුවත්", "Parent URL": null}