{"Source": "Lankatruth", "Timestamp": "November 30, 2020", "Headline": "මහනුවරිනුත් කොරෝනා මරණයක්…", "News Content": "මහනුවර දිස්ත්‍රික්කයේ පළමු කොවිඩ් මරණය අද (30) වාර්තා වූ බව මධ්‍යම පළාත් සෞඛ්‍ය සේවා දෙපාර්තමේන්තුව සඳහන් කරයි. පෞද්ගලික වාහනයකින් ගමන් කරමින් සිටියදී එම පුද්ගලයාට ඇති වූ යම් අසනීප තත්වයක් හේතුවෙන් ඔහුගේ බිරිඳ විසින් පේරාදෙණිය ශීක්ෂණ රෝහලට රැගෙනවිත් ඇති අතර රෝගියා රෝහලට ඇතුළත් කරන විටද මරණයට පත්ව සිට ඇත. දේහය සම්බන්ධයෙන් සිදු කළ PCR පරීක්ෂණයේදී අනාවරණය වී ඇත්තේ ඔහුට කොවිඩ් – 19 ආසාදනය වී ඇති බවය. ඔවුන් දෙදෙනා පසුගියදා කොළොන්නාවේ පදිංචි සිය දියණියගේ නිවසට ගොස් ඇති අතර මෙලෙස එම පුද්ගලයා අසාධ්‍ය වී ඇත්තේ පෙරළා නිවස බලා එමින් සිටියදීය. කෙසේ වෙත්ත මෙම මරණ සම්බන්ධයෙන් රජයේ නිල නිවේදනය මෙතෙක් නිකුත් කර නැත.", "URL": "https://lankatruth.com/si/?p=102018", "Category": "කොවිඩ් -19 (කොරෝනා ) පුවත්", "Parent URL": null}