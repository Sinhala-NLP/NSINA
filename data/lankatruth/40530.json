{"Source": "Lankatruth", "Timestamp": "September 8, 2017", "Headline": "18 වෙනිදා සිට රජයේ සේවකයන් රැකියාවට පැමිණිය යුතු වේලාව මෙන්න.", "News Content": "උදෑසන රථවාහන තදබදයට පිළියමක් වශයෙන් උදෑසන 7.30 සිට 9.15 දක්වා ඕනෑම වේලාවක සේවයට වාර්තා කිරීමට රජයේ සේවකයන්ට අවස්ථාව ලබා දීමට තීරණය කර තිබෙනවා. රජයේ කාර්යාල රැසක් පිහිටා ඇති බත්තරමුල්ල ආශ්‍රිතව පළමුව මෙය ක්‍රියාත්මක වනවා. මෙම ක්‍රමවේදය මෙම මස 18 වනදා සිට ක්‍රියාත්මක කෙරෙනවා. ඒ රජයේ සේවකයන් සඳහා නම්‍යශීලී කාර්යාල වේලාවක් පවත්වාගැනීමේ නියමු ව්‍යාපෘතිය යටතේයි. එමෙන්ම ඔවුන් සේවයට පැමිණි වේලාව අනුව නියමිත සේවා පැය ගණන නිමාකොට පස්වරුවේ 3.15 සිට 5.30 දක්වා කාලය තුළ නික්ම යා හැකියි.කෙසේ නමුත් සියලුම සේවකයන් පෙරවරු 9.15 සිට 3.15 දක්වා අනිවාර්යයෙන් සේවයට වාර්තා කළ යුතු බවයි රාජ්‍ය පරිපාලන අමාත්‍යාංශයේ ලේකම් ජේ.ජේ. රත්නසිරි සඳහන් කළේ.", "URL": "https://lankatruth.com/si/?p=40530", "Category": "පුවත්", "Parent URL": null}