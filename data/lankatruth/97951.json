{"Source": "Lankatruth", "Timestamp": "October 17, 2020", "Headline": "ව්‍යවස්ථා අර්බුදය නිර්මාණය කර ගැනීම අමනෝඥ ක්‍රියාවක්…", "News Content": "ආණ්ඩුක්‍රම ව්‍යවස්ථාවේ 20 වන සංශෝධනය සම්බන්ධයෙන් කරුණු ගණනාවක් ඔස්සේ තම විරෝධය පළකරමින් විජේදාස රාජපක්ෂ මන්ත්‍රීවරයා ජනාධිපතිවරයාට යවන ලද ලිපියෙන් අවධාරණය කර තිබෙන්නේ මෙම අවස්තාවේ ව්‍යවස්ථා අර්බුදයක් ඇති කර ගැනීම අමනෝඥ ක්‍රියාවක් බවයි. මන්ත්‍රීවරයා පසුගිය 12 වෙනිදා ඒම ලිපිය ජනාධිපතිවරයාට යවන ලද්දේ ඔහු විසින් මෙයට පෙර ජනාධිපතිවරයාට කරුණු පැහැදිලි කළ ලිපියට කිසිදු ප්‍රතිචාරයක් නොදැක්වීම සම්බන්ධයෙන් කණගාටුවද පළ කරමිනි. මෙසේ ජනාධිපතිවරයාට යවන ලද ලිපිය භික්ෂූන්වහන්සේලා ඇතුළු පූජකතුමන්ලාටත් අගමැතිවරයා සහ අනෙකුත් සියලුම දේශපාලන පක්ෂ නායකයින්ටද යොමු කර තිබිණි. ඒය මාධ්‍යවලට පසුව යවන ලද බව ඔහු පවසා තිබිණි. ඒම නිවේදනයේ මෙසේ සඳහන් වේ. ”මෙවන් වූමොහොතක ආණ්ඩුක්‍රම ව්‍යවස්ථා අර්බුද නිර්මාණය කර ගනිමින් දේශපාලනිකව කුළල්කා ගැනීම ඉතාමත්ම අමනෝඥ ක්‍රියාවක් වන අතර ඒමගින් රටේ ජාතික ආරක්ෂාව සහ ආර්ථිකය යන දෙකම විනාශ වීම අපට වළක්වාගත නොහැක. අනෙක් අතර 20 වන සංශෝධනයෙන් ඉදිරිපත් කර ඇති බොහොමයක් කරුණුවලට මහජන විරෝධය උත්සන්න වෙමින් පවතින බවත්” ආදීවශයෙන් කරුණු පැහැදිලි කර තිබේ.", "URL": "https://lankatruth.com/si/?p=97951", "Category": "පුවත්", "Parent URL": null}