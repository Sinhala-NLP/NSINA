{"Source": "Lankatruth", "Timestamp": "March 30, 2021", "Headline": "මෙරට සැබෑ දරිද්‍රතාවය දස ගුණයක් බව හෙළිවේ", "News Content": "මෙරට මුළු ජනගහනයෙන් 40.4%ක් පමණ පිරිසක් දරිද්‍රතාවයෙන් පෙළෙන බව මහාචාර්ය සිරිමෙවන් කොළඹගේ හෙළිකර තිබේ. ජන හා සංඛ්‍යා ලේඛන දෙපාර්තමේන්තුවේ දත්ත අනුව එම අනුපාතය 4.1%ක් බව සඳහන් කළ ද, ලෝකය පිළිගත් නිර්ණායක අනුව ගණනය කිරීමේදී එය 40.4%ක් පමණ වන බව මහාචාර්යවරයා පෙන්වා දී තිබේ. ජන හා සංඛ්‍යා ලේඛන දෙපාර්තමේන්තුව විසින් පාරිභෝගික ප්‍රවේශය අනුව එම අනුපාතය ගණනය කරන බවද එහිදී දරිද්‍රතා රේඛාවෙන් පහළ සිටින්නන්ගේ දෛයිනික ආදායම ඩොලර් 3.2ක් වශයෙන් සලකන බවද ඔහු හෙළිකර තිබේ. එහෙත් ලෝකය පිළිගත් නිර්ණායක අනුව දෛයිනික ආදායම ඩොලර් 5.5කට අඩුවෙන් ආදායම් ලබන්නන් දරිද්‍රතාවයෙන් පෙළෙන්නේ යැයිනිගමනය කර තිබේ. මේ අනුව මෙරට ජනගහනයෙන් ලක්ෂ අනූහයක් පමණ දරිද්‍රතාවයට ගොදුරු වී ඇත. ‘ඩේලි එෆ්ටී‘ පුවත්පතට මහාචාර්යවරයා මෙම තොරතුරු ලබාදී තිබේ.", "URL": "https://lankatruth.com/si/?p=113937", "Category": "පුවත්", "Parent URL": null}