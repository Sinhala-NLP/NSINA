{"Source": "Lankatruth", "Timestamp": "December 28, 2018", "Headline": "මන්ත්‍රීවරුන්ගේ පක්ෂ සාමාජිකත්වය ගැන කතානායක ලෙස මට මැදිහත්විය නොහැකියි", "News Content": "යම් පුද්ගලයෙකුගේ පක්ෂ සාමාජිකත්වය තිබේද නැත්ද යන කරුණ අධිකරණය තීරණය කළ යුතු බවත් ඊට කථානායක ලෙස තමා මැදහත් වීමට අවශ්‍ය නොවන බවත් කතානායක කරූ ජයසූරිය මහතා සඳහන් කරයි. සර්ව පාක්ෂික සමුළුවේ නියෝජිතයින් සමග කථානායක කාර්යාලයේ පැවති හමුවක දී පාර්ලිමේන්තුවේ විපක්ෂ නායක ධුරය පිළිබඳ කරුණු පැහැදිලි කරමින් කතානායකවරයා මේ බව කියා තිබේ. ආර්.සම්බන්දන් මහතා සැමවිටම පරිණත ගෞරවනීය නායකයෙකු ලෙස රට වෙනුවෙන් පෙනී සිටින පුද්ගලයෙකු වන නමුත් ස්ථාවර නියෝග අනුව කටයුතු කරමින් විපක්ෂ නායක ධූරය පිළිබඳව සිය තීරණය පාර්ලිමේන්තුවේ දී ප්‍රකාශයට පත් කළ බව කරූ ජයසූරිය මහතා එහිදී සඳහන් කර ඇත. යම් පුද්ගලයෙකුගේ පක්ෂ සාමාජිකත්වය තිබේද නැත්ද යන කරුණ අධිකරණය තීරණය කළ යුතු අතර ඊට කථානායක ලෙස තමා මැදහත් වීමට අවශ්‍ය නොවන බවද කරූ ජයසූරිය මහතා එහිදී වැඩිදුරටත් ප්‍රකාශ කර තිබේ.", "URL": "https://lankatruth.com/si/?p=65855", "Category": "පුවත්", "Parent URL": null}