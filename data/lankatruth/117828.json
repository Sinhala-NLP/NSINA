{"Source": "Lankatruth", "Timestamp": "June 7, 2021", "Headline": "අදත් තවත් ආසාදිතයන් 650ක්… දිනයේ සමස්ත ගණන 2,646ක්…", "News Content": "අද (07) දිනයේ මේ වනවිට කොවිඩ් – 19 ආසාදිතයින් 2,646 දෙනෙකු මෙරටින් වාර්තාවී ඇති බව රජයේ ප්‍රවෘත්ති දෙපාර්තමේන්තුව නිකුත් කළ නිවේදනය අනුව තහවුරු වේ. අද තවත් වාර්තා කළ ආසාදිතයන් 686ත් සමගය. එම ආසාදිතයින් වාර්තා වන්නේ අලුත් අවුරුදු කොවිඩ් පොකුරෙන් සහ විදේශයන්හි සිට පැමිණ නිරෝධායනයට ලක් වෙමින් සිටින අයගෙන් බවද රජයේ ප්‍රවෘත්ති දෙපාර්තමේන්තුව සඳහන් කරයි. මේ වනවිට වාර්තා වී ඇති සමස්ත නව කොවිඩ් – 19 පොකුර 201,264ක් දක්වා ඉහළ ගොස් ඇත. එමෙන්ම මේ වනවිට ආසාදිතයින් 30,145 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 207,979කි. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 1,789 දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 77 වන ස්ථානයේ පසුවේ. එමෙන්ම ලෝකයේ දෛනික වැඩිම ආසාදිතයින් වාර්තා කළ රටවල් අතර 12වන ස්ථානයේ පසුවේ. වැඩිම දෛනික මරණ වාර්තා කළ රටවල් අතර ලංකාව පසුවන්නේ 16 වන ස්ථානයේය.", "URL": "https://lankatruth.com/si/?p=117828", "Category": "කොවිඩ් -19 (කොරෝනා ) පුවත්", "Parent URL": null}