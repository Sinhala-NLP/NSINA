{"Source": "Lankatruth", "Timestamp": "November 7, 2019", "Headline": "අනුර කුමාර දිසානායක දිනවීමට අලුත් පරපුරෙන් ජන හමු මාලාවක්", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා ජයග්‍රහණය කරවීමට සහ ජාතික ජන බලවේගයේ රට හදන වැඩපිළිවෙල ජනගත කිරීමට අලුත් පරපුර සංවිධානය ඉදිරි කාලය තුළ සක්‍රීයව දායකත්වය ලබාදෙන බව එම සංවිධානය අද සංවිධානය කර තිබූ මාධ්‍ය හමුවක් අමතමින් සඳහන් කළේය. නොවැම්බර් මස 8 වැනිදා ගම්පහ දිස්ත්‍රික්කයේ ද 9 වැනිදා අනුරාධපුර දිස්ත්‍රික්කයේ ද 11 වැනිදා කුරුණෑගල දිස්ත්‍රික්කයේ සහ 12 වැනිදා මාතර දිස්ත්‍රික්කයේ ද මේ අනුව ජන හමු සංවිධානය කර ඇතැයි එම සංවිධානය සඳහන් කළේය. එසේම මෙරට දේශපාලනයේ නවමු දිශානතියක් වෙනුවෙන් අලුත් පියාපත් සංවිධානය, ජාතික ජන බලවේගයේ අපේක්ෂකයාට සහය දක්වන බව ද සඳහන් කළේය.", "URL": "https://lankatruth.com/si/?p=84939", "Category": "පුවත්", "Parent URL": null}