{"Source": "Lankatruth", "Timestamp": "January 4, 2012", "Headline": "නව වසර සුභ කර ගැනීම", "News Content": "2011දෙසැම්බර් 31 දිනය අවසන් වීමෙන් පසු 20121 ජනවාරි 01 දිනය පැමිණ ඇත. පෘථිවියේ භ්‍රමණය හේතුවෙන් දිනයක් ගතවී තවත් දිනයක් උදාවන බව කවුරුත් දන්නා දෙයකි. අනෙක් අතට පෘථිවිය භ්‍රමණය වීමෙන් දිනයක් උදා කරනුයේත් පරිභ්‍රමණය වීමෙන් වසරක් නිර්මාණය කරනුයේත් අප කැලැන්ඩයේ එසේ ඇති නිසා නොවේ. කැලැන්ඩරය හදාගෙන ඇත්තේ අපය. ඒ බව පෘථිවිය දන්නේවත් නැත. එහෙත් නූතන මානව සමාජය තුළ මේ කැලැන්ඩර් සංසිද්ධියට වෙනත් වටිනාකම් රැසක් එක්කරනු ලැබ තිබේ. සීසර්ගේ කැලැන්ඩරයට අනුව එය වසරක් අවසන් කර නව වර්ෂයක උදාව සනිටුහන් කරයි. සංස්කෘතික විවිධත්වයන්ට අනුව වර්ෂයක ආරම්භයට වෙනත් දිනයන් යෙදී තිබුණද, නූතන ජන සමාජයේ කැලැන්ඩර් නව වසරට ආරා්පණය කර ඇති සුවිශේෂත්වය ඉන් අඩු නොවේ. ඒ, ගෙදර බිත්තියේ එල්ලා ඇති කැලැන්ඩරය මාරුවීමේ සිට නව අයවැයට අනුව පනවන ලද ඉහළ බදු ගෙවීමට සූදානම් වීම දක්වා ‘අලූත්වීමකට’ සෑම සියලූ දෙනාට බල කෙරෙන නිසාය. පරණ ප්‍රශ්න අභියෝග එලෙසම තිබියදී වුවද හැම පැත්තෙන්ම අලූත් බවක් ආදේශ කරන ලද අවුරුද්දක් පැමිණ ඇති බැවින් අපි සාම්ප්‍රදායික සුභපැතුමකට මාරු වීමට පුරුදුව සිටිමු. ඒ, සුභ නව වසරක් වේවාæ යන ප්‍රාර්ථනයටය. දෙදෙනෙක් හමු වූ විට කර ගන්නා අහිංසක සුභ පතා ගැනීමකට මෙන්ම ‘ගනුදෙනුකාර භවතුන්ට සුභ නව වසරක් පතමු’ යැයි අහිංසක ස්වරූපයෙන් ඉදිරිපත් වන සටකපට වෙළඳ ප්‍රචාරණ කටයුතුවලටද ඉලක්ක වීමට කෙනෙකුට සිදුවේ. ධනවාදය යටතේ වඩ වඩාත් වානිජකරණය කරන ලද ලෝකයක අපට ආචාර ධර්ම ඉගැන්වීමට සමාගම් ඉදිරිපත් වීම සරදමක් පමණක් නොවේ. තේරුම්ගත යුත්තකි. මව්වරුන්ගේ දිනය, පියවරුන්ගේ දිනය, පෙම්වතුන්ගේ දිනය අපට මතක්කර දෙන්නේ ඔවුන්ය. ආත්මාර්ථකාමීත්වයේ සීතල වතුරේ ගිලී සිටීමට යෝජනා කරන සමාජ ක්‍රමයක ආචාර ධර්ම පවා විකිණිය හැකි දේවල් වී තිබේ. සමාගම්වලට අමතරව නව වසරකදී සුභ ප්‍රාර්ථනය කිරීමට ධනේශ්වර පාලකයෝත් එකිනෙකා පරයා යුහුසුළු වෙති. සමාගම්වලට ජනතාව ගනුදෙනුකරුවන් හෝ පාරිභෝගිකයන් ලෙසට වැදගත් වන්නා සේම ධනපති දේශපාලකයින්ට ජනතාව ඡන්ද දායකයින්ය. එබැවින් තමන්ව නඩත්තු කරන ඡන්ද දායකයින්ට මූණිච්චාවට සුභ නව වසරක් වේවායි ප්‍රාර්ථනය කිරීමට ඔවුනට සිදුව තිබේ. නැතිනම් තමන්ගේ සුඛෝපභෝගී ජීවිත දුප්පත් ඡන්ද දායකයනට නිකමට හෝ ප්‍රාර්ථනා කිරීමට ඔවුනට අවශ්‍ය වන්නේ නැත. මහින්ද රාජපක‍ෂ ජනාධිපතිවරයාද ජංගම දුරකථන පාරිභෝගික පුරවැසියනට ීඵී මගින් අලූත් අවුරුදු සුබ පැතුම් ගෙන ආවේය. නව අවුරුදු උදාවන මොහොතේ හෝ ජනාධිපතිවරයාට තමන්ගේ රටේ පුරවැසියන්් පිළිබඳව මතක් වීම පිළිබඳව ජනතාව සතුටු වන්නනට ඇත. එහෙත් ගැටලූව ඇත්තේ ජනාධිපතිවරයා ීඵී යැවීම මගින් පුරවැසියාට ලබාදී ඇත්තේ ඒ සතුට පමණක්ද යන්නය. සාමය හා සතුට පිරි නව වසරක් ඔහු ප්‍රාර්ථනා කර තිබේ. ීඵී මගින් කෙනෙකුට සතුට අත්කර දිය හැකිනම් ඉතා අගනේය. අපේ රටේ රූපවාහිනී ප්‍රේක‍ෂකයෝ තමන්ගේ අතින් මුදල් වියදම් කරමින් ීඵී යවා සුපර් ස්ටාස්ලාට සතුට අත්පත් කර දුන්හ. එහෙත් නව වසරට සුබ පතමින් ජනාධිපතිවරයාගෙන් ලද ීඵී පණිවුඩයෙන් එවැනි සතුටක් ඔවුනට ලැබුණේද යන්න සැක සහිතය. පණිවිඩය ලද රජයේ සේවකයෙකුට සුභවීමට තරමේ වැටුප් වැඩිවීමක් ලැබී නැත. එය ලද පෞද්ගලික අංශයේ සේවකයෙකුට 2012 අයවැයෙන් සතුටුවීමට තබා තරහ වීමට තරමේ හෝ වැටුප් වැඩිවීමක් යෝජනා කෙරුණේ නැත. ගොවියාට, කාන්තාවන්ට, ශිෂ්‍යයන්ට, ස්වයංරැකියා කරුවන්ටද සතුටු විය හැකි යෝජනා 2012 අයවැය තුළ නැත. ඉදින් ඔවුන්ගේ සතුට පිළිබඳ බලාපොරොත්තුද අවිනිශ්චිතය. ප්ලාස්ටික් කූඩ නීතිය නැවත කි්‍රයාත්මක වීමට නියමිත බැවින් ගොවීන් හා ව්‍යාපාරිකයින්ට සතුටු විය හැකි නොවේ. බස් ගාස්තු වැඩිවීමට නියමිතය. විදුලි ගාස්තු වැඩිවීමට නියමිතය. එබැවින් එම සේවාවන්හි පාරිභෝගිකයින් සිටින්නේ බියෙනි. නිදහස් අධ්‍යාපනය වැළළෙන පනතක් ඒමට නියමිත බැවින් ශිෂ්‍යයන්ද ඔවුන්ගේ දෙමව්පියන්ද අසතුටෙනි. අවම වශයෙන් පසුගිය උසස් පෙළ ප්‍රතිඵල නැවත සමාලෝචනය හෝ නොකෙරෙන හෙයින් විභාග අපේක‍ෂකයින් සිටින්නේ දුකෙනි. එබැවන් ීඵී සුබපැතුම 2012 වර්ෂයේදී යථාර්ථයක් නොවන බව එය ලද සැම අයෙකුටම පැහැදිලිය. ඒ අනුව බලන විට පෙනෙන්නේ, තම රටේ පුරවැසියන්ට සතුට ලබා දීම සඳහා ීඵී යැවීම හැරෙන්නට රටේ නායකයෙකුට කළ හැකි දේ හැකිව තිබූ දේ එමට බවය. ඒවා කෙරුනේ නම් හෝ කෙරෙන්නේනම් සුභපැතුම් අමුතුවෙන් අවශ්‍ය වන්නේද නැත. අනෙක් අතට සමාජ අසාධාරණය, අයුක්තිය, අවනීතිය, ජාන ගත වූ නව ලිබරල්වාදී සමාජ ආර්ථීක ක්‍රමය කර පින්නාගෙන යමින් සිටින ආණ්ඩුවටත් රාජපක‍ෂවරුන්ටත් ජනතාවට සිහින, බලාපොරොත්තු, ප්‍රාර්ථනා අලෙවි කරමින් දවස ගෙවා ගන්නවා හැරෙන්නට ඒවා යථාර්ථයක් කිරීමට හැකියාවක් ඇත්තේ නැත. ජනතාවගේ සතුට පැහැර ගන්නා සමාජ ක්‍රමයක් පවතිද්දී සතුට පිළිබඳ බලාපොරොත්තුවලට ඇත්තේ සැලකිය යුතු ඉල්ලූමකි¦ වටිනාකමකි. එබැවින් සමාගම්වලින් හා දේශපාලන සටකපටයින් යෝජනා කරන ‘සුබ අලූත් අවුරුද්ද’ අරමුණුසහගත රැවටිල්ලක් වන බව ඉතාම පැහැදිලිය. එසේම එකිනෙකා අතර කෙරෙන සුභපතාගැනීම (ඒවා කෙතරම් අවංක වුවද සද්භාවයෙන් ඉදිරිපත් වුවද) ස්වයං රැවටිල්ලක් හා අර්ථශූන්‍ය කටයුත්තක් වන බවද අමතක කළ නොහැකිය. නව අවුරුද්ද හමුවේ උපේක‍ෂා සහගතව බලා සිටීමක් මේ තත්වය තුළ කිසිසේත් අපේක‍ෂා නොකෙරේ. මිනිස් මනසේ නව වසරක බලාපොරොත්තු පොදි බැඳගන්නා මොහොතක ඇති විභවතාව වඩා සාධනීය දිශාවකට පෙරළා ගැනීමට අවශ්‍යය. ප්‍රාර්ථනා, බලාපොරොත්තු ඉටු කර ගැනීම දෛවයට හෝ කාලයට භාරදී සිටීම වෙනුවට ඒවා යථාර්ථයක් කර ගැනීම වෙනුවෙන් දැනුවත්ව කි්‍රයාත්මක විය යුතුව තිබේ. ඒ වෙනුවෙන් සටන් වැදිය යුතුව තිබේ. නව අවුරුද්ද සුභ කරගත හැකි වන්නේ එවිටය. නව අවුරුද්දේ සතුට පැහැර ගන්නවුන් නිවැරදිව හඳුනාගෙන සතුටට බාධාකාරී සමාජ ආර්ථීක ක්‍රමය පෙරළා දැමීමට අවශ්‍යය. නව වසර සුභ කර ගත හැක්කේ ඒ අවබෝධයෙන් යුතුව නව වසරට පා තබන මිනිසුන්ටය.", "URL": "https://lankatruth.com/si/?p=730", "Category": "වදය", "Parent URL": null}