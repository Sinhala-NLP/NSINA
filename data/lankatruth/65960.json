{"Source": "Lankatruth", "Timestamp": "January 2, 2019", "Headline": "ගමක් ගහගෙන 08ක් රෝහලේ – අයෙකුට බරපතලයි", "News Content": "පුත්තලම නොරෝච්චෝලේ දළුව ප්‍රදේශයේ ගෙවල් 80 ගම්මානයේ දෙපිරිසක් අතර ඊයේ (01) රාත්‍රීයේ ඇතිවූ ගැටුමකින් කැපුම් තුවාල ලැබූ අට දෙනෙකු පුත්තලම රෝහලට ඇතුළත් කළ බව නොරෝච්චෝල පොලිසිය කියයි. ගැටුමට සම්බන්ධ පාර්ශ්ව දෙකේ පිරිස් කඩු සහ පිහිවලින් ප්‍රහාර එල්ල කරගෙන තිබේ. පුත්තලම මූලික රෝහලේ සහ කල්පිටිය දිසා රෝහලේ ගිලන් රථ අදාල ගැටුම සිදුවූ ස්ථාන වෙත ගෙන්වා තුවාලකරුවන් පුත්තලම මූලික රෝහල වෙත යැවීමට නොරෝච්චෝල පොලිසිය කටයුතු කර ඇත. මෙම ගැටුමේන් අට දෙනෙකු තුවාල ලබා ඇති අතර එයින් එක් අයකුට බරපතල බවත් කැපුම් තුවාල ලැබූ අට දෙනා අතර කාන්තාවන් තිදෙනෙකුද සිටින බවත් රෝහල් ආරංචිමාර්ග සඳහන් කරයි.", "URL": "https://lankatruth.com/si/?p=65960", "Category": "පුවත්", "Parent URL": null}