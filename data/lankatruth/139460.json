{"Source": "Lankatruth", "Timestamp": "September 21, 2022", "Headline": "කන්දකාඩු රැඳවියකු ජීවිතක්ෂයට", "News Content": "පොලොන්නරුව වැලිකන්ද කන්දකාඩු පුනුරුත්ථාපන කඳවුරෙහි පුනරුත්ථාපනය වෙමින් සිටි රැඳවියකුගේ ජීවිතක්ෂයට පත්ව එහි පාළු නේවාසිකාගාරයක සිටියදී හමු වී තිබේ. එම රැඳවියා කන්දකාඩු පුනරුනරුත්ථාපන මධ්‍යස්ථානයේ භාවිතයට නොගන්නා නේවාසිකාගාරයක බාල්කයක එල්ලී මෙට්ට කවරයක කොටසකින් ගෙළවැළලා ගැනීමට උත්සහ දරා ඇති අතර ඔහු එහිදී බිමවැටී සිටින අයුරු කන්දකාඩු පුනරුත්ථාපන මධ්‍යස්ථානයයේ උපදේශක නිලධාරීයකු දැක ඇති බව පරීක්ෂණ සිදුකළ පොලීසිය සඳහන් කරයි. ඒ අනුව එම කඳවුරේ ගිලන්රථය මගින් පුනරුත්ථාපනලාභියා ලංකාපුර බී.ඕ.පි. 316 ප්‍රාදේශීය රෝහලට ඇතුළත් කර ඇති අතර ඔහු ඒ වනවිටත් මියගොස් සිටි ඇති බවට වෛද්‍යවරුන් ප්‍රකාශ කර ඇති බව පරීක්ෂණ පවත්වන වැලිකන්ද පොලිසිය පවසයි. මෙලෙස මිය ගොස් ඇති පුද්ගලයා පාදුක්කේ පදිංචි 27 හැවිරිදි විවාහකයකු බවත් ඔහු අගෝස්තු 28 වැනිදා වසරක දඬුවම් කාලයකට කන්දකාඩු පුනරුත්ථාපන මධ්‍යස්ථානයට පුනරුරුත්ථාපනය වීමට පැමිණ ඇති පරීක්ෂණ පවත්වන වැලිකන්ද පොලීසිය පවසයි. ඔහු බිරිඳට ලියූ ලිපි කිහිපයක්ද පොලිසිය විසින් සොයාගෙන ඇතැයිද පොලීසිය පවසයි. එම රැඳවියාගේ පශ්චාත් මරණ පරීක්ෂණ කටයුතු අද සිදුකිරීමට නියමිත බව පරීක්ෂණ සිදුකරන වැලිකන්ද පොලිසිය සඳහන් කරයි.", "URL": "https://lankatruth.com/si/?p=139460", "Category": "පුවත්", "Parent URL": null}