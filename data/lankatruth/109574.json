{"Source": "Lankatruth", "Timestamp": "January 30, 2021", "Headline": "මත්ද්‍රව්‍ය එන මුහුදු මාර්ගය අපි දන්නවා…", "News Content": "ලංකාවට මත්ද්‍රව්‍ය එන මුහුදු මාර්ගය පිළිබඳව දැනගෙන නාවික හමුදාව යොදවා එය භෞතිකව නතර කරන බවත් මත්ද්‍රව්‍ය ඉල්ලුම අඩු කිරීමේ ක්‍රියාමාර්ගවලය අවතීරණය වන බවත් පොලිස් අමාත්‍ය රියර් අද්මිරාල් සරත් වීරසේකර පවසයි. කොළඹ පැවති උත්සවයකට එක්වෙමින් අමාත්‍යවරයා මේ බව පැසූ අතර එහිදී වැඩිදුරටත් පළ කළ අදහස්. “අපේ බාල පරපුර ඉතාම පැහැදිලි ලෙස මේ මත්කුඩු උවදුරට ගොඳුරු වෙනවා. කොටස් තුනකින් තමයි එය නැතිකරන්න බලාපොරොත්තු වෙන්නේ. එකක් තමයි භෞතිකව මේ රට තුළට එන මත්ද්‍රව්‍ය පුළුවන් තරම් අපි නතර කිරීමට බලනවා. අපි දන්නවා ඒවා නිෂ්පාදන වෙන්නේ බොහෝ දුරට ඇෆ්ගනිස්ථානයෙන්. ඒවා පකිස්තානය සහ ඉරානය හරහා තමයි එන්නේ. ඒ මුහුදු මාර්ග අපි දැනගෙන ඒ මුහුදු මාර්ගවලට නාවික හමුදා නෞකා ස්ථාපිතකරලා ඒවා භෞතිකව නතර කරනවා. දෙවෙනි එක තමයි ඉල්ලුම අඩුකරන්න ඕනේ. ඉල්ලුම අඩුකරන්න නම් පාසල්වල අපි කමිටු හදනවා හෙට අනිද්දා වෙනකොට. ඒ තුළින් ඒ ඇබ්බැහිවෙන්නන් සහ මත් උවදුරේ ඇති භයානක කම ගැන උපදේශනයක් දෙන්න පුළුවන්. තුන්වෙනි එක තමයි මීට පස්සේ ඇබ්බැහිවෙන අය කවදාවත් අපි බන්ධනාගාර ගත කරන්නේ නැහැ. ඒ අයව පුනරුත්ථාපනය කරනවා.”", "URL": "https://lankatruth.com/si/?p=109574", "Category": "පුවත්", "Parent URL": null}