{"Source": "Lankatruth", "Timestamp": "April 1, 2019", "Headline": "ප්‍රහසන නළුවෙක් යුක්‍රේනයේ ජනාධිපති වන ලකුණු", "News Content": "මේ දිනවල පැවැත්වෙන යුක්රේන ජනාධිපතිවරණයේ පළමු වටයේ පෙරමුණ ගැනීමට එරට රූපවාහිනී ප්‍රහසන නළුවෙකු වන වොලඩිමියර් සෙලෙනෙස්කි සමත්ව ඇත. සෙලෙනෙස්කි දේශපාලනය සම්බන්ධව අත්දැකීම් සහිත පුද්ගලයෙකු නොවන අතර ඔහුගේ ප්‍රසිද්ධිය මෙම ඡන්ද ප්‍රතිඵලයට බලපා ඇතැයි විචාරකයෝ සඳහන් කරති. මේ වනවිට ඔහු ලබාඇති ඡන්ද ප්‍රතිශතය සියයට 30.26ක් වන අතර හිටපු ජනාධිපති පෙට්‍රෝ ලබාගෙන ඇත්තේ සියයට 15.98ක ඡන්ද ප්‍රතිශතයකි. යුක්‍රේන ජනාධිපතිවරණයේ ප්‍රධාන අපේක්ෂකයන් තිදෙනකු අතර කැපී පෙනෙන තරඟයක් පවතින අතර හිටපු අග්‍රාමාත්‍යවරියක වන යූලියා ටිමොෂෙන්කො සියයට 13.36ක ඡන්ද ප්‍රතිශතයක් ලබාගනිමින් තෙවන ස්ථානයට පත්ව ඇත.", "URL": "https://lankatruth.com/si/?p=71354", "Category": "විදෙස් පුවත්", "Parent URL": null}