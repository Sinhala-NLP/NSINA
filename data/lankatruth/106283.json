{"Source": "Lankatruth", "Timestamp": "January 1, 2021", "Headline": "සේනා දළඹු හානි සදහා වහා වන්දි ගෙවනු", "News Content": "සේනා දළඹුවන් හේතුවෙන් විනාස වූබඩඉරිඟු වගාවන් සඳහා වන්දි ලබා දෙන ලෙස බලකරමින් සමස්ත ලංකා ගොවිජන සම්මේලනය අම්පාර නගරයේදීනිහඬ විරෝධතාවය නිරත වීතිබේ. අම්පාර දිස්ත්‍රික් ලේකම් කාර්යාලය ඉදිරිපිට ඊයේ (31)දින පැවති මෙම නිහඬ විරෝධතාවය සඳහා සමස්ත ලංකා ගොවිජන සම්මේලනයේ ජාතික සංවිධායක නාමල් කරුනාරත්න මහතා හා එම සංවිධානයේ අම්පාර දිස්ත්‍රික් කැඳවුම්කරු වසන්ත පියතිස්ස යන අය සමඟ වගා හානියට පත් ගොවීන් රැසක් එක්විය. විරෝධතාවයට එක්වූවන් පවසන්නේ සේනා දළඹුවන් නිසා පසුගිය වසරේදීද සිය බඩඉරිඟු වගාවන් විනාශ වූබවයි. ඒ පිළිබඳ සිදුකළ විරෝධතාවයන් නිසා ගොවීන්ට වන්දි ලබා දීමට එකඟ වූ බවත් එලෙස ගෙවිය යුතු කොටි 33 වන්දි මුදල් හා මෙවර සිදුව ඇති හානියට සහන ලබා දෙන ලෙසද ඔවුන් නිහඬ විරෝධතා පවත්වමින් ඉල්ලා සිටී.", "URL": "https://lankatruth.com/si/?p=106283", "Category": "පුවත්", "Parent URL": null}