{"Source": "Lankatruth", "Timestamp": "March 23, 2021", "Headline": "ඇමෙරිකාවේ සෝෆා ගිවිසුම අත්සන් කිරීමේ ලකුණු…", "News Content": "ඇමෙරිකානු හමුදා සඳහා මෙරට ගොඩබිම, මුහුද සහ ගුවන රිසිසේ පාවිච්චි කිරීමට ඉඩකඩ ලබාදෙමින් අත්සන් කිරීමට යෝජිත සෝෆා ගිවිසුම පිළිඳව යළිත් කතාබහක් ඇතිවී තිබේ. ඊයේ (22) ශ්‍රේෂ්ඨාධිකරණයේදී නීතිපතිවරයා වෙනුවෙන් අතිරේක සොලිසිටර් ජනරාල් ජනාධිපති නීතිඥ ෆර්සානා ජමීල් ශ්‍රේෂ්ඨාධිකරණයට දන්වා තිබෙන්නේ මෙම ගිවිසුම අත්සන් නොකරන බවට ආණ්ඩුව තීරණයක් ගෙන නොමැති බවයි. නීතිපති දෙපර්තමේන්තුව මේ බව ශ්‍රේෂ්ඨාධිකරණයට දන්වා ඇත්තේ මිලේනියම් චැලේන්ජ් කෝපරේෂන් ගිවිසුම අත්සන් කිරීමට තිබූ සැලසුමට විරුද්ධව ඉදිරිපත් කර තිබූ පෙත්සමක් සම්බන්ධයෙන් කරුණු දැක්වීමේදීය. එම ගිවිසුම ආණ්ඩුව අත්සන් නොකරන බව නීතිපතිවරයා වෙනුවෙන් ශ්‍රෙෂ්ඨාධිකරණයට දන්වා ඇත. එහෙත් සෝෆා ගිවිසුම සම්බන්ධයෙන් එවැනි ස්ථාවරයකට ආණ්ඩුව පැමිණ නොමැති බව වැඩිදුරටත් දන්වා තිබේ.", "URL": "https://lankatruth.com/si/?p=113509", "Category": "පුවත්", "Parent URL": null}