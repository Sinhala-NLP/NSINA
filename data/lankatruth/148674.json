{"Source": "Lankatruth", "Timestamp": "July 4, 2023", "Headline": "09වෙනි දිනටත් පොලිස්පති පුටුව හිස්", "News Content": "ශ්‍රී ලංකාවේ 35 වැනි පොලිස්පතිවරයා වශයෙන් 2020 නොවැම්බර් මස පත් වූ පොලිස්පති සී.ඩී වික්‍රමරත්න පසුගිය 25 වනදා රාත්‍රිසේ සිට විශ්‍රාම යාමෙන් අනතුරු අද (04) වනවිට රටේ පොලිස්පතිවරයෙකු නොමැතිව දින 09ක් ගතවෙමින් තිබේ. පවතින තත්වය පිළිබඳව පොලිස් මාධ්‍ය ප්‍රකාශකගෙන් මාධ්‍යවේදීන් කරුණු විමසූ අවස්ථාවේ ප්‍රකාශ කර තිබුණේ අදාල පරිපාලන කටයුතු කිසිදු බාධාවකින් තොරව මේ වනවිටත් සිදුකරගෙන යන බවයි. කෙසේ වෙතත් හිටපු පොලිස්පති සී.ඩී වික්‍රමරත්න ධුර කාලය අවසන් කර ගියද නව පොලිස්පතිවරයකු පත් නොකිරීම හේතුවෙන් පොලිසියේ පරිපාලන කටයුතු අකර්මන්‍ය වී ඇති බව පොලිස් මූලස්ථාන ආරංචි මාර්ග පවසයි. පොලිසියේ කටයුතු සම්බන්ධයෙන් උපදෙස් දීමට, නියෝග දීමට, අනුමැතිය දීමට දින 09ක් තිස්සේ පොලිස්පතිවරයකු නොමැති කමින් මෙම තත්වය උද්ගත වී ඇති බව එම ආරංචි මාර්ග කියයි. නව පොලිස්පති පත්කර ගැනීම සඳහා මේ දක්වා කිසිදු නමක් යෝජනා කර නොමැති අතර අවම වශයෙන් වැඩබලන පොලිස්පතිවරයෙකු හෝ පත් කිරීමට කටයුතු කර නැත.", "URL": "https://lankatruth.com/si/?p=148674", "Category": "පුවත්", "Parent URL": null}