{"Source": "Lankatruth", "Timestamp": "October 29, 2018", "Headline": "“එරෙත අපි” අබුඩාබි ශාඛාවෙන් පොත් ප්‍රදර්ශනයක් සහ චිත්‍ර තරඟයක්", "News Content": "“එතෙර අපි” සංවිධානයේ අබුඩාබි ශාඛාව මඟින් සංවිධානය කරනු ලැබූ ළමා චිත්‍ර තරඟය සහ පොත් ප්‍රදර්ශණය පසුගිය 20 වැනි දින සහ 26 වැනි දිනයන් හිදී එක්සත් අරාබි එමීර් රාජ්‍යයේ ශ්‍රී ලංකා තානාපති කාර්යාල ප්‍රරීශ්‍රයේදී පවත්වා ඇත. 20 වැනි දින පැවැත්වූ ළමා චිත්‍ර තරඟය ‘ජාතික සමගිය’ තේමාව යටතේ පැවති අතර එරට වෙසෙන සියලු ශ්‍රී ලාංකික ජාතීන් නියෝජනය කරමින් විශාල ළමුන් ප්‍රමාණයක් ඒසදහා සහභාගි විය. එහිදී ලමුන් කාණ්ඩ තුනක් යටතේ තරඟ වැදුණි. එම චිත්‍ර තරඟයේ විනිශ්චය හිටපු ජේෂ්‍යඨ කතිකාචාර්ය චිත්‍ර හා මූර්ති ශිල්පී වයි. ආරියපාල ගමගේ මහතාගේ ප්‍රධානත්වයෙන් යුත් විනිශ්චය මන්ඩලයක් විසින් සිදු කර තිබේ. අනතුරුව එතෙර අපි අබුඩාබි ශාඛාව විසින් සාහිත්‍යය මාසයට සමගාමීව තෙවන වරටත් පවත්වන ලද පොත් ප්‍රදර්ශනය සහ වෙළද කුටිය පසුගිය 26 වැනි දින ශ්‍රී ලංකා තානාපති කාර්යාල ප්‍රරීශ්‍රයේදී පවත්වා ඇත. එදින ළමා චිත්‍රද පොත් ප්‍රදර්ශන භූමියේ ප්‍රදර්ශනය කෙරුණ අතර, හවස ජයග්‍රාහී ළමුන් සදහා ත්‍යාග ප්‍රදානෝත්සවයක් එරට ශ්‍රී ලංකා තානාපති ලෙස කටයුතු කරන සබරුල්ලා කාන් මහතාගේ ප්‍රධානත්වයෙන් සහ එරට වෙසෙන විදෙස් රටවල් වල අමුත්තන්ගේ සහභාගිත්වයෙන් තානාපති කාර්යාලයේදී උත්කර්ෂවත් ලෙස පවත්වා තේබේ. එහිදී ජයග්‍රාහකයන්ට මෙන්ම සහභාගි වූ දුවා දරුවන් සඳහා ප්‍රවීණ චිත්‍ර ශිල්පී විනී හෙට්ටිගොඩ සහ වයි. ආරියපාල ගමගේ යන චිත්‍ර සහ මූර්ති ශිල්පීන් දෙදෙනාගේ සහතික කිරීමෙන්ද ‘එතෙර අපි’ සංවිධානයෙ සභාපති සුනිල් හඳුන්නෙත්ති මහතා සහ තානාපති තුමාගේ අත්සනින් යුක්ත වටිනා සහතිකපත් සහ ත්‍යාග පිරිනමා ඇත. එරට වෙසෙන සියළුම ශ්‍රී ලාංකිකයන් එක්කොට පැවැත්වූ මෙම වැඩසටහන් මාලාව පිළිබඳව සහභාගිවු සියළුම දෙනාගේ ඉහළ ප්‍රතිචාරයක් ලැබී තිබේ.", "URL": "https://lankatruth.com/si/?p=62180", "Category": "පුවත්", "Parent URL": null}