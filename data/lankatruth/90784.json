{"Source": "Lankatruth", "Timestamp": "March 9, 2020", "Headline": "කාන්තා දිනය දවසේ ළමා අපචාර 11යි, වෙනදාට වඩා දැන් හොඳයි – චමල් රාජපක්ෂ", "News Content": "මාර්තු 08 ජාත්‍යන්තර කාන්තා දිනයේදී ලංකාව පුරා සිදුවූ ළමා අපයෝජන ප්‍රමාණය 11ක් බවත් වෙනත් දිනවලදී මේ සංඛ්‍යාව මීට වඩා ඉහළ බවත් රාජ්‍ය ආරක්ෂක ඇමති චමල් රාජපක්ෂ මහතා පවසයි. “අවුරුදු 12,13,14,10,08,06 දරුවන් දිනපතා දවස ගාණේ මේ අපරාධයට අහුවෙනවා. ඒ වගේම අද දවසේ – මේ කාන්තා දිනය දවසේ – ලංකාව පුරා 11ක් වාර්තා වෙලා තියෙනවා. සමහර දවසට මීට හුඟක් වැඩියි, අද නම් හොඳයි, 11යි.” චමල් රාජපක්ෂ මහතා මේ බව පැවසුවේ ඊයේ (08) හම්බන්තොට පැවති කාන්තා දින සමරු උත්සවයක් අමතමිනි.", "URL": "https://lankatruth.com/si/?p=90784", "Category": "පුවත්", "Parent URL": null}