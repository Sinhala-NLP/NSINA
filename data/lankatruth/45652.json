{"Source": "Lankatruth", "Timestamp": "December 28, 2017", "Headline": "දිනේෂ්ගේ දෙවෙනියා මෛත්‍රී ලඟට", "News Content": "මහින්ද පිළ වෙනුවෙන් මෙතෙක් කටයුතු කළ හිටපු පාර්ලිමේන්තු මන්ත්‍රී, මහජන එක්සත් පෙරමුණේ උප සභාපති සෝමවීර චන්ද්‍රසිරි මහතා ජනාධිපති මෛත්‍රීපාල සිරිසේන මහතාට සහය පළ කිරීමට එක් වී තිබේ. මහජන එක්සත් පෙරමුණ පාර්ලිමේන්තු මන්ත්‍රී දිනේෂ් ගුණවර්ධණ මහතාගේ නායකත්වයෙන් ක්‍රියාත්මකවන අතර මහින්ද පිලේ පාර්ලිමේන්තු කණ්ඩායමේ නායකයා වන්නේද දිනේෂ් ගුණවර්ධන මහතාය. අද (28) පෙරවරුවේ සෝමවීර චන්ද්‍රසිරි මහතා ජනාධිපති නිල නිවසේදී ජනාධිපතිවරයා හමු වී ජනාධිපතිතුමාගේ වැඩපිළිවෙළට සිය උපරිම සහය ලබාදෙන බව සදහන් කර ඇත.", "URL": "https://lankatruth.com/si/?p=45652", "Category": "පුවත්", "Parent URL": null}