{"Source": "Lankatruth", "Timestamp": "June 13, 2023", "Headline": "ආර්ථිකය ස්ථාවර වෙනවා – රනිල්, නන්දලාල / ලක්ෂ 75ක් හාමතේ – එක්සත් ජාතීන්", "News Content": "ජාත්‍යන්තර මූල්‍ය අරමුදල ලබාදුන් නියෝග ක්‍රියාත්මක කිරීමෙන් ආර්ථිකය ස්ථාවර වෙමින් පවතින බව ජනාධිපති රනිල් වික්‍රමසිංහ සහ මහ බැංකු අධිපති ආචාර්ය නන්දලාල් වීරසිංහ ප්‍රකාශ කළද මෙරට ජනගහණයෙන් හාමතේ සිටින සංඛ්‍යාව වේගයෙන් ඉහළ යන බව එක්සත් ජාතීන්ගේ කෘෂිකර්ම සහ ආහාර සුරක්ෂිතතා සංවිධානයේ නවතම සමීක්ෂණ වාර්තාවකින් හෙළි කර තිබේ. මෙම සමීක්ෂණ වාර්තාව උපුටා දක්වමින් පේරාදෙණිය විශ්වවිද්‍යාලයේ ආර්ථික විද්‍යා මහාචාර්ය වසන්ත අතුකෝරල පල කළ විග්‍රයක් අනුව ඊයේ 12 ලංකාදීප පුවත්පතේ ප්‍රධාන ප්‍රවෘත්තිය පල කර ඇත. මෙම ප්‍රවෘත්තිය සම්පූර්ණයෙන්ම උපුටාගෙන පහත පල කෙරේ. “ලක්ෂ 75කට හරිහමන් කෑමක් නෑ. වැඩිම බස්නාහිර, ඌව – මධ්‍යස සමීක්ෂණයකින් හෙළිවෙයි මෙරට පුද්ගලයන් ලක්ෂ 75ක් (සමස්ත පවුල් සංඛ්‍යාවෙන් සියයට 33) උග්‍ර ආහාර ගැට්ටුවකට (ආහාර අනාරක්ෂිතභාවය) මුහුණදී සිටින බව එක්සත් ජාතීන්ගේ ආහාර සහ කෘෂිකාර්මික සංවිධානය ලෝක ආහාර සුරක්ෂිතතාව සම්බන්ධයෙන් කළ අලුත්ම අධ්‍යයනයකදී අනාවරණයවී ඇතැයි පේරාදෙණිය විශ්වවිද්‍යාලයේ ආර්ථික විද්‍යා සහ සංඛ්‍යාන අධ්‍යයන අංශයේ මහාචාර්ය වසන්ත අතුකෝරල මහතා ලංකාදීපයට පැවසීය. මේ අතර ආසියානු පැසිෆික් කලාපයේ ආහාර අකාරක්ෂිත රටවල් 23 අතර ශ්‍රී ලංකාව සිටින්නේ 30 වැනි ස්ථානයේ බවද එම අධ්‍යනයේ දී හෙළි වී ඇතැයි මහාචාර්යවරයා සඳහන් කළේය. ලක්ෂ 57ක්වන රටේ පවුල් සංඛ්‍යාවෙන් පවුල් ලක්ෂ තිස් හතක් රජ්‍යයෙන් කුමක හෝ ආධාරයක් ඉල්ලා ඇතැයි කී අතුකෝරළ මහතා සමස්ත පවුල් සංසාවෙන් සියයට 65ක් ජීවන වියදම පියවා ගැනීමේ බරපතල ගැටලුවකට මුහුණ දී සිටින බවද අනාවරණය කළේය. ලෝක ආගාර වැඩසටහන තුළ එම අධ්‍යයනය අනුව ශ්‍රී ලංකාවේ මුලින් සියයට 68 කට ආසන්න සංඛ්‍යාවක් උද්ධමනය හමුවේ ආහාර ගැනීමේ රටාව වෙනස් කරගන ඇතයි මහාචාර්වරයා කිවේය. මේ අනුව සයනරුන් දෛනිකව ගන්නා ආහාර ප්‍රමාණු අඩුකරගෙන ඇති අතර තවත් සමහරුන් ඉහළ වටිනාකම් සහිත ආහාර වෙනුවට අඩු වටිනාකම් සහිත ආහාරවලට යොමුවී සිටින බව හෙතෙම ප්‍රකාශ කළේය. මෙය අධ්‍යයනය අනුව ශ්‍රී ලකාවේ අහාර ආකාරක්ෂිත භාවයෙන් පෙළෙන වැඩිම පිරිස සිටින්නේ බස්නාහිර, මධ්‍යම සහ උව යන පළාත්වල බවත් එම සංඛ්‍යාව සියයට අසු අටක් බව අතුකෝරල මහතා පැවසීය. නැගෙනහිර පළාතේ පුවුල්වලින් සියයට 85 ක් ආහාර අනාරක්ෂිතභාවයෙන් පෙළෙන අතර, වයඹ සහ උතුරු මැද පළාත්වල ආහාර අනාරක්ෂිතභාවයෙන් පෙළෙන් පවුල් සංඛ්‍යාව සියයට 84 ක් බවද ඔහු පුතාශ කළේය. ලෝක ආහාර සුරක්ෂිතතා දර්ශකය අනුව ආහාර සුරක්ෂිතතාව පැත්තෙන් ශ්‍රී ලංකාව 2019 වර්ෂයේ සිටියේ 69 වැනි ස්ථානයේ බවත් 2022 වර්ෂයේදී එය 79 වැනි ස්ථානයට පහළ ගිය බවත් මහාචාර්ය වසන්ත කුකෝරල මහතා පැවසීය. ආහාර ද්‍රව්‍යවල මිල අධික ලෙස ඉහළ යෑම නිසා ජනතාවගේ ක්‍රය ශක්තිය (මිලදී ගැනීමේ හැකියාව) හීනවීම හේතුවෙන් මෙම ගැටලුව මතුව තිබෙන බවත් රජය මෙම ගැටලුව සම්බන්ධයෙන් විශේෂ අවධානය යොමු කළ යුතු බවත් හෙතෙම සඳහන් කළේය.”", "URL": "https://lankatruth.com/si/?p=147806", "Category": "ආර්ථික පුවත්", "Parent URL": null}