{"Source": "Lankatruth", "Timestamp": "September 28, 2019", "Headline": "ඇල්පිටිය ප්‍රාදේශීය සභාවේ ඡන්ද දායකයන්ට අනුමත නිවාඩු ලබාදෙන්නැයි නිවේදනයක්", "News Content": "ඇල්පිටිය ප්‍රාදේශීය සභා මැතිවරණයේ ඡන්දය හිමි රාජ්‍ය සහ පෞද්ගලික අංශයේ සේවයේ නිරත ඡන්ද දායකයන් සඳහා නිවාඩු හෝ වැටුප් අහිමිවීමකින් තොරව ඡන්දය භාවිතා කිරීම සඳහා අවශ්‍ය ක්‍රියාමාර්ග ගන්නා ලෙස මැතිවරණ කොමිසම දන්වා සිටියි. මැතිවරණ කොමිසම නිකුත් කළ නිවේදනයක සඳහන් කර ඇත්තේ ආයතන සංග්‍රහයට අනුව පළාත් පාලන ආයතන ඡන්ද විමසීම සඳහා අවම කාලය පැය දෙකකට නොඅඩු කාලයක් ලෙස ඡන්දය ප්‍රකාශ කිරීම සඳහා අවශ්‍යයැයි හැඟෙන කාලයක් වැටුප් අඩුකිරීමකින් තොරව විශේෂ නිවාඩු ලබාදිය යුතු බවය. එහි වැඩිදුරටත් දක්වා ඇත්තේ තම සේවා ස්ථානයේ සිට ඡන්ද පොලට යා යුතු දුර ප්‍රමාණය කිලෝමිටර් 40ක් හෝ ඊට අඩු නම් දින භාගයක් ද, කිලෝමීටර් 40ත් 100ත් අතරනම් එක් දිනක් ද කිලෝමීටර් 100ත් 150ත් අතරනම් දින එක හමාරක් ද කිලෝමීටර් 150ට වැඩිනම් දින දෙකක් ද ලබාදිය යුතු බව මැතිවරණ කොමිෂන් සභාව පෙන්වා දෙයි.", "URL": "https://lankatruth.com/si/?p=81777", "Category": "පුවත්", "Parent URL": null}