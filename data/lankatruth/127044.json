{"Source": "Lankatruth", "Timestamp": "December 16, 2021", "Headline": "ලාහුගල ප්‍රා.ස සභාපති පළාත් පාලන පනත උල්ලංඝනය කරයි…", "News Content": "පසුගිය නොවැම්බර් 23දා පැවති 2022 වසර සඳහා වන අයවැය ඡන්ද විමසීමේදී පරාජයට පත්වූ ලාහුලය ප්‍රාදේශීය සභාවේ අයවැය සම්බන්ධයෙන් එහි සභාපතිවරයා විසින් පළාත් පාලන පාලන පනත උල්ලඝණය වන අයුරින් කටයුතු කරමින් සිටින බව වාර්තා වේ. යම් අයවැයක් පරාජයට පත්වූ පසු දින 14ක් ඇතුළත යළි අයවැය ඡන්ද විමසීම සිදු කළ යුතුව තිබේ. ඒ අනුව දින 14ක කාලය ඉක්මවෙන්නේ දෙසැම්බර් 07 වෙනිදාටය. ඒ අනුව මේ වනවිට දින 14ක කාලය ඉක්මවා ගොස් ඇති අතර ඊට පෙර එහි අයවැය දෙවනවර ඡන්ද විමසීමක් කැඳවා නැත. එවන් තත්වයක් තුළ මන්ත්‍රීවරුන්ට ලබන 23 වනදාට පෙර එනම් දින 30ක පමණ කාලයකට පසු අයවැය සඳහා සංශෝධන ඉදිරිපත්කරන්නැයි ලිඛිතව දන්වා ඇතැයිද වාර්තා වේ. පොහොට්ටු පක්ෂයට බලය හිමි ලාහුලය ප්‍රාදේශීය සභාවේ අයවැය පසුගිය නොවැම්බර් 23 වනදා පැවදි අතර එය වැඩි ඡන්ද 04කින් පරාජයට පත්විය. එයට පක්ෂව ඡන්ද 07ක්ද විරුද්ධව ඡන්ද 11ක්ද ලැබී තිබිණි. එයට පක්ෂව පොහොට්ටු පක්ෂයේ මන්ත්‍රීවරු තිදෙනෙක්, එක්සත් ජාතික පක්ෂයේ මන්ත්‍රීවරු දෙදෙනෙක් සහ ශ්‍රී ලංකා නිදහස් පක්ෂයේ මන්ත්‍රීවරු දෙදෙනෙක් ඡන්දය ලබා දී තිබිණි. අයවැයට විරුද්ධව පොහොට්ටු පක්ෂයේ මන්ත්‍රීවරු තිදෙනෙක්, එක්සත් ජාතික පක්ෂයේ මන්ත්‍රීවරු තිදෙනෙක්, ශ්‍රී ලංකා නිදහස් පක්ෂයේ මන්ත්‍රීවරු තිදෙනක් සහ ජනතා විමුක්ති පෙරමුණේ මන්ත්‍රීවරයා ඡන්දය ලබාදී තිබිණි.", "URL": "https://lankatruth.com/si/?p=127044", "Category": "ආර්ථික පුවත්", "Parent URL": null}