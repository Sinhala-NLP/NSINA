{"Source": "Lankatruth", "Timestamp": "February 5, 2012", "Headline": "ලෙකොවෙන් වංචා කළ ව්‍යාපාරිකයා 15 තෙක් රිමාන්ඩ්", "News Content": "ලංකා විදුලි බල (ලෙකෝ) සමාගමේ රුපියල් දහනව කෝටි දස ලක්ෂයකට වැඩි මුදලක් වංචා කළැයි සැකපිට නන්දන වික්‍රමසිංහ නම් ව්‍යාපාරිකයෙක් කොළඹ කොටුව මහේස්ත්‍රාත් කණිෂ්ක විජේරත්න මහතා විසින් ලබන 15 වැනි දා තෙක් රිමාන්ඩ් කරනු ලැබීය. 2010 දී ලොකෝ සමාගම ඉඩම් හා දේපොළ මිලදී ගැනීමේ දී මේ මුදල් වංචා කැර ඇතැයි රහස් පොලිසිය අධිකරණයට දැන්වීය.තම සේවා දායකයා මේ ගනුදෙනු කෙළේ ලොකෝ අධ්‍යාක්ෂ මණ්ඩලයේ අනුමැතිය හා රෙකමදාරුව මත යැයි ද ඔහුට ඇප නියම කරන්නැයි ද නීතිඥ වසන්ත බටගොඩ මහතා ඉල්ලා සිටියේය.එහෙත්, මහජන මුදල් වංචාවක් බව කී මහේස්ත්‍රාත් එම ඉල්ලීම ප්‍රතික්ෂේප කෙළේය.මෙම මූල්‍ය වංචාව හා අක්‍රමිකතා සිදු වූ සමයේ ලෙකෝ ආයතනයේ සභාපතිව සිටියේ චම්පානි පද්මසේකර මහතාය.කෙසේ වෙතත්, ලංකා විදුලි පෞද්ගලික සමාගමෙහි මීට වසර කිහිපයකට ඉහත සිදු වූ මූල්‍ය අක්‍රමිකතා අයථා ගනුදෙනු හා ඉඩම් මිලදී ගැනීම් ඇතුළු වංචා පිළිබඳව වගකිවයුතු ඉහළම නිලධාරියාගේ සිට සියලුම නිලධාරින්ට එරෙහිව පියවර ගත යුතුව ඇතැයි ලංකා විදුලිබල මණ්‌ඩල ඉංජිනේරු සංගමය පවසා තිබේ. 2010 දී ලොකෝ සමාගම ඉඩම් හා දේපොළ මිලදී ගැනීමේ දී මේ මුදල් වංචා කැර ඇතැයි රහස් පොලිසිය අධිකරණයට දැන්වීය. තම සේවා දායකයා මේ ගනුදෙනු කෙළේ ලොකෝ අධ්‍යාක්ෂ මණ්ඩලයේ අනුමැතිය හා රෙකමදාරුව මත යැයි ද ඔහුට ඇප නියම කරන්නැයි ද නීතිඥ වසන්ත බටගොඩ මහතා ඉල්ලා සිටියේය. එහෙත්, මහජන මුදල් වංචාවක් බව කී මහේස්ත්‍රාත් එම ඉල්ලීම ප්‍රතික්ෂේප කෙළේය. මෙම මූල්‍ය වංචාව හා අක්‍රමිකතා සිදු වූ සමයේ ලෙකෝ ආයතනයේ සභාපතිව සිටියේ චම්පානි පද්මසේකර මහතාය. කෙසේ වෙතත්, ලංකා විදුලි පෞද්ගලික සමාගමෙහි මීට වසර කිහිපයකට ඉහත සිදු වූ මූල්‍ය අක්‍රමිකතා අයථා ගනුදෙනු හා ඉඩම් මිලදී ගැනීම් ඇතුළු වංචා පිළිබඳව වගකිවයුතු ඉහළම නිලධාරියාගේ සිට සියලුම නිලධාරින්ට එරෙහිව පියවර ගත යුතුව ඇතැයි ලංකා විදුලිබල මණ්‌ඩල ඉංජිනේරු සංගමය පවසා තිබේ.", "URL": "https://lankatruth.com/si/?p=1250", "Category": "පුවත්", "Parent URL": null}