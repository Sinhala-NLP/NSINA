{"Source": "Lankatruth", "Timestamp": "April 24, 2017", "Headline": "ඇමති සමග සාකච්ඡා අසාර්ථකයි – ජනපති සාකච්ඡා මගහරියි", "News Content": "ඛනිජ තේල් වෘත්තීය සමිති එකමුතුව විසින් ආරම්භ කර ඇති වැඩවර්ජනයට අදාළ ඉල්ලීම් සම්බන්ධයෙන් විශය භාර අමාත්‍ය චන්දිම වීරක්කොඩි මහතා සමග පැවති සාකච්ඡා අසාර්තක වී ඇති බවත් ජනතාධිපතිවරයාගෙන් ලිඛිත පොරොන්දුවක් ලබා ගැනීම සඳහා පැවැත්වීමට නියමිතව තිබූ සාකච්ඡාව ලබාදීමට ජනාධිපතිවරයා එකඟතාවය පළ කර නැති බවත් වාර්තාවේ. චීන වරාය තෙල් ටැංකි ඉන්දීය තෙල් සමාගමට (IOC) පවරා දීම වහාම නවතන ලෙසත්, හම්බන්තොට වරායේ තෙල් ටැංකි ශ්‍රී ලංකා රජය සතුව දිගටම පවත්වාගෙන යන ලෙසත්, අබලන් තෙල් පිරිපහදුව නවීකරණයට කඩිනමින් මුදල් වෙන් කරන ලෙසත් ඉල්ලමින් ඛනිජ තෙල් වෘත්තීය සමිති එකමතුව ඊයේ (23) මධ්‍යම රාත්‍රියේ සිට අඛන්ඩ වැඩවර්ජනයක් ආරම්භ කළේ ය. සිය ඉල්ලීම සඳහා ආණ්ඩුවෙන් සෑහීමකට පත්විය හැකි තීරණයක් ලැබෙන තුරු තමන්ගේ වැඩවර්ජනය අඛන්ඩව ගෙනයන බව ඛනිජ තේල් වෘත්තීය සමිති එකමුතුවේ කැඳවුම්කරු ඩී.ජේ. රාජකරුණා මහතා ඊයේ (23) පැවති මාධ්‍ය හමුවේදී පවසා සිටියේ ය.", "URL": "https://lankatruth.com/si/?p=33286", "Category": "පුවත්", "Parent URL": null}