{"Source": "Lankatruth", "Timestamp": "August 20, 2018", "Headline": "ශ්‍රී ලංකා – සිංගප්පූරු එමිරේට්ස් ගමන් නවත්වයි", "News Content": "ශ්‍රී ලංකාව සහ සිංගප්පූරුව අතර සිදු කෙරුණු සෘජු ගුවන් ගමන් ලබන ඔක්තෝබර් 27 දින සිට ක්‍රියාත්මක නොවන බව එමිරේට්ස් ගුවන් සේවය නිවේදනය කරයි. ඒ අනුව සිංගප්පූරුවේ සිට මෙරටට සෘජු ගුවන් ගමනේ යෙදුනු EK348 සහ EK349 යන ගුවන් යානාවන්හි මෙහෙයුම් කටයුතු නවත්වන බව එමිරේට්ස් ගුවන් සේවය පවසයි. මෙම ගුවන් වාර අත්හිටුවීම හේතුවෙන් සිය ගුවන් මගීන්ට සිදුවන අපහසුතාවයන් සම්බන්ධයෙන් කණගාටුව පළ කරන එමිරේට්ස් ගුවන් සේවය වැඩිදුරටත් කියා සිටින්නේ ව්‍යාපාරික හා විශ්‍රාන්ති ගමනාන්තයක් ලෙසින් ශ්‍රී ලංකාව ඉතා වැදගත් බවත් ඉදිරියේ දී ශ්‍රී ලංකා වෙළෙඳපොළ සමඟ ඩුබායි හි සිට සෘජුව සම්බන්ධතා පවත්වන බවත්ය.", "URL": "https://lankatruth.com/si/?p=58055", "Category": "පුවත්", "Parent URL": null}