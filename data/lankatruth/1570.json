{"Source": "Lankatruth", "Timestamp": "February 28, 2012", "Headline": "බොරු දේශප්‍රේමයෙන් විදේශ ආයෝජන කඩාවැටේ", "News Content": "එක්සත් ජාතීන්ගේ මානවහිමිකම් කොමිසමට ශ්‍රී ලංකාවට එරෙහි යුධ අපරාධ පිළිබද චෝදනා ගෙනඑන්නේයැයි පවසමින් ආණ්ඩුව විසින් රටපුරා සංවිධානය කර තිබූ උද්ඝෝෂණ නිසා රටට ගලාඒමට තිබූ විදේශ ආයෝජන සහ විදේශීය ණය ගැනීම්, භාණ්ඩාගාර බැදුම්කර හරහා ණයගැනීම් යන සියල්ල බිදවැටියහැකි බව මුදල් අමාත්‍යංශයේ උසස් නිලධාරියෙකු පෙන්වාදෙයි. මේවන විටත් රාජ්‍ය වියදම් පියවාගැනීමේ දැඩි අර්බුදය මෙන්ම විදේශ සංචිත බිදවැටීම යන ප්‍රධාන අර්බුද දෙක පැණනැගී ඇති පසු බිමක විදේශ ආයෝජන සහ ණය ලැබීම් බිදවැටුන හොත් අර්බුදය තවත් තීව්‍රරවනු ඇතැයි එම නිලධාරීයා පෙන්වාදෙයි. මේවන විටද විදේශ ණය සහ පොලී ගෙවීම දසහා රුපියල් කෝටි 7200ක් සොයාගැනීමට විදේශ බැදුම්කර ඇතුළු ණය උපකරණ භාවිතාකිරීමට සූදානමින් සටින වටපිටාවක මෙවැනි උද්ඝෝෂණ පැවැත්වීමෙන් ආර්ථිකය තවතවත් බිදවැටීමට රුකුල් දෙන්නේයැයි හෙතෙම අවධාරණය කළේය.", "URL": "https://lankatruth.com/si/?p=1570", "Category": "ආර්ථික පුවත්", "Parent URL": null}