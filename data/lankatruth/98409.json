{"Source": "Lankatruth", "Timestamp": "October 24, 2020", "Headline": "හයිඩ්‍රමනි සේවිකාවකගේ පවුලේ 05කට කොරෝනා", "News Content": "කහතුඩුව හයිඩ්‍රමනි කර්මාන්ත ශාලාවේ කොවිඩ් – 19 ආසාදිත තලගල පදිංචි සෞඛ්‍ය සේවිකාවගේ පවුලේ සාමාජිකයින් 05 දෙනෙකුට කොවිඩ් – 19 ආසාදනය වී ඇතැයි වාර්තා වේ. මෙම සේවිකාවට වෛරසය ආසාදනය වී ඇතැයි තහවුරු වීමෙන් පසු හොරණ සෞඛ්‍ය වෛද්‍ය නිලධාරී බල ප්‍රදේශයේ පදිංචි පවුල් 70ක් ස්වයං නිරෝධායනයට ලක් කර ඇගේ පවුලේ සාමාජිකයින් PCR පරීක්ෂණයට භාජනය කර තිබේ. ඒ අනුව ඊයේ (23) රාත්‍රියේ ලැබී ඇති වාර්තා අනුව එම 05දෙනා ආසාදිතයන් බව තහවුරු වී ඇත. ඉන් පසු ඔවුන් ආරක්ෂාකාරී ලෙස කොවිඩ් ප්‍රතිකාර සිදුකරන රෝහල් වෙත යොමුකර තිබේ.", "URL": "https://lankatruth.com/si/?p=98409", "Category": "පුවත්", "Parent URL": null}