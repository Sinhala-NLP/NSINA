{"Source": "Lankatruth", "Timestamp": "December 4, 2018", "Headline": "දේශපාලන අර්බුධ ශ්‍රී ලංකාව ණය ශ්‍රේණිගත කිරීම්වල පහළ හෙළයි", "News Content": "පසුගිය ඔක්තෝබර් 26 වැනිදා ජනාධිපතිවරයාගේ මූලිකත්වයෙන් සිදුකළ දේශපාලන කුමන්ත්‍රණය මගින් රට තුළ උද්ගත වූ අර්බුධකාරී වාතාවරණය හේතුවක් කර ගනිමින් ශ්‍රී ලංකාවේ ණය ශ්‍රේණිගත කිරීම B+ සිට B ශ්‍රේණිය දක්වා පහළ දැමීමට ෆිච් රේටින්ග් ආයතනය කටයුතු කර තිබේ. එම ආයතනය පෙන්වා දෙන්නේ, විදේශීය මූල්‍යකරණ ඉහළ අවධානම, ප්‍රතිපත්තිවල පවතින අස්ථාවරත්වය, මූල්‍ය ප්‍රතිපතියේ ඇතිවිය හැකි අහිතකරතා මෙම දේශපාලන අර්බුදය හේතුවෙන් නිර්මාණය වී ඇති බවත් ඒ හේතුවෙන් මෙසේ ශ්‍රේණිගත කිරීම්වල පහළ දැමීමට හේතුවන බවත් ය. මීට පෙර මූඩිස් ආයතනය නිකුත්කළ නවතම ණය ශ්‍රේණිගත කිරීම්වල ශ්‍රී ලංකාවට පහළ අගයක් හිමිව තිබුණි.", "URL": "https://lankatruth.com/si/?p=64706", "Category": "පුවත්", "Parent URL": null}