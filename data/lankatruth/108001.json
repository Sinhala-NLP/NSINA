{"Source": "Lankatruth", "Timestamp": "January 11, 2021", "Headline": "වතු කම්කරු ප‍්‍රශ්නයේදී අවංකව ක්‍රියා කළ යුතුයි – රාමලිංගම් චන්ද්‍රසේකර්", "News Content": "රජය විසින් පාලනය කරනු ලබන වතුවල කම්කරුවන් විවිධ දුෂ්කරතාවලට මුහුණදී සිටී. ඔවුන්ගේ සුභ සාධනය පිළිබඳව කිසිදු තැකීමකින් තොරව කටයුතු කරන ආණ්ඩුව ඔවුන්ගේ වැටුප් වැඩිවීම පිළිබඳව කථා කිරිම පුදුම සහගත දෙයක්. වතුකම්කරු ප‍්‍රශ්නයේදී පාලකයෝ අවංකවම ක්‍රියා කළ යුතු යැයි ජවිපෙ හිටපු පාර්ලිමේන්තු මන්ත්‍රී රාමලිංගම් චන්ද්‍රසේකර් මහතා පවසයි. “අද වතු කම්කරුවන්ගේ පැවැත්ම ප‍්‍රශ්නාර්ථයක් බවට පවතී. ශ්‍රී ලංකා ඉතිහාසයේ පාලකයින් විසින් වතු කම්කරුවන් රැුවටීමට ලක්කල අවස්ථා අපමණයි. මෙය දිගටම මෙසේ පැවතිය යුතු ද? පසුගිය වසර 06 තුළ ආණ්ඩු දෙකක් මාරුවෙන් මාරුවට රට පාලනය කළද වතුකර ජනතාවගේ ප‍්‍රශ්න විසඳීමේ අවංක චේතනාව ඔවුන් තුළ තිබුණේ නැහැ. මැතිවරණ සමයේදී ඉස්මතුවන සටන් පාඨ ඉන්පසුව යටපත්වන අයුරු දැනෙන්නට ඇත. අයවැයේදී රජය වතු කම්කරුවන්ට රුපියල් දාහක වැටුප් වැඩිවීමක් ලබා දීමට පොරොන්දුවිය. නමුත් මෙම පොරොන්දුවේ විශ්වාසනීය භාවය පිළිබඳ වතු කම්කරුවන් සැක පල කරති. වතු කම්කරුවන්ගේ සේවක අර්ථසාධක අරමුදල සහ සේවක භාරකාර අරමුදලේ ප‍්‍රතිලාභ ලබා ගැනීමේදී පවා ගැටලු පවතී. මෙවන් පසු බිමක ඔවුන්ගේ වැටුප් වැඩිවීම පිළිබඳව ආණ්ඩුව කථා කිරීම පුදුමසහගත දෙයකි. වතු කම්කරුවන්ගේ වත්මන් ජීවන තත්වය සැලකිල්ලට ගනිමින් ඔවුන්ගේ දෛනික වැටුප රුපියල් 1,500ක් වත් ගෙවිය යුතුයි. නමුත් රුපියල් දහසක් ලබා දීමේදීද කඹ ඇදිල්ලක් පවතිනවා” යැයි ඔහු වැඩිදුරටත් පැවසීය. මූලාශ්‍ර – වීරකේසරි", "URL": "https://lankatruth.com/si/?p=108001", "Category": "පුවත්", "Parent URL": null}