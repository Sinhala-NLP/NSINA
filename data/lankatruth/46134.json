{"Source": "Lankatruth", "Timestamp": "January 11, 2018", "Headline": "ජීඑල්ගේ අපේක්ෂකයෙක් ගංජා කිලෝ 34ක් සමග අත්අඩංගුවට", "News Content": "මෙවර පළාත් පාලන මැතිවරණයේදී ජී.එල්. පීරිස් මහතාගේ නායකත්වයෙන් යුත් පක්ෂයෙන් කාත්තන්කුඩි ප්‍රාදේශීය සභාවට තරඟ කරන අපේක්ෂකයකු ගංජා කිලෝ 34ක් සමග කාත්තන්කුඩි පොලීසිය මගින් අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ කාත්තන්කුඩි 02 පදිංචි තිස් හැවිරිදි අයෙකි. මොහු ත්‍රීරෝද රථයකින් ගංජා රැගෙන යමින් සිටියදී පූනෝච්චිමූනෙයි, වෙරළ පාර ළමා නිවාසය අසළදී පොලිස් අත්අඩංගුවට පත්ව තිබේ. ගංජා ළඟ තාබාගැනීම හා ප්‍රවාහනය කිරීමේ චෝදනාව යටතේ කාත්තන්කුඩි මහේස්ත්‍රාත් අධිකරණය වෙත මොහුව ඉදිරිපත් කර දින 07ක රැඳවුම් නියෝග ලබා ගෙන ඇත. කාත්තන්කුඩි පොලිසියි මේ පිළිබඳ වැඩිදුර විමර්ශන සිදු කරනු ලබයි.", "URL": "https://lankatruth.com/si/?p=46134", "Category": "පුවත්", "Parent URL": null}