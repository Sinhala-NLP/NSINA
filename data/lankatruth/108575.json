{"Source": "Lankatruth", "Timestamp": "January 17, 2021", "Headline": "මේක බලෙන් බදාගන්න දෙයක් නෙවෙයි… නාමල් – වීඩියෝ", "News Content": "යුක්‍රේන සංචාරකයන් ගෙන ඒම, පාර්ලිමේන්තු මන්ත්‍රීවරුන්ට කොරෝනා වෛරසය ආසාදනය වීම වැනි තත්වයන් නව සාමාන්‍යකරණය යටතේ සිදුකළ යුතු බව ක්‍රීඩා ඇමති නාමල් රාජපක්ෂ පසුගියදා ප්‍රකාශ කළේය. ඔහු වැඩිදුරටත් සඳහන් කර තිබෙන්නේ මෙරට සංචාරක ව්‍යාපාරයෙන් තරුණ තරුණියන් ලක්ෂ තිහක් පමණ යැපෙන නිසා රට හැමදාමත් වසාදමා සිටිය නොහැකි බවයි. යුක්‍රේන සංචාරකයන් රැගෙන ඒම අත්හදා බැලීමක්, නියමු ව්‍යාපෘතියක් නිසා ආසාදිතයන් මෙම සංචාරකයින්ගෙන් හමුවීම සාමාන්‍ය තත්වයක් බව ඇමතිවරයා පැවසීය. පාර්ලිමේන්තු මන්ත්‍රීවරුන්ට කොරෝනා වෛරසය ආසාදනය වීම සම්බන්ධයෙන්ද මාධ්‍යවේදියෙකු නැගූ ප්‍රශ්නයකදී ක්‍රීඩා අමාත්‍ය නාමල් රාජපක්ෂ මහතා ප්‍රකාශ කළේ ”මේක රෝගයක් බලෙන් බදාගන්නා දෙයක් නෙවෙයි” යනුවෙනි.", "URL": "https://lankatruth.com/si/?p=108575", "Category": "පුවත්", "Parent URL": null}