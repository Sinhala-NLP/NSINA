{"Source": "Lankatruth", "Timestamp": "February 8, 2022", "Headline": "ඛනිජ තෙල් සංස්ථාවත් ඉන්ධන මිල ඉහළ දමන්න ඉල්ලයි", "News Content": "ලංකා ඉන්දියන් ඔයිල් සමාගම පසුගියදා ඉන්ධන මිල ඉහළ දැමීමට සමගාමීව ලංකා ඛනිජ තෙල් සංස්ථාවද ඉන්ධන මිල ඉහළ නැංවීම සඳහා ආණ්ඩුවෙන් ඉල්ලා ඇතැයි වාර්තා වේ. ඉන්ධන මිල ඉහළ දැමීමට ඉල්ලීමක කළ බව ලංකා ඛනිජ තෙල් සංස්ථාවේ සභාපති W.W.D සුමිත් විජේසිංහද තහවුරු කර තිබේ. “ආනයන මිල සමග බලනකොට අපි ජනවාරි මාසය තුළ ඩීසල් ලීටරයකින් ලබලා තියෙන පාඩුව රුපියල් 32.5ක්. පෙට්‍රල් ලීටරයකින් රුපියල් 5කට ආසන්න අලාභයක් අපි ලැබුවා. අපි රජය දැනුවත් කරලා තියෙනවා. ඉන්ධන මිල ඉහළයෑමක් සංස්ථාව ඉල්ලලා තියෙන්නේ.”", "URL": "https://lankatruth.com/si/?p=128594", "Category": "පුවත්", "Parent URL": null}