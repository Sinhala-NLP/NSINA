{"Source": "Lankatruth", "Timestamp": "June 19, 2018", "Headline": "එමිල් – නියෝමාල් යලි රිමාන්ඩ්", "News Content": "වැලිකඩ බන්ධනාගාරය තුළදී රැදවියන් 27 දෙනෙකු ඝාතනය කිරීමේ සිද්ධියට අදාලව රක්ෂිත බන්ධනාගාරගතව සිටින බන්ධනාගාර කොමසාරිස් එමිල් රන්ජන් ළමාහේවා සහ පොලිස් මත්ද්‍රව්‍ය නාශක කාර්යංශයේ පොලිස් පරීක්ෂක නියෝමාල් රංගජීව ලබන මස 3 වනදා දක්වා තව දුරටත් රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ප්‍රියන්ත ලියනගේ මහතා අද (19) නියෝග කර තිබේ. සිද්ධිය සම්බන්ධව අපරාධ පරීක්ෂණ දෙපාර්තමේන්තුවේ නිලධාරීන් අධිකරණය හමුවේ කරුනු දක්වා සිටියේ මෙම ඝාතනවලට සම්බන්ධ තවත් පුද්ගලයින් 12 දෙනෙකුගේ තොරතුරු අනාවරණය වී ඇති බවයි. ඒ අනුව මොවුන් පැවැත්වූ දුරකතන සම්බන්ධතා පිළිබඳ විස්තර ලබාගැනීමට නියෝගයක් නිකුත් කරන ලෙස අපරාධ පරීක්ෂණ දෙපාර්තමේන්තුවේ නිලධාරීන් මහේස්ත්‍රාත්වරයාගෙන් ඉල්ලා සිටියේය. අදාල ඉල්ලීම සලකා බැලූ මහේස්ත්‍රාත්වරයා මසක කාලයක් ඇතුළත සැකකරුවන් පැවැත්වූ දුරකතන සම්බන්ධතා පිළිබඳ විස්තර අපරාධ පරීක්ෂණ දෙපාර්තමේන්තුවට භාර දෙන ලෙස දුරකතන සමාගම් කිහිපයකට නියෝග කර සිටියේය.", "URL": "https://lankatruth.com/si/?p=54717", "Category": "පුවත්", "Parent URL": null}