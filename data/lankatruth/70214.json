{"Source": "Lankatruth", "Timestamp": "March 12, 2019", "Headline": "ලිඳුල සභාපති එජාපයේ සාමාජිකත්වය ගනී      ", "News Content": "ස්වාධීන අපේක්ෂකයෙකු ලෙස ඉදිරිපත්ව පසුව මහින්ද පිල සමග කටයුතු කළ තලවකැලේ ලිඳුල නගර සභාවේ සභාපති අශෝක සේපාල මහතා ඇතුළු සිව් දෙනෙක් අද (12) එක්සත් ජාතික පක්ෂ නායක හා අග්‍රාමාත්‍යය රනිල් වික්‍රමසිංහ අතින් පාර්ලිමේන්තු සංකිර්ණයේ දී එජාපයේ සමාජිකත්වය ලබාගෙන තිබේ. ශ්‍රි ලංකා පොදු ජන පෙරමුණේ ජයග්‍රහණය වෙනුවෙන් නුවරඑලිය දිස්ත්‍රික්කයෙන් විශාල මෙහෙවරක් සිදු කළ අශෝක සේපාල මහතාට ඉකුත් පළාත් පාලන මැතිවරණයේදි තලවකැලේ ලිඳුල නගර සභාවට තරග කිරිම සදහා ශ්‍රි ලංකා පොදු ජන පෙරමුණෙන් නාම යෝජනා නොලැබිම නිසා ඔහු ස්වාධිනව තරග කර එම නගර සභාවේ සභාපතිවරයා වශයෙන් තේරි පත්විය. මෙහිදී ස්වාධීනව ඉදිරිපත්ව නගර සභාවට තේරීපත්වූ මන්ත්‍රීවරු දෙදෙනෙකු සහ පොට්ටු පක්ෂයේ මන්ත්‍රීවරයෙකුද එක්සත් ජාතික පක්ෂයේ සාමාජිකත්වය ලබාගෙන ඇත. නුවරඑළිය, ආගරපතන ප්‍රදේශයේ දැරියක පැහැරගෙන ගොස් මුදලට විකිණූ බවටද මෙම අශෝක සේපාල මහතා චෝදනා ලැබ සිටින අතර ඔහු ඇතුළු පුද්ගලයින් 08 දෙනෙකු පසුගිය 2018 ජූනි 11 අත්අඩංගුවට ගෙන රක්ෂිත බන්ධනාගාර ගත කර සිටින ලදී. පෝර්ට්මොර් වත්ත ආගරපතන ප්‍රදේශයේදී 2017 වරේදී වයස අවුරුදු 05ක දැරියක පැහැරගෙන ගොස් මුදලට විකිණූ බවට ඔහුට ජෝදනා එල්ල වී තිබිණි. අශෝක සේපාල මහතා එක්සත් ජාතික පක්ෂයේ සමාජිකත්වය ලබා ගන්නා අවස්ථාවට එක්සත් ජාතික පක්ෂයේ ජාතික සංවිධායක සහ වැවිලි කර්මාන්ත අමාත්‍යය නවින් දිසානායක මහතා, නුවරඑලිය මහා නගර සභාවේ නගරාධිපති චන්දනලාල් කරුණාරත්න මහතා ඇතුළු තලවකැලේ ලිඳුල නගර සභාවේ එක්සත් ජාතික පක්ෂයේ නාගරික මන්ත්‍රීවරුන් ද සහභාගී වී සිටියහ.", "URL": "https://lankatruth.com/si/?p=70214", "Category": "පුවත්", "Parent URL": null}