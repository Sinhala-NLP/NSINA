{"Source": "Lankatruth", "Timestamp": "March 1, 2019", "Headline": "රට ගිල ගත් විදේශ ණය බර මෙන්න!", "News Content": "මෙම වසරේදී ඩොලර් මිලියන 5,900ක අතිවිශාල විදෙස් ණය වාරික සහ පොලී ගෙවීම වෙනුවෙන් ඊට වඩා වැඩි විදේශ ණය ප්‍රමාණයක් ගැනීමට සිදු වී ඇති අතර වර්තමාන ආණ්ඩුව යටතේ පසුගිය වසර අවසන් වනවිට ඩොලර් මිලියන 32,000ක පමණ අතිවිශාල විදේශ ණය ප්‍රමාණයක් ලබාගෙන තිබේ. අනාගත පරපුර සඳහා විදේශ ණය බර ඉතිරි නොකරන බව අගමැතිවරයා නිතර නිතර ප්‍රකාශ කළ ද, දිගින් දිගටම අතිවිශාල ණය ප්‍රමාණයන් ලබාගනිමින් සිටීම කැපී පෙනේ. එම ණය වර්ධනය වී තිබෙන්නේ මෙසේය. 2000 වසර අවසන් වනවිට විදේශ ණය ප්‍රමාණය ඩොලර් මිලියන 8,000ක් වී තිබූ අතර 2009 අවසානයේදී එය ඩොලර් මිලියන 18,600ක් දක්වා ඉහළ ගොස් රාජපක්ෂ පාලනය අවසන් වූ 2014 නිම වනවිට ඩොලර් මිලියන 21,000ක් දක්වා ඉහළ නැග තිබිණි. වර්තමාන හවුල් ආණ්ඩුව බලයට පත්වූ 2015 වර්ෂයේ මුල සිට 2018 අවසන් වනවිට එම ණය ප්‍රමාණය ඩොලර් මිලියන 53,000ක් දක්වා දළ වශයෙන් ඩොලර් මිලියන 32,000කින් ඉහළ ගොස් ඇත. මෙම වසර තුළ අවම වශයෙන් ඩොලර් මිලියන 6,000ක පමණ විදේශ ණය ගෙවීම සඳහා පමණක් ණය ගැනීමට සිදුව ඇත්තේ මෙවැනි පසුබිමක් තුළය. ඉන්ද්‍රසිරි ජයසුන්දර – ලංකා ඉරිදා සංග්‍රහය", "URL": "https://lankatruth.com/si/?p=69428", "Category": "ආර්ථික පුවත්", "Parent URL": null}