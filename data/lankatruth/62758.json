{"Source": "Lankatruth", "Timestamp": "November 6, 2018", "Headline": "20වන සංශෝධනය සම්මත වුනානම් මේ ව්‍යවස්ථා අර්බුද නැහැ – ඩිව්. ගුණසේකර", "News Content": "19වන සංශෝධනය විධායක බලතල සහ පාර්ලිමේන්තු බලතල අතර අතරමැදි අවස්ථාවක් බවත් 20වන සංශෝධනය සම්මත කරගත්තා නම් මෙවැනි අර්බුද ඇති නොවන බවත් කොමියුනිස්ට් පක්ෂයේ ප්‍රධාන ලේකම් ඩිව්. ගුණසේකර මහතා සඳහන් කරයි. 1994 සිට අවස්ථා ගණනාවකදී මෙරට ජනතාව විධායක ජනාධිපති ධුරය අහෝසිකිරීමට ඡන්දය භාවිතා කර ඇති නමුත් කිසිවෙකුත් එය අහෝසි නොකළ බවත් මෙම ව්‍යවස්ථා අර්බුද මතුවන්නේ විධායක ජනාධිපති ධුරයේ ඇති බලතල නිසා බවත් එම විධායක ධුරය අහෝසි කළ යුතුය යන මතයේ තමන් දැඩි ස්ථාවරයක සිටින බවත් ඒ මහතා සඳහන් කරයි. අද (06) රාත්‍රියේ සිරස සටන වැඩසටහනට එක්වෙමින් ඩිව් ගුණසේකර මහතා මේ බව සඳහන් කළේ ය. 20වන සංශෝධනය සම්මත කරගන්නා තාක්කල් මෙම ව්‍යවස්ථාව තුළ මෙවැනි ව්‍යවස්ථාමය අර්බුද දිගින් දිගටම ඇතිවන බවත් මෙහිදී ඩිව්. ගුණසේකර මහතා අවධාරණය කළේ ය.", "URL": "https://lankatruth.com/si/?p=62758", "Category": "පුවත්", "Parent URL": null}