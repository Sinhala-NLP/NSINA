{"Source": "Lankatruth", "Timestamp": "February 21, 2019", "Headline": "අන්තරේ ගැටලුවලට පිළිතුරු වෙනුවට කඳුළු ගෑස්", "News Content": "අග්නිදිග විශ්වවිද්‍යාලයේ සිසුන් පිරිසකට අත්තනෝමතිකව ලබාදී ඇති පන්ති තහනම ඉවත්කරන ලෙස ඉල්ලා අන්තර් විශ්වවිද්‍යාලයීය ශිෂ්‍ය බලමණ්ඩලය විසින් අද(21) දහවල් ආරම්භ කරන ලද විරෝධතාවයට පොලීසිය කඳුළු ගෑස් සහ ජල ප්‍රහාර එල්ලකර තිබේ. මරදාන – ටෙක්නිකල් මන්සන්ධියෙන් ඇරඹි විරෝධතාව ලෝටස් වටරවුම ඔස්සේ ජනාධිපති කාර්යාලය දෙසට ගමන්ගත් අතර එහිදී බලධාරීන් හමුවී සිය ගැටලු සාකච්ඡා කිරීමට සිසුන් උත්සාහ දරා ඇත. කෙසේ වෙතත් ලෝටස් වටරවුම ආසන්නයේදී ජල හා කඳුළු ගෑස් ප්‍රහාර එල්ලකර විරෝධතාකරුවන් විසිරුවා හැරීමට පොලීසිය කටයුතු කර ඇත.", "URL": "https://lankatruth.com/si/?p=68738", "Category": "පුවත්", "Parent URL": null}