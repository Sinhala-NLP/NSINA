{"Source": "Lankatruth", "Timestamp": "August 27, 2022", "Headline": "මූල්‍ය අරමුදල භාණ්ඩාගාර තොරතුරු ඉල්ලයි", "News Content": "මෙරට පවතින මූල්‍ය අර්බුදයට විසඳුම් සෙවීමේ අරමුණින් ජාත්‍යන්තර මූල්‍ය අරමුදලේ නිලධාරීන් සහ ජනාධිපතිවරයා ඇතුළු ශ්‍රී ලංකා රජයේ නියෝජිතයින් අතර ඊයේ (26) පස්වරුවේ ජනාධිපති කාර්යාලයේ දී පැවති සාකච්ඡාවේදී ඉදිරි සාකච්ඡා සඳහා අවශ්‍ය විදුලිබිල සංශෝධනය, සුරාබදු පනත ඇතුළු භාණ්ඩාගාරය ආශ්‍රයෙන් අතිරේක තොරතුරු ලබාදෙන ලෙස ඉල්ලා ඇත. ඒ අනුව එම තොරතුරු ලබන සඳුදා (29) වනවිට ලබාදීමටද මෙහිදී එකඟතාව පළ කර ඇත. ජාත්‍යන්තර මූල්‍ය අරමුදලේ මූල්‍ය උපදේශකවරුන් සහ නීති උපදේශකවරුන්ද සාකච්ඡාවට එක්ව සිටි ඇති අතර ජනාධිපති රනිල් වික්‍රමසිංහ මෙම සාකච්ඡාවට එක්වී ඇත්තේ Zoom තාක්ෂණය ඔස්සේය. තවත් සාකච්ඡා වටයක් ලබන බදාදා (31) පැවැත්වීමට නියමිතය. ජාත්‍යන්තර මූල්‍ය අරමුදලේ සාකච්ඡා මණ්ඩල ප්‍රධානි පීටර් බ්‍රිවර් නියෝජ්‍ය ප්‍රධානි ඔසයිරෝ කොසයිකෝ, ජාත්‍යන්තර මූල්‍ය අරමුදලේ මෙරට නිත්‍ය නියෝජිත ටුබැගන්ස් යන පිරිස සහ ජනාධිපති කාර්ය මණ්ඩල ප්‍රධානී හා ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක සාගල රත්නායක, ජනාධිපති ලේකම් සමන් ඒකනායක, මහ බැංකු අධිපති ආචාර්ය නන්දලාල් වීරසිංහ යන අයත් භාණ්ඩාගාර ලේකම් ඇතුළු මහ බැංකුවේ ජ්‍යෙෂ්ඨ නිලධාරීන් පිරිසකුත් සාකච්ඡාවට එක්ව සිටි ඇත.", "URL": "https://lankatruth.com/si/?p=138575", "Category": "ආර්ථික පුවත්", "Parent URL": null}