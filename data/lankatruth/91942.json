{"Source": "Lankatruth", "Timestamp": "March 31, 2020", "Headline": "ඇඳිරි නීතිය ඉවත් කරනතුරු කොටස් වෙළඳපොළ වසා දැමේ", "News Content": "කොරෝනා වෛරසයේ ආසාදන තත්වය හේතුවෙන් මේ වනවිට රට තුළ පනවා ඇති ඇඳිරි නීතිය සම්පූර්ණයෙන්ම ඉවත් කරනතුරු යළි හෙට (01) සිට කොළඹ, කොටස් වෙළඳපොළ යළි විවෘත නොකිරීමට ශ්‍රී ලංකා සුරැකුම්පත් හා විනිමය කොමිෂං සභාවේ උපදෙස් පරිදි තීරණය කර තිබේ. මේ සම්බන්ධයෙන් නිවේදනයක් නිකුත් කරමින් කොළඹ කොටස් වෙළෙඳපොළ ප්‍රධාන නියාමන නිලධාරී රේණුක විජයවර්ධන පවසන්නේ කොව්ඩි-19 වසංගත තත්වය හමුවේ රජය විසින් දිවයින පුරා ඇඳිරි නීතිය පැනවීම ඇතුළු ගෙන ඇති අතිවිශේෂ පියවර ගණනාවක් හමුවේ මෙම තීරණය ගෙන ඇති බවයි.", "URL": "https://lankatruth.com/si/?p=91942", "Category": "ආර්ථික පුවත්", "Parent URL": null}