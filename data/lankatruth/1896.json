{"Source": "Lankatruth", "Timestamp": "March 26, 2012", "Headline": "අධිරාජ්‍ය ගැති ආණ්ඩුවට එරෙහිව සැබෑ දේශප්‍රේමී මධ්‍යස්ථානයක් ඕනෑ – පූජ්‍ය දඹර අමිල හිමි, ලාල්කාන්ත, චන්ද්‍රගුප්ත තේනුවර", "News Content": "අධිරාජ්‍යවාදී මහින්ද රාජපක්ෂ ආණ්ඩුව පරාජයට පත්කර සැබෑ අධිරාජ්‍ය විරෝධී පාලනයක් ගොඩනැගිය යුතු කාලය එළඹ ඇතැයි කේ.ඩී. ලාල්කාන්ත මහතා පවසයි. වත්මන් ශී්‍ර ලංකාව තුළ ශී්‍ර ලාංකේය ජාතියක්, ශී්‍ර ලාංකේය සංස්කෘතියක්, ශී්‍ර ලාංකේය මිනිසෙක් බිහිවිය යුතුව ඇතැයිද හෙතෙම පවසයි. ඔහු මේ බව පැවසුවේ අද (26) කොළඹදී පැවැති මාධ්‍ය හමුවකට සහභාගී වෙමිනි. මෙම මාධ්‍ය හමුව සංවිධානය කර තිබුණේ ජාතික භික්ෂු පෙරමුණ, ජාතික වෘත්තීය සමිති මධ්‍යස්ථානය, අයිතීන් උදෙසා කාන්තාවෝ, ජාතික විද්වත් වෘත්තික සංසදය, සහෝදරත්වයේ ජනතා පවුර ආදී සංවිධාන රැසකින් සමන්විත එකාබද්ධ පෙරමුණ විසිනි. මෙම අවස්ථාවට ජ්‍යේෂ්ඨ කතිකාචාර්ය දඹර අමිල හිමි, සෞන්දර්ය විශ්වවිද්‍යාලයේ ජ්‍යේෂ්ඨ කතිකාචාර්ය චන්ද්‍රගුප්ත තේනුවර මහතා ද සහභාගී විය. මෙහිදී අදහස් දැක්වූ ලාල්කාන්ත මහතා, ශ්‍රී ලංකා ආණ්ඩුවට එරෙහිව කරුණු 03 ක් පදනම් කරගනිමින් යේජනාවක් ගෙනාවා. ආණ්ඩුවේ ඇමතිවරුන් කළ ප්‍රවෘත්ති සාකච්ඡාවකදී ජී.එල්. පීරිස් කියලා තිබුණා ජිනීවා යෝජනා නිසා ශී්‍ර ලංකාවට ආර්ථීක සම්බාධක පනවන්න බැහැ කියලා. නිමල් සිරිපාල ඇමතිවරයා කියනවා අපි කි්‍රයාත්මක කරන්නේ එල්.එල්.ආර්.සී නිර්දේශවල කැමති දේවල් පමණයි කියලා. නමුත් ජිනීවා ගිය ආණ්ඩුවේ නියෝජිතයෝ දිගින් දිගටම කීවේ නිර්දේශ කි්‍රයාත්මක කරනවා කියලා. ඒ නිසා අපි කියනවා ආණ්ඩුව දැන් රටට කියන්න ඕන එල්.එල්.ආර්.සී වාර්තාවේ ආණ්ඩුවේ කැමති දේවල් මොනවද? අකමැති දේවල් මොනවද කියලා. මහින්ද රාජපක‍ෂ ආණ්ඩුව ශී්‍ර ලංකාවේ ගෞරව කෙලසලා තියෙනවා. මුළු ලෝකය ඉදිරියේ ශී්‍ර ලංකාව හෑල්ලූවට ලක් කරලා තියෙනවා. ජිනීවා මානව හිමිකම් සමුළුවේදී ශී්‍ර ලංකාවට එරෙහිව යෝජනාවක් ගේනවා කියන එකම අපේ රටේ ගෞරවය ලෝකය ඉදිරියේ හෑල්ලූවට ලක්කිරීමක්. ලංකාව අපකීර්තියට ලක්වෙන විදියේ වැඩපිළිවෙලක් ගෙන ගියේ මෙරට ආණ්ඩුව. ඒ නිසා මේ සිදුවූ දෙයට වගකියන්න ඕන ආණ්ඩුව. 22 වෙනි සමුළුවේදී ලබන අවුරුද්දේ සැප්තැම්බර්, ඔක්තෝබර් වලදී. මානව හිමිකම් කාර්යාලය විසින් ශී්‍ර ලංකාව කළ දේ නොකළ දේ මොනවද කියලා ඉදිරපත් කරන්න ඕනෑ. එම වාර්තාවට අනුව ඒ අයට පුළුවන් නැවත යෝජනාවක් ගේන්න. ශ්‍රී ලංකාව සම්බන්ධයෙන් මේ මේ කි්‍රයාමාර්ග ගන්න කියලා. එක්සත් ජාතීන්ගේ මහා මණ්ලයට හෝ ආරක්ෂක මණ්ඩලයට ඉදිරිපත් කරන්න පුළුවන්. ආරක්ෂක මණ්ඩලයට ඉදිරිපත් කළොත් චීනය හෝ රුසියාව නිෂේධ බලය පාවිච්චි කරලා විරුද්ධ වුණොත් ප්‍රශ්නයක් නැහැ. නමුත් මහා මණ්ඩලයට ඉදිරිපත් වුවහොත් ප්‍රතික්ෂේප වෙන්නේ නැහැ. මොකද මම එහෙම කියන්නේ. මේ යෝජනාව ඇමරිකාව පමණක් ගේන යෝජනාවක් නෙවෙයි. ඇමරිකාව සමග එක්සත් ජාතීන්ගේ සංවිධානයට සම්බන්ධ තවත් රටවල් 40ක අනුග්‍රහය ඇතිවයි ගේන්නේ. ආණ්ඩුව මේක හංගලයි තියෙන්නේ. ජිනීවා මානව හිමිකම් සමුළුවේදී කලින් කී රටවල් 40න් 13ක් සහ තවත් රටවල් 11 ඇමරිකාව සමග ඡන්දය පාවිිච්චි කළා. එහෙමයි 24 හැදුනේ. ඒ කියන්නේ ඒ රටවල් 11ත් සමග ඇමරිකාවට රටවල් 51ක සහයෝගය තියෙනවා දැනටමත්. තවත් රටවල් ගණනාවක් ඉන්නවා මේ පිටුපස. දැන් ආණ්ඩුව මෙම නිර්දේශ කි්‍රයාත්මක කළ යුතුයි. එහෙම නැත්නම් තමයි ආර්ථීක සම්බාධක එන්න පුළුවන්කම තියෙන්නේ. ආණ්ඩුවට තිබුණා එල්.එල්.ආර්.සී නිර්දේශ පාර්ලිමේන්තුවට ගේන්න. ආණ්ඩුවට තියෙන 2/3 බලයෙන් මේ නිර්දේශ පරාජය කරන්න තිබුණා. එහෙම කළානම් ආණ්ඩුවට කියන්න තිබුණා ශී්‍ර ලංකාවේ පාර්ලිමේන්තුවට මෙම නිර්දේශවලට විරුද්ධයි කියලා. ඒ වගේම ආණ්ඩුවේ මහින්ද සමරසිංහ මහත්තයා කියපු කතාවක් නිසා ඉන්දියාව අපිට විරුද්ධව ඡන්දය පාවිච්චි කළා. මේ ආණ්ඩුව රාජ්‍යතාන්ත්‍රික ගණුදෙනුවලදී ඉතාම දුර්වලයි. ආණ්ඩුව දැන් කියනවා ඇමරිකාවට විරුද්ධයි කියලා. එහෙනම් ආණ්ඩුව දැන් ඇමරිකාව සමග අත්සන් කළ ආරක්ෂක ගිවිසුම් එළියට දාන්න ඕන. ආර්ථීක ගිවිසුම් එළියට දාන්න ඕන. ගෝඨාභය රාජපක්ෂ තමයි ගිවිසුම් අත්සන් කළේ. ඔහු ඇමරිකන් පුරවැසියෙක්. ආණ්ඩුව කියන්න ඕන ඇමරිකන් පුරවැසියන් ගැන මොකද කියන්නේ කියලා. බලන් ගියාම අපේ රටේ පාලනය ගෙනියන්නේ ඇමරිකන් පුරවැසියන්. ඒ වගේම ඉන්දියාව සමග අත්සන් කළ ගිවිසුම් සියල්ල එලියට දාන්න ඕන. මේ ආණ්ඩුව අධිරාජ්‍යවාදීන්ගේ න්‍යාය පත්‍රයට ඇතුල් වෙලා ඉන්නේ. ඔවුන් සමග එකඟවයි කටයුතු කරන්නේ. මහින්ද රාජපක්ෂ එල්.එල්.ආර්.සී වාර්තාවෙන් පොරොන්දු වෙලා තියෙනවා බලය ඛෙදන්න. 13 ප්ලස් දෙන්න. මේ අධිරාජ්‍යවාදීන්ගේ උවමනාව. මේ ප්‍රශ්නයට බලය ඛෙදලා වත්, 13 ප්ලස් දීලාවත් විසඳුම් ගේන්න බැහැ. දැන් ශී්‍ර ලාංකේය ජාතියක් බිහිවෙන්න ඕන. ශී්‍ර ලාංකේය සංස්කෘතියක් බිහිවෙන්න ඕනෑ. ශී්‍ර ලාංකේය පාසල් බිහි වෙන්න ඕනෑ. මේ ආණ්ඩුවට ඒවා කරන්න බැහැ. මේ ආණ්ඩුවට අධිරාජ්‍ය විරෝධයක් හදන්න බැහැ. මහින්ද රාජපක්ෂට අධිරාජ්‍යවාදයට විරුද්ධව කෙලින් හිටගන්න බැහැ. එදා රනිල් වික්‍රමසිංහ 2002 දී සටන් විරාම ගිවිසුම හරහා රට පාවා දුන්නු අවස්ථාවේදී මේ රටේ ජනතාව විදී බැහැල රනිල් වික්‍රමසිංහ ආණ්ඩුව ගෙදර යැව්වා. ඒ වගේම තමයි අදත් මේ මහින්ද රාජපක්ෂ බලයේ තියාගෙන අධිරාජ්‍ය විරෝධී සටනක් කරන්න බැහැ. අධිරාජ්‍යවාදය සමග ගැටෙන්න බැහැ. ඒ නිසා මේ මහින්ද රාජපක්ෂ ආණ්ඩුව ගෙදර යවන්න ඕනෑ. ඒ නිසා මේ මහින්ද රාජපක‍ෂ ආණ්ඩුවත් අධිරාජ්‍යවාදයත් එකවර පරාජය කරන්න ඕනෑ. ඒ සඳහා මේ රටේ වැඩකරන ජනතාව බුද්ධමතුන් සියලූ දෙනාගෙන් සමන්විත දේශප්‍රේමී මධ්‍යස්ථානයක් ගොඩනගන්න ඕනෑ. පූජ්‍ය දඹර අමිල හිමි, අප කවුරුත් දන්නවා අධිරාජ්‍යවාදීන් අපේ රටට මැදිහත්වීමේ තීරණාත්මක අවස්ථාවක් අත්පත් කරගෙන ඉන්නවා. ඔවුන්ගේ වුවමනාවට ගැලපෙන විදියට ආණ්ඩුව එකට සිටගනිමින් සහයෝගාත්මක පදනමකින් කටයුතු කරන අවධියක්. අප වගේ පරිධියේ රටවල් අධිරාජ්‍යවාදයේ වුවමනාවන් වෙනුවෙන් ගොදුරු බිම් බවට පත්කරන ස්වභාවයක් තිඛෙනවා. ආර්ථීක වශයෙන් අප වගේ කළාප ප්‍රාග්ධනය සොයන්න, ලාභ ශ්‍රමය ලබාගන්න, අඩුමිලට අමුද්‍රව්‍ය සපයා ගන්න විවිධ පෙරමුණු ආරම්භ කොට තිඛෙනවා. විවිධ සංවිධාන නිර්මාණය කර තිඛෙනවා. ලෝක බැංකුව, ජාත්‍යන්තර මූල්‍ය අරමුදල, ලෝක වෙළඳ සංවිධානය ආර්ථීක සාරය උරාගන්න බළල් අත් බවට පත්කරගෙන තිඛෙනවා. ඒ වගේම ඔවුන් දේශපාලන වශයෙන්, සංස්කෘතික වශයෙන් මේ බලපෑම් සිදුකරමින් තිඛෙනවා. රටවල් වල ජනතාවගේ මානසිකත්වය ඔවුන්ගේ උවමනාවන් වෙනුවෙන් හසුරවන ආකාරයට වෙනස් කර ගැනීමට සංස්කෘතික බලපෑම් එල්ල කරමින් තිඛෙනවා. මේ රටේ විදුලි බිල වැඩිකරන්න, තෙල් මිල වැඩිකරන්න, රුපියල පාවෙනවද නැද්ද යන්න තීරණය කරන්නේ අධිරාජ්‍යවාදී රටවල් විසින්. ඔවුන්ගේ උපදෙස් අනුව තමයි ලංකාවේ ආර්ථීක හැසිරවෙන්නේ. එල්.එල්.ආර්.සී වාර්තාව මගින් ආණ්ඩුව මානව හිමිකම් උගුලක අසුවෙලා තියෙනවා. එහෙම දැන දැනත් සුදුවෑන්වලින් උස්සනවා, ප්‍රජාතන්ත්‍රවාදය සම්බන්ධයෙන් කිසිදු සැලකිල්ලක් නැහැ. ලංකාවේ අභිමානය බිමට දාලා පාගලා තිඛෙනවා. ඒ නිසා දැන් අපට ද්විත්ව සටනක් තිඛෙනවා. එකක් මේ අංගවිකල ආණ්ඩුවට එරෙහි සටන. එමෙන්ම මේ ආණ්ඩුවේ ස්වාමියා ලෙස ඉන්න බටහිර අධිරාජ්‍යවාදය එරෙහි සටන. මේ දෙකටම එරෙහිව සටන් පෙරමුණ බලගැන්විය යුතුයි. ආණ්ඩුවට කිසිම වුවමනාවක් නැහැ. ඒ නිසා මේ ආණ්ඩුව ගැන තවදුරටත් විශAවාසය තැබිය නොහැකියි. මේ ආණ්ඩුවෙන් ප්‍රතිසංස්කරණ බලාපොරොත්තු විය නොහැකියි. මේ ආණ්ඩුව බටහිර බලවතුන් සමග සටන් කරන්නේ නැහැ. මේ ආණ්ඩුව ගෙදර යවන්න ඕන ඒ වගේම මේ ආණ්ඩුව ගෙන යන ආර්ථීක ක්‍රමවේදය වෙනස් කරන්න ඕනෑ. ජ්‍යේෂ්ඨ කතිකාචාර්ය චන්ද්‍රගුප්ත තේනුවර මහතා අපි මුලින්ම කියන්න ඕනෑ අපි ශී්‍ර ලාංකිකයන් කියලා. නැත්නම් කරන්නේ ජාති විරෝධීන් හැටියට, දේශද්‍රෝහීන් හැටියට, රට පාවාදෙන්නන් හැටියට ලේබල් කිරීමයි. අපේ ශිෂ්ටාචාරය අලූත් අවදියකට ඇවිත්. දැන් එය ජිනීවාචාරය බවට පත්වෙලා. අපි හැමදාම විරුද්ධ වෙච්ච දෙයක් තමයි අධිරාජ්‍යවාදී මැදිහත්වීම. අපි විරුද්ධ වෙනකොට අධිරාජ්‍යවාදය සමග එක්ව ගිය අය අපිට කලින් අධිරාජ්‍ය විරෝධී සටන්පාඨ ගෙනාවා. අපේ ජනතාවගේ ප්‍රශ්න යටපත් කරලා ජිනීවාචාරයකට ගෙනගියා. යුද්ධය අවසන් වෙලා අවුරුදු 03 ගතවෙලා. ඒත් අපේ ශේෂ පත්‍රයේ තියෙන්නේ මොනවදා? හමුදාවට තවම සාධාරණයක් ඉෂ්ට වෙලා නැහැ. කානු සුද්ද කරනවා, නගර සොබනයේ යෙදෙනවා. අව්වේ පැය 12 පැය 14 අව්වේ හිටගෙන ඉන්නවා. යුද්දෙන් පීඩනයට පත්වෙච්ච උතුරු – නැගෙනහිර මිනිස්සුන්ට සාධාරණයක් ඉටුවෙලා නැහැ. පාරවල් හදනවා තමයි. ඒවට ගොඩාක් දේවල් යටකරන්න පුළුවන්. මොකද අපි පාරවල් හාරලා බලන්නේ නැහැනේ. ඒකයි අපි ඉල්ලන්නේ තොරතුරු දැනගැනීමේ අයිතිය. අපේ සියලූම අයිතිවාසිකම් ඉෂ්ට කරාද, පෙනි පෙනී බොරු කියන සාදාචාරයක් තමයි ආණ්ඩුවට තියෙන්නේ. අධිරාජ්‍ය විරෝධයක් මතුරමින් යන්නේ අගාධයට. මේ අගාධයෙන් ගැලවෙන්න අධිරාජ්‍යවාදය හරිහැටි හදුනාගත යුතුව තිඛෙනවා. මේ එන්නේ අලූත් ඇදුම් ඇඳගෙන. ඒ නිසා අධිරාජ්‍යවාදය එක එක බලවතුන් අතට යන බෝලයක් බවට පත්වෙලා. අවුරුදු 30 ගානක යුද්ධයෙන් පසු ප්‍රශ්න විසඳලා තියෙනවාද? යුද්දෙ නැති ප්‍රදේශවල ජනතාවගේ ප්‍රශ්න විසඳිලා තියෙනවද? බොරු විගඩම් නම් කරලා තියෙනවා. සංදර්ශනය රටේ දර්ශනය වෙලා තියෙනවා. රටේ මිනිස්සුන්ගේ ඔළුවේ බිල්ලන් නඩත්තු කරනවා. අධිරාජ්‍යවාදයට ව්‍යංගයෙන් ආවඩන ආණ්ඩු වෙනුවට ගෞරවනීය සාමය ඇතිකරවන, ක්‍රමයට යන මාවතක් සකස් කර ගැනීම අවශ්‍ය වෙලා තියෙනවා. වංචාකාරී සමාගජයක් නිවැරදි මාවතකට ගන්න අවශ්‍ය වෙලා තියෙනවා. සැබෑ ලෙස විවේචනය කළ හැකි, විරුද්ධ මතයන් ප්‍රකාශ කළ හැකි, මානව අයිතිවාසිකම් ගරු කරන, සංස්කෘතික, ආර්ථීක අයිතිවාසිකම් රජයන සමාජයක් සකස් කරගැනීම අපට අවශ්‍ය වෙලා තියෙනවා. ඒ අධිරාජ්‍ය ගැති නොවන සමාජයක් ගොඩ නගන්න අවශ්‍ය වෙලා තියෙනවා.", "URL": "https://lankatruth.com/si/?p=1896", "Category": "පුවත්", "Parent URL": null}