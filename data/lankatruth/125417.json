{"Source": "Lankatruth", "Timestamp": "November 3, 2021", "Headline": "මඩ ප්‍රචාර සම්බන්ධයෙන් විජිත, සුනිල් සීඅයිඩීයට පැමිණිලි කරයි", "News Content": "ජනතා විමුක්ති පෙරමුණේ ප්‍රචාරක ලේකම් විජිත හේරත් ඉලක්ක කර ගනිමින් දියත් කර තිබෙන මඩ ප්‍රචාරයක් සහ නීතිඥ සුනිල් වටගලගේ අත්සන යොදා ගනිමින් කූඨ ලේඛන සකස් කිරීම සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබේ.  විජිත හේරත් මන්ත්‍රීවරයා රුපියල් කෝටි දෙකක ඉඩමක් මිලදී ගෙන ඇති බව සහ එයට අදාළ ඔප්පුව සකස්කළ නීතිඥවරයා හැටියට සුනිල් වටගල සම්බන්ධ කර ගනිමින් එම මඩ ප්‍රහාරය දියත් කර තිබිණි.  මෙයට පෙර අවස්ථා ගණනාවකදී ද ජනතා විමුක්ති පෙරමුණේ නායකයින් සම්බන්ධයෙන් මෙවැනි මඩ ප්‍රහාර දියත් කිරීම් සම්බන්ධයෙන් අවස්ථා කීහිපයකදී අපරාධ පරීක්ෂණ දෙපාර්තමේන්තුවට පැමිණිලි කර තිබිණි. එහෙත් ඒ පිළිබඳව මේ දක්වා නිසි පරීක්ෂණ සිදුකර නොමැති බව එම පක්ෂ්‍ය පෙන්වා දෙයි.", "URL": "https://lankatruth.com/si/?p=125417", "Category": "පුවත්", "Parent URL": null}