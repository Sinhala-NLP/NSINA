{"Source": "Lankatruth", "Timestamp": "July 30, 2021", "Headline": "තරඟාවලිය තමන් සතු කරගනිමින් තෙවන T20 තරඟයේත් ජය ලංකාවට…", "News Content": "ශ්‍රී ලංකාව සහ ඉන්දියාව අතර පැවැත්වූ තෙවන T20 තරඟයෙන් කඩුලු 07ක ජයක් ලබා ගැනීමට ශ්‍රී ලංකා කණ්ඩායම සමත් විය. ඒ අනුව තරඟ තුනකින් සමන්විත තරඟාවලියේ ජය ශ්‍රී ලංකාවට හිමව තිබේ. මෙය වාර්තා වන්නේ ඉන්දියාවට එරෙහිව ශ්‍රී ලංකාව T20 තරඟාවලි ජයක් ලබාගත් පළමු අවස්ථාව ලෙසයි. පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 20ක් තුළ කඩුලු 8ක් දැවී ලකුණු 81ක් රැස් කිරීමට සමත් විය. වනිදු හසරංග කඩුලු 04ක් ලබා ගැනීමට සමත් විය. පිළිතුරු ඉනිම ක්‍රීඩාකල ශ්‍රී ලංකා ක්‍රීඩකයින් පන්දුවාර 14ක් තුළ කඩුලු 03ක් දැවී ලකුනු 82ක් ලබාගෙන තරඟය ජයග්‍රහණය කිරීමට සමත් විය. ශ්‍රී ලංකා කණ්ඩායම වෙනුවෙන් මිනෝද් භානුක ලකුණු 18ක් ලබාගත් අතර ධනංජයද සිල්වා ලකුණු 23ක් ලබාගැනීමට සමත් විය. තරඟයේ වීරයා සහ තරඟාවලියේ වීරයා සම්මානය වනිදු හසරංගට හිමිවිය.", "URL": "https://lankatruth.com/si/?p=120480", "Category": "ක්‍රීඩා පුවත්", "Parent URL": null}