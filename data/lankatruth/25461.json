{"Source": "Lankatruth", "Timestamp": "December 16, 2016", "Headline": "මහ බැංකුවේ මුදල් පැන්නීම ගැන වසරකට පසු පරීක්ෂණ", "News Content": "මහ බැංකුවෙන් රුපියල් කෝටි 1800ට ආසන්න මුදලක් ඉකුත් 2015 ජනාධිපතිවරණ මැතිවරණයට පෙර පිටකළ ආකාරය සම්බන්ධයෙන් පරීක්ෂණයක් පැවැත්වීමට ආණ්ඩුව තීරණය කර ඇතැයි මුදල් අමාත්‍ය රවි කරුණානායක මහතා ඊයේ (15) පැවති මාධ්‍ය හමුවකදී ප්‍රකාශ කර තිබේ. අදාළ මුදල් මහ බැංකුවෙන් පිට කරන ලද්දේ කෙසේද ඒවා කවුරුන් අතර සංසරණය වූවේද යන්න පිළිබඳව මෙහිදී සොයා බැලීමට නියමිත බවද මුදල් අමාත්‍යවරයා ප්‍රකාශ කර ඇත. ‍පොලිස් දෙපාර්තමේන්තුව හා ‍පොලිස් මූල්‍ය අපරාධ විමර්ශන කොට්ඨාසය විසින් අදාළ පරීක්ෂණ මෙහෙයවීමට නියමිතව ඇති බවත් මුදල් අමාත්‍යවරයා අනාවරණය කර තිබේ. මහ බැංකුවේ හිටපු අධිපති අර්ජුන් මහේන්ද්‍රන් හා ඔහුගේ බෑනනුවක් එක්ව සිදු කළ බැඳුම්කර වංචාවට අදාළ කෝප් කමිටු වාර්තාවද මේ වනවිට නිකුකර මාසයකට වැඩි කාලයක් ගතව ඇතත් ඒ සම්බන්ධයෙන්ද ක්‍රියාමාර්ග ගැනීමද පමා වෙමින් ඇත.", "URL": "https://lankatruth.com/si/?p=25461", "Category": "පුවත්", "Parent URL": null}