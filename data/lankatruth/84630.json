{"Source": "Lankatruth", "Timestamp": "November 3, 2019", "Headline": "මාලිමාවේ තිස්සමහාරාම රැලියටත් අතිවිශාල ජනකායක්", "News Content": "මාලිමාව ලකුණෙන් ඉදිරිපත්වන ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ තවත් ජන රැලියක් විශාල ජන සහභාගිත්වයකින් අති සාර්ථකව ඊයේ (02) දෙබරවැව පොළ භූමියේදී පවත්වන ලදී. එහිදී ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා, ජනනියමු කලාකරුවෝ සංවිධානය වෙනුවෙන් සෞන්දර්ය කලා විශ්වවිද්‍යාලයේ නාට්‍ය, මුද්‍රා නාට්‍ය හා නූතන නර්තන අධ්‍යයන අංශයේ ජ්‍යෙෂ්ඨ කථිකාචාර්ය රංගන ශිල්පී ප්‍රසන්නජීත් අබේසූරිය මහතා, හුස්මට හුස්ම පරිසර සංවිධානයේ සම කැඳවුම්කරු චමින්ද ජයසූරිය මහතා, 71 සංසදයේ ජේ. නානායක්කාර මහතා, ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා, තිස්සමහාරාම ප්‍රාදේශීය සභාවේ හිටපු සභාපති එච්.එල් ජයසිරි මහතා සහ ජනතා විමුක්ති පෙරමුණේ, මධ්‍යම කාරක සභික, හම්බන්තොට දිස්ත්‍රික් නායක නිහාල් ගලප්පත්ති මහතා, තිස්සමහාරාම ප්‍රාදේශීය සභාවේ වත්මන් මන්ත්‍රී කුමුදු සුජීව මහතා ඇතුළු පිරිසක් මෙහිදී ජනතාව ඇමතූහ.", "URL": "https://lankatruth.com/si/?p=84630", "Category": "පුවත්", "Parent URL": null}