{"Source": "Lankatruth", "Timestamp": "April 17, 2021", "Headline": "ලාංකික කතුන් 41 මාස 18ක් සෞදි රැඳවුම් කඳවුරුවල", "News Content": "ශ්‍රී ලාංකික කාන්තාවන් 41 දෙනෙකු පමණ දීරඝ කාලයක් තිස්සේ සවුදි අරාබියාවේ රියාද් නුවර අත්තනෝමතික ලෙස රඳවාගෙන සිටින බව අන්තර්ජාතික ක්ෂමා සංවිධානය සඳහන් කරයි. මාස 18ක පමණ කාලයක් එම කාන්තාවන් පිරිස රියාදි හි රැඳවුම් කඳවුරක තබාගෙන සිටන බවත් ඉන් වැඩි දෙනා ගෘහ සේවිකාවන් බවත් නිවේදනයක් නිකුත් කරමින් එම සංවාධානය පවසයි. අදාල කාන්තාවන්ට එරෙහිව කිසිදු චෝදනාවක් පිළිබඳ මෙතෙක් දැනුම් දී නොමැති අතර ඔවුන් රඳවා ගැනීමේ හේතුව පිළිබඳවද නිත්‍යානුකූල දැනුම් දීමක් කර නොමැති බවද එම නිවේදනයේ දක්වා ඇත. එම කාන්තාවන්ගෙන් තිදෙනෙකුට කුඩා දරුවන්ද සිටන අතර ඔවුන් සියලු දෙනා කඩිනමින් මෙරටට ගෙන්වා ගැනීමට ශ්‍රී ලංකා බලධාරීන් පියවර ගත යුතු බවද එම සංවාධානය සිය නිවේදනය මගින් පෙන්වා දෙයි.", "URL": "https://lankatruth.com/si/?p=114955", "Category": "පුවත්", "Parent URL": null}