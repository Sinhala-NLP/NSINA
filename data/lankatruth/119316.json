{"Source": "Lankatruth", "Timestamp": "July 8, 2021", "Headline": "ඌව පරණගම ප්‍රාදේශීය සභාව කාබනික පොහොර මිල ඉහළ දමයි…", "News Content": "ඌව පරණගම ප්‍රාදේශීය සභාවේ මැදිහත් වීමෙන් නිපදවන කොම්පෝස්ට් පොහොර මිල වැඩිකිරීමට පාලක පොහොට්ටු පක්ෂයේ සභාපති වරයා සභාවට යෝජනාවක් ඉදිරිපත් කර ඇති අතර එය වැඩි ඡන්දයෙන් සම්මත වී තිබේ. එම යෝජනාවට පක්ෂව ඡන්ද 37ක් ලැබී ඇති අතර එයට විරුද්ධ වී ඇත්තේ ජවිපෙ මන්ත්‍රීවරු තිදෙනා පමණි. එක් මන්ත්‍රීවරයෙකු එදින සභාවට පැමිණ නැති අතර සමග ජන බලවේගය නියෝජනය කරන එජාප මන්ත්‍රීවරු 06 දෙනෙකු ඡන්දය දීමෙන් වැලකී සිට ඇත. ඒ අනුව මෙතෙක් රුපියල් 06කට පැවති කාබනික පොහොර කිලෝ එකක් රුපියල් 10 දක්වා වැඩි කර තිබේ.", "URL": "https://lankatruth.com/si/?p=119316", "Category": "පුවත්", "Parent URL": null}