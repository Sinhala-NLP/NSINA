{"Source": "Lankatruth", "Timestamp": "October 3, 2019", "Headline": "කලාවැවේ වන අලි මරණ ගැන නාමල් කරුණාරත්නගෙන් විශේෂ හෙළිදරව්වක්…", "News Content": "කලාවැව ජාතික උද්‍යානයට මිට සති තුනකට පමණ පෙර ප්‍රාදේශීය දේශපාලඥයෙකු ඇතුළු ගෝලබාල පිරිසක් බලහත්කාරයෙන් ඇතුළුවී අලි ඇතුන් හා සංචාරකයින් පලවා හැරීමේ සිද්ධියත් මේ වනතෙක් වනෝද්‍යානය වසා දමා තිබීමත් සමග හබරණ ඇතින්නියන් හා අලියෙකු මියයාම පිලිබදව බරපතල සැකයක් මතුවෙන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුනාරත්න මහතා ඊයේ (02) දඹුල්ලේදී පැවසිය. ඉකුත් සැප්තැම්බර් මස 14 දින පස්වරුවේ කලාවැව ජාතික උද්‍යානයේදී අදාල දේශපාලඥයා ඇතුලු පිරිස අලිවෙඩි දමා කලාවැවේ ජලය පානය කිරීමට පැමිණ සිටි වන අලි සියයකගෙන් සමන්විත කණඩායම පලවා හැර තිබෙන අතර වනජීවී නිලධාරීන්ට තර්ජනය කර ඔවුන්ද පලවා හැර ඇති බවත් මේ වනවිට විෂයභාර අමාත්‍යවරයා හෝ නියෝජය අමාත්‍යවරයා හෝ දැනුවත් නොකර ජාතික වනෝද්‍යානය සංචාරකයින් සදහා විවුර්ත නොකර වසා දමා තිබෙන බවද පැවසිය. කලාවැව ජාතික වනෝද්‍යානය තුළ කාලයක් තිස්සේ සිදුකරගෙන ගිය නීති විරෝධී මත්පැන් පෙරීම, වන සතුන් දඩයම් කිරීම, නීති විරෝධී මාදැල් භාවිතයෙන් මසුන් ඇල්ලීම, දැව ජාවාරම, වැලි ජාවාරම ආදී කටයුතු ජතික වනෝද්‍යානය මහජනතාවට විවුර්ත කිරීමත් සමග නතරවී තිබේ. එම නිසා මිනිස් වාසයෙන් තොර භූමියක් නිර්මාණය කරගැනීමට අදාල දේශපාලඥයා හා ඔහුගේ ආධාරකරුවන් වන අලින්ව බිල්ලට ගත්තාදැයි බරපතල සැකයක් මතුවන බව පැවසු නාමල් කරුණාරත්න මහතා මේ පිලිබදව පුළුල් පරීක්ෂණයක් සිදුකරන ලෙසද ඉල්ලා සිටියේය.", "URL": "https://lankatruth.com/si/?p=82155", "Category": "පුවත්", "Parent URL": null}