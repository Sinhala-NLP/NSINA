{"Source": "Lankatruth", "Timestamp": "June 4, 2020", "Headline": "ජනතාව අනතුරේ හෙළමින් ඇඳිරි නීතිය හා නිරෝදායන නීති නොතකා ජනතාව රැස් කරති", "News Content": "අද (04) සහ හෙට (05) ඇඳිරි නීතිය පනවා ඇති තත්වයක් තුළ නිරෝධායන නීතියද උල්ලංඝණය කරමින් හම්බන්තොට ප්‍රාදේශීය සභා බල ප්‍රදේශයේ ගල්වැව වසමේ රුපයල් 5000 දීමනාව බෙදීමේ කටයුතු සිදු කර ඇත. කෝරෝනා හෙවත් කොවිඩ්-19 වෛරසය රට තුළ පැතිරයාම හේතුවෙන් ජන ජීවිත අඩාල නොවී පවත්වාගෙන යාම සඟඳහා ආර්ථික අපහසුතා ඇති ජනතාව වෙත ලබා දෙන රුපියල් 5000 දීමනාව රාජපක්ෂ පිලේ දේශපාලනඥයින් හවුල්කරගෙන සිදු කිරීම තුළින් ප්‍රශ්න ගණනාවක් මතුව තිබෙන අතර එයට විරෝධය දක්වමින් ග්‍රාම නිලධාරීවරු ඉන් ඉවත්ව තිබේ. කොරෝනා තත්වය දැඩි වෙහෙසක් යොදා පාලනය කරමින් තිබෙන මොහොතක මෙලෙස ජනතාව ඒකරාශී කිරීම තුළින් යළිත් කොරෝනා වෛරසය පැතිරයාමේ අවදානමක් මතුවේ. එම නිසා මෙම රුපියල් 5000 බෙදීමේ කටයුතු රටේ නීතිය උල්ලංඝණය නොකර, ජනතාව අනතුරේ නොදමා සිදු කළ යුතුය.", "URL": "https://lankatruth.com/si/?p=93845", "Category": "පුවත්", "Parent URL": null}