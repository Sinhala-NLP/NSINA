{"Source": "Lankatruth", "Timestamp": "March 14, 2021", "Headline": "වව්නියාවේ ඇඟලුම් කම්හලකිනුත් කොරෝනා පොකුරක්", "News Content": "යාපනය – මහනුවර ඒ – 9 ප්‍රධාන මාර්ගයේ වව්නියාව තේක්කවත්ත ප්‍රදේශයේ පිහිටි පෞද්ගලික ඇඟලුම් කර් මාන්ත ශාලාවක කොවිඩ් – 19 පොකුරක අවදානමක් පවතින බවටත් මේ වනවිට එහි සේවකයින් 21 දෙනෙකු කොවිඩ් ආසාදිතයින් වශයෙන් හඳුනාගෙන ඇති බවත් වව්නියාව සෞඛ්‍ය පරික්ෂක කාර්යාලය පවසයි. මෙම ඇඟලුම් කර්මාන්ත ශාලාවේ සේවකයින් 1700ක් පමණ සේවය කරන අතර ආසාදිත සේවකයින් වව්නියාව නගරයේ මෙන්ම නගරයෙන් පිටත පදිංචිකරුවන්ද සිටින බවටත් ඔවුන්ට කොරෝනා වෛරසය ආසාදනය වූ ආකාරය පිළිබඳව හඳුනාගනිමින් සිටින බවටත් සෞඛ්‍ය පරික්ෂක වරුන් පවසා සිටියහ. අදාල ආසාදිතයින් හඳුනාගෙන ඇත්තේ අදාල ඇඟලුම් කර්මාන්ත ශාලවේ සේවකයින් කිහිප දෙනෙකු අසනීප තත්වයෙන් රෝහල්ගත කිරීමෙන් පසුව සිදු කරන ලද PCR පරික්ෂණයකදීය. මේ අනුව අදාල ආසාදිත සේවකයින් මේ වනවිට රෝහල්ගත කොට ඇති අතරම ආසාදිත සේවකයින් සමීප ඇසුරු කරන්නන් හඳුනාගනිමින් ඔවුන් නිරෝධායනය කොට PCR පරික්ෂණයන් සඳහා යොමු කිරීමට පියවර ගෙන ඇති බවටද වව්නියාව සෞඛ්‍ය පරික්ෂක කාර්යාලය වැඩිදුරටත් පවසයි.", "URL": "https://lankatruth.com/si/?p=112747", "Category": "කොවිඩ් -19 (කොරෝනා ) පුවත්", "Parent URL": null}