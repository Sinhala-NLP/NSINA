{"Source": "Lankatruth", "Timestamp": "November 5, 2020", "Headline": "කොරෝනා ආසාදිතයෙක් නිදැල්ලේ…", "News Content": "මේ වනවිට නිදැල්ලේ සිටින කොවිඩ් – 19 ආසාදිතයෙකු සොයා මෙහෙයුමක් ආරම්භ කර ඇති බව වාර්තා වේ. පුද්ගලයෙකු පුද්ගලික රෝහලකට ගොස් සිදුකරගෙන තිබූ PCR පරීක්ෂණයකින් ඔහු කොවිඩ් – 19 ආසාදිතයෙකු බව තහවුරු වීමෙන් පසු ඔහුගේ ලිපිනය පිරීක්ෂා කිරීමේදී ඔහු ලබාදී ඇති ලිපිනය ව්‍යාජ එකක් බව අනාවරණය වී තිබේ. ඒ අනුව එම ආසාදිතයා මේ වනවිටත් සමාජයේ නිදැල්ලේ සිටින ආසාදිතයෙකු වන අතර ඔහු සොයා මෙහෙයුමක් ආරම්භකර ඇතැයිද වාර්තා වේ. කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා පවසන්නේ යම් පුද්ගලයෙකුට සැක සහිත රෝග ලක්ෂණ පවතින්නේ නම් ප්‍රථමයෙන් නිවෙසට වී නිරෝධායනය වියයුතු බවත් එසේ සිදුකරන අතරතුර ප්‍රදේශයේ සෞඛ්‍ය බලධාරීන් දැනුවත් කිරීමට පියවර ගන්නා ලෙසත් එසේ නොමැතිව ප්‍රථමයෙන් රෝහල වෙත ගමන් කිරීම සුදුසු නොවන බවත්ය. එහෙත් තමන්ට කොවිඩ් – 19 රෝග ලක්ෂණ ඇතැයි සෞඛ්‍ය අංශ වෙත දැනුම්දුන්නද දින ගණනාවක් යන තුරු කිසිම වගකිවයුතු ආයතනයකින් තමන්ව සම්බන්ධ කර ගොනත් බවට වූ සිද්ධි ගණනාවක් ප්‍රදේශ ගණනාවකින් වාර්තා වූ අතර බොහෝ ප්‍රදේශවල ජනගහනට සාපේක්ෂව මහජන සෞඛ්‍ය පරීක්ෂවරුන්ගේ හිගයක් පවතින බවද වාර්තා වේ.", "URL": "https://lankatruth.com/si/?p=99459", "Category": "පුවත්", "Parent URL": null}