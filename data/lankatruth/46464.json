{"Source": "Lankatruth", "Timestamp": "January 19, 2018", "Headline": "සමන්ත විද්‍යාරත්නට එරෙහි ඌවේ මහ ඇමතිගේ එන්තරවාසිය මහ ඇමතිටම කැරකෙයි", "News Content": "ඌව පළාත් මහ ඇමති චාමර සම්පත් දසනායක මහතාගේ නීයෝගයක් මත බදුල්ල දෙමළ බාළිකා විද්‍යාලයට නීතිවිරෝධී ලෙස සිසුවෙකු ඇතුළත් කර නොගැනීම නිසා උරණවූ එම මහ ඇමතිවරයාඑහිවිදුහල්පතිනියවන ආර් භවානි මහත්මිය තම නිල නිවසට කැඳවා දනගස්සවා වන්දවාගෙන ඇති බවට ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාත්න මහතා පසුගියදා මාධ්‍ය හමුවේ අනාවරණය කර සිටි අතර එවැන්නක් සිදු නොවූ බවත් සමන්ත විද්‍යාරත්න මන්ත්‍රීවරයා තමන්ට අපහාස කළ බවත් පවසමින් මහ ඇමතිවරයා විසින් සමන්ත විද්‍යාරත්න මහතාගෙන් රුපියල් මිලියන 500ක් වන්දි ඉල්ලා එන්තරවාරසියක් යවා තිබිණි. තමන්ට මහ ඇමතිවරයාගෙන් කිසිදු බලපෑමක් සිදු නොවූ බවත් එලෙස තමන් ලවා වන්දවා ගැනීමක සිදු නොකළ බවත් පවසමින් මෙම සිදුවීමට පාත්‍රවූ එම විදුහල්පතිනිය මාධ්‍ය වෙත ප්‍රකාශයක් ලබාදී තිබිණි. කෙසේ නමුත් එම විදුහල්පතිනිය අද (19) යළි මාධ්‍යවෙත ප්‍රකාශයක් ලබාදෙමින් පවසා ඇත්තේ තමන්ට එවැනි අනිසි බලපෑමක් සිදුවූ බවට පලවන වාර්තා බොරු බවත් එවැන්නක් සිදු නොවූ බවත් පවසමින් මාධ්‍ය වෙත ප්‍රකාශයක් ලබාදුන්නේ මහ ඇමතිවරයාගේ බලපෑම නිසා බවත් මහ ඇමතිවරයා තමන් ලවා වන්දවාගත් බවත් ය. ඒ අනුව මහ ඇමතිවරයා විසින් සමන්ත විද්‍යාරත්න මහතාට එරෙහිව යොමු කළ එන්තරවාසිය මගින් අවසානයේ විදුහල්පතිනියට කියා තමන්ට වන්දවාගත් මහ ඇමතිවරයාටම දඬුවම් විඳීමට සිදුවන වටපිටාවක් ඉස්මතුවෙමින් තිබේ.", "URL": "https://lankatruth.com/si/?p=46464", "Category": "පුවත්", "Parent URL": null}