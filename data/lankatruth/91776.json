{"Source": "Lankatruth", "Timestamp": "March 27, 2020", "Headline": "සහන මලු 3000ක් බෙදිය යුතුයි… බඩු ඇත්තේ මලු 800කට පමණයි – ඉහළ ලේල්වල සමුපෙට බඩු නැහැ…   ", "News Content": "වදුරඹ හා අවට ප්‍රදේශය ආවරණය වන පරිදි ස්ථාපිත ඉහළ ලේල්වල සමුපකාර සමිතිය වෙතින් ප්‍රදේශයේ පවුල් 3000කට සහන භාණ්ඩ මලු බෙදාදීමට නියමිතව ඇතත් මේ වනතුරු බෙදා දිමට හැකිවි ඇත්තේ සහන භාණ්ඩ මලු 800ක ප්‍රමාණයක් පමණකැයි වාර්තා වේ. මේ පිලිබදව මැසිවිලි නගන ජනතාවගේ තොරතුරු අනුව එම සමිතියේ සභාපති ඇතුළු බලධාරීන්ගෙන් කරුනු විමසීමේදී ඔවුන් පවසන්නේ “අපි නිලධාරීන් සේවකයින් සියලුම කටයුතු කරන්න සූදානම් වී ඉන්නෙ. ඒත් එම සහන මලුවලට අවශ්‍ය පරිප්පු හා සැමන් ටින්වල හිගයක් තියෙනවා. අප දකුනු පලාත් සමුපකාර දෙපාර්තමේන්තුවෙන් භාණ්ඩ ඉල්ලා තිබෙනවා. තාම භාණ්ඩ ලැබුනේ නැහැ. භාණ්ඩ ලද වහා ප්‍රදේශයේ සියලුම ජනතාවට සහන මලු ලබා දීමට අපි සුදානම් ව සිටිනවා. මේ තත්වය නිසා ජනතාව අපට දෝශාරෝපණය කරනවා.” යනුවෙනි. මූලාශ්‍ර ලංකාදීප", "URL": "https://lankatruth.com/si/?p=91776", "Category": "පුවත්", "Parent URL": null}