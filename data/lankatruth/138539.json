{"Source": "Lankatruth", "Timestamp": "August 26, 2022", "Headline": "රුපියල් 20ක් නිසා පියෙකුට ජීවිතය අහිමිවෙයි", "News Content": "කදාන නගරයේ අවන්හලකදි රුපියල් 20ක් නිසා ඇතිවුන කතාවක් දුර දිග යාමෙන් පහරකෑමට ලක් වු 65 හැවිරිදි පියෙකු රාගම රෝහලට ඇතුලත් කිරිමෙන් පසු මිය ගොස් ඇතැයි කදාන පොලිසිය පවසයි. පහර කෑමෙන් මෙසේ මිය ගොස් ඇත්තේ ජාඇල ලේක්සිටිහි පදිංචි 64 හැවිරිදි සුගතපාල සිල්වා නමැති අයෙකු වන අතර සිද්ධිය සම්බන්ධයෙන් රාගම පදිංචි 34 හැවිරිදි තරුණයකු මේ වනවිට සැකපිට අත් අඩංගුවට ගෙන ඇත. මියගිය පියාගේ දියණිය කදාන ප්‍රදේශයේ පවත්වාගෙන යන බර්ගර් කෑම අලෙවි කරණ අවන්හලකට යතුරු පැදියකින් පැමිණි තරුණ ජෝඩුවක් එම අවන්හලෙන් බර්ගර් කෑම එකක් ම්ළදි ගෙන ඇත. රුපියල් 520ක් මිල වන එම කෑම සඳහා මුදල් ගෙවා ඇති නමුත් එහි රුපියල් 20ක් හිඟ බව අවන්හලේ හිමිකාරිනිය පවසා ඇත. එහිදී අදාළ තරුණයා තමන් නිවැරදිවම රුපියල් 20ක් ලබා දුන් බව පවසා තිබේ. මෙහිදි ඇතිවුන සුලු බහින් බස් විමට පැත්තක අසුන්ගෙන සිටි අවන්හලේ හිමිකාරියගේ පියාද මැදිහත්වී ඇති අතර එහිදි ඔහුට හෙල්මට් පහරක් වැදි ඇත. ඉන් අසාධ්‍ය වූ එම පියා රෝහල් ගත් කිරීමෙන් පසු ජීවිතක්ෂයට පත්ව තිබේ.", "URL": "https://lankatruth.com/si/?p=138539", "Category": "පුවත්", "Parent URL": null}