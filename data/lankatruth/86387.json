{"Source": "Lankatruth", "Timestamp": "November 29, 2019", "Headline": "ඇමරිකානු ඩොලර් මිලියන 450ක ණයක් ඉන්දියාවෙන්", "News Content": "ජනාධිපති ගෝඨාබය රාජපක්ෂ මහතා සහ ඉන්දීය අගමැති නරේන්ද්‍ර මෝදි අතර පැවති ද්වීපාර්ශ්වික සාකච්ඡාවලින් පසු, ඇමරිකානු ඩොලර් මිලියන 450ක ණයක් මෙරටට ලබාදීමට ඉන්දියාව එකඟතාව පළකර තිබේ. ඉන් ඩොලර් මිලියන 50ක් මෙරට ජාතික ආරක්ෂාව වෙනුවෙන් ලබාගෙන ඇතැයි ද වාර්තා වේ. මෙම සාකච්ඡා අද(29) දහවල් නවදිල්ලියේ පිහිටි ඉන්දීය අග්‍රාමාත්‍යවරයාගේ නිල නිවසවන හයිද්‍රාබාද් හවුස්හි දී සිදුකෙරී ඇත. අනතුරුව පැවති ඒකාබද්ධ මාධ්‍ය සාකච්ඡාවකදී ජනාධිපතිවරයා විසින් ඉන්දීය රජයට ස්තුතිකර තිබෙන අතර ඉන්දීය අගමැතිවරයාට මෙරට සංචාරයක නිරතවන ලෙසට ආරාධනයක් ද සිදුකර තිබේ.", "URL": "https://lankatruth.com/si/?p=86387", "Category": "පුවත්", "Parent URL": null}