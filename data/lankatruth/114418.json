{"Source": "Lankatruth", "Timestamp": "April 5, 2021", "Headline": "ජනාධිපති ගෝටාබය යටතේ ඇති ප්‍රමිති ආයතනයට GMOA විරෝධය", "News Content": "ජනාධිපති ගෝටාබය රාජපක්ෂ යටතේ ඇති ශ්‍රී ලංකා ප්‍රමිති ආයතනයට රජයේ වෛද්‍ය නිලධාරීන්ගේ සංගමය දැඩිව විරෝධය පල කරයි. මෙම අධ්‍යක්ෂවරිය සම්බන්ධයෙන් මීට පෙරද චෝදාන ඇති බවත් සැමන් ටින් සම්බන්ධයෙන් රට තුළ දැඩි කතාබහකට ලක් වූබවත් සබන්වල ඇති විශ රසායනික ද්‍රව්‍ය සම්බන්ධයෙන් දැඩි කතා බහකට ලක් වූ බවත් ඒවා අධ්‍යනය කළ වාර්තාවලට සිදුවූයේ කුමක්දැයි රජයේ වෛද්‍ය නිලධාරීන්ගේ සංගමය ප්‍රශන් කරයි. ඔවුන් අද (05) කොළඹදී මාධ්‍ය හමුවක් පවත්වමින් මෙම ප්‍රශ්න කිරීම සිදු කළේය. “දිගින් දිගටම එක් පුද්ගලයෙක් අතින් මේ රටේ ජනතාවගේ සෞඛ්‍ය අහිතකර දේවල් වෙනවනම්, ප්‍රමිති ආයතනය රාජ්‍ය ආයතනයක්. මෙතුමියට අවශ්‍ය පත්වීම ලබාගැනීම සඳහා ප්‍රමිති ආයතනය තුළ බඳවාගැනීමේ පටිපාටියට පරිබාහිරව මෙතුමිය පත්කරගත්තයි කියන කාරණය අපිට දන්වලා එවලා තියෙනවා. ඒකේ ඇත්ත නැත්ත රජය සොයා බැලිය යුතුයි. ඒ අවශ්‍ය ලේකන අපිට ලැබිල තියෙනවා.” යැයි රජයේ වෛද්‍ය නිලධාරීන්ගේ සංගමයේ වෛද්‍ය සමන්ත ආනන්ද සඳහන් කරයි. “ආහාර පනතේ දෙවන වගන්තිය, පාරිභොගික ආරක්ෂන පනතේ 18වන වගන්තිය, ආහාර හා ඖෂධ පනතේ දෙවන වගන්තිය, රේගු ආඥා පනතේ 43වන වගන්තිය, ආනයන හා අපනයන පනත්, මේ සියල්ලම උල්ලංඝණය කරමින් තමන්ගේ තනතුරට නොගැලපෙන, ඒ වගේම රටේ ජනතාව භීතියට පත්කරන නමුත් රටේ ජනතාව වැටෙන්න යන අනතුරෙන් බේරීම වෙනුවට කරුණු වසං කිරීම කියන කරුණු මත අපරාධ නීතිය යටතේ සාවද්‍ය මනුෂ්‍ය ඝාතනය සහ මහජන සෞඛ්‍යයට එරෙහිව වැරදි සිදු කිරීම කියන තේමාව යටතේ බලාපොරොත්තුවෙනවා ශ්‍රී ලංකා ප්‍රමිති ආයතනයේ අධ්‍යක්ෂ ජනරාල්වරියට විරුද්ධව පොලිස්පතිතුමාට පැමිණිල්ලක් කරන්න” යැයි රජයේ වෛද්‍ය නිලධාරීන්ගේ සංගමයේ වෛද්‍ය නවීන් ද සොයිසා සඳහන් කරයි.", "URL": "https://lankatruth.com/si/?p=114418", "Category": "පුවත්", "Parent URL": null}