{"Source": "Lankatruth", "Timestamp": "October 2, 2019", "Headline": "වැඩබලන සොලිසිටර් ජනරාල්වරයෙකු නම් කරයි", "News Content": "වැඩබලන සොලිසිටර් ජනරාල්වරයා ලෙස ජ්‍යෙෂ්ඨ අතිරේක සොලිසිටර් ජනරාල් සංජය රාජරත්නම් මහතා පත්කර තිබේ. පසුගිය දා රාජ්‍ය සේවා කොමිෂන් සභාව විසින් සිදුකළ දැනුම් දීමකට අනුව සොලිසිටර් ජනරාල් දිල්රුක්ෂි ඩයස් වික්‍රමසිංහ මහත්මියගේ සේවය අත්හිටවූ අතර එම තනතුරේ වැඩ බැලීමට, වහාම ක්‍රියාත්මකවන පරිදි අතිරේක සොලිසිටර් ජනරාල් සංජය රාජරත්නම් මහතා පත්කර ඇතැයි නීතිපතිවරයාගේ සම්බන්ධීකරණ නිලධාරිනී රජයේ අධිනීතීඥ නිශාරා ජයරත්න මෙනවිය ප්‍රකාශ කර තිබේ. අල්ලස් කොමිසමේ අධ්‍යක්ෂවරිය ලෙස කටයුතු කරමින් සිටියදී, ගාලු වරායට නුදුරු මුහුදේ ඇවන්ගාඩ් නෞකාව තුළ පාවෙන අවි ගබඩාවක් පවත්වාගෙන යාමේ සිද්ධියට චෝදනා එල්ලවී සිටින එම සමාඟමේ සභාපති නිශ්ශංක සේනාධිපති අතර සිදුව ඇති දුරකථන සංවාදය පදනම් කරගනිමින් සොලිසිටර් ජනරාල් දිල්රුක්ෂි ඩයස් වික්‍රමසිංහ මහත්මියගේ සේවය අත්හිටුවා තිබේ.", "URL": "https://lankatruth.com/si/?p=82105", "Category": "පුවත්", "Parent URL": null}