{"Source": "Lankatruth", "Timestamp": "February 5, 2019", "Headline": "අග්නිදිග සිසුන් රාත්‍රී විරෝධතාවක", "News Content": "අග්නිදිග විශ්ව විද්‍යාලයේ සිසුන් රාත්‍රී කාලයේ විරෝධතාවයක් ආරම්භකර අද(05) පස්වරුවේ තිබේ. විශ්ව විද්‍යාලයේ පාලනාධිකාරියට එරෙහිව පන්දම් රැගෙන සිසුන් විරෝධතාවේ නිරතව සිටියි. අසාධාරණ ලෙස පනවා ඇති පන්ති තහනම ඉවත් කරන ලෙසත් පරිපාලන ගොඩනැගිල්ල ශිෂ්‍ය කටයුතු සඳහා විවෘත කරන ලෙසත්, නේවාසිකාගාර සහ ආපනශාලා ගැටළු නිරාකරණය කරන ලෙසත් විශ්ව විද්‍යාල භූමියේ රැදී සිටින පොලිස් නිලධාරීන් ඉවත් කරන ලෙසත් සිසුන පාලනාධිකාරියෙන් ඉල්ලා සිටියි. විශ්ව විද්‍යාලය තුළ රැස්වූ තාක්ෂණ පීඨ සහ කළමණාකාර පීඨ සිසුන් 600කට අධික පිරිසක් පාගමනින් විශ්වවිද්‍යාලය ඉදිරිපිටට පැමිණ මෙම විරෝධතාවයේ නිරත විය.", "URL": "https://lankatruth.com/si/?p=67573", "Category": "පුවත්", "Parent URL": null}