{"Source": "Lankatruth", "Timestamp": "October 21, 2020", "Headline": "අදත් කොරෝනා ආසාදිතයින් 109ක්", "News Content": "අද (21) දිනය තුළ මේ වනවිට කොවිඩ් – 19 ආසාදිතයින් 109ක් වාර්තා වී තිබේ. ඉන් මිනුවන්ගොඩ බ්‍රැන්ඩික්ස් ආයතනයෙන් මතු වූ කොවිඩ් – 19 පොකුරට අදාලව අද දින ආසාදිතයන් 60 දෙනෙකු එක් වී තිබේ. එම ආසාදිතයන් 60 දෙනා අතර ඇඟලුම්හලේ ආශ්‍රිතයන් හෝ කාර්ය මණ්ඩලයට අදාළව නිරෝධායන මධ්‍යස්ථානවල සිටින 37 ‍දෙනෙක්ද, ආශ්‍රිතයන් 23 දෙනෙක්ද වෙති. ඒ අනුව මිනුවන්ගොඩ බ්‍රැන්ඩික්ස් ආයතනයෙන් මතු වූ කොවිඩ් – 19 පොකුරේ සමස්ත ආසාදිතයන් සංඛ්‍යාව 2,402ක් දක්වා වැඩි වූහ. මේ අතර අද වාර්තා වූ 109 දෙනා අතරින් 49 දෙනෙකු පෑලියගොඩ මාළු වෙළඳසැලෙන් වාර්තා වූවන්ය. මේ වනවිට මෙරටින් වාර්තා වී ඇති සමස්ත ආසාදිතයින් ගණන 5,920ක් දක්වා ඉහළ ගොස් ඇති අතර රෝහල්වල ප්‍රතිකාර ලබන සංඛ්‍යාව 2,406ක් දක්වා ඉහළට ගොස් ඇත.", "URL": "https://lankatruth.com/si/?p=98240", "Category": "පුවත්", "Parent URL": null}