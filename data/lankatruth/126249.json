{"Source": "Lankatruth", "Timestamp": "November 26, 2021", "Headline": "ලග්ගල ප්‍රදේශීය සභාවේ අයවැයත් පරාදයි", "News Content": "පොහොට්ටු පක්ෂයට බලය හිමි ලග්ගල ප්‍රාදේශීය සභාවේ 2022 අයවැය වැඩි ඡන්ද 06කින් පරාජයට පත්ව තිබේ. අයවැයට පක්ෂව ඡන්ද 04ක් ලැබී තිබෙන අතර විරුද්ධව ඡන්ද 10ක් ලැබී ඇත. පොහොට්ටු පක්ෂයේ එක් මන්ත්‍රීවරයෙකු ඡන්දය ලබාදීමෙන් වැලකී සිට ඇති අතර තවත් පොහොට්ටු මන්ත්‍රීවරු දෙදෙනෙකු එදින සභාවට පැමිණ සිට නැත. පොහොට්ටු පක්ෂයේ මන්ත්‍රීවරු දෙදෙනෙක්, එජාප මන්ත්‍රීවරු පස් දෙනෙකු, ශ්‍රීලනිප මන්ත්‍රීවරු දෙදෙනෙකු සහ ජවිපෙ මන්ත්‍රීවරයා අයවැයට විරුද්ධව ඡන්ය ලබාදී තිබේ. අයවැයට පක්ෂව ඡන්දය ලබාදී ඇත්තේ පොහොට්ටු පක්ෂයේ මන්ත්‍රීවරු සිව්දෙනෙකු පමණි.", "URL": "https://lankatruth.com/si/?p=126249", "Category": "ආර්ථික පුවත්", "Parent URL": null}