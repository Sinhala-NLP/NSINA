{"Source": "Lankatruth", "Timestamp": "October 4, 2023", "Headline": "ජර්මන් මාධ්‍යවේදියා හමුවේ රනිල් පරල වූ ප්‍රශ්නය මෙන්න", "News Content": "මේ වනවිට විශේෂයෙන්ම ජාත්‍යන්තර වශයෙන් දැඩි ආන්දෝලනයකට තුඩු දී තිබෙන ජනාධිපති රනිල් වික්‍රමසිංහ සමඟ ජර්මන් මාධ්‍යවේදියා පැවැත්වූ සම්මුඛ සාකච්ඡාව සිංහලට පරිවර්තනය කර රජයේ නිල වෙබ් අඩවියේ සහ දිනමිණ (ඔක්. 04 පුවත්පතේ පළකර තිබේ.  මෙම සාකච්ඡාවේදී පාස්තු ප්‍රහාරය සම්බන්ධයෙන් චැනල් 4 නාළිකාව විකාශනය කළ වාර්තා වැඩ සටහන පිළිබඳව මාධ්‍යවේදියා ප්‍රශ්න කළ සැනින් ජනාධිපති ආවේශයෙන් මෙන් පිළිතුරු දීමට පටන් ගනු ලැබීය. එම පුවත්පතේ පිටුවක් පුරා අදාළ සාකච්ඡාව පළ කර තිබූ අතර ජනාධිපති රනිල් වික්‍රමසිංහ පරලවූ මූලික කරුණට අදාළ නැගූ ප්‍රශ්න සහ ලබාදී තිබෙන පිළිතුරු පහත දැක්වේ.   ප්‍රශ්නයපසුගිය සති දෙක තුළ ශ්‍රී ලංකාව තුල විශාල වශයෙන් අවධානයට ලක්වූ මාතෘකාවක් ගැන අප දැන් කතා කරමු. රජයට සම්බන්ධ පිරිස් විසින් ත්‍රස්තවාදී කණ්ඩායමක් සමඟ කරන ලද කුමන්ත්‍රණයක් බවට අනුමාන කර ඇති, ශ්‍රී ලංකාවේ මෑත ඉතිහාසය තුළ සිදුවූ දරුණුතම ත්‍රස්තවාදී ප්‍රහාරය පිළිබඳ චැනල් 4 නාලිකාවේ වාර්තාමය චිත්‍රපට කථාංගය පිළිබද අවධානය යොමු කළහොත් ? පිළිතුරුඇයි ඔබ චැනල් 4 නාලිකාව ඔය තරම් පූජනීය ලෙස සලකන්නේ? මම එහෙම කරන්නේ නැහැ. ප්‍රශ්නයනැහැ. මම එලෙස හිතන්නේ නැහැ. පිළිතුරබ්‍රිතාන්‍යයේ ද විශාල පිරිසක් ඒ විදිහට සළකන්නේ නැහැ කියා මම විශ්වාස කරනවා. ප්‍රශ්නයඔබ එය එකහෙළා ප්‍රතික්ෂේප කිරිම සාධාරණද ?. පිළිතුරඇයි ඔබ චැනල් 4 ගැන පමණක් ප්‍රශ්න කරන්නේ?‍ ප්‍රශ්නයමම චැනල් 4 ගැන අහන්නේ නැහැ. මේ සම්බන්ධයෙන් චෝදනාවක් තිබෙනවා.‍ පිළිතුරමාධ්‍ය විසින් එල්ල කරන චෝදනාව නිසාම ඇයි මම එහෙම කරන්නේ? හොඳයි, මම කියන්නේ… හිටපු නීතිපතිවරයා චෝදනාවක් එල්ල කර තිබෙනවා. අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂවරයා චෝදනාවක් කර තිබෙනවා. ඇයි ඔබ එකක් ගැන විතරක් අහන්නේ. අනිත් ඒවා ගැනත් අහන්න. ප්‍රශ්නයඇත්තටම චැනල් 4 නාලිකාව පමණක් නොවෙයි, කතෝලික පල්ලිය තමයි පරීක්ෂණයක් ඉල්ලන්නේ. ඇත්තටම ඔබතුමා සේවය කළ හිටපු ජනාධිපතිවරයෙකුත් පරික්ෂණයක් ඉල්ලා තිබෙනවා ? පිළිතුරමමත් අහන්නේ එයයි. ඔබ මගෙන් එහෙම ඇහුවේ නැහැ. මම ඔබට බල කළ විට පමණයි කිව්වේ හිටපු ජනාධිපතිතුමා පරීක්ෂණයක් ඉල්ලනවා කියලා. ඔබ කතා කළේ චැනල් 4 වාර්තාව පරම සත්‍යය ලෙස තබාගෙනයි. ප්‍රශ්නයමෙතන තිබෙන කාරණාව පරම සත්‍ය පිළිබඳ නොවයි ? පිළිතුරවිශේෂයෙන්ම චැනල් 4 චෝදනා සම්බන්ධයෙන් මම කමිටුවක් පත් කර තිබෙනවා. හිටපු ශ්‍රේෂ්ඨාධිකරණ විනිසුරුවරයෙක් එම කමිටුවේ ප්‍රධානියා ලෙස කටයුතු කරනවා. ඒ වගේම හිටපු ගුවන් හමුදාපතිවරයෙකු සහ සුප්‍රසිද්ධ නීතිඥවරයෙකුගෙන් එම කමිටුව සමන්විත වෙනවා.", "URL": "https://lankatruth.com/si/?p=152696", "Category": "පුවත්", "Parent URL": null}