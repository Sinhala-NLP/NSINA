{"Source": "Lankatruth", "Timestamp": "October 25, 2020", "Headline": "කළුබෝවිල රෝහල් සෙවකයන් 6කට කොරෝනා… වාට්ටු දෙකකුත් වහයි…", "News Content": "කළුබෝවිල රෝහලේ සේවයේ නියුතු සේවකයන් 06 දනෙකුට කොවිඩ් – 19 ආසාදනය වී ඇතැයි තහවුරු වී තිබේ. සේවකයන් දෙදෙනෙකු අමතර ආදායමක් ලෙම මාළු වෙළඳාමේ නිරතවන අතර ඔවුන් මාළු මිලදීගනීමට පෑලියගොඩ මත්ස්‍ය වෙළඳ සංකීර්ණයය ගොස් ඇත. ඒ හේතුවෙන් ඔවුන්⁣ දෙදෙනා PCR පරීක්ෂණයකට භාජනය කර තිබේ. එහිදී ඔවුන් කොවිඩ් – 19 ආසාදිතයින් බව තහවුරු වී තිබේ. ඉන් පසු ඔවුන්ගේ සමීපතමයන් PCR පරීක්ෂණයකට ලක්කර ඇත. එහිදී තවත් 04 දෙනෙකුට වෛරසය ආසාදනය වී ඇති බව තහවුරු වී තිබේ. ඒ හේතුවෙන් ආසාදිත කාර්ය මණ්ඩලයේ හයදෙනා සේවය කළ හදිසි අනතුරු අංශයේ බාහිර රෝගී අංශය අංක 12 සහ 23 වාට්ටු තාවකාලිකව වසා දැමීමට රෝහල් බලධාරීන් පියවර ගෙන තිබේ.", "URL": "https://lankatruth.com/si/?p=98467", "Category": "පුවත්", "Parent URL": null}