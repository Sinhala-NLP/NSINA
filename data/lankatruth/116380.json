{"Source": "Lankatruth", "Timestamp": "May 15, 2021", "Headline": "කොවිඩ් තුන්වන ගැබිණි මවත් බිළිගනී", "News Content": "කොරෝනා ආසාදනය වීමෙන් මෙරට සිදුවූ තුන් වන ගැබිණි කාන්තා මරණය කුරුණෑගලින් රෝහලින් වාර්තා වීඇති අතර සීසේරියන් සැත්කමක් සිදුකර කුසතුළ සිටීදරුවා බේරාගැනීමට වෛද්‍යවරුන් සමත්ව තිබේ. මෙලෙස මිය ගොස් ඇත්තේ කොබෙයිගනේ ප්‍රදේශයේ පදිංචි 28 හැවිරිදි කොවිඩ් ආසාදිත ගර්භණී කාන්තාවකි. ඇය දරු ප්‍රසූතිය සඳහා නිකවැරටිය රෝහලට ඇතුළත් කර ඇති අතර පසුව කුරුණෑගල රෝහලට මාරුකර එවා ඇත. ඇයට එම රෝහලේදී සිදුකළ පී.සී.ආර් පරීක්ෂාවේදී කොවිඩ් ආසාදනය වී ඇති බවට හෙළිවී ඇති අතර අපස්මාර රෝගී තත්වයෙන්ද පෙළී ඇති බැවින් දරු ප්‍රසූතිය සඳහා සිසේරියන් සැත්කමක් සිදුකර තිබේ. දරු ප්‍රසූතියෙන් පසුව අපස්මාර රෝගී තත්ත්වය උත්සන්නවීමත් සමග ඇතිවූ සංකූලතා හේතුවෙන් එම කාන්තාව මියගොස් ඇති බව කුරුණෑගල රෝහලේ නියෝජ්‍ය අධ්‍යක්ෂ වෛද්‍ය චන්දන කැන්දගමුව මහතා පවසයි. සීසේරියන් සැත්කම මගින් ප්‍රසූත කළබිළිඳා සෞඛ්‍ය සම්පන්නව නව ජන්ම ළදරු ඒකකයේ ප්‍රතිකාර ලබමින් සිටින බව පැවසේ.", "URL": "https://lankatruth.com/si/?p=116380", "Category": "Advertisement", "Parent URL": null}