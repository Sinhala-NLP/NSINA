{"Source": "Lankatruth", "Timestamp": "July 23, 2019", "Headline": "ජනපතිවරණය පැවැත්වෙන දිනය මෙන්න…", "News Content": "ජනාධිපතිවරණය පැවැත්වීම කිසිසේත් කල්නොයන බවත් එය අනිවාර්යෙන්ම නොවැම්බර් මස 15 වැනිදාත් දෙසැම්බර් මස 07 වැනිදාත් අතර කාලයේ දී පැවැත්වෙන බවත් මැතිවරණ කොමිසමේ සභාපති මහින්ද දේශප්‍රිය මහතා සඳහන් කරයි. රාජගිරියේ පිහිටි මැතිවරණ කොමිසන් සභා ශ්‍රවණාගාරයේ ඊයේ (22) පැවති ප්‍රවෘත්ති සාකච්ඡාවකදී ඒමහතා මේ බව සඳහන්කර ඇත. ජනාධිපතිවරයා සිය ධූරකාලය සම්බන්ධයෙන් ශ්‍රේෂ්ඨාධීකරණයෙන් මතය විමසීමක් සිදු නොකරන බව ජනාධිපතිවරයා සමඟ පැවැති සාකච්ඡාවලදී අනාවරණය වූ බවද එහිදී දේශප්‍රිය මහතා ප්‍රකාශ කර ඇත. ඒ නිසා ලෝක විනාශය හෝ මුරුගසන්වරුසාව ඇති වුණොත් මිසක වෙනත් කිසිදු හේතුවක් මත ජනාධිපතිවරණය කල් නොයන බවත් ඉදිරි ජනාධිපතිවරණය සඳහා රුපියල් කෝටි 400ක පමණ වියදමක් දැරීමට සිදුවන බවත් එහිදී මහින්ද දේශප්‍රිය මහතා වැඩිදුරටත් ප්‍රකාශ කර තිබේ.", "URL": "https://lankatruth.com/si/?p=78024", "Category": "පුවත්", "Parent URL": null}