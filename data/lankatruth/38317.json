{"Source": "Lankatruth", "Timestamp": "July 25, 2017", "Headline": "GMOA – සාගල සාකච්ඡා සාර්ථකයි – වර්ජනය නිමයි", "News Content": "රජයේ වෛද්‍ය නිලධාරින්ගේ සංගමයේ නිලධාරීන් නීතිය, සාමය හා දක්ෂිණ සංවර්ධන අමාත්‍ය සාගල රත්නායක මහතා සමග අද (25) පෙරවරුවේ සිදුකළ සාකච්ඡාවෙන් පසු සංකේත වෛද්‍ය වැඩවර්ජනය අද පස්වරුවේ අවසන් කිරීමට එම සංගමය තීරණය කළ බව මාධ්‍ය වෙත නිවේදනයක් නිකුත් කරමින් සඳහන් කරයි. එහිදී පසුගියදා සිදු වූ සුදු වෑන් සිදුවීම සම්බන්ධයෙන් පූර්ණ වාර්ථාවක් සති දෙකක් ඇතුළත ඉදිරිපත් කිරීමට අමාත්‍යවරයා එකඟ වී තිබේ. එමෙන්ම සුදුවෑන් සිද්ධිය සම්බන්ධයෙන් පාර්ලිමේන්තුවට ප්‍රකාශයක් සිදු කිරීමටත් ඒ සම්බන්ධයෙන් කණගාටුව ප්‍රකාශ කිරීමටත් එකඟ වී ඇත. එසේම දැනට අත්අඩංගුවේ පසුවන සිසුන් සම්බන්ධයෙන් කඩිනමින් නීතිය ක්‍රියාත්මක කර ඔවුන්ට සාධාරණය ඉටු කිරීමටත් සාමකාමී උද්ඝෝෂණ හා විරෝධතාවලට සිදු වන බාධාවන් සහ හිරිහැර ඇතිවීම වැළැක්වීට අවශ්‍ය පියවර ගැනීමටත් අමාත්‍යවරයා එකඟ වී තිබේ. ඒ සම්බන්ධයෙන් රජයේ වෛද්‍ය නිලධාරීන්ගේ සංගමය නිකුත් කළ මාධ්‍ය නිවේදනය පහතින් පල වේ.", "URL": "https://lankatruth.com/si/?p=38317", "Category": "පුවත්", "Parent URL": null}