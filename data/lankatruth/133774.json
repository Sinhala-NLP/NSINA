{"Source": "Lankatruth", "Timestamp": "May 6, 2022", "Headline": "ගාලු මුවදොර අරගලයට එරෙහි පොලීසියේ ඉල්ලීම සලකා බැලීමෙන් කොළඹ අතිරේක මහේස්ත්‍රාත් ඉවත් වෙයි", "News Content": "ගාලු මුවදොර ජනාධිපති කාර්යාලය ඉදිරිපිට පැවැත්වෙන විරෝධතාව සම්බන්ධයෙන් පොලිසිය ඉදිරිපත් කිරීමට ගිය ඉල්ලීමක් සලකා බැලීමෙන් කොළඹ අතිරේක මහේස්ත්‍රාත් හර්ෂණ කැකුණවෙල අද (06) ඉවත් විය. මෙම අරගලය සම්බන්ධයෙන් නඩු දෙකක් මේ වනවිටත් කොළඹ මහේස්ත්‍රාත් අධිකරණය හමුවට පොලිසිය ඉදිරිපත් කර ඇති බවත් මෙම ඉල්ලීම සලකා බැලීමට අධිකරණය සූදානම් නම් එම ඉල්ලිම තමා ඉදිරිපත් කරන බවත් නීතිපති වෙනුවෙන් පෙනී සිටි රජයේ නීතිඥ ශවේන්ද්‍ර වික්‍රම එම අවස්ථාවේ අධිකරණය හමුවේ පවසා තිබේ. අදාළ ඉල්ලීම කුමක්ද යන්න සම්බන්ධයෙන් විවෘත අධිකරණයේදී අනාවරණ කර නැත. අරගලකරුවන් වෙනුවෙන් නීතීඥ කණ්ඩායමක් සමග පෙනී සිටි ශ්‍රී ලංකා නීතිඥ සංගමයේ සභාපති ජනාධිපති නීතිඥ සාලිය පීරිස් රජයේ නීතීඥවරයා ඉදිරිපත් කළ එම කරුණු සම්බන්ධව විරෝධය පළ කර ඇත. දෙපාර්ශවයම ඉදිරිපත් කළ කරුණු සලකා බැලූ අතිරේක මහේස්ත්‍රාත් හර්ෂණ කැකුළුවල තමා මෙම ඉල්ලීම සලකා බැලීමෙන් ඉවත් වන බවත් එම ඉල්ලීම වෙනත් මහේස්ත්‍රාත්වරයෙකු හමුවට යොමුකරන බවත් සඳහන් කර තිබේ.", "URL": "https://lankatruth.com/si/?p=133774", "Category": "පුවත්", "Parent URL": null}