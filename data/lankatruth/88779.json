{"Source": "Lankatruth", "Timestamp": "January 16, 2020", "Headline": "එළවළු මිල තවමත් අහස උසට…", "News Content": "පසුගිය දිනවල පැවති තත්වයටත් වඩා මේ වනවිට එළවළු මිල ඉහළ යමින් පවතින බව වාර්තා වේ. මේ වනවිට පසුගිය කාලයේ දඹුල්ල ආර්ථික මධ්‍යස්ථානයේ රුපියල් 80ක මිලකට අලෙවි වූ තක්කාලි කලෝවක මිල රුපියල් 300ත් 320ත් අතර මිලටකට ඉහළ ගොස් ඇති බව වාර්තා වේ. එමෙන්ම ලීක්ස් කිලෝවක මිල තවමත් රුපියල් රුපියල් 300 – 330 අතර මිලක පවතින අතර බෝංචි කිලෝවක මිල තවමත් රුපියල් 300ක මිලක පවතී. මේ වනවිට වට්ටක්කා මිල පවා අසාමාන්‍ය ලෙස ඉහළ යමින් තිබේ. එළවළු මිල මෙලෙස ඉහළ යාමද හේතුවෙන් මේ දිනවල ගොවි ජනතාව හා වෙළෙන්දු ආර්ථික මධ්‍යස්ථානය වෙත නොපැමිණෙන නිසා තම වෙළදසැල්වල කුළී හා සේවකයන්ගේ පඩි නඩි ගෙවා ගැනීමට නොහැකිව තමන් දැඩි අපහසුතාවට පත්ව ඇතැයි දඹුල්ල ආර්ථික මධ්‍යස්ථානයේ ව්‍යාපාරිකයෝ පවසති. මේ දිනවල දඹුල්ල ආර්ථික මධ්‍යස්ථානයේ සියලු වෙළදාම් පාඩුවට සිදුවන බවත් වෙළදුන්ගේ පැමිණිම අඩු විම නිසා විශාල වශයෙන් අළෙවි කරගැනීමට නොහැකිව එළවළු ඉවත දැමීමට සිදුව ඇති බවත් දඹුල්ල ආර්ථික මධ්‍යස්ථානයේ ව්‍යාපාරිකයෝ පෙන්වා දෙති.", "URL": "https://lankatruth.com/si/?p=88779", "Category": "පුවත්", "Parent URL": null}