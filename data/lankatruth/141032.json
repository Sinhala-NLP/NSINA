{"Source": "Lankatruth", "Timestamp": "October 25, 2022", "Headline": "කොරියාවේදී “එතෙර අපි” සංවත්සර සමුලුව පවත්වති", "News Content": "කොරියාවෙ එතෙර අපි සංවත්සර සමුලුව පසුගිය 23 වෙනිදා කොරියාවේ තේගු නුවරදී පවත්වා තිබේ. චිල්‍යෝන් ජයින් මහාවිහාරාධිපති ඉන්ද්‍රරතන හිමි, මහෙල් විහාරාධිපති හිමි, අන්සාන් ව්‍යාපාරික සුදේශ් ප්‍රොඩක්ට් අධිපති සුදේශ් ලක්මාල්, තේගු යොන්ජොන් ප්‍රදේශයේ ප්‍රධාන පොලිස් නිළධාරි චොන්ප්‍යොන්ගි, ජින්ජු ප්‍රදේශයේ පක්සොන්ජින් දේවගැතිතුමා, විපෙ දකුණු කොරියානු කමිටු සාමාජික දර්ශන විජේසිංහ යන අය එම සමුළුවට ආරාධිතයින් ලෙස සහභාගී වී ඇති අතර එහි ප්‍රධාන දේශනය එතෙර අපි සංවිධානයේ සභාපති හිටපු පාර්ලිමේන්තු මන්ත්‍රී සුනිල් හදුන්නෙත්ති විසින් zoom තාක්ෂණය ඔස්සේ පවත්වා ඇත. ඉදිරි වසර 02 සදහා නිලධාරී මණ්ඩලය පත්කරගත් අතර ප්‍රධාන වශයෙන් මෙවරත් සභාපති ලෙස කොරියානු මානව සම්පත් කළමනාකරණය ආයතනයෙ කම්කරු සුබසාධන භාරව කටයුතු කරන ජනක නාගහවත්ත තේරීපත් වූ අතර ප්‍රධාන ලේකම් ලෙස ආචාරිනී නිම්මි රනවීරද භාණ්ඩාගාරික ලෙස තේගු සමාජ ක්‍රියාකාරී සුසිල් ගනේන්ද්‍රද තේරීපත්විය. කොරියාව පුරා විසිර සිටින ප්‍රාදේශීය සමාජ ක්‍රියාකාරීන් ගනනාවක් සමුළුවට සහභාගි වූ අතර කම්කරු සුබසාධන, නීති උපදේශන, ආගමික හා සංස්කෘතික, කලා, සාහිත්‍යය සහ ක්‍රීඩා යන ක්ෂේත්‍ර ඔස්සේ කොරියානු ශ්‍රී ලංකික ප්‍රජාව එක්කරගත් සාමූහිකව යහපත් සමාජයක් ගොඩ නැගීම වෙනුවෙන් ඉදිරි වැඩපිළිවෙළක් ඉදිරිපත් කර තිබේ.", "URL": "https://lankatruth.com/si/?p=141032", "Category": "පුවත්", "Parent URL": null}