{"Source": "Lankatruth", "Timestamp": "September 11, 2018", "Headline": "සංවර්ධන නිලධාරීන් හෙට සංඛේත වැඩ වර්ජනයක", "News Content": "සිය වෘත්තීය ක්ෂේත්‍රයේ පවතින ගැටලු කිහිපයක් මුල් කරගනිමින් එක්දින සංඛේත වැඩ වර්ජනයක නිරත වීමට සංවර්ධන නිලධාරී සේවා සංගමය තීරණය කර තිබේ. හෙට (12) දිනය තුළ මෙම වැඩවර්ජනය ක්‍රිත්මක කරන බව සංවර්ධන නිලධාරී සේවා සංගමයේ ලේකම් චන්දන සුරියආරච්චි මහතා සඳහන් කරයි. වසර ගණනාවක් තිස්සේ නොවිසදී පැවති, MN-05 වැටුප් තලයේ පිහිටුවීම, නිවැරදී උසස්වීම් පටිපාටියක් සැකසීම, සුදුසු නොවු රාජකාරී පැවරීම නතර කිරීම ඇතුළු තවත් ඉල්ලීම් කිහිපයක් මුල් කරගනිමින් මෙම වර්ජනය දියත් වන බවත් මේ සඳහා පළාත් සහ රේඛීය අමාත්‍යංශවලට අනුයක්තව දිවයින පුරා සේවය කරන සියලු සංවර්ධන නිලධාරීන් සහභාගී වන බවත් චන්දන සූරියආරච්චි මහතා වැඩිදුරටත් සඳහන් කළේය.", "URL": "https://lankatruth.com/si/?p=59159", "Category": "පුවත්", "Parent URL": null}