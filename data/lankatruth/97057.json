{"Source": "Lankatruth", "Timestamp": "October 6, 2020", "Headline": "ඇඟලුම් ආයතන කොරෝනා පොකුර 323ක් දක්වා ඉහළට – අද 220ක් හමුවෙයි", "News Content": "කොරෝනා හෙවත් කොවිඩ් – 19 ආසාදිත කාන්තාව සේවය කළ ඇඟලුම් ආයතනයේ තවත් සේවිකාවන් 220 දෙනෙකුට කොවිඩ් ආසාදිත බව තහවුරු වී තිබේ. ඊයේ (05) රාත්‍රී වනවිට එම පොකුර 101ක් ලෙස වාර්තා විය. ඒ අනුව එම කොවිඩ් පොකුරේ මේ වනවිට හඳුනාගෙන ඇති සමස්ත ආසාදිතයින් ගණන 321කි. මුලින්ම එම ආයතනයේ සේවිකාවකට කොරෝනා වැලඳී ඇතැයි තහවුරු වූ අතර පසුව ඇයගේ දියණියටද වෛරසය ආසාදනය වී ඇතැයි තහවුරු කරන ලදී. පසුව එම ආයතනයේ 69 දෙනෙකු වාර්තා වූ අතර ඉන් පසු කුරුණෑගලින් දෙදෙනෙක්, මොණරාගලින් එක් අයෙක් යාපනයෙන් එක් අයෙක් ලෙස ආසාදිතයන් වාර්තා වූහ. ඉන් පසු පිළිවෙනන් 5ක් 10ක් සහ 13ක් ලෙස ආසාදිතයන් වාර්තා වෙන ලදී. අද (06) දිනය වනවිට තවත් 220කට වෛරසය ආසාදනය වී ඇතැයි වාර්තා වන ලදී ඒ අනුව රෝහල්වල ප්‍රතිකාර ලබන සමස්ථ ආසාදිතයින් ගණන 461කි. මෙරට සමස්ත කොරෝනා ආසාදතයින් ගණන 3733කි.", "URL": "https://lankatruth.com/si/?p=97057", "Category": "පුවත්", "Parent URL": null}