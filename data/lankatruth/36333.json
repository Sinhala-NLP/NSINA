{"Source": "Lankatruth", "Timestamp": "June 21, 2017", "Headline": "කැරළි මර්ධන පොලීසිය සිසුන්ට පහරදෙති", "News Content": "සෞඛ්‍ය අමාත්‍යාංශ ගොඩනැගිල්ල අත්පත්කරගෙන සිටින විශ්වවිද්‍යාල සිසුන්ට කැරලි මර්ධන පොලීසිය යොදවා පරදී තිබේ. දින 500කට අධික කාලයක් සත්‍යග්‍රහයක නිරතවෙමින් සහ දින 150කට වැඩි කාලයක් පන්ති වර්ජනයක නිරවෙමින් සිටින දිවයින පුරා වෛද්‍ය පීඨවල ඉගෙනුම ලබන වෛද්‍ය සිසුන්ගේ ඉල්ම් සම්බන්ධයෙන් ආණ්ඩුව මෙතෙක් සාධාරණ විසඳුමක් ලබා නොදුන් බැවින් ඔවුන් අද (21) දින පාගමණකින් සෞඛ්‍ය අමාත්‍යාංශයට පැමිණියහ. මුදලට වෛද්‍ය උපාධිය විකුණන මාලඹේ සයිටම් ආයතනය වහාම අහෝසි කරන ලෙස ඔවුන් ඉල්ලා සිටින අතර මේ සම්බන්ධයෙන් සෞඛ්‍ය අමාත්‍යවරයා සමග සාකච්ඡාවක් අවශ්‍ය බව කියා සිටිති. ඒ සඳහා පාගමණින් පැමිණි එම සිසූහු සෞඛ්‍ය අමාත්‍යාංශ ගොඩනැගිල්ල අත්පත්කරගෙන සිටිති. පොලිස් ප්‍රහාරය හේතුවෙන් තුවාල ලැබූ සිසුන් විශාල පිරිසක් රෝහල් ගතකර ඇතැයිද වාර්තා වේ.", "URL": "https://lankatruth.com/si/?p=36333", "Category": "පුවත්", "Parent URL": null}