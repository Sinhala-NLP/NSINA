{"Source": "Lankatruth", "Timestamp": "June 27, 2019", "Headline": "යුරෝපයේ උෂ්ණත්වය වාර්තාගත ලෙස ඉහළට", "News Content": "යුරෝපා කලාපයේ උෂ්ණත්වය වාර්තාගත ලෙස ඉහළ ගොස් තිබේ. මේ වනවිට සෙල්සියස් අංශක 40ක පමණ ඉහළ උෂ්ණත්වයක් යුරෝපා කලාපයේ රටවලින් වාර්තා වන බවත් චෙක් ජනරජය සහ පෝලන්තයට මෙම තත්වය දරුණු ලෙස බලපා ඇති බවත් විදෙස් මාධ්‍ය වාර්තා කරයි. පරිසරවේදීන් පෙන්වා දෙන්නේ මෙම තත්වයට හේතුව උතුරු අප්‍රිකාව දෙසින් හමාඑන උණුසුම් වායු දහරා බවයි. ඉදිරි දින කිහිපයේද ඉහළ උෂ්ණත්ව අගයක් අපේක්ෂා කරන බව ද එම රටවල කාලගුණ බලධාරීන් සඳහන් කරයි. අධික උණුසුම් තත්වයෙන් ඇතිවන පීඩාව අවම කිරීමට ප්‍රසිද්ධ ස්ථාන හා නාගරික කලාප තුළ ජල පොකුණු සහ තටාක ඉදි කරීමටත් වතුර මල් සහ ජලය ආශ්‍රිත ක්‍රීඩා වැඩි දියුණු කිරීමටත් එම රටවල බලධාරීන් කටයුතු කර ඇත.", "URL": "https://lankatruth.com/si/?p=76454", "Category": "විදෙස් පුවත්", "Parent URL": null}