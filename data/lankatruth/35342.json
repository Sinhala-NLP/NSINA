{"Source": "Lankatruth", "Timestamp": "June 2, 2017", "Headline": "ඇප ලැබුනත් අනුර සේනානායකට ගෙදර යන්න බැරි වෙයි", "News Content": "ප්‍රසිද්ධ රගර් ක්‍රීඩක වසීම් තාජුඩීන් ඝාතන සිදුවීමට අදාළව සැකපිට අත්අඩංගුවට ගෙන රක්ෂිත බන්ධනාගාර ගත කර සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මහතා ඇප මත නිදහස් කිරීමට මහාධිකරණය විසින් තීරණය කළද එය මහේස්ත්‍රාත් අධිකරණය වෙත දැනුම්දෙන තුරු තවදුරටත් අනුර සේනානායක මහතාව රක්ෂිත බන්ධනාගාර ගතව තැබීමට සිදුව තිබේ. පසුගිය වසරේ මැයි 23 වන දින අත්අඩංගුවට ගෙන රක්ෂිත බන්ධනාගාර ගත කරන ලද අනුර සේනානායක මහතා එදින සිට මේ දක්වා රක්ෂිත බන්ධනාගාර ගතව සිටි අතර අද ලැබුණු ඇප නියෝගය මහේස්ත්‍රාත් අධිකරණය වෙත දැනුම්දීමෙන් පසු ඔහුට බන්ධනාගාරයෙන් පිටව යා හැකි වනු ඇත.", "URL": "https://lankatruth.com/si/?p=35342", "Category": "පුවත්", "Parent URL": null}