{"Source": "Lankatruth", "Timestamp": "February 28, 2012", "Headline": "වැඩි වැටුප් පොස්ටරය හමුදාවෙන් පැහැරගනී", "News Content": "තෙල් මිල, බස් ගාස්තු, විදුලි බිල ඉහළ දැමීමෙන් වැඩකරන ජනතාවට දැරීමට සිදුවී තිබෙන අමතර වියදම් පියවාගැනීම සදහා රුපියල් 3000ක විශේෂ වැටුප් වැඩිවීමක් ලබා දෙන ලෙස ආණ්ඩුවට බල කරන පෝස්ටරයක් අලවමින් සිටි ජාතික වෘත්තීයසමිති මධ්‍යස්ථානයේ ක්‍රියාකාරීන් පිරිසකට හමුදාවෙන් බාධාකර පෝස්ටර් තොගයක්ද පැහැරගෙන ගොස් ඇත. අද උදෑසන 4.30ට පමණ CP/ LA 7433 දරන ඩිමෝ බට්ටා ලොරි රථයකින් පැමිණි හමුදාවේ පිරිසක් මෙම පැහැරගැනීම කර ඇත. ලොරිරථයේ පිටුපස CP/ LA යන ඉංග්‍රීසි අකුරු පමණක් සදහන් වූ අතර ඉතිරි අංක ගලවා ඉවත්කර තිබිනි. එහි තුල සිටි පිරිසෙන් දෙදෙනෙකු පමණක් නිල ඇදුමෙන් සිට ඇති අතර ඉතිරි පුද්ගලයන් සිවිල් අදුමින් සිටි බව ජාතික වෘත්තීය සමිති මධ්‍යස්තානයේ ක්‍රියාකාරීන් පවසයි. අලවා තිබූ පෝස්ටර් සියල්ල මෙම හමුදා කන්ඩායම විසින් ගලවා ඉවත්කර ඇත.", "URL": "https://lankatruth.com/si/?p=1572", "Category": "පුවත්", "Parent URL": null}