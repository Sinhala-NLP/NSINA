{"Source": "Lankatruth", "Timestamp": "September 15, 2019", "Headline": "කළහකාරී සිද්ධියෙන් පසු කලාවැව ජාතික උද්‍යානය තාවකාලිකව වසා දමයි", "News Content": "ගල්කිරියාගම, කලාගම, බලලුවැව වැව් පිටියේදී ඊයේ (14) දින පස්වරුවේ ඇතිවූ නොසන්සුකාරී තත්වයත් සමග කලාවැව ජාතික උද්‍යානය තාවකාලිකව වසා දැමීමට පියවර ගත් බව ගල්කිරියාගම වනජීවී අඩවි ආරක්ෂක ඩි.රාමසිංහ මහතා කියා සිටියේය. ප්‍රදේශයේ එක්සත් ජාතික පක්ෂ මන්ත්‍රීවරයෙකු වන චන්දිම ගමගේ මහතාගේ ප්‍රබල ආධාරකරුවන් තිදෙනකු බිමත්ව වැව් පිටියට කඩා වැදී කලාවැවේ ජලය පානය කිරීමට පැමිණ සිටි 100 කගේන් පමණ යුත් වන අලි රංචුවක් අලි වෙඩි දමා පලවා හැරීමත් පසුව වනජිවි නිලධාරීන් හා ගම්වාසීන් අතර ඇතිවූ උණුසුම් තත්වයක් සමග මෙම තීරණය ගත බව ද ඒ මහතා කියා සිටියේය. එම අවස්ථවේ වන අලි නැරඹීම සදහා අවසර ලබාගත් දේශීය සංචාරකයින් වාහන හතකින් පැමිණ සිට ඇත. ඔවුන්ටද බීමත් මැර කණ්ඩායම පරුෂ වචනයෙන් බැනවැදි පලවා හැරීමට කටයුතු කර තිබේ. එම සංචාරකයින් සමග සිටි කුඩා දරුවන් ඇතිවූ නොසන්සුන්තවයත් සමග දැඩි භීතියට පත්ව සිටි බව වනජීවී නිලධාරීන් පැවසුහ. මේ පිළිබදව වනජීවී නිලධාරීන් ගල්කිරියාගම පොලිසියට පැමිණිලි කිරීමෙන් පසු සැකකාර කණඩායමේ තිදෙනකු පොලිසිය විසින් අත්අඩංගුවට ගැනීමත් සමග කලා ගම ගම්මානයේ පිරිසක් පැමිණ ඔවුන් තිදෙනා නිදහස් කරන ලෙස විරෝධය පලකරමින් ගල්කිරියාගම වනජීවී කාර්යාලය ඉදිරිපිට කලහකාරීව හැසිරී තිබේ. පසුව පොලිසිය විසින් අත්අඩංගුවට ගත් සැකකරුවන් තිදෙනා අවවාද කර මුදාහැර ඇත. ගම්වාසීන් කියා සිටියේ කලාවැව ජාතික උද්‍යානයේ වන අලි නැරඹීම නිසා තම ගම්මානවලට නිරන්තර වන අලි තර්ජන එල්ලවී ඇති බවය. මෙම අවස්ථවේ කලාවැවේ වන අලින් නැරඹීම සදහා වනජිවී දෙපාර්තමේන්තුවේ පුර්ව අවසරය ලබාගත් දේශීය හා විදේශීය සංචාරකයින් රැගත් වාහන 12ක් මෙම දේශපාලන මැර කණ්ඩායම විසින් මාර්ග බාධක යොදා අවහිර කර පලවා හැර ඇති බව වනජීවී අංශ කියා සිටියි.", "URL": "https://lankatruth.com/si/?p=80849", "Category": "පුවත්", "Parent URL": null}