{"Source": "Lankatruth", "Timestamp": "April 8, 2020", "Headline": "ශ්‍රී ලංකාවේ කොරෝනා ආසාදිතයින් ගණන 188 දක්වා ඉහළට", "News Content": "(දෙවන සංස්කරණය) මෙරටින් හඳුනාගැනුණු කොරෝනා හෙවත් කොවිඩ්-19 වෛරසය ආසාදනය වූවන්ගේ ගණන මේ වනවිට 188 දක්වා ඉහළ ගොස් තිබේ. ඒ තවත් ආසාදිතයෙකු හඳුනාගැනීමත් සමඟය. ඒ අනුව අද (08) මේ වනවිට අකොරෝනා ආසාදිතයින් තිදෙනෙකු හමු වී ඇති බවය. මේ වනවිට වෛරස් අසාදිත පුද්ගලයින් 140 දෙනෙකු වැලිකන්ද සහ මුල්ලේරියාව යන IDH රෝහල්වල තවදුරටත් ප්‍රතිකාර ලබමින් සිටිති. කෙසේවෙතත් මේ වනවිට වෛරස ආසාදිතයින් 42 දෙනෙකු පූර්ණ සුවය ලබා රෝහල් වලින් පිටව ගොස් ඇති අතර කොරෝනා වෛරසය ආසාදනයවීමෙන් පුද්ගලයින් 06 දෙනෙකු මියගොස් තිබේ.", "URL": "https://lankatruth.com/si/?p=92275", "Category": "පුවත්", "Parent URL": null}