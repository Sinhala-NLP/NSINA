{"Source": "Lankatruth", "Timestamp": "March 18, 2021", "Headline": "ලංකාවේ කොරෝනා පාලනයකරන්නේ කෘත්‍රිමව – වෛද්‍ය ජයන්ත බන්ඩාර", "News Content": "මෙරට කොවිඩ් – 19 වසංගතය පාලනය කරන්නේ කෘත්‍රිමව බව සමස්ත ලංකා වෛද්‍ය නිලධාරීන්ගේ සංගමය පවසයි. එහි ප්‍රධාන ලේකම් වෛද්‍ය ජයන්ත බණ්ඩාර සඳහන් කරන්නේ විද්‍යාත්මකව සසඳා බැලීමේදී එකවර කොවිඩ් අවදානම රෝගීන් පැතිරීම මේ තරම් ඉක්මනට පහළ නොයන බවයි. මේ වනවිට පෙර සිදුවූ PCR පරීක්‍ෂණවලින් 1/4ක් පමණ අඩු ප්‍රමාණයක් සිදු කරන බවට තොරතුරු ලැබී ඇතැයි පවසන වෛද්‍ය ජයන්ත බණ්ඩාර කියා සිටියේ නිවැරදි ඇත්ත සැඟවීමෙන් නිවැරැදි තීරණ ගැනීමට නොහැකිවීම හා රට බරපතළ අවදානමකට පත්වීම නොවැළැක්විය හැකි බවයි. තවද කොවිඩ් එන්නත සැලසුමද රට තුළ අඩාල වී ඇති බවද ඔහු පෙන්වා දෙයි. කෙසේ වෙතත් ඇස්ට්‍රා සෙනෙකා කොවිඩ් එන්නත මඟින් අතුරු ආබාධ ඇතිවේ යැයි යන මත අසත්‍යයක් බවද ඔහු කියා සිටී. අනුරාධා හේරත් – මව්බිම", "URL": "https://lankatruth.com/si/?p=113160", "Category": "කොවිඩ් -19 (කොරෝනා ) පුවත්", "Parent URL": null}