{"Source": "Lankatruth", "Timestamp": "February 5, 2021", "Headline": "අඩුවට බඩු ගන්න වෙළඳ ඇමති Q-Shop එන්නලු", "News Content": "විවෘත වෙළඳපොළෙහි ඇති මිල ගණන්වලට වඩා අඩු මුදලකට මිල කරමින් අත්‍යවශ්‍ය භාණ්ඩ වර්ග 27 ඉදිරි මාස තුන ඇතුළත සතොස, සමූපකාර හා Q-Shop හරහා ලබා ගැනීමට හැකිවන පරිදි වැඩපිළිවෙලවක් සකස් කළ බව වෙළෙඳ අමාත්‍ය බන්දුල ගුණවර්ධන සඳහන් කරයි. සතොස, සමූපකාර හා Q-Shop හරහා මෙම භාණ්ඩ ලබා ගැනීමේදී යම් ගැටළුවක් ඇති වෙතොත් ඒ පිළිබඳව විමසීම් කිරීම සඳහා 1998 ඍජු දුරකථන අංකයත්, යම් ස්ථානයක සිදුවන මිළගණන් වංචා සම්බන්ධයෙන් පැමිණිලි කිරීම සඳහා 1977 ඍජු දුරකථන අංකයත් එළඹෙන සඳුදා දින සිට ක්‍රියාත්මක වන බවද අමාත්‍යවරයා වැඩිදුරටත් ප්‍රකාශකරයි. මීට පෙරද අවස්ථා ගණනාවකදීම සහල්, පරිප්පු, සැමන්, සීනි ඇතුළු අත්‍යාවශ්‍ය භාණ්ඩ රැසකම මිලගණන් සඳහන් කරමින් ජනාධිපතිවරයා විසින් ගැසට් නිවේදන රැසක්ම නිකුත් කළද විවෘත වෙළඳපොළේ ‍එම භාණ්ඩවල මිල ගණන් ඊටවඩා අධික ලෙස වැඩි වී තිබීම විශේෂත්වයකි.", "URL": "https://lankatruth.com/si/?p=109938", "Category": "ආර්ථික පුවත්", "Parent URL": null}