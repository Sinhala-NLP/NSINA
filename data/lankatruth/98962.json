{"Source": "Lankatruth", "Timestamp": "October 30, 2020", "Headline": "බොරු දේශප්‍රේමීන්ට කටඋත්තර නැතිවෙයි", "News Content": "ඇමරිකා එක්සත් ජනපද රාජ්‍ය ලේකම් මයික් පොම්පියෝ, 20වන ආණ්ඩුක්‍රම ව්‍යවස්ථා සංශෝධනය සම්මත කරගත් සැනින් තමන්ගේ ශ්‍රී ලංකා සංචාරය පිළිබඳ තහවුරු කළ අතර ඔහු මෙරටට පැමිණෙන්නේ ශ්‍රී ලංකා ආණ්ඩුවේ කිසිදු ආරධනායක් නොමැතිව යැයි විමල් වීරවංස ඇමතිවරයා සඳහන් කරයි. එහෙත් මහින්ද අමරවීර ඇමතිවරයා සඳහන් කරන්නේ ඇමරිකා එක්සත් ජනපද රාජ්‍ය ලේකම් මයික් පොම්පියෝ පැමිණෙන්නේ ශ්‍රී ලංකා විදේශ අමාත්‍යවරයාගේ නිල ආරාධනාවක් අනුව බවයි. පසුගිය කාලයේ දැඩි ඇමරිකානු විරෝධියෙකු ලෙස කටයුතු කළ විමල් වීරවංස ඇමතිවරයා රාජ්‍ය ලේකම් මයික් පොම්පියෝ මෙරටට පැමිණ ආපසු යනතුරුත් කිසිදු වචනයක් ප්‍රකාශ නොකළ තත්වයක් තුළ ඔහුගේ පැමිණීම පිළිබඳව සිදුකරණු ලබන මෙම ප්‍රකාශයෙන් පෙනී යන්නේ මයික් පොම්පියෝ මෙරටට පැමිණ ඇත්තේ බලහත්කාරයෙන් බවයි. කෙසේ වෙතත් විමල් වීරවංස ඇමතිවරයාගේ මෙම ප්‍රකාශය සම්බන්ධයෙන් දේශපාලන විචාරකයින් සඳහන් කරන්නේ මයික් පොම්පියෝගේ පැමිණීම සම්බන්ධයෙන් හෝ ඔහු මෙරට රැඳී සිටින කාලය තුළ කිසිදු ප්‍රතිචාරයක් නොදක්වා මාධ්‍යයෙන් පවා වසං වී සිටි විමල් වීරවංස ඇමතිවයාට ඒ සම්බන්ධයෙන් විවිධ පාර්ශවවලින් එල්ල වූ විරෝධයත් සමාජ මාධ්‍ය තුළ ඔහු සමච්චලයට ලක්වීමත් හේතුවෙන් මෙවැනි ප්‍රකාශයක් සිදු කළ බවය.", "URL": "https://lankatruth.com/si/?p=98962", "Category": "පුවත්", "Parent URL": null}