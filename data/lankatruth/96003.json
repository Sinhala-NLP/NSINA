{"Source": "Lankatruth", "Timestamp": "August 28, 2020", "Headline": "නිදහස් පක්ෂයේ සංවත්සර සමුළුව අවලංගුයි", "News Content": "කොවිඩ් වසංගත තත්ත්වය හේතුවෙන් ශ්‍රී ලංකා නිදහස් පක්ෂයේ සංවත්සර සමුළුව නොපැවැත්වීමට තිරණය කර තිබේ. මහජන ඒකරාශි කිරීමකින් තොරව එම උත්සවය වෙනුවට ආගමික කටයුතු බෙල්ලන්විල විහාරයේදී ලබන මස 02 වනදා පැවැත්වීමට තීරණය කළ බවපක්ෂ මහ ලේකම් රාජ්‍ය අමාත්‍ය දයාසිරි ජයසේකර මහතා පැවසීය. මහ ලේකම්වරයා මේ බව පැවසූවේඊයේ (27) පක්ෂ කාර්යාලයේ පැවති සාකච්ඡාවකින් අනතුරුව මාධ්‍යවේදීන් යොමුකළ ප්‍රශ්නවලට පිළිතුරු ලබාදෙමිනි.", "URL": "https://lankatruth.com/si/?p=96003", "Category": "පුවත්", "Parent URL": null}