{"Source": "Lankatruth", "Timestamp": "February 1, 2019", "Headline": "ශ්‍රී ලාංකීය ජාතිය ගොඩනැගීමට ජනතා අදහස් ලබාගැනීම අරඹයි", "News Content": "ශ්‍රී ලාංකීය ජාතිය ගොඩනැගීමට අදාල ජාතික ප්‍රතිපත්තියක් සම්පාදනය කිරීමේ අරමුණින් ජනතා අදහස් ලබාගැනීමට ජාතික විද්වත් සංවිධානය සැළසුම් කර ඇත. ශ්‍රී ලංකාව ගොඩනැගීමට සහ ජාතීන් අතර සමගිය සහ සහජීවනය නැංවීමට ජාතික ප්‍රතිපත්තියක අවශ්‍යතාව පවතින අතර ඊට අදාල ප්‍රතිපත්ති සම්පාදනය කිරීමට ජනතා අදහස් ලබාගැනීම මේ දිනවල සිදුකරයි. එහිදී යාපනය සහ වව්නියාව දිස්ත්‍රික් කේන්ද්‍රකර ගනිමින් මූලික සාකච්ඡාපැවැත්වීමට තීරණය කර ඇත. පෙබරවාරි මස 2 වැනි දින යාපනය දිස්ත්‍රික්කයේ (nallur, Euroville Conference Hall) හිදී සවස 4.00ට සහ පෙබරවාරි මස 3 වැනිදා වව්නියා දිස්ත්‍රික්කයේ (Hotel nelly, vavuniya) හිදීසවස 4.00ට මෙම අදහස් ලබා ගැනීම් සිදුවේ. මෙම අවස්ථාවට මහාචාර්ය S.J. යෝගරාජ්, මහාචාර්ය චන්දන අබේරත්න, ජ්‍යෙෂ්ඨ කථිකාචාර්ය විජිත් රෝහණ ප්‍රනාන්දු, ජ්‍යෙෂ්ඨ කථිකාචාර්ය සමිනාදන් විමල්, හිටපු අමාත්‍යාංශ ලේකම් අශෝක පීරිස්, නීතීඥ හර්ෂණ නානායක්කාර, නීතීඥ උපුල් කුමාරප්පෙරුම යන මහත්වරු සහභාගීවීමට නියමිතය. ශ්‍රී ලාංකීය ජාතිය ගොඩනැගීමට තම අදහස් ඉදිරිපත් කරන ලෙස ජාතික විද්වත් සංවිධානය ජනතාවට ආරාධනා කර සිටියි.", "URL": "https://lankatruth.com/si/?p=67321", "Category": "පුවත්", "Parent URL": null}