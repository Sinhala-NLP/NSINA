{"Source": "Lankatruth", "Timestamp": "April 23, 2019", "Headline": "හිටපු නාවික හමුදාපති අද්මිරාල් වසන්ත කරන්නාගොඩට විදෙස් ගමන් තහනමක්", "News Content": "පාසල් සිසුන් ඇතුළු තරුණයන් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාල නඩුව කොළඹ කොටුව මහේස්ත්‍රාත් රංග දිසානායක මහතා ඉදිරියේ අද(23) කැඳවා තිබූ අතර සැකකාර හිටපු නාවික හමුදාපති අද්මිරාල් වසන්ත කරන්නාගොඩ මහතාගේ විදෙස් ගමන් තහනම් කිරීමට මහේස්ත්‍රාත්වරයා නියෝග කළේය. එසේම සිද්ධියට අදාල නඩුව කැඳවූ අවස්ථාවේ රක්ෂිත බන්ධනාගාර ගතකර සිටින සැකකරුවන් වන හිටපු නාවික හමුදා ලූතිනන් කමාන්ඩර් නිලන්ත සම්පත් මුණසිංහ සහ හිටපු ලූතිනන් කමාන්ඩර් චන්දන ප‍්‍රසාද් හෙට්ටිආරච්චි නොහොත් ‘‘නේවි සම්පත්’’ ඇතුළු සැකකාර නාවික හමුදා නිලධාරීන් හත්දෙනා බන්ධනාගාරය අද (23) අධිකරණය වෙත ඉදිරිපත් කර තිබූ අතර, ඔවුන් ලබන 7 වැනිදා දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කළේය.", "URL": "https://lankatruth.com/si/?p=72690", "Category": "පුවත්", "Parent URL": null}