{"Source": "Lankatruth", "Timestamp": "July 23, 2021", "Headline": "බදියුදීන්ගේ නිවසේ මෙහෙකාරියක දූණය කළැයි මස්සිනා අත්අඩංගුවට", "News Content": "හිටපු අමාත්‍ය පාර්ලිමේන්තු මන්ත්‍රී රිෂාඩ් බදියුදීන්ගේ නිල නිවසේ මෙහෙකාර සේවයේ යෙදී සිටි 22 හැවිරිදි තරුණියක් දූෂණය කිරීමේ සිද්ධියක් සම්බන්ධයෙන් රිෂාඩ් බදුර්දීන්ගේ බිරිඳගේ සහෝදරයකු වන මැදවච්චිය ප්‍රදේශයේ පදිංචි (44) පුද්ගලයකු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසයි. අමාත්‍යවරයාගේ නිවසේ මෙහෙකාර සේවයේ යෙදී සිටියදී පිලිස්සුම් තුවාල ලබා මියගිය දැරියගේ මරණය සම්බන්ධයෙන් මීට පෙර මෙහෙකාර සේවයේ යෙදී සිටි බව කියන 22 හැවිරිදි සහ 32 හැවිරිදි කාන්තාවන් දෙදෙනකුගෙන් සිදු කළ ප්‍රශ්න කිරීමේදී මේ බව හෙළි කරගත් පොලිස් මාධ්‍ය ප්‍රකාශකවරයා සඳහන් කරයි. 22 හැවිරිදි තරුණිය රිෂාඩ් බදියුදීන් අමාත්‍ය වරයෙකු ලෙස සිටි සමයේ අමාත්‍ය නිල නිවසේ සේවය කරමින් සිටියදී සැකකරු විසින් දෙවරක්ම ඇය දූෂණයට ලක්කර ඇති බවට තොරතුරු හෙළි කරගෙන ඇති බවද පොලිස් මාධ්‍ය ප්‍රකාශකවරයා සඳහන් කරයි. මෙම 22 දෙහැවිරිදි තරුණිය ඩයගම ප්‍රදේශයේ පදිංචිකාරියක් බවත්. 2015 වසරේ සිට 2019 වසර දක්වා ඇය මෙම නිවසේ මෙහෙකාර සේවයේ යෙදී සිට ඇති බවත් වාර්තා වේ. මෙම කානතාවන් දෙදෙනාද මෙම නිවසට සපයා ඇත්තේ බාලවයස්කාර දැරිය සැපයූ තැරැව්කරුම බවද පොලිස් මාධ්‍ය ප්‍රකාශකවරයා සඳහන් කරයි.", "URL": "https://lankatruth.com/si/?p=120093", "Category": "පුවත්", "Parent URL": null}