{"Source": "Lankatruth", "Timestamp": "March 9, 2021", "Headline": "ගම සමඟ පිළිසඳරේ ප්‍රතිඵල ලැබේ – නකල්ස් රක්ෂිතයේ වගාවට ඉඩ", "News Content": "නක්ල්ස් රක්‍ෂිතය ආශ්‍රිතව ඇති මීමුරේ ගම්මානයේ වැසියන්ට වන සංරක්‍ෂණ දෙපාර්තමේන්තුවේ අධීක්‍ෂණය යටතේ නකල්ස් රක්‍ෂිතයේ තෝරාගත් ස්ථානවල තුළ එනසාල් වගා කිරිමට ඉඩ ලබාදීමට තීරණය කළ බව කුඩා වැවිලි භෝග ආශ්‍රිත කර්මාන්ත හා අපනයන ප්‍රවර්ධන රාජ්‍ය අමාත්‍ය ජානක වක්කුඹුර මහතා පවසයි. එනසාල් වගාව වැඩිපුරම සිදුවන්නේ ඉහළ කඳුකරයේය. මේවනවිට රක්‍ෂිත ප්‍රදේශ තුළ එනසාල් වගාවන් තහනම් කර තිබෙන්නේ එනසාල් වගාවට මුවා වීසිදු කරනු ලබන පාරිසරික විනාශය ඉහළ යෑම නිසා බව පැවසේ. මීමුරේ වැසියන්ටද එකී අවසරය නැති කමින් රක්‍ෂිතවල එනසාල් වගාවන් වල නිරතවීමට නොහැකිව සිටින බව පසුගියදා ගම සමග පිළිසඳරක් වැඩසටහනේ දී ජනාධිපති ගෝඨාභය රාජපක්‍ෂ මහතාට දැනුම් දි සහන ඉල්ලා සිටියේය. ජානක වක්කුඹුර රාජ්‍ය අමාත්‍යවරයා පවසන්නේ තමන් මීමුරේ ගමට ගියේ මේ සම්බන්ධව සොයා බලා වාර්තාවක් ලබාදෙන ලෙස ජනාධිපතිවරයා කළ දැනුම් දීමක් අනුව බවයි.මීමුරේ අවට ඒ ගම්වැසියන් මීට පෙර එනසාල් වගා කළ සහ අස්වනු නෙලු දැනට නක්ල්ස් රක්‍ෂිතයට අයත් වන සංරක්‍ෂණ දෙපාර්තමේන්තුව යටතේ පාලනය වන රක්‍ෂිතවලට ඇතුළු වී එනසාල් අස්වනු නෙලීමටත්, වනාන්තරයට හානි නොවන අන්දමින් එනසාල් වගාව රක්‍ෂිත තුළ සිදුකිරිමටත් අවසරය ලබා දීමට තීරණය කර තිබේ. වනසංරක්‍ෂණ දෙපාර්තමේන්තුව හරහා වගාවට අවශ්‍ය එනසාල් පැල ලබාදෙමින් වගාවන් සඳහා රක්‍ෂිතවලට ඇතුලුවන මීමුරේ ජනතාවගේ අනන්‍යතාව තහවුරු කිරිමට වන සංරක්‍ෂණ දෙපාර්තමේන්තුව වැඩපිළිවෙළක් සකසනු ඇති බවද මේ අවසරය මීමුරේ ජනතාවට මිස වෙනත් ප්‍රදේශවල ජනතාවට එනසාල් වගාවන් සඳහා රක්‍ෂිතවලට ඇතුලුවිමට අවසරයක් නැතිබවද රාජ්‍ය අමාත්‍යවරයා වැඩිදුරටත් පවසයි.", "URL": "https://lankatruth.com/si/?p=112220", "Category": "පරිසර", "Parent URL": null}