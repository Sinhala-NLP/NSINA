{"Source": "Lankatruth", "Timestamp": "June 12, 2018", "Headline": "සෞඛ්‍ය ඇමතිගේ අත්තනෝමතික බඳවාගැනීම්වලට එරෙහිව සමස්ථ ලංකා හෙද සංගමයේ විරෝධය", "News Content": "සෞඛ්‍ය ඇමති රාජිත සේනාරත්න මහතා අත්තනෝමතික ලෙස හෙද සේවයට කලා හා වාණිජ විශය ධාරාවන් යටතේ උසස්පෙළ හැදෑරූ පිරිස් බඳවා ගැනීමට විරෝධය පළ කරමින් මහනුවර ශික්ෂණ රෝහලේ හෙද කාර්ය මණ්ඩලය අද(12) මීට සුළු මොහොතකට පෙර විරෝධතාවක නිරත වී තිබේ. සමස්ත ලංකා හෙද සංගමය මගින් මෙම විරෝධතාව පවත්වා ඇති අතර කොළඹ ජාතික රෝහල ඇතුළු තවත් රෝහල් කිහිපයකම මෙම විරෝධතාව සිදුකර ඇති බවට තොරතුරු වාර්තා වේ. විරෝධතාකරුවෝ පවසා සිටින්නේ මෙවැනි අත්තනෝමතික බඳවාගැනීම් හේතුවෙන් හෙද සේවයේ ගුණාත්මක බව නැතිවී යාමත් රෝගී ජීවිත අවධානමක දැමීමත් සිදුවන බවයි.", "URL": "https://lankatruth.com/si/?p=54206", "Category": "පුවත්", "Parent URL": null}