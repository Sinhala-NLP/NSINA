{"Source": "Lankatruth", "Timestamp": "September 1, 2022", "Headline": "රනිල්ගේ ප්‍රහාරක පොලිස් ලොක්කන්ට ජනාධිපති සම්මාන", "News Content": "රනිල් වික්‍රමසිංහගේ නියෝග මත අරගලකරුවන් මර්දනය කිරීමේ යෙදී සිටින පොලිස් ලොක්කන් දස දෙනෙකු හට ජනාධිපති සම්මාන ලබාදීමට සියලු කටයුතු මේ වෙනවිට සිදුකරමින් පවතින බව අනාවරණය වේ. සැප්තැම්බර් 03 ට යෙදී තිබෙන පොලිස් දිනය නිමිත්තෙන් පැවැත්වෙන උත්සවයේදී එම සම්මාන ලබාදීමට සංවිධානය කර තිබේ. නමුත් මේ සම්බන්ධයෙන් පොලිසිය තුළින්ම දැඩි විරෝධයක් මතුවී ඇත. නීතිය හා සාමය පවත්වාගෙන යාම සඳහා අවංකව ක්‍රියා කළ කිසිදු උසස් පොලිස් නිලධාරියෙකු හට සම්මාන ලබා නොදෙන අතර ඍජුවම රනිල් වික්‍රමසිංහගේ නියෝග ක්‍රියාවට නංවන පොලිස් නිලධාරීන් දස දෙනෙකු මේ සඳහා තෝරා ගෙන තිබේ.  මේ වෙනවිට ආසන්නම ප්‍රහාරය වන අගෝස්තු 30 වෙනිදා ශිෂ්‍ය සහ වෘත්තීය සමිති විරෝධතා පා ගමනට පොලිස් ප්‍රහාර මෙහෙය වූ ලොක්කන් ද මෙම සම්මානවලට නම් කෙරී ඇත. පාර්ලිමේන්තුව ආසන්නයේ පැවැති සාමකාමී විරෝධතාවයට පහරදීම මෙහෙයවූජ්‍යෙෂ්ඨ පොලිස් අධිකාරි රොහාන් සහ පොලිස් අධිකාරි මාලන් ඇතුළු දස දෙනෙකු මෙන්ම විශේෂ කාර්ය බලකායේ නිලධාරියෙකු ද මේ අතර සිටින බව හෙළිවී තිබේ.", "URL": "https://lankatruth.com/si/?p=138756", "Category": "පුවත්", "Parent URL": null}