{"Source": "Lankatruth", "Timestamp": "October 27, 2020", "Headline": "ඇමෙරිකාවේ රෝහල් සඳහා ගෙන ආ අත්වැසුම් පැහැරගනී…", "News Content": "ඇමෙරිකා එක්සත් ජනපදයේ ෆ්ලොරීඩා ප්‍රාන්තයේ රෝහල් සඳහා රැගෙන එමින් තිබූඅත්වැසුම් තොගයක් සොරුන් විසින් පැහැරගෙන ඇති බව වාර්තා වේ. ඩොලර් මිලියනයක් පමණ වටිනා අත්වැසුම් මිලියන හයක් මෙලෙස පැහැර ගෙන ගොස් ඇත්තේ ෆ්ලොරීඩා ප්‍රාන්තයේ කොරල් ස්ප්‍රීන් වෙත රැගෙන විත් තිබියදී. සොරුන් විසින් බහාලුම කඩා එහි තිබූඅත්වැසුම් ට්‍රක්රථ ආධාරයෙන් රැගෙන යන ආකාරය සීසීටීවීකැමරාවල සටහන්ව ඇතැයි පැවසේ. මෙලෙස අත්වැසුම් පැහැරගෙන යාමත් සමග ප්‍රාන්තයේ කොවිඩ් 19 රෝගීන්ට ප්‍රතිකාර සිදුකරන රෝහල්වල කාර්යමණ්ඩයල අර්බුදයකට ලක්වීම කණගාටුවට කරුණක් බව එම අත්වැසුම් සපයන සමාගම ප්‍රකාශ කර තිබේ. මේ වනවිට නැවතවරක් ඇමෙරිකාවේ කොරෝනා වෛරසය වේගයෙන් ව්‍යාප්ත වෙමින් ඇති බව පැවසේ. සමස්ථ ආසාදිතයින් සංඛ්‍යාව අසූනව ලක්ෂ 62,783ක් ලෙස ඉහළ ගොස් ඇති අතර මරණසංඛ්‍යාවද දෙලක්ෂ 31,045ක් දක්වා ඉහළ ගොස් තිබේ.", "URL": "https://lankatruth.com/si/?p=98651", "Category": "පුවත්", "Parent URL": null}