{"Source": "Lankatruth", "Timestamp": "August 12, 2021", "Headline": "මිනිස්සු මැරෙන්නේ කන්න නැතුවද ? ඔක්සිජන් නැතුවද ? ආණ්ඩුව තීරණය කළයුතුයි – චන්දිම ජීවන්දර", "News Content": "ජනතාව මරණයට පත්වන්නේ කෑම නොමැතිවද ඔක්සිජන් නොමැතිවද යන්න ආණ්ඩුව ප්‍රතිපත්තිමය ලෙස තීරණය කළ යුතු කාලය පැමිණ ඇති බවත් කෑම නොමැති අයෙකුට කෑම ඇති අයෙකුගෙන් ලබා දිය හැකි නමුුුත් ඔක්සිජන් එසේ ලබාදිය නොහැකි බවත්  ශ්‍රී ජයවර්ධනපුර විශ්වවිද්‍යාලයේ ආසාත්මිකතා හා ප්‍රතිශක්ති විද්‍යා සහ ශෛල්‍ය ජෛව විද්‍යාතනයේ අධ්‍යක්ෂ වෛද්‍ය ආචාර්ය චන්දිම ජීවන්දර පවසයි. ඩෙල්ටා කොවිඩ් වෛරස ප්‍රභේදයේ බලපෑම ඉදිරි දෙසතිය තුළ ඉතා ප්‍රබලවනු ඇති බවද ඔහු අවධාරණය කරයි. “මේ ඩෙල්ටා බලපෑම පටන්ගත්තා විතරයි. මේකේ දරුණු බව ඉදිරියට තමයි බලාපොරොත්තුවෙන්නේ. විශේෂයෙන් ඉදිරි සති දෙක තුන ඉතාමත්ම තීරණාත්මකයි.  වුහාන් ප්‍රභේදයට වඩා දෙගුණයකින් මේක පැතිරෙනවා. තප්පර 5ක අපි මේ මාස්ක් එක ගැලෙව්වොත් ඒ කාලය ඇති අපි ආසාදිතයෙක් වෙන්න. මේ අවස්ථාවේ දැඩි ක්‍රියාමාර්ග ගත යුතුයි මේකෙ පැතිරීම වළක්වන්න. අපිට හෙට දිනයේ තියෙන ප්‍රශ්නය තමයි කන්න නැතුව මැරෙනවා ද? ඔක්සිජන් නැතුව මැරෙනවා ද? කියන එක. කන්න නැතුව මැරෙන්නේ නෑ. මොකද කන්න තියෙන මිනිහෙක් අපිට ගෙනත් දෙයි. හැබැයි ඔක්සිජන් නැති වුණොත් අපිට ජීවත්වෙන්න බෑ. අලුතෙන්ම තීරණ අරගෙන ඉදිරියට යා යුතුයි.” ඔහු මේ බව පැවසූවේ පෞද්ගලික රූපවාහිනී නාලිකාවක පැවති වැඩසටහනකට එක්වෙමිනි.", "URL": "https://lankatruth.com/si/?p=121186", "Category": "කොවිඩ් -19 (කොරෝනා ) පුවත්", "Parent URL": null}