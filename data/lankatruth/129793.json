{"Source": "Lankatruth", "Timestamp": "March 8, 2022", "Headline": "විදේශගත ලාංකිකයන්ගේ ඩොලරයකට අමතර රු. 38ක්", "News Content": "විදේශගත ශ්‍රමිකයන් අලුත් අවුරුදු සමයේ එවනු ලබන විනිමය ආදායම වෙනුවෙන් ඇමරිකානු ඩොලරයකට රුපියල් 38 බැගින් දිරිගැන්වීමේ දීමනාවක් ගෙවීමට කැබිනට් මණ්ඩලය තීරණය කළ බව වාර්තා වේ. කම්කරු ඇමැති නිමල් සිරිපාල ද සිල්වා විසින් කැබිනට් මණ්ඩලයට එම යෝජනාව ඉදිරිපත් කර ඇති අතර කැබිනට් මණ්ඩල ඊට අනුමැතිය ලබා දී තිබේ. මෙම තීරණය ගෙන ඇත්තේ ශ්‍රී ලංකාව මුහුණ දී තිබෙන ඩොලර් අර්බුදය විසඳා ගැනීම සඳහා විදේශගත ශ්‍රමිකයන්ගේ විනිමය ආදායම රටට ගෙන්වා ගැනීමට උනන්දු කිරීමේ පියවරක් ලෙසය.", "URL": "https://lankatruth.com/si/?p=129793", "Category": "ආර්ථික පුවත්", "Parent URL": null}