{"Source": "Lankatruth", "Timestamp": "March 11, 2023", "Headline": "වායු දූශණය යලි ඉහළ යයි", "News Content": "අද ( 11) දිවයිනේ බොහෝ ප්‍රදේශවල වායු දූෂණ තත්ත්වය ඉහළ මට්ටමක පැවති බව ජාතික ගොඩනැගිලි පර්යේෂණ සංවිධානය පවසයි. නුවරඑළිය, මහනුවර සහ මඩකලපුව හැරුණු කොට බොහෝ ප්‍රදේශවල සංවේදී පුද්ගලයින්ට සෞඛ්‍යමය වශයෙන් බලපෑමක් එල්ල විය හැකි අහිතකර වායු තත්ත්වයක් අද පෙරවරුවේ පැවති බව එහි පාරිසරික අධ්‍යයන හා සේවා අංශය සඳහන් කර ඇත. වායු ගුණ තත්ත්ව දර්ශකයට අනුව 66ක අගයක් නුවරඑළිය දිස්ත්‍රික්කයෙන්, 100ක අගයක් මහනුවර දිස්ත්‍රික්කයෙන් සහ 80ක අගයක් මඩකලපුව දිස්ත්‍රික්කයෙන් වාර්තා වී තිබුණ ද සෙසු සැම දිස්ත්‍රික්කයක ම එම අගය සියය ඉක්මවා ගොස් තිබේ. වැඩි ම අගයක් කොළඹ නගරයෙන් වාර්තා වී තිබුණු අතර එම අගය සටහන් වී තිබුණේ 166ක් ලෙස ය. පුත්තලම දිස්ත්‍රික්කයෙන් 154ක අගයක් වාර්තා වී අති අතර එම අගයන් සෞඛ්‍යට අහිතකර අගයන් බව ජාතික ගොඩනැගිලි පර්යේෂණ සංවිධානය නිකුත් කල වාර්තාවක දැක්වේ.", "URL": "https://lankatruth.com/si/?p=145400", "Category": "පුවත්", "Parent URL": null}