{"Source": "Lankatruth", "Timestamp": "June 12, 2018", "Headline": "රත්මලාන දුම්රිය යාන්ත්‍රික අංශයේ නිෂ්පාදනය බිද වැටීමේ අර්බුධයට විසඳුම් දෙන්න", "News Content": "රත්මලාන දුම්රිය යාන්ත්‍රික අංශයේ වැඩ කටයුතු මේ වන විට අඩාලවී ඇති බව සමස්ථ ලංකා දුම්රිය සේවකයින්ගේ පොදු සේවක සංගමය පවසයි. දුම්රිය දෙපාර්තමේන්තුවේ ප්‍රධාන යාන්ත්‍රික ඉන්ජිනේරු අංශයේ සේවකයින්ගේ සේවයට වාර්තා කිරීමේ හා සේවා අවසන් කිරීමේ ක්‍රියාපටිපාටියේ පවතින ගැටළු හේතුවෙන් මෙම තත්වය උද්ගතව ඇති බව එම සංගමයේ ප්‍රධාන ලේකම් එස්. පී. විතානගේ මහතා සඳහන් කරයි. මෙම ගැටළුව මුල් කරගනිමින් ධාවන තත්වයේ පවතින දුම්රිය එන්ජින් ප්‍රමාණය 65 සිට 48 දක්වා අඩුවී ඇතැයි විතානගේ මහතා පවසයි. බලධාරීන් මෙම ගැටළුව කඩිනමින් විසඳීමට කටයුතු නොකරන්නේ නම් ධාවන තත්වයේ පවතින දුම්රිය එන්ජින් ප්‍රමාණය තව දුරටත් අඩුවිය හැකි බව එස්. පී. විතානගේ මහතා අවධාරණය කර සිටියි. මේ පිළිබඳ මාධ්‍ය නිවේදනයක් නිකුත් කරමින් සමස්ත ලංකා දුම්රිය සේවකයින්ගේ පොදු සේවක සංගමයේ ලේකම් එස්. පී. විතානගේ මහතා මේ බව පවසන අතර එම නිවේදනය පහත දැක්වේ.", "URL": "https://lankatruth.com/si/?p=54169", "Category": "පුවත්", "Parent URL": null}