{"Source": "Lankatruth", "Timestamp": "March 26, 2012", "Headline": "ඇමති තොන්ඩමාන් ඉල්ලා අස්වේ", "News Content": "පශුසම්පත් හා ග්‍රාමීය ප්‍රජා සංවර්ධ මාත්‍ය ආරුමුගම් තොණ්ඩමාන් මහතා තම අමාත්‍ය ධූරයෙන් ඉල්ලා අස්වීමේ ලිපියක් අද සවස ජනාධිපතිවරයා වෙත බාර දී ඇතැයි ඉතා විශ්වාසකටයුතු ආරංචිමාර්ග අනාවරණය කරයි. එම ආරංචිමාර්ගවලට අනුව ඇමැති තොන්ඩමාන් මහතා තම ඉල්ලා අස්වීමේ ලිපිය බාර දී ඉන්දියාව බලා පිටත්ව යෑමට සූදානම් වෙමින් සිටී. ඔහුගේ ඉල්ලා අස්වීමට හේතු වී ඇත්තේ ශ‍්‍රීලනිප වෘත්තීය සමිති ක‍්‍රියාකාරිකයෙකු සේවයෙන් ඉවත් කිරීමය. තොණ්ඩමාන් මහතා තම අමාත්‍යාංශයක සේවය කරමින් සිටි ශ‍්‍රීලනිප ක‍්‍රියාකාරිකයාගේ නොමනා ක‍්‍රියාවක් හේතුවෙන් සේවයෙන් ඉවත් කර ඇති අතර මේ සම්බන්ධයෙන් ජනාධිපති මහින්ද රාජපක්ෂ මහතා තොණ්ඩමාන් මහතාට පරුෂ වචනයෙන් බැන වැදී ඇත. මෙම ආරවුල ආරංචි වී ඇති ශ‍්‍රීලනිප ලේකම් මෛත‍්‍රීපාල සිරිසේන මහතා තොන්ඩමාන් මහතාව සොයා ගොස් ඇති අතර මේ වන විට දෙදෙනාම ඉන්දියානු මහ කොමසාරිස් කාර්යාලයේ සිටින බව එම ආරංචි මාර්ග වැඩිදුරටත් පවසයි.", "URL": "https://lankatruth.com/si/?p=1894", "Category": "පුවත්", "Parent URL": null}