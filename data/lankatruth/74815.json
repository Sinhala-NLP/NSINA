{"Source": "Lankatruth", "Timestamp": "May 30, 2019", "Headline": "පාසල් සිසුන්ගෙන් සැළකිය යුතු පිරිසකට ස්ථුලතාව", "News Content": "ශ්‍රී ලංකාවේ පාසල් සිසුන් අතරින් සැළකිය යුතු පිරිසක් ස්ථුලතාවයෙන් පෙලෙන බව සෞඛ්‍ය ප්‍රවර්ධන කාර්යාංශය නිවේදනයක් නිකුත් කරමින් පෙන්වා දෙයි. එම කාර්යාංශය පෙන්වා දෙන්නේ 5 ශ්‍රේණිය සිසුන්ගෙන් 100 දෙනෙකුගෙන් 7 දෙනෙකු ස්ථුලතාවයෙන් පෙලෙන බවත් 10 වන ශ්‍රේණියේ සිසුන් 100 දෙනෙකුගෙන් 5 දෙනෙකු ස්ථුලතාවයට පත්වීමේ අවධානමක් පවතින බවත් ය. ස්ථුලතාවය හේතුවෙන් හෘදයාබාධ, අක්මාව ආශ්‍රිත රෝග, පරිවෘත්තීය පද්ධතියේ ගැටළු සහ අස්ථි ආබාධ ඇතිවිය හැකිය. දරුවන්ගේ ක්‍රියාශීලීතාවයේ පවතින අඩුව, අහහපත් ආහාර පුරුදු සහ ඒකාකාරී ජීවන රටාව මෙම තත්වය උග්‍ර කරවයි. බලධාරීන් සහ දෙමව්පියන් මෙම තත්වයට කඩිනම් විසඳුම් යෝජනා නොකරන්නේ නම් එය අනාගත ශ්‍රී ලංකාවේ සමාජ, ආර්ථික සහ සෞඛ්‍ය ක්ෂේත්‍රයේ දැවෙන ගැටළුවක් වනු ඇතැයි සෞඛ්‍ය ප්‍රවර්ධන කාර්යාංශය වැඩිදුරටත් පෙන්වා දෙයි.", "URL": "https://lankatruth.com/si/?p=74815", "Category": "පුවත්", "Parent URL": null}