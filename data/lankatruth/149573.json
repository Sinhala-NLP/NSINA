{"Source": "Lankatruth", "Timestamp": "July 24, 2023", "Headline": "රනිල් ඉන්දියාව සමඟ ත්‍රිකුණාමලය සම්බන්ධයෙන් ඇති කරගත් ගිවිසුම් බීබීසීය හෙළි කරයි", "News Content": "රනිල් වික්‍රමසිංහ ජනාධිපති ධුරයට පත්වී වසරක් ගත වීමෙන් පසුව ඉන්දීය නිල සංචාරයට එක්වීමෙන් විශේෂයෙන් ම ත්‍රිකුණාමලය වරාය සහ තෙල් ටැංකි සංකීර්ණය සම්බන්ධයෙන් ඇති කර ගත් ගිවිසුමේ කරුණු බීබීසී සිංහල වෙබ් අඩවිය හෙළිකර තිබේ. එයින් හෙළිවන්නේ බල ශක්ති කේන්ද්‍රස්ථානයක් සහ ආර්ථික කේන්ද්‍රස්ථානයක් ලෙස ත්‍රිකුණාමලය යොදවා ගැනීමට ඉන්දියාවේ තිබෙන උපාය මාර්ගික සැලසුම ක්‍රියාත්මක කිරීම සඳහා රනිල් වික්‍රමසිංහ එකඟතාවය පළ කරමින් ගිවිසුම් ගත වී ඇත. ඒ අනුව ප්‍රධාන එකඟතාවයන් 07කට රනිල් වික්‍රමසිංහ ගිවිස ගෙනතිබේ.  බීබීසී සිංහල වෙබ් අඩවිය ඒ බව හෙළිකරමින් තැබූ සටහන උපුටා ගෙන පහත දැක්වේ. ඉන්දියාවේ සහය ඇතිව ත්‍රිකුණාමලය ශ්‍රී ලංකාවේ බලශක්ති කේන්ද්‍රස්ථානයක් ලෙස සංවර්ධනය කිරීම සහ කර්මාන්ත සහ අනෙකුත් ආර්ථික ක්‍රියාකාරකම් සඳහා ද ත්‍රිකුණාමලය කේන්ද්‍රස්ථානයක් බවට පත් කර ගැනීම ශ්‍රී ලංකාවේ තීරණාත්මක ඉලක්කයක් වන බව ජනාධිපති රනිල් වික්‍රමසිංහ පසුගිය දා පැවසුවේ ය. ඒ ඔහුගේ ඉන්දීය නිල සංචාරයේ දී මාධ්‍ය හමුවකට එක්වෙමින් ය. ඒ අනුව, ත්‍රිකුණාමලයේ සංවර්ධනය සම්බන්ධයෙන් ඉදිරිපත් වූ ගිවිසුම් හි අන්තර්ගතයන් පහත දැක්වේ:", "URL": "https://lankatruth.com/si/?p=149573", "Category": "ආර්ථික පුවත්", "Parent URL": null}