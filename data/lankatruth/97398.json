{"Source": "Lankatruth", "Timestamp": "October 10, 2020", "Headline": "කොරෝනා ආසාදිත හෙද සොයුරියගේ දියණිය විශ්වවිද්‍යාල ශිෂ්‍යාවක්…", "News Content": "කොඩිඩ් – 19 ආසාදනය වූ පානදුර රෝහලේ හෙද සොයුරියගේ දියණිය විශ්වවිද්‍යාල ශිෂ්‍යාවක් බව වාර්තා වේ. ඇය ශ්‍රී ජයවර්ධනපුර විශ්වවිද්‍යාලයේ ඉගෙනුම ලබමින් සිට ශිෂ්‍යාවක වන අතර ඇය විශ්වවිද්‍යාල අධ්‍යාපන කටයුතු සඳහා නතර වී සිට ඇත්තේ මිනුවන්ගොඩ බ්‍රැන්ඩික්ස් ආයතනයේ සේවය කරන කාන්තාවකගේ ඥාති දියණියක සමඟ විශ්වවිද්‍යාලයෙන් පිටත පෞද්ගලික නවාතැනක ය. කෙසේ වෙතත්, විශ්වවිද්‍යාල නිවාඩු ලබාදීමත් සමඟ ඇය පසුගිය සතියේ පානදුර පිහිටි තම නිවස වෙත ගොස් තිබේ. තමන් මිනුවන්ගොඩ බ්‍රැන්ඩික්ස් ආයතනයේ සේවය කරන කාන්තාවකගේ ඥාති දියණියක සමඟ නතර වී සිටින බැවින් ඇය පානදුර රෝහලේ දී PCR පරීක්ෂණයකට ලක් කර ඇත. එහිදී ඇයට කොවිඩ් – 19 ආසාදනය වී ඇතැයි තහවුරු වී තිබේ. මේ වනවිට අදාළ කොරෝනා ආසාදිත විශ්වවිද්‍යාල සිසුවිය කොළඹ IDH රෝහල වෙත මාරු කර යවා ඇති අතර එම රෝහලේදී සිදුකළ PCR පරීක්ෂණයෙන්ද ඇයට කොවිඩ් – 19 ආසාදනය වී ඇති බවට තහවුරු වී ඇත.", "URL": "https://lankatruth.com/si/?p=97398", "Category": "පුවත්", "Parent URL": null}