{"Source": "Lankatruth", "Timestamp": "July 28, 2021", "Headline": "ලෙබනනයට නව බලාපොරොත්තුවක්", "News Content": "ලෙබනනයේ හිටපු අග්‍රාමාත්‍යවරයකු වන නජීබ් මිකාටිහට නව රජයක් පිහිටුවීමට එරට පාර්ලිමේන්තුවේ සුන්නි, ෂියා ඇතුළු සියලු දේශපාලන කණ්ඩායම්වල සහාය පළ කරන බවට ප්‍රතිඥා දී තිබේ. මේ වනවිට 65 හැවිරිදි මිකාටි, 2005 සිට 2011 දක්වාත් ඉන්පසු 2014 දක්වාත් ලිබියාවේ අග්‍රාමාත්‍ය ධුරය හෙබවූ අතර ඔහු ලෙබනනයේ ධනවත්ම ව්‍යාපාරිකයකුද වේ. රට මුහුණ දී තිබෙන දේශපාලනික සහ ආර්ථික අර්බුදය විසඳීමට පැහැදිලි දැක්මක් ඔහුට ඇතැයි ඔහුට සහාය පළකිරීමට ප්‍රතිඥා දුන් දේශපාලන පක්ෂ පවසා ඇත. සුන්නි සහ ෂියා මුස්ලිම් දේශපාලන කණ්ඩායම්වල පමණක් නොව, පසුගිය දා ධුරයෙන් සමුගත් ලෙබනන් අග්‍රාමාත්‍ය සාද් හරීරිගේ සහ පාර්ලිමේන්තු කතානායක නබී බෙරීගේ සහායද නජීබ් මිකාටි ට හිමිවනු ඇතැයි විදෙස් මාධ්‍ය වාර්තා කරයි. ලෙබනනය මේ වනවිට දැවැන්ත දේශපාලන සහ ආර්ථික අර්බුදයක ගිලීසිටින අතර බීරූට් වරාය පුපුරායෑමේ සිදුවීමත් සමඟ දැවැන්ත ආර්ථික අර්බුදයකට මුහුණ දීසිටී.", "URL": "https://lankatruth.com/si/?p=120375", "Category": "පුවත්", "Parent URL": null}