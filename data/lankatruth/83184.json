{"Source": "Lankatruth", "Timestamp": "October 17, 2019", "Headline": "යාපනය ගුවන් තොටුපළ ජාත්‍යන්තර ගුවන් තොටුපළක් ලෙස විවෘත වේ", "News Content": "ශ්‍රී ලංකාවේ තෙවැනි ජාත්‍යන්තර ගුවන් තොටුපළ ලෙස යාපනය, පලාලි ගුවන් තොටුපළ ජනාධිපති මෛත්‍රිපාල සිරිසේන මහතා විසින් අද(17) පෙරවරුවේ විවෘත කර තිබේ. එම විවෘත කිරීම සංකේතවත් කිරීම වෙනුවෙන් ඉන්දියන් එලායන්ස් ගුවන් සේවයට අයත් ගුවන් යානයක් පලාලි ගුවන් තොටුපළ වෙත පැමිණ ඇත. මෙම ගුවන් තොටුපළ ජාත්‍යන්තර ගුවන් තොටුපළක් ලෙස සංවර්ධනය කිරීම වෙනුවෙන් රුපියල් මිලියන 2250ක මුදලක් අයෝජනය කර ඇති බවත් ඉන් රුපියල් මිලියන 1,950ක් ශ්‍රී ලංකා රජය විසින් ද රුපියල් මිලියන 300 ඉන්දීය ආධාර ලෙස ද යොදවා ඇත. සංවර්ධන කටයුතු අධියර තුනකදී සිදුකිරීමට නියමිත අතර දෛනික ගුවන් මෙහෙයුම් නොවැම්බර් මාසයේ සිට ආරම්භවීමට නියමිතව ඇත.", "URL": "https://lankatruth.com/si/?p=83184", "Category": "පුවත්", "Parent URL": null}