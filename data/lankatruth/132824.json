{"Source": "Lankatruth", "Timestamp": "April 25, 2022", "Headline": "ලෝකයේ ඉහළම උද්ධමනයක් ඇති රටවල් අතර ලංකාවට තෙවෙනි තැන", "News Content": "ලෝකයේ වැඩිම උද්ධමනය සහිත රටවල් අතර 06වන ස්ථානයේ සිටි ශ්‍රී ලංකාව මේ වනවිට 03 වන ස්ථානය දක්වා ඉහළට පැමිණ තිබේ. ජෝන් හොප්කින්ස් විශ්වවිද්‍යාලයේ ව්‍යවහාරික ආර්ථික විද්‍යාව පිළිබඳ මහාචාර්ය ස්ටීව් හැන්කි ට්විටර් පණිවිඩයක් නිකුත් කරමින් මේ බව සඳහන් කර ඇත. අදාළ වාර්තාවට අනුව 17.50%ක්ව තිබූ ශ්‍රී ලංකාවේ උද්ධමනය 119%ක් දක්වා ඉහළ ගොස් ඇති බවත්, මෙම තත්වය පාලනය කර ගත හැකි වන්නේ ශ්‍රී ලංකාව තුළ 1884 සිට 1950 දක්වා ක්‍රියාත්මක වූ මුදල් මණ්ඩලයක් යළි ස්ථාපිත කිරීමෙන් බවත් මහාචාර්ය ස්ටීව් හැන්කි පෙන්වායි. ඒ අනුව ශ්‍රී ලංකාව උද්ධමනය අතින් දෙවැනි වන්නේ, සිම්බාබ්වේට හා ලෙබනනයට පමණි. කෙසේ වෙතත් ජන හා සංඛ්‍යාලේඛන දෙපාර්තමේන්තුව විසින් මාර්තු මාසයට අදාළව නිකුත් කරන ලද ජාතික පාරිභෝගික මිල දර්ශන (NCPI) වාර්තාවට අනුව මේ වසරේ මාර්තු මාසයේ මෙරට උද්ධමනය 21.5%ක් දක්වා වාර්තාගත ලෙස ඉහළ නැග ඇතැයි ගණනය කර ඇත. In this week’s inflation table, #SriLanka is in the spotlight again. On April 21, I measured LKA’s #inflation at a SKY-HIGH 119%/yr. To crush inflation & save the rupee, Sri Lanka needs to install a #CurrencyBoard, like the one it had from 1884 until 1950. pic.twitter.com/rM5LlceEmL", "URL": "https://lankatruth.com/si/?p=132824", "Category": "ආර්ථික පුවත්", "Parent URL": null}