{"Source": "Lankatruth", "Timestamp": "July 25, 2019", "Headline": "වැඩිකළ ජීවන වියදම් දීමනාව අර්ධ රාජ්‍ය සේවකයන්ට හිමිව නැහැ", "News Content": "වැඩිවන ජීවන වියදමට සරිලන වැටුපක් ලබාදෙන ලෙසට වැඩකරන ජනතාව දිගින් දිගටම සිදුකළ ඉල්ලීම් අනුව, රජය පොරොන්දු වූ රුපියල් 2500ක රාජ්‍ය දෙපාර්තමේන්තුවල සේවකයන්ට පමණක් හිමිව ඇති බවත් එමඟින් රාජ්‍ය සේවයටම අදාලවන සංස්ථා, මණ්ඩල, රාජ්‍ය සංස්ථා ඇතුළු අර්ධ රාජ්‍ය ආයතන 346ක සේවකයින් වෘත්තීය ක්‍රියාමාර්ගවලට අවතීර්ණවීම වැලැක්විය නොහැකි බවත් ජාතික වෘත්තීය සමිති මධ්‍යස්ථානය පවසයි. ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත මහතා විසින් මුදල් අමාත්‍ය මංගල සමරවීර මහතා වෙත ලිපියක් යොමුකරමින් මේ සම්බන්ධව අවධාරණය කර ඇත. මෙම වසරේ ජූලි මාසයේ සිට ගෙවීමට එකඟ වී ඇති රුපියල් 2500ක ජීවන වියදම් දීමනාව අර්ධ රාජ්‍ය ආයතනවල සේවකයන්ට ද ලබාදීමට කටයුතු කරන්නැයි එම ලිපියේ වැඩිදුරටත් දැක්වේ. ජාතික වෘත්තීය සමිති මධ්‍යස්ථානය විසින් යොමුකළ ලිපිය පහත පළවේ.", "URL": "https://lankatruth.com/si/?p=78163", "Category": "පුවත්", "Parent URL": null}