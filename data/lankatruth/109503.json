{"Source": "Lankatruth", "Timestamp": "January 29, 2021", "Headline": "65 ට වැඩි අයට ඔක්ස්ෆර්ඩ් එන්නත දෙන්න එපා – ජර්මනිය කියයි", "News Content": "වයස අවුරුදු 65 වැඩි පුද්ගලයන් හට ලබා දීමෙන් පසු එන්නතේ සාර්ථකත්වය පිළිබඳ ප්‍රමාණවත් දත්ත නොමැති නිසා ඔක්ස්ෆර්ඩ් ඇස්ට්‍රාසෙනෙකා එන්නත වයස අවුරුදු 65 වඩා වැඩි පුද්ගලයන් හට නොදිය යුතු යැයි ජර්මනියේ අභ්‍යන්තර අමාත්‍යංශය පවසයි. ජර්මානු එන්නත් කොමිසමේ නිර්දේශ අනුව නිවේදනයක් නිකුත් කරන ජර්මානු අභ්‍යන්තර අමාත්‍යංශය වයස අවුරුදු 65 ට වඩා වැඩි පුද්ගලයන් ඉතාමත් සිමිත පිරිසක් පමණක් යොදාගෙන පරික්ෂණ කටයුතු සිදුකර ඇති නිසා එම වයස් කාණ්ඩයට මෙම එන්නතේ සාර්ථකත්වය ගැන සහතිකයක් දිය නොහැකි බව පවසයි. එම නිසා මේ මොහොතේ මෙම ඔක්ස්ෆර්ඩ් එන්නත වයස අවුරුදු 18 – 64 අතර කාණ්ඩය සඳහා පමණක් නිර්දේශ කරනු ලබන බව ජර්මනියේ අභ්‍යන්තර අමාත්‍යංශය වැඩිදුරටත් පවසයි.", "URL": "https://lankatruth.com/si/?p=109503", "Category": "පුවත්", "Parent URL": null}