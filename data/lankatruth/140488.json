{"Source": "Lankatruth", "Timestamp": "October 12, 2022", "Headline": "ශ්‍රී ලංකා වාණිජ මණ්ඩලය හා ජාතික ජන බලවේගය අතර හමුවක්", "News Content": "ශ්‍රී ලංකා වාණිජ මණ්ඩලය හා ජාතික ජන බලවේගය අතර හමුවක් අද (12) පෙරවරුවේ බත්තරමුල්ල පැලවත්ත හි පිහිටි ජනතා විමුක්ති පෙරමුණ ප්‍රධාන කාර්යාලයේදී පැවැත්විණි. රට වර්තමානයේ මුහුණ දී තිබෙන ආර්ථික අර්බුදය සහ ව්‍යාපාරික ක්ෂේත්‍රය මුහුණ දී තිබෙන තත්වය පිළිබඳව මෙහිදී අවධානයට ලක් විය. මෙම අවස්ථාව සඳහා ශ්‍රී ලංකා වාණිජ මණ්ඩලය වෙනුවෙන් එහි උප සභාපති දුමින්ද හුලංගමුව (Senior Partner Ernst & Young), නියෝජ්ය උප සභාපති කිෂාන් බාලේන්ද්‍ර (Chairman of John Keells Holdings), අධ්‍යක්ෂ මණ්ඩල සාමාජික සරත් ගනේගොඩ (Executive Director at Hayleys), සහ ලේකම් මංජුල ද සිල්වා (CEO of The Ceylon Chamber of Commerce) එක්වී සිටියහ. ජාතික ජන බලවේගය වෙනුවෙන් එහි නායක පාර්ලිමේන්තු මන්ත්‍රී අනුර දිසානායක, පාර්ලිමේන්තු මන්ත්‍රී විජිත හේරත්, ජාතික විධායක සභික මුදිත නානායක්කාර, ජාතික ජන බලවේගයේ ආර්ථික කවුන්සිලයේ සාමාජික ආචාර්ය, ශාන්ත ජයරත්න සහභාගි වූහ.", "URL": "https://lankatruth.com/si/?p=140488", "Category": "පුවත්", "Parent URL": null}