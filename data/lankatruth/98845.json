{"Source": "Lankatruth", "Timestamp": "October 29, 2020", "Headline": "පාර්ලිමේන්තුවත් සතියට එක දවසයි", "News Content": "පවතින කොවිඩ් – 19 වසංගත තත්වය හේතුවෙන් එළැඹෙන සතියේ පාර්ලිමේන්තු රැස්වීම් එක් දිනකට පමණක් සීමා කිරීමට අද (29) රැස්වුණු පාර්ලිමේන්තු කටයුතු පිළිබඳ කාරක සභාව තීරණය කර තිබේ. ඒ අනුව නොවැම්බර් 03 වැනිදා පමණක් පාර්ලිමේන්තුව රැස්වීමට නියමිතය. 2020 සඳහා වන විසර්ජන කෙටුම්පත නොවැම්බර් 13 වැනිදා පාර්ලිමේන්තුවට ඉදිරිපත් කිරීමටද එහිදී තීරණය කර ඇත.", "URL": "https://lankatruth.com/si/?p=98845", "Category": "පුවත්", "Parent URL": null}