{"Source": "Lankatruth", "Timestamp": "June 16, 2017", "Headline": "නැගෙනහිර චීන පාසල ආසන්න පිපිරීම අපරාධයක් සේ සළකා පරීක්ෂණ!", "News Content": "නැගෙනහිර චීනයේ ප්‍රාථමික පාසලක් අසල ඊයේ (15) සිදු වූ පිපිරීම අපරාධයක් සේ සලකා පරීක්ෂණ පවත්වන බව චීන පොලීසිය ප්‍රකාශ කර තිබේ. මෙම පිපිරීමෙන් පුද්ගලයින් අට දෙනෙකු මේ වනවිට ජීවිතක්ෂයට පත්ව ඇති අතර තවත් 60 කට වැඩි පිරිසක් තුවාල ලබා ඇති අතර ඉන් කිහිප දෙනෙකුගේ තත්වය බරපතළ බව පැවසේ. එරට වේලාවෙන් පස්වරු 5ට පමණ පිපිරීම සිදුව ඇත්තේ පාසලේ ගේට්ටුව ආසන්නයේ බව පැවසෙන අතර මාපියන් දරුවන් පෙර පාසලෙන් ගන්නා අවස්ථාවේදී පිපිරීම සිදුව තිබේ. පිපිරීමෙන් එම ස්ථානයේදීම දෙදෙනකු මියගිය අතර ඉතිරි හය දෙනා මියගොස් ඇත්තේ ඉන්පසුවය. පිපිරීමෙන් පාසලේ දරුවන් කිසිවකුටත් හානියක් සිදුව නැතැයි වාර්තා වේ. සිද්ධිය සම්බන්ධයෙන් එක් සැකකරුවකු අත්අඩංගුවට ගෙන ඇති අතර මීට පෙරද අවස්ථා කිහිපයකදීචීනයේ පාසල් ඉලක්ක කරගනිමින් මෙවැනි සිදුවීම් කිහිපයක් වාර්තා වීතිබේ. සිදුවීම සම්බන්ධයෙන් විධිමත් පරීක්ෂණයක් පවත්වන බව ෆෙන්ෂියෑං ප්‍රාන්තයේ බලධාරීන් ප්‍රකාශකර තිබේ.", "URL": "https://lankatruth.com/si/?p=36043", "Category": "විදෙස් පුවත්", "Parent URL": null}