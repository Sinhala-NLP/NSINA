{"Source": "Lankatruth", "Timestamp": "January 22, 2022", "Headline": "අද රටට අවශ්‍ය හිට්ලර්ලා – S.M චන්ද්‍රසේන", "News Content": "අද පවතින ප්‍රශ්න අනුව මේ රටට අවශ්‍ය වන්නේ හිට්ලර්ලා වැනි නායකයන් බව ඉඩම් අමාත්‍ය එස්.එම් චන්ද්‍රසේන පවසයි. ඔහු මේ බව පැවසූවේ ජනාධිපතිවරයා ඉදිරිපත් කළ රජයේ ප්‍රතිපත්ති ප්‍රකාශයට අදාළ ඊයේ (21) පාර්ලිමේන්තුවේදී පැවති කල්තැබීමේ විවාදයට එක්වෙමිනි. සමහරුන් ජනාධිපති ගෝටාබය රාජපක්ෂ හිට්ලර් වැනි නායකයකු ලෙස හඳුන්වන බව පැවසූ අමාත්‍යවරයා ඔහු එවැනි පන්නයේ අයකු නොවන බවත් ඔහුට කෙතරම් මඩ ගැහුවත් කුමන විවේචන කළත් ඔහු දක්ෂ අවංක නායකයකු බවත් ඔහු රටේ ප්‍රජාතන්ත්‍රවාදය තහවුරු කර ඇති බවත් ඇමති චන්ද්‍රසේන පවසයි.", "URL": "https://lankatruth.com/si/?p=127942", "Category": "පුවත්", "Parent URL": null}