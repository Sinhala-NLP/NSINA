{"Source": "Lankatruth", "Timestamp": "August 27, 2022", "Headline": "මෝසම් වැසි හේතුවෙන් පාකිස්තානයේ හදිසි තත්වයක්", "News Content": "පාකිස්තානයට මේ වනවිට බලපා ඇති මොසම් වැසි තත්වය හේතුවෙන් මිලියන ගණනක් ජනයා අවතැන් වී තිබේ. මේ හේතුවෙන් පසුගිය පැය 24 තුළ පුද්ගලයින් 34 දෙනෙකු ඇතුලුව 900කට අධික ප්‍රමාණයක් මියගොස් ඇති අතර සින්ද් පළාතේ පමණක් ගංවතුර හේතුවෙන් 300කට වැඩි පිරිසක් මිය ගොස් ඇති බව පාකිස්තානයේ ජාතික ආපදා කළමනාකරණ අධිකාරිය මාධ්‍යට ප්‍රකාශ කර තිබිණි. පාකිස්ථාන මාධ්‍ය වාර්ථා කරන්නේ තවත් සිය දහස්ගණනක් පිරිස් ඇඳිවත පමනක් ඉතිරිව ආරක්ෂිත ස්ථානවල අවතැන් වී සිටින බවයි. ගංවතුර හේතුවෙන් මහාමාර්ග සම්පූර්ණයෙන්ම පාහේ යටවී ඇති අතර බොහෝ ජල මූලාස්‍ර සම්පූර්ණයෙන්ම පාහේ අපිරිසුදු වීම හේතුවෙන් බොහෝ ප්‍රදේශවලට ජලය සැපයීමද දුශ්කර වී ඇති බව අදාල අංශ වාර්ථා කර තිබේ.", "URL": "https://lankatruth.com/si/?p=138558", "Category": "පුවත්", "Parent URL": null}