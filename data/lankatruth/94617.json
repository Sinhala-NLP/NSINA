{"Source": "Lankatruth", "Timestamp": "July 8, 2020", "Headline": "මගී බස්රථයකදී කාන්තාවකට පහරදුන් භික්ෂුවක් අත්අඩංගුවට", "News Content": "අලුත්ගම දක්වා ධාවනය කිරීමට සූදානම්ව අම්බලන්ගොඩ බස් නැවතුම්පළේ නතරකර තිබූ බස් රථයක් තුළදී කාන්තාවකට පහරදුන් බව කියන භික්ෂූවක් ඊයේ (07) රාත්‍රීයේ අම්බලන්ගොඩ පොලිසිය මගින් අත් අඩංගුවට ගෙන තිබේ. අත්අඩංගුවට ගෙන ඇත්තේ ගොපල්ලව විජිත නමින් හඳුන්වනු ලබන 72 හැවිරිදි භික්ෂුවක් බව පොලිසිය පවසයි. බලපිටිය වැල්ලවත්ත පදිංචි 37 හැවිරිදි කාන්තාවකට මෙම භික්ෂුව බස් රථයේදී අතින් පහරදී ඇති අතර පසුව ඇය විසින් පොලිසියට කරන ලද පැමිණිල්ලක් අනුව භික්ෂුව අත්අඩංගුවට ගෙන ඇත.", "URL": "https://lankatruth.com/si/?p=94617", "Category": "පුවත්", "Parent URL": null}