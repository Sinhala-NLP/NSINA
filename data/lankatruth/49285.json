{"Source": "Lankatruth", "Timestamp": "March 19, 2018", "Headline": "ආමර් වීදියේ වෙඩි තැබීමක් – පුද්ගලයෙකු මරුට", "News Content": "ආමර් වීදිය, මැසෙන්ජර් වීදිය ප්‍රදේශයේ සිදුවූ වෙඩි තැබීමකින් පුද්ගලයෙකු මියගොස් තිබේ. මෝටර් රථයකින් ගමන් කරමින් සිටියදී යතුරු පැදියකින් පැමිණි පුද්ගලයින් දෙදෙනෙකු විසින් වෙඩි තැබීම සිදුකර පලාගොස් ඇති බවට මේ වනවිට අනාවරණය වී ඇතැයි පොලිසිය පවසයි. අදාළ අවස්ථාවේදී මෝටර් රථයේ යුවලක් ගමන් කරමින් සිට ඇති අතර ඔවුන් දෙදෙනාටම වෙඩි වැදී ඇත. වෙඩි වැදීමෙන් 42 හැවිරිදි ඉනසමුත්තු ඇන්තනී රාජ් නැමති පුද්ගලයා මියගොස් ඇති අතර ඔහුගේ බිරිඳ වෙඩි වැදීමෙන් තුවාල ලබා කොළඹ ජාතික රෝහලට ඇතුලත් කර තිබේ. වෙඩි තැබීමට හේතුව මෙතෙක් අනාවරණයවී නොමැති අතර සිද්ධිය සම්බන්ධයෙන් ආමර් වීදිය පොලීසිට වැඩිදුර විමර්ෂණ සිදුකරයි.", "URL": "https://lankatruth.com/si/?p=49285", "Category": "පුවත්", "Parent URL": null}