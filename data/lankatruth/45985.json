{"Source": "Lankatruth", "Timestamp": "January 7, 2018", "Headline": "“රන්වල සහෝදරයා ගැන පලවන ප්‍රවෘත්ති වැරදියි” – මහින්ද ජයසිංහ", "News Content": "ජනතා විමුක්ති පෙරමුණේ පළාත් සභා මන්ත්‍රී ආචාර්ය අශෝක රන්වල මහතාට පොලිසිය තුළ සිදුවූ පහරදීම සම්බන්ධව බස්නාහිර පළාත් සභාවේ ජවිපෙ මන්ත්‍රී මහින්ද ජයසිංහ මහතා මාධ්‍ය හමුවක් පවත්වමින් සඳහන් කර සිටියේ මෙම සිදුවීම පාදක කරගෙන සමහර මාධ්‍ය විසින් වැරදි ප්‍රවෘත්තියක් ගෙනයමින් සිටින බවයි. එහිදී වැඩිදුරටත් පහත පරිදි වැඩිදුරටත් අදහස් දක්වූ මහින්ද ජයසිංහ මහතා. “මේ සිද්ධිය සිදුවුනේ පසුගිය 04 වෙනිද රත්‍රියේ 9.00ත් 9.30ත් අතර කාලය තුළ. මේ සිද්ධියට පදනම්වුනේ හෙයියන්තුඩුව පුදේශයේ වයස 34ක් පමන වන තරුණයෙක්. එම තරුණයා යම්කිසි සිද්ධියකට අදාලව 03වැනිද අළුයම 02ට පමන පොලිසියට ගෙනවිත් තිබුනා. මෙම සිද්ධියට අදාලව 03 උදේ එම ප්‍රදේශයේ ජනතා විමුක්ති පෙරමුණේ පළාත් සභා මන්ත්‍රී අශෝක රන්වල මහතාහට, මෙසේ අත්අඩංගුවට ගැනීමක් සිදුවී ඇති බව පාලිත විජේරත්න සහෝදරයා විසින් දැනුම් දීමක් කරතිබුනා. ඒ අනුව නීතිඥ මහතෙකු සමග පොලිසියට ගොස් කරුනු විමසන ලෙස ඔහු දැනුම් දී තිබුනා. නමුත් එය නිසි ආකාරව සිදුවී තිබුනෙ නැහැ. එදින සවස 6ට පමණ නැවත මේ සිද්ධියට අදාලව එම තරුණයාගේ පියා අශෝක රංවල සහෝදරයට මුනගැහිල තිබුන. එකපැත්තකින් එම පියා වසර 14ක එකසත් ජාතික පාක්ෂිකයෙක්. සමහර මාධ්‍ය වැරදි මතයක් හදන්න උත්සහ කරනවා ජනතා විමුක්ති පෙරමුණ් පාක්ෂිකයෙක් මුදාගන්න රංවල සහෝදරය මැදිහත් උනා කියල. මෙම තරුණයට 3වැනිදා සවස් වන තුරුත් කිසිදු ක්‍රියාමාර්ගයක් අරගෙන තිබුනෙ නැහැ. 4වැනිද උදේ ආරංචිවෙනව මෙම තරුණයට පොලිසිය තුළදී අමානුශික ලෙස පහර දී ඇතිබව. මේ ගැන තවදුරටත් බලාසිටිය නොහැකි නිසා ප්‍රදේශයේ පළාත්සභා මන්ත්‍රීවරය ලෙස රංවල සහෝදරය මෙම සිද්ධියට මැදිහත් වෙනව. ඔහු පොලීසියට යන විට ස්ථානාධිපතිවරයා සේවයේ නොසිටි බැවින් අපරාධ අංශයේ ස්ථානාධිපති ලින්ටන් සිල්වා මහතා මුනගැසී තිබෙනවා. අත්අඩංගුවට ගත් තරුණයා ඒ වනවිට උණ රෝගයෙන් පෙලෙන බවත් පාදවල ආබාධ තත්වයක් පවතින බවත් ශාරීරික දුර්වලතා හේතුවෙන් ඔහු රෝහල්ගත කරන ලෙසත් අනතුරුව නීතිය ක්‍රියාත්මක කරන ලෙසත් 4වැනිද උදෑසන 10.00ත් 10.30ත් අතර කාලයේ ඉල්ලා තිබුනා. එවිට පොලිස්සිය පවසා තිබුනේ දහවල් 12.00ට පමණ රෝහල් ගතකිරීමට කටයුතු කරන බවයි. නමුත් රංවල සහෝදරයා සහ තරුණයාගේ පියා ඉල්ලා සිටියේ හැකි ඉක්මනින් රෝහල්ගතකරන ලෙසයි. එවිට අපරාධ අංශයේ ස්ථානාධිපතිවරයා පැය භාගයක් අතරතුර ඔහු රෝහල් ගතකරන බවත් සවස නැවත පැමිණෙන ලෙසත් පවසා තිබුනා. එදින සවස කිරිබත්ගොදී පැවති ජනතා විමුක්ති පෙරමුණේ රැලියෙන් අනතුරුව රංවල සහෝදරයට දැනගන්න ලැබෙනව පොලිසිය විසින් මෙම තරුණයා මහර උසාවියට ඉදිරිපත් කර ඇතිබව. එම තරුණයා එදින (04) උදෑසන අත්අඩංගුවට ගත්බව හා එසේ අත්අඩංගුවට ගැනීමේදී කන්දකින් පහළට වැටී තුවාලවූ බවත් පවසා පොලිසිය විසින් උසාවිය නොමග යවා තරුණයා දින 7ක් බන්ධනාගාරගත කර ඇති බව දැනගන්නට ලැබෙනවා. ඒ අනුව රංවල සහෝදරයා එදින (04) අපරාධ අංශයේ ස්ථානාධිපතිවරයා හමුවී, පොරෙන්දු වූ පරිදි රෝහල් ගත නොකිරීම පිළිබදවත් පැය 24කට අධික කාලයක් තරුණයා රදවා ගැනීම පිළිබදවත් මෙහි පවතින නීතිමය තත්වය පිළිබදවත් ප්‍රෂ්න කරනවා. එහිදී අපරාධ අංශයේ ස්ථානාධිපතිවරයා ප්‍රෂ්නකිරීම සම්බන්දව උරණවී රංවල සහෝදරයට පහරදී තිබෙනවා. ඊට අමතරව පිටුපස දොරෙන් ඇදගෙන ගොස් ඇදුම් ගලවන්නට කියා පහර දෙන්න උත්සහ කරනවා. එම අවස්ථාවේ රන්වල සහෝදරයා සමග පොලීසියට ගිය පාලිත සහෝදරයටත් පොලිස් නිලධාරීන් පහරදීමට උත්සාහ කර තිබෙනවා. ඒ බව දැනනගත් පාලිත සහෝදරය මේ බව දැනුමදීමට එතනින් පලායනවා. අනතුරුව ස්ථානාධිපතිවරයා රංවල සහෝදරයා සිර මැදිරිය තුළට දමල සිය පොලිස් නිල ඇදුම ඉවත්කර සිවිල් ඇදුමෙන් නැවත පැමිණ ඔහුට සිරමැදිරිය තුළදි පහර දෙනවා. මෙම සිද්ධිය ආරංචිවුනාට පස්සෙ එම මොහොතේ මම සහ අපේ සහෝදර පිරිසක් පොලිසියට ගියා. අනතුරුව මේ විදිහට පහරදීමට ඇති අයිතිය විමසා සිටිය. ඒ හැරෙන්න පොල්සිය තුළ රංවල සහෝදරයා මුදාගැනීමට උත්සහ කළා යන ප්‍රකාශ අසත්‍යක්. ඒ මොහොතේ පොලිස් නිලධාරීන් අපව වීඩියෝ කළා. අප එසේ හැසිරුනානම් පොලිසියට අභියෝග කරනව ඒ වීඩියෝ දර්ශන පෙන්වන්න කියල. එසේම එහිදී ස්ථානාධිපතිවරයා රංවල සහෝදරයා පිළිඹද කිසිවක් නොදන්නාබව පැවසුවා. ඒ වගේම අත්අඩංගුවට ගත් තරුණයාව පොලිස් අත්අඩංගුවෙන් මුදාගෙන රැගෙනයාමට උත්සාහ කළාය යන්නද ඉතාමත් අසත්‍යයක්” එසේම දැනට අපරාධ පරීක්ෂණ දෙපාර්ථමෙන්තුව මගින් පවත්වන පරීක්ෂණ කටයුතු සදහා සහය ලබාදෙන බවත් එම කටයුතු අපක්ෂපාතීලෙස කරන ලෙසත් මහින්ද ජයසිංහ මහතා මෙම මාධ්‍ය හමුවේදී වැඩිදුරටත් ඉල්ලා සිටින ලදී.", "URL": "https://lankatruth.com/si/?p=45985", "Category": "පුවත්", "Parent URL": null}