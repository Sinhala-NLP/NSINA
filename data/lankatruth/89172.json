{"Source": "Lankatruth", "Timestamp": "January 30, 2020", "Headline": "කොරෝනා වෛරසය වැලඳුනු 170ක් සුවය ලබයි", "News Content": "නව කොරෝනා වෛරසය ආසාධනය වූ 170 දෙනෙකු මේ වනවිට සුවය ලබා රෝහල්වලින් පිටව ගොස් ඇතැයි විදෙස් මාධ්‍ය වාර්තා කරයි. එසේම මේ වනවිට 7,711ක් දෙනෙකුට වෛරසය ආසාධය වී ඇති අතර ඉන් 170 දෙනෙකු ජීවිතක්ෂයට පත්ව තිබේ. හුබෙයි පළාතෙන් මරණ 37ක් සහ සිචුවාන් පළාතෙන් එක් මරණයක් ද අලුතින් වාර්තා වී ඇත. මේ වනවිට ටිබේටයෙන්ද වෛරස් ආසාධිතයෙකු හඳුනාගෙන ඇති අතර ෆින්ලන්තය සහ එක්සත් අරාබි එමීර් රාජ්‍යයෙන්ද කොරෝනා වෛරස් ආසාධිතයන් හමු වී තිබේ. ලෝක සෞඛ්‍ය සංවිධානය ඊයේ දිනයේදී සියලු රටවල්වලට කොරෝනා වෛරසය සම්බන්ධයෙන් දැඩි පියවර අනුගමනය කරන ලෙස මේ වනවිට අනතුරු ඇඟවීමක්ද සිදු කර ඇත. ලෝක සෞඛ්‍ය සම්බන්ධයෙන් හදිසි තත්වයක් ප්‍රකාශයට පත්කරන්නේද යන්න සම්බන්ධයෙන් තීරණයක් ගැනීම සඳහා එම සංවිධානය අද (30) රැස්වීමක් කැඳවීමට ද නියමිතය. කෙසේ වෙතත් මෙම තත්වය තවමන් ඇත්තේ හදිසි තත්වයක් නම් කිරීමේ මට්ටමක නොවන බවද ලෝක සෞඛ්‍ය සංවිධානය අවධාරණය කර තිබිණි.", "URL": "https://lankatruth.com/si/?p=89172", "Category": "විදෙස් පුවත්", "Parent URL": null}