{"Source": "Lankatruth", "Timestamp": "January 25, 2012", "Headline": "කළු ජනවාරිය අරලියගහ මැදුරට යාම අධිකරණයෙන් වළකයි", "News Content": "පසුගිය කාලය තුළ ශ්‍රී ලංකාවේ ජනමාධ්‍යට එරෙහිව එල්ල වූ මර්දනයට එරෙහිවත් මාධ්‍යවේදීන් ඝාතනයට, මැර ප්‍රහාරයන්ට හා අතුරුදහන් කිරීම් වලට ලක් වීමටඑරෙහිවත් ජනමාධ්‍ය සංගම් හා ස්වේච්ඡා සංවිධාන විසින් අද (25) සවස 3ට පැවැත්වීමට නියමිතව තිබූ විරෝධතා ව්‍යාපාරය මාර්ග අවහිරවන ආකාරයෙන් පැවැත්වීමතහනම් කරමින් කොටුව මහේස්ත්‍රාත් අධිකරණය නියෝගයක් නිකුත්කර ඇත. එසේම උද්ඝෝෂකයින් උද්ඝෝෂණයේ නිරත වන්නේ නම් එය කොටුව දුම්රියපොළ ඉදිරියට පමණක් සීමා වි යුතු බවත්, ජනාධිපති මන්දිරය හෝ ජනාධිපති ලේකම්කාර්යාලය දෙසට පෙළපාලියකින් මාර්ග අවහිර වන සේ ගමන්කිරීම සපුරා තහනම් බවත් එම අධිකරණ නියෝගයේ සදහන් වෙයි. මාධ්‍ය සංවිධාන පවසන්නේ 2006 වසරේ සිට මාධ්‍යවේදීන්ට ඉතා දරුණු මර්ධනයක් දියත් වූ බවත් ඒ පිළිබදව ‍ජනාධිපතිවරයා දැනුවත් කිරීමට පෙළපාලියකින් ගමන්කිරීමට සූදානම් වූ අවස්ථාවේ අධිකරණය හා පොලීසිය යොදවා එය වාරණය කිරීම මගින් ආණ්ඩුවේ ප්‍රජාතන්ත්‍රවාදය මැනවින් පිළිබිඹුවන බව අවධාරණය කරයි.", "URL": "https://lankatruth.com/si/?p=1086", "Category": "පුවත්", "Parent URL": null}