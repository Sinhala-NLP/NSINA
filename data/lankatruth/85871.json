{"Source": "Lankatruth", "Timestamp": "November 19, 2019", "Headline": "මනම්පිටිය වැලි සමාගමකට අයත් කාර්යාලයක ගින්නක්", "News Content": "භූ විද්‍යා හා පතල් කැණීම් කාරශයට අයත් මනම්පිටියේ පිහිටි වැලි සමාගමේ කාර්යාලය අද (19) අළුයම 03ට පමණ ගිනිගෙන විනාශ වී ඇති බව වාර්තා වේ. මෙම ගින්නෙන් වැලි සමාගමේ කාර්යාලයේ තිබු ලියකියවිලි ලිපි ද්‍රව්‍ය මෙන්ම පරිගණක යන්ත්‍ර ඇතුළු බඩු භාණ්ඩ රැසක් විනාශ වී ඇති බවත් ඒ පිළිබඳව පුළුල් පරික්ෂණ සිදු කරන බවත් පොළොන්නරුව පොලීසිය සඳහන් කරයි. ගින්නට හේතුව මෙතෙක් අනාවරණය වී නොමැති අතර ගිනි ගන්නා විට ප්‍රදේශයේ පදිංචි අයෙකු විසින් හදිසි දුරකතන අංශයට ලද ඇමතුමක් අනුව වහා ක්‍රියාත්මක වු පොලීසිය තමන්කඩුව ගිනි නිවන ඒකකය එක්ව ගින්න නිවා දැමීමට කටයුතු කර තිබේ. ගෝඨාභය රාජපක්ෂ මහතාගේ ජයග්‍රහණයෙන් පසු ඊයේ (18) එම් ස්ථානය ඉදිරිපිට පරිසක් කිරිබත් දන්සැලක් ලබාදී රතිඤ්ඤා දල්වා කෑ කෝ ගසා පිටව ගොස් තිබෙන බවද වාර්තා වේ. එසේ පිටව යන විට එම කාර්යාලයේ ජනේල වීදුරුවල ගෝඨාබය රාජපක්ෂ මහතාගේ රුව සහිත ඡායාරූපද අලවා ගොස් ඇති බව වාර්තා වේ. එමෙන්ම මෙම කාර්යාලය මගින් නීති විරෝධී ලෙස වැලි ප්‍රවාහණය සඳහා අනුමත බලපත්‍රවලට අමතරව අතයට මුදලට බලපත්‍ර නිකුත් කර ඇති බවත් එහි ලියකියවිලි විනාශ කිරීම සඳහා මෙලෙස කාර්යාලය ගිනි තබා ඇති බවත් පැවසේ. භූ විද්‍යා හා පතල් කැණීම් කාරශය පරිසර අමාත්‍යාංශය සතුව පවතින අතර පරිසර අමාත්‍යාංශය පසුගිය වසර 05 පුරාවටම පැවතියේ මෛත්‍රීපාල සිරිසේන ජනාධිපතිවරයා යටතේ ය.", "URL": "https://lankatruth.com/si/?p=85871", "Category": "පුවත්", "Parent URL": null}