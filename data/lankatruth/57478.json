{"Source": "Lankatruth", "Timestamp": "August 9, 2018", "Headline": "බැසිල්ගේ GI බට නඩුව හෝමාගම අධිකරණයට යොමුකිරීම ගැන සළකා බලයි", "News Content": "පසුගිය ජනාධිපතිවරණ සමයේදී මහින්ද රාජපක්ෂ මහතාගේ මැතිවරණ ප්‍රචාරක කටයුතු උදෙසා ප‍්‍රාදේශීය සභා අතර ජී.අයි. බට බෙදා හැර රජයට රුපියල් කෝටි 3 1/2කට අධික පාඩුවක් සිදු කිරීම සම්බන්ධයෙන් හිටපු අමාත්‍ය බැසිල් රාජපක්‍ෂ මහතාට සහ දිවිනැගුම සංවර්ධන දෙපාර්තමේන්තුවේ හිටපු අධක්‍ෂක ජනරාල් ආර්.ඒ.පී. රණවක මහතාට එරෙහිව පවරා ඇති නඩුවේ අධිකරණ බලය වෙනස්වීම හේතුවෙන් හෝමාගම මහාධිකරණයට මාරු කිරීම පිළිබඳව සළකා බලන බව රජයේ ජ්‍යෙෂ්ඨ නීතීඥ අසාද් නවාවී මහතා කොළඹ මහාධිකරණ විනිසුරු ඒ.ඒ.ආර්. හෙයියන්තුඩුව මහතාට අද (09) දැනුම් දී ඇත. මෙම නඩුව කැඳවනු ලැබු අවස්ථාවේදී ඉදිරිපත් වු කරුණු සළකා බැලූ විනිසුරුවරයා අධිකරණ බලය වෙනස්වීම හේතුවෙන් මෙම නඩුව හෝමාගම මහාධිකරණයට මාරු කිරීම සම්බන්ධයෙන් ලබන සැප්තැම්බර් 10 වැනිදා අධිකරණයට කරුණු ඉදිරිපත් කරන ලෙස පැමිණිල්ලට නියෝග කර තිබේ. පසුගිය ජනාධිපතිවරණ සමයේදී ප‍්‍රාදේශීය සභා අතර ජී.අයි. බට බෙදා හැර රජයට රුපියල් කෝටි 3 1/2කට අධික පාඩුවක් සිදු කිරීම සම්බන්ධයෙන් හිටපු අමාත්‍ය බැසිල් රාජපක්‍ෂ මහතාට සහ දිවිනැගුම සංවර්ධන දෙපාර්තමේන්තුවේ හිටපු අධක්‍ෂක ජනරාල්වරයාට එරෙහි නඩුව කැඳවනු ලැබු අවස්ථාවේදී ඉදිරිපත් වු කරුණු සළකා බැලූ විනිසුරුවරයා එලෙස නියෝග කර ඇත.", "URL": "https://lankatruth.com/si/?p=57478", "Category": "පුවත්", "Parent URL": null}