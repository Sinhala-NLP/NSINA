{"Source": "Lankatruth", "Timestamp": "December 29, 2020", "Headline": "බගවන්තලාවෙන් තවත් ආසාදිතයන් 08 දෙනෙක්", "News Content": "කොවිඩ් – 19 ආසාදනය වූ තවත් 08 දෙනෙකු හඳුනාගත් බව බගවන්තලාව සෞඛ්‍ය වෛද්‍යය නිලධාරී කාර්යාලය සඳහන් කරයි. ඒ අනුව මේ වනවිට එම සෞඛ්‍ය වෛද්‍යය නිලධාරී කාර්යාලය බල ප්‍රදේශයෙන් ආසාදිතයන් 55ක් හමුවී ඇත. බගවන්තලාව ඉන්වරි වත්ත, පොට්රි වත්ත සහ ඇන්ෆිල්ඩ් වත්ත ප්‍රදේශවලින් එක් අවෙකු බැගිනණිත් බගවන්තලාව කර්කස්වෝග් මැද කොටසි 02දෙනෙකුත් සහ හැටන් දික්ශව ඉන්ජස්ට්‍රි වත්තෙන් 03 දෙනෙකුත් ලෙසය. ඉන්ජස්ට්‍රි වත්තෙන් හමුවූ තිදෙනා එකම පවුලේ මව, පුතා සහ දියණිය බවත් වාර්තා වේ. මෙම දියණිය පසුගියදා කොවිඩ් ආසාදිතයන් හමු වූ හැටන් වටගල පෞද්ගලික ඇඟලුම් කර්මාන්ත ශාලාවේ සේවය කළ සේවිකාවක් බවත් වාර්තා වේ. එමෙන්ම ඉන්වරි වත්ත සහ පොට්රි වත්තෙන් හමුවූ දෙදෙනාද රැකියාව සිදුකර ඇත්තේ උක්ත ඇඟලුම් කර්මාන්ත ශාලාවේය. එම 08 දෙනාගේ ලඟම ආශ්‍රිතයන් මේ වනවිට කිරෝධායන මධ්‍යස්ථාන වෙත යොමු කර ඇතැයිද වාර්තා වේ.", "URL": "https://lankatruth.com/si/?p=105869", "Category": "කොවිඩ් -19 (කොරෝනා ) පුවත්", "Parent URL": null}