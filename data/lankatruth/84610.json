{"Source": "Lankatruth", "Timestamp": "November 3, 2019", "Headline": "ඇඹිලිපිටියේදීත් අනුර දිසානායකට උණුසුම් පිලිගැනීමක්…", "News Content": "ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ජය තහවුරු කිරීමේ තවත් ජන රැලියක් අති සාර්ථකව ඊයේ (02) ඇඹිලිපිටියේදී පවත්වන ලදී. මෙම රැලිය සඳහා විශාල ජන සහභාගීත්වයක් දක්නට ලැබුණු අතර එහිදී පැමිණ සිටි තරුණ තරුණියන්ගෙන් අනුර දිසානායක මහතාට ඉතා උණුසුම් පිළිගැනීමක් හිමිවිය. එහිදී ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතා, ජාතික භික්ෂු පෙරමුණෙ රත්නපුර දිස්ත්‍රික් ලේකම් පරිවේනාධිපති වාවුවේ විජිතවංශ හිමි, ජනනියමු කලාකරුවෝ සංවිධානය වෙනුවෙන් සෞන්දර්ය කලා විශ්වවිද්‍යාලයේ නාට්‍ය, මුද්‍රා නාට්‍ය හා නූතන නර්තන අධ්‍යයන අංශයේ ජ්‍යෙෂ්ඨ කථිකාචාර්ය රංගන ශිල්පී ප්‍රසන්නජීත් අබේසූරිය මහතා, රුහුණු විශ්වවිද්‍යාලයේ කෘෂි ආර්ථික විද්‍යා අධ්‍යයන අංශයේ අංශ ප්‍රධානී, කෘෂි විද්‍යාඥ, මහාචාර්ය එල්.එම් අබේවික්‍රම මහතා, ජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත මහතා, ජනතා විමුක්ති පෙරමුණේ රත්නපුර දිස්ත්‍රික් නායක ශාන්ත පද්මකුමාර මහතා ඇතුළු පිරිස ජන රැලිය ඇමතූහ. එමෙන්ම ජයවර්ධනපුර විශ්වවිද්‍යාලයේ ජ්‍යෙෂ්ඨ කතිකාචාර්ය, ආචාර්ය තිලක් චන්ද්‍රතිලක මහතා, හුස්මට හුස්ම පරිසර සංවිධානයේ සම කැඳවුම්කරු චමින්ද ජයසූරිය මහතා ඇතුළු ආචාර්ය, මහාචාර්යවරු, කලකරුවෝ, වෛද්‍යවරු, නීතීඥයන් ඇතුළු විශාල පිරිසක්ද මෙම අවස්ථාට එක්වී සිටියහ.", "URL": "https://lankatruth.com/si/?p=84610", "Category": "පුවත්", "Parent URL": null}