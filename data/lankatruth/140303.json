{"Source": "Lankatruth", "Timestamp": "October 8, 2022", "Headline": "ඔටෝ ඩීසල් ලෙස නැව් ඩීසල් විකුණනවා – ආචාර්ය අශෝක රන්වල", "News Content": "මේ වනවිට රට තුළ ඔටෝ ඩීසල් ලෙස නැව් ඩීසල් විකුණමින් සිටින බවත් ඛනිජ තෙල් සංස්ථාවේ පොදු සේවක සංගමයේ සභාපති, ආචාර්ය අශෝක රන්වල පවසයි. ඔහු මේ බව පැවසූවේ මත්තල වරාය පරිශ්‍රයේ ගබඩා කර ඇති චීන සමාගමක් වන චයිනොපෙක් සමාගම විසින් හම්බන්තොට වරායට ගෙන්වන ලද, නැව් සඳහා භාවිත කරණ ඩීසල් තොගය සම්බන්ධයෙන් අනාවරණයක් සිදු කරමිණි. ඒ සම්බන්ධයෙන් ඔහු වැඩිදුරටත් අදහස් දක්වමින්, “හම්බන්තොට වරායට චයිනොපෙක් සමාගම විසින් මැරයින් ඩීසල් විදිහට ගෙන්වපු ඩීසල් තොගයක් ගබඩා කරලා තියෙනවා මේ මොහොතේ මහත්තල ගුවන් තොටුපොළේ තියෙන තෙල් ටැංකි සංකීර්ණය තුළ. මේ ඩීසල් තොගය පරීක්ෂා කරලා බලන්න සංස්ථාවේ ඉහළම නිලධාරීන් ප්‍රමාණයක් 05 වෙනිදා හෝ 06 වෙනිදා ඒ පරිශ්‍රයට ගිහිල්ලා තියෙනවා. ඒ නිලධාරීන් අතර කතිකාවක් හදාගෙන කොහොමද මේක බෙදා හරින්නේ කියලා. ඔවුන් සාකච්ඡා කරලා තියෙනවා. ඔවුන් ගිහිල්ලා සාකච්ඡා කළේ මොනවද කියලා තෙල් සංස්ථාවේ අනික් නිලධාරීන් දන්නෙත් නැහැ. සමහරවිට සභාපතිතුමා දන්නෙත් නැතිවෙන්න පුළුවන්. එතකොට මේ තෙල් ටැංකිවලින් තියෙන මැරයින් ඩීසල් දැන් සමාගම්වලට නිදහස් කරන්න අදාල කටයුතු කරනවා. කා හරහාද? තෘෘපුට් චාජ් එක කොහෙන්ද? කොලොන්නාව සීපීඑස්එල් ආයතනයට තෘෘපුට් චාජ් එක දෙනවද නැද්ද? ඒක මිලට ගන්නේ කොහොමද? කියලා ගැටලුවක් තියෙනවා. එතන තියෙන මැරයින් ඩීසල් තොගයට කොටසින් කොටස ඩොලර් ගෙවලා ලබාගන්නවා සීපීසී එක. එහෙම රට ඇතුළට ගෙනාපු තෙල් තොගයකට ඩොලර් ගෙවන්න සීපීසී ආයතනයට අයිතියක් තියෙනවද? ඒක නිසා අපිට විශ්වාස කරන්න බැරි විදිහට ඛනිජතෙල් නීතිගත සංස්ථාව අද රහසිගතව කටයුතු කරන, කුමන්ත්‍රණකාරීව කටයුතු කරන තැනක් බවට පත්වෙලා තියෙනවා. අපි ඇමතිවරයට කියනවා, ඔය කරන කටයුතු අඩුම තරමින් ඔබේ කැබිනට් එකවත් දැනුවත් කරලා කරන්න. පාර්ලිමේන්තුව දැනුවත් කරන්න බැරිනම්, මැයින් ඩීසල් කියන්නේ නැව්වලට ගහන තෙල්. හැබැයි මේ මැරයින් ඩීසල් විදිහට ගෙන්වන ඩීසල් වර්ගය මේ කර්මාන්ත ශාලාවලට ලබාදෙන්න ඔවුන්ට තියෙන අයිතිය මොකක්ද? ඒක වැරදි එකක්. අද අපි දන්නවා, මේ මැරයින් ඩීසල් විවිධ සමාගම් විසින් ඔටෝ ඩීසල් විදිහට විකුණනවා. ඒ ඩීසල් මිටල ගනිද්දි ඔවුන් කියනවා අපි මේක වාහනවලට ගහන්න අනුමත කරන්නේ නැහැ. නම්ත් ඒක වාහනවලට ගැහුවට මොකවත් වෙන්නේ නැහැයි කියලා. එතකොට ඛනිජතෙල් නීතිගත සංස්ථාව මේ රටේ ඩීසල්වලට පෙට්‍රල්වලට වගකීමෙන් සම්පූර්ණයෙන්ම නිදහස් වෙලාද? ඒක නිසා බරපතල විපත්තියකට අපේ රටේ ජනතාවට මුහුණදෙන්න සිද්ධ වෙනවා. අවසාන ප්‍රතිඵලය අපි කියන්නම්. අද වෙනකොට පිරිපහදුව වහලා. ඒ ලැබෙන ඩීසල් තොගය, පෙට්‍රල් තොගය, භූමිතෙල් තොගය (භූමිතෙල් ලැබෙන්නෙම නැහැ) ගුවන්යානා තෙල් තොගය ලැබෙන්නේ නැහැ. ඒ වගේම ගෑස් තොගය ලැබෙන්නේ නැහැ. ඒකට උත්තර හොයන්න රහසිගතව කූට උපක්‍රම පාවිච්චි කරන්න එපා.”", "URL": "https://lankatruth.com/si/?p=140303", "Category": "පුවත්", "Parent URL": null}