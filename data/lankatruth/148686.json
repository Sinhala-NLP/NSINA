{"Source": "Lankatruth", "Timestamp": "July 4, 2023", "Headline": "ඇමරිකාවට චීනය නැතුවම බැරිලු – ඉහළම රාජ්‍ය තාන්ත්‍රිකයෙක් නැවත චීන සංචාරයක", "News Content": "ඇමරිකානු භාණ්ඩාගාර ලේකම් (මුදල් ඇමති හා සමාන තනතුරකි) ජේන් යෙලට් ලබන 06 වෙනිදා සිට 09 වෙනිදා දක්වා සිව් දින නිල සංචාරකයක් සඳහා චීනය බලා පිටත්ව යාමට සූදානමින් සිටී. මාසයක් වැනි කාලයකදී ඇමරිකානු ඉහළම රාජ්‍යතාන්ත්‍රිකයෙක් දෙවෙනිවරටත් චීනයේ නිල සංචාරයක යෙදීම මේ අනුව සිදුවේ. භාණ්ඩාගාර ලේකම්ගේ එම සංචාරය නිවේදනය කරමින් ඇය කරන ලද ප්‍රකාශය කෙරෙහි ලෝකයේ දැඩි අවදානය යොමුව ඇතැයි විදේස් මාධ්‍ය වාර්තා දක්වයි. ඇය ප්‍රකාශ කර තිබෙන්නේ “ඇමරිකාවට චීනයේ වෙළඳාම සහ ආයෝජනය අතිශය වැදගත් බවත් තම දෙරට අතර වෙළඳාම නතර කළහොත් ගෝලීය කටයුතු මුළු මනින්ම ඇණ හිටින බවත්” යනුවෙනි. භාණ්ඩාගාර ලේකම්ගේ මෙම සංචාරය සම්බන්ධයෙන් චීනයේ සුහදශීලී බලාපොරොත්තුවක් සහ ඉහළම රාජ්‍ය නායකයින් හමුවීමේ ඉඩ සලසා ඇති බවද ජාත්‍යන්තර මාධ්‍ය වාර්තා කර තිබේ.", "URL": "https://lankatruth.com/si/?p=148686", "Category": "පුවත්", "Parent URL": null}