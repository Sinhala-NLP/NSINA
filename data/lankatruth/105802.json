{"Source": "Lankatruth", "Timestamp": "December 29, 2020", "Headline": "පසුගිය දින 09ට 39දෙනෙක් මහ පාරේ මියගිහින්", "News Content": "දෙසැම්බර් මස 20 වන දින සිට අද (29) උදෑසන 06 දක්වා වු කාලය තුළ මෙරට සිදුවු මාරක රියඅනතුරුවලින් පුද්ගලයින් 39 දෙනෙක් ජීවිතක්ෂයට පත්ව ඇතැයිද එම කාලය තුළ සිදුව ඇති සමස්ත රියඅනතුරු සංඛ්‍යාව 527ක් පමණ වන බවද පොලිස් මාධ්‍ය ප්‍රකාශක, නියෝජ්‍ය පොලිස්පති නීතිඥ අජිත් රෝහණ සඳහන් කරයි. එම කාලය තුළ දී පුද්ගලයින් 122කට බරපතළ තුවාල සිදුව ඇති අතර 238ක් සුළු තුවාල ලබා තිබේ. අලාභහානි පමණක් සිදුව ඇති රියඅනතුරු 130ක වාර්තා වී ඇතැයිද ඔහු පවසයි. මේ අතර, පසුගිය වාර්තා නිරීක්ෂණයේ දී මෙරට වැඩිම රියඅනතුරු ප්‍රමාණයක් දෙසැම්බර් 20 සිට ජනවාරි 05 වන දා දක්වා වු කාලයේ සිදු ඇතැයිද පොලිස් මාධ්‍ය ප්‍රකාශකවරයා වැඩිදුරටත් කියාසිටී. මෙම රිය අනතුරුවලින් වැඩිමි පිරිසක්ජීවිතක්ෂයට පත්ව ඇත්තේ පදිකයින්, යතුරුපැදිකරුවන් හා ත්‍රීරෝද රථවල ගමන්ගන්නන් බවද පොලිස් මාධ්‍ය ප්‍රකාශක, නියෝජ්‍ය පොලිස්පති නීතිඥ අජිත් රෝහණ පවසයි.", "URL": "https://lankatruth.com/si/?p=105802", "Category": "පුවත්", "Parent URL": null}