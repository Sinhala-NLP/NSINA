{"Source": "Lankatruth", "Timestamp": "October 20, 2018", "Headline": "23 විරෝධය ගැන කෑගල්ලේදී සහ මහනුවරදී ජනතාව දැනුවත් කරයි", "News Content": "බදු බරට, තෙල්මිලට, බඩුමිල වැඩිකිරීමට, සිංගප්පූරු, ETCA ඇතුළු රට බිලිදෙන ගිවිසුම්වලට, වරාය, මත්තල, තෙල් ටැංකි ඇතුළු ජාතික සම්පත් විකිණීමට, වංචාවට, දූෂණයට, නාස්තියට එරෙහිව ජනතා විමුක්ති පෙරමුණේ නායකත්වය යටතේ ලබන 23 වනදා කොළඹදී පවත්වන විරෝධතාව සම්බන්ධයෙන් මේ දිනවල ප්‍රධාන නගර ගණනාවකදී ජනතාව දැනුවත් කිරීමේ කටුයුතු එම පක්ෂය විසින් සිදු කරමින් පවතින අතර එවැනි දැනුවත් කිරීමේ වැඩසටහන් දෙකක් පසුගියදා කෑගල්ල සහ මහනුවර යන නගරවදී සිදු කරන ලදී. එහිදී පසුගිය 18 වනදා කෑගල්ල නගරයේ ජනතාව දැනුවත් කිරීමේ කටයුතු සිදු කර ඇති අතර ඒ සඳහා ජනතා විමුක්ති පෙරමුණේ කෑගල්ල දිස්ත්‍රික්කයේ නායක, හිටපු පාර්ලිමේන්තු මන්ත්‍රී ගාමිණී රත්නායක මහතා සහ එම දිස්ත්‍රික්කයේ ජවිපෙ පාළාත් පාලන නියෝජතියන් ඇතුළු පිරිසක් සහභාගී වී තිබේ. පසුගිය 18 වනදා මහනුවර නගරයේ ජනතාව දැනුවත් කිරීමේ කටයුතු සිදු කර ඇති අතර ඒ සඳහා විමුක්ති පෙරමුණේ මහනුවර දිස්ත්‍රික් නායක ගයාන් ජානක මහතා සහ එම දිස්ත්‍රික්කයේ ජවිපෙ පළාත් පාලන නියෝජතියන් ඇතුළු පිරිසක් සහභාගී වී ඇත.             කෑගල්ල", "URL": "https://lankatruth.com/si/?p=61477", "Category": "පුවත්", "Parent URL": null}