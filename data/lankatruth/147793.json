{"Source": "Lankatruth", "Timestamp": "June 13, 2023", "Headline": "දික්වැල්ලේ වෙඩි තැබීමක්", "News Content": "දික්වැල්ල කුමාරතුංග මාවතේ දී මෝටර් රථයකින් පැමිණි නාදුනන පුද්ගලයින් පිරිසක් 52 හැවිරිදි පුද්ගලයෙකුට වෙඩි තබා පලා ගොස් ඇති බව දික්වැල්ල පොලීසිය පවසයි. වෙඩි වැදීමෙන් තුවාල ලබා ඇත්තේ මංගල යසලාල් නැමති වයස අවුරුදු 52ක් වන අයෙකි. වෙඩිවැදීමෙන් අනතුරුව ඔහු වෛද්‍ය ප්‍රතිකාර සදහා මාතර මහ රෝහල වෙත යොමු කර ඇත. ඔහු මෙම වෙඩි ප්‍රහාරයට ලක් ඇත්තේ දඹගස්ආර ප්‍රදේහයේ සිට තම දරුවන් පාසල වෙත රැගෙන යාමට කුමාරතුංග මාවතේ පිහිටි බිරිදගේ නිවස ආසන්නයට යතුරු පැදියකින් පැමිණි අවස්ථාවේ දීය. මෙම වෙඩිතැබීමට නිශ්චිත හේතුව හා ඊට සම්බන්ධ සැකකරුවන් පිලිබදව මෙතෙක් නිශ්චිත තොරතුරක් අනාවරණය වී නොමැති බව පවසන දික්වැල්ල පොලීසිය මේ පිළිබඳව වැඩිදුර පරීක්ෂණ මෙහෙයවයි.", "URL": "https://lankatruth.com/si/?p=147793", "Category": "පුවත්", "Parent URL": null}