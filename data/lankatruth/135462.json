{"Source": "Lankatruth", "Timestamp": "June 12, 2022", "Headline": "“ගෝටා අයියා සුදුවෑන්වලින් මාව අතුරුදහන් කරන්න හදනවා” – උදයංග වීරතුංග", "News Content": "ජනාධිපති ගෝටාබය රාජපක්ෂ තමන්ව අතුරුදහන් කිරීම සඳහා සුදුවෑන් කල්ලියක් යොදවා ඇති බවත් “ගෝටා අයියාගේ හෙන්චයියන්ට” තම ජීවිතය උදුරා ගැනීමට නොහැකිවනු ඇති බවත් සඳහන් කරමින් රාජපක්ෂ පවුලේ ඥාති සහෝදරයෙකු වන රුසියාවේ හිටපු තානාපති උදයංග වීරතුංග සිය මුහුණුපොතේ සටහනක් යොදමින් සඳහන්ක කරයි. උදයංග වීරතුංග සිය බිරිඳගේ 50වෙනි උපන්දිනය වෙනුවෙන් සුභ පැතීමට යොදන ලද ෆේස්බුක් සටනේ උක්ත කරුණ අඩංගු කර ඇති අතර එහ උපුටාගැනිම පහතින් පල වේ. “2022 ජුනි මස 12 වෙනි දින එදා යහපාලනය රජය අපේ සියලු සම්පත් උදුරා ගත්තා, අපේ සියලු බැංකු ගිණුම් අත්හිටුවා, අපිව නො මරා මරුවා. අද ගෝඨා අයියා මාව අත්අඩංගුවට ගන්න, සුදු වෑන් එවලා අතුරුදහන් කරන්න උත්සාහ ගන්න කාල කන්නි යුගයක් උදාවී හමාරයි. අපේ මාතෘභූමිය කූට අවාසනාවන්ත පාලකයෙක් නිසා, රටම භීෂණය රජකරන අඳුරු යුගයකට පියනගනවා.. එහෙත් අප පවුලේ සමගිය ආදරය මෙන්ම අපගේ ජිවිත යහපාලනය මැරයන්ට මෙන්ම ගෝඨා අයියා ගේ හෙන්චයියන්ට ද උදුරා ගත නො හැක.අද ඔයාගේ උපන්දිනයට මල් මිටක් අර ගෙන ඔයා ලගට එන්න බැරි වුනත් මගේ සුබ පැතුම් පිළිගන්න..”", "URL": "https://lankatruth.com/si/?p=135462", "Category": "පුවත්", "Parent URL": null}