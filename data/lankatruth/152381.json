{"Source": "Lankatruth", "Timestamp": "September 28, 2023", "Headline": "විදුරට කැපේ – සියල්ල මෙහෙයවීම සමන් ඒකනායකට", "News Content": "ජනාධිපති ලේකම් සමන් ඒකනායක මේ වනවිටත් රනිල් වික්‍රමසිංහ වෙනුවෙන් විශාල ප්‍රචාරක වැඩ කොටසක් ඉටු කරමින් සිටින අතර එහිදී බුද්ධ සාසන ආගමික සහ සංකෘතික කටයුතු සම්බන්ධයෙන් වඩාත් ආක්‍රමණික ආකාරයෙන් ක්‍රියාමාර්ග දියත් කර ඇති බව අනාවරණය වේ. ජනාධිපති රනිල් වික්‍රමසිංහ වෙනුවෙන් සමන් ඒකනායක ලේකම්වරයා ඍජුවම කටයුතු කර ගෙන යන ක්ෂේත්‍ර කීපයක් ඇති බවද, ඒ අතරින් සංස්කෘතික කටයුතු සහ ආගමික කටයුතු මූලිකවී ඇති බවද වාර්තා වේ.  ඇතැම් භික්ෂූන් වහන්සේලා සහ අනෙකුත් පූජක ප්‍රසාදීන් වහන්සේලා සමග ඍජුවම කටයුතු කිරීම ජනාධිපති ලේකම්වරයාට පවරා ඇත. ඒ අනුව විවිධ උත්සව සංවිධානය කරමින් භික්ෂූන් වහන්සේලාගේ සිත් රනිල් වික්‍රමසිංහ කෙරෙහි දිනා දීමට අදාළ විවිධ ක්‍රියාමාර්ග දියත් කර ඇත. මෙම ක්‍රියාමාර්ග දියත් කිරීමේදී බුද්ධ සාසන,ආගමික කටයුතු හා සංස්කෘතික කටයුතු ඇමති විදුර වික්‍රමනායක  සම්පූර්ණයෙන්ම කපා හැර කටයුතු කරන බව ජනාධිපති ලේකම් කාර්යාලයේ ආරංචි මාර්ග හෙළිකරයි.", "URL": "https://lankatruth.com/si/?p=152381", "Category": "පුවත්", "Parent URL": null}