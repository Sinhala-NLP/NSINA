{"Source": "Lankatruth", "Timestamp": "May 22, 2021", "Headline": "පොල්ගහවෙල සභාවේ සෞඛ්‍ය කම්කරුවන් 10කට කොරෝනා", "News Content": "පොල්ගහවෙල ප්‍රාදේශීය සභාවේ සේවය කරන සෞඛ්‍ය කම්කරුවන් 10 දෙනකුට කොවිඩ් – 19 වෛරසය ආසාදනය වී ඇති බව වාර්තාවේ. පසුගිය 19 දා සිදුකළ PCR පරීක්ෂණ මගින් මෙම කම්කරුවන් 10 දෙනා හඳුනාගෙන ඇති අතර එම කම්කරුවන් පොල්ගහල 69 වත්තේ හා කෝන්ගහ කුඹුර ප්‍රදේශයේ පදිංචිකරුවන් බවද සෞඛ්‍ය අංශ කියයි. මෙම කොරෝනා ආසාදිතයන් අතර පොල්ගහවෙල ආදාහනාගාරයේ බාරකරුද සිටින බවත් එම ආසාදිතයින්ගේ පළමු පෙළ ආශ්‍රිතයින් ස්වයං නිරෝධායනට ලක් කර ඇති බවත් වාර්තා වේ. ඉදිරියේදී එම ආශ්‍රිතයන් PCR පරීක්ෂණ සඳහා යොමු කරන බව සෞඛ්‍ය බලධාරීහු වැඩිදුරටත් පවසති.", "URL": "https://lankatruth.com/si/?p=116835", "Category": "කොවිඩ් -19 (කොරෝනා ) පුවත්", "Parent URL": null}