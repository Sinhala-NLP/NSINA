{"Source": "Lankatruth", "Timestamp": "May 17, 2022", "Headline": "නියෝජ්‍ය කතානායක ධුරයට පොහොට්ටුවේ මන්ත්‍රී වැඩි ඡන්දයෙන් පත්වෙයි", "News Content": "පාර්ලිමේන්තුවේ නියෝජ්‍ය කථානායක ලෙස හම්බන්තොට දිස්ත්‍රික්කය නියෝජනය කළ ශ්‍රී ලංකා පොදු ජන පෙරමුණ මන්ත්‍රී අජිත් රාජපක්ෂ වැඩි ඡන්ද 30කින් තේරී පත් විය. ඒ අද (17) පාර්ලිමේන්තුවේ පැවති නියෝජ්‍ය කතානායක තෝරාගැනී මේ ඡන්ද විමසීමේදීය. ඒ අනුව මන්ත්‍රී අජිත් රාජපක්ෂ ඡන්ද 109 ලබාගත් අතර සමගි ජන බලවේග මන්ත්‍රී රෝහිණී කවිරත්න ඡන්ද 78ක් ලබාගෙන තිබිණි. විපක්ෂ නායක සජිත් ප්‍රේමදාස පාර්ලිමේන්තු මන්ත්‍රී රෝහිණී කවිරත්නෙග් නම යෝජනා කළ අතර විපක්ෂයේ ප්‍රධාන සංවිධායක ලක්ෂ්මන් කිරිඇල්ල එම යෝජනාව ස්ථිර කළේය. ඉන් පසුව පාර්ලිමේන්තු මන්ත්‍රී මහාචාර්ය ජී.එල් පීරිස් ආණ්ඩු පක්ෂය වෙනුවෙන් නියෝජ්‍ය කථානායක ධුරය සඳහා අජිත් රාජපක්ෂගේ නම යෝජනා කළ අතර කුරුණෑගල දිස්ත්‍රික් මන්ත්‍රී සමන් ප්‍රිය හේරත් එම යෝජනාව ස්ථිර කළේය. මෙහිදී ඡන්ද 23ක් ප්‍රතික්ෂේපිත ඡන්ද ලෙස ප්‍රකාශ කෙරිණි.", "URL": "https://lankatruth.com/si/?p=134389", "Category": "පුවත්", "Parent URL": null}