{"Source": "Lankatruth", "Timestamp": "January 23, 2021", "Headline": "Brexit දිනන්නෝ හා පරදින්නෝ කවුරුද ?", "News Content": "British-exit හෙවත් Brexit, බ්‍රිතාන්‍යය එක්සත් යුරෝපයෙන් මෙම වසරේ ජනවාරි පළමුවැනිදා සිට ඉවත්වීම ගිය වසරේදී වඩාත් කතාබහට ලක් වූ මාතෘකාවක් විණි. මෙම ඉවත්වීම කණ්ඩායම් දෙකටම වාසි හා අවාසි රාශියක් වාර්තා වී තිබිණි. මෙහිදී වඩාත් කුලප්පු වුයේ ට්‍රම්ප් එළවා දැමීමට බයිඩන්ට ඩොලර් මිලියන 74ක් වියදම් කල ලෝක කොටස් වෙළඳ පලයි. බ්‍රිතාන්‍යයේ මෙම ඉවත්වීම තුල ලන්ඩනයේ සුප්‍රකට city කොටස් වෙළඳ පලේ වෙළඳ හා ආයෝජන බැංකු, මහා පරිමාණ වෙළඳ හා බහුජාතික සමාගම් හා රක්ෂණ සමාගම් තම කොටස් හා මුලස්ථානයන් කවර නගරයක් වෙත යායුතුද නොදනිව අතරමං වී සිටිති. මෙම තත්වය සමනය කරගැනීම සඳහා දෙපාර්ශ්වය අතර සාකච්චා වේගයෙන් ආරම්හ විනි. දෙවන මහා ලෝක යුද්ධයෙන් පසු යුරෝපිය නායකයින්ගේ අදහස වුයේ එක්සත් ජනපදය මෙන් නැගී එන සෝවියට් දේශය හා තම රටවල් තුලම නාසිවාදයට එරෙහිව සටන්කළ කොමියුනිස්ට් පක්ෂවල ජනප්‍රියතාවය හමුවේ ආරක්ෂාව මුල් කරගත් එක්සත් යුරෝපයක් බිහි කල යුතු බවයි. එක්සත් ජනපදයත් මේ සඳහා මාර්ෂල් සැලසුම් ආධාර ඔස්සේ බිලියන 173 ක් යුරෝපයට ණය ලෙස ලබාදෙන ලදී. කෙසේ වෙතත් මෙම උත්සාහයන් අද දක්වා අසාර්ථක වී ඇත්තේ යුරෝපයේ රටවල් තුල ඇති ආර්ථික, සාමාජීය, භාෂා, ඉතිහාසය, සංස්කෘතිය අතර පවතින දැඩි විෂමතාවයන් නිසා වේ. 1970 දී ඇමරිකානු ආරක්ෂක ලේකම් හෙන්රි කිසිංගර් උපහාසයෙන් යුතුව ඇසුවේ “Who do I call if I want to speak to Europe?”. රටවල් 9ක ඇති රාජාණ්ඩු ව්‍යවස්ථාවන් විසින්ද මෙහි සංකීර්ණත්වය පැහැදිලි වේ. ඇමරිකාවේ යුරෝපීය කිට්ටුම සගයා ලොව දෙවැනි කොටස් වෙළඳ පල(city) හිමි මහා බ්‍රිතාන්‍යය එක්සත් යුරෝපයට එක් වුවද ඔවුන් සැමවිටම සිතුවේ තම ආර්ථික වාසිය පිළිබඳව පමණක් බව යුරෝපීය නායකයන් නිතර කියා සිටි. 1973 දී එක්සත් යුරෝපයට(CEE) එක් වන බ්‍රිතාන්‍යය තම මුදල් ආයෝජනය කරමින් යුරෝපයේ අයවැය සැකසීම සඳහා සහභාගී වුවද යුරෝපිය මුදල් ආධාර යලි තමන්ට නොලැබීම 1979 දී එක්සත් යුරෝපයෙන් ප්‍රශ්ණ කරන අතර තමන්ට අයත් මුදල් ආපසු ලබාදෙන ලෙස එවකට අගමැතිනි මාග්‍රට් තැචර්” « I want my money back »(මගේ මුදල් ආපසු දෙනු) ලෙස කියමින් බලකරන්නට වුවාය. එහිදී බ්‍රිතාන්‍යයේ අයවැය පරතරය වූ බිලියන 9ක් වුවද ඇයට ලැබෙනුයේ බිලියන 6ක් පමණි. මෙම ප්‍රශ්ණය ඇතිවනුයේ එක්සත් යුරෝපයේ අයවැයෙන් 70% ක් වියදම් කරනුයේ කුෂිකර්මය සඳහා වන අතර එහිදී එංගලන්තය ඔවුන්ගේ අයවැයේ එම කේෂ්ත්‍රය වෙනුවෙන් මුදල් වැයකරනුයේ ඉතාමත් අඩු ප්‍රතිශතයක් වීම නිසාවෙනි. එම නිසා එක්සත් යුරෝපය සඳහා වැඩි මුදලක් ලබා දුන්නද පෙරලා තමන්ට ලැබෙන මුදල් අඩු අගයක් ගැනීම නිසා තම මුදල් ආපසු ලබා දෙන ලෙස ඇය බලකරන ලදී. මහා බ්‍රිතාන්‍යය යුරෝපය සමග ඇතිකරගන්නා ඊළඟ ගැටුම වනුයේ යුරෝ මුල්‍ය ඒකකය සම්බන්ධයෙනි. එක්සත් යුරෝපයේ පොදු මුදල් ඒකකයට එක් වීමේදී සාමාජික රටවල් (pact of stability) නම් සම්මුතියට අත්සන් තැබිය යුතුව ඇත. එමගින් අයවැය හිඟය අභ්‍යන්තර දල ජාතික නිෂ්පාදනයෙන් 3%කට වැඩි විය නොහැකි අතර එම ඉලක්කය සපුරා ගැනීමට නොහැකි වුවහොත් දඩ කෑමට සාමාජික රටවලට සිදුවේ. මෙම ඉලක්ක සපුරා ගැනීමට සාමාජික රටවල් පසුගිය වසර 10 පුරා සෞඛ්‍යයට, අධ්‍යාපනයට, සුබසාධක වියදම් කපා හැරීමේ ප්‍රථිපලය කොරෝනා වසංගතය නිසා මියයන සංඛ්‍යාව උග්‍ර වීම තුල වටහා ගත හැක. ඇයගේ ඉල්ලීම 1979 දී ඉටු කරන ලදී මෙහිදී ඔවුන් ඉතා කපටි ලෙස එක්සත් මුල්‍ය ඒකකය පිළිගැනීම ප්‍රතික්‍ෂේප කරනුයේ ලෝකයේ ඩොලර් වලට පසුව දෙවැනි හා වඩාත් හොඳ තරඟයක් දිය හැකි මුදල් ඒකකය වනුයේ පවුම් නිසාවෙනි. ලොව මුල්‍ය ආයතන පවා කිසිදු පැකලීමකින් තොරව ඇමරිකාවේ waltsreet වලට පසුව ලංඩනයේ ශක්තිමත් හා ආරක්‍ෂිත ඉංගිසි භාෂාව භාවිතාකරන city වල ආයෝජනය කිරීමට පෙළඹිම ස්වභාවිකය. තමන් තමිසයේ(tamise ගංගාව) සිංගප්පූරුව බවට පත්වන බව බොරිස් ජොන්සන් ඊයේ ප්‍රකාශ කලේ ඒ නිසාවෙනි. එම නිසා එක්සත් යුරෝපයෙන් ඉවත් වීම මහා බ්‍රිතාන්‍යයට එතරම් භයානක ප්‍රථිපල ලබා දේ යයි සිතිය නොහැක. මහා බ්‍රිතාන්‍යය එක්සත් යුරෝපයෙන් ඉවත් වීම තුල ඊයේ වනවිට ලන්ඩනයේ city හි රැකියා 2500ක් යුරෝපයේ අනෙකුත් රටවල් කරා සංක්‍රමණය වී තිබිණි. එහි ආයෝජනය කරන ලද ඩොලර් බිලියන 400ක ආයෝජනයන් ඉවතට ගෙන ඇත. ජර්මනිය පමණක් ආයෝජන ආයතන 40ක් ෆ්‍රෑන්ක්පර්ට් නුවරට ඇතුළු කරගෙන ඇත. එමනිසා මහා බ්‍රිතාන්‍යයත් එක්සත් යුරෝපයත් ඉතා ඉක්මනින් නව ආර්ථික ගිවිසුමක් සඳහා සාකච්චා ආරම්හ කර තිබේ. ශක්තිමත් ගිවිසුමක් නොමැති වුවහොත් මහා බ්‍රිතාන්‍යයෙ දළ ජාතික නිෂ්පාධනයෙන් 7.9% ක් අහිමි වීමේ අනතුරක් ඇතිබව landon school of economic පවසයි. එහිදී එක්සත් යුරෝපය තවත් මාස 18ක කාලයක් මහා බ්‍රිතාන්‍යයට ලබා දීමට තීරණය කර ඇත. කෙසේවෙතත් මහා බ්‍රිතාන්‍යයේ මිලියන 67,3 ජනගහණයක් ඇති, ආර්ථික වර්ධන වේගය 7.1 % පෙන්වන, ණය 96.6%PIB වන රටක් වන අතර, ජෝ බයිඩන් දිවුරුම් දීමටත් පෙර ලෝක කොටස් වෙළඳ පල ඉහල යාමත් වැනි කාරණා සලකා බලද්දී එවැනි ශක්තිමත් වෙළඳ පලක් අහිමි කරගැනීමට එක්සත් යුරෝපය උත්සහ නොකරනු ඇතිබව ලෝක ආර්ථික විශේෂඥන්ගේ මතයයි.", "URL": "https://lankatruth.com/si/?p=109149", "Category": "විදෙස් පුවත්", "Parent URL": null}