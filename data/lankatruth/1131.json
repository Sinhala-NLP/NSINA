{"Source": "Lankatruth", "Timestamp": "January 28, 2012", "Headline": "හෘදරෝග පකිස්ථාන් ඖෂධය නවතී", "News Content": "හෘද රෝගීන් සඳහා භාවිත කරන, පකිස්ථානයේ නිෂ්පාදනය කෙරෙන isosorbide mononitrate 20mg නම් ඖෂධය ශ්‍රී ලංකාවට ආනයනය කිරීම තාවකාලිකව අත්හිටුවා තිබේ. අදාළ ඖෂධය මෙරට රෝහල්වල භාවිත කිරීම හා පුද්ගලික ඔසුසල්වල අලෙවි කිරීම තාවකාලිකව අත්හිටුවීමට තීරණය කර ඇති බව ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙණරගම මහතා පවසයි. ඊයේ පකිස්ථානයේ හෘද රෝගීන් 70 දෙනෙකුට මරු කැඳවූ ඖෂධය පිළිබඳව අද ජාතික ඖෂධ අධිකාරියේ විශේෂ සොයාබැලීමක් සිදුකෙරුණි. එම ඖෂධ අතරින් ශ්‍රී ලංකාවේ අදාළ ඖෂධය භාවිත වේද යන්න මෙහිදී විමසා බැලීමට ලක්ව තිබේ. ඒ අනුව මේ පිළිබඳව බව ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙණරගම මහතා විසින් සෞඛ්‍ය අමාත්‍ය මෛත්‍රිපාල සිරිසේන මහතා දැනුම් දී ඇත. අදාළ පර්යේෂණ කටයුතු අවසන් වනතුරු isosorbide mononitrate 20mg ඖෂධය භාවිතය තාවකාලිකව අත්හිටුවීමට තීරණය කර ඇති බව හේමන්ත බෙණරගම මහතා සඳහන් කළේය.", "URL": "https://lankatruth.com/si/?p=1131", "Category": "පුවත්", "Parent URL": null}