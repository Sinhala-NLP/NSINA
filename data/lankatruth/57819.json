{"Source": "Lankatruth", "Timestamp": "August 16, 2018", "Headline": "නැවත දුම්රිය නවතින ළකුණු", "News Content": "21 වැනි අඟහරුවාදා දිනට ප්‍රථම වැටුප් ගැටලු නොවිසඳන්නේ නම් පසුගිය 12 වැනි දින තාවකාලිකව අත්හැර දැමූ දුම්රිය වැඩ වර්ජනය නැවත අරඹන බව දුම්රිය එන්ජින් රියදුරන්ගේ සංගමය පවසයි. වැටුප් ගැටලු විසඳීමට ඊයේ (14දා) පැවති කැබිනට් මණ්ඩලයේදී යම් තීරණ ගෙන තිබිණි. කැබිනට් මණ්ඩලයේ වැඩි අවධානය යොමුව ඇත්තේ සමස්ථ රාජ්‍ය සේවාවෙම පවතින වැටුප් ගැටලු විසඳීමට වන අතර ඒ සඳහා කොපමණ කාලයක් ගත වේ දැයි නිස්චිතව පැවසිය නොහැක. මේ හේතුවෙන් සමස්ත රාජ්‍ය සේවාවේම වැටුප් විෂමතා ඉවත් කරන තෙක් සිටීමට හැකියාවක් නොමැති බවත්, 21 වැනි දින මධ්‍යම රාත්‍රී 12 පෙර ගැටලු විසඳීමට කටයුතු නොකළහොත් පසුගිය 12 වැනි දින තාවකාලිකව නවතා දැමූ දුම්රිය වැඩ වර්ජනය 21 වැනි දින මධ්‍යම රාත්‍රී 12 සිට ආරම්භ කරන බවත් දුම්රිය එන්ජින් රියදුරු සංගමයේ ලේකම් ඉන්දික දොඩංගොඩ මහතා පැවසීය.", "URL": "https://lankatruth.com/si/?p=57819", "Category": "පුවත්", "Parent URL": null}