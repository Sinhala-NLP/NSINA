{"Source": "Lankatruth", "Timestamp": "June 11, 2018", "Headline": "දැරියක පැහැරගෙන ගොස් විකිණූ බවට චෝදනා ලැබූ ලිදුල සභාපති ඇතුළු පිරිස යලි රිමාන්ඩ්", "News Content": "නුවරඑළිය, ආගරපතන ප්‍රදේශයේ දැරියක පැහැරගෙන ගොස් මුදලට විකිණූ බවට චෝදනා ලැබ සිටින තලවකැලේ, ලිඳුල නගර සභාවේ සභාපතිවරයා ඇතුළු පුද්ගලයින් 8 දෙනෙකු ලබන 18 දක්වා රක්ෂිත බන්ධනාගාර ගත කරන ලෙස නුවරඑළිය මහේස්ත්‍රාත් අධිකරණය අද (11) නියෝග කරන ලදී. පෝර්ට්මොර් වත්ත ආගරපතන ප්‍රදේශයේදී 2017 වරේදී වයස අවුරුදු 05ක දැරියක පැහැරගෙන ගොස් මුදලට විකිණූ බවට පසුගිය 3වන දා නුවරඑළිය පොලීසියට කරන ලද පැමිණිල්ලකට අනුව ලිඳුල නගරාධිපතිවරයා සහ එහි නාගරික මන්ත්‍රීවරයෙකු අත්අඩංගුවට ගැනීමෙන් අනතුරුව මෙම මස 11 වැනිදා දක්වා රක්ෂිත බන්ධානාගාර කළහ.", "URL": "https://lankatruth.com/si/?p=54138", "Category": "පුවත්", "Parent URL": null}