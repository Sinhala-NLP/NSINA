{"Source": "Lankatruth", "Timestamp": "September 10, 2017", "Headline": "පොරොන්දු කඩනවානම් අපි දේශපාලනඥයින්ගේ ගෙවල්වල පදිංචියට යායුතුයි", "News Content": "උමාඔය බහු කාර්යය ව්‍යාපෘතිය හේතුවෙන් නිවාස හානි වීම හේතුවෙන් කුලී නිවාස වල පදිංචිව සිටින පවුල් කිහිපයකට ආණ්ඩුව මගින් ලබාදීමට පොරොන්දු වූ කුලී මුදල් මෙතෙක් ලැබී නොමැති බව උමාඔය බහු විනාශකාරී ව්‍යාපෘතියට එරෙහි ජනතා පෙරමුණේ කැඳවුම්කරු සමන්ත විද්‍යාරත්න මහතා සඳහන්ක රයි. මේ සම්බන්ධයෙන් සමන්ත විද්‍යාරත්න මහතාගේ ප්‍රධානත්වයෙන් සහ උමාඔය බහු විනාශකාරී ව්‍යාපෘතියට එරෙහි ජනතා පෙරමුණේ විධායක සභිකයින් වන මකුල්ලැල්ලේ විහාරස්ථානයේ නායක හාමුදරුවෝ, කුරුඳු ගොල්ල විහාරස්ථානයේ නායක හාමුදුරුවෝ සහ එම සංවිධානයේ සම සභාපි බොධිපාල මහතාත් වසන්ත සංජීව මහතාත් ඇතුළු පිරිසකගේ සහභාගිත්වයෙන් එසේ නිවාස අහිමි ජනතාව සමග පැවති සාකච්ඡාවකදී මේ බව අනාවරණය වී ඇත. එම සාකච්ඡාවේ දී සමන්ත විද්‍යාරත්න මහතා ප්‍රකාශ කළේ බලධාරින් සමඟ සාකච්ඡා කර විසදුමක් නොලැබෙන්නේ නම් පදිංචිය සඳහා දේශපාලනඥයින්ගේ නිවෙස් වෙත යෑමට සූදානම් විය යුතු බවයි. ජනතා ඡන්දයෙන් තේරී පත්වන මන්ත්‍රීවරු ඇමතිවරු ලක්ෂ ගණනින් වැටුප් සහ දීමනා සහිතව සුඛෝපභෝගී දිවිපෙවතක් ගත කරන ආකාරයත් මන්ත්‍රීවරුන්ගේ වැටුප් හැදෙන ආකාරයත් එහිදී සමන්ත විද්‍යාරත්න මහතා විසින් ජනතාව හමුවේ පැහැදිලි කර ඇත. උමාඔය බහුවිනාශකාරී ව්‍යාපෘතිය හේතුවෙන් විපතට පත් ජනතාවට ලැබිය යුතු සහනවලින් 10%ක්වත් තවමන් සම්පූර්ණ වී නැතැයිද සමන්ත විද්‍යාරත්න මහතා අවධාරණය කරයි.", "URL": "https://lankatruth.com/si/?p=40629", "Category": "පුවත්", "Parent URL": null}