{"Source": "Lankatruth", "Timestamp": "May 29, 2018", "Headline": "ඉතාලි ජනපතිට දෝශාභියෝගයක්", "News Content": "ඉතාලි දේශපාලන බිම මේ වන විට දැඩි උනුසුම් ස්වභාවයක් ගෙන ඇති බව වාර්තා වේ. ඉතාලි ජනාධිපතිවරයාට එරෙහිව දෝශාභියෝගයක් එල්ලවීම මෙහි ප්‍රධාන හේතුව වී ඇති අතර ඉතාලි දේශපාලනයේ අර්බුධකාරී ස්වභාවයක් මේ හේතුවෙන් මතුව තිබේ. නව අමාත්‍ය මණ්ඩලයේ මුදල් අමාත්‍ය ධූරයට යෝජනා කර තිබූ “පඕලෝ සැවෝනා”ගේ නම ප්‍රතික්ෂේප කිරීමට ඉතාලි ජනාධිපති “සර්ජියෝ මටරෙල්ලා” කටයුතු කිරීම හේතුවෙන් විපක්ෂ දේශපාලන කණ්ඩායම මෙම දෝශාභියෝගය ගෙනඒමට කටයුතු කර තිබේ. පඕලෝ සැවෝනා, එරට ආර්ථිකය ශක්තිමත් කිරීමට තරම් පොහොසතෙකු නොවන බව පවසමින් ජනාධිපතිවරයා ඔහුව අමාත්‍යධූරයට පත් කිරීම ප්‍රතික්ෂේප කර තිබේ. ඉතාලි මහ මැතිවරණය පසුගිය මාර්තු මාසයේ පැවැති අතර “තරු පහ” ව්‍යාපාරය එම මැතිවරණයෙන් වැඩි චන්ද ප්‍රතිශතයක් ලබා ගත් නමුත් මේ වන තෙක් කිසිඳු පක්ෂයක් රජයක් පිහිටුවීමට සමත් වී නැත.", "URL": "https://lankatruth.com/si/?p=53158", "Category": "විදෙස් පුවත්", "Parent URL": null}