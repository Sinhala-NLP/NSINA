{"Source": "Lankatruth", "Timestamp": "August 26, 2018", "Headline": "නිශාන්ත රකින්න මහින්ද – රනිල් මෙහෙයුමක", "News Content": "විශ්‍රාමික ජනාධිපති මහින්ද රාජපක්ෂ මහතාගේ මස්සිනා වන නිශාන්ත වික්‍රමසිංහ මහතා සම්බන්ධයෙන්, ශ්‍රී ලංකන් සහ මිහින් ලංකා ජනාධිපති කොමිසමේදී හෙළිවෙමින් පවතින තොරතුරු මත එල්ල වන චෝදනාවන්ගෙන් ඔහු නිදහස් කර ගැනීමට මහින්ද රාජපක්ෂ මහතා සහ අග්‍රාමාත්‍ය රනිල් වික්‍රමසිංහ සහතා රහස් එකඟතාවයක් ඇති වී ඇතැයි වාර්තා වේ. රනිල් වික්‍රමසිංහ මහතාගේද ඥාතියෙකු වන නිශාන්ත වික්‍රමසිංහ කොටු කර ගැනීමට මෛත්‍රී පාර්ශවයේ උත්සාහයක් පවතින අතර, එය කෙසේ හෝ යට ගැසීමට රනිල් – මහින්ද එකඟතාවයක් ඇති වී ඇතැයි වාර්තා වේ. නිශාන්ත වික්‍රමසිංහ මහතා ශ්‍රී ලංකන් ගුවන් සේවයේ හිටපු සභාපතිවරයා ලෙස ගුවන් සේවයට විශාල මූල්‍ය ප්‍රඩුවක් සිදු කර ඇති බව මේ වනවිට සාක්ෂි සහිතව ඔප්පු වී ඇත. ප්‍රංශ ගුවන් යානයක් හදිසියේ ගුවන්ගත කිරීමට අපදෙස් දීමෙන් ඇමරිකානු ඩොලර් 90,260ක (ශ්‍රී ලංකා රුපියල් 11,733,000කට අධික මුදලක්) ගුවන් සේවයට පාඩු කිරීම සම්බන්ධයෙන් මේ වනවිට නිශාන්ත වික්‍රමසිංහ මහතා හට සාක්ෂි සහිතව චෝදනා එල්ල වී ඇත. මේ තත්වය මත ඔහුට නීතිය ක්‍රියාත්මක වීමේ ඉඩකඩ පවතින බැවින්, වහාම ඔහු නිදස් කර ගැනීම සඳහා ගත යුතු පියවර් සම්බන්ධයෙන් රනිල් – මහින්ද සහ ශරන්ති රාජපක්ෂ එක්ව රහසිගත සාකච්චාවක් පවත්වා ඇතැයි වාර්තා වේ. මේ අනුව රනිල් – මහින්ද ඩීල් තව තවත් වාර්තා වෙමින් පවතින බවද තවදුරටත් වාර්තා වේ. එස්.කේ. ගමගේ – ලංකා ඉරිදා සංග්‍රහය", "URL": "https://lankatruth.com/si/?p=58352", "Category": "පුවත්", "Parent URL": null}