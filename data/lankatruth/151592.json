{"Source": "Lankatruth", "Timestamp": "September 17, 2023", "Headline": "මෙරට විද්‍යාඥයින්ගෙන් නව දෙළුම් ප්‍රභේද දෙකක්", "News Content": "මෙරට කෘෂිකර්ම දෙපාර්තමේන්තුවේ කෘෂි විද්‍යාඥයින් පසුගිය කාලය පුරා සිදු කළ අතිශය සාර්ථක පර්යේෂණයක් අනුව මෙරට වගා කිරිම සඳහා නව දේළුම් ප්‍රභේද දෙකක් හඳුන්වා දී තිබේ. ඉහළ අස්වැන්නක් සහිත මෙන්ම ඉතාමත් මිහිරි රසයකින් යුත් මෙම දෙළුම් ප්‍රභේද දෙක කෘෂිකර්ම දෙපාර්තමේන්තුව විසින් තවත් මාස කිහිපයකින් මෙරට වගාව සඳහා හඳුන්වා දීමට නියමිතය. දැනට බහුලව වගාව සඳහා භාවිත කරන්නේ ආනයනික දෙළුම් විශේෂයන්ය. පලතුරක් ලෙස භාවිතයට ගන්නා දෙළුම් වැඩි ප්‍රමාණයක් මෙරටට ඉන්දියාව හා වෙනත් රටවලින් ආනයනය කරනු ලබයි. මෙම එක් ගසකින් මාස 08ක් ඇතුළත කිලෝග්‍රෑම් 10ත් 15ත් අතර අස්වැන්නක් ලබා ගත හැකි අතර ගසක ආයු කාලය වසර 35ක් බව පර්යේෂකයෝ පවසති. වසර පුරාම ඵල දරණ මෙම ප්‍රභේද ප්‍රධාන කන්නයට වැඩි අස්වැන්නක් ලබා ගත හැකි බව මෙතෙක් සිදු කළ පර්යේෂණවලින් තහවුරු වී ඇතැයිද ඔවූහු තහවුරු කරති.", "URL": "https://lankatruth.com/si/?p=151592", "Category": "පුවත්", "Parent URL": null}