{"Source": "Lankatruth", "Timestamp": "September 21, 2022", "Headline": "උද්ධමනය තවත් පිම්මක් පනියි", "News Content": "පසුගිය අගෝස්තු මාසය වෙනුවෙන් නිකුත් කර තිබෙන කොළඹ පාරිභෝගික මිල දර්ශකය සහ ජාතික පාරිභෝගික මිල දර්ශකය යන නිල වාර්තා දෙක අනුව තවදුරටත් උද්ධමනය වේගවත්ව ඉහළ යමින් පවතින බව අනාවරණය වී තිබේ. ජූලි මාසයේ සිට අගෝස්තු මාසය දක්වා වූ මාසයක කාලය තුළ ජාතික පාරිභෝගික මිල දර්ශකය අනුව උද්ධමනය අගෝස්තු මාසයේදී 70.2% දක්වා ඉහළ ගොස් ඇත. කොළඹ පාරිභෝගික මිල දර්ශකය අනුව එය 64.3% දක්වා ඉහළ ගොස් තිබේ. මේ අතරින් ආහාර මිල ගණන් කොළඹ පාරිභෝගික මිල දර්ශකය අනුව ජූලි මාසයේ 90.9% සිට ගෝස්තු මාසය අවසන් වනවිට 93.7% දක්වා ඉහළ ගොස් ඇත. මේ සම්බන්ධයෙන් කොළඹ පාරිභෝගික මිල දර්ශකය සහ ජාතික පාරිභෝගික මිල දර්ශකය යන දර්ශක දෙක සම්බන්ධයෙන් ශ්‍රී ලංකා මහ බැංකුව නිකුත් කරන ලද නිල වාර්තාව පහත දැක්වේ.", "URL": "https://lankatruth.com/si/?p=139480", "Category": "ආර්ථික පුවත්", "Parent URL": null}