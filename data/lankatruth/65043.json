{"Source": "Lankatruth", "Timestamp": "December 11, 2018", "Headline": "වැඩ වර්ජනය නිමාකර වැටුප් වැඩි කිරීමට ජනාධිපති මැදිහත්ව්ය යුතුයි", "News Content": "මේ වනවිට දින 07ක් තිස්සේ ක්‍රියාත්මක වතු කම්කරුවන්ගේ වැඩ වර්ජනය නිමාකර වැටුප් වැඩිකිරීම ලබා දීමට ජනාධිපතිවරයා වහාම මැදිහත්විය යුතු යැයි සමස්ත ලංකා වතු කම්කරු සංගමය සඳහන් කරයි. සභාපති කේ. සෙල්වරාජ් මහතා, ලේකම් ජේ.එම්.ඒ. ප්‍රේමරත්න මහතා සහ හා උප ලේකම් ක‍්‍රිෂ්ණන් කලෙයිචෙල්ව් මෙනවියගේ ප්‍රධානත්වයෙන් සමස්ත ලංකා වතු කම්කරු සංගමයේ ප‍්‍රධාන කාර්යාලයේදී අද (11) දින පැවති මාධ්‍ය සාකච්ඡාවේදී ඔවුන් මේ බව සඳහන් කළේ ය. “2018 දෙසැම්බර් 04 දින සිට මේ වනවිට දින 07ක් තිස්සේ වතු කම්කරුවන් වැඩ වර්ජනයක නිරත වෙනවා. මෙම වැඩ වර්ජනය නිසා මේ වනව්ට වැව්ලි කර්මාන්තයේ 75% කටත් වඩා අකර්මන්‍ය වෙලා. තවදුරටත් වැඩ වර්ජනය හා උද්ඝෝෂණ ක‍්‍රියාමාර්ග ව්‍යාප්ත වෙමින් තිබෙනවා. එසේ වීමෙන් වැව්ලි නිෂ්පාදනය සම්පූර්ණයෙන්ම ඇනහිටින තත්වයට පත් වෙලා. ලංකාවේ ප‍්‍රධාන අපනයන භාණ්ඩය වන තේ අපනයනය නතර වීමෙන් ලංකාවට ව්දේශ ව්නිමය ලැබීමද නතර වෙලා. ඇමතිවරු හා කැබිනට් මණ්ඩලයද නොමැති තත්වයක් තුළ ජනාධිපතිවරයාගේ මැදිහත්වීමෙන් වැව්ලි සමාගම් කැඳවා වතු කම්කරු වැටුප් වැඩි කිරීමට මැදිහත්වන ලෙස අපි අවදාරණය කරනවා.”", "URL": "https://lankatruth.com/si/?p=65043", "Category": "පුවත්", "Parent URL": null}