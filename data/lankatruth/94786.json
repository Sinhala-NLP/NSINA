{"Source": "Lankatruth", "Timestamp": "July 15, 2020", "Headline": "ගම්පහ මහසේත්‍රාත් ඇතුළු 08ක් නිරෝධායනයට…", "News Content": "ගම්පහ අංක දෙක දිසා අධිකරණයේ මහේස්ත්‍රාත්වරිය ඇතුළු 08 දෙනෙකු නිරෝධායනය සඳහා යොමු කර ඇති බව වාර්තා වේ. පසුගිය 06 වනදා කොරෝනා වෛරසය ආසාදිත වූ අයෙකු එම අධිකරණයේ පැවති නඩුවක සාක්ෂි ලබාදී ඇත. ඔහු කන්දකාඩු පුනරුත්ථාපන කඳවුර වෙත උපදේශකයන් රැගෙන ගොස් ඇති වාහනයක රියෙදුරා ලෙස කටයුතු කර ඇති අතර පසුගිය 13 වනදා ඔහුට කොරෝනා වෛරසය ආසාධනය වී ඇතැයි අනාවරණය වී තිබේ. ඒ අනුව ඊයේ (14) සිට මහේස්ත්‍රාත් තුමිය ඇතුළු එම අධිකරණයේ සේවයේ නියුතු 06 දෙනෙකු සහ නීතිවේදීන් දෙදෙනෙකු මෙසේ නිරෝධායනය සඳහා යොමු කර ඇත. ඔවුන් සම්බන්ධයෙන් PCR පරීක්ෂණ සිදු කිරීමට නියමිත ය.", "URL": "https://lankatruth.com/si/?p=94786", "Category": "පුවත්", "Parent URL": null}