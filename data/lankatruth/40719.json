{"Source": "Lankatruth", "Timestamp": "September 11, 2017", "Headline": "SAITM විරෝධී ජන පවුරේ සහායට වෛද්‍යවරු වැඩ වර්ජනයක", "News Content": "මුදලට වෛද්‍යඋපාධිය විකුණන මාලබේ සයිටම් ආයතනය වහාම අහෝසි කරන ලෙසත් එය පයත්වාගෙනයාමට උත්සාහ කරන ආණ්ඩුවට විරෝධය දැක්වීම සඳහාත් සයිටම් විරෝධී ජන පවුර සංවිධානය මගින් හෙට (12) සිට ලබන 15වනදා තෙක් පවත්වන රථ පෙළපාලියට සහය දැක්වීම සඳහා රජයේ වෛද්‍ය නිලධාරීන්ගේ සංගමය ඇතුළු වෛද්‍යවරු හෙට සිට සිව් දින වැඩවර්ජනයක් දිස්ත්‍රික් මට්ටමින් පැවැත්වීමට තීරණය කර ඇත. ඒ අනුව රථ පෙළපාලියට සහය දක්වමින් වෛද්‍යවරු යාපනය, ත්‍රිකුණාමලය, මඩකලපුව, නුවරඑළිය සහ හම්බන්තොට යන දිස්ත්‍රික්කවල හෙට වැඩවර්ජනයේ නිරත වන බවත් වවුනියාව, මාතලේ, අම්පාර, බදුල්ල, මොනරාගල සහ මාතර දිස්ත්‍රික්කවල 13 වැනි දාත් අනුරාධපුරය, කුරුණෑගල, මහනුවර, රත්නපුර සහ ගාල්ල දිස්ත්‍රික්කවල 14 වැනි දාත් වැඩ වර්ජනය සිදු කිරීමට නියමිත ය.", "URL": "https://lankatruth.com/si/?p=40719", "Category": "පුවත්", "Parent URL": null}