{"Source": "Lankatruth", "Timestamp": "May 26, 2017", "Headline": "ස්වදේශීය ජනතාවට නොසලකන ඕස්ට්‍රේලියාව", "News Content": "ඉදිරි දින කිහිපය තුළ ඕස්ට්‍රේලියාවේ උලුරු ප්‍රදේශයේ පැවැත්වීමට යොදා ගෙන තිබෙන සමුළුවක් තුළින් තම ස්වදේශීක ජනතාව සමග වත්මන් ඕස්ට්‍රේලියාවට ඇති දුරස්ථභාවයට ප්‍රබල බලපෑමක් එල්ල විය හැකි බව මාධ්‍ය වාර්තා කර තිබේ. ඕස්ට්‍රේලියාව අනෙකුත් රටවල මෙන් ස්වදේශික ජනතාව කෙරෙහි කිසිදු බැඳීමකින් කටයුතු නොකරන අතර ව්‍යවස්ථාව තුළ පවා ඔවුන් පිළිබඳව කිසිදු සඳහනක් නොමැති බව පැවසේ. බ්‍රිතාන්‍ය යටත් විජිත සමයේ ඕස්ට්‍රේලියාව පාලනය කළ ආණ්ඩුකාරවරයකු වර්ෂ 1832 සිට පැවති තම පාලන කාලය තුළ ඕස්ට්‍රේලියාවේ ස්වදේශීක ජනතාව වන ඇබෝජිනියන්වරුන්ට එල්ල වූකුරිරු මර්දනය පිළිබඳ තදබල පසුතැවීමක් සහිතව අදහස් පළකර ඇති බව පැවසේ. වසර 200කට පසුවත් බ්‍රිතාන්‍යපොදු රාජ්‍ය මණ්ඩලයට අයත් වන යටත් විජිතයක්ව පැවති රාජ්‍යවලින් ස්වදේශීක ජනතාව සමග කිසිදු ගිවිසුමකින් නොබැඳි එකම රට ඕස්ට්‍රේලියාව බව ප්‍රකාශ වීඇති අතර නවසීලන්තය, කැනඩාව, ඇමෙරිකා එක්සත් ජනපදය වැනි අනිකුත් රටවල් සිය රටතුළ ජීවත් වන ස්වදේශීක ජනතවගේ අයිතිවාසිකම් ආරක්ෂා වන ආකාරයට කටයුතු කරමින් සිටින අතර ඕස්ට්‍රේලියාව මෙලෙස සිය ස්වදේශික ජනතාව වන ඇබෝජීනියන්වරුන් නොසලකා කටයුතු කිරීම ඉදිරියේදි ගැටලු සහගත තත්වයක් දක්වා පත්වනු ඇතැයි මාධ්‍ය වාර්තා කර තිබේ.", "URL": "https://lankatruth.com/si/?p=34876", "Category": "විදෙස් පුවත්", "Parent URL": null}