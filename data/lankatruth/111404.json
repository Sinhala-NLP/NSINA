{"Source": "Lankatruth", "Timestamp": "February 24, 2021", "Headline": "ශ්‍රී ලංකා නීතිඥ සංගමයේ නව සභාපති සාලිය පීරිස්", "News Content": "ශ්‍රී ලංකා නීතිඥ සංගමයේ නව සභාපති ලෙස ජනාධිපති නීතීඥ සාලිය පීරිස් මහතා තේරීපත් වී තිබෙනවා.  ඒ, අද (24) පැවති ශ‍්‍රී ලංකා නීතිඥ සංගම් නිලවරණයේදීයි. ඒ අනුව ඔහු ශ්‍රී ලංකා නීතිඥ සංගමයේ 26 වෙනි සභාපතිවරයාය. එහිදී ජනාධිපති නීතිඥ සාලිය පීරිස් මහතා ඡන්ද 5093ක් ලබා ගත් අතර ඔහුගේ ප‍්‍රතිවාදියා වූ ජනාධිපති නීතිඥ කුවේර ද සොයිසා මහතා ලබාගෙන ඇත්තේ ඡන්ද 2,386ක් පමණයි. ඒ අනුව ජනාධිපති නීතීඥ සාලිය පීරිස් මහතා තේරීපත්වී ඇත්තේ වැඩි ඡන්ද 2,386කිනි. ශ‍්‍රී ලංකා නීතිඥ සංගමයේලේකම් ලෙස නීතිඥ රජීව අමරසූරිය මහතා නිතරගයෙන් තේරී පත් වූ අතර ඔහු එම ධූරයේ තවදුරටත් කටයුතු කරණු ඇත. දිවයින පුරා පිහිටි නීතිඥසංගම් මධ්‍යස්ථාන 85කදී මැතිවරණය පවත්වන ලදි. මෙම ජන්ද විමසීම අද පෙරවරු 8.00 සිට පස්වරු 5.00 දක්වා පැවැත්වූ අතර ඒ සඳහා ලියාපදිංචි නීතිඥවරුන්17,000ක් පමණ ඡන්දය ප්‍රකාශ කිරීමට සුදුසුකම් ලැබ තිබුණි. අතිරේක සොලිසිටර් ජනරාල් සංජයරාජරත්නම් මහතා මෙම ජන්ද විමසීමේ තේරීම් භාර නිළධාරියා ලෙසට කටයුතු කරන ලද අතර කොළඹින් පිටස්තර ඡන්ද මධ්‍යස්ථාන 82ක තේරීම් භාර නිලධාරීන් වශයෙන් ඒ ඒ පළාත්වල දිසා විනිසුරුවරුන් කටයුතු කරන ලදී. ශ්‍රී ලංකා නීතිඥ සංගමයේ නව සභාපති සාලිය පීරිස් මහතාට ලංකා ටෘත් අපේ සුභපැතුම්.", "URL": "https://lankatruth.com/si/?p=111404", "Category": "පුවත්", "Parent URL": null}