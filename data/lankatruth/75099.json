{"Source": "Lankatruth", "Timestamp": "June 4, 2019", "Headline": "උතුරු ඉන්දීය සාගරයේ ඇතිවන සුළි කුණාටුවලට නම් යෝජනා කිරීමට අවස්ථාවක්", "News Content": "උතුරු ඉන්දීය සාගරයේ හටගන්නා සුළි කුණාටුවලට නම් තැබීම සඳහා කාලගුණ විද්‍යා දෙපාර්තමේන්තුව යෝජනා කැඳවා තිබේ. කාලගුණ විද්‍යා දෙපාර්තමේන්තුව මගින් නිකුත් කළ නිවේදනයක් මගින් මේ බව දන්වා සිටින අතර කොන්දේසිවලට යටත්ව සුදුසු නම් ඉදිරිපත් කරන ලෙස කාලගුණ විද්‍යා දෙපාර්තමේන්තුව මහජනතාවගෙන් ඉල්ලා තිබේ. නම් යෙදීම සඳහා අදාල කොන්දේසි පහත පරිදිය.. 1.යම් දේශපලාන, දේශපාලන චරිත, ආගමික විශ්වාස, සංස්කෘතික වැනි දෑ ඉලක්ක නොකළ යුතු අතර ඒවාට හානි කර නොවිය යුතුයි. 2.ස්ත්‍රී/පුරුෂ විශේෂත්වයක් නොමැත. 3.ලෝකයේ ඇති කුමන හෝ ජන කොටසකගේ මනෝභාවයන්ට හානි නොවිය යුතුයි. 4.රළු හෝ කෘර හෝ ස්වභාවයක් නොගත යුතුය. 5.උච්චාරණයේ දී පහසු විය යුතු අතර, එම නම් ඉංග්‍රීසි බසින් ලිවිමේ දී උපරිම අකුරු 8 කට සීමා විය යුතුයි. යෝජිත නම් 2019 ජූනි මස 15 වන දිනට පෙර අධ්‍යක්ෂ ජනරාල් කාලගුණ විද්‍යා දෙපාර්තමේන්තුව, බෞද්ධාලෝක මාවත, කොළඹ 7 යන ලිපිනයට යොමු කල හැකියි.", "URL": "https://lankatruth.com/si/?p=75099", "Category": "පුවත්", "Parent URL": null}