{"Source": "Lankatruth", "Timestamp": "November 29, 2020", "Headline": "දවල්ට කන් නොදෙන ආණ්ඩුවට එරෙහිව රාත්‍රී විරෝධතා…", "News Content": "අය වැයෙන් සහන නොදීම ඇතුළු සියලු ගැටලු පිළිබඳව අදාළ බලධාරීන්ව දිවා කාලයේ කොතෙකුත් දැනුවත් කළත් බධාරීන් නෑසූ කන්ව සිටිමින් තමන්ට නිසි විසඳුම් නොදීම හේතුවෙන් තමන්ගේ ගැටලුවලට විසඳුම් ඉල්ලා ඊයේ (28) රාත්‍රියේදී ධීවරයින් පිරිසක් පන්දම් දල්වාගෙන කොස්ගොඩ ගල්බොක්ක වෙරළ තීරයේ විරෝධතා ව්‍යාපාරයක නිරතවූහ. එම ධීවරයින් පවසන්නේ දිවා කාලයේ නෑසෙන බලධාරීන්ගේ කන් රාත්‍රියේ විරෝධතාවයට හෝ ඇසෙනු ඇතැයි බලාපොරොත්තුවෙන් මෙලෙස විරෝධතාවයේ යෙදෙන බව මේ අවස්ථාවට සහභාගි වූ ධීවරයෝ පැවසති. කොරෝනාවෙන් වැටී සිටින තමන් සඳහා මෙවර අයවැයෙන් කිසිදු සහනයක් ලැබී නැති බවද ඔවුහු කියති. එමෙන්ම අදාළ බලධාරින්ගේ නොසැලකිල්ල නිසා සිය කර්මාන්තය දිනෙන් දිනම විනාශ වෙමින් පවතින බවද ධීවරයෝ පෙන්වාදෙති. දිවා කාලයේදී සිය ඉල්ලීම්වලට කන් නොදුන් බලධාරීන් රාත්‍රී කාලයේදීවත් ඊට කන් දෙනු ඇතැයි තමන් විශ්වාස කරන බවද ඔවුහු කියති.", "URL": "https://lankatruth.com/si/?p=101878", "Category": "පුවත්", "Parent URL": null}