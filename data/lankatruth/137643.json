{"Source": "Lankatruth", "Timestamp": "August 1, 2022", "Headline": "විදුලි සැපයුමත් මරණ මංචකයේ", "News Content": "ප්‍රධාන විදුලි උත්පාදක මධ්‍යස්ථානවල අත්‍යාවශ්‍ය නඩත්තු කටයුතු සිදු කිරීමට නොහැකිවීම නිසා විදුලිය විසන්ධි කිරීම දිනකට පැය 12ක් දක්වා දීර්ඝ කිරීමට සිදුවනු ඇති බවට මහජන උපයෝගිතා කොමිසම අනතුරු අඟවා තිබේ.  රන්දෙණිගල, වික්ටෝරියා සහ රන්ටැඹේ යන ජල විදුලි බලාගාරවල අත්‍යාවශ්‍ය නඩත්තු කටයුතුවල අවශ්‍ය කරන උපකරණ සපයා ගැනීමට මේ වනවිට නොහැකි වී ඇත. මෙම තත්වය නොරොච්චෝලේ ගල් අඟරු බලාගාරයටද බලපා තිබේ. මෙයට හේතු වී ඇත්තේ රට මුහුණ දී තිබෙන දැඩි විදේශ විනිමය හිඟය හමුවේ උපකරණ ආනයනය කිරීඹට නොහැකි වීමයි. නොරොච්චෝලේ බලාගාරයේ පමණක් අත්‍යාවශ්‍ය අලුත්වැඩියාවලට අදාළ උපකරණ ගෙන්වීමට ඩොලර් මිලියන 34ක් සපයා ගැනීමට නොහැකි වී ඇත.  ජල විදුලි බලාගාර සියල්ලේ ම ද මෙවැනි නඩත්තු කටයුතු වෙනුවෙන් අවශ්‍ය උපකරණ සපයා ගැනීමට නොහැකි වී තිබේ.", "URL": "https://lankatruth.com/si/?p=137643", "Category": "පුවත්", "Parent URL": null}