{"Source": "Lankatruth", "Timestamp": "December 26, 2018", "Headline": "ආපදාවට පත් ජනතාව හමුවීමට විජිත හේරත් උතුරට", "News Content": "ජනතා විමුක්ති පෙරමුණේ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් මහතා, ජවිපෙ මධ්‍යම කාරක සභික රාමලිංගම් චන්ද්‍රෙස්කර් මහතා ඇතුළු පිරිසක් ගංවතුරෙන් විපතට පත් කිලිනොච්චිය හා මුලතිව් දිස්ත්‍රික්කවල භාරතීපුරම්, රත්නපුරම්, කනකම්බිගෙයිකුලම්, ධර්මපුරම් ඇතුළු ප්‍රදේශ ගණනාවක ජනතාව හමුවී ඇත. එහිදී ජනතාවට අවශ්‍ය පහසුකම් පිළිබඳව සොයා බැලූ අතර දිස්ත්‍රික් ලේකම් සුන්දරම් අරුමේනායගම් මහතා හමුවී අවශ්‍ය කටයුතු සම්පාදනය කිරීම පිළිබඳව සාකච්ඡා කර තිබේ. ඉරණමඩු ජලාශය වාන් දොරටු විවෘත කිරීම ප්‍රමාද වීම හේතුවෙන් මෙම ගැටලුව මතුව ඇති බව එම ප්‍රදේශයේ කළ සංචාරයේදී අනාවරණය වී තිබේ. වාරිමාර්ග නිලධාරීන් විසින් අවශ්‍ය මොහොතේ ක්‍රියාත්මක වුවානම් මෙම තත්වය ඇති නොවෙන බව ප්‍රෙද්ශවාසීන් පවසා තිබේ.", "URL": "https://lankatruth.com/si/?p=65791", "Category": "පුවත්", "Parent URL": null}