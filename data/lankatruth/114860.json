{"Source": "Lankatruth", "Timestamp": "April 16, 2021", "Headline": "රුපියල තවත් පාවෙයි…", "News Content": "ඇමෙරිකා එක්සත් ජනපද ඩොලරයට සාපේක්ෂව මෙරට ඉතිහාසයේ පළමු වරට රුපියලේ අගය අද (15) 204 සීමාවද ඉක්මවා ගොස් තිබේ. ශ්‍රී ලංකා මහ බැංකුව දෛනිකව නිකුත් කරන විනිමය අනුපාතිකවලට අනුව ඩොලරයක විකුණුම් අගය අද (15) රුපියල් 204.68ක් ලෙසත් ගැනුම් අගය රුපියල් 199.80ක් ලෙසත් දැක්විණි. මේ අතර මේ වසරේ ජනවාරි 1 වැනිදා සිට අප්‍රේල් 9 වැනිදා දක්වා කාලයේ දී ඇමෙරිකානු ඩොලරයට සාපේක්ෂව 6.7%කින් ශ්‍රී ලංකා රුපියල අවප්‍රමාණය වී ඇත.", "URL": "https://lankatruth.com/si/?p=114860", "Category": "ආර්ථික පුවත්", "Parent URL": null}