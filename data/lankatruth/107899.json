{"Source": "Lankatruth", "Timestamp": "January 11, 2021", "Headline": "න්‍යෂ්ටික ප්‍රහාරයක බිය පළවේ! ට්‍රම්ප්ට එරෙහිව හදිසි දෝෂාභියෝගයක් ?", "News Content": "ඇමරිකාවේ කැපිටෝල් හි පහරදීමට ලක්වූ පොලිස් නිලධාරියෙක්ද මරණයට පත්වීමෙන් පසුව හා ප්‍රහාරය සිදුවන මොහොතේ එම ක්‍රියාදාමය රහසිගතව නරඹමින් සිටි ට්‍රම්ප්ගේ වීඩියෝවක් මාධ්‍ය වෙත පිටවීමෙන් පසුව ඇමරිකානු රජයේ උසස් නිලධාරීන් යම් තිගැස්සිමකට ලක් වී ඇති අතර මෙම පහරදීම ඔහුගේ දැනුවත්කම මත සිදුවූවාද යන සැකය ඔවුන් අතර කතාබහට ලක්ව තිබේ. පසුගිය කාලයේ ට්‍රම්ප් විසින් යම් යම් පුද්ගලයන්ට මරණ දඩුවම් ලබාදීමත්, දුෂිත හා අපරාධ වලට සම්බන්ධ තමන්ගේ මිතුරන්ට ජනාධිපති සමාව ප්‍රධානය කිරීමත්, ජෝ බයිඩන් ජයග්‍රාහකයා ලෙස පිළිනොගැනීමත්, ඔහුගේ ප්‍රකාශ වල පවතින දෙබඩි ස්වරුපයත්න හා වගකීමක් නොමැති ක්‍රියාදාමයන් නිසාත් මෙම තත්වය උත්ගතවී ඇත. විශේෂයෙන්ම ට්‍රම්ප් ජනාධිපති බාරයේ පවතින ඇමරිකාවේ න්‍යෂ්ටික අවි ක්‍රියාත්මක කරලීම සම්බන්ධ රහස් අංක අවසන් මොහොතේ හෝ තම බලය රැක ගැනීම සඳහා යොදාගනිතැයි යන බියක් හා සැකයක් ඇමරිකන් ආරක්ෂක අංශ වලට දැනිමින් පවතී. ඒ අනුව ට්‍රම්ප් වටා රාජ්‍ය බුද්ධි අංශ සීරුවෙන් සිටින බව තහවුරු නොකරන ආරංචි මාර්ග සඳහන් කරයි. එහි ප්‍රථිපලයක් ලෙස ට්‍රම්ප්ට සමීප විශාල පිරිසක් ඉල්ලා අස්වීමට පටන්ගෙන ඇත. ඔහුගේ උප ජනාධිපති මයික් පෙන්ස්ද ට්‍රම්ප්ට විරුද්ධ වී ඔහුගෙන් ඈත් වී ඇත. ජනාධිපතිවරයා ධූරයෙන් ඉවත්කිරීම සඳහා ව්‍යවස්ථාවේ 25 වැනි වගන්තිය අනුව ක්‍රියා කරන ලෙස උප ජනාධිපතිවරයාගෙන් ඩිමොක්‍රටික් පක්ෂය ඊයේ ඉල්ලා සිටියේය. පොම්පියෝද ඇමරිකාව බනානා රාජ්‍යයක් නොවන බව නිවේදනයක් නිකුත් කරමින් කියා සිටි. තම සහායකින් මෙසේ ඈත්වීම ගැන ට්‍රම්ප් කෝප වී ඇත. ඒ අනුව ව්‍යවස්ථාවේ 25 වැනි වගන්තිය යොදාගනිමින් ජනවාරි 20 වනදා ජෝ බයිඩන් දිවුරුම් දෙන තෙක් නොසිට ඔහු මානසික “පිස්සෙකු” ලෙස සලකා ඔහුව ධුරයෙන් පහ කිරීමට ඩිමොක්‍රටික් මන්ත්‍රී වරුන් 100 දෙනෙකු මේ වනවිට උත්සහ ගනිමින් සිටි. ඇමරිකන් කොංග්‍රසයේ ඩිමොක්‍රටික් පක්ෂ කණ්ඩායමේ නායිකා නැන්සි පෙලෝසි විසින් ට්‍රම්ප්ට න්‍යෂ්ටික අවි පරිහරණය කිරීමට නොහැකි වනලෙස ගතහැකි පියවර පිළිබඳව එරට හමුදාපති මාර්ක් මිලෙයි සමග හදිසි සාකච්චාවක් පවත්වා ඇතැයි බටහිර මාධ්‍ය වාර්තා පවසයි. 1967 දී සිදුවූ කෙනඩිගේ ඝාතණයෙන් පසුව ඇමරිකානු ව්‍යවස්ථාවට ඇතුළුවූ 25 වැනි සංශෝධයනයට අනුව ජනාධිපති මානසික උන්මන්තකයෙකු ලෙස හෝ රෝගියෙකු ලෙස සලකා ඔහුව ධූරයෙන් පහ කර එම බලය උප ජනාධිපතිවරයාට පැවරිමේ හැකියාවක් කොංග්‍රසයට තිබේ. මෙම ක්‍රියාදාමය දේශාභියෝගයක් මෙන් දීර්ඝ ක්‍රමවේදයක් නොවේ. එහිදී ට්‍රම්ප්ගේ කැබිනෙට්ටුවේ බහුතරයක කැමැත්ත උප ජනාධිපතිට ලැබිය යුතුව ඇති අතර ඔහු විසින් එය ඇමරිකන් කොංග්‍රසයට ලිඛිතව ලියා දැක්විය යුතුව ඇත. කොංග්‍රසය පසුව ඇමරිකන් පාර්ලිමේන්තුවේ හා සෙනට් සභාවේ වෙන වෙනම ඒවායේ නියෝජිතයන්ගේ චන්දයෙන් 2/3 ක බලයකින් සම්මතකරන ලෙස ඉල්ලා සිටිය යුතුව ඇත. උප ජනාධිපතිවරයා එවැනි ලිපියක් කොංග්‍රස් සභාවට ඉදිරිපත් කළහොත් කොංග්‍රසය පැය 48ක ඇතුලත රැස්විය යුතු අතර දින 21 ක් ඇතුලදී පාර්ලිමේන්තුවේ හා සෙනට් සභාවේ චන්දය සඳහා ඉදිරිපත් කල යුතුව ඇත. ඒ අතර කාලය තුලදී උප ජනාධිපති මයික් පෙන්ස්ට ජෝ බයිඩන් 21 දා දිව්රුම් දෙන තුරු එම තනතුරේ වැඩ බැලිය හැකි වනු ඇත. ඇමරිකන් රාජ්‍ය පද්ධතිය කොයිතරම් ශක්තිමත්දයත් ට්‍රම්ප්ව පන්නා දැමීමට ඔහුගේම උප ජනාධිපතිවරයා යොදා ගැනීමට ඔවුන් සමත් වී ඇත. ට්‍රම්ප් මුදල් අතින් කොයිතරම් බලසම්පන්න පුද්ගලයෙකු වුවද ශක්තිමත් පක්ෂ යාන්ත්‍රණයක් නොමැතිව තනි පුද්ගලයෙකුට කළහැකි දෙයක් නොමැති බව මේ අනුව තව දුරටත් ඔප්පුවන බව ජාත්‍යන්තර දේශපාලන ලෝකයේ කතා බහට ලක් වී ඇත.", "URL": "https://lankatruth.com/si/?p=107899", "Category": "විදෙස් පුවත්", "Parent URL": null}