{"Source": "Lankatruth", "Timestamp": "March 14, 2019", "Headline": "කැකිරාවේ පොහොට්ටු සභාපති ගැබිණියක් ඇතුළු පිරිසකට පහරදීලා", "News Content": "කැකිරාව ප්‍රාදේශීය සභාවේ සභාපතිවරයා ඇතුළු සිව් දෙනෙකු ප්‍රාදේශීය සභාවේ කැබ් රථයකින් පැමිණ හබරන නගරයේ අවන්හලකින් Fried rice එකක් අනවුම්කර එය ලබාදීම ප්‍රමාදවීම නිසා කෝපයට පත්ව එහි හිමිකරුට හා අටමස් ගැබිණි මවක වන හෝටල් හිමිකරුගේ බිරිඳට පරුෂ වචනයෙන් බැනවදිමින් හා පහරදෙමින් අවන්හලේ භාණ්ඩවලට පහරදෙමින් ප්‍රකෝපකාරී ලෙස හැසිරීමේ සිද්ධියක් පිලිබදව හබරණ පොලිසිය පරීක්ෂණයක් ආරම්භ කර ඇත. පොහොට්ටු පක්ෂය නියෝජනය කරන සභාපති සම්පත් ඇතුළු සිව් දෙනෙකු මෙම සිද්ධියට සම්බන්ධ බවට හබරණ පොලිසියට එහි හිමිකරු වන සම්පත් විජේකුමාර මහතා විසින් පැමිණිලි කර තිබේ. ඉකුත් 07 දින පස්වරු 5.00ට පමණ කැබ් රියෙන් පැමිණ ඇති සභාපතිවරයා වාහනයේ අසුනේ සිටියදීම අවන්හලේ එම අවසථාවේ සිටි වියපත් කෙනෙකුගෙන් කට ගැස්මක් ඇත්දැයි විමසා ඇත. එවැනි දේවල් අලෙවි කිරීමට නොමැති බව පැවසීමෙන් පසු මුදල් නොගෙවා Fried rice එකක් ඇනවුම් කර ඔවුන් පැමිණි කැබ් රිය පිටත්ව ගොස් තිබේ. එහි හිමිකරු ප්‍රසන්න Fried rice එක පිළියෙළ කර පැය තුනක් පමණ කාලයක් ගිය පසු ඇනවුම් කළ සභාපතිවරයා ඇතුළු පිරිස නොපැමිණීම නිසා වෙනත් අයෙකුට එය අලෙවිකර ඇත. රාත්‍රී 8.40ට පමණ අධික ලෙස බිමත්ව පැමිණ ඇති සභාපතිවරයා ඇනවුම කරන ලද Fried rice එක ඉල්ලා ඇත. එහිදී ප්‍රසන්න මහතා, සභාපතිවරයා පැමිණීම ප්‍රමාදවීම නිසා එය අලෙවි කල බවත් කඩිනමින් යලිත් එකක් පිළියෙළ කරදිය හැකි බව පැවසීමත් සමග සභාපතිවරයා පැමිණි වාහනයෙන් බැස ඇනවුම භාරදුන් වියපත් පුද්ගලයාට පළමුවෙන් බැනවදි පහරදීමට උත්සහා දැරීමේදී අවන්හල් හිමිකරුගේ බිරිඳ මැදිහත්ව තිබේ. අටමස් ගැබිණි මවකද වන ඇයට දැඩිලෙස පරුෂ වචනයෙන් බැනවැදී පහර එල්ල කිරීමත් සමග අවන්හල් හිමිකරුද ඊට මැදිහත්වී තිබේ. පසුව සභාපතිවරයා ඔහුටද පරුෂ වචනයෙන් බැනවැදී පහරදී තිබේ. මෙම සිද්ධිය වන අවස්ථාවේ අවන්හලේ විදේශිකයින් සිව් දෙනෙකු රාත්‍රී ආහාරය ගනිමින් සිට ඇති අතර බියට පත්ව ඇති ඔවුන් රාත්‍රී ආහාරය නොගෙනම අවන්හලෙන් පිටව ගිය බව ප්‍රසන්න මහතා කියා සිටියි. මේ පිලිබදව තම බිරිඳ ප්‍රථමයෙන් හබරණ පොලිසියට පැමිණිලි කිරීමට ගොස් ඇති අතර සභාපතිවරයා ඇතුළු පිරිස පොලිසිය තුළදී සමාව ගැනීම නිසා ඇය පැමිණිල්ල කර නොමැතිව යලි අවන්හලට පැමිණ ඇත. පසුව යලි අවන්හල් හිමිකරු විසින් තමාට, තම බිරිඳට, වියපත් මාමාට තම දියණියන් තිදෙනා හා විදේශිකයින් ඉදිරිපිටදී පරුෂ වචනයෙන් බැනවැදී පහරදීම පිලිබදව පොලිසියට පැමිණිලි කර තිබේ. තමනට හා බිරිඳට සුළු තැලීම් තුවාල සිදුවීම හා තම අවන්හලේ කටයුතු කරගෙනයාමට අවශ්‍ය නිසා රෝහල් ගත නොවූ බවද ප්‍රසන්න මහතා පවසයි. මේ පිලිබදව හබරණ වැඩ බලන පොලිස් ස්ථානාධිපති කුලතුංග මහතාගෙන් විමසීමේදී කියා සිටියේ සිද්ධියට සම්බන්ධ දෙපාර්ශවයෙන්ම සිද්ධිය පිලිබදව පැමිණිලි කර ඇති බවත් කැකිරාව සභාපතිවරයාට විරුද්ධව පැමිණිල්ලක් නොමැති බවත්ය. වෙනත් පිරිසකට විරුද්ධව ලැබී ඇති පැමිණිල්ලක් පිළිබදව පරීක්ෂණයක් ආරම්භ කර තිබෙන බවත් ඒ සම්බන්ධයෙන් කිසිවෙකු අත්අඩංගුවට ගෙන නොමැති බවත් වැඩ බලන පොලිස් ස්ථානාධිපතිවරයා වැඩිදුරටත් පැවසිය.", "URL": "https://lankatruth.com/si/?p=70391", "Category": "පුවත්", "Parent URL": null}