{"Source": "Lankatruth", "Timestamp": "December 10, 2022", "Headline": "රාජපක්ෂලා – රනිල් තරඟයට මහජන මුදල් කබාසිනියා කරයි", "News Content": "මේ වනවිට රට තුළ රුපියල් අර්බුදයක් ද නිර්මාණය වෙමින් තිබියදී රනිල් වික්‍රමසිංහ සහ ජනතාව විසින් පලවා හරින ලද රාජපක්ෂ කල්ලිය අතර මහජන ධනය විනාශ කිරීමේ තරඟයක් ආරම්භ කර තිබේ.  පසුගිය සතියේ ශ්‍රැන්ග්‍රිලා හෝටලයේදී රනිල් වික්‍රමසිංහ සුපිරි භෝජන සංග්‍රහයක් පැවැත්වූ අතර පසුගිය 06 වෙනිදා රාජපක්ෂ කල්ලිය විසින් බත්තරමුල්ලේ වොටර්ස් එජ් හෝටලයේදී සුපිරි රාත්‍රී භෝජන සංග්‍රහයක් පවත්වා ඇත. අයවැය තුන්වන වර ඡන්ද විමසීමට පෙර පොහොට්ටු මන්ත්‍රීවරුන් සියලු දෙනා කැඳවා මෙම සාදය පවත්වා ඇත. එයට රනිල් වික්‍රමසිංහ, දිනේෂ් ගුණවර්ධන, පලවා හරින ලද හිටපු ජනාධිපති ගෝඨාභය රාජපක්ෂ ඇතුළු රාජපක්ෂ පවුලේ මහින්ද බැසිල් චමල් ඇතුළු සියලු දෙනා සහභාගීවී ඇත. පොහොට්ටු පක්ෂයෙන් වෙන්වූ බව කියන වීරවංශ පිල සහ ඩලස් පිල හැර අනෙකුත් සියලු දෙනා ඊට සහභාගීවූබව වාර්තා වේ.  ජනතාව විවිධ අංශවලින් දැඩි පීඩාවකට පත්ව සිටියදී එවැනි සාද වෙනුවෙන් අති විශාල මුදලක් අත දිගහැර වියදම් කරන්නේ කෙසේදැයි බලවත් ප්‍රශ්නයක් මතුවී තිබේ.", "URL": "https://lankatruth.com/si/?p=142758", "Category": "පුවත්", "Parent URL": null}