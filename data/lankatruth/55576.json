{"Source": "Lankatruth", "Timestamp": "July 3, 2018", "Headline": "බෙදුම්වාදයට ආවඩන ප්‍රකාශයක් කිරීම ගැන ඇමතිනි විජයකලාට නීතිය ක්‍රියාත්මක කළ යුතුයි.", "News Content": "පාර්ලිමේන්තුව නියෝජනය මහජන නියෝජිතවරියක් විදියට බෙදුම්වාදයට ආවඩන ප්‍රකාශයක් කිරීමට විජයකලා මහේෂ්වරන් මහත්මියට කිසිදු අයිතියක් නැති බවත් ඇයගේ මේ ප්‍රකාශය ගැන මුළු මහත් සමාජයෙන් සමාව ගත යුතු බවත් ජනතා විමුක්ති පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා පාර්ලිමේන්තු සංකීර්ණයේ දී අද (3) පස්වරුවේ පැවති ප්‍රවෘත්ති සාකච්ජාවකදී පැවසීය. ඊයේ (02) යාපනයේ වික්‍රමසිංහම් ශාලාවේ පැවති ජනාධිපති ජංගම සේවයකට එක්වෙමින්ළමා කටයුතු රාජ්‍ය අමාත්‍ය විජයකලා මහේෂ්වරන් මහත්මියසිදුකළ ප්‍රකාශයක් හේතුවෙන් මෙම මාධ්‍ය සාකච්ඡාව කැදවා තිබුණි. මෙම මාධ්‍ය සාකච්ඡාවට ජවිපෙ පාර්ලිමේන්තු මන්ත්‍රිවරු වන බිමල් රත්නායක සහ සුනිල් හදුන්නෙත්ති මහත්වරුද එක්විය. එහිදි වැඩිදුටත් අදහස් දැක්වු විජිත හේරත් මහතා… විජයකලා මහේෂ්වරන් මහත්මිය කළ ප්‍රකාශය ජනතා විමුක්ති පෙරමුණ හෙළා දකිනවා. මෙය බරපතල ප්‍රකාශයක් මහජන නියොජිතවරියක් විදියට ඇයට එහෙම කතා කරන්න අයිතියක් නැහැ. රට බෙදීමට සහය නොදෙන බවට සියලුම මන්ත්‍රීවරුන් ප්‍රතිඥාවක් දෙනවා. ඇය ඒ ප්‍රතිඥාව කඩ කළා. මහේෂ්වරන් මහත්මිය ඒ ප්‍රකාශය ගැන ජාතියෙන් සමාව ගත යුතුයි. ඇය ගැන වහා පරීක්ෂණයක් කරලා පියවරක් ගත යුතුයි. පාර්ලිමේන්තු වරප්‍රසාද කමිටුව කැඳවා වහාම පියවරක් ගන්න. එහෙම නොකළහොත් නරක පුර්වාදර්ශයක් ඇතිවේවි.", "URL": "https://lankatruth.com/si/?p=55576", "Category": "පුවත්", "Parent URL": null}