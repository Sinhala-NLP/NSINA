{"Source": "Lankatruth", "Timestamp": "November 17, 2018", "Headline": "අරුවක්කාඩු කසළ අංගනයට එරෙහිව අදත් විරෝධතා – දුම්රිය මගත් හරස් කරති", "News Content": "අරුවක්කාඩු කසළ අංගනයට විරෝධය දක්වන පිරිසක් අද (17) දින අරුවක්කාඩු දුම්රිය මාර්ගය මනල්ගුන්ඩුව ප්‍රදේශයෙන් හරස් කරමින් පැවැත්වු විරෝධතාවයක් හේතුවෙන් දුම්රිය ගමනා ගමනයට පැය හතරකට ආසන්න කාලයක් බාධා එල්ල වී තිබේ. මෙසේ අරුවක්කාඩු කසල අංගනයට විරෝධය දක්වන පිරිස් විසින් හරස් කර තිබුනේ පුත්තලම පාලවියේ සිට අරුවක්කාඩු හුණු ගල් කොරියට හුණු ගල් ප්‍රවාහනය කිරීමට පුද්ගලික සිමෙන්ති සමාගමක් භාවිතා කරන දුම්රිය මාර්ගය බව පුත්තලම මුලස්ථාන පොලිසිය පවයකි. කුඩා දරුවන්, කාන්තාවන් , ඇතුළු 200කට ආසන්න පිරිසක් මෙම විරෝධතාවය සඳහා ඒක්වී සිට ඇත. අදාල ස්ථානයට පුත්තලම වැඩ බලන සහකාර පොලිස් අධිකාරි ජයන්ත නානායක්කාර මහතා සහ පුත්තලම මුලස්ථාන ප්‍රධාන පොලිස් පරික්ෂක අනුර ගුනවර්ධන මහතා ඇතුළු නිළධාරින් පැමින විරෝධතා කරුවන් ඉවත් කිරීමට උත්සහ ගෙන තිබුන ද විරෝධතා කරුවන් පවසා තිබුනේ මේ සදහා වග කිව යුතු අයකු පැමින තමන්ට පිළිතුරක් ලබා දෙන තුරු ඉවත් නොවන බවයි.", "URL": "https://lankatruth.com/si/?p=63555", "Category": "පරිසර", "Parent URL": null}