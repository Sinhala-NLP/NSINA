{"Source": "Lankatruth", "Timestamp": "September 29, 2021", "Headline": "එන්.ජී. රාජපක්ෂ යටතේ හාල් මිල මෙන්න", "News Content": "පසුගිය 27 වෙනිදා සහල් මිල පාලනය සම්බන්ධ ගැසට් නිවේදන ජනාධිපති විසින් අහෝසි කිරීමත් සමඟ ඩඩ්ලි සිරිසේන ප්‍රකාශයට පත් කළ වී සහ සහල් මිල ගණන් අනුව මේ වන විට අදාළ මිල මිල වැඩිවී ඇත්තේ පහත සඳහන් ආකාරවලට ය.  වර්තමාන ජනාධිපති බලයට පත් වූ 2019 නොවැම්බර් මාසය අවසානයේදී සම්බා සහල් සිල්ලර මිල රුපියල් 96.58ක් විය. ඊයේ සිට රුපියල් 140/-ක් දක්වා මිල වැඩි කර තිබේ. එසේම 2019 නොවැම්බර් මාසයේදී තැම්බූ නාඩු සහල් මිල රුපියල් 95.53කි. එසේම රතු නිවුඩු කිලෝවක් රුපියල් 90.53කි. මෙම සහල් වර්ග දෙකේ මිල ඊයේ (27) සිට රුපියල් 115/- දක්වා ඉහල දමා තිබේ.  පසුගිය 2019 නොවැම්බර් මිල ගණන් ශ්‍රී ලංකා මහ බැංකුවේ මාසික මිල වාර්තාවල සඳහන් කර තිබේ. එහි කීරි සම්බා මිල ගණන් සඳහන් කර නැත. නමුත් ඊයේ සිට එම සහල් කිලෝවක් රුපියල් 165/-ක් බව ඩඩ්ලි සිරිසේන ව්‍යාපාරිකයා නිවේදනය කර ඇත.", "URL": "https://lankatruth.com/si/?p=123804", "Category": "පුවත්", "Parent URL": null}