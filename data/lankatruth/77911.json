{"Source": "Lankatruth", "Timestamp": "July 20, 2019", "Headline": "ගිනිගත්හේනේ අවදානම් තත්වය ඉහළට – තවත් ‍වෙළදසැල් 22ක් රතු නිවේදන", "News Content": "ගිනිගත්හේන නගරයේ නායයාමට ලක් වූ වෙළදසැල් 10ට අමතරව තවත් වෙළඳසැල් 22ක් නායයාමේ දැඩි අවදානමක පවතින බව ජාතික ගොඩනැගිලි පර්යේෂණ ආයතනය ගිනිගත්හේන නගරයේ පරික්ෂණයක් පවත්වා නිකුත්කර ඇති වාර්තාවේ සඳහන්වන බව වාර්තා වේ. ගිනිගත්හේන නගරයේ මෙම වෙළඳසැල් ඉදිකිර ඇත්තේ මිට වසර 30කට ප්‍රථමව බවද පැවසේ. නායයෑමට ලක් වු වෙළදසැල් සහ නයයාමේ අවදානමට ලක් වි ඇති වෙළඳසැල් ඉදිකිරීම සඳහා අඹගමුව ප්‍රාදේශීය සභාවේ අනුමැතියක් ලබානොගෙන එම වෙළඳසැල් ඉදිකර ඇති බවද වාර්තා වේ. ජාතික ගොඩනැගිලි පර්යේෂණ ආයතනය විසින් හඳුනාගෙන ඇති නායයාමේ අවදානමකට ලක් විය හැකි වෙළදසැල් 22ක වෙළඳසැල් හිමියන්ට ඉන් ඉවත් වන ලෙස දැනුම් දුන් බවත්, එසේ වෙළඳසැල් හිමියන් වෙළඳසැල්වලින් ඉවත් නොවන්නේ නම් වෙළඳසැල පවත්වාගෙන යාමට වෙළඳුන් විසින් අඹගමුව ප්‍රදේශිය සභාව වෙතින් ලබාගෙන ඇති වෙළද බලපත්‍රය අහොසි කිරීමට කටයුතු කරන බව එහි සභාපතිවරයා පවසයි. නායයාමේ අවදානමට ලක් වි ඇති නගර මධ්‍යයේ හැටන් මහනුවර ප්‍රධාන මාර්ගයේ කොටසද තවදුරටත් නායයාමේ අවදානමක් පවතින නිසා එම මාර්ගයද තවදුරටත් වසා දැමිමට සිදුවන බවත් එම මාර්ගයේ ගමන් ගන්නා වාහන කොළඹ මාර්ගයට පිවිස ගිනිගත්හේන බස් නැවතුම්පොල හරහා මහනුවර මාර්ගයට පිවිසෙන ලෙස රථවාහන පොලිසිය ඉල්ලා සිටියි.", "URL": "https://lankatruth.com/si/?p=77911", "Category": "පුවත්", "Parent URL": null}