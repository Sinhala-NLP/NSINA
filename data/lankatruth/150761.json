{"Source": "Lankatruth", "Timestamp": "August 29, 2023", "Headline": "මූල්‍ය අරමුදල සහ රනිල් හුරතල් ගේමක්", "News Content": "ජාත්‍යන්තර මූල්‍ය අරමුදල ලංකා රජයට ලබා දී තිබෙන කොන්දේසිවලින් ජූලි 15 වෙනි දින වනවිට සම්පූර්ණ කර තිබෙන්නේ 35%ක් පමණක් වුවද දෙවන ණය වාරිකය මුදා හැරීම සිදු කරනු ඇති බවට පුරෝකථනය කර තිබේ.  වෙරිටේ රිසර්ච් ආයතනය සිදු කළ සමීක්ෂණයකට අනුව මූල්‍ය අරමුදලේ කොන්දේසි ඉටු කිරීම පිළිබඳව වාර්තාවක් ඉදිරිපත් කර ඇත. ජූලි මස මැද භාගය වනවිට කොන්දේසි 57ක් ශ්‍රී ලංකා රජය විසින් සම්පූර්ණ කළ යුතුව තිබුණ ද එයින් සම්පූර්ණ කර ඇත්තේ 20ක පමණි.  තත්වය මෙසේ තිබුනද රනිල් වික්‍රමසිංහ ජනාධිපතිවරයා සහ පොහොට්ටු හවුල් ආණ්ඩුව අනුගමනය කරමින් තිබෙන නව ලිබරල්වාදී ආර්ථික ප්‍රතිසංස්කරණ ගුණාත්මක ඉහළ තලයක තිබෙන බැවින් මූල්‍ය අරමුදලේ දෙවන ණය වාරිකය නිදහස් කරනු ඇති බව දේශපාලක විශ්ලේෂකයන් අනාවැකි පළකර ඇත.", "URL": "https://lankatruth.com/si/?p=150761", "Category": "ආර්ථික පුවත්", "Parent URL": null}