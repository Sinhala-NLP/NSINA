{"Source": "Lankatruth", "Timestamp": "November 26, 2020", "Headline": "අක්කර 5000ක් තවම වෙන් කරලා නැහැ – මහින්දානන්ද", "News Content": "නීතිවිරෝධී අවි ගනුදෙනු සම්බන්ධයෙන් චෝදනා ලැබූ කුප්‍රකට ඇවන්ගාඩ් සමාගමට බඩඉරිඟු වගාවට යැයි කියමින් ඉඩම් අක්කර 5000ක් ලබාදීමට ආණ්ඩුව කටයුතු කර තිබීම සම්බන්ධයෙන් අද (26) පාර්ලිමේන්තුවේදී ආණ්ඩුවෙන් ප්‍රශ්න කෙරිණි. ඒ මාලිමාව පක්ෂයේ නායක අනුර දිසානායක මහතා අද පැවති අයවැය කාරක සභා අවස්ථාවේ විවාදයේදී සිය කතාව සිදුරන අවස්ථාවේදීය. එම අවස්ථාවේ කෘෂිකර්ම අමාත්‍ය මහින්දානන්ද අලුත්ගමගේ මහතා සඳහන් කර සිටියේ වැනි ඉඩම් බෙදාදීමක් සිදුව නැති බවත් ඇවන්ගාඩ් සමාගමට එලෙස ඉඩම් ලබාදී නැති බවත්ය. එහෙත් අනුර දිසානායක මහතා පෙන්වා දුන්නේ එලෙස ඉඩම් අක්කර 200ක් බඩඉරිඟු වගාව සඳහා ඇවන්ගාඩ් සමාගමට වෙන්කර දුන් රජයේ ලිපිය තමන් සතුව ඇති බවයි. මහින්දානන්ද අලුත්ගමගේ කෘෂිකර්ම අමාත්‍යවරයා ඉන් පසු එය ප්‍රතික්ෂේ නොකළේය.", "URL": "https://lankatruth.com/si/?p=101596", "Category": "පුවත්", "Parent URL": null}