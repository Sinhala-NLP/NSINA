{"Source": "Lankatruth", "Timestamp": "May 4, 2022", "Headline": "නියෝජ්‍ය කතානායකගෙන් පාර්ලිමේන්තුවේ බලය උරගාබැලීම හෙට", "News Content": "හිටපු නියෝජ්‍ය කතානායක රංජිත් සියඹලාපිටිය ඉල්ලා අස්වීමෙන් පුරප්පාඩුවන එම ධුරය සඳහා නව මන්ත්‍රීවරයෙකු පත්කිරීම හෙට සිදු කරන බව කතානායක මහින්ද යාපා අබේවර්ධන අද (04) පාර්ලිමේන්තුවට දැනුම් දුන්නේය. මෙහිදී ආණ්ඩු පක්ෂයෙන් සහ විපක්ෂයෙන් මන්ත්‍රීවරු දෙදෙනෙකු යෝජනා කළහොත් ඒ සඳහා ඡන්ද විමසීමක් පැවැත්වීමට සිදුවන අතර එය මේ අවස්ථාවේ පාර්ලිමේන්තුවේ බලය සතු ආණ්ඩු පක්ෂයටද විපක්ෂයට යන්න ප්‍රධර්ෂණය වන පළමු අවස්ථාව වනු ඇතැයි දේශපාලන විචාරකයෝ පවසති.", "URL": "https://lankatruth.com/si/?p=133479", "Category": "පුවත්", "Parent URL": null}