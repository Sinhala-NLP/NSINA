{"Source": "Lankatruth", "Timestamp": "June 6, 2020", "Headline": "නිරිත දිග මෝසම් වැසි වර්දනය වෙයි…", "News Content": "දිවයිනේ නිරිතදිග වැසි තත්වයේ වර්ධනයක් ඉදිරි දින කිහිපයේදී අපේක්ෂා කරන බව කාලගුණ විද්‍යා දෙපාර්තමේන්තුව පවසයි. මේ අනුව බස්නාහිර, වයඹ, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි ඇති වෙතැයි එම දෙපාර්තමේන්තුව පවසයි. විශේෂයෙන් මධ්‍යම කඳුකරයේ බටහිර බෑවුම් ප්‍රදේශවලත් උතුර, උතුරු මැද සහ වයඹ පළාත්වල.් හම්බන්තොට දිස්ත්‍රික්කයේත් සුළඟේ වේගය විටිව් විට පැයට කිලෝමීටර් 40ත් 50ත් දක්වා වැඩි විය හැකි බව කාලගුණ විද්‍යා දෙපාර්තමේන්තුව පවසයි. වැසි හෝ ගිගුරුම් සහිත වැසි ඇති වනවිට අකුණු මගින් සිදු වන අනතුරු අවම කර ගැනීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://lankatruth.com/si/?p=93870", "Category": "පුවත්", "Parent URL": null}