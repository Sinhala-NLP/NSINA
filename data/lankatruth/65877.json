{"Source": "Lankatruth", "Timestamp": "December 29, 2018", "Headline": "රනිල් වික්‍රමසිංහ ආණ්ඩුවේ තවත් මූල්‍ය වංචාවක් ගැන ගොවි නායකයෝ අනාවරණය කරයි", "News Content": "වී ගබඩා කිරීමේ හා සහල් නිෂ්පාදන ධාරිතාව සංවර්ධනය කිරීමේ ව්‍යාපෘතියකට යැයි පවසමින් ආණ්ඩුවේ මැදිහත්වීමෙන් ව්‍යාජ ලෙස අටවා ගත් ‘සීමාසහිත ශ්‍රී ලංකා සුළු හා මධ්‍ය පරිමාණ වී මෝල් හිමියන්ගේ සමුපකාර සමිතිය’ නැමති ආයතනයට චීනයේ යුහාන් සමාගමෙන් රුපියල් බිලියන් 10.103ක දිර්ඝකාලින ණය මුදලක් ලබාගැනීමට සැලසුම් කිරීම විශාල මුල්‍ය වංචාවක් බව සමස්ත ලංකා ගොවි ජන සම්මේලනය අනාවරණය කරයි. දඹුල්ල නගරයේ අද (29) දින පැවති මාධ්‍ය හමුවකදී එහි ජාතික සංවිධායක නාමල් කරුණාරත්න මහතා මේ බව කියා සිටියේය. මෙම මාධ්‍ය හමුවට එහි ලිකම් ටි.බී සරත්, ජාතික කමිටු සාමාජික සුනිල් රණවීර, දඹුල්ල ඒකාබද්ධ ගොවි පදනමේ ලේකම් ඩබ්ලිව්.එම් තිලකරත්න යන මහත්වරුන්ටද එක සිටියහ. රටේ නිෂ්පාදනය කරන වී සුළු හා මාධ්‍ය පරිමාණ වී මොල් හිමියන් පසුගිය කාලය පුරා මුහුන දී තිබූ ගැටලුවලට විසදුම් ලබාදීම සදහා ඉකුත් ජුලි මාසයේ 31 දින සුළු හා මධ්‍ය පරිමාණ වී මෝල් හිමියන් විසින් සමුපකාර දෙපාර්තමේන්තුවේ සමු / 60 යටතේ ලියාපදිංචි සමිතියක් පිහිටුවා ගෙන කටයුතු කරමින් සිටියදී විෂයභාර අමාත්‍ය රිෂාඩ් බද්යුද්දීන් මහතාගේ මැදිහත්වීමෙන් වී මෝල් හිමියන් හයදෙනෙකු සම්බන්ධ කරගෙන මුලින්ම ආරම්භකළ සමිතියේ දත්ත සොරකම් කර ව්‍යාජව සමිතියක් පිහිටුවා එම සමිතියට අදාල ණය මුදල ලබාදීමට කැබිනට් අනුමැතිය ලබගෙන ඇති බව නාමල් කරුණාරත්න මහතා අවධාරණය කළේය. අදාල ණය මුදල 7.5% ක වාර්ෂික පොලියක් යටතේ වසර 15කින් ගෙවා දැමීමේ පදනම මත ලබාගැනීමට කටයුතු සියල්ල ආරම්භ කර තිබෙන බවත් මිට අදාලව අගමැතිවරයා හෝ කැබිනට් මණ්ඩලය මුනිවත රැකීම බරපතල කරුණක් බවත් සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා අවධාරණය කළේ ය. රාජ්‍ය මැදිහත්වීමකින් පුද්ගලික වෙළදුන්ට මෙසේ ණය මුදලක් ලබාදීම පවතින දේශපාලන අර්බුදය සමනය කරගැනීම සදහා විෂයභාර අමාත්‍යවරයාට ලබා දෙන කප්පම් මුදලක් දැයි ඒ මහතා ආග්‍රාමාත්‍යවරයාගෙන් ප්‍රශ්න කර සිටියේය.", "URL": "https://lankatruth.com/si/?p=65877", "Category": "පුවත්", "Parent URL": null}