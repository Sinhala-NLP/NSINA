{"Source": "Lankatruth", "Timestamp": "September 20, 2023", "Headline": "IDH වළේ ප්‍රශ්නයට කැකිල්ලේ තීන්දුවක් !", "News Content": "ඊයේ (19) පස්වරුවේ පියා සමග පාසල් යමින් සිටි සිසුවියක් IDH මංසන්ධියේ ප්‍රධාන මාර්ගය මැද තිබූ ගැඹුරු වළකට වැටී අනතුරකට ලක් වූ අතර එම වළ හට ගෙන ඇත්තේ අඹතලේ ජල පවිත්‍රාගාරයෙන් පෝට් සිටි ප්‍රදේශයට ජලය සපයන ප්‍රධාන නලයකින් බවත් මේ වනවිට එහි වගකීම භාර ගැනීමට කිසිවෙකුත් නැත් තත්වයක් මේ වනවිට උදා වී ඇති බවත් වාර්තාවේ. එම පියා සහ දියණිය එහි අනතුරට ලක් වීමට පෙර ලොරි රථයක්ද එම ස්ථානයේ ගිල බැසීමට ලක්ව ඇති අතර පොලිස් නිලධාරීන් මැදිහත්ව එය ගොඩගත් බවත් එහෙත් වගකිවයුතු කිසිවකු හෝ අවට කිසිවකු හෝ එම ස්ථානයේ අනතුරු ඇඟවීමේ සංඥාවක් හෝ මාර්ග බාධකයක් හෝ ඉදි කර තිබී නැත. අඹතලේ ජල පවිත්‍රාගාරයෙන් පෝට් සිටි ප්‍රදේශයට ජලය ගෙන යාම සඳහා මෙහි මීට මාසයකට පමණ පෙර පුද්ගලික කොන්ත්‍රාත් සමාගමක් විසින් ඉදිකිරීමක් සිදු කර ඇති අතර එම වළට සිසුවිය සහ පියා වැටී තිබුණේ එම ස්ථානයට ආරක්ෂාවක් සපයා නොතිබූ පසුබිමකය. මෙම සිද්ධිය සම්බන්ධයේන අදහස් දක්වමින්, තමා අදාළ ව්‍යාපෘතිය මීට මාසයකට පෙර අවසන් කළ බවට පුද්ගලික කොන්ත්‍රාත්කරු පවසන අතර ඊට තම ආයතනය සම්බන්ධ නැති බවට ජාතික ජලසම්පාදන හා ජලාපවාහනය මණ්ඩලය පවසයි. මෙම වළ හට ගෙන ඇත්තේ වර්ෂාව සහ ජල නලයේ පීඩනය නිසා මාර්ගය සැකසීමට යොදා ගත් අමුද්‍රව්‍ය දියවීම හේතුවෙන් යැයිද පුද්ගලික කොන්ත්‍රාත්කරු වැඩිදුරටත් පවසයි.", "URL": "https://lankatruth.com/si/?p=151814", "Category": "පුවත්", "Parent URL": null}