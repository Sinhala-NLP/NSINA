{"Source": "Lankatruth", "Timestamp": "July 18, 2023", "Headline": "පාර්ලිමේන්තුව මගින් අධිකරණයට අනිසි බලය යෙදවීමක් – අනුර, විජිත චෝදනා කරයි", "News Content": "අපේ රටේ මැතිවරණ ඉතිහාසයට ඉතා කළු කැත පැල්ලම් එක් වී තිබෙන බවත් එම තත්වයන් මදකට හෝ වෙනස් කිරීමේ අරමුණෙන් ස්වාධීන මැතිවරණ කොමිෂන් සභා පිහිටවූවත් ආණ්ඩුව මේ වනවිට මැතිවරණය කල් දමමින් ගෙනයන් ක්‍රියාමාර්ගයේ තවත් පියවරක් ලෙස පාර්ලිමේන්තු තේරීම් කාරක සභාවක් පත් කිරීම අනිසි පාර්ලිමේන්තු බලය යෙදවීමක් බව ජාතික ජන බලවේගයේ පාර්ලිමේන්තු මන්ත්‍රීවරුන් වන අනුර දිසානායක සහ විජිත හේරත් අද (18) පාර්ලිමේන්තුවේදී මෙම චෝදනාව එල්ලකරනු ලැබීය. ස්වාධීන මැතිවරණ කොමිෂන් සභාව පළාත් පාලන මැතිවරණය ප්‍රකාශයට පත්කොට මැතිවරණ ක්‍රියාමාර්ග ආරම්භ කර තිබියදී ආණ්ඩුවය එය දිගින් දිගටම කඩාකප්පල් කිරීමට විවිධ අවස්ථාවල විවිධ ප්‍රයත්න දරනු ලැබූ බවද එහි තවත් එක් පියවරක් ලෙස මැතිවරණ කොමිෂන් සභාව පාර්ලිමේන්තු තේරීම් කමිටුවක් ඉදිරියට රැගෙන ඒමට සූදානම් වන බවද මෙහිදි පැවසී. මෙතත්වය නිර්මාණය කරගෙන තිබෙන්නේ අධිකරණය ඉදිරියේ පනවා තිබෙන මැතිවරණය සම්බන්ධ නඩු දෙකක් විභාග කරමින් තිබෙන පසුබිමකදී බවද මැතිවරණ කොමිසම, මුදල් අමාත්‍යාංශයේ ලේකම් ඇතුළු චූදිතයින් රැසක් එහි නම් කර තිබෙන අතර අධිකරණයේ විභාගවෙමින් පවතින නඩුවලට බලපෑම් සහගත ලෙස තේරීම්කාරක සභා පත් කිරීමට ආණ්ඩුව කටයුතු කරන බව අවාධාරණය කරනු ලැබීය. පාර්ලිමේන්තු ක්‍රියාමාර්ග හරහා අධිකරණයට අනිසි බැලෑම් කිරීමේ මෙම ප්‍රයත්නය වහාම නතර කළ යුතු බව මන්ත්‍රීවරු දෙදෙනා අවධාරණය කරනු ලැබීය. එමෙන්ම මැතිවරණ කොමිසම ගෙන්වීම සඳහා පත් කිරීමට යන මන්ත්‍රී වරප්‍රසාද කඩවීම පිළිබඳ පාර්ලිමේන්තු කමිටුවට ජාතික ජන බලවේගයේ කිසිදු මන්ත්‍රීවරයෙකු සහභාගී නොවන බවද මෙහිදී පාර්ලිමේන්තු මන්ත්‍රී විජිත හේරත් අවධාරණය කළේය.", "URL": "https://lankatruth.com/si/?p=149333", "Category": "පුවත්", "Parent URL": null}