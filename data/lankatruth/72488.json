{"Source": "Lankatruth", "Timestamp": "April 22, 2019", "Headline": "පිපිරීම් හේතුවෙන් මියගිය ගණන 290 දක්වා ඉහළට – 24ක් සැකපිට අත්අඩංගුවට", "News Content": "ඊයේ(21) සිදුවූ පිපිරීමේ සිද්ධි සම්බන්ධයෙන් පුද්ගලයින් 24 දෙනෙකු මේ වනවිට අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබේ. ඊයේ රාත්‍රියේ ද මාවනැල්ල හා කාත්තන්කුඩි ප්‍රදේශවල පදිංචිකරුවන් දෙදෙනෙක් ද සිද්ධි සම්බන්ධව අත්අඩංගුවට ගෙන ඇති අතර දිවයින පුරා අඛණ්ඩ සෝදිසි මෙහෙයුම් සිදුකරන බව ආරක්ෂක අංශ පවසයි. අත්අඩංගුවට ගත් පුද්ගලයන්ගෙන් ප්‍රශ්නකිරීම් සිදුකරමින් ඇත. මේ අතර අද පෙරවරුව වන විට පිපිරීමේ සිද්ධිය හේතුවෙන් පුද්ගලයින් 290 දෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසිය. තවත් තුවාලකරුවන් 500ක් පමණ රෝහල් ගණනාවක ප්‍රතිකාර ලබමින් ඇත.", "URL": "https://lankatruth.com/si/?p=72488", "Category": "පුවත්", "Parent URL": null}