{"Source": "Lankatruth", "Timestamp": "October 20, 2021", "Headline": "සහල් මිල දෙසීය පනී", "News Content": "සහල් මිල මේ වනවිට වේගයෙන් වැඩි වෙමින් පවතින අතර නාඩු සහල් කිලෝව රුපියල් 135 ඉක්මවා ගොස් තිබෙන බවත් කීරි සම්බා රුපියල් 210 ඉක්මවා ඇති බවත් විවිධ ප්‍රදේශවලින් වාර්තා වේ. එසේම සම්බා කිලෝව රුපියල් 155 ඉක්මවා ඇත. මහා පරිමාණ වී මෝල් හිමියන් සිව් දෙනෙකු වීසහ සහල් මිල තීරණය කිරීම සම්පූර්ණයෙන්ම සිදු කරන පසුබිමක් තුළ මේ ආකාරයට මිල විශාල වශයෙන් වැඩි කෙරෙමින් පවතී. ආණ්ඩුවේ ඇමතිවරුන් විවිධ අවස්ථාවල ප්‍රකාශ කර තිබෙන්නේ ආනයනික පුන්නි සම්බා කිලෝවක මිල රුපියල් 100ට අඩුවෙන් සතොස මගින් බෙදා හරින බවය. මේ සඳහා සහල් මෙට්‍රික් ටොන් ලක්ෂයක් ආනයනය කිරීමට කටයුතු යොදා තිබිණි. එහෙත් මෙම ප්‍රමාණය සමස්ථ සහල් ඉල්ලුම සළකා බලන විට දින 15කට පමණක් ප්‍රමාණවත්ය. ආණ්ඩුව මේ ලෙස පාරිභෝගික ජනතාව ආරක්ෂා නොකිරීම නිසා ඉදිරියේදීතවත් සහල් ඇතුලු සියලුම අත්‍යවශ්‍ය භාණ්ඩ මිල ඉහළ යා හැකි බවට අනතුරු ඇඟවීතිබේ.", "URL": "https://lankatruth.com/si/?p=124815", "Category": "ආර්ථික පුවත්", "Parent URL": null}