{"Source": "Lankatruth", "Timestamp": "October 4, 2023", "Headline": "පොලිසිය යළිත් පොර පිටියක් වෙයිද?", "News Content": "පොලිස්පති සී.ඩී. වික්‍රමරත්නට ලබා දී තිබෙන සේවා දිගුව 09 දිනෙන් අවසන් වන අතර මීලඟ පොලිස්පති ධුරය සඳහා පෙරට වඩා තීව්‍ර බල අරගලයක් හට ගෙන තිබෙන බව වාර්තා වේ.  ජේෂ්ඨත්වය අනුව එම ධුරය සඳහා සුදුසුකම් ලබා සිටින ජේෂ්ඨ නියෝජ්‍ය පොලිස්පතිවරුන් තිදෙනෙකු අගනුවර ආසන්නයේ සිටින ප්‍රබල හිමි නමක් හමුවී ඇති අතර තවත් එවැනිම ජේෂ්ඨයෙකු ත්‍රෛ නිකායික හිමිවරු හමුවීමේ සූදානමක සිටින බව වාර්තා වේ.  සී.ඩී. වික්‍රමරත්න වර්තමාන පොලිස්පතිවරයාට සේවා දිගු දෙකක් මේ වනවිට ලබාදිඇති අතර ඔහු විශ්‍රාම යාමෙන් පසුව එම තනතුර ලබා ගැනීම සඳහා පොර පිටියට පැමිණ සිටි ජේෂ්ඨ නියෝජ්‍ය පොලිස්පතිවරන් සියළුම දෙනා මෙවරද එම තරඟයේ යෙදී ඇති බව හෙළි වේ. එහෙත් මේ වනවිටත් අධිකරණයේ නඩු පවතින කිසිවෙකුට පොල්සිපත් ධුරය ලබාදීම නොකරන බව ජනාධිපති ලේකම් කාර්යාලයේ තොරතුරුවලින් හෙලිවේ.", "URL": "https://lankatruth.com/si/?p=152676", "Category": "පුවත්", "Parent URL": null}