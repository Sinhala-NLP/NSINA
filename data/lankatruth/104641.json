{"Source": "Lankatruth", "Timestamp": "December 27, 2020", "Headline": "උතුරුමැද ප්‍රධාන අමාත්‍යාංශයේත් කොරෝනා…", "News Content": "උතුරුමැද පළාත් ප්‍රධාන අමාත්‍යාංශයේ ගිණුම් අංශයේ සේවය කළ 56 හැවිරිදි කළමණාකරන සහකාරවරියකට කොවිඩ් – 19 ආසාදනය වී ඇතැයි තහවුරු වීම හේතුවෙන් අද (27) සිට ක්‍රියාත්මක වන පරිදි වහාම ගිණුම් අංශය වසා දැමිට පියවර ගෙන ඇත. මෙම කාන්තාවගේ 24 හැවිරිදි පුත්‍රයා අනුරාධපුර නගරයේ දහියාගම හන්දියේ ව්‍යාපරිකයෙකුගේ කාර්යාලයේ සේවය කළ අයෙකි. ඔහුට හා එම ව්‍යාපාරික ස්ථානයේ සේවය කළ තරුණ තරුණියන් හය දෙනෙකු ඊයේ (26) PCR පරික්ෂණයක් සිදු කර ඇති අතර එහිදි එම සියළු දෙනාටම වෛරසය ආසාදනය වී ඇති බවට තහවුරු විම නිසා ඔවුන්ගේ නිවැසියන්ද PCR පරික්ෂණයකට ලක්කර තිබේ. එහිදි මෙම කළමණාකරන සහකාරවරියටද කොරෝනා රෝගය වැළදි ඇති බවට තහවුරැ වී ඇති බැවින් ඇය සේවය කළ උතුරු මැද ප්‍රධාන අමාත්‍යාංශයේ ගිණුම් අංශය අද සිට තාවකාලිකව වසා දැමිමට පියවර ගත් බව අනුරාධපුර දිස්ත්‍රික් වසංගත රෝග විද්‍යාඥ තේජන සෝමතිලක පවසයි.", "URL": "https://lankatruth.com/si/?p=104641", "Category": "කොවිඩ් -19 (කොරෝනා ) පුවත්", "Parent URL": null}