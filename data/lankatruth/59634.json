{"Source": "Lankatruth", "Timestamp": "September 20, 2018", "Headline": "සමාජවාදී ශිෂ්‍ය සංගමය ග්‍රීක කොමියුනිස්ට් පක්ෂයේ 100වන සංවත්සරයට", "News Content": "ජනතා විමුකිති පෙරමුණේ ශිෂ්‍ය අංශය වන සමාජවාදී ශිෂ්‍ය සංගමයේ ජාත්‍යන්තර කටයුතු ලේකම් කල්පනා මධුභාෂිණී ශ්‍රීක කොමියුනිස්ට් පක්ෂයේ 100වන සංවත්සරය සහ එම පක්ෂයේ තරුණ සංගමයේ 50වන සංවත්සරය නිමිත්තෙන් පැවැත්වෙන සමරුව සහ තරුණ උළෙල සඳහා සහභාගී වීමට ග්‍රීසිය බලා පිටත්ව ගොස් ඇත. මේ සඳහා වාමාංශික සහ අධිරාජ්‍ය විරෝධී ජාත්‍යන්තර සංවිධාන 40කට පමණ ආරාධනා කර ඇති අතර ශ්‍රී ලංකාව නියෝජනය කරමින් ජනතා විමුක්ති පෙරමුණේ ශිෂ්‍ය සංගමය වන සමාජවාදී ශිෂ්‍ය සංගමය සඳහා ආරාධනා කර තිබේ.", "URL": "https://lankatruth.com/si/?p=59634", "Category": "පුවත්", "Parent URL": null}