{"Source": "Lankatruth", "Timestamp": "October 2, 2023", "Headline": "සුසිල් ප්‍රේමජයන්ත ළමයින්ගේ තාත්තා වෙයි", "News Content": "ලෝක ළමා දිනය යෙදී තිබුණු ඊයේ (ඔක්. 01) අධ්‍යාපන ඇමති සුසිල් ප්‍රේමජයන්ත “සුව දිවියයි සතුටු සිතයි“ යනුවෙන් නම් කළ පාසල් සෞඛ්‍ය ප්‍රවර්ධන මාසය දියත් කරමින් කළ ප්‍රකාශයේදී වයස අවුරුදු 4 සම්පූර්ණ කරන සියලු දරුවන්ට පෙර පාසල් අධ්‍යාපනය අනිවාර්යය කරන බව අවධාරණය කර තිබේ.  මෙම ප්‍රචාරක ව්‍යාපෘතිය අධ්‍යාපන ඇමති විසින් දියත් කර තිබෙන්නේ බත්තරමුල්ලේ පිහිටි “වෝටර්ස් එජ්“ හෝටලයේදී ය. මෙයට පෙර පසුගිය මැයි 23 වෙනි දින පාර්ලිමේන්තුවේදී විශේෂ ප්‍රකාශයක් කරමින් දරුවන්ගේ මන්දපෝෂණ තත්වය තුරන් කිරීමට මහා පරිමාණ සැලසුම් දියත් කර ඇති බව අවධාරණය කර තිබිණි. එසේ තිබියදී නැවත වරක් සෞඛ්‍ය ප්‍රවර්ධන මාසයක් යනුවෙන් ව්‍යාපෘතියක් හඳුන්වා දෙමින් ළදරු පාසල් අධ්‍යාපනය අනිවාර්ය කරන බව ප්‍රකාශ කිරීම විශේෂිත ය.  අධ්‍යාපන ඇමතිවරයා මේ වනවිට විවිධ ප්‍රකාශ කරමින් මහජන මුදල් නාස්ති කරන ප්‍රචාරක ව්‍යාපෘති දියත් කර තිබුණද පාසල් අධ්‍යාපනය පළමු වසරේ සිටම විශාළ වශයෙන් බිඳ වැටී ඇති බවත්, දරුවන් අතර මන්දපෝෂණය ඉහළ ගොස් සෞඛ්‍ය මට්ටම බිඳ වැටී ඇති බවත් විවිධ සමීක්ෂණවලින් තහවුරු වී තිබේ.", "URL": "https://lankatruth.com/si/?p=152539", "Category": "පුවත්", "Parent URL": null}