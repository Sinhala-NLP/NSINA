{"Source": "Lankatruth", "Timestamp": "September 9, 2019", "Headline": "ෆැක්සායි සුළි කුණාටුවෙන් ජපානයට බලපෑම්", "News Content": "ජපානයේ ටෝකියෝ කලාපයට බලපා ඇති ෆැක්සායි සුළි කුණාටු තත්වයෙන් දස දහසක පමණ පිරිසක් වාසස්ථානවලින් ඉවත්කර ආරක්ෂිත ස්ථාන කරා යොමුකර ඇතැයි විදෙස් මාධ්‍ය වාර්තා කරයි. ෆැක්සායි සුළි කුණාටුව පැයට කිලෝමීටර් 216ක වේගයකින් ටෝකියෝ බොක්ක හරහා චිබා අර්ධද්වීපටය අද අලුයම ළඟාවූ අතර එහි බලපෑමෙන් අධික වර්ෂාවක් සහ ජල ගැලීම් තත්වයටක් හටගෙන තිබේ. මීට අමතරව විදුලිය බිඳවැටීම් හේතුවෙන් දෙලක්ෂ අනූ දහසක පමණ ජනතාවක් පීඩාවට පත්ව ඇත. ටෝකියෝ හි දුම්රිය ගමන් වාර 100ක් සහ ගුවන් ගමන් 100කට වැඩි ප්‍රමාණයක් අවලංගු කර ඇති අතර හදිසි තත්වය පහව යන තුරු ආරක්ෂිත ස්ථානවල රැඳී සිටින්නැයි එරට බලධාරීන් ජනතාවට දන්වා ඇත.", "URL": "https://lankatruth.com/si/?p=80536", "Category": "විදෙස් පුවත්", "Parent URL": null}