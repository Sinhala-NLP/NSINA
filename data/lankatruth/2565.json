{"Source": "Lankatruth", "Timestamp": "June 3, 2012", "Headline": "බිරිඳ සැමියාට ගලකින් පහරදී ඝාතනය කරයි", "News Content": "අලව්ව පොලිස් බලප්‍රදේශයේ විසූ අඹු සැමි යුවලක් අතර ඇතිවූ බහින් බස්වීමක් දුර දිග යාමෙන් බිරිඳ විස්න් සැමියාට එල්ල කරන ලද ගල් ප්‍රහාරයක් හේතුවෙන් සැමියා ජීවිතක්ෂයට පත්ව තිබේ. ඉඳිගොල්ල වත්ත- මහරච්චිමුල්ල ප්‍රදේශයේදී මෙසේ කළු ගලකින් හිසට පහරදී මෙම ඝාතනය සිදු කර ඇති බවත්, ඒ පිළිබඳ අලව්ව පොලීසිය විමර්ශන ආරම්භ කර ඇති බවත් පොලිස් මාධ්‍ය ප්‍රකාශක කාර්යාලය සඳහන් කරයි. මෙසේ මරණයට පත්ව ඇත්තේ වයස අවුරුදු 40 ක් වූ කංකානම් පංඩිතයලාගේ අතුල වීරසිංහ නැමැත්තාය. මෘත ශරීරය අලව්ව රෝහලේ මෘත ශරීරාගාරයේ ඇති බවත් පොලීසිය පවසයි. සැකකාරිය අත් අඩංගුවට ගෙන ඇති අතර ඇය පොල්ගහවෙල මහේස්ත්‍රාත් අධිකරණයට ඉදිරිපත් කිරීමට නියමිත බවත් පොලීසිය කියා සිටියි.", "URL": "https://lankatruth.com/si/?p=2565", "Category": "පුවත්", "Parent URL": null}