{"Source": "Lankatruth", "Timestamp": "November 1, 2020", "Headline": "කොරෝනා අරමුදලට වූ දේ මා දන්නේ නැහැ – සෞඛ්‍ය මාධ්‍ය ප්‍රකාශක", "News Content": "රුපියල් කෝටි 200 ඉක්මවා ඇති කොවිඩ් අරමුදල යොදාගත් ආකාරය හෝ එම අරමුදල පිළිබඳව තමන් කිසිවක් නොදන්නා බව සෞඛ්‍ය මාධ්‍ය ප්‍රකාශක වෛද්‍ය ජයරුවන් බණ්ඩාර මහතා පෞද්ගලික රූපවාහිනී මාධ්‍යයකට ප්‍රකාශ කර තිබේ. එම අරමුදල වෙනුවෙන් දේශිය සහ විදේශීය පරිත්‍යාගශීලීන්ගේ මුදල් ලැබී ඇති අතර මේ වනවිට දෙවන රැල්ල වඩාත් අනතුරුකාරී ලෙස වර්ධනය වෙමින් තිබියදී ජනතාවට සහන සැලසීම හෝ එම වසංගතය මර්ධනය කිරීමට යොදාගැනීම හෝ පිළිබඳව මෙම ප්‍රකාශය අනුව බරපතල ගැටලු මතුවී තිබේ. කොවිඩ් අරමුදල සෘජුවම ජනාධිපතිවරයා යටතේ පාලනය වන්නකි.", "URL": "https://lankatruth.com/si/?p=99098", "Category": "පුවත්", "Parent URL": null}