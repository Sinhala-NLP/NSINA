{"Source": "Lankatruth", "Timestamp": "May 25, 2021", "Headline": "ඊයෙත් ආසාදිත මරණ 33ක්… 11ක්ම නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (24) දිනයට අදාළව මරණ 33ක් සිදුව ඇති බව රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාවේ සඳහන් වේ. එම මරණ 32න් 11ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ මහගම, ගල්නෑව, මැදවච්චිය, බණ්ඩාරගම, වැල්මිල්ල, මඩකලපුව, හල්ග්‍රන්ඔය, ලම්පොළ, නාගොල්ල, පන්නල, කොළඹ 12, බොරැල්ල, දෙමටගොඩ, කොළඹ 13, නානුඔය, නාවලපිටිය, ගාල්ල, ගිණිමැල්ලගඟ, ගිංතොට, නිට්ටඹුව, රදාවාන, ගල්පාත යන ප්‍රදේශවල පදිංචිකරුවන්ය. ඒ අනුව මෙරටින් මියගිය කොවිඩ් ආසාදිත පුද්ගලයින්ගේ නිල ගණන 1243 දක්වා ඉහළ ගොස් ඇත.", "URL": "https://lankatruth.com/si/?p=116972", "Category": "කොවිඩ් -19 (කොරෝනා ) පුවත්", "Parent URL": null}