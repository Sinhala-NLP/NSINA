{"Source": "Lankatruth", "Timestamp": "September 5, 2021", "Headline": "ආදිවාසී නායක බිරිඳ කොවිඩ් ආසාදනයෙන් ජීවිතක්ෂයට…", "News Content": "ආදිවාසී නායක ඌරුවරිගේ වන්නිලැත්තන්ගේ බිරිඳ ඌරුවරිගේ හීන් මැණිකා කොවිඩ් ආසාදනයෙන් ජීවිතක්ෂයට පත්ව තිබේ. කොවිඩ් නියුමෝනියා තත්වය ඇති වීමේ හේතුවෙන් ආදිවාසී නායක බිරිඳ මහියංගනය  රෝහලට ඇතුළත් කිරීමෙන් පසුගිය 02 දා පේරාදෙණිය රෝහලට මාරු කර යවා ඇත. එහිදී දැඩිසත්කාර ඒකකයේ ප්‍රතිකාර ලබමින් සිටියදී ඇය ඊයේ (04) රාත්‍රියේ මෙලෙස අභාවප්‍රාප්ත වී ඇත. ආදිවාසී නායක බිරිඳ හීන් මැණිකේ  දරුවන් නව දෙනෙකුගෙන් මෑණියක වූවාය . ඇය ඇතුළු ඇගේ පවුලේ සාමාජිකයන් කිහිපදෙනෙකු කෝවිඩ් ආසාදිත ව මහියංගන රෝහලට ඇතුළත් කරනු ලැබුවේ පසුග්ය 29වැනිදාය. ආදිවාසී නායකයානන්ගේ පවුලේ සැමට ලංකාටෘත්, අපගේ ශෝකය පලකරන්නෙමු.", "URL": "https://lankatruth.com/si/?p=122566", "Category": "කොවිඩ් -19 (කොරෝනා ) පුවත්", "Parent URL": null}