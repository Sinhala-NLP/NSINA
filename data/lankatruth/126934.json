{"Source": "Lankatruth", "Timestamp": "December 13, 2021", "Headline": "ජනාධිපති සිංගප්පූරුවේ පෞද්ගලික සංචාරයක… ආපසු එන දිනයක් නැහැ…", "News Content": "ජනාධිපති ගෝටාබය රාජපක්ෂ ඇතුළු 05 දෙනෙකු අද (13) අලුයම පෞද්ගලික සංචාරයක් සදහා සිංගප්පූරුව බලා පිටත්ව ගොස් තිබේ. මෙම පිරිස අද අලුයම 01.00ට සිංගප්පූරු ගුවන් සේවයේ SQ – 469 දරන ගුවන් යානයෙන් කටුනායක ගුවන් තොටුපළෙන් සිංගප්පූරු බලා පිටත්ව ගොස් තිබිණි. ජනාධිපති මාධ්‍ය ප්‍රකාශ කිංස්ලි රත්නායක මහතා ප්‍රකාශ කරන්නේ, පෞද්ගලික කාරණාවක් හේතුවෙන් ජනාධිපතිවරයා කෙටි දිනකට දිවයිනෙන් පිටත්ව ගොස් ඇති බවත් ජනාධිපතිවරයා නැවත පැමිණෙන දිනය පිළිබඳව ආරක්ෂක හේතු මත ප්‍රකාශ කළ නොහැකි බවත් ඔහු සඳහන් කරයි. ඔහු වැඩිදුරටත් ප්‍රකාශ කරන්නේ, වෛද්‍ය ප්‍රතිකාර ලබා ගැනීම සඳහා ජනාධිපතිවරයා සිංගප්පූරුව බලා පිටත්ව ගිය බවට පළ වන මාධ්‍ය වාර්තා ප්‍රතික්ෂේප කරන බවය. මේ අතර ඊයේ (12) මධ්‍යම රාත්‍රියේ සිට ක්‍රියාත්මක වන පරිදි 2021 වසර සඳහා වූ පාර්ලිමේන්තු වාරය අවසාන කිරීමට ජනාධිපතිවරයා කටයුතු කර තිබිණි.", "URL": "https://lankatruth.com/si/?p=126934", "Category": "පුවත්", "Parent URL": null}