{"Source": "Lankatruth", "Timestamp": "April 3, 2019", "Headline": "අයවැය ඡන්දය ගැන ශ්‍රීලනිපය දෙගිඩියාවක", "News Content": "අයවැය කාරක සභා අවස්ථාවේ ඡන්ද විමසීමේදී ශ්‍රීලනිපය ඡන්දය භාවිත කරන්නේ කෙසේද යන්න පිළිබඳව ඊයේ(02) පැවති සාකච්ඡාවලදී ද තීරණයක් ගැනීමට නොහැකිවූ බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පවසයි. මේ හේතුවෙන් හෙට(04) දිනයේදී නැවත සාකච්ඡා කිරීම සිදුකරන බවත් එහිදී තීරණයක් ගැනීමට බලාපොරොත්තු වන බවත් ඒ මහතා පැවසීය. අයවැය දෙවැනිවර කියවීමේ ඡන්ද විමසීමේදී ශ්‍රීලනිප කණ්ඩායම ඡන්දය භාවිත නොකිරීම හේතුවෙන් එය සම්මත විය. මෙම හැසිරීම ශ්‍රී ලංකා පොදුජන පෙරමුණ සමඟ සිදුකර ඇති සාකච්ඡාවල ඇතිකරගත් එකඟතාවයන්ට පටහැනි බවත් මේ හේතුවෙන් ශ්‍රීලපොපෙ තුළ ශ්‍රීලනිපයට එරෙහිව යම් විරෝධතාවයක් හටගැනීමට හේතුවී ඇති බවත් ශ්‍රී ලංකා පොදුජන පෙරමුණේ සභාපති ජී.එල්.පීරිස් මහතා පසුගිය දා පැවසීය.", "URL": "https://lankatruth.com/si/?p=71454", "Category": "පුවත්", "Parent URL": null}