{"Source": "Lankatruth", "Timestamp": "October 16, 2018", "Headline": "විධායක ජනාධිපති බලය ඉතිහාසයේ පාවිච්චි වෙලා තියෙන්නේ රටට හානි කර පැත්තට…", "News Content": "විධායක ජනාධිපති බලය ඉතිහාසයේ පාවිච්චි වෙලා තියෙන්නෙ රටට හානිකර පැත්තට ජාතිවාදය වපුරවන රට බෙදන පැත්තට මිසක් ජාතික සමගිය හදන පැත්තට නෙවෙයි. යැයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා සඳහන් කරයි. ඒ මහතා මේ බව පැවසූවේ පසුගියදා කෑගල්ල නගරයේදී පැවති ශිෂ්ටත්වය වෙනුවෙන් සම්මත කළ යුතු 20 සම්මන්ත්‍රණය ආමන්ත්‍රණය කරමිණි. ජනතා විමුක්ති පරෙමුණේ පුද්ගලික මන්ත්‍රී යෝජනාවක් ලෙස පාර්ලිමේන්තුවට ඉදිරිපත් කර තිබෙන, විධායක ජනාධිපති ධුරය අහෝසි කිරීමේ පනත් කෙටුම්පත සම්බන්ධයෙන් පැවති මෙම සම්මන්ත්‍රණයේදී සාහිත්‍යවේදී ආචාර්ය චාල්ස් දයානන්ද මහතා ඇතුළු විද්වතුන් රැසක්ද අදහස් දැක්වූහ. එහිදී වැඩිදුරටත් අදහස් දැක්වූ ටිල්වින් සිල්වා මහතා… “1976 කාලෙ වෙනකොට තමයි ලෝකෙ සංවාදයක් ආවෙ විවෘත ආර්ථිකය සම්බන්ධව. ගෝලීයකරණය කියන සංකල්පය ඇවිල්ලා ලෝකෙ රටවල ආර්ථිකය විවෘතකරගන්න ඕනි කියන සංවාදය ආව. ඒ ගොල්ලො අපිට බලකරමින් සිටියා අපේ රටවල් විවෘත රටවල් හැටියට ඒ ගොල්ලන්ට ඇවිල්ල හූරගෙන කන්න. ඔන්න ඔය විවෘත ආර්ථිකය මෙහෙයවගන්න කොන්ත්‍රාත් එක භාරගත්තෙ ජයවර්ධන මහත්තයා. එයා දන්නව ලංකවෙ විවෘත ආර්ථිකය හදන්න ගියාට පස්සෙ, රාජ්‍ය යාන්ත්‍රය දුබල කරල, රාජ්‍ය සම්පත් විකුණල… මේක කරන්න ගියාට පස්සෙ විශාල විරෝධයක් එනවා. විරෝධය ආව අපිට මතකයි. ඒ විරෝධයට මුහුණ දීල මේක කරන්න අමාරුයි. ඒ විරෝධය යටපත් කරන්න පුළුවන් තරම් බලයක් ඕනි. ඒ නිසා විවෘත ආර්ථිකය හදනකොට රට විවෘත කරනකොට රාජ්‍ය අංශය දියකර හරින කොට විදේශ ජාවාරම් කාරයො කැන්දනකොට නිර්මාණය වෙන්න පුළුවන් විරෝධය යටපත් කිරීමට අවශ්‍ය තනි බලයක් ඕනි. ඒක හදාගන්න ඕනි. ඒ නිසා ඇත්ත ගත්තොත් එහෙම ලංකාවෙ විධායක ක්‍රමය කියල කියන්නෙ අධිරාජ්‍යවාදී උවමනාවට හදාගත්තු අධිරාජ්‍ය ගැති ක්‍රමයක්. ඒ නිසා තමයි රට ඉන්න ප්‍රගතිශීලී මහත්වරු දේශප්‍රේමී මහත්තුරු එක්සත් ජනපදයට ඕනි නිසා මේක තියෙන්නෙ. ඒ නිසා තමයි ඔය ප්‍රගතිශීලීය දේශප්‍රේමීය කියන මහත්වරු ආරක්ෂා කරන්න උත්සාහ කරමින් ඉන්නෙ. ඒ නිසා මේක වැරදියි එකක්. මේකෙන් වෙච්ච හානි අපි ගොඩක් දැක්ක. මේ විධායක ජනාධිපති ක්‍රමය ගැන කතා ගොඩක් තියෙනවනෙ. කතා ගොඩක් කිව්වත් මේ හරියටම ඉතිහාසය 1978 සිට ඉතිහාසය කිරල මැනල බැලුවොත් එහෙම විශේෂ කරුණු මොනවද කියල විධායක ජනාධිපති ක්‍රමය රටට කරපු එක හොඳක්වත් නැහැ. ඔක්කොම තියෙන්නෙ විශාල හානිකර පැති. ඒව කියන්න ගත්තොත් එහෙම අපිට පැය කිහිපයක් මදි දවස් ගානක් ඕනිවෙනව මේ සාකච්ඡාවට. නමුත් මට හිතුන පොඩ්ඩක් පෙළගස්වන්න මතකය අළුත් වෙන්න. දැන් විධායක ජනාධිපතිවරු කරපු දේවල් ගත්තොත් එහෙම තමන්ගෙ විධායක බලය පාවිච්චි කරල, මොනවද කරල තියෙන්නෙ ? එකක් ඒගොල්ලො ජාතිවාදය අවුලල තියෙනව රට බෙදන පියවරක් විදිහට. ඒ කියන්නෙ ලොකු ප්‍රශ්නයක් ආවනෙ 20 ගෙනාවොත් රට බෙදෙනව කියලා. ඇත්තටම අපේ රට බෙදන පියවර අරන් තියෙන්නෙම රටට හානිකරල තියෙන්නෙම විධායක ජනාධිපතිවරු ඒක පාවිච්චි කරල. උදාහරණයක් ලෙස කිව්වොත් එහෙම ජාතිවාදය අවුස්සන්න මොකද කලේ. ඔබට මතකයි 1981 ඡන්දෙ අපි තරුණ කාලෙ 1981 තිබුණ ඡන්දයක් ගෙනාව ජයවර්ධන මහත්තය ඔබට මතකනං සංවර්ධන සභා ඡන්දෙ කියල. දිස්ත්‍රික් සංවර්ධන සභා. ඒ ඡන්දෙ උතුරෙ තිබ්බ ඡන්දෙ මොකද වුණේ ? උතුරෙ ඡන්දෙ කොල්ල කෑව. මෙහේ ඉන්න එක්සත් ජාතික පක්ෂයෙ ඇමතිකම් කරපු මැර ඇමතිවරුටික එහෙ ගිහිල්ල උතුරෙ ඡන්දෙ කොල්ල කෑව ඡන්ද පෙට්ටි නැති කළා. ඒ කොල්ළකෑම අස්සෙ යාපනය පුස්තකාලෙ ගිනි තිබ්බ. උතුරෙ ජනතාව මේ ගැටීම පටංගත්තෙ ඕකෙන්. යාපනය පුස්තකාලය ගිනි තිබ්බ. කියන්නකො හෘද සාක්ෂියක් තියෙන ඕනි කෙනෙක් ඕක අනුමත කරන්න පුළුවන් ද කියල. හෘද සාක්ෂියක් තියෙන කෙනෙකුට කියන්න පුළුවන් ද පුස්තකාලයක් ගිනි තියන එක හොඳයි කියල. ඒක හොඳ නැහැ. හැබැයි කවුද ඇල්ලුවෙ දඬුවම් කළේ කාටද? කෝ පරීක්ෂණ මොකක්වත් වුණේ නැහැ. යාපනය ජනතාව ඒකෙන් තමා තිගැස්සුනේ. යාපනේ බුද්ධිමතුන් තිගැස්සුනේ ඒකෙන්. යුද්දෙට ඕනි කරන මානසිකත්වය හැදුනෙ ඒකෙන් කවුද ඒක පිටිපස්සෙ ඉන්නෙ. විධායක ජනාධිපති බලය. ඒ නිසා ඒ ගොල්ලො තමා ජාතිවාදය ඇවිස්සුවෙ. ඒ වගේම 82 ජූලි කෝළහාල. 83 දි මොකද කළේ උතුරෙ ඇතිවෙච්ච දේවල්වලින් දැවැන්ත කළබලයක් හැදුව. දෙමළ කඩ ගිනිතිබ්බ දෙමල ජනතාව මැරුව. දැවැන්ත කලබලයක් හැදුව. ඒකෙන් පස්සෙ ජාත්‍යන්තර ප්‍රජාවක් නිර්මාණය කළා රට බෙදීමේ ක්‍රමයට උදව් කරන්න. මොකක්ද ඒකට පාවිච්චි කලේ විධායක ක්‍රමය තමයි පාවිච්චි කළේ. එතනින් පස්සෙ නතර වුණේ නැහැ 1987 ඉන්දු – ලංකා ගිවිසුම අත්සන් කළා. ඔබට මතකයි. ඉන්දියාව ඉස්සරහ දණ ගහල ඉන්දියාවට යටවෙලා ඉන්දියන් හමුදා ලංකාවට ගෙන්නල ඉන්දු – ලංකා ගිවිසුම අත්සන් කළා. ඇමති මණ්ඩලයට කියන්නෙ නැතුව පාර්ලිමේන්තුවට කියන්නෙ නැතුව පාවිච්චි කළේ මොකක් ද? පාවිච්චි කළේ විධායක ජනාධිපති බලය. එතකොට 1987දී විධායක ජනාධිපති බලය පාවිච්චි කරල තමයි ජයවර්ධන මහත්තය පාර්ලිමේන්තුව පැත්තකට දාල ගිවිසුම අත්සන් කළේ. මට මතකයි ඇමති මණ්ඩලේ හිටපු ගාමිණී ජයසූරිය මහත්තය හෝමාගම පාර්ලිමේන්තු මන්ත්‍රී පක්ෂෙන් අයින්වෙලා ගෙදර ගියා. මේකට විරෝධය පළ කරල. හැබැයි ජයවර්ධන මහත්තය මේක අත්සන් කළා. ඒ වෙනකොට ලංකාවෙ හිටපු ඉන්දියානු මහකොමසාරිස් තුමා ඩික්සිත් මහත්තය එයා පොතක් ලියල තියෙනව කොළඹ භූමිකාව කියල පුළුවන්නං හොයාගෙන කියවන්න සිංහලෙන් තියෙනව. කොළඹ භූමිකාව. එයා කියනව මේක අත්සන් කරන වෙලාවෙ ජයවර්ධන මහත්තයගෙ නෝන එතුමගෙන් ඇහුව කියල තියෙනව “දැං මේක අත්සන් කරහම මගේ මහත්තයට මොනවද වෙන්නෙ” කියල. ඇයි විශාල විරෝධයක්නෙ “මගේ මහත්තය ඔයාල රකිනවද” කියල ඇහුව කියල. එතකොට ඒ ගොල්ලො ජයවර්ධන මහත්තයව රකිනවය කියල පොරොන්දුවක් දීල තමයි අත්සන් කරව ගත්තෙ. එකනේ මුළු රටක විරෝධය නොසලකා ඒ පාවාදීම කරන්න පුළුවන් උනේ මොකෙන්ද විධායක ජනාධිපති ක්‍රමය පාවිච්චි කරල. ඒක ඉතා නරක බලයක්. ඊට පස්සෙ අපිට මතකයි 2005 සුනාමි සහන මණ්ඩලය ගෙනාවා. චන්ද්‍රිකා කුමාරතුංග. සම්මත කරගන්න බැරිවුණා අපි විරුද්ධ වෙච්ච නිසා. උසාවි ගිහිල්ල පැරැද්දුවෙ. සුනාමි සහන මණ්ඩලේ ගේන්න චන්ද්‍රිකා පාවිච්චිකලේ මොකක්ද? ඒ පාවිච්චි කලෙත් ජනාධිපති බලය තමන්ගාව තිබිච්ච. එතකොට ඔබ කවුරුත් දන්නව අපි සන්ධාන ආණ්ඩු හදල හිටියෙ අපි ආණ්ඩුවෙ හිටියෙ සුනාමි සහන මණ්ඩලේ හින්දා අපි ආණ්ඩුවෙන් එලියට ආව. එතකොට අපිට එලියට එන්න එපා කියල ඒ ගොල්ලො කිව්ව. මට මතකයි මමම ගිහිල්ල සාකච්ඡා කෙරුව මහින්ද රාජපක්ෂ මහත්තයත් ඉන්න වෙලාවෙ සාකච්ඡා කරන්න කවුරුවත් ලැහැස්ති උණේ නැහැ චන්ද්‍රිකා කුමාරතුංග මහත්මියට කියන්න මේක අත්සන් කරන්න එපා කියල. මොකද ජනාධිපතිට බයයි ඔක්කොම. ඕක තමයි ඇත්ත තත්වය. ඒ නිසා විධායක ජනාධිපති බලය ඉතිහාසයේ පාවිච්චි වෙලා තියෙන්නෙ රටට හානිකර පැත්තට ජාතිවාදය වපුරවන රට බෙදන පැත්තට මිසක් ජාතික සමගිය හදන පැත්තට නෙවෙයි. ඕක තමයි ඇත්ත කතාව. අනික් පැත්තෙන් ගත්තොත් ජනතාවගෙ මර්ධනය. විධායක ජනාධිපති ක්‍රමය මර්ධනයට භාවිත කරපු හැටි. උදාහරණ ගොඩක් කියන්න පුළුවන්. මට මතකයි ජයවර්ධන මහත්තයට තිබුන ඒ කාලෙ දිවයින පත්තරේම තමයි මේ නම හදල දැම්මෙ තග් සංස්තාව කියල කණ්ඩායමක්. තග් සංස්තාව. මැර කණ්ඩායමක් නඩත්තු කළා නිල වශයෙන්. කම්කරු වර්ජනයක් තිබුණොත් ගිහිල්ල ගහන්නෙ ඒ ගොල්ලො. එතකොට ඒ ගොල්ලො කාට කාටද ගැහුවෙ. මට මතකයි සරස‍්චන්ද්‍ර මහත්තයට ගැහුව. අපේ රටේ මහා කලාකාරයෙක් වෙච්ච එදිරිවීර සරස‍්චන්ද්‍ර මහත්තයට. ගැහුවෙ ඇයි? ඒ ගොල්ලො පොතක් ලිවුව ධර්මිෂ්ඨ සමාජයක් කියල. ජයවර්ධන මහත්තය ආවෙ එහෙම එකක් හදන්න කියලනෙ. 1977 ඡන්ද පොරොන්දුවක් තමයි ධර්මිෂ්ඨ සමාජයක් ගොඩනගනව කියල. ඒක කෙරුන් නෑ. ඒ නිසා එක්දහස් නවසිය අසූගණන්වල අසූ දෙකේ සරස‍්චන්ද්‍ර මහත්තය පොතක් ලිවුව ධර්මිෂ්ඨ සමාජය ගැන. ඇත්තටම විවේචනය කරල. ඒ නිසා මොකද කළේ මැරයො දම්මල ගැහුව. පාවිච්චි කළේ මොන බලයද? විධායක ජනාධිපති බලය පාවිච්චි කළේ.”", "URL": "https://lankatruth.com/si/?p=61160", "Category": "පුවත්", "Parent URL": null}