{"Source": "Lankatruth", "Timestamp": "July 10, 2019", "Headline": "18, 19 ගුරු වෘත්තීය ක්‍රියාමාර්ගය වෘත්තීය සමිති බහුතරයක තීරණයක් නොවෙයි", "News Content": "ගුරු විදුහල්පතිවරු වැටුප් විශමතා අර්බුධය ඇතුලු තවත් ඉල්ලීම් කිහිපයක් මුල් කර ගනිමින් මෙයට මාස කිහිපයකට පෙර ආරම්භ කළ වෘත්තීය ක‍්‍රියාමාර්ගවලට පටහැනිව වෘත්තීය සමිති තුනක් විසින් අත්තනෝමතිකව ලබන 18 සහ 19 දින වල වෘත්තීය ක්‍රියාමාර්ගයක් කැඳවා ඇති බවත් එයට බහුතර ගුරු – විදුහල්පති වෘත්තීය සමිතිවල එකඟතාවක් ලබාගෙන නැති බවත් ගුරු – විදුහල්පති වෘත්තීය සමිති පවසයි. ගුරු විදුහල්පති වැටුප් විෂමතාවය විසඳා වැටුප් වැඩිකර ගැනීමට, දල ජාතික නිෂ්පාදනයෙන් 6%ක් අධ්‍යාපනයට වෙන් කිරීමට, අමතර කොළ පිරවිලි වැඩ ගුරුවරුන් සඳහා පැටවීමට එරෙහිවත්, නවක ගුරුවරුන්ට 2016 සිට විශ‍්‍රාම වැටුප අහිමි කිරීමට එරෙහිව පසුගිය මාර්තු මස 13 වැනිදා රට පුරා ගුරු විදුහල්පතිවරු සාර්ථකව අසනීප නිවාඩු වාර්තා කිරීමේ වෘත්තීය ක්‍රියාමාර්ගයක් අනුගමනය කළේය. එයට රජය ප්‍රතිචාර නොදැක්වීම හේතුවෙන් මැයි මස 9 සහ 10 දෙදින තුළ වෘත්තීය ක්‍රියාමාර්ගයක් කැඳවා තිබුණ ද රටතුළ උද්ගතව පැවති අනාරක්ෂිත වාතාවරණය හේතුවෙන් එම ක්‍රියාමාර්ගය තාවකාලිකව අතහැරීමට වෘත්තීය සමිති තීරණය කර තිබිණි. මේ වන විට එම දෙදින වෘත්තීය ක්‍රියාමාර්ගයට විරුද්ධ වූ වෘත්තීය සමිති තුනක් බහුතර ගුරු – විදුහල්පතිවරුන්ගේ අනුදැනුමකින් තොරව 18,19 දින දෙකක වෘත්තීය ක්‍රියාමාර්ගයක් කැඳවා ඇති බවත් එයට බහුතර ගුරු සංගම් එකඟතාවක් පළකර නොමැති බවත් ගුරු-විදුහල්පති වෘත්තීය සමිති ගුරු භවතුන් වෙත දන්වා සිටියි. ගුරු වෘත්තීය සමිති නිකුත්කර ඇති නිවේදනයක් මගින් මේ බව දක්වා ඇති අතර එය පහතින් පළවේ…", "URL": "https://lankatruth.com/si/?p=77409", "Category": "පුවත්", "Parent URL": null}