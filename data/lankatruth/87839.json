{"Source": "Lankatruth", "Timestamp": "December 23, 2019", "Headline": "ඉන්දියාව මෙරට රූපලාවණ්‍ය කේෂ්ත්‍රයත් ආක්‍රමණය කරයි – මේ එන්නේ ETCAද? CEPAද?", "News Content": "ඉන්දීය රූපලාවණ්‍ය ශිල්පීන් මෙරටට ගෙන්වා රුපාලවණ්‍ය මධ්‍යස්ථාන (සැලුන්) 700ක් ආරම්භ කිරීමේ පියවරක මූලික කටයුතු ඊයේ (22) කොළඹ හිල්ටන් හෝටලයේදී සිදුකර තිබේ. පසුගිය රාජපක්ෂ පාලන සමයේදීත් ඉන් පසු පැවති එජාප+එජනිස පාලන සමයේදීත් එට්කා සහ සීපා වැනි ගිවිසුම් අත්සන් කිරීමට උත්සාහ දැරුවද ජනතා විමුක්ති පෙරමුණ ඇතුළු දේශපාලන පක්ෂ සහ ප්‍රගතිශීලී ජනතාවගේ මැදිහත්වීමෙන් එම ගිවිසුම්වට බාධා එල්ලවූ අතර මෙලෙස රූපලාවණ්‍ය ආයතන 700ක් රට තුළ ආම්භ කිරීම එවැනි ගිවිසුම් ගත කරුණක්ද යන්න මේ වනවිට එම ක්ෂේත්‍රය ස්වංරැකියාවක් බවට පත්කරගෙන සිටින තරුණ තරුණියන් අතර විශාල සැකයක් මතු වෙමින් තිබේ. මෙලෙස විදේශීය ආයතන රට තුළ ස්ථාපිත කිරීමේදී ඊට රාජයේ අනුමැතිය අවශ්‍ය වන අතර මේලෙස රූපලාවණ්‍ය ආයතන 700ක් පිහිටුවා ඊට ඉන්දීය ශිල්පීන් ගෙන්වීම පිළිබඳව ආණ්ඩුව විසින් හෝ වත්මන් ජනාධිපති ගෝඨාභය රාජපක්ෂ හෝ අගමැති මහින්ද රාජපක්ෂ විසින් කිසිදු විරෝධයක් දක්වා නැත. මේ සම්බන්ධයෙන් මෙරට රූපාලවන්‍ය ක්ෂේත්‍රවේ නිරත පිරිසක් විසින් ජනාධිපතිවරයා වෙත ලිඛිතව දැනුවත්කිරීමට කටයුතු කර ඇතත් ඊටද මෙතෙක් ප්‍රතිචාරයක් ලැබී නැත. ජනාධිපිත ගෝඨාභය රාජපක්ෂ මහතාවෙත යොමු කළ ලිපිය පහතින් දැක් වේ… “නව ජනාධිපති තුමනි, මේ ඔබේ අවධානය පිණිසයි. ශ්‍රී ලාංකික රූපලාවණ්‍යය ශිල්පීන්ගේ එකමුතුව අත්‍යවශ්‍යය මොහොතකට අප දැන් අවතීර්ණ වී සිටිමු. ශ්‍රී ලාංකික ස්වයං රැකියා ක්ශෙත්‍රයේ ප්‍රධාන ආදායම් මාර්ගයක් වන රූපලාවණ්‍යය හා කොන්ඩා සැකසුම් ශිල්පීන්ට දරුණු පහරක් එල්ල කරමින් ඉන්දියානු සැලොන් 100 ලංකාව තුල පිහිටුවීමට අපේම ශ්‍රී ලාංකික ශිල්පීනියක්. සූදානම් වීම ඇත්තෙන්ම ඉතාමත් කණගාටුවට කරුණකි. ඉහළ පෙලේ ව්‍යාපාරික ප්‍රජාවේද. අනුදැනුමෙන් ඉන්දියානු ශිල්පීන් ගෙන්වා “නැචුරල්ස්” නමින් ආරම්භ කිරීමේ මූලික පියවර ඔවුන් හෙට හිල්ටන් හෝටලයේදී තබනු ඇත. අප විරුද්ධ විය යුත්තේ ඇයි ? අප රටට බරක් නොවී අපේම මහන්සියෙන්උපයාගන්නා දෙයින් දැනුම, අත්දැකීම් සොයා යම් සමජීය තත්ත්වයක් ලබගත්තෝ වෙමු. එමෙන්ම අප තවත් දහස් ගනණකට රැකියා අවස්ථාද සපයා දී ඇත. මේ අනුව අප රටේ ආර්ථිකයට ඉතා වැදගත් මෙහෙවරක් ඉටුකරන්නෝ වෙමු. අප ආයෝජනය කරන්නේ ශ්‍රී ලංකාව තුළ නිසා එය රට තුලම පවතී. නමුත් නැචුරල්සහි ශ්‍රමිකයන්ඉන්දියානුවන්ය.එවිට එම ආදායම ඉන්දියාවට බැර කෙරෙනු ඇත. ඉතා අඩු මුදලට සපයන සේවය සොයා සේවාදායකයන් යනු ඇත.ප්‍රමිතිය කෙසේ වුව ඔවුන් අධිකාරි බලයක් ක්ශෙත්‍රයේ පැතිවීම නිසා අපේ ව්‍යාපාර කඩා වැටීමට බොහෝ ඉඩ කඩ ඇත.දැනටමත් අඩු ආදායම් ලබන අපේ ව්‍යාපාරිකයන්ට ඇති අවදානම වැඩිය. අප ග්‍රාමීයව නාගරිකව,ජාතිකව එක් වී අපේ ව්‍යාපාර මෙම විදෙස් බලවේග වලින් බේරා ගැනීමට පෙල ගැසෙමු. බලධාරීනි, රට ගොඩනගන මෙහෙයුමට විශාල දායකත්වයක් ලබාදෙන අපේ ව්‍යාපාර ආරක්ෂා කරදෙනු ඇතයි අපි බලාපොරොත්තු වෙමු.”", "URL": "https://lankatruth.com/si/?p=87839", "Category": "පුවත්", "Parent URL": null}