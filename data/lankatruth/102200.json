{"Source": "Lankatruth", "Timestamp": "December 1, 2020", "Headline": "ආණ්ඩුව ණය නොගන්නා බව කෙහෙළිය කියයි…", "News Content": "ඉදිරියේදී මෙරට කිසිම ව්‍යාපෘතියක් වෙනුවෙන් ණය ලබා නොගැනීමට ආණ්ඩුව තීරණය කර ඇතැයි කැබිනට් ප්‍රකාශක, ජනමාධ්‍ය අමාත්‍ය කෙහෙළිය රඹුක්වැල්ල පවසයි. ඒ වෙනුවට ව්‍යාපෘති නිමා කර භාරදීමේ ක්‍රමය, ආයෝජකයන් සහ රජය අතර එකඟතාවකින් කටයුතු කිරීම හා විදේශ ආයෝජන ආදී ක්‍රමවේද අනුව පමණක් ව්‍යාපෘති ක්‍රියාත්මක කරන බව ඇමතිවරයා සඳහන් කළේය. මේ වනවිට දළ දේශීය නිෂ්පාදිතය ඉක්මවා ණය බර ඉහළයාම පාලනය කර ගැනීමේ අරමුණින් මෙම පියවර ගත් බවද ඇමති රඹුක්වැල්ල මහතා පැවසීය. රනිල් + මෛත්‍රී ආණ්ඩුව 2015 වසරේ බලයට පත්වන විට ට්‍රිලියන 7.43ක් වූ ණය බර එම ආණ්ඩුවේ පාලන කාලය අවසන්වනවිට ට්‍රිලියන 5 1/2කින් ඉහළ ගොස් දළ දේශීය නිෂ්පාදිතයෙන් 87% වූ බව පැවසීය. ඇමතිවරයා මෙසේ පැවසුවද වර්තමාණ ආණ්ඩුව බලයට පත්වී ගෙවී ගිය වසර අවසාන වනවිට රුප්‍රියල් ට්‍රිලියන 03ක් අලුතින් ණය ලබාගන ඇති අතර ලබන වසර වෙනුවෙන්ද ඒ හා සමාන මුදලක් ලබා ගැනීමට ඇස්තමේන්තු කර තිබේ.", "URL": "https://lankatruth.com/si/?p=102200", "Category": "පුවත්", "Parent URL": null}