{"Source": "Lankatruth", "Timestamp": "November 28, 2021", "Headline": "වෙනිසුවෙලාවේ ප්‍රාන්ත්‍ර හා ප්‍රාදේශීය සභා චන්දයෙන් මදුරෝට විශිෂ්ට ජයක් !", "News Content": "මේ වනවිට ඇමරිකාවේ බටහිර ආර්ථික සම්බාධක මත දැඩි අර්බුධයක සිටින වෙන්සුවෙලාවේ සමාජවාදී රජය විසින් කැඳවූ ප්‍රාන්ත්‍ර සභා චන්දයේදී ප්‍රාන්ත්‍ර සභා 23න් 20ක් ජයගැනීමට පාලක සමාජවාදී පක්‍ෂය සමත් වී ඇත. 2018 දී හා 2020 දී ජනාධිපතිවරණ හා මහමැතිවරණ චන්දයන් වර්ජනය කරන ලද විපක්‍ෂය මෙවර චන්දයට ඉදිරිපත් වීමෙන් පාලක මදුරෝ රජයට ලොව පුරා පිළිගැනීමක් ලැබී ඇතිබව වාර්තා වේ. කෙසේ නමුත් ඇමරිකාවේ විදේශ ලේකම් Antony Blinken අදාල මැතිවරණය නිදහස්ව හා සාමකාමිව සිදුවූ බවට පිලිගැනීම ප්‍රතික්‍ෂේප කර ඇත. 2024 ජනාධිපතිවරණයට පෙර විපක්ෂය එක් පෙරමුණකට පැමිණීමට අසමත් වුවහොත් නිකොලා මදුරෝ නැවත බලයට පත්වීමට වැළැක්වීමට නොහැකි බව මේ අතර බටහිර මාධ්‍ය වාර්තා කර සිටි. පාලක සමාජවාදී පක්‍ෂය පළාත් පාලන ආයතන 117ක්ද දිනා ගෙන ඇත. එරට මැතිවරණ කොමිසම පවසන්නේ මැතිවරණය සාමකාමිව පැවති බවයි. මැතිවරණයේ නිදහස් හා සාමකාමී බව අගයමින් යුරෝපා සංගමයේ Isabel Santos විසින්ද වෙනිසුවෙලා රජයට තම ප්‍රසාදය පළකර ඇත. මෙවර මැතිවරණය පැවත්වනු ලැබුවේ මදුරෝ විසින් මැතිවරණ කොමිසමට එක්සත් ජාතීන්ගේ සංවිධානයට, ඇමරිකාවේ ජිමී කාටර් පදනම, යුරෝපා සංගමයන්හි නියෝජිතයින්ට එහි සාමාජිකත්වය ලබාදෙමින් වඩාත් විනිවිද ආකාරයකටය. මේ වනවිට ලොව පුරා තෙල් මිල ඉහළ යමින් පවතින වාතාවරණයක දී ලොව හතරවන ඛනිජ තෙල් හා ගෑස් නිෂ්පාදනය කරන රටක් ලෙස ප්‍රකට වෙනිසුවේලාව සම්බාධක මත වසා දැමීම මෙවැනි අර්බුධකාරි සමයක එතරම් ගුණ දායක නොවනු ඇතිබවට මැතිවරණ ප්‍රථිපල පිළිබඳව බටහිරහි ප්‍රතිචාරය සමබන්ධයෙන් අදහස් පලකරන විචාරකයින් මේ අතර පෙන්වා දේ. දැඩි ආර්ථික සම්බාධක මධ්‍යයේ වුවත් කොරෝනා වසංගතය හොඳින් පාලනය කිරීමට සමත් වූ රටක් ලෙස පසුගිය දා ඇතැම් මාධ්‍ය වාර්තා කර සිටියේ එරට ජනතාවගෙන් මේ වනවිට මියගොස් ඇත්තේ 6000ක් පමණ වන අතර ජනගහනයෙන් 70%ක් එන්නත්කරණය සිදුකර අවසාන කර ඇත. මෙම මැතිවරණ ජයග්‍රහණය ජනතාව මදුරෝ වසංගතය පාලනය කිරීම හා ආර්ථිකයද පවත්වා ගැනීමට සමත්වීම පිළිබඳව තැබූ විශ්වාශය තහවුරු කිරීමක් ලෙස සැලකිය හැකි බව දේශපාලන විචාරකයින් පවසා සිටි. දින 07ක් රට වසා දැමීමත් තවත් දින 07ක් රටේ ආර්ථිකය පවත්වා ගැනීම සඳහා විවුර්ත කර තැබීමත් ප්‍රදේශයෙන් ප්‍රදේශය, සෑම නිවසකමටම සමීප සෞඛ්‍ය සේවයක් කියුබානු වෛද්‍යවරුන්ගේ නායකත්වයෙන් ලබාදීමත් හේතුවෙන් වසංගතය පැතිරීම වැළැක්වීමට වෙනිසුවෙලානු සමාජවාදී පක්ෂ සමාජිකයින් සමත් වී ඇත.", "URL": "https://lankatruth.com/si/?p=126318", "Category": "පුවත්", "Parent URL": null}