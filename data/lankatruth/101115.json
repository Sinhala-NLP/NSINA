{"Source": "Lankatruth", "Timestamp": "November 23, 2020", "Headline": "දඹුල්ල තැපෑලත් වසා දමයි", "News Content": "කොවිඩ් – 19 වසංගත තත්වය හේතුවෙන් දඹුල්ල තැපැල් කාර්යාලයද තාවකාලිකව වසා දමා තිබේ. ඒ කුරුණෑගල ප්‍රධාන තැපැල් කාර්යාලයේ සිට දඹුල්ල තැපැල් කාර්යාලය වෙත තැපැල් මලු ප්‍රවාහනය කළ සේවකයෙකුට කෝවිඩ් – 19 ආසාදනය වීම හේතුවෙනි. දඹුල්ල ප්‍රධාන තැපැල් කාර්යාලය වසා දමා තිබුණද අද (23) එහි සේවයට පැමිණි තැපැල් සේවකයෝ තැපැල් කාර්යාලය ඉදිරිපිට සහ පිටුපස රැඳී සිටින බවද වාර්තා වේ. කුරුණෑගල සිට පැමිණි සේවකයා සමග ඍජුවම කටයුතු කළ දඹුල්ලේ සේවකයෙකු හඳුනාගෙන ඇති බවද වාර්තා වේ. කෙසේවෙතත් කඩිනමින් දඹුල්ල තැපැල් කාර්යාලයේ සේවකයන්ගේ පි.සි.ආර් පරීක්ෂණ කටයුතු සිදුකොට ආරක්ෂිත ක්‍රමවේදයන් අනුගමනය කිරීමට අවශ්‍ය උපදෙස් ලබා දෙන බව සෞඛ්‍ය අංශ සඳහන් කරයි.", "URL": "https://lankatruth.com/si/?p=101115", "Category": "කොවිඩ් -19 (කොරෝනා ) පුවත්", "Parent URL": null}