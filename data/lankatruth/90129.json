{"Source": "Lankatruth", "Timestamp": "February 25, 2020", "Headline": "සිසුවා මියගියේ මහ බැංකු ගොඩනැගිල්ලෙන් වැටිලාද පැනලාද? පොලිස් පරීක්ෂණ", "News Content": "කොළඹ කොටුව පිහිටි මහ බැංකු මූලස්ථාන ගොඩනැගිල්ලේ ඉහළ මහළින් ඇද වැටී 16 හැවිරිදි පාසල් සිසුවකු මිය ගොස් තිබියදී හමුවී ඇති අතර එම සිසුවා ඇදවැටුනාද නොඑසේනම් පැන්නාද යන්න පිළිබඳව සොයා පරීක්ෂණ ආරම්භ කර ඇති බව පොලිසිය පවසයි. අද(25) සවස 3.15 ට පමණ මෙය සිදුව ඇතැයි පොලීසිය පවසයි. මෙසේ මියගොස් ඇති සිසුවා මහ බැංකුවේ සේවයේ නියුතු නිලධාරියකුගේ පුතෙකු බවටද තොරතුරු අනාවරණය වී ඇතැයි පොලිසිය පවසයි. සිසුවාගේ සිරුර සම්බන්ධයෙන් පශ්චාත් මරණ පරීක්ෂණය කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය විසින් සිදු කර තිබේ. කොටුව පොලිස් වසමේ කොටුව මහබැංකු මුලස්ථාන ගොඩනැඟිල්ලේ ඉහළ මහලිකින් පැන වයස අවුරුදු 16 ක තරුණයෙක් ජීවිතය හානි කර ගෙන ඇත. කොටුව පොලීසිය වැඩිදුර විමර්ශන සිදු කරයි.", "URL": "https://lankatruth.com/si/?p=90129", "Category": "පුවත්", "Parent URL": null}