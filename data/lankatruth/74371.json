{"Source": "Lankatruth", "Timestamp": "May 22, 2019", "Headline": "කුඩු කිලෝ 611කට අත්අඩංගුවට ගත් 22ක් රක්ෂිත බන්ධනාගාරයට", "News Content": "පොලිස් මත්ද්‍රව්‍ය නාශක අංශය විසින් අවස්ථා තුනකදී අත්අඩංගුවට ගත් හෙරොයින් කිලෝ ග්‍රෑම් 611ක් සම්බන්ධයෙන් අත්අඩංගුවට ගත් සැකකරුවන් 22ක් ජුනි 04 වනදා තෙක් යළි රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඊයේ (21) නියෝග කර තිබේ. දකුණු මුහුදෙන් හෙරොයින් කිලෝ ග්‍රෑම් 231ක් සමග සැකකරුවන් 08දෙනෙකු, ඉරාන ජාතිකයන් සමග හොරොයින් කිලෝ ග්‍රෑම් 107ක් සමග 09දෙනෙකු සහ නැගෙනහිර මුහුදෙන් හෙරොයින් කිලෝ ග්‍රෑම් 273ක් සමග 05දෙනෙකු ලෙස මෙම විසි දෙදෙනා අත්අඩංගුවට ගෙන තිබිණි.", "URL": "https://lankatruth.com/si/?p=74371", "Category": "පුවත්", "Parent URL": null}