{"Source": "Lankatruth", "Timestamp": "October 9, 2020", "Headline": "ණය උගුලේ අලුත්ම තොරතුරු මෙන්න", "News Content": "මෙම වර්ෂය වෙනුවෙන් රජය ලබාගෙන තිබෙන සහ ඉදිරියේදී ලබාගැනීමට නියමිත ණය පිළිබඳව මේ වනවිට හෙළිවී තිබෙන තොරතුරු අනුව රුපියල් කෝටි දෙලක්ෂ විසිදෙහසකට (රු. කෝටි 222,000) ආසන්න ඉහළම අගයක් ගන්නා බව අනාවරණය වේ. මේ පිළිබඳ සවිස්තර තොරතුරු පසුගිය 06 වෙනිදා සහ 08 වෙනිදා අද පුවත්පත් හි පල විය. ඒ අනුව භාණ්ඩාගාර බැඳුම්කර සහ බිල්පත් මගින් මේ වනවිට රුපියල් කෝටි එක්ලක්ෂ පනස් දහසක් (රු. කෝටි 150,000) ලබාගෙන ඇත. එමෙන්ම විදේශීය වශයෙන් ශ්‍රී ලංකා සංවර්ධන බැඳුම්කර මගින් ඩොලර් කෝටි පනස් පහක්ද වෙනත් විවිධ ප්‍රභවයන් මගින් ඩොලර් කෝටි හතලිහක්ද බහු පාර්ශවික හා ද්වී පාර්ෂවික මූලාශ්‍ර මගින් ඩොලර් කෝටි එකසිය විස්සක්ද චීන සංවර්ධන බැංකුවෙන් වාරික දෙකකදී ඩොලර් කෝටි එකසිය විස්සක්ද වශයෙන් මේ වනවිට ඩොලර් කෝටි තුන්සිය තිස්පහක ණය ලබාගෙන ඇත. මීට අමතරව පැන්ඩා සහ සමුරායි විදේශ බැඳුම්කර නිකුත් කිරීම මගින් ඉදිරියේදී ඩොලර් කෝටි 50ක ණය ලබාගැනීමට නියමිත බවද එම පුවත්පත අනාවරණය කරයි. මේ අනුව විදේශ මූලාශ්‍ර මගින් ඩොලර් කෝටි තුන්සිය අසූපහක ණය ලබාගැනීමට අපේක්ෂිතය. එය රුපියල් කෝටි හැත්තෑ දෙදාහක් පමණ වේ. මේ අනුව එම පුවත්පත හෙලිකර තිබෙන තොරතුරුවලින් මෙම වර්ෂය වෙනුවෙන් අවම වශයෙන් මේ වනවිට රුපියල් කෝටි එක්ලක්ෂ විසිදෙදහසක පමණ ණය ලබාගැනීම පිළිබඳව තොරුතුරු හෙලිවී තිබේ.", "URL": "https://lankatruth.com/si/?p=97256", "Category": "ආර්ථික පුවත්", "Parent URL": null}