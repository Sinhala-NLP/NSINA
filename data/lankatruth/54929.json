{"Source": "Lankatruth", "Timestamp": "June 22, 2018", "Headline": "සාකච්ඡා ඉල්ලා  රජරට විශ්වවිද්‍යාලයේ සිසුන් පරිපාලන ගොඩනැගිල්ල වටලයි", "News Content": "රජරට විශ්වවිද්‍යාලය දින නියමයක් නොමැතිව වසා දමා ඇතැයි තොරතුරු වාර්තා වේ. සිසුන් පිරිසක් විසින් රජරට විශ්වවිද්‍යාලයේ පරිපාලන ගොඩනැගිල්ලේ බලහත්කාරයෙන් රැදී සිටීම හේතුවෙන් මෙම තීරණය ගෙන ඇති බව එහි පාලන අධිකාරිය පවසයි. ඒ අනුව අද(22) පෙරවරු 10.00ට පෙර නේවාසිකාගාරවලින් ඉවත් වන ලෙස පාලනාධිකාරිය නිවේදනය කර තිබුණි. රජරට විශ්වවිද්‍යාලයේ සිසුන් 21 දෙනෙකුට අත්තනෝමතිකව ලබා දී ඇති පන්ති තහනම සහ සුභ සාධන ගැටලු පිළිබඳ සාකච්ඡාවකට උපකුලපතිවරයා සමඟ වෙලාව වෙන්කොට තිබුණද උපකුලපතිවරයා විදේශ ගත වී ඇතැයි පවසමින් සාකච්ඡා මගහැරීමට විරෝධය පල කරමින් මෙම පියවර ගත් බව සිසුහු පවසති.", "URL": "https://lankatruth.com/si/?p=54929", "Category": "පුවත්", "Parent URL": null}