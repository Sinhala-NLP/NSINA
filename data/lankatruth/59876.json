{"Source": "Lankatruth", "Timestamp": "September 23, 2018", "Headline": "මින් ඉදිරියට තෝරාගන්නේ පොල් ලෙලිද, ප්‍රතිපත්තිද යන්න ජනතාව තීරණය කළ යුතුයි", "News Content": "මින් ඉදිරියට මේ රටේ ජනතාව තෝරාගන්නේ පොල්ලෙලිද නැතිනම් ප්‍රතිපත්තිද යන්න ජනතාව විසින් තීරණය කළ යුතු බවත් රට ගොනැගිය හැකි ප්‍රතිපත්තිමය වඩපිළිවෙල රටේ උගත් බුද්ධිමත් ආචාර්ය මහාචාර්යවරු එක්වී ජනතා අදහස් මතින් ගොඩනගන බවත් ජනතා විමුක්ති පෙරමුණේ පාර්ලිමේන්තු මන්ත්‍රී, දේශපාලන මණ්ඩල සභික සුනිල් හඳුන්නෙත්ති මහතා සඳහන් කරයි. ඒ මහතා මේ බව සඳහන් කර සිටියේ ඊයේ (22) පස්වරුවේ ගලේවෙල ප්‍රදේශයේ පැවැති ජන හමුවකදී අදහස් දක්වමිණි. “රට හදන, රට රකින, ජනතාවාදී පාලනයක් උදෙසා” තේමාවෙන් රට පුරා පවත්වනු ලබන ජනහමු දස දහසට සමගාමීව පැවති එම ජනහමුවේදී වැඩිදුරටත් අදහස් දැක්වූ සුනිල් හඳුන්නෙත්ති මහතා… “පවතින ක්‍රමය කියල කියන්නෙ පවතින ආණ්ඩුව නෙවෙයි. ආණ්ඩුවත් එක්කම පවතින පාලනය. රාජ්‍ය පාලනය පරිපාලනය සමස්ත පාලනයම පිළිබඳව රටේ ජනතාවට තියෙනව කළකිරීමක්. රටේ ජනතාවට තියෙනව අමාරුවක්. එදිනෙදා ජීවිතයේ අද ජීවත් වෙන්න අමාරුවක් තියෙනවා. අපි හම්බකරන ආදායම අපිට ජීවත් වෙන්න මදි. ලෙඩ-දුක්, වසංගත, රිය අනතුරු, මරණ, අපරාධ, ප්‍රවෘත්ති මේ ඔක්කොම ගත්තට පස්සෙ මිනිස්සුන්ගෙ ජීවන රටාව දැන් කඩාවැටිලා. හෙම්බත්වෙලා. ඒ නිසා දැං මිනිස්සුන්ට අවශ්‍යයි මේක වෙනස් කර ගන්න. දැං හැමදාම වගේ පේනවා වෙනස් කරන්න හදන්නෙ කොහොමද කියලා. දැං අපේ රටේ ඇත්ත අර්බුධය ඇත්ත ප්‍රශ්න අපි හරියට අඳුරගෙන ද? දැං මේ දවස්වල කතාකරන ලොකුම ප්‍රශ්නෙ මොකක්ද? ජනමාධ්‍ය, ප්‍රවෘත්ති නරඹනකොට මේ නාලිකා ඔක්කොම එක සමාන ප්‍රවෘත්ති පෙන්නනවා. මේ දවස්වල තියෙන ප්‍රධාන ප්‍රවෘත්තිය මොකක්ද? මේ දවස්වල කාගෙත් ප්‍රවෘත්තිය තමයි නාලක සිල්වා. ජනාධිපති තුමාවයි ගෝඨාභය මහත්තයවයි ඝාතනය කරන්න කුමන්ත්‍රණය කළාලු නාලක සිල්වා කියල නියෝජ්‍ය පොලිස්පතිවරයෙක්. එයා එහෙම කළයි කියල තව නාමල් කියල කෙනෙක් කියනවා. ඒ කියන එකේ ප්‍රවෘත්තිය තමයි ලොකුම ප්‍රවෘත්තිය. එයාගෙන් වැඩිපුරම අහන්නෙ නාලක සිල්වට මොකද වෙන්නෙ නඩු කියයිද නඩු යයිද එලියට දායිද කුමන්ත්‍රණ එළිදරව් වෙයිද පත්තරවල පොල්ගෙඩි ප්‍රවෘත්ති මාධ්‍යවල පොල්ගෙඩි ප්‍රවෘත්ති… මේ එක එක ඒවා දවස ගානෙ මවනවා. හැදෙනව හැබැයි ආයි යනවා. මෙහෙම ගත්තොතේ එහෙම මේ වගේ ප්‍රවෘත්ති ගොඩාක් අපි පහුගිය කාළේ දැක්ක. හිටපු ගමන් ඔන්න විජයකලා මහා මාරාන්තික ප්‍රකාශයක් කරනවා. ප්‍රභාකරන් ආයෙ ඕනිද? එතකොට මේ අය ඒකට ගානට සෙට් වෙලා සතියක් දෙකක් ඔන්න විජයකලා එල්ලන්න කතා කරනවා. අන්තිමට ආයි කිසිම කලාවක් නැතුව ඒවා ඔක්කොම බැහැලයන කලාවට යනව. විජයකලාත් නැහැ මොකුත් නැහැ ඒක ප්‍රවෘත්තියක් විතරයි. ඊටපස්සෙ හිටපු ගමන් එනව මරණ දඬුවම දෙන්න ඕනි. නිදහස් මාධ්‍යක් රටේ පවත්වගෙන යන්න බැරිද එතකොට? මාධ්‍යවේදීන්ට අයිතියක් තියෙනව තමන් කැමති දේශපාලනයේ හරි යතාර්ථය පැහැදිලි කරන්න ප්‍රතිපත්තියකට අනුව කතා කරන්න. එතකොට ඒ ගොල්ලන්ටත් තියෙන්න ඕනි ආචරධර්ම. දැං ආචාරධර්ම ඔක්කොම නැති කරල තියෙන්නේ. නැතිකරල තියෙන්නෙ දේශපාලනය කරන්න. තමන්ට කඩේ යන මාධ්‍ය හදාගන්න. කඩේයන මාධ්‍ය කලාවක් හදන්න. මේක වෙනස් වෙන්න ඕනි. අපි රට රකින රට හදන ආණ්ඩුවක් කියන්නෙ ඒක. ජනතාවාදී පාලනයක් කියන්නෙ මොකක්ද? සමහරු හිතනව ජනතාවාදී පාලනයක් කියන්නෙ ජනතා විමුක්ති පෙරමුණේ පාලනයක් කියල. ඇයි දෙකේම ජනතා ජනතා තියෙනවනෙ. නැහැ ඒක වැරදියි. ජනතාවාදී පාලනයක් කියන්නෙ ජනතාවගේ අදහස් අහන්න ඕනි. අපි අහනව මේ රටේ ජනතාව දේශපාලනයට සම්බන්ධ වෙන්නෙ මොකකින්ද? ජනතාව දේශපාලනයට සම්බන්ධ වෙන්නෙ ඡන්දෙ දවසට විතරයි. ඡන්දෙ දාන්න විතරයිනෙ. ඡන්දෙ දානවට වඩා ජනතාවට දේශපාලනය කරන්න අයිතියක් නැද්ද? ඔයගොල්ලන්ගෙන් කවුරුහරි දේශපාලනඥයෙක් ඇවිල්ල අහල තියෙනවද මේ රටේ කෘෂිකර්මාන්ත ප්‍රශ්නයක් තියෙනවද? ආහාර ප්‍රශ්නයක් තියෙනවද? මේකට උත්තරේට ගොවි ජනතාව කියන්න මේකට විසඳුම මොකක්ද කියලා. ගුරුවරයෙක්ගෙන් අහල තියෙනවද අධ්‍යාපනය හදන්න ඕනි කොහොමද කියලා? කර්මාන්ත කරුවෙක්ගෙන් අහල තියෙනවද කර්මාන්ත ප්‍රතිපත්තියට අදහසක් යෝජනා කරන්න කියලා. ඡන්ද අතර කාලෙදි දේශපාලනඥයෙක් ගමකට ඇවිල්ල ජනතාවගෙන් අදහසක් අහල තියෙනවද? අහල නෑනෙ. අහන්න ඕනි. අහනව විතරක් නෙවෙයි ඒ අදහස ක්‍රියාත්මක කරන්න නැවත ජනතාව සම්බන්ධ කරගන්න ඕනි. ඔගොල්ලො මේ ගමේ ඔයගොල්ලන්ගෙන් මේ මේ අදහස් යෝජනා වුණා අපි හැදුව වැඩ පිළිවෙලක් මෙන්න ග්‍රාමසේවක මහත්තය මෙන්න ප්‍රාදේශීය ලේකම් මෙන්න සමාජ සංවර්ධන නිලධාරියා මෙන්න කෘෂිකර්ම නිලධාරියා. ප්‍රෙෂර් මැෂින් එක කොහොමද හොයා ගත්තෙ?. කවුද ඔය ප්‍රෙෂර් මැෂින් එක හොයාගත්තෙ? ඔය ප්‍රෙෂර් මැෂින් එක හොයාගත්තෙ සොවියට දේශයේ. ඔය ප්‍රෙෂර් මැෂින් එක අපිට හම්බවෙච්ච හින්ද අපි ණයයි වී.අයි. ලෙනින්ට. සෝවියට් දේශයේ නායකයන්ට. ඔයගොල්ලො දන්නවද සෝවියට දේශයට කලින් තමයි ඇමරිකාව හැදුනෙ. ඇමරිකාව ලොකු රටක්. සොවියට දේශය ඊට පස්සෙ ආවෙ. හැබැයි සෝවියට් දේශයෙන් තමයි පළවෙනි හඳට ගිය මිනිස ගියේ. කවුද? යූරි ගගාරින්. යූරි ගගාරින් හඳට ගියේ නැත්තං අද අපට මේ අජටාකාශ තාක්ෂණය නැහැ. මේ සැටලයිට් තාක්ෂණය නැහැ. මේ ෆෝන් එක පාවිච්චිකරන්න අපිට පරිගණක තාක්ෂණය ගෙනාවෙ රොකට් එක හඳට යවපු නිසා යූරි ගගාරින්ල හඳට ගියපු නිසා සෝවියට් දේශය කරපු අජඨාකාශ අභ්‍යවකාශ තාක්ෂණය නිසා. ඒ හඳට යන ගමනෙදි යූරි ගගාරින්ගෙ ප්‍රෙෂර් බලන්න තමයි ප්‍රෙෂර් මැෂින් එක හොයාගත්තෙ. මොකද හඳට ගියට පස්සේ ඒ මනුස්සයගෙ ප්‍රෙෂර් බලන්න බෑනෙ. අන්න ඒ විදිහට තමයි ප්‍රෙෂර් මැෂින් එක හොයාගත්තෙ. දැං ඒ ප්‍රෙෂර් මැෂින් එකෙන් තමයි අපේ ප්‍රෙෂර් බලන්නෙ. දැං මට කියන්න ඕනි මොකක්ද දන්නවද? සෝවියට් දේශය බිහිවුණේ නැත්තං යූරි ගගාරින් හඳට යන්නෙත් නැහැ. මේ ප්‍රෙෂර් මැෂින් එකත් නැහැ. හැබැයි ප්‍රශ්නෙ කියන්නෙ මේකයි. එදා සොවියට් දේශය ඒක හොයාගත්තෙ කොහොමද? අද ඇමරිකාව ණයයි සෝවියට දේශයට. අපිත් ණයයි. මොකද සෝවියට දේශයෙ නායකයො සමාජවාදී නායකයො අහින්සක දුප්පත් මිනිස්සු අතරට ගිහිල්ලා ඒ මිනිස්සුන්ගෙ අදහස් යෝජනාවලන් තමයි ප්‍රෙෂර් මැෂින් එක හොයාගත්තෙ. ඒ අදහස් යෝජනා ගත්ත රොකට් එක හදන්න. ඒ අදහස් යෝජනා අරගත්ත හඳට යන්න. හඳට ගියේ මේ මහලොකු පොරවල් නෙවෙයි. මහාචාර්ය ආචාර්යවරු නෙවෙයි. යූරි ගගාරින් කියන්නෙ සාමාන්‍ය මිනිහෙක්. රොකට් එක හදපු කෙනා දන්නව හදපු රොකට් එකේ සංකල්පය හදපුකෙනා තාම දන්නෙ නැහැ. මොකද ඒ, ගම්වල ඉන්න සාමාන්‍ය ජනතාව. සෝවියට් දේශය ගොඩනගල හඳට ගිහිල්ලා අජඨාකාශ තරණය කරල අපේ දෝතට නවීන තාක්ෂණයක් ගෙනාවේ සෝවියට් දේශය කියන විශාල රටේ හිටපු ඈත ගම්වල හිටපු සාමාන්‍ය මිනිස්සුන්ගේ අදහස් යෝජනාවලින්. ඒ රටට තිබුණා ප්‍රතිපත්තියක්. මොකද නායකයෝ විතරක් නෙවෙයි වැඩකළේ. පාලකයෝ විතරක් නෙවෙයි වැඩකළේ. ජනතාව එකතුකරගෙන වැඩකළා. මම මේ උදාහරණය කිව්වෙ අපිටත් ඒක ගන්න පුළුවන්. මේව හදනවනං අවුරුදු 5ක් ඇති. අවුරුදු 5ක රාමුවක් හදල වැඩපිළිවෙලක් හදලා මේ මාතලේ ඉන්න දඹුල්ලෙ ඉන්න ගොවි ජනතාවට ඉලක්කයක් දුන්නොත් ඔයගොල්ලො මේ මේ ප්‍රමාණයට වගා කරන්න ඕන රටේ එළවළු වගාව වෙනුවෙන්. හොඳක් වෙලා නැද්ද? වගා කරන්නැද්ද? සැළැස්මක් ඉලක්කයක් ගේන්න. පුළුවන්. තරුණ තරුණියන්ට කිව්වොත් රැකියා නැතුව ඉන්න අයට ඔයගොල්ලො ඇවිල්ලා ලියාපදිංචිවෙන්න හැම කෙනෙක්ම රැකියාවක් කරමු. හැමෝටම ආදායම් මාර්ගයක් ලැබෙනව ඒ විතරක් නෙවෙයි හැමෝටම අගය කිරීමක් තියෙනවා. හැමෝගෙම අදහස්වලින් ජනතාවගෙ අදහස්වලින් ආධිපත්‍යයෙන් පාලනය කරන්න පුළුවන්. ඉතිරි දේවල් ගැන කතාකලොත් එහෙම නායකයො නාස්ති කරන්නෙ නැත්තං නායකයො හම්බකරන්න යන්නෙ නැත්තං නායකයෝ වෙනුවෙනුත් ජනතාව ඉදිරිපත් වෙන්නැද්ද. ආදර්ශ කියන ඒවා ඕනි නේද? ඒක හදන්න පුළුවන්. අපි කියන්නෙ එහෙම හදමු. තවත් පරම්පරාවකට දෙන්න දෙයක් ඉතුරු කරන්න එපා. දෙන්න බැහැ. මේ ණය කන්ද තවත් පරම්පරාවකට දෙන්න බැහැ. අපේ රටේ සම්පත් ටික විනාශ වෙලා ඉවරයි. අපේ වනාන්නතර විනාශවෙලා ඉවරයි. අපේ සතා සිව්පාවා විනාශවෙලා ඉවරයි. ජල උල්පත්ටික විනාශවෙලා ඉවරයි. 2015 දි ලෝක ආපදා දර්ශකයෙ ලංකාව හිටියෙ 98 වැනි ස්ථානයේ. අද 2018 වෙනකොට අපි ඉන්නෙ 4 වැනි ස්ථානයෙ. විනාශකරගැනීමෙන් අපි 4 වැනි ස්ථානයෙ. අපේ වනාන්තර විනාශකරගෙන යනව සතා සිව්පාව විනාශකරගෙන යනවා. පරිසර පද්ධතිවල තුලනය විනාශකරගෙන යනවා. ජල උල්පත විනාශකරගෙන යනවා. ජල සම්පත් විනාශකරගෙන යනවා. මොකක්ද විසඳුම. අපිට මෙහෙම කාලා බීල අපි විතරක් ජීවත් වෙලා ඇද්ද? අපේ ආදි මුතුන් මිත්තො එහෙම හිතුවනං අපි විතරයි ජීවත්වෙන්නෙ කියල අද අපි ජීවත් වෙන්නෙ නැහැ. හැබැයි අපි හිතන්නෙ එහෙම. අපිට අනාගතයක් නැහැ. අනාගතයට මොකවත් ඉතුරු කරල නැහැ. ඉතිං මෙහෙම යන්න බැහැ. ඒ නිසා අද අපේ රටට ඕන පරිසර ප්‍රතිපත්තියක්. අපේ රටට වනාන්තර ප්‍රතිපත්තියක් ඕනි. අපේ රටට කෘෂිකර්ම ප්‍රතිපත්තියක් ඕනි. ආහාර ප්‍රතිපත්තියක් ඕනි. නිවාස ප්‍රතිපත්තියක් ඕනි. ඉඩම් ප්‍රතිපත්තියක් ඕනි. සෞඛ්‍ය ප්‍රතිපත්තියක් ඕනි. කලාව සාහිත්‍යට වැඩ ටිකක් ඕනි. අන්න ඒකට හැඟිමක් තියෙන කැක්කුමක් තියෙන පෞද්ගලික පක්ෂ නැති පෞද්ගලිකව හදා වඩාගන්න පක්ෂ නැති පිරිසක් අද එකතුවෙලා ඉන්නවා. මේ රටේ විශ්වවිද්‍යාල ආචාර්යවරුන්, බුද්ධිමතුන්, කලාකරුවන්, සාහිත්‍යවේදීන්, පරිපාලන සේවයේ අත්දැකීම් තියෙන විශ්‍රාම ගිය පිරිසක්, වෛද්‍යවරු, නීතීඥවරු අද කණ්ඩායමක් එකතුවෙලා ඉන්නවා. ඒගොල්ලො ලෑස්තියි ඉදිරියෙදි මේ රට හදන්න. මේ රට හදන සැළසුමක් ගොඩනගන්න දැන් මේගොල්ලො ගම් මට්ටමට ඇවිල්ල දිස්ත්‍රික්කවලට ඇවිල්ලා ජාතික විද්වත් සංවිධානය හැටියට කෘෂිකර්ම ප්‍රතිපත්තියක්, සෙඛය ප්‍රතිපත්තියක්, අධ්‍යාපන ප්‍රතිපත්තියක්, පරිසර ප්‍රතිපත්තියක් පිළිබඳ සාකච්ඡා ආරම්භ කරල තියෙනව. පහුගිය 19 වැනිදා මාතලේ දිස්ත්‍රික්කයේ සෞඛ්‍ය ප්‍රතිපත්තිය ගැන කතා කළා. ඉදිරියේදි ඒගොල්ලො එනව කෘෂිකර්ම ප්‍රතිපත්තිය ගැන කතාකරන්න දඹුල්ලට. අපි ඔබට යෝජනා කරනව අද මේ සාකච්ඡාවෙන් යම් අධ්‍යාපනයක් ලැබුවනම්, යම් උනන්දුවක් ලැබුනනම්, යම් අදහසක් ඇතිකරගත්තනම් එන්න අපිත් එක්ක එකතුවෙන්න. අපි ලෑස්තියි ඒකට දේශපාලන නායකත්වයක් දෙන්න. ඒක ජනතා විමුක්ති පෙරමුණේ වැඩපිළිවෙල හැටියට අපි කරන්න ලෑස්තියි. ඒක අපේ වැඩපිළිවෙලක් විතරක් නෙවෙයි මේ රටට ආදරය කරන මිනිස්සුන්ගෙ වැඩපිළිවෙලක්. ඒ වැඩපිළිවෙල ජයග්‍රහණය කිරීමෙන් විතරයි මේ රටට ඉදිරියට යන්න පුළුවන්. මොකද මේ රටේ ඉතුරුවෙන්නෙ දේශපාලන ප්‍රතිපත්ති සහ පොල්ලෙලි. බන්දුල ගුණවර්ධන මහත්තය කිව්ව විදිහට පොල්ලෙලි. මේ රටේ ජනතාවට තෝරගන්න වෙන්නෙ පොල්ලෙලි ජයග්‍රහණය කරවනවාද ප්‍රතිපත්ති ජයග්‍රහණය කරවනවාද කියල. පොල්ලෙලිවලට ගම හදන්න බැහැ. පොල්ලෙලි දේශපාලනය කරල තමයි මේ රට ණය වෙලා තියෙන්නෙ. මේ රට විනාශවෙලා තියෙන්නෙ. මේ රටේ සම්පත් විනාශවෙලා තියෙන්නෙ. මේ රට විනාශවෙලා වැඩක් නැහැ. ආන්න ඒ නිසා අපි ඔබට යෝජනාකරනවා දේශපාලනයේ දෙවිවරු නැහැ. ජනතාව ඡන්දෙ දෙනව විතරක් නෙවෙයි ජනතාව පාලනයට සම්බන්ධවෙන්න ඕන. ඒ සම්බන්ධවෙන ක්‍රමයක් අපි හදන්න ඕනි. ඒ ක්‍රමය අපි හැදුවොත් මේ රට හදන්න පුළුවන්. අපි ලෑස්තියි ඒ සඳහා ඔබ ලෑස්තිනම්. එන්න අපිත් එක්ක එකතුවෙන්න. මේ රට හදමු. අපේ අඩුපාඩු තියෙනවනං කියන්න. අපිට පුද්ගලික න්‍යායපත්‍රයක් නැහැ. අපි කවුරුත් පුද්ගලිකව යම් අධ්‍යාපනයක් ලබල තියෙනව. ජීවත් වෙන්න ක්‍රමයක් තියෙනව. ජීවත් වෙලා තියෙනව. මේ ඇති. අපිට ඕනි මේ රට ඉස්සරහට යන්න. මෙතන ඉන්න කා ගැනවත් අපිට පුද්ගලික න්‍යායපත්‍ර නැහැ. පුද්ගලිකව අමාරුකනුන් නැහැ. ඔබට තියෙන අමාරුකමම තමා තියෙන්නෙ. වැඩියමක් නැහැ. ඒ නිසා අපි ඔබට ආරාධනා කරනව මේ රට හදමු. මේක හදන්න පුළුවන් මේක විනාසවෙන්න දෙන්න එපා. අන්න ඒ සඳහා ආරම්භයක් හැටියට තමයි අපි මේ සාකච්ඡාවට ආවේ. මේක මෙතනින් නතර වෙන්නෙ නැහැ. මෙහිදී තවදුරටත් අදහස් දැක්වූ සුනිල් හඳුන්නෙත්ති මහතා මාර්ග සංවර්ධන අධිකාරිය රජයේ බැංකුවලට රුපියල් කෝටි විසිතුන්දහස් තුන්සීයක් ණය වී තිබෙන බව පසුගියදා පාර්ලිමේන්තුවේදී හෙළි වු බව සඳහන් කළේ ය. බැංකුවල ඇත්තේ රටේ පොදු මහජනතාවගේ මුදල් බවත් පසුගිය රාජපක්ෂ පාලනයේදී සිදුකරනු ලැබුවේ එම බැංකුවලින් මාර්ග සංවර්ධන අධිකාරියට ණය ලබාගෙන මාර්ග ඉදි කළ බවය. එමෙන්ම වර්තමානයේ මහජනතාව එම ණය මුදල් මහා භාණ්ඩාගාරයට ගෙවීමට සිදුව ඇති බවද සඳහන් කළේය. සෞදියෙ සිට අපේ වරායට පෙට්රල් ලිටරයක් ගෙනඒම සඳහා රුපියල් 78ක මුදලක් වියදම් වන බවත් එහෙත් අලෙවි කරනු ලබන්නේ රුපියල් එකසිය හැට පහකට බව සුනිල් හදුන්නෙත්ති මහතා සඳහන් කළේය. ඉතිරි සියලුම බදු මහජනතාවගෙන් ලබා ගෙන තිබෙන බවත් හෙතෙම අවධාරණය කළේය. සෞදි අරාබියාවේ කැණීම් කොට බවුසර මඟින් සෞදියේ වරායට ගෙන්වා එහි සිට නැව් මඟින් ශ්‍රී ලංකාවට ගෙනාවා ලීටරයක් රුපියල් හැත්තෑ අටකට දෙනමුත් ලංකාවෙන් අලෙවිකරන්නේ රුපියල් එකසිය හැට පහකට බව හෙතෙම සඳහන් කළේ ය.", "URL": "https://lankatruth.com/si/?p=59876", "Category": "පුවත්", "Parent URL": null}