{"Source": "Lankatruth", "Timestamp": "January 13, 2012", "Headline": "45%ක වැටුප් සටන ඒකච්ඡන්දයෙන් සම්මතයි", "News Content": "ලංකා විදුලි සේවක සංගමයේ 10 වන සංවත්සරය අද (13) පෙ.ව. 10.00 ට කොළඹ මහජන පුස්ථකාලීය ශ‍්‍රවණාගාරයේදී පැවැත්වූ අතර ඒ සඳහා උතුරු නැගෙනහිර ඇතුළු දිවයිනේ සියළුම පළාත්වලින් අති විශාල සාමාජික පිරිසක් සහභාගී වී සිටියහ. මෙම සංවත්සර සමුළුවේ ප‍්‍රධාන ආරාධිත දේශනය ජනතා විමුක්ති පෙරමුණේ දේශපාලනමණ්ඩලසභික ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත මහතා විසින් පවැත්වූ අතර ලංකා විදුලි සේවක සංගමයේ නව සභාපති ලෙස නැවත වරක් හිටපු සභාපති රංජන් ජයලාල් මහතා ඒකච්ඡන්දයෙන් තේරී පතිවිය. විදුලි සේවක සටනක් ඇරඹී තිබෙන මෙවන් මොහොතක මෙවැනි සංවත්සරයක් පැවැත්වීම සුවිශේෂී බවත් එය ඉදිරියට ඇදෙමින් තිබෙන විදුලි ඇතුළු තෙල්, ජල සේවක සටන්වලටද දැවැන්ත උත්තේජනයක් හා ශක්තියක් සපයන්නක් බවත් ලාල්කාන්ත මහතා මෙහිදී ප‍්‍රකාශ කර සිටියේය. ඛණිජ තෙල්, ජල, වරාය ඇතුළු තවත් ක්ෂේත‍්‍ර ගණනාවක වෘත්තීය සමිතිවල නියෝජිතයින්ද සමුළුවට සුභපැතුම් එක්කරමින් කථා කළේය. ආණ්ඩුව විසින් ගෙන එන වංඡාකාරී වැටුප් සංශෝධනය පිළිනොගෙන තමන්ට හිමි 45%ක වැටුප ලබා ගැනීමට සටන් කිරීමටත් ඔවුන් විසින් එක්ත්ඡන්දයෙන් සමුළු යෝජනාවක් සම්මත කරගන්නා ලදී.", "URL": "https://lankatruth.com/si/?p=897", "Category": "පුවත්", "Parent URL": null}