{"Source": "Lankatruth", "Timestamp": "February 9, 2012", "Headline": "තවත් ඡන්දයක්", "News Content": "බිම් බෝම්බ ඉවත් කර අවසන් නොවීම හා අයහපත් කාලගුණය යන හේතූන් නිසා කල් දැමූ, මුලතිව් දිස්ත්‍රික්කයේ පුදුකුඩිඉරිප්පු සහ මුහුදුබඩපත්තු ප්‍රාදේශිය සභා දෙකට අදාළ පළාත් පාලන ඡන්ද විමසීම මාර්තු මස 24 වන දින පැවැත්වෙන බව මැතිවරණ කොමසාරිස් මහින්ද දේශප්‍රිය පවසයි. මැතිවරණ කොමසාරිස්වරයා පැවසුවේ එම ආයතන සඳහා මීට පෙර කැඳ වු නාම යෝජනා එම ඡන්ද විමසීමට වලංගු වන බවයි. 2011 වසරේ ජනවාරි මස 06 වැනි දින නාම යෝජනා දැන්වීම් ප්‍රකාශයට පත් කරන ලද මෙම ප්‍රාදේශිය සභා බල ප්‍රදේශවල ඡන්ද විමසීම අවස්ථා දෙකකදී කල් තැබීමට සිදු විය.", "URL": "https://lankatruth.com/si/?p=1310", "Category": "පුවත්", "Parent URL": null}