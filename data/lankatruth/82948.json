{"Source": "Lankatruth", "Timestamp": "October 14, 2019", "Headline": "විශ්වවිද්‍යාලවල අධ්‍යන කටයුතු අද සිට ඇරඹේ", "News Content": "අනධ්‍යන සේවකයින්ගේ වර්ජනය හේතුවෙන් ඇනහිට තිබූ විශ්වවිද්‍යාලවල අධ්‍යන කටයුතු අද(14) සිට ආරම්භ වේ. වැටුප් විශමතාවය ඇතුළු ගැටලු කිහිපයක් මුල්කර ගනිමින් විශ්වවිද්‍යාල අනධ්‍යන සේවකයින් දින 34ක අඛණ්ඩ වර්ජන ක්‍රියාමාර්ගයක් ආරම්භ කර තිබූ අතර මාසයක් තුළ ඔවුන්ගේ ගැටලු සඳහා විසඳුම් ලබාදෙන බව රජය ලබාදුන් පොරොන්දුවක් අනුව තාවකාලිකව වර්ජනය අත්හිටුවීමට වෘත්තීය සමිති තීරණය කර තිබේ. ඒ අනුව අද දිනයේ සිට සියළුම අධ්‍යන කටයුතු ආරම්භ කිරීමට නියමිත බව විශ්වවිද්‍යාල ප්‍රතිපාදන කොමිසම වෙත දැනුම්දී ඇතැයි වෘත්තීය සමිති සඳහන් කළේය.", "URL": "https://lankatruth.com/si/?p=82948", "Category": "පුවත්", "Parent URL": null}