{"Source": "Lankatruth", "Timestamp": "June 18, 2019", "Headline": "පොහොට්ටුවේ මන්ත්‍රීගේ අයිතිය පොහොට්ටුවේ සභාපති අහිමි කරලා…", "News Content": "මහින්ද පිලට බලය හිමි හෝමාගම ප්‍රාදේශීය සභාවේ මහින්ද පිලේ (පොහොට්ටු පක්ෂයේ) මන්ත්‍රී කමල් චන්දන මහතාට එහි සභාපති සම්පත් චමින්ද ජයසිංහ මහතා බාධා කිරීම හේතුවෙන් එම සභාවේදී උණුසුම් තත්වයක් ඇති වී තිබේ. පොහොට්ටු පක්ෂයේ මන්ත්‍රී කමල් චන්දන මහතාට පසුගියදා එල්ලවූ මැර ප්‍රහාරයක් හේතුවෙන් තමන්ට ආරක්ෂාව ඉල්ලා මන්ත්‍රීවරයා අද (18) පැවති මහා සභා රැස්වීමේදී ප්‍රකාශයක් කිරීමට සභාපතිවරයාගෙන් ඉල්ලීමක් කර ඇතත් සභාපතිවරයා ඊට අවසර ලබා නොදෙමින් එම ඉල්ලීම ප්‍රතික්ෂේප කර ඇත. එහිදී මැර ප්‍රහාරයට ලක්වූ මන්ත්‍රීවරයා විසින් විරෝධතා පුවරුවක් ප්‍රදර්ශනය කරමින් විරෝධතා දැක්වීම හේතුවෙන් සභා රැස්වීම විනාඩි 30ට කල් දැමීමට ද සිදු වී තිබේ. එම අවස්ථාවේ මන්ත්‍රීවරයා සභාව මත මේසයක් මතට නැගී විරෝධතා පුවරුවක් ප්‍රදර්ශනය කරමින් විරෝධතාවයේ නිරතවී ඇත.", "URL": "https://lankatruth.com/si/?p=75985", "Category": "පුවත්", "Parent URL": null}