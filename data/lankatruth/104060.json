{"Source": "Lankatruth", "Timestamp": "December 20, 2020", "Headline": "බේකරි නිෂ්පාදන කර්මාන්තශාලාවක ගබඩාවේ 23කට කොරෝනා", "News Content": "රත්මලාන ප්‍රදේශයේ බේකරි නිෂ්පාදන කර්මාන්ත ශාලාවක ගබඩා අංශයේ සේවකයින් 50කට අධික පිරිසක් සදහා අද (20) එම කර්මාන්ත ශාලාව තුළදී සිදුකල හදිසි රැපිට්ඇන්ටිජන් පරීක්ෂණයට අනුව ඉන් සේවකයින් 23 දෙනෙකුට කෝවිඩ් – 19 වයිරසය ශරීරගත වී ඇතැයි තහවුරු වී තිබේ. මෙම ආසාදිතයන් 23 දෙනා අතර රටපුරා සිට පැමිණෙන ලොරිරථ සදහා කරත්ත යොදාගන කර්මාන්ත ශාලාවේ ගබඩාවේ සිට ඇසුරුම් පෙටිටි තොග වශයෙන් ගෙනවිත් දෙන පිරිසක්ද සිටින බව වාර්තා වේ. එම ආසාදිතයින් 23 දෙනා ප්‍රතිකාර මධ්‍යස්ථානයන් වෙත යොමුකිරීමට කටයුතු කර ඇති අතර ඉතිරි ආශ්‍රිත පිරිස් එම ගබඩා සංකීර්ණය තුළම සියලු පහසුකම් සහිතව දින 14ක නිරෝධායනයකට යොමු කර ඇත.", "URL": "https://lankatruth.com/si/?p=104060", "Category": "කොවිඩ් -19 (කොරෝනා ) පුවත්", "Parent URL": null}