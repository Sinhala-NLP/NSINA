{"Source": "Lankatruth", "Timestamp": "October 24, 2021", "Headline": "පක්ෂ සභාපති ධුරයෙන් කොල්ලුරේ ඉවතට", "News Content": "ශ්‍රී ලංකාවේ කොමියුනිට්ස්ට් පක්ෂයේ සභාපති ලෙස කටයුතු කළ වයඹ ආණ්ඩුකාර රාජා කොල්ලුරේ එම තනතුරෙන් ඉවත් කළ බව එම පක්ෂය සඳහන් කරයි. කොමියුනිස්ට් පක්ෂයේ මධ්‍යම කාරක සභාව කොළඹ පක්ෂ මූලස්ථානයට අද (24) රැස්වී ඇති අතර රාජා කොල්ලුරේ එම තනතුරින් ඉවත් කිරීමට එහිදී පියවර ගෙන ඇත. ඔහු පසුගියදා විශේෂ ප්‍රකාශයක් කරමින් වැඩවර්ජනයේ නිරත ගුරුවරුන්ගේ වැටුප් කප්පාදු කිරීම කෙරෙහි සලකා බලන බව සඳහන් කළේය. ඔහුගේ එම ප්‍රකාශය ආන්දෝලනාත්මක වූ අතර විපක්ෂයේ දේශපාලන පක්ෂ සහ වෘත්තීය සමිතිවල දැඩි විවේචනයටද ලක්විය. කොල්ලුරේ මහතාගේ එම ප්‍රකාශය කොමියුනිස්ට් පක්ෂය ද හෙළා දැක තිබූ අතර ඔහු පක්ෂ තනතුරින් ඉවත් කර ඇත්තේ එම ප්‍රකාශය නිසා බව වාර්තා වේ.", "URL": "https://lankatruth.com/si/?p=124975", "Category": "පුවත්", "Parent URL": null}