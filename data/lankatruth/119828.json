{"Source": "Lankatruth", "Timestamp": "July 18, 2021", "Headline": "සම්බාධක මැද කොරෝනා රෝගයට එරෙහිව සටන් කරන ඉරානය හා කියුබාව පැසසුමට ලක්වේ !", "News Content": "ජෝ බයිඩන් සිටිනුයේ මේ වනවිට බරපතළ පිඩනයකය එක් අතකින් තමන්ගේම කඳවුරේ සිටින ඩිමොක්‍රටික් පාක්ෂිකයන් හා පසුගිය ට්‍රම්ප් පාලනයේ ජාතිවාදීන්ගෙන් ගෙන් මෙන්ම ලොව පුරා සිටින නේටෝ අන්ත-අත්ලාන්තික්වාදීන්ගේ තෙරපුමද ඔහුට දැඩිව බලපා ඇත. ඉරානයේ න්‍යෂ්ටික අවි සිමා කිරීමේ ගිවිසුම සිර වී ඇත්තේ ඊශ්‍රාලය එයට එරෙහි වීම නිසාවෙනි. කියුබාවේ ප්‍රති-විප්ලවවාදීන්ට සහය දීමට ගොස් ඇතිවූ ලොව පුරා ප්‍රතිවිරෝධය හමුවේ කියුබාවට එන්නත් අතිරික්තයක් ලබාදීමට තීරණය කර ඇත. ඒ අතරේ ඇමරිකන් සම්බාධක මධ්‍යයයේ කොරෝනා වසංගතයට එරෙහිව වැක්සීන රාශියක් හඳුන්වා දීමට ඉරානය හා කියුබාව සමත්වීම ජාත්‍යන්තර ලිබරල් පුවත්පත් පවා ඇගයුමට ලක් කර ඇත. බහු ජාතික සමාගම්වලට එරෙහිව 15% ක බද්දක් අයකර ගැනීමේ ජෝ බයිඩන්ගේ යෝජනාව අඩුපාඩු සහිත වුවත් සියළු ප්‍රගතිශීලි ජනතාවගේ සහය මේවනවිට ලැබී ඇත. amazon නිර්මාර්තෘ Jeff Bezos තම ධුරයෙන් ඉවත්වනුයේද මෙම බදු නිසායයි සමහර බටහිර මාධ්‍ය වාර්තා කර සිටි. කෙසේ වෙතත් ජාත්‍යන්තර මුල්‍ය ප්‍රාග්ධන හිමිකරුවන් හා ජාතික ධනවාදය අතර යම් ගැටුමක් ඇතිවී ඇත්තේ කොරෝනා වසංගතය හේතුවෙන් කුඩා හා මධ්‍යම සමාගම් හිමිකරුවන් හා රැකියා හා එදිනෙදා ආර්ථික ක්‍රියාකාරිත්වයන් මත ජීවත්වුණු ජිවන මාර්ග අහිමි වූ ලොව පුරා ජනතාවගේ පීඩනයන් පුපුරා යමින් පවතින නිසාවෙනි. මෙම තත්වය හොඳින් වටහාගෙන ඇති අන්තර් ජාතික මුල්‍ය අරමුදල හා බයිඩන් පාලනය තවදුරටත් මුදල් අච්චු ගසමින් බෙදාහරිමින් සිටිති. ඒ අතරේ ජාත්‍යන්තර යුධ පෙරමුණ තුළ ඇෆ්ගනිස්ථානයෙන් ආරම්හ වන පරාජය සමගින් ඇමරිකාව ඉරාන-චීන-රුසියා යුධ අක්ෂය ඉදිරියේ හා දකුණු ඇමරිකාවේ කියුබානු සහය මත වමේ පක්ෂ නැවත බලය අත්පත් කරගැනීම හේතුවෙන් බයිඩන් පාලනය සිටිනුයේද අර්බුදකාරී ස්ථානයකය. මෙම තත්වයන්ට එරෙහිව ආර්ථික සම්බාධක පැනවීම ප්‍රායෝගික නොවන බව ජර්මනිය හා ප්‍රංශය පමණක් නොව මුල්‍ය ප්‍රාග්ධන හිමිකරුවන්ද බයිඩන් පාලනයට මේ වනවිට අවධාරණය කර සිටිති. පසුගිය ට්‍රම්ප් පාලනයේ සිට ඉරානය ඉතා සාර්ථක ලෙස කලාපය තුල ඇමරිකාව හා ඊශ්‍රාලය කොටු කිරීමට සමත් වී ඇත. එහිදී දකුණු ලෙබනනය, ඉරාකය, සිරියාව, ඇෆ්ගනිස්ථානය, යේමනය හා පලස්තීනය තුලත් පොදු හතුරාට එරෙහිව ෂියා හා සුන්නි මුස්ලිම් භක්තිකයන් එක් පෙරමුණකට ගෙන ඒමට සමත්වීම තුළ න්‍යෂ්ටික අවි සිමා කිරීමේ සාකච්ඡා මේසයේදී ඇමරිකාව හා සමාන බලයක් ඇති උතුරු කොරියා පන්නයේ රටක් ලෙස අභියෝග කිරීමට ඉරානය සමත් වී ඇත. එම නිසාම තමන්ට එරෙහිව පනවා ඇති ආර්ථික සම්බාධක ඉවත්කරන ලෙස ඉරානය ඇමරිකාවට බලකර සිටි. එහෙත් කියුබාව සම්බන්ධයෙන් සිටින සමාන නිහඬභාවයම බයිඩන් පාලනය තවදුරටත් ඉරානය වෙතද පවත්වා ගනිමින් සිටි. දරුණු වසංගතයක් හමුවේ ජනතාව බුරුතු පිටින් මියයද්දී අත්තනෝමතික ලෙස අසාධාරණ සම්බාධක පනවමින් ඇමරිකාව හා බටහිර සිදුකරමින් පවතින මෙම මානව සංහාරය හමුවේ පිඩාවට පත් රටවල් ආර්ථික හා මිලිටරි වශයෙන් ශක්තිමත් රුසියා හා චීන යුධ පෙරමුණ වටා කඳවුරු බැඳීම නතර කල නොහැකි වන බව ජාත්‍යන්තර යුධ විශේෂඥයින් පෙන්වා දෙති. ඒ අතර මෙම රටවල් විශේෂයෙන් කියුබාව හා ඉරානය විසින් එන්නත් වර්ග රාශියක් ලොවට හඳුන්වා දීම ප්‍රංශයේ සුප්‍රකට ලිබරල් පුවත්පතක් වන “Les echos” පැසසුමට ලක් කර ඇත. ඉරානයේ institut Pasteur හි නිෂ්පාදනයක් වන COVIran Barakat හා කියුබාවේ Finlay ආයතනයේ එන්නත වන Abdala සම්බන්ධයෙන් ඔවුන් පවසනුයේ ජාත්‍යන්තර හා ඇමරිකානු සම්බාධක හමුවේ අමුද්‍රව්‍ය, තාක්ෂණික හිඟයන් ඇතිව, අවසරපත්ද නොමැතිව ඔවුන්ගේ උත්සාහය පුදුම සහගත බවයි. ඒ අතර ඉරානය විසින් කියුබාවේ Soberana 2 එන්නත ප්‍රවර්ධනය කිරීමටද කියුබාව සමග එකඟතාවයකට පැමිණ ඇත. “කියුබාව 1982 සිටම එන්නත් නිෂ්පාදනය සම්බන්ධයෙන් ඉහල අත්දැකීම් තිබෙන රටකි. ඔවුන් ලබාදෙන සේවය ඔස්සේ ඩොලර් බිලියන 4-5ක ආර්ථික අදායමක් රටට ලබාගැනීමට සමත් වී තිබෙනවා. කොරෝනා වසංගතය හමුවේ ඔවුන් සොයාගන්නා එන්නත් අනෙකුත් අසල්වැසි රටවල සෞඛ්‍ය සේවාවන් සමග එක්වී ඒවා සංවර්ධනය කරමින් ඒවා බෙදා හදා ගන්නවා. ඔවුන් කවදාහරි කියාවි යුරෝපයේ අපි බුද්ධිමය අයිතීන් ඉදිරිපත් කරමින් පේටන්ට් බලපත්‍ර වලින් එන්නත් බෙදාහැරීමට බාධා කරමින් ලාභය සොයා දිවයද්දී අපගේ ආර්ථික සම්බාධක හමුවේ දහස් ගණනින් ජනතාව වසංගතයෙන් බේරා ගත්තේ ඔවුන්ය කියා ” පුවත්පත තම කතුවැකිය අවසාන කරනුයේ ප්‍රංශ වෛද්‍යවරියක් වන Anne Sénéquier(IRIS) ප්‍රකාශයක් එසේ උපුටා දක්වමිනි.", "URL": "https://lankatruth.com/si/?p=119828", "Category": "පුවත්", "Parent URL": null}