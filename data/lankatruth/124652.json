{"Source": "Lankatruth", "Timestamp": "October 15, 2021", "Headline": "හොර කාබනික පොහොරවලට ඩොලර් මිටි විසිකරලා", "News Content": "පසුගිය 13 වනදා වරායෙන් ගොඩබාන ලද කාබනික පොහොර යැයි හැඳින්වූපොහොර තොගය ආනයනය කිරීමේදීමෙට්‍රික් ටොන් එකක් සඳහා ඩොලර් 478.50ක් වැය කර ඇති බව අනාවරණය වේ. ලිතුවේනියාවේ සිට ගෙන්වන ලද මෙම පොහොර පොටෑසියම් ක්ලෝරයිඩ් අඩංගු කාබනික පොහොර යනුවෙන් නම්කර තිබිණි. නමුත් මේවා තනිකරම රසායනික පොහොර මිශ්‍රණයක් වන අතර එම පොහොර මෙට්‍රික් ටොන් එකක් ගෙන්වීමේදීපසුගිය පෙබරවාරි මාසයේ වැය වීඇත්තේ ඩොලර් 258.74ක් බව හෙළිවීතිබේ. මේ අනුව කාබනික පොහොර යනුවෙන් හඳුන්වා ආනයනය කර තිබෙන රසායනික පොහොර මෙට්‍රික් ටොන් එකක් වෙනුවෙන් පෙබරවාරි මාසයේදීගෙවූමිලට වඩා ඩොලර් 219.76ක් වැය කර තිබේ. මෙම මුදල රක්ෂණ ගාස්තු සහ නැව් ගාස්තු ඇතුළු අනිකුත් ගාස්තු ඇතුළත් නොවන අදාළ ද්‍රව්‍යසඳහා වන ගාස්තුව පමණක්ය. මේ අතර මෙට්‍රික් ටොන් තිස්දහසක් ගෙන්වන ලද බව කෘෂිකර්ම අමාත්‍යංශයේ ලේකම් නිකුත් කළ නිල ලිපියක් කෘෂිකර්ම ඇමති මහින්දානන්ද අලුත්ගමගේගේ මුහුණු පොතේ පළකර තිබිණි. එහෙත් මාධ්‍ය මගින් හෙළි කරන්නේ මෙසේ ගෙනැවිත් ඇත්තේ අදාළ ද්‍රව්‍ය මෙට්‍රික් ටොන් 17,892ක් පමණක් බවය.", "URL": "https://lankatruth.com/si/?p=124652", "Category": "පුවත්", "Parent URL": null}