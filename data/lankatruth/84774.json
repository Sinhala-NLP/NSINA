{"Source": "Lankatruth", "Timestamp": "November 5, 2019", "Headline": "දිවි නැගුම මුදල් සාවද්‍ය පරිහරණය කර ඇති බවට බැසිල් රාජපක්ෂට එරෙහි තවත් නඩුවක් කල් යයි", "News Content": "සමෘධි ලාභීන්ට නිවාස ආධාර ලබාදීම සඳහා ගොඩනගා තිබූ දිවි නැගුම අරමුදලෙන් රුපියල් මිලියන තිස් හයකට ආසන්න මුදලක්, සාවද්‍ය පරිහරණය කර ඇති බවට හිටපු ආර්ථික සංවර්ධන අමාත්‍ය බැසිල් රාජපක්ෂ ඇතුළු තිදෙනෙකුට එරෙහි නඩුව ලබන ජනවාරි 20 වැනිදා තෙක් කල් තැබීමට කොළඹ මහාධිකරණය අද(05) නියෝග කළේය. පසුගිය ජනාධිපතිවරණ සමයේ මහින්ද රාජපක්ෂ මහතාගේ ප්‍රචාරණ කටයුතු වෙනුවෙන් දිවි නැගුම අරමුදලට අයත් රුපියල් මිලියන තිස් හටකට ආසන්න මුදලක් යොදවා ජී. අයි. පයිප්ප බට මිලදී ගෙන ඒවා දිවයින පුරා පිහිටි ප්‍රාදේශීය සභා වෙත බෙදාහැරීම තුළින් රජයේ මුදල් සාවද්‍ය පරිහරණය කර ඇති බවට, හිටපු ආර්ථික සංවර්ධන අමාත්‍ය බැසිල් රාජපක්ෂ, දිවිනැගුම සංවර්ධන දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවක ඇතුළු තිදෙනෙකුට එරෙහිව මෙම නඩුව ගොනුකර ඇත.", "URL": "https://lankatruth.com/si/?p=84774", "Category": "පුවත්", "Parent URL": null}