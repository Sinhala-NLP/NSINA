{"Source": "Lankatruth", "Timestamp": "February 8, 2021", "Headline": "අදත් කොරෝනා ආසාදිතයින් 800 ඉක්මවයි", "News Content": "අද (08) දිනය අවසන් වනවිට කොවිඩ් – 19 සාදිතයින් 887 දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 859ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් 19දෙනා වාර්තා වන්නේ බන්ධනාගාර ආශ්‍රිතවය. එමෙන්ම එක්සත් රාජධානියේ සිට 6ක් සහ රුසියාව, කටාර් සහ කුවේට් සිට එක් අයෙකු බැගින් විදේශයන් හි සිටි පැමිණි 09 දෙනෙකුද වාර්තා වේ. මේ වනවිට වාර්තා වී ඇති සමස්ත නව කොවිඩ් – 19 පොකුර 66,225ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 5,729 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 70,235කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 365කි. ශ්‍රී ලංකාව කොවිඩ් – 19 ආසාදිතයන් වැඩිම රටවල් අතර 90වන ස්ථානයේ පසුවේ.", "URL": "https://lankatruth.com/si/?p=110231", "Category": "කොවිඩ් -19 (කොරෝනා ) පුවත්", "Parent URL": null}