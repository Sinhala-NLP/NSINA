{"Source": "Lankatruth", "Timestamp": "November 1, 2019", "Headline": "අද පස්වරුවේ වැසි", "News Content": "අද(01) පස්වරු කාලයේ දිවයිනේ ස්ථාන කිහිපයක වැසි හෝ ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කරයි. මධ්‍යම, සබරගමුව සහ ඌව පළාත්වලත් කළුතර, ගාල්ල, මාතර, අනුරාධපුර සහ වව්නියා දිස්ත්‍රික්කවලත් පස්වරු 1.00න් පමණ පසු වැසි ඇතිවිය හැක. ගාල්ල, මාතර, රත්නපුර සහ මොණරාගල දිස්ත්‍රික්කවල ඇතැම් ස්ථානවල මිලිමීටර් 75ට වඩා වැඩි වර්ෂාපතනයක් ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. වැසි ඇතිවනවිට අකුණු සහ සුළං තත්වයක් ඇතිවිය හැකි අතර එමඟින් සිදුවිය හැකි අනතුරු වලක්වා ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.", "URL": "https://lankatruth.com/si/?p=84453", "Category": "පුවත්", "Parent URL": null}