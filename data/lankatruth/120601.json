{"Source": "Lankatruth", "Timestamp": "July 31, 2021", "Headline": "සරත් වීරසේකරගේ දෙකක් ජනාධිපති ගලවයි…", "News Content": "මහජන ආරක්ෂක ඇමති සරත් වීරසේකර යටතේ පැවති දෙපාර්තමේන්තු 04න් දෙකක් ඉන් ඉවත් කර ජනාධිපතිවරයා යටතේ ඇති ආරක්ෂක අමාත්‍යංශය යටතට පවරාගනිමින් අතිවිශේෂ ගැසට් පත්‍රයක් නිකුත් කර තිබේ. ඒ අනුව මහජන ආරක්ෂක අමාත්‍යංශය යටතේ තිබුණු සිවිල් ආරක්ෂක දෙපාර්තමේන්තුව සහ බහුකාර්ය සංවර්ධන කාර්ය බළකා දෙපාර්තමේන්තුව මෙලෙස ආරක්ෂක අමාත්‍යංශය යටතට පවරාගෙන ඇත. එම ගැසට් පත්‍රය නිකුත් කර ඇත්තේ ජනාධිපති ගෝඨාභය රාජපක්ෂගේ අත්සනින් යුතුවය. ඒ අනුව, අමාත්‍ය සරත් වීරසේකර ඇමතිවරයාගේ අමාත්‍යංශය යටතේ මේ වනවිට පවතින්නේ ශ්‍රී ලංකා පොලිසිය සහ ජාතික පොලිස් අභ්‍යාස ආයතනය පමණි.", "URL": "https://lankatruth.com/si/?p=120601", "Category": "පුවත්", "Parent URL": null}