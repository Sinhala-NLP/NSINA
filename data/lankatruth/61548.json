{"Source": "Lankatruth", "Timestamp": "October 21, 2018", "Headline": "තවත් වන අලින් ‌දෙදෙනෙක් දුම්රියට බිලි", "News Content": "අද(21) අලුයම දුම්රිය දෙකක ගැටීමෙන් තවත් වන අලින් දෙදෙනෙකු මියගොස් ඇතැයි වාර්තා වේ. කොළඹ සිට කන්කසන්තුරේ දක්වා ධාවනය වූ දුම්රියක අඹන්පොළ ප්‍රදේශයේදී වන අලින් දෙදෙනෙකු ගැටී ඇති අතර ඉන් එක් අලියෙකු මියගොස් අනෙක් අලියාට බරපතල තුවාල සිදුව ඇත. මේ අතර කොළඹ සිට මඩකලපුව දක්වා ධාවනය වූ මීනගයා දුම්රිය පළුගස්වැව ප්‍රදේශයේදී තවත් වන අලියෙකුගේ ගැටීමෙන් එම වන අලියා ද මියගොස් තිබේ. දුම්රිය එම ස්ථානයෙන් පීලි පැන ඇති අතර කොළඹ සිට ධාවනයවන සියළුම දුම්රිය කැකිරාව දුම්රිය ස්ථානය දක්වා පමණක් සීමාකෙරෙන බව දුම්රිය ප්‍රධාන පාලක මැදිරිය සඳහන් කරයි. ගතවූ මාස 10ක කාලය තුළ දුම්රියේ ගැටීම හේතුවෙන් වන අලින් 10 දෙනෙකු ‌මේවන විට ජීවිතක්ෂයට පත්ව ඇත.", "URL": "https://lankatruth.com/si/?p=61548", "Category": "පුවත්", "Parent URL": null}