{"Source": "Lankatruth", "Timestamp": "January 26, 2021", "Headline": "මම නිදන කාමරයේ කරන දෙවල් හාරඇවිස්සීම ඔබේ ප්‍රථම රාජකාරිය කර නොගන්න", "News Content": "“LGBT ප්‍රජාව හැම තැනම ඉන්නවා. සමහර විට ඔබ දන්නේ නැහැ ඔබ අසළ ඉඳගෙන ඉන්න පුද්ගලයා සමලිංගිකයෙක්ද නැද්ද කියලා. ඉතින් ඔබ කොහොමද කෙනෙක් ඇඳේදි කරනව ඇති කියල ඔබ හිතන දේවල් අනුව ඒ පුද්ගලයා වර්ගීකරණය කරන්නේ.” මෙසේ අදහස් පල කරන්නේ රොසැන්නා ෆ්ලේමර් කල්දේරාය. Equal Ground නැමැති සංවිධානයේ මූලාරම්භකයා වන රොසැන්නා ඩේලි මිරර් පුවත්පතේ ඊස්වරන් රත්නම් සමඟ සම්මුඛ සාකච්ඡාවකට එක්වෙමින් කියා සිටියේ සමලිංගිකත්වය සහ වෙනත් ලිංගික අනන්‍යතාවයන් යටත්විජතකරණයටත් බොහෝ කලකට පෙර සිට ලංකාවේ සමාජයතුල පිලිගැනිමට ලක්ව තිබු බවයි. “ලංකාවේ රජවරුන් ඉඳලා තියෙනවා සමලිංගිකයන් ලෙස හඳුනාගත්. ඒක ලංකාවේ පුරවැසියන්ට ප්‍රශ්නයක් වෙලා තිබිලා නැහැ. සමලිංගිකත්වය ආවේ බටහිරෙන් නෙවෙයි. ඒත් සමලිංගිකත්වයට එරෙහි නීති රීති ආවේ නම් බටහිරෙන් තමයි.” රොසැන්නා අවධාරණය කරයි. “දැන් ලෝකය ගොඩාක් වෙනස්. ලංකාවේත් තැනින් තැන LGBT කන්ඩායම් බිහිවෙලා තමන්ගේ අයිතිවාසිකම් ගැන ප්‍රසිද්ධියේ කතා කරනවා. ඒ වගේම මිනිසෙක් තමන් කැමති දේ කරන එක නිසා සමාජයෙන් කොන්කරන එක ලෝකය පුරා ප්‍රතික්ෂේප වෙලා තියෙන්නේ.” රොසැන්නා ෆ්ලේමර් කල්දේරා වැඩිදුරටත් පවසයි.", "URL": "https://lankatruth.com/si/?p=109360", "Category": "පුවත්", "Parent URL": null}