{"Source": "Lankatruth", "Timestamp": "May 16, 2018", "Headline": "ප්‍රමිතියෙන් තොර කිරි ගවයින් ආනයනය කරලා ජනතා මුදල් බිලියන ගණන් පාඩු කරලා", "News Content": "දියර කිරි පරිභෝජනය ප්‍රචලිත කිරීමේ අරමුණින් උසස් ආරයේ කිරි ගවයින් 15,000ක් පශු සම්පත් මණ්ඩලය සදහා ආනයනය කිරීමේ ක්‍රියාවලියේදී ජාතික වැඩ පිළිවෙලට අනුගත නොවී පසුගිය වර්ෂ හතක පමණ කාලය තුළ කිරි ගවයින් ආනයනය කිරීම සදහා ඇමරිකන් ඩොලර් බිලියන 7.9ක් වැයකර නිසි ප්‍රතිපල ලබා ගත නොහැකිවීම හා ආර්ථිකමය අලාභයක් සිදුවන පරිදි මෙහෙයවීම පිලිබඳව බලධාරීන් වගකිවයුතු බවට විගණකාධිපතිවරයා නිකුත් කළ වර්තාවක දැක්වෙන බව සමස්ත ලංකා ගොවි ජන සම්මේලනය 16 වෙනි දින දඹුල්ලේ කැදවා තිබු මාධ්‍ය හමුවකදී එහි ජාතික සංවිධායක නාමල් කරුණාරත්න මහතා අනාවරණය කළේය. මෙම මාධ්‍ය හමුවට එහි ලේකම් ටි.බී සරත් උප සභාපති හා කිරි ගොවින් සුරැකීමේ ජාතික මධ්‍යස්ථානයේ කැදවුම්කරු සුසන්ත කුමාර නවරත්න, සම්මේලනයේ ජාතික කමිටු සාමාජික සුනිල් රණවීර, ආර්.එම්. තිලකරත්න මහතාද එක්වී සිටියහ. 2006 වර්ෂයේ සකසන ලද රාජ්‍ය ප්‍රතිපත්තිය හා මහින්ද චින්තනය අනුව විධිමත්ව පිළියෙළ කරන ලද වැඩ පිළිවෙලට අනුගත නොවී විෂය භාර අමාත්‍යවරුන් වන බැසිල් රාජපක්ෂ, තොණ්ඩමන් හා පි. හැරිසන් යන අමාත්‍යවරු හා නිලධාරීන් තමන්ට ලැබෙන කොමිස් මුදල් මත කටයුතු කර ඇති බවට තම සම්මේලනය මේ පිලිබදව දිගින් දිගටම කරුණු අනාවරණය කල බවද නාමල් කරුණාරත්න මහතා අදාල වාර්තාව මාධ්‍යට පෙන්වමින් කරුණු දැක්විය. නිසි වෘත්තිමයභාවයකින් තොරව නිවැරිදි නොවන හා අසම්පුර්ණ සක්‍යතා වාර්තා පිළියෙළ කිරීම,මෙම සතුන් පළමු අදියරේදී ආනයනය කිරීමෙන් පසු සතුන් ආනයනය කිරීම පලදායි නොවන බව අනාවරණය වී තිබියදී දෙවන අදියර හා ඇතුන්වර අදියරයන් යටතේ සතුන් ආනයනය කිරීමට කටයුතු කිරීම, පිලිබදව අදාල නිලධාරීන් වගකිව යුතු බවට විගණකාධිපති එම්.එම්. ගාමිණී විජේසිංහ මහතාගේ වාර්තාවෙන් නිගමනය කර ඇති බවද නාමල් කරුනරතන මහතා මෙහිදී පැවසිය. ව්‍යාපෘතිය ලබාගත් ණය මුදල් ආපසු ගෙවීමේ හැකියව පිලිබදව නිසි ඇගයීමකින් තොරව ක්‍රියාත්මක කිරීම නිසා මහා භාණ්ඩාගාරයට අමතර වැය බරක් දැරීමට සිදුවීම, ශ්‍රී ලංකාවේ දේශගුණයට වඩාත් ගැලපෙන උසස් ආරයේ කිරි ගවයින් ආනයනය කර ඇති බවත්, එම දේශගුණික තත්වයට නොගැලපෙන ආනයනික කිරි ගවයින් මරණයට පත්වීම නිසා රුපියල් පන් කෝටි හැත්තෑ ලක්ෂ විසි දහස් අටසිය නවයක් අලාභ සිදුව ඇති බව විගණකාධිපතිවරයා තම වාර්තාවෙන් පෙන්වා දී ඇති බවද නාමල් කරුණාරත්න මහතා කියා සිටියේය. මෙහිදී අදහස දැක්වූ සුසන්ත කුමාර නවරත්න මහතා මෙසේ පැවසූවේ, ඔස්ට්‍රේලියාවෙන් ආනයනය කරන ලද එළදෙනුන් පිලිබදව සත්ව නිරෝධායන නිදර්ශක පරීක්ෂණ ප්‍රතිඵල පිලිබදව අවසාන වාර්තාව අනුව සැපයුම්කරු විසින් සෞඛ්‍යාරක්ෂිත ක්‍රියාපරිපාටිය බරපතල ලෙස උල්ලංඝනය කර ඇති බවට පැහැදිලි සාක්ෂි ලැබී ඇති බවයි. පරික්ෂ කරන ලද එළදෙනුන්ගේ රුධිර නිදර්ශකවල Bovine Viral Diarrhea නම් පාචන රෝග ප්‍රතිදේහ අඩංගුව පවතින බවට පශු පර්යේෂණ අංශයේ අධ්‍යක්ෂක් එස්.එස්. ද සිල්වා මහතා විසින් ලබදී ඇති නිර්දේශ නොසලකා හැර ඇති බවත් පශු සම්පත් කර්මාන්තයට සහ මහජන සෞඛ්‍යට විය හැකි හානිය අවම කිරීම සදහා සුදුසු පියවර කඩිනමින් ගන්නා ලෙස දුන් නිර්දේශයන්ද මෙතෙක් ක්‍රියාත්මක කිරීමට කටයුතු කර නොමැති බවත්ය. සුසන්ත කුමාර නවරත්න මහතා ටී.බී. සරත් මහතා නාමල් කරුණාරත්න මහතා", "URL": "https://lankatruth.com/si/?p=52247", "Category": "පුවත්", "Parent URL": null}