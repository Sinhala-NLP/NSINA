{"Source": "Lankatruth", "Timestamp": "August 17, 2021", "Headline": "ඔක්සිජන් සොයා ‘ශක්ති’ චෙන්නායි යයි", "News Content": "කොරෝනා අසාධ්‍ය රෝගීන් සඳහා අත්‍යාවශ්‍ය ඔක්සිජන් රැගෙන ඒමට ශ්‍රී ලංකා නාවික හමුදාවේ ‘ශක්ති’ නෞකාව ඉන්දියාවේ චෙන්නායි වෙත යාත්‍රා කරමින් සිටින බව නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා පවසයි.කොරෝනා රෝගීන් සඳහා අවශ්‍ය ඔක්සිජන් හිඟයක් ඇතිවෙමින් පවතින බව සෞඛ්‍ය බලධාරින් විසින් දැන්විමෙන් පසුව රජය විසින් ඔක්සිජන් ඉල්ලා ඉන්දියාවෙන් සහ සිංගප්පුරුවෙන් ඉල්ලීම් කරන ලදි.ශ්‍රී ලංකා නාවික හමුදාව සතු විශාලම නෞකාව වන ‘ශක්ති’ හට ඉන්දියාවේ චෙන්නායි වෙත යාත්‍රා කිරීමට අවම වශයෙන් දින 3ක් පමණ ගතවනු ඇතැයි නාවික හමුදා ආරංචිමාර්ග සඳහන් කරයි.", "URL": "https://lankatruth.com/si/?p=121478", "Category": "කොවිඩ් -19 (කොරෝනා ) පුවත්", "Parent URL": null}