{"Source": "Lankatruth", "Timestamp": "March 3, 2019", "Headline": "කංජිපානිගේ තවත් ගෝලයෝ තිදෙනෙක් අත්අඩංගුවට     ", "News Content": "පාතාල නායක මාකඳුරේ මදූෂ් නැමැත්තා සමග ඩුබායි පොලීසිය මගින් අත්අඩංගුවට ගත් මත්ද්‍රව්‍ය ජාවාරම්කරුවකු වන කංජිපානි ඉම්රාන් නැමැත්තාගේ මත්ද්‍රව්‍ය ජාවාරමට සම්බන්ධ පුද්ගලයන් තිදෙනෙකු හෑෂ් සහ කේරල ගංජා සමග අද (03) වැල්ලම්පිටියේදී අත්අඩංගුවට ගෙන තිබේ. මොවුන් අත්අඩංගුවට ගෙන ඇත්තේ පොලිස් විශේෂ කාර්ය බලකාය මගිනි. එම පුද්ගලයන් තිදෙනා සන්තකයේ තිබී හෑෂ් මත්ද්‍රව්‍ය ග්‍රෑම් 5ක්, කේරළ ගංජා කිලෝ 1 1/2කට ආසන්න ප්‍රමාණයක් තිබී සොයාගෙන ඇත. පොලිස් විශේෂ කාර්ය බලකා සංවිධානාත්මක අපරාධ නිවාරණ කොට්ඨාශය වැඩිදුර පරීක්ෂණ මෙහෙයවයි.", "URL": "https://lankatruth.com/si/?p=69607", "Category": "පුවත්", "Parent URL": null}