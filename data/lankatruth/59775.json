{"Source": "Lankatruth", "Timestamp": "September 22, 2018", "Headline": "ජෝන්, යාපා, චන්දිම දිස්ත්‍රික් සංවර්ධන කමිටුවලින් ඉවතට", "News Content": "ශ්‍රී ලංකා නිදහස් පක්ෂයේ ආසන සංවිධායක ධුරවලින් පසුගිය 20වනදා ඉවත් කරන ලද පාර්ලිමේන්තු මන්ත්‍රීවරුන් හෙබවූ දිස්ත්‍රික් සංවර්ධන කමිටු සභාපති ධුරයන්ගෙන්ද ඉවත් කර තිබේ. එ් අනුව රත්නපුර දිස්ත්‍රික් සංවර්ධන කමිටුවේ සම සභාපති ජෝන් සෙනවිරත්න මහතා ඉවත් කර ඒ වෙනුවට සබරගමු හිටපු ඇමැති අතුල කුමාර රාහුබද්ධ මහතා පත්කර ඇත. ගාල්ල දිස්ත්‍රික් සංවර්ධන කමිටුවේ සම සභාපති චන්දිම වීරක්කොඩි මහතා ඉන් ඉවත් කොට ඒ සඳහා රාජ්‍ය ඇමැති පියසේන ගමගේ මහතා පත් කර තිබේ. එමෙන්ම කුරුණෑගල දිස්ත්‍රික් සංවර්ධන කමිටුවේ සම සභාපති අනුර ප්‍රියදර්ශන යාපා ඉන් ඉවත් කොට ඒ සඳහා හිටපු ඇමැති දයාසිරි ජයසේකර මහතා පත්කර ඇත. ඔවුන්ට පත්වීම් ලිපි ප්‍රධානය ජනාධිපති මෛත්‍රීපාල සිරිසේන මහතා අතින් ඊයේ (21) පස්වරුවේ ජනාධිපති කාර්යාලයේදී සිදු කර තිබේ.", "URL": "https://lankatruth.com/si/?p=59775", "Category": "පුවත්", "Parent URL": null}