{"Source": "Lankatruth", "Timestamp": "October 5, 2012", "Headline": "TNA නායකයින් නිවස එපා කියයි", "News Content": "ද්‍රවිඩ ජාතික සන්ධානයේ පක්ෂ නායකයින් අතර එම සන්ධානයේ ලාංඡනය සම්බන්ධයෙන් අර්බුදයක් මතුව ඇතැයි වාර්තාවේ. මෙයට හේතු වී ඇත්තේ TNA ලාංඡනය ලෙස ඉලංකෙයි අරසු කච්චි පක්‍ෂයේ “නිවස” ලාංඡනය දිගටම ගෙන යැම වෙනුට පක්‍ෂ පහක්‌ ඇතුළත් ද්‍රවිඩ සන්ධානයට පොදු ලාංඡනයක්‌ සකස්‌විය යුතු යෑයි එකී පක්‍ෂය විසින් කළ ඉල්ලීම ප්‍රතික්ෂේප වෙමින් තිබීමයි. මේ ගැන ඉලංකෙයි අරසු කච්චි පක්‍ෂය විසින් ප්ලොට්‌, ටෙලෝ, ටී. යූ. එල්. එෆ්. සහ ඊ. පී. ආර්. එල්. එෆ්. යන පක්‍ෂවලින් විමසා නැතැයි ඊ. පී. ආර්. එල්. එෆ්. නායක සුරේශ් ප්‍රේමචන්ද්‍රන්ද කියා සිටී. ද්‍රවිඩ සන්ධානයේ නියෝජිත කණ්‌ඩායමක්‌ මෙම 10 වැනිදා ඉන්දියාවට යාමට නියමිත අතර එම දූත කණ්‌ඩායටම පවා අනිකුත් පක්‍ෂ හතරේ කිසිදු නියෝජිතයකු ඇතුළත් වී නැත. මෙහි අවසාන ප්‍රතිඵල ලෙස මෙම සන්ධානයේ දේශපාලන පක්ෂ තම තමන්ගේ අනන්‍යතාවය සහිතව ස්වාධීන වීම හා සන්ධානය තවදුරටත් සන්ධානයක් ලෙස නොපැවතීම බව TNA නියෝජිතයෝ පවසති.", "URL": "https://lankatruth.com/si/?p=4471", "Category": "පුවත්", "Parent URL": null}