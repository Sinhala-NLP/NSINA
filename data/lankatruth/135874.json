{"Source": "Lankatruth", "Timestamp": "June 22, 2022", "Headline": "මැයි 09 මැර ප්‍රහාරය : මොරටුව නගර සභාවේ පොහොට්ටු මන්ත්‍රී ඇතුළු 05ක් අත්අඩංගුවට", "News Content": "පසුගිය මැයි 09 වනදා, අරලිය ගහ මන්දිරයේ සිට පැමිණි රාජපක්ෂ මැරයින් මයිනාගෝගමට සහ ගෝටාගෝගමට එල්ල කළ ප්‍රහාරයට සම්බන්ධ මොරටුව නගර සභාවේ පොහොට්ටු පක්ෂ මන්ත්‍රීවරයෙකු ඇතුළු 05 දෙනෙකු අපරාධ පරීක්ෂණ දෙපාර්තමේන්තුව විසින් ඊයේ (21) අත්අඩංගුවට ගෙන තිබේ. අත්අඩංගුවට ගත් පිරිස අතර මොරටුව නගර සභාවේ පොහොට්ටු පක්ෂ මන්ත්‍රීවරයාට අමතරව එම නගර සභාවේ නගරාධිපති සමන් ලාල්ගේ පුද්ගලික ලේකම්වරයෙකු, මොරටුව නගර සභාවේ ආරක්ෂක නියාමකවරයෙකු, එහි සෞඛ්‍ය කම්කරුවෙකු සහ එම නගර සභාවේ කම්කරුවෙකු සිටිති. එම සැකකරුවන් අද (22) කොටුව මහෙස්ත්‍රාත් අධිකරණයට ඉදිරිපත් කිරීමට නියමිත අතර අපරාධ පරීක්ෂණ දෙපාර්තමේන්තුව විසින් වැඩිදුර විමර්ශන සිදුකරන බව පොලිස් මාධ්‍ය කොට්ඨාසය සඳහන් කරයි.", "URL": "https://lankatruth.com/si/?p=135874", "Category": "පුවත්", "Parent URL": null}