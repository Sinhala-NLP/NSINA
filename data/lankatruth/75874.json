{"Source": "Lankatruth", "Timestamp": "June 17, 2019", "Headline": "හෙට පාර්ලිමේන්තුවේ අසුන් පැනවීමේ වෙනසක්", "News Content": "සිය ධුරවලින් ඉවත්වීමට තීරණය කළ මන්ත්‍රීවරුන්ගෙන් තිදෙනෙකුට හැර සෙසු මන්ත්‍රීවරුන්ට පාර්ලිමේන්තුවේ පසුපෙළ අසුන් පනවන බව පාර්ලිමේන්තු වේත්‍රධාරී කාර්යාලය පවසා තිබේ. එක්සත් ජාතික පක්ෂ සභාපති කබීර් හෂීම්, ශ්‍රී ලංකා මුස්ලිම් කොංග්‍රස් නායක රවුෆ් හකීම් සහ සමස්ත ලංකා මහජන කොංග්‍රස් නායක රිෂාඩ් බදියුදීන් යන මහත්වරුන්ට ඉදිරි පෙළ අසුන් පැනවීමට පක්ෂ නායක රැස්වීමේදී තීරණය කර තිබේ. ඒ අනුව හෙට(18)පාර්ලිමේන්තු රැස්වීමේදී ධුරවලින් ඉවත්වූ සෙසු මන්ත්‍රීවරුන්ගේ ජ්‍යෙෂ්ඨත්වය අනුව පසුපෙළ අසුන් තීරණය කර ඇත. පසුගිය දිනවල මුස්ලිම් ජාතික ඇමතිවරුන් සහ ආණ්ඩුකාරවරුන් කිහිපදෙනෙකුට එල්ලවූ චෝදනා මත රජය නියෝජනය කරන සියළුම මුස්ලිම් ජාතික ඇමතිවරුන් සහ නියෝජ්‍ය අමාත්‍යවරුන් සිය ධුරවලින් ඉවත්වීමට තීරණය කළ අතර එම ඉල්ලා අස්වීම පිළිබඳ ගැසට් නිවේදනය ද මේ වනවිට නිකුත් කර ඇත. කෙසේ වෙතත් මහා සංඝරත්නය ඇතුළු පාර්ශ්ව කිහිපයකින් එම ඇමතිවරුන්ට නැවත සිය ධුරවල වැඩ භාරගන්නා ලෙස ඉල්ලීම් ලැබුණ අතර හෙට දිනයේ රැස්වී ඒ පිළිබඳව සාකච්ඡා කිරීමට ද නියමිත බව මුස්ලිම් ජාතික හිටපු ඇමතිවරුන් කිහිපදෙනෙකු පැවසූ හ.", "URL": "https://lankatruth.com/si/?p=75874", "Category": "පුවත්", "Parent URL": null}