{"Source": "Lankatruth", "Timestamp": "June 20, 2022", "Headline": "තෙල් පෝලිමේ සිටි ජනතාවට පහරදුන් සනත් නිශාන්ගේ සොහොයුරා අත්අඩංගුවට", "News Content": "ආරච්චිකට්ටුව ඉන්ධන පෝලිමක සිටි සාමාන්‍ය වැසියෙකුට පහරදීම සම්බන්ධයෙන් පාර්ලිමේන්තු මන්ත්‍රී සනත් නිශාන්තගේ සහෝදරයාවන ආරච්චිකට්ටුව ප්‍රාදේශීය සභාවේ මන්ත්‍රී ජගත් සමන්ත අද (20) පෙරවරුවේ පොලීසිය විසින් අත්අඩංගුවට ගෙන තිබේ. පුද්ගලයෙකුට පහරදීමේ චෝදනාවට අමතරව පොලිස් නිලධාරීන්ගේ රාජකාරියට බාධා කිරීම යන චෝදනාවද ඔහු එරෙහිව ගොනු කර ඇත. ඔහු අද අධිකරණයට ඉදිරිපත් කිරීමට නියමිත බවද පොලීසිය පවසයි. පාර්ලිමේන්තු මන්ත්‍රී සනත් නිශාන්ත සහ ඔහුගේ සොහොයුරු ජගත් සමන්ත යන දෙදෙනාම පසුගිය කලායේ විවිධ නීතිවිරෝධී කටයුතුවලට මෙන්ම, අපරාධමය සිදුවීම්වලට සම්බන්ධවීම මත අත්අඩංගුවට ගෙන ඇප ලබා සිටින දෙදෙනෙකි.", "URL": "https://lankatruth.com/si/?p=135765", "Category": "පුවත්", "Parent URL": null}