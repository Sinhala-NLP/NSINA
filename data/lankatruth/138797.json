{"Source": "Lankatruth", "Timestamp": "September 2, 2022", "Headline": "මූල්‍ය අරමුදලෙන් බරපතල අනතුරු ඇඟවීමක්", "News Content": "ශ්‍රී ලංකාවේ මෙම වසරේ ආර්ථික වර්ධන වේගය සෘණ 8.8ක් තරම් ඉතා ඉහළ අගයක් ගනු ඇති බවට ජාත්‍යන්තර මූල්‍ය අරමුදල අනතුරු අඟවා තිබේ. මෙරටට ඩොලර් කෝටි 290ක ණය පැකේජයක් ලබාදීමේ පූර්ව අවබෝධතා සාකච්ඡාවලදී මූල්‍ය අරමුදලේ නියෝජිතයන් මෙම අනතුරු ඇඟවීම කර ඇත. මෙම තත්වයට මුහුණදීම සඳහා රජය ආර්ථිකමය මෙන්ම ස්ථාවර දේශපාලනමය පිළියම් යෙදීමට අවශ්‍ය බව වැඩිදුරටත් අවධාරණය කර ඇත. මෙරටට ඩොලර් කෝටි 290ක් වසර 04ක් තුළ වාරික වශයෙන් ලබාදීම පිළිබඳව මූලික අවබෝදයට ඊයේ (01) ගිවිසගනු ලැබීය. ලබාදීමට එකඟවී තිබෙන ඩොලර් කෝටි 290 ඒ ආකාරයෙන්ම ලැබේදැයි කිසිදු සහතිකයක් නැති අතර එය එසේම ලැබුනද මාසයකට සාමාන්‍යයෙන් ඩොලර් කෝටි 06ක් තරම් ඉතා සුළු මුදලක් ගෙව්ම්ශේෂ අර්බුදය පියවාගැනීමට ලැබෙනු ඇත. එම මුදල් මෙරට ආර්ථික වර්ධනය සඳහා අත්‍යාවශ්‍යම වී තිබෙන විදේශ ආයෝජන වෙනුවෙන් යෙදවිය නොහැකිය. මේ නිසා දැනට පවතින ආර්ථික කඩාවැටීමට කිසිදු ප්‍රතිකර්මයක් මෙම ණය මුදල් මගින් සෘජුවම නොලැබේ. මූල්‍ය අරමුදල අණතුරු අඟවා ඇති ආකාරයට මෙම වසරේදී මෙරට ආර්ථිකය 8.8%කින් සංකෝචනය වුවහොත් තත්වය වඩාත් බිහිසුණු බවට පවත්වනු ඇත.", "URL": "https://lankatruth.com/si/?p=138797", "Category": "ආර්ථික පුවත්", "Parent URL": null}