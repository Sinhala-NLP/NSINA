{"Source": "Lankatruth", "Timestamp": "May 24, 2021", "Headline": "ඊයේ ආසාදිත මරණ 32ක්… 04ක්ම නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව ඊයේ (22) දිනයට අදාළව මරණ 32ක් සිදුව ඇති බව රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාවේ සඳහන් වේ. එම මරණ 32න් 04ක්ම සිදුව ඇත්තේ නිවාස තුළදීය. මේලෙස ජීවිතක්ෂයට පත්වූවන් අතර වයස අවුරුදු 28ක තරුණයෙකුද සිටී. මෙලෙස මියගොස් ඇත්තේ මාතලේ, මීගමුව, කොටුගොඩ, නාරංගොඩ, හසලක, ගාල්ල, බදුල්ල, පානදුර, කල්එළිය, අලව්ව, පොළොන්නරුව, දකුණු කළුතර, බෝගහකුඹුර, ඉමදූව, මාවනැල්ල, කාන්තන්කුඩි – 06, කටුකිතුල, එඬේරමුල්ල, හාවාඑළිය, හැටන්, මාවනැල්ල, පන්නිපිටිය, මහරගම, කඳාන, මිණුවන්ගොඩ, කලවාන, රුවන්වැල්ල, මතුගම, නුගේගෝඩ ප්‍රදේශවල පදිංචිකරුවන්ය. ඒ අනුව මෙරටින් මියගිය කොවිඩ් ආසාදිත පුද්ගලයින්ගේ නිල ගණන 1210 දක්වා ඉහළ ගොස් ඇත.", "URL": "https://lankatruth.com/si/?p=116917", "Category": "කොවිඩ් -19 (කොරෝනා ) පුවත්", "Parent URL": null}