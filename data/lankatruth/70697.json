{"Source": "Lankatruth", "Timestamp": "March 20, 2019", "Headline": "අගමැතිවරයාගේ විෂය පථයෙන් කොටසක් බදියුදීන්ට පවරාදෙයි", "News Content": "අග්‍රාමාත්‍යවරයා යටතේ පැවති වෘත්තීය පුහුණු හා නිපුණතා සංවර්ධන විශය පථය අමාත්‍ය රිෂාඩ් බදියුදීන් මහතා යටතට පවරා දී ඇත. ඒ අනුව රිෂාඩ් බදියුදීන් මහතාගේ නව අමාත්‍යාංශය කර්මාන්ත වාණිජ කටයුතු, දිගුකාලීනව අවතැන්වූ පුද්ගලයන් නැවත පදිංචි කිරීම සමූපකාර සංවර්ධන සහ වෘත්තීය පුහුණු හා නිපුණතා සංවර්ධන ලෙස නම්කර ඇත. ග්‍රාමාත්‍ය රනිල් වික්‍රමසිංහ මහතාට අයත් අමාත්‍යංශයෙන් වෘත්තීය පුහුණු හා නිපුණතා සංවර්ධන යන විෂයන් ඉවත් කළ පසුව ඔහුගේ නව අමාත්‍යංශය ජාතික ප්‍රතිපත්ති, ආර්ථීක කටයුතු නැවත පදිංචි කිරීම් හා පුනරුත්ථාපන උතුරු පළාත් සංවර්ධන සහ යෞවන කටයුතු ලෙස නම් කර තිබේ. අග්‍රාමාත්‍ය රනිල් වික්‍රමසිංහ සහ ඇමැති රිෂාඩ් බදියුදීන් යන මහත්වරුන් කලින් දැරූ අමාත්‍යංශවලින් ඉකුත් 18 වැනි දා ඉල්ලා අස්වී එදිනම නව අමාත්‍යවරුන් ලෙස ජනාධිපතිවරයා ඉදිරියේ දිවුරුම් දී තිබේ.", "URL": "https://lankatruth.com/si/?p=70697", "Category": "පුවත්", "Parent URL": null}