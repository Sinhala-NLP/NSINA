{"Source": "Lankatruth", "Timestamp": "November 30, 2019", "Headline": "ස්විස් නිලධාරිනිය පැහැරගැනීමේ සිද්ධියේ තොරතුරු සී.අයි.ඩී.යට", "News Content": "ස්විස්ටර්ලන්ත තානාපති කාර්යාලයේ නිලධාරිනියක පැහැරගෙන ගොස් වෑන් රථයක් තුළ රඳවාගනිමින් ප්‍රශ්නකිරීමේ සිද්ධියට අදාල තොරතුරු, ස්විස්ටර්ලන්ත තානාපති කාර්යාලය විසින් ඊයේ(29) අපරාධ පරීක්ෂණ දෙපාර්තමේන්තුව වෙත ලබාදී ඇතැයි පොලිස් මූලස්ථානය නිවේදනය කරයි. මෙම නිලධාරිනිය පැහැරගත් පිරිස, ඔවුන් අපරාධ පරීක්ෂණ දෙපාර්තමේන්තුවේ නිලධාරීන් බවට ප්‍රකාශකිරීම, පරීක්ෂණ නොමඟ යැවීමේ අරමුණින් සිදුකර ඇති බවත් ඔවුන් අත්අඩංගුවට ගැනීමට පොලිස් සීසීටීවී කොට්ඨාසයේ සහය ලබාගන්නා බවත් එම නිවේදනයේ වැඩිදුරටත් දැක්වේ.", "URL": "https://lankatruth.com/si/?p=86441", "Category": "පුවත්", "Parent URL": null}