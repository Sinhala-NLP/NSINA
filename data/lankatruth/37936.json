{"Source": "Lankatruth", "Timestamp": "July 21, 2017", "Headline": "හොඳටම සහන දීලා තියෙන්නේ – මගේ හදවත දන්නවා ඒ හොඳටම ඇති", "News Content": "උමා ඔය ව්‍යාපෘතිය හේතුවෙන් විපතට පත් ජනතාවට සහන රාශියක් ලබාදී ඇති බවත් කිසිවෙක් එය නොදන්නා බවත් ඒවා හොඳටම ඇති බව තම හදවත දන්නා බවත් විදුලි සංදේශ හා ඩිජිටල් යටිතල පහසුමක් අමාත්‍ය හරීන් ප්‍රනාන්දු මහතා පවසයි. තමන් ආණ්ඩුවේ ඇමතිවරයෙකු බැවින් උමා ඔය ව්‍යාපෘතියට එරෙහිව මහ පාරේ කෑ ගහන්නට ගියොත් තමා ජෝකර් කෙනෙකු වන්නේ යැයිද අමාත්‍යවරයා සඳහන් කරයි. බදුල්ල සතිපොල නවීකරණය කර ජනතාවට බාරදීම සඳහා පැවති උත්සවයේදී ඒ මහතා මේ බව පැවසීය. “උමා ඔය සම්බන්ධයෙන් විශාල ගැටලුවක් උද්ගතවෙලා තියෙන අවස්ථාවක අපි කර ඇරලා ඉන්නවා කියලා ගොඩක් මිණිස්සු හිතනවා. මම මේකට මුල්ගලක්වත් තිබ්බෙත් නැහැ. මම උමගක් කපන්න කිවුවෙත් නැහැ. මම ඔක ගැන දන්නෙත් නැහැ” යයිද එහිදී හරීන් ප්‍රනාන්දු අමාත්‍යවරයා ප්‍රකාශ කර ඇත.", "URL": "https://lankatruth.com/si/?p=37936", "Category": "පුවත්", "Parent URL": null}