{"Source": "Lankatruth", "Timestamp": "August 10, 2022", "Headline": "අසීමිතව විදුලි බිල වැඩි කිරීමට මහජන කෝපය", "News Content": "අඩු ආදායම්ලාභි පවුල් මත ඉතා විශාල වශයෙන් බලපැවැත්වෙන පරිදි අසිමිතව විදුලි බිල වැඩි කිරීම සම්බන්ධයෙන් දැඩි මහජන කෝපයක් රට පුරා පවතින බව විවිධ මාධ්‍ය වාර්තාවලින් දැක්වේ. විදුලි ඒකක 30ට අඩු පාරිභෝගිකයින් සඳහා මෙතෙක් පැවති රුපියල් 55/- ස්ථාවර ගාස්තුව රුපියල් 198/- දක්වා 260/-කින් ඉහල දමා තිබේ. ඊට අමතරව විදුලි ඒකක 31- 60 දක්වා පරිභෝජනය කරන්නන්ගේ ස්ථාවර ගාස්තුව රුපියල් 193 සිට 599/- දක්වා රුපියල් 406/- කින් ඉහල දමා ඇත. මෙම තත්වය විශේෂයෙන්ම වතු ජනතාව, ඇඟලුම් කම්හල්වල සේවය කරන පිරිස සහ පැල්පත් වාසි ජනතාවට බරපතළ ප්‍රහාරයක් වී තිබේ. ජීවන වියදම 60% ඉක්මවා වැඩි වී ඇති බව නිල සංඛ්‍යා ලේඛනවලින් පිළිගෙන ඇති පසුබිමක විදුලි බිල වැඩිකර ජල ගාස්තුව ද ඒ හා සමගාමීව වැඩි කිරීමට රනිල් වික්‍රමසිංහ පත්කළ ජනාධිපති යටතේ පියවර ගෙන ඇත.", "URL": "https://lankatruth.com/si/?p=137993", "Category": "ආර්ථික පුවත්", "Parent URL": null}