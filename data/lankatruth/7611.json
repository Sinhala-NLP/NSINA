{"Source": "Lankatruth", "Timestamp": "June 27, 2013", "Headline": "විසඳුම් ඉල්ලා උපාධිධාරීහු වීදි බසිති", "News Content": "සියළු අභ්‍යාසලාභී උපාධිධාරීන් ස්ථිර කරන ලෙසත් ,  රැකියා අහිමි කරන කොන්දේසි ඉවත් කරන ලෙසත් ,  උපාධිය හෑල්ලු කිරීම නවතන ලෙසත් ආදී ඉල්ලීම් වෙනුවෙන් විසඳුම් ඉල්ලා අද (27) දින රැකියාලාභී උපාධිධාරීන්ගේ සංගමය මගින් කොළඹ ලිප්ටන් වටරවුම ඉදිරිපිටදී දැවැන්ත උද්ඝෝෂණ ව්‍යාපාරයක් පැවැත්වීය. සියළු අභ්‍යාසලාභී උපාධිධාරීන් ස්ථිර කරන ලෙසත්, රැකියා අහිමි කරන කොන්දේසි ඉවත් කරන ලෙසත්, උපාධිය හෑල්ලු කිරීම නවතන ලෙසත් ආදී ඉල්ලීම් වෙනුවෙන් විසඳුම් ඉල්ලා අද (27) දින රැකියාලාභී උපාධිධාරීන්ගේ සංගමය මගින් කොළඹ ලිප්ටන් වටරවුම ඉදිරිපිටදී දැවැන්ත උද්ඝෝෂණ ව්‍යාපාරයක් පැවැත්වීය.  මෙම උද්ඝෝෂණය ප‍්‍රකාශයට පත් වූ දින සිටම ආණ්ඩුවේ මාධ්‍ය මගින් හා නිලධාරීන් මගින් උපාධිධාරීන් මෙම උද්ඝෝෂණයට සහභාගීවීම වැළැක්වූ නමුත් ආණ්ඩුවේ සියළු උත්සාහයන් පරදවා විශාල පිරිසක් මෙම සටනට පෙළගැසී සිටින බව පැවසූ රැකියාලාභී උපාධිධාරීන්ගේ සංගමයේ ප්‍රධාන ලේකම් චන්දන සූරියාරච්චි මහතා වැඩිදුරටත් අවධාරණයෙන් පැවසූවේ ඉදිරියේ උපාධිධාරීන්ට හිමි විය යුතු අයිතීන් වෙනුවෙන් සියළුම උපාධිධාරීන් පෙළගස්වන බවය.", "URL": "https://lankatruth.com/si/?p=7611", "Category": "පුවත්", "Parent URL": null}