{"Source": "Lankatruth", "Timestamp": "August 12, 2021", "Headline": "දිනක වැඩිම මරණ 124ක් දක්වා ඉහළට…", "News Content": "ඊයේ (11) නිකුත් කළ කොවිඩ් – 19 මරණ පිළිබඳ වාර්තා අනුව පුද්ගලයින් 124 දෙනෙකු පසුගි (10) වනදා මරණයට පත්ව තිබේ. ඒ අනුව කාන්තාවන් 49 දෙනෙකු සහ පිරිමි පුද්ගලයින් 75 දෙනෙකු මෙලෙස මරණයට පත්ව ඇත. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන 5,464 දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 65 වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 20වන ස්ථානයේය.", "URL": "https://lankatruth.com/si/?p=121173", "Category": "කොවිඩ් -19 (කොරෝනා ) පුවත්", "Parent URL": null}