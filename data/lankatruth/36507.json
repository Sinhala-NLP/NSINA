{"Source": "Lankatruth", "Timestamp": "June 24, 2017", "Headline": "නාවලකන්ද මිනිරන් පතලේ සේවකයෝ උපවාසයක් අරඹති", "News Content": "මීගහතැන්න නාවලකන්ද මිනිරන් පතලේ සේවකයන් දෙදෙනෙකු, තමන්ව අසාධාරණ ලෙස සේවයෙන් ඉවත් කිරීමට එරෙහිව අඩි 80ක් පමණ ගැඹුරු පතලක් තුළ උපවාසයක නිරතව සිටිති. ඊයේ (23) රාත්‍රියේ සිට ඔවූහු මෙසේ උපවාසයේ නිරවත සිටිති. එම්.ආර්.එල්. ග්‍රැපයිට් නම් වු ඕස්ට්‍රේලියානු සමාගමකට අයත් මෙම මිනිරන් පතලේ සේවකයන් 30ක් පමණ සිටින අතර මෙයට දීන කීපයකට එම සේවකයන් සිය බෝනස් මුදල් ඉල්ලා වැඩ වර්ජනයක් කර ඇත. ඉන් උරණවූ පාලකයන් කිසිම ලිඛිත දැනුම් දීමකින් තොරව සේවයෙන් පහකළ බව උපවාසයේ නිරත දෙදනා පවසති. සිද්ධිය සමථයකට පත් කිරීමට මීගහතැන්න පොලිස් නිලධාරීන් හා අදාල ආයතනයේ නිලධාරීන් සාකච්ඡාවක නරතව සිටින බවද වාර්තා වේ.", "URL": "https://lankatruth.com/si/?p=36507", "Category": "පුවත්", "Parent URL": null}