{"Source": "Lankatruth", "Timestamp": "July 1, 2022", "Headline": "ජපාන තානාපති කළැයි කියන ප්‍රකාශය ගැන විශේෂ නිවේදනයක්..!", "News Content": "ශ්‍රී ලංකාවට ලබාදෙන මූල්‍ය සහන අවභාවිතය පිළිබඳ පවතින සැකය හේතුවෙන් මේ අවස්ථාවේ ශ්‍රී ලංකාවට සහාය දීමට ජපානයට නොහැකි යැයි ජපානයේ මෙරට තානාපතිවරයා පැවසූ බවට පැතිර යන ප්‍රකාශ සම්බන්ධයෙන් කොළඹ ජපාන තානාපති කාර්යාලය පැහැදිලි කිරීමක් සිදුකර තිබේ. ඒ අනුව කොළඹ ජපාන තානාපති කාර්යාලය නිවේදනය කර ඇත්තේ අදාළ ප්‍රකාශ ප්‍රතික්ෂේප කරන බවය. ශ්‍රී ලංකාවේ ජපාන තානාපති කාර්යාලය අග්‍රාමාත්‍ය ලේකම්වරයා වෙත අද (01) ලිඛිතව මේ බව දැනුම් දී ඇතැයිද පැවසේ.", "URL": "https://lankatruth.com/si/?p=136214", "Category": "පුවත්", "Parent URL": null}