{"Source": "Lankatruth", "Timestamp": "May 4, 2022", "Headline": "මාධ්‍යවේදී වින්දන ප්‍රසාද්ට මැර ප්‍රහාරයක්", "News Content": "මාධ්‍යවේදී වින්දන ප්‍රසාද් කරුණාරත්නට අද (04) උදෑසන ගාලු මුවදොර අරගල භූමියේදී මැර ප්‍රහාරයක් එල්ල වී තිබේ. මේ සම්බන්ධයෙන් සිරස ආයතන සඳහන් කරන්නේ අදාළ පහර දීම සිදු කර ඇත්තේ අරගලයේ නිරත පිරිසක් නොවන බවත් අරගල භූමියේ සිටින අරගලයට සම්බන්ධ නොවන පිරිසක් විසින් සිදු කරනු ලැබ ඇති බවත් ය. වින්දන ප්‍රසාද් කරුණාරත්න සක්‍රියව ආණ්ඩුවට එරෙහි ජනතා අරගලය වාර්තාකරණය සඳහා සහභාගි වූ මාධ්‍යවේදියෙකි. මිරිහානේදී පැවති විරෝධතාව ආවරණය කිරීමට ගිය මාධ්‍යවේදීන්ට පොලිසිය බාධා කළ අවස්ථාවේදීද වින්දන ප්‍රසාද් ඊට එරෙහිව දැඩිව පෙනී සිටි මාධ්‍යෙව්දිවෙයෙකි.", "URL": "https://lankatruth.com/si/?p=133494", "Category": "පුවත්", "Parent URL": null}