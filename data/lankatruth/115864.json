{"Source": "Lankatruth", "Timestamp": "May 2, 2021", "Headline": "උණවටුනේ සුපිරි හෝටලයක 22කට කොරෝනා…", "News Content": "ගාල්ල උණවටුණ ප්‍රදේශයේ පිහිටි සුපිරි හෝටලයක සේවක සේවිකාවන් 22 දෙනෙකුට කොරෝනා වෛරසය ආසාදනය වී ඇති බවට තහවුරුවිම නිසා එම හෝටලය දින 14ක කාලයකට වසා දැමිමට උපදෙස් දුන්බව හබරාදුව සෞඛ්‍ය වෛද්‍ය නිලධාරි වෛද්‍ය ප්‍රමෝද සිරිවර්ධන පවසයි. මෙකී රෝහලේ සේවක සේවිකාවන් 07 දෙනෙකුට මුලින්ම කොවිඩ් ආසාදනය වී ඇති බවට තහවුරු වී ඇති අතර එම ආසාදිතයින් රෝහල්ගත කිරිමට පියවරගෙන ඇත. ඉන් පසුව එමහි අනෙකුත් සේවකයන්ට සිදු කළ PCR පරික්ෂණවලදි තවත් සේවක සේවිකාවන් 15 දෙනෙකුට වෛරසය ආසාදනය වී ඇති බවට තහවුරුවී තිබේ. මේ වනවිට හෝටලයේ සේවක සේවිකාවන් 150 දෙනෙකුට වැඩි පිරිසක් හෝටලය තුළ නිරෝධායනයට ලක් කිරීමට පියවරගෙන ඇතෙ.", "URL": "https://lankatruth.com/si/?p=115864", "Category": "කොවිඩ් -19 (කොරෝනා ) පුවත්", "Parent URL": null}