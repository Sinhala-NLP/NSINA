{"Source": "Lankatruth", "Timestamp": "July 7, 2022", "Headline": "“ජවිපෙ යනු ජනප්‍රසාදය වේගයෙන් ඉහළ යමින් තිබෙන පක්ෂයක්” – ඇමරිකානු තානාපති", "News Content": "ජනතා විමුක්ති පෙරමුණ යනු දැවැන්ත ක්‍රියාකාරිත්වයක් මෙන්ම ජනප්‍රසාදය වේගයෙන් ඉහළ යමින් තිබෙන පක්ෂයක් බව ඇමරිකානු තානාපතිනී ජූලි චුන්ග් පවසයි. ඇය මේ බව පවසා ඇත්තේ පසුගියදා ජනතා විමුක්ති පෙරමුණේ නායකයින් එම පක්ෂ ප්‍රධාන කාර්යාලයේදී හමුවීම සම්බන්ධයෙන් අද (07) පැවති මාධ්‍ය හමුවකදී මාධ්‍යවේදීන් විමසා සිටි අවස්ථාවේදීය. එම හමුව සම්බන්ධයෙන් වැඩිදුරටත් අදහස් දක්වමින් තානාපතිනිය සඳහන් කර ඇත්තේ, ඇමරිකා එක්සත් ජනපදයේ විදෙස් ප්‍රතිපත්තිය සම්බන්ධයෙන් ජනතා විමුක්ති පෙරමුණට යම් ප්‍රශ්නයක් ඇත්නම් ඒ සම්බන්ධයෙන් සෘජුවම තමන් සමග සාකච්ඡා කරන්නැයි තමන් ජවිපෙ නායක අනුර දිසානායකගෙන් ඉල්ලා සිටි බවය. එමෙන්ම තමන් ශ්‍රී ලංකාවේ තානාපති ධුරය භාරගත් අවස්ථාවේ මෙරට දේශපාලන පක්ෂ සහ සිවිල් සංවිධාන සමග සාකච්ඡා ආරම්භ කිරීමේ වැඩපිළිවෙලක් සකස් කළ බවද ඇය එහිදී සඳහන් කර තිබේ.", "URL": "https://lankatruth.com/si/?p=136471", "Category": "පුවත්", "Parent URL": null}