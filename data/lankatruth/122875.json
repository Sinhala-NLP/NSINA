{"Source": "Lankatruth", "Timestamp": "September 10, 2021", "Headline": "වාරිකේ ගෙවන්න බැරි ජනතාවක් සිටියදී අගමැති චාරිකාවේ", "News Content": "මහින්ද රාජපක්ෂ අගමැතිවරයා ප්‍රමුඛ කණ්ඩායමක් අද(10) අලුයම ඉතාලිය බලා පිටත්ව ගොස් තිබේ. කටුනායක ගුවන් තොටුපළෙන් අලුයම 03.15 ට එමිරේට්ස් ගුවන් සේවයේ ඊ.කේ.- 649 දරන ගුවන් යානයෙන් ඩුබායි වෙතද එතැන් සිට තවත් යානයකින් ඉතාලිය බලා ගමන් ගන්නා බව පැවසේ. මෙම සංචාරය සඳහා එක්ව ඇති කණ්ඩායම අගමැතිවරයා, අගමැතිවරයාගේ බිරිඳ ඇතුළු 17 දෙනෙකුගෙන් සමන්විත බව වාර්තා වේ.  බොලොඤ්ඤා විශ්වවිද්‍යාලයේ පැවැත්වෙන අන්තර්ජාතික සමුළුවට සහභාගි වීම සඳහා අග්‍රාමාත්‍යවරයා මෙලෙස ඉතාලිය බලා පිටත්ව ගිය බව ආණ්ඩුව පවසන නමුත් පසුගියදා පැවති මාධ්‍ය හමුවකදීමැල්කම් රංජිත් කාදිනල්තුවා පවසා සිටියේ අගමැතිවරයා සහ විදේශ ඇමතිවරයා පාස්කු ප්‍රහාරය සම්බන්ධයෙන් පාප්වහන්සේ වෙත කරුණු දැක්වීම සඳහා බාල බොළඳ වැඩක නිරත වන බවයි.", "URL": "https://lankatruth.com/si/?p=122875", "Category": "පුවත්", "Parent URL": null}