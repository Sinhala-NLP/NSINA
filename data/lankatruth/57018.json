{"Source": "Lankatruth", "Timestamp": "August 1, 2018", "Headline": "රැකියා විරහිත උපාධිධාරීන් සහ ඩිප්ලෝමාධාරීන් විරෝධතාවක", "News Content": "දකුණු පළාත් රැකියා විරහිත උපාධිධාරී සංගමය සහ දකුණු පළාත් උසස් ජාතික ඩිප්ලෝමා ශිෂ්‍ය එකමුතුව අද(01) දකුණු පළාත් සභා අමාත්‍යාංශ සංකීර්ණය ඉදිරිපිට විරෝධතාවයක නිරත විය. එහිදී රැකියා විරහිත උපාධිධාරීන් සහ ඩිප්ලෝමාධාරීන් ප්‍රකාශ කර සිටියේ තමන්ට හිමි රැකියාවේ අයිතිය ලබා දීමට රජය කටයුතු සිදුකළ යුතු බවයි. දකුණු පළාත තුළ පවතින රැකියා පුරප්පාඩු සඳහා දේශපාලන අත පෙවීම්වලින් තොරව සුදුසුකම් ලත් පුද්ගලයින් බඳවාගන්නා ලෙස විරෝධතා කරුවෝ ප්‍රකාශ කර සිටියහ. මෙම අවස්ථාව සඳහා රැකියා විරහිත උපාධිධාරීන් සහ ඩිප්ලෝමාධාරීන් විශාල පිරිසක් එක්ව සිටියහ.", "URL": "https://lankatruth.com/si/?p=57018", "Category": "පුවත්", "Parent URL": null}