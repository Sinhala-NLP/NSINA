{"Source": "Lankatruth", "Timestamp": "June 4, 2023", "Headline": "දිනේසුත් රනිල්ගේ නීතිවිරෝධී අඩිපාරේ යයි – විජිත හේරත් හෙළිකරයි", "News Content": "අගමැති දිනේෂ් ගුණවර්ධන පළාත් පාලන අමාත්‍යාංශයේ ලේකම් හරහා පසුගිය මැයි මස 09 වෙනි දින නිකුත් කර ඇති නීතිවිරෝධී චක්‍රලේඛයක් පිළිබඳව ජනතා විමුක්ති පෙරමුණේ ප්‍රචාරක ලේකම් විජිත හේරත් මාධ්‍ය හමුවකදී හෙළි කරණු ලැබීය. මෙම චක්‍රලේඛය අනුව ප්‍රාදේශීය සම්බන්ධීකරණ කමිටුවේ සභාපති ලෙස ආණ්ඩුවෙන් පත් කර සිටින පුද්ගලයා පළාත් පාලන ආයතනවල ප්‍රධානීන් ලෙස පත් කරන මෙල් දිනේෂ් ගුණවර්ධන විසින් නියෝග කර ඇත. පළාත් පාලන ආයතන මැතිවරණයකින් පත්කර නොමැති වටපිටාවක අදාල කටයුතු කිරීම ආවරණය කිරීම අදාළ පළාත් පාලන කොමසාරිස් හෝ පළාත් පාලන ලේකම් සිදු කළ යුතු වුවත් එයින් පරිබාහිරව අනීතික පුද්ගලයින් පත් කිරීමට ආණ්ඩුව ක්‍රියා කර ඇති බව මෙහිදී හෙළි කරනු ලැබීය. මෙම මාධ්‍ය හමුව මේ වනවිටත් බත්තරමුල්ල පැලවත්ත හි පිහිටි ජනතා විමුක්ති පෙරමුණේ ප්‍රධාන කාර්යාලයේදී පැවැත්වෙමින් තිබේ.", "URL": "https://lankatruth.com/si/?p=147597", "Category": "පුවත්", "Parent URL": null}