{"Source": "Lankatruth", "Timestamp": "November 19, 2020", "Headline": "රෝසි කිව්වත් නැතත් අපි කරන දේ කරනවා…", "News Content": "කොළඹ නගරාධිපතිනී රෝසි සේනානායක මහත්මිය කිව්වත් නැතත් කළයුතු දේවල් තමන් ඇතුළු පිරිස සිදුකරමින් සිටින බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා පවසයි. ඒ මහතා මේ බව පැවසූවේ අද (19) උදැසන සුපුරුදු පරිදි පෞද්ගලික රූපවාහිනි නාලිකාවක් හා සම්බන්ධ වෙමිණි. “එතුමිය මේ සපයන්න ප්‍රථම හිටං අපි සෑම දිනකම අතිගරු ජනාධිපතිතුමා හමුවෙලා මේ කරනු ලබන විශ්ලේෂණ සෑම දිනකම ඒවගේ ප්‍රගතිය, ඒවගේ අඩුපාඩු තියෙනවාද, ඉදිරියට කළ යුතු දේ මොනවද, ඉදිරියේදී ඇතිවියහැකි දේ මොනවද කියන දේ පිළිබඳව අතිගරු ජනාධිපතිතුමා සම්බන්ධකරගෙන අපි සියලුදෙනාම සම්බන්ධ වෙනවා” යැයි හමුදාපති ශවේන්ද්‍ර සිල්වා මහතා එහිදී සඳහන් කර සිටියේය.", "URL": "https://lankatruth.com/si/?p=100701", "Category": "පුවත්", "Parent URL": null}