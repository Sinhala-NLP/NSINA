{"Source": "Lankatruth", "Timestamp": "March 5, 2020", "Headline": "විදුලිය හදිසි මිල දී ගැනීම් තවත් මාස 06කට දිගු කරයි", "News Content": "පවතින වියලි කාලගුණ තත්වය හේතුවෙන් විදුලිය හදිසි මිලදී ගැනිම් කටයුතු තවත් මාස 06කින් දීර්ඝ කිරිමට අදාළ අමාත්‍ය මණ්ඩල පත්‍රිකාවට විදුලිබල හා බලශක්ති අමාත්‍ය මහින්ද අමරවීර මහතා අත්සන් කර ඇත. මාස 06ක කාලයක් සදහා හදිසි මිලදී ගැනීම් යටතේ විදුලිය මිළදී ගැනිමට අමාත්‍ය මණ්ඩල අනුමැතිය මීට පෙර හිමිව තිබූ අතර පවතින නියඟය හේතුවෙන් ජල විදුලි නිෂ්පාදනය 20%ක් දක්වා පහත වැටීම හේතුවෙන් අකමැත්තෙන් හෝ තවදුරටත් විදුලිය මිල දී ගැනිමට සිදුව ඇති බව මහින්ද අමරවීර අමාත්‍යවරයා පෙන්වා දෙයි. මෙම කටයුතු සඳහා රුපියල් කෝටි දෙදහස් එක සියයක (රු.කෝ 2100ක) මුදලක් වැය වන බව විදුලිබල අමාත්‍යාංශයේ පැවැති රැස්වීමකදී මහින්ද අමරවීර අමාත්‍යවරයා වැඩිදුරටත් සඳහන් කර තිබේ.", "URL": "https://lankatruth.com/si/?p=90595", "Category": "පුවත්", "Parent URL": null}