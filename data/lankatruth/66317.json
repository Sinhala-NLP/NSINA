{"Source": "Lankatruth", "Timestamp": "January 8, 2019", "Headline": "ලසන්ත ඝාතනය කර වසර 10යි – ඝාතකයින් තවමත් නිදැල්ලේ", "News Content": "සන්ඩේ ලීඩර් පුවත්පතේ හිටපු කර්තෘ ප්‍රවීණ මාධ්‍යවේදී ලසන්ත වික්‍රමතුංග මහතා ඝාතනය කර වසර 10ක් පිරීම නිමිත්තෙන් ඒ මහතා සිහි කිරීමේ අවස්ථාවක් බොරැල්ල සුසාන භූමියේදී අද (08) පැවැත්විණි. මෙම අවස්ථාවට වික්‍රමතුංග පවුලේ ඥාතීහු, මාධ්‍යවේදීහු, මැති ඇමැතිවරු මෙන්ම විදෙස් තානාපතිවරුන් ඇතුළු පිරිසක් සහභාගී වුහ. ලසන්ත වික්‍රමතුංග මහතාගේ ඝාතනය පැවිත රාජපක්ෂ පාලන සමයේදී සිදු වූ අතර වත්මන් ජනාධිපති මෛත්‍රීපාල සිරිසේන මහතා පොදු අපේක්ෂකයා ලෙස ඉදිරිපත් වෙමින් සිය මැතිවරණ වේදිකාවේ වැඩිවශයෙන් කතා වූ මාතෘකා අතර ලසන්ත ඝාතනයටද විශේෂ තැනක් හිමිව තිබිණි. කෙසේ නමුත් මෛත්‍රී බලපට පැමිණ කෙටි කලකින් පැවති දින 100 පාලන කාලය තුළත් ඉන් පසුව කලක් යනතුරුත් යම් තරමක වේගයකින් අදාළ නඩු කටයුතු ඉක්මන් වූ නමුතු කාලය කෙමෙන් කෙමෙන් ගෙවී යත්ම එහි නීතිමය කටයුතද මන්ධගාමී ස්වභාවක් උසුලන්නට විය. මෙ ඝාතනය සම්බන්ධයෙන් හිටපු ආරක්ෂක ලේකම් ඝෝඨාභය රාජපක්ෂ මතාගේත් එවකට ජනාධිපති මහින්ද රාජපක්ෂ මහතාගේත් එවකට හමුදාපති සරත් ෆොන්සේකා මහතාගේත් සම්බන්ධයක් ඇතැයි සමාජ මාධ්‍යවල මෙන්ම ප්‍රධාන පුවත්පත්වල පවා ප්‍රවෘත්ති ලිපි පලවන්නට විය. කෙසේ නමත් මෙයට වගඋත්තර කරුවා කවුරුන්ද යන්න මෙතෙක් නීතිය ඉදිරියේ තහවුරු වී නැත. ලසන්ත ඝාතනය සිදුවී ඇත්තේ පිටරට නිෂ්පාදිත විශේෂ ආයුධයකින් යැයිද මේ වනවිට අනාවරණය වී තිබේ. එවැනි ආයුධයක් ගෙන්වා මහ මගදී ඔහු ඝාතනය කිරීමට තරම් බලයක්තිබුනේකාටද?", "URL": "https://lankatruth.com/si/?p=66317", "Category": "පුවත්", "Parent URL": null}