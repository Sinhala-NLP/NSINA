{"Source": "Lankatruth", "Timestamp": "October 14, 2018", "Headline": "මම නම් ඔය භාරකාර ආණ්ඩුවට විරුද්ධයි", "News Content": "තමන් භාරකාර ආණ්ඩු යෝජනාවට එක හෙලාම විරුද්ධ බවත් මේ දිනවල දේශපාලන වේදිකාවේ කතාබහට ලක්වෙන භාරකාර ආණ්ඩු සාකච්ඡා අනුව එවැනි ආණ්ඩුවක් පිහිටවුවහොත් තමන් විපක්ෂයේ මන්ත්‍රීවරයෙකු ලෙස කටයුතු කරන බවත් මහින්ද පිලේ මන්ත්‍රී කුමාර වෙල්ගම මහතා සඳහන් කරයි. මේ දිනවල මහින්ද පිල හා මෛත්‍රී පිල එක්ව නව හවුල් ආණ්ඩුවක් පිහිටුවීම සඳහා සාකච්ඡා පැවැත්වෙන බවට ප්‍රවෘත්ති පලවන අතර මහින්දි පිලේ පක්ෂ නායක කණ්ඩායම් රැස්වීමේදීද මෛත්‍රී – මහින්ද හවුල් ආණ්ඩුවක් පිහිටුවීමට සාකච්ඡා ආරම්භ කළ යුතු බවට යෝජනාවක් වාසුදේව නානායක්කාර මහතා විසින් ඉදිරිපත් කර තිබිණි. කුමාර වෙල්ගම මහතා එම අවස්ථාවේදීද එයට සෘජුවම විරුද්ධත්වය ප්‍රකාශ කළ බවද කුමාර වෙල්ගම මහතා සඳහන් කරයි.", "URL": "https://lankatruth.com/si/?p=61052", "Category": "පුවත්", "Parent URL": null}