{"Source": "Lankatruth", "Timestamp": "January 26, 2023", "Headline": "නියෝජ්‍ය පොලිස්පති දේශබන්දු තෙන්නකෝන්ට නොතීසි", "News Content": "පලාගිය ජනාධිපති ගෝඨාභය රාජපක්ෂගේ නිවසේ තිබූ මුදල් සාපරාධී සාවද්‍ය පරිහරණය කිරීමේ වරදට ආධාර අනුබල දුන් බවට නිගමනය කරමින් බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට ලබන පෙබරවාරි මස 16 අධිකරණයේ පෙනී සිටින ලෙස කොටුව මහේස්ත්‍රාත් තිළිණ ගමගේ මහතා නොතිසි නිකුත් කර තිබේ. මහේස්ත්‍රාත් වරයා මෙම නියෝගය සිදු කර ඇත්තේ ලංකා ගුරු සේවා සංගමයේ ලේකම් මහින්ද ජයසිංහ ඉදිරිපත් කළ පුද්ගලික පැමිණිල්ලක් කැඳවූ අවස්ථාවේදීය. ලංකා ගුරු සේවා සංගමයේ ලේකම්ම හින්ද ජයසිංහ වෙනුවෙන් අධිකරණයේ පෙනී සිටි ජනාධිපති නීතිඥ රියෙන්සි අර්සකුලරත්න සහ ජනාධිපති නීතිඥ මෛත්‍රී ගුණරත්න ප්‍රමුඛ නීතිඥ මඩුල්ල අධිකරණය හමුවේ ගොනු කළ දිව්රුම් ප්‍රකාශය සහිත පැමිණිල්ල ඉදිරිපත් කළ අවස්ථාවේදී බැලූ බැල්මට බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් සාපරාධී විශ්වාසය කඩ කිරීමට ආධාර අනුබල දුන් බවට නිගමනය කරමින් මහේස්ත්‍රාත් වරයා මෙම නියෝගය සිදු කර ඇත. පැමිණිල්ල ඉදිරිපත් කරමින් ලංකා ගුරු සංගමයේ ලේකම් මහින්ද ජයසිංහ අධිකරණයේ පෙනී සිටි තිබේ.", "URL": "https://lankatruth.com/si/?p=144107", "Category": "පුවත්", "Parent URL": null}