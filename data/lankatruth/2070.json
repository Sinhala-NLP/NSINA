{"Source": "Lankatruth", "Timestamp": "April 17, 2012", "Headline": "පාචනය රෝගයෙන් දෙදෙනෙකු මියයයි", "News Content": "මේ දිනවල ඇදහැලෙන ධාරානිපාත වර්ෂාව හේතුවෙන් අපවිත්‍ර ජලය පාවිච්චි කළ ලිඳුල ප්‍රදේශයේ විශාල පිරිසකට පාචන රෝගය වැළදී ඇත. රෝගය වැළදුනු 40ක් පමණ පිරිසක් ලිඳුල රෝහලේ නේවාසික ‍ප්‍රතිකාර ලබයි. මේ අතරින් දෙදෙනෙකු මියගොස් ඇති බව නවතම තොරතුරුවලින් අනාවරණයවේ.  පසුගිය දින කිහිපයතුළ හැටන් තලවකැලේ ලිඳුල නුවර එලිය ආදී ප්‍රදේශවලින් පාචන රෝගයෙන් 800ක් පමණ ප්‍රතිකාර ලබාගෙන ඇතිබවද හෙළිවෙ. ප්‍රදේශයේ වතු ආශ්‍රිතව ලබා ගත් ජල සාම්පල අද (17) දිනයේ කොළඹ වෛද්‍ය පර්යේෂණායතනයට යොමු කරන බව ‍මහජන සෞඛ්‍ය පරීක්ෂක වෛද්‍ය ජනක් අබේරත්න සඳහන් කළේය. වතු ආශ්‍රිතිව ජීවත්වන ජනතාවගේ මූලික සෞඛ්‍ය පහසුකම් පවා සම්පූර්ණ නොකිරීම නිසා පාචන රෝගය පැතිරීමේ අවධානම වැඩි බව අනාවරණය වේ.විශේෂයෙන්ම් වැසිකිළි පහසුකම් අවමවීමෙන් තත්වය වඩාත් දරුනුවී ඇත.", "URL": "https://lankatruth.com/si/?p=2070", "Category": "පුවත්", "Parent URL": null}