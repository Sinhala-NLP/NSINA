{"Source": "Lankatruth", "Timestamp": "January 17, 2023", "Headline": "ජාතික ජන බලවේගය මුළු රටටම නාමයෝජනා අත්සන් තබයි", "News Content": "ජාතික ජන බලවේගය රටේ සියලුම පළාත් පාලන ආයතන සඳහා අපේක්ෂකයින් ඉදිරිපත් කිරීම සඳහා නාමයෝජනා පත්‍ර අත්සන් තැබීම අද (17) පෙරවරුවේ ජනතා විමුක්ති පෙරමුණේ ප්‍රධාන කාර්යාලයේදී ආරම්භ කරන ලදී. එම අවස්ථාවට ජාතික ජන බලවේගයේ ප්‍රධාන ලේකම් විශේෂඥ වෛද්‍ය නිහාල් අබේසිංහ, ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා, නීතීඥ සුනිල් වටගල ඇතුළු පිරිසක් එක්වී සිටියහ. එහිදී මාධ්‍ය අමතමින් ඔවුන් දැක්වූ අදහස් පහතින් පල වේ. මෙම මැතිවරණයේදී අපි ලංකාවේ සියළුම දිස්ත්‍රික්කවලට ඉදිරිපත් වෙනවා – ජාතික ජන බලවේගයේ ප්‍රධාන ලේකම් විශේෂඥ වෛද්‍ය නිහාල් අබේසිංහ “ජාතික ජන බලවේගය ලෙස එළඹෙන පළාත් පාලන මැතිවරණයට අපේ නාමයෝජනා පත්‍ර අත්සන් කිරීම ආරම්භ කළා. මේ කාලය රටටත් අප සියළු දෙනාටමත් අභියෝගාත්ම කාලායක්. ඒවගේම ළඟ එන පළාත් පාලන මැතිවරණය තීරණාත්මක පළාත් පාලන මැතිවරණයක්. ඇත්තටම පළාත් පාලන මැතිවරණයක් වුණාට මෙය රටේ අනාගතය තීරණය කරන මැතිවරණයක් ලෙස අප සලකනවා. ඒ නිසා ජාතික ජන බලවේගය උපරිම ශක්තිය යොදවලා මේ මැතිවරණය ජයග්‍රහණය කරන්න අපි වෙහෙසෙනවා. මේ මැතිවරණය අපේ රටේ දරුවන්ගේ අනාගතය සාර්ථක කරගන්න රටේ ජනතාවට ලැබෙන අවස්ථාවක්. අපි හිතනවා, මේ මොහොතේ අපේ රටේ ජනතාව ඉල්ලන අනාගතය සලකුණු කරන ඒ ජයග්‍රහණය ජාතික ජන බලවේගයට ලබාදෙයි කියලා. මේ වෙලාවේ අපි පවත්වන සාකච්ඡාවලින් රැස්වීම් වලින් පේන්නේ මේ රටේ ජනතාව ජාතික ජන බලවේගයත් සමග වේගයෙන් එකතුවෙමින් සිටිනවා කියන එකයි. අපි ලංකාවේ සියළුම දිස්ත්‍රික්කවලට මේ මැතිවරණයට ඉදිරිපත් වෙනවා. අප ඉදිරි දින කිහිපය තුළ නාමයෝජනා පත්‍ර සම්පූර්ණ කර ඒවා දිස්ත්‍රික් තේරිම්භාර නිලධාරීන්ට බාරදෙන්න බලාපොරොත්තු වෙනවා.” දේශපාලනය මහජන සේවයක් බවට පත්කරගැනීමේ හැකියාව තිබෙන, ඒ වෙනුවෙන් ආදර්ශයෙන් කටයුතු කරන්න පුළුවන්කම තිබෙන ඉතාමත් හොඳ කණ්ඩායමක් අපි ඉදිරිපත් කර තිබෙනවා – ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා “එළඹෙන පළාත් පාලන මැතිවරණයට ජාතික ජන බලවේගයේ නාමයෝජනා අත්සන් කිරීම අද (17) අපි පටන් ගත්තා. අපිට ලොකු විශ්වාශයක් තිබෙනවා මේ පුංචි ඡන්දයේ අපි ලොකූ ජයග්‍රහණයක් ගන්න පුළුවන්කම තිබෙනවා කියලා. මොකද රට තුළ ජනතාවගේ විශාල පිබිදීමක් තිබෙනවා. හැමතැනම කතාකරමින් ඉන්නවා මෙවර අපි කවුරුත් ජාතික ජන බලවේගයත් එක්ක එකතුවෙන්න ඕනෑ කියලා. ඒ නිසා මේ පළාත් පාලන මැතිවරණයේ නියත ජයග්‍රහණය ජාතික ජන බලවේගය සතු වෙනවා කියන එක අපිට කිසිදු සැකයක් නැහැ. පළවෙනි වටයෙන්ම ආණ්ඩුව දැන් පැරදිලා තියෙන්නේ. පහුගිය කාලේ ජනාධිපතිවරයා ඇතුළු ආණ්ඩුව දිගටම උත්සාහ කළා මේ මැතිවරණය පවත්වන එක වලක්වන්න. ඒ නිසා ඡන්දය පැවැත්වීම වලක්වන්න ගත්ත උත්සාහය පරාජයට පත්වෙලා ජනතාවට ඡන්දය ඇවිත් තියෙනවා. ඒක ජයග්‍රහණයක්. අපි ජනතාවගෙන් ඉල්ලා සිටිනවා මේක පුංචි ඡන්දය කොට සලකන්න එපා. මේක ගමේ බෝක්කුව, පාලම හදාගන්න ඡන්දය විතරක් කරගන්න එපා. අපි ඒකත් කරගන්න ඕනෑ. නමුත් මේක රට වෙනස් කරන ඡන්දයක් කරගන්න ඕනෑ. අපේ රටට විශාල පරිවර්තනයක් අවශ්‍යයි. රටේ දේශපාලනය වෙනස් වෙන්න ඕනෑ. රටට අලුත් ආණ්ඩුවක් ඕනෑ. අපේ රටේ ජනතාව පහුගිය කාලයක් තිස්සේම පාරට බැහැල අරගල කළේ වෙනසක් වෙනුවෙන්. සමාජ පරිවර්තනයක් වෙනුවෙන්. ඉතිං අපි හිතනවා ඒ වෙනස කරන්න පටන්ගන්න පුළුවන් මේ ඡන්දෙන්. ඒ නිසා අපි ගම දිනලා, ගමෙන් පටන් අරගෙන රට දිනලා රට වෙනස් කිරීමේ අරගලයට යා යුතුව තිබෙනවා. ඒකට මේ ඡන්දය ඉතාමත් හොඳ අවස්ථාවක්. ඒ නිසා අපි මේ ඡන්දයෙන් ගම ජයග්‍රහණය කරමු. ඉන් පසු රට ජයග්‍රහණය කරලා, මේ රටට වඩා හොඳ සමාජයක් නිර්මාණය කිරීමේ කාර්යයට අතගහන්න පුළුවන්. ඒ වෙනුවෙන් මේ මොහොතේ ජාතික ජන බලවේගය සමග එකතුවෙන්න කියලා අපි අපේ රටේ සියලුම පුරවැසියන්ගෙන් ඉල්ලා සිටිනවා. අපි ජාතික ජන බලවේගය ලෙස රට පුරා සියලුම දිස්ත්‍රික්කවලට නාමයෝජනා බාරදෙනවා. අපේ අලුත් මුහුණු ගණනාවක් මේ ඡන්දෙට ඉදිරිපත් වෙනවා. සමාජ ක්‍රියාකාරීන්, වෘත්තීයවේදීන්, තරුණ ප්‍රජාව, කාන්තාවන්, ගොවිජනතාව, වැඩකරන ජනතාව ආදී සියලු ජන ප්‍රජාවන් නියෝජනය වන ලෙස ඉතාමත් ශක්තිමත්, ඉතාමත් කාර්යශූර, ඒ වගේම වංචා දූෂණ කිසිවක් නැති දේශපාලනය මහජන සේවයක් බවට පත්කරගැනීමේ හැකියාව තිබෙන, ඒ වෙනුවෙන් ආදර්ශයෙන් කටයුතු කරන්න පුළුවන්කම තිබෙන ඉතාමත් හොඳ කණ්ඩායමක් අපි ඉදිරිපත් කර තිබෙනවා. වංචා දූෂණ නවත්තලා දේශපාලනය මහජන සේවයක් බවට පත් කරන්න පුළුවන් පිරිසක් එක්ක අපි ඉදිරිපත් වෙන නිසා, එවැනි පිරිසක් ජයග්‍රහණය කරවීම ජනතාවගේ ජයග්‍රහණයක් කියලා අපි විශ්වාස කරනවා.” ජනතාව ඉල්ලන අලුත් පාලනය ලබාදෙන්න ජාතික ජන බලවේගයට පුළුවන් – ජාතික ජන බලවේගයේ ජාතික විධායක කමිටු සභික ව්‍රායි කැලී බල්තසාර් “අද අපි මෙතනට එකතු වෙලා ඉන්නේ ජාතික ජන බලවේගය විදිහට පළාත් පාලන මැතිවරණයට නාමයෝජනා අත්සන් කරන්න. ගිය අවුරුද්ද ඒ කියන්නේ 2022 අවුරුද්ද කියන්නේ ලංකාවේ සියලුම ජනතාවන්ට ඉතාමත්ම අභියෝගාත්මක අවුරුද්දක්. ඒ අවුරුද්ද මතක් වෙනකොටත් අපිට මතක් වෙනවා අපේ ගෙවල්වල තිබුණ අර්බුද. අපේ දරුවන්ගේ අධ්‍යාපනය පිළිබඳ අර්බුදය, සෞඛ්‍ය පිළිබඳ අර්බුදය වගේ අර්බුද. මේ මැතිවරණය කියන්නේ පුංචි ඡන්දයක් වුණාට, අපේ ජනතාව මෙතැනට එකතු වෙන්නේ ලොකු බලාපොරොත්තුත් එක්ක. ජාතික ජන බලවේගය ලෙස ගිය අවුරුද්දේ අරගලයත් එක්ක පාරට මිනිස්සු බහින්නේ වංචාව, හොරකම, බොරුව නැති, හොඳ පාලකයෙක් මෙතැනට එන්න ඕන කියන අදහසින්. අපි කියන්නේ මේ මැතිවරණයට සූදානම් වෙන වෙලාවේ ජනතාව ඉල්ලන්නේ අලුත් පාලනයක්. ජනතාව ඉල්ලන ඒ අලුත් පාලනය ලබාදෙන්න ජාතික ජන බලවේගයට පුළුවන් කියන දැඩි විශ්වාසයත් ඒකක අපි මේ මැතිවරණයට ඉදිරිපත් වෙන්නේ.” මාධ්‍යවේදීන් නැගූ ප්‍රශ්නවලට ටිල්වින් සිල්වා සහෝදරයා පිළිතුරු දෙමින් ඔබතුමාලා රට වගේ ගිහින් ජනතාව ඒකරාශි කරලා, හමුවෙලා තියෙනවා. මොනවද ජනතාව ඔබතුමාලට කියන්නේ? ජනතාව මගතොටේ මුනගැහුණත් පාරෙ යද්දි හදිසියේ වහාන නවත්තලා බැලූවත් ජනතවා කියන්නේ මේ පාර අපි ජාතික ජන බලවේගයට කියන එක. මම හිතන්නේ මේකට හොඳම උදාහරණය තමයි පහුගිය දවස්වල රටේ ස්ථාන කිහිපයකම සමූපකාර ඡන්ද පැවැත්වුණා. මේ සමූපකාර ඡන්ද සියල්ලම ජාතික ජන බලවේගය ජයග්‍රහණය කරමින් යනවා. කුරුණෑගල දිස්ත්‍රික්කයේ පහුගිය දවස්වල පැවති සමූපකාර ඡන්ද ඔක්කොම වගේ අපි දිනුවා. අවසානයේ කුරුණෑගල නගරයේ සමූපකාර ඡන්දය තිබුණා, ඒකත් ජාතික ජන බලවේගය ජයග්‍රහණය කළා. ඉතිං ඒ නිසා බිම් මට්ටමේ ජනතාව හැරිල තියෙන්නේ. සමහර දේශපාලන පක්ෂවලට මේ වෙනකොට අපේක්ෂකයෝ හොයාගන්න බැරි තත්වයට පත්වෙලා තිබෙනවා. ඡන්දෙ දිනන්න බැරිවෙලා තිබෙනවා. සමහර හිටපු සභාපතිලා සමහර මන්ත්‍රීවරු තමන්ගේ පක්ෂෙන් ඡන්දෙ ඉල්ලන්නෙ නැතුව ස්වාධීන කණ්ඩායම් දාන්න පෙළඹිළා තිබෙනවා. මොකද තමන්ගෙ පක්ෂෙ ලකුණත් එක්ක යන්න බැහැ ජනතාව අතරට. ජනතාව බලන් ඉන්නේ ඒ ගොල්ලො එනකන්. තමන්ගේ මේ තියෙන වේදනාව පිටකරගන්න. ඒ නිසා ස්වාධීන කණ්ඩායම් දාන්න පටන් අරගෙන තිබෙනවා. සමහරු එක එක පෙරමුණු හදනවා. පෙරමුණු කැඩෙනවා. එක විකාරයක් වෙලා තිබෙන්නේ. ඒ වගේ වෙලාවක ජාතික ජන බලවේගය ඉතාමත්ම ශක්තිමත්ව, පැහැදිලිව, ඉතාමත් හොඳ, රටට වගකියන්න පුළුවන් අපේක්ෂක කණ්ඩායමක් එක්ක තරග වදින්න ලෑස්තියි. ඒ නිසා අපි කියනවා ජනතාවට ගමේකම, අපේකම වගේ පටු දේවල් හිතන්නේ නැතුව රට ගැන හිතලා තීන්දුවක් ගන්න කියලා. දැන් මේ අස්සේ අපි දන්නවා ආණ්ඩුව බඩු බෙදන්නත් පටන් අරගෙන තිබෙනවා. කමක් නැහැ බඩු බෙදුවට. ඒවත් අරගෙන, අපේ ඡන්දය නැවත කණගාටු නොවන විදිහට, පසුතැවිලි වෙන්නේ නැති විදිහට රටේ වෙනසක් වෙනුවෙන් ඒ ඡන්දය පාවිච්චි කරමු. මේක පුංචි ඡන්දෙ කියලා හැඳින්නුවත් මේක පුංචි නැහැ. රටේ ලොකු වෙනසක් කරන්න පුළුවන් ඡන්දයක්. ඒ නිසා මේ ඡන්දය දැවැන්ත පියවරක් තියන ඡන්දයක් ලෙස පාවිච්චි කරලා රට ජයග්‍රහණය කරන පැත්තට එකතුවෙන්න කියලා අපි නැවත ඉල්ලා සිටිනවා. ඔබතුමන්ලා දැන් සමස්ත ශ්‍රී ලංකාවෙන් මොනවගේ ප්‍රතිශතයක්ද ඔබතුමන්ලා බලාපොරොත්තු වෙන්නේ? අපි දැන්ම කලබල වෙන්න ඕනා නැහැ ප්‍රතිශත කියන්න. නමුත් අපි ලොකු ප්‍රතිශතයක් බලාපොරොත්තු වෙනවා. අරගලකරුවන් පිරිසකුත් ඔබතුමන්ලාගේ පක්ෂයේ ඉන්නවා අපිට පේනවා. සමහර අරගලකරුවන්ට තැනක් නැතිවෙලා ඔවුන් ස්වාධීන පක්ෂවලට ගිහිල්ලා. මොකක්ද ඔබතුමාගෙ මතය මේ ගැන? අපේ රටේ ප්‍රජාතන්ත්‍රවාදය අනුව ඕනම කෙනෙකුට ඡන්දෙ ඉල්ලන්න පුළුවන් ඕනම පක්ෂයකින්. ස්වාධීනව. අපිට ඒ ගැන කිසි ප්‍රශ්නයක් නැහැ. නමුත් අරගලයේ අරමුණක් සහිතව හිටපු, මේ අරගලය දේශපාලනමය වශයෙන් ජයග්‍රහණය කරන්න ඕන කියලා හිතපු අය අපිත් එක්ක ඉන්නේ. අපේ ලයිස්තුවල ඉන්නවා. මෙතනත් ඉන්නවා අරගලයේ හිටපු අය. ඒ නිසා වෙන වෙන දේශපාලන පක්ෂවල කොන්ත්‍රාත් ඉටුකරන්න ස්වාධීනව ඉදිරිපත්වෙන අයත් ඉන්න පුළුවන්කම තිබෙනවා. අරගලය අදේශපාලනික කරන්න උත්සාහ කරන අයත් ඉන්න පුළුවන්කම තිබෙනවා. අපි ජනතාවට කියනවා, අපි ඉස්සරහ තිබෙන්නේ දේශපාලනික ගැටළුවක්. මේක දේශපාලනයෙන් බේරන්න ඕනෑ. අපේ රට අවුරුදු 75ක් විනාශ කළේ දේශපානඥයෝ, දේශපාලන පක්ෂ. ඒ නිසා මේ රට ගොඩගන්න පුළුවන් වෙන්නෙත් නිවැරදි, විශ්වාස කරන්න පුළුවන් දේශපාන ව්‍යාපාරයකට. කුඩා කුඩා ස්වාධීන කණ්ඩායම්වලට මේකේ මොකක්වත් කරන්න පුළුවන්කමක් නැහැ. ඒ නිසා ඡන්ද අපතේ යවන්න එපා. විවිධ වේශයෙන් ඔළුව හංගගෙන එන ඒවට රැවටෙන්න එපා. ඒ නිසා හරියටම තීන්දුවක් අරගෙන අපි මේ වැඬේ කරමු. අපිට ලොකු අභියෝගයක් නැහැ. ජනතාව මේ වෙනකොට තීන්දුවක් අරගෙන තිබෙනවා. මොන තත්වයක් ආවත් ජාතික ජන බලවේගය ජයග්‍රහණය කරනවා කියලා. ඒ විශ්වාසයත් එක්ක අපි යන්නේ. මේ වෙනකොට හෙළිකොප්ටර්වලින් එනවා. ටෙලිෆොන්වලින් එනවා. ඔබතුමාට අභියෝගයක් වෙයිද මේක? හෙළිකොප්ටර් හදනවා. සමහරු එකෙන් වැටෙනවා. වන්දි ගෙවන්න වෙලා තමහරුන්ට. අද කියනවා එකකට ඉල්ලනව කියලා. හෙට කියනවා වෙනම ඉල්ලනවා කියලා. එකතැනක වෙනම ඉල්ලනවා. තව තැනක එකතුවෙලා ඉල්ලනවා. කිසි ප්‍රතිපත්තියක් නැහැ. පිළිවෙලක් නැහැ. මොකක් හරි කරලා මන්ත්‍රීකමක් ගන්න බලාගෙන ඉන්න අය ඒගොල්ලො. ඉතිං ජනතාවට දැනෙන්න ඕනා ප්‍රතිපත්තියක් නැතුව අද එක තැනක ඉන්නවා. හෙට තව තැනක ඉන්නවා. අද එක පෙරමුණක් හදනවා හෙට තව පෙරමුණක් හදනවා. අද කියනවා අපි එකතුවෙලා ඡන්ද කරනවා කියලා. හෙට ආපහු කියනවා නැහැ අපි වෙනම ඉල්ලනවා කියලා. ඒව අපි හිතන්නේ දේශපාලනයේ විහිළු. ඉතිං ඒ වගේ විකාරරූප දේශපාලනය පැත්තක තියලා, ප්‍රතිපත්තියක්, වැඩපිළිවෙලක්, අරමුණක් එකමුතුකමක් සහිතව යන්න සාමූහික කණ්ඩායමක් ලෙස ඉදිරිපත්වෙලා ඉන්නේ ජාතික ජන බලවේගය පමණයි. ඒ නිසා මේ කිසි කණ්ඩායමක් අපිට අභියෝග නෙවෙයි. අපිට තිබෙන අභියෝගය මේ රට වෙනස් කරන එක. ඉතිං රට වෙනස් කිරීම සඳහා අපිට බලය අවශ්‍යයි. ඒ වෙනුවෙන් අපිට පුංචි ඡන්දෙන් ජයග්‍රහණය ආරම්භ කරමු. මේ ආරම්භ කරන ජයග්‍රහණය මුළු රටම වෙනස් කිරීම දක්වා අපිට යන්න පුළුවන් කියලා විශ්වාස කරනවා. පසුගියදා විපක්ෂනායකතුමා දැවැන්ත ප්‍රහාරයක් එල්ල කරනවා ඔබතුමන්ලාට. අපිනම් බස් බෙදාගෙන බෙදාගෙන යනවා රෝහල්වලට උපකරණ දෙනවා. ඔබතුමන්ලා පක්ෂෙට අරමුදල් එකතුකරන එක විතරයි කරන්නේ ජනතාවට කිසිදෙයක් කරන්නේ නැහැයි කියලා. දැවැන්ත චෝදනාවක්නෙ ඒක?අපේ රටේ කවුරුත් දන්නවා අපි ඡන්දෙ කාලෙට බස් බෙදුවෙ නැති වුණාට අපි අපේ රටේ ඉතිහාසයේම මේ රට වෙනුවෙන් ගොඩක් ජාති කරල තිබෙනවා. සුනාමි ආපු වෙලාවේ සුනාමියෙන් විපතට පත්වූ අයට සේවය කරන්න හිටියේ අපි. සුනාමියෙන් විනාශ වුණු රේල් පාර දවස් 57න් දහලා ජනතාවට ආපහු ලබාදෙන්න වැඩ කළේ අපේ වෘත්තීය සමිති. ඉතිං අපි ඒවා කියන්න ඕන නැහැ. ජනතාව දන්නවා. ඡන්දයක් කිට්ටුවෙලා බස් එකක් බෙදන එක මොකක් හරි කරන එක නෙවෙයි ප්‍රශ්නෙ, ප්‍රශ්නෙ තියෙන්නේ මේ රට හදන්න වැඩපිළිවෙලක් ඕනෑ. පාසලකට බස් එකක් දුන්නොත් ඒ පාසලේ ළමයින්ට හොඳයි ඒක. නමුත් අපි හිතනවා රටේ ප්‍රශ්නෙ ඒකෙන් විසඳෙන්නේ නැහැ. දැන් මේ තියෙන්නේ ආපහු සැරයක් ජනතාවට මොකක් හරි අතට දීලා ඔවුන් රවට්ට ගන්න දේශපාලනයක් නෙවෙයි. මේ රට වෙනස් කරන්න ඕනා. මේ රටේ ආර්ථිකය වෙනස් කරන්න ඕනෑ. මේ රටේ දේශපාලන සංස්කෘතිය වෙනස් කරන්න ඕනෑ. මේ රට හදන්න ඕනෑ. දැන් ජනතාව අතරට ගෙනියන්න ඕනෑකම තියෙන්නේ රට හදන ප්‍රතිපත්ති. රට හදන වැඩපිළිවෙල. රට හදන නායකත්වය. ඒ නායකත්වය පිළිබඳ විශ්වාසය. ඒ නායකත්වයේ හැකියාව. ඒනිසා අපි යන්නේ ඒවත් අරගෙන. අපි ජනතාව අතරට යන්නේ ප්‍රතිපත්ති අරගෙන. වැඩපිළිවෙලක් අරගෙන. නායකත්වයක් අරගෙන. සාමාජිකත්වයක් අරගෙන. ඒ නිසා අපි හිතනවා මේ වෙලාවේ කරන්න ඕන ඒක බෙදන අයට බෙදන්න පුළුවන්. බස් බෙදන්නත් පුළුවන්, බස් එලවන්නත් පුළුවන්. ඒකට කිසිම බාධාවක් නැහැ. නමුත් අපි හිතනවා අපේ රටේ ජනතාව ඔය බෙදන දේවල් දිහා බලල මැතිවරණයේ තීරණ ගන්න එක දැන් නවත්වාවි කියලා.", "URL": "https://lankatruth.com/si/?p=143771", "Category": "පුවත්", "Parent URL": null}