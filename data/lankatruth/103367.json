{"Source": "Lankatruth", "Timestamp": "December 14, 2020", "Headline": "ස්වාසිලන්තයේ අගමැති කොරෝනා වැළඳී මියයයි", "News Content": "කොරෝනා වෛරසය ආසාදනය වීමෙන් ස්වාසිලන්තයේ අගමැති ඇම්බ්‍රෝස් ඩ්ලාමිනි මිය ගොස් ඇති බව වාර්තා වේ. ස්වාසිලන්තයේ අගමැතිවරයාට සති 4කට පෙර කොරෝනා වෛරසය අසාදනය වී ඇති අතර මිය යන විට 52 හැවිරිදි වියේ පසුව තිබේ. පසුගිය නොවැම්බර් 16 වන දින තමන් කොරෝනා වෛරසයට ධානාත්මක වීඇති බවත් තමන්ට කිසිදු රෝග ලක්ෂණයක නැති බවත් ඔහු නිවේදන කර තිබේ. නමුත් දෙසැම්බර් මස ආරම්භයේදීඔහුගේ රෝගීතත්වය උත්සන්න වීමත් සමග වැඩිදුර ප්‍රතිකාර සඳහා දකුණු අප්‍රිකාවේ රෝහලක් වෙත ඇතුළත් කර තිබේ. එම රෝහලේ ප්‍රතිකාර ලබමින් සිටියදී ස්වාසිලන්ත අගමැතිවරයා ජීවිතක්ෂයට පත්ව තිබේ. ස්වාසිලන්තය අප්‍රිකානු මහද්වීපයේ කුඩාම රාජ්‍යයන්ගෙන් එකකි. මිලියනයක පමණ ජනගහනයක් සිටින ස්වාසිලන්තයේ මේ දක්වා කොරොන වයිරස් ආසාදිතයින් 6,768 ක් වාර්තා වීඇති අතර සිදුව ඇති මරණ සංඛ්‍යාව 127 ක බව එරට සෞඛ්‍ය අමාත්‍යාංශය පවසයි. ස්වාසිලන්තය ලෙස ලෝකම හැඳිනුවත් 2018 වසරේ සිට එහි නාමය එස්වාටිනි රජ්‍ය (The government of Eswatini) ලෙස වෙනස්වීතිබේ.", "URL": "https://lankatruth.com/si/?p=103367", "Category": "විදෙස් පුවත්", "Parent URL": null}