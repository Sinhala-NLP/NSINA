{"Source": "Lankatruth", "Timestamp": "September 15, 2019", "Headline": "දෙමටගොඩ නිවසේ පිපිරීම ගැන අංශ කිහිපයකින් විමර්ශන", "News Content": "දෙමටගොඩ – මහවිල පටුමඟ – සමන්තවත්ත ප්‍රදේශයේ දෙමහල් නිවසක් තුළ අද(15) උදෑසන, ගෑස් කාන්දුවකින් සිදුව ඇති පිපිරීම සම්බන්ධ විමර්ශන කටයුතු සඳහා රජයේ රස පරීක්ෂකවරයා කැඳවා වාර්තාවක් ලබාගැනීම නියම වී තිබේ. අද උදෑසන 8.45ට පමණ මෙම පිපිරීම සිදුව ඇති අතර පසුව සිදුකළ විමර්ශනවලදී අනාවරණය වී ඇත්තේ නිවසේ ගෑස් සිලින්ඩරයක කාන්දුවක් හේතුවෙන් මෙම පිපිරීම සිදුව ඇති බවය. මෙම පිපිරීම සම්බන්ධව පොලීසිය විසින් අලුත්කඩේ මහේස්ත්‍රාත් අධිකරණය වෙත කරුණු වාර්තා කර ඇති අතර පොලිස් නිල සුනක අංශය සහ කොළඹ අපරාධ කොට්ඨාශ නිලධාරීන් විසින් විමර්ශන ආරම්භ කර ඇත. පිපිරීමත් සමඟ ඇතිවූ ගින්නෙන් නිවසේ හිමිකාරිය සහ ඇගේ හිතවතියක් පිළිස්සුම් තුවාල ලබා රෝහල් ගතකර ඇත.", "URL": "https://lankatruth.com/si/?p=80898", "Category": "පුවත්", "Parent URL": null}