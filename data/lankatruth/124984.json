{"Source": "Lankatruth", "Timestamp": "October 24, 2021", "Headline": "ඩෙල්ටා ප්ලස් මෙරටට ඒමේ අවදානමක් තියෙනවා", "News Content": "කොවිඩ් ඩෙල්ටා ප‍්‍රභේදයේ අනුප‍්‍රභේද ලෙස සැලකෙන ඩෙල්ටා ප්ලස් ප‍්‍රභේදය මෙරටට පැමිණීමේ හැකියාවක් පවතින බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසයි. ඩෙල්ටා ප්ලස් පමණක් නොව විදේශ රටවල තිබෙන ඕනෑම කොවිඩ් ප‍්‍රභේදයක් මෙරටට පැමිණීමේ බැරිකමක් නැතැයිද එය තීරණය වන්නේ සංචරණය මත යැයිද නියෝජ්‍ය සෞඛ්‍ය සේවා අධ්‍යක්ෂ ජනරාල්වරයා සඳහන් කරයි. මෙම ප‍්‍රභේදය හෝ වෙනත් ප‍්‍රභේදයක් පැවතියද ජනතාව සෞඛ්‍ය පුරුදු හා උපදෙස් නීති පරිදි පිළිපදින්නේ නම් එය පාලනය කර ගැනීමට හැකිවනු ඇතැයිද ඔහු සඳහන් පවසයි. දකුණු අප්‍රිකාවේ පැතිර ගිය කොවිඩ් ප‍්‍රභේද මෙරටට නොපැමිණි බවත් ඒ වගේ මෙම ප‍්‍රභේදයේ මෙරටට පැමිණීමට හා නොපැමිණීමට ඉඩ ඇති බවත් ඔහු පවසයි.", "URL": "https://lankatruth.com/si/?p=124984", "Category": "කොවිඩ් -19 (කොරෝනා ) පුවත්", "Parent URL": null}