{"Source": "Lankatruth", "Timestamp": "April 21, 2021", "Headline": "කබ්රාල්ගේ කයිවාරු දින දෙකෙන් ඉවරයි… ආයෙත් ඩොලරය 200 පනියි…", "News Content": "රුපියල වේගයෙන් කඩාවැටෙමින් තිබියදී චිනයෙන් ඩොලර් මිලියන 500ක ණයක් ලබාගැනීමත් සමග “මගේ වැඩ පිළිවෙල මේ රටේ ඔක්කම මිනිස්සු දන්නවා. බලන්න අද මේ රුපියල කොතනද තියෙන්නේ කියලා” යනුවෙන් පෙරේදා (අප්‍රේල් 19) මුදල් රාජ්‍ය ඇමතිවරයා ප්‍රකාශ කර තිබුණද අද (21) දිනය අවසන් වන විට ඩොලරය යළිත් වරක් රුපියල් 201ට ආසන්න වී තිබිණි. මේ අතර ලංකාටෘෘත් වෙබ් අඩවිය අද උදේ අනාවරණය කළේ ශ්‍රී ලංකා මහ බැංකුවේ නිල නිවේදන අනුව විනිමය අනුපාත සහ වාණිජ බැංකුවල විනිමය අනුපාත අතර සුවිශාල පරතරයක් තිබෙන බවය. මේ පිළිබඳව ආර්ථික විශ්ලේෂකයන්ගේ අවධානය යොමු වී තිබූ අතර මහ බැංකුව සඳහන් කර තිබෙන තරම් රුපියල යලි ශක්තිමත් වීමට අදාල කිසිදු සාදකයක් නොතිබුණු බව හෙළි කර තිබිණි. කෙසේ වෙතත් දිනයේ ගණුදෙනු අවසන් වනවිට ඩොලර් එකක ගැණුම් මිල රුපියල් 195.10ක් සහ විකුණුම් මිල රුපියල් 200.90ක් දක්වා පහති වැටී තිබිණි. තීනියාවල පාලිත හිමියෝ මුදල් රාජ්‍ය ඇමතිවරයාට එරෙහිව රුපියල් මිලියන 1332ක මූල්‍ය වංචා පිළිබඳව ශ්‍රේෂ්ඨාධිකරණයට පැමිණිල්ලක්ද ඉදිරිපත් කර තිබේ.", "URL": "https://lankatruth.com/si/?p=115262", "Category": "ආර්ථික පුවත්", "Parent URL": null}