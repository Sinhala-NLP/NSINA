{"Source": "Lankatruth", "Timestamp": "March 30, 2021", "Headline": "දින 21ක බිළිඳා ආදාහනය කිරීම – මූලික අයිතිවාසිකම් පෙත්සමෙන් තවත් විනිසුරුවරයෙකු ඉවත් වෙයි", "News Content": "කෝවිඩ් ආසාදනය වීමෙන් මිය ගිය බව සඳහන් කරමින් මාපියන්ගේ නිසි අවසරයකින් තොරව ආදාහනය කළ දින 21ක් වයසැති බිළිඳා සම්බන්ධයෙන් ඉදිරිපත් කර තිබෙන මූලික අයිතිවාසිකම් පෙත්සම සලකා බැලීමේ විනිසුරු මඩුල්ලෙන් තවත් විනිසුරුවරයෙකු ඉවත් වී ඇත. පංච පුද්ගල විනිසුරු මඩුල්ලක් ඉදිරියේදී ශ්‍රේෂ්ඨාධිකරණයේදී සලකා බැලෙන මෙම පෙත්සම් විභාගය මුලින්ම ඒ.එච්.එම්.ඩී. නවාස් විනිසුරුවරයා පෞද්ගලික හේතූන් මත පසුගිය ජනවාරි 22 දින ඉවත් වී ඇත. එම පෙත්සම යළි සලකා බැලූ ඊයේ (29) විනිසුරු, යසන්ත කොදාගොඩ පෞද්ගලික හේතූන් මත ඉවත් වී තිබේ. මෙම මූලික අයිතිවාසිකම් පෙත්සම මිය ගිය බිළිඳාගේ මාපියන් විසින් ශ්‍රේෂ්ඨාධිකරණය ඉදිරිපත් කර තිබේ. මේ පිළිබඳව වැඩිදුරටත් සලකා බැලීම මැයි මස 25වැනි දිනට කල්තබා ඇත.", "URL": "https://lankatruth.com/si/?p=113934", "Category": "පුවත්", "Parent URL": null}