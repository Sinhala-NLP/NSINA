{"Source": "Lankatruth", "Timestamp": "June 21, 2023", "Headline": "සිසු විරුවෝ සැමරෙති", "News Content": "ජුනි 20 දිනට යෙදී ඇති ජාතික ශිෂය වීර දින සැමරුම ඊයේ (20) කොළඹ මහජන පුස්තකාල ශ්‍රවණාගාරයේ දී පැවැත්විණි. ජනතා විමුක්ති පෙරමුණේ ශිෂ්‍ය අංශය වන සමාජවාදී ශිෂ්‍ය සංගමය විසින් “ඔවුන් සටන් වැදුනේ ඔබ වෙනුවෙනි!” තේමාවෙන් සංවිධානය කර තිබූ මෙම සිසු විරු සමරුව සඳහා අන්තර් විශ්වවිද්‍යාලීය ශිෂ්‍ය බල මණ්ඩලයේ හිටපු කැඳවුම්කරු එච්.බී හේරත්ගේ සහෝදරිය සීතා හේරත්, සමාජවාදි ශිෂ්‍ය සංගමයේ හිටපු ජාතික සංවිධායක ආනන්ද ඉඩමේගමගේ සහෝදරිය සුනේත්‍රා ඉඩමේගම ඇතුළු පිරිසක් එක් වී සිටි අතර, සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය, ආචර්ය දේව මයිකල් ද සිල්වා යන අය මෙහිදී අදහස් දැක්වූ අතර එහි ප්‍රධාන දේශනය ජනතා ව්මුක්ති පෙරමුණේ මධ්‍යම කාරක සභික වෛද්‍ය නලින්ද ජයතිස්ස විසින් සිදු කරන ලදී. “නොනිමි මෙහෙවර” ශිෂ්‍යත්ව ප්‍රධානය කිරීමේ වැඩසටහන යටතේ පාසල් සිසු සිසුවියන්ට ශිෂ්‍යත්ව ප්‍රදානය කිරීම මෙහිදී සිදු වූ අතර සිසු විරු ගීතයක් එළිදැක්වීමද සිදු කෙරිණි. විරු සිසු සමරුව අවසානයේ සමරුගීප්‍රසංගයක්ද පැවැත්විණි.", "URL": "https://lankatruth.com/si/?p=148021", "Category": "පුවත්", "Parent URL": null}