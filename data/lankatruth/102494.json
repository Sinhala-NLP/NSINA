{"Source": "Lankatruth", "Timestamp": "December 5, 2020", "Headline": "මහර ඝාතනය වූ රැඳවියන් දෙදෙනෙකු ඥාතීන් හඳුනාගනී", "News Content": "පසුගියදා මහර බන්ධනාගාරය තුළ ඇති වූ ගැටුමේදීඝාතනයට ලක්වු පුද්ගලයන් 11 දෙනාගෙන් දෙදෙනෙකු මේ වනවිට ඔවුන්ගේ ඥාතීන් විසින් හඳුනාගෙන ඇති බව වාර්තා වේ. එම දෙදෙනාගෙන් එක් අයෙක් ජාඇල කළු පාලම ප්‍රදේශයේ පදිංචිකරුවෙකු වන අතර අනෙක් පුද්ගලයා වත්තල, හුණුපිටිය ප්‍රදේශයේ පදිංචිකරුවෙකි. මියගිය සෙසු පුද්ගලයන් 09 දෙනාගේ අනන්‍යතාවය මේ දක්වා තහවුරු වී නොමැති බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පවසනවා.", "URL": "https://lankatruth.com/si/?p=102494", "Category": "පුවත්", "Parent URL": null}