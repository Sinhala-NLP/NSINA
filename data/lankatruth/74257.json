{"Source": "Lankatruth", "Timestamp": "May 20, 2019", "Headline": "ආරක්ෂක ‌හේතු මත කළුගල් නිෂ්පාදකයන් අසීරුතාවක", "News Content": "රට තුළ ක්‍රියාත්මක වන ආරක්ෂක වැඩපිළිවෙල හේතුවෙන් කළුගල් නිශ්පාදකයන් සහ කර්මාන්තකරුවන් දැඩි අසීරුතාවට පත්ව අතැයි කළුගල් නිෂ්පාදකයන්ගේ සංගමය පවසයි. ජාතික ආරක්ෂාව සම්බන්ධව රජය අනුගමනය කරන ක්‍රියාමාර්ග හේතුවෙන් වෙඩි බෙහෙත් නිකුත් කිරීමට කටයුතු නොකිරීමෙන් මෙම තත්වය උද්ගතව ඇතැයි ඒම සංගමය පවසයි. වර්ථමානයේ වෙඩි බෙහෙත් ලබා ගැනීම සඳහා ආයතන පහකින් අවසර ගත යුතු බවත් එක් ආයතනයකින් අවසර ගැනීම සඳහා මාස 3කට ආසන් කාලයක් ගත වන බවත් සියළු ආයතනවලින් අවසර ගැනීම සඳහා මාස 9කට ආසන්න කාලයක් ගත වන බවද ඔවුන් පෙන්වා දෙයි. එසේම කල් ගතවන විට මෙම බලපත්‍රවල කල් ඉකුත්වීම ද සිදුවිය හැකිබව එම සංගමය පවසයි. මෙම ගැටළුව හේතුවෙන් ලක්ෂ 5කට අධික සුළු හා මධ්‍ය පරිමාණ කළුගල් නිෂ්පාදකයනි සහ කර්මාන්තකරුවන් අසීරුතාවයට පත්ව ඇති බවත් කඩිනම් විසඳුමක් ලබාදෙන ලෙසත් කළුගල් නිෂ්පාදකයන්ගේ සංගමය පවසයි.", "URL": "https://lankatruth.com/si/?p=74257", "Category": "පුවත්", "Parent URL": null}