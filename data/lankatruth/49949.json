{"Source": "Lankatruth", "Timestamp": "April 2, 2018", "Headline": "වැටුපට බදු ගහන චක්‍රලේඛනය පිට වෙයි", "News Content": "අප්‍රේල් පළමුවෙනිදා සිට ක්‍රියාත්මක නව දේශීය ආදායම් පනත මගින් උපයවිට ගෙවීම මත බදුවලට අනුව මාසික වැටුපට බදු අයකරන ආකාරය සම්බන්ධයෙන් මේ දිනවල සමාජ ජාල මාධ්‍ය ඇතුළු සියලුම මාධ්‍ය තුළ විවිධ විවිධ ආකාරයේ ප්‍රවෘත්ති පලවෙමින් තිබේ. කෙසේ නමුත් එම බදු පනත මගින් වැටුපට බදු පනවන ආකාරය සම්බන්ධයෙන් වන චක්‍රලේඛනය මේ වනවිට නිකුත් කර ඇත. එම චක්‍රලේකය අනුව සෑම පුරවැසියෙකුම උපයන පළමු රුපියල් ලක්ෂ දක්වා මුදල බදුවලින් නිදහස් කෙරේ. ඉන් පසු උපයන පළමු රුපියල් පනස් දහස දක්වා මුදලට වසරකට 4%ක බද්දක්ද ඉන් පසු උපයන පළමු රුපියල් පනස් දහස දක්වා මුදලට වසරකට 8%ක බද්ධක්ද අය කෙරේ. ඉන් පසු උපයන පළමු රුපියල් පනස් දහස දක්වා මුදලට වසරකට 12%ක්ද ඉන් පසු උපයන පළමු රුපියල් පනස් දහස දක්වා මුදලට වසරකට 16%ක්ද වශයෙන් අය කෙරේ. ඉන් පසු උපයන පළමු රුපියල් පනස් දහස දක්වා මුදලට වසරකට 20%ක්ද ඊට වැඩිවන සෑම මුදලකට 24%ක්ද වශයෙන් බදු අය කෙරේ.", "URL": "https://lankatruth.com/si/?p=49949", "Category": "පුවත්", "Parent URL": null}