{"Source": "Lankatruth", "Timestamp": "December 7, 2020", "Headline": "වීරවිල එළිමහන් සිර කඳවුරත් කොරෝනාවට බිලි", "News Content": "වීරවිල එළිමහන් සිර කඳවුරේ රැඳවියන් 58 දෙනෙකු කොවිඩ් – 19 ආසාදිතයන් ලෙස හඳුනාගෙන ඇතැයි වාර්තා වේ. මේ අනුව අද (07) දිනයේ බන්ධනාගාර ආශ්‍රීතව කොවිඩ් ආසාදිතයන් 154 දෙනෙකු හමුවී ඇතැයි කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා පවසයි. බන්ධනාගාර ආශ්‍රීතව පාලනයකින් තොරව පැතිර යන කොවිඩ් වසංගතයට යම් පිලියමක් ලෙස සුලු වැරදි සම්බන්ධයෙන් බන්ධනාගාර ගතවී සිටින රැඳවියන් 8000ක් පමණ නිදහස් කිරීමට කටයුතු සූදානම් කරගෙන යන බව බන්ධනාගාර ප්‍රතිසංස්කරණ ඇමති ලොහාන් රත්වත්තේ පවසයි. කෙසේ වෙතත් බන්ධනාගාර කොමසාරිස්වරයා පසුගියදා ප්‍රකාශ කර තිබුනේ බන්ධනාගාර ආශ්‍රිවත පැතිරයන කොවිඩ් වසංගතය පාලනය කර ඇති බවයි.", "URL": "https://lankatruth.com/si/?p=102716", "Category": "කොවිඩ් -19 (කොරෝනා ) පුවත්", "Parent URL": null}