{"Source": "Lankatruth", "Timestamp": "April 19, 2020", "Headline": "කොරෝනා අසාදිතයින් හමුවීමේ වැඩිවීමක් – අද දිනයට පමණක් 15ක් හමු වෙයි – මුළු ගණන 269යි", "News Content": "කොරෝනා හෙවත් කෝවිඩ්-19 වෛරසය ආසාදනය වූවන් 15 දෙනකු අද (19) දිනය තුළ මේ වනවිට වාර්තා වී ඇතැයි සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කරයි. මෙම අසාදිතයින් 15 දෙනාම හමුවී ඇත්තේ අසාදිතයින් ළගින්ම ඇසුරු කළ කොළඹ ප්‍රදේශයේ නිරෝධායනයට ලක් කරමින් සිටි පිරිසකින් වීම විශේෂත්වයකි. ඒ අනුව මේ වනවිට ශ්‍රී ලංකාවෙන් වාර්තා වූ මුළුකොරෝනා ආසාදිතයින්ගේ සංඛ්‍යාව 269කි. එමෙන්ම මේ වනවිට කොවිඩ්-19 ආසාදිතයින් රෝගීන් 96ක් සම්පූර්ණයෙන් සුවය ලබා රෝහල්වලින් පිටව ගොස් තිබේ. මේ වනවිට කොරෝනා වෛරසය හේතුවෙන් පුද්ගලයින් 07 දෙනෙකු ජීවිතක්ෂයට පත්ව ඇති අතර තවත් පුද්ගලයින් 166 දෙනෙකු වෛද්‍ය අධීක්ෂණය යටතේ රෝහල්වල පසුවෙති.", "URL": "https://lankatruth.com/si/?p=92611", "Category": "පුවත්", "Parent URL": null}