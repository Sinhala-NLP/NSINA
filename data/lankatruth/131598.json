{"Source": "Lankatruth", "Timestamp": "April 7, 2022", "Headline": "මේ කවුද? මේ මොනවද කරන්නේ !", "News Content": "ඊයේ පාර්ලිමේන්තු වට රවුමේ රවුම් ගැසූ යතුරු පැදි කණ්ඩායම කවුද? ඔවුන්ගේ අරමුණ කුමක්ද ? ඔවුන් මෙහයවන්නේ කවුද? මේ අයගේ අතීත භාවිතාව කුමක්ද ? මීට සතියකට පමණ පෙර කමල් ගුණරත්න විසින් ඔහුගේ උතුරු බල සේනාව කොළඹට ගෙන ආපු බවක් සමාජ මාධ්‍ය වල පලවී තිබිණි. මේ බල ඇණියේ බහුතරය ඔහු හා නන්දසේන අයත් ගජබා රෙජිමේන්තුවේ සාමාජිකයින් යන්නද පලවූ තවත් ප්‍රවුර්තියකි. මෙවැනිම ක්‍රියාදාමයක් 2015 වසරේ රාජපක්‍ෂ පාලනය පෙරලා දමා යහපාලන රජය බලයට පත්වූ දා රාත්‍රියේද සිදු වුනු බව අප දනිමු. එදා රාත්‍රියේදී මෙවැනි බල ඇණි 5-6ක ප්‍රමාණයක් අගනුවර රැකවල්ලා ස්ථාන ගත වූ අතර හමුදා කුමන්ත්‍රණයක් සිදුවෙමින් පවතින බවට රාවයක් පැතිරෙමින් තිබිණි. ඒ අතරම එම ලේ වැකි කුමන්ත්‍රණයට ඒ යුගයේ හිටපු පොලිස්පති දැඩි විරෝධයක් පලකල බවටද පසුව හෙළි වී තිබිණි. මෙම නාටකය අවසාන වනුයේ නිරුපමා රාජපක්ෂගේ සැමියා විසින් රනිල් වික්‍රමසිංහව අරලිය ගහ මන්දිර පාර්ශවයට රැගෙන ගොස් සිදු කරන ලද සාකච්චාවකින් අනතුරුවය. පසුව හෙළි වුයේ රාජපක්ෂ පවුලට එරෙහිව කිසිදු අධිකරණ ක්‍රියාදාමයක් සිදු නොකරන බවට දෙනු ලැබූ සහතිකය මත රාජපක්ෂ නව රජයේ ආරක්ෂාව මත හෙලිකොප්ටරයකින් මැදමුලනට ගෙන ගොස් එහි ජනේලයේ එල්ලු බවයි. එසේ නොවුනා නම් අද රටේ සිදුවන ජනතාව පාරට බැසීම සිදුවීමට තිබුනේ ඒ අවස්ථාවේදීය. රනිල්ගේ මෙම උපකාරයට රාජපක්ෂ කෘතගුණ සලකනුයේ දින 52 ආණ්ඩුවට එරෙහිව එල්ලවූ ජනතා විරෝධය හමුවේ නන්දසේන විසින් ඔහු හමු වී බැඳුම්කරයට එරෙහිව කිසිදු අධිකරණ ක්‍රියා දාමයක් සිදු නොකරන බවට සහතික වූ පසුවය. ඒ අවස්ථාවේ දීත් පාරට බැසී ජනතාව සැන්ඩි කරන්නට දෙපාර්ශ්වය සමත් විනි. මෙහි අවසාන නිගමනය වනුයේ පවතින දුෂිත ක්‍රමය ආරක්ෂා කිරීමට මෙම දෙගොල්ලන්ම සැදී පැහැදී සිටින බවයි. එනම් ඒ සඳහා රටේ තරුණයන් කෙටවීමට, ජනතාව කෙටවීමට, ජනතාව ජාතිය, ආගම් යොදවා කෙටවීමට ඇතුළු ඕනෑම කැත, නින්දිත ම්ලේච්ඡ ගේම් ගැසීමට මෙම පිරිස සුදානම් බව විනා වෙන යමක් නොවේ. ඊයේ පාර්ලිමේන්තු වට රවුමේ සිදුවීම විග්‍රහ කර ගත යුත්තේද මේ ආකාරයෙනි. 83 කළු ජූලිය, 87-89 හමුදා පවුල් ඝාතණ ප්‍රචාරය, 2010 දී ෆොන්සේකා හමුදාව පාවා දුන්නා කියා හමුදාව දේශපාලනීකරණය කර දෙකඩ කිරීම, පාස්කු ප්‍රහාරය, එවැනි ලේ වැකුණු කුමන්ත්‍රණ වලට නිදසුන්ය. 83 කළු ජුලිය සිදු නොවී ජනතා විමුක්ති පෙරමුණ තහනම් නොවුනා නම් 87-89 සංහාරය සිදු නොවනවා පමණක් නොව උතුරේ බෙදුම්වාදී යුද්ධයක්ද ඇති නොවන බවටත් කිසිදු සැකයක් නොමැත. 83දී ජනතා විමුක්ති පෙරමුණ තහනම් කරනු ලැබුවේ “මගේ පංතිය ආරක්ෂා කරගැනීමට කියා” JR ජයවර්ධනගේ ප්‍රකාශයෙන් මෙම සමස්ථ සිදුවීම් මාලාවේ සැබෑ අරමුණ පැහැදිලි වනු ඇත. නමුත් JR ගේ පංතිය ආරක්ෂා කිරීම සඳහා උතුරේ හා දකුණේ පුරවැසියන් ගෙවූ වන්දිය හා ගලාගිය තරුණ රුධිර ගංගාව කිසිදා රටට අයකරගත හැකි යයි සිතිය නොහැක. මෙම සියළුම ක්‍රියා දාමයන්ගේ අවසානයේ අප පැමිණ ඇත්තේ රටේ පාලක පංතිය ප්‍රතික්‍ෂේප කරන තෙම්පරාදු වූ ජනතාවක් වෙසෙන සමාජයකටය. ඔවුන් තවදුරටත් කාහට වත් රැවටිය හැකි ජනතාවක් නොවේ. ලෙනින් 1917 පෙබරවාරි විප්ලවය ගැන පැවසූ පරිදි දේශපාලනය වෙනුවට බ්ලූ ෆිල්ම් බැලූ යුගය අවසාන වී ඇත. මේ දක්වා ජනතාව හා ආරක්ෂක අංශ කෙටවීමේ සියළු උත්සාහයන් පරාජය වී අවසන් වී ඇත්තේ එවැනි අසාර්ථක උත්සහයන් සිදුකල අය පවුල් පිටින් රටින් පලා යාමෙනි. දැන් මොවුන්ගේ උත්සාහය ඇත්තේ හමුදාව හා පොලිසීය කෙටවීමේ අවසාන තුරුම්පුවටද ? ඊයේ පාර්ලිමේන්තු වට රවුමේ යතුරු පැදි කණ්ඩායමේ හැසිරීම තුල හා කමල් ගුණරත්නගේ වචනයෙන්ම කියනවා නම් ඔවුන්ගේ body language නිරීක්ෂණය කිරීමේදී පැහැදිලි වනුයේ ඔවුන් පැමිණියේ පෙළපාලිකරුවන් හා පොලීසිය කුපිත කර ගැටුමක් ඇතිකර ගැනීමට යන්න බව සක්සුදක් ලෙස පැහැදිලිය. මෙම ගැටුම සිදුවී පසුවදාම හමුදාපතිවරයා එම භටයන්ගේ අත්තනෝමතික හැසිරීම අනුමත කරමින් සිදුකල ප්‍රකාශය එය තවදුරත් සනාථ කරනු ලබයි. 87-89 දී RDF නමින් නිර්මාණය කල යතුරු පැදි කණ්ඩායම් ජෙවිපය නමින් ගම්වල ඇතැම් සමාජයේ ප්‍රකට පුද්ගලයින් ඝාතණය කර මෙවැනිම පරිසරයක් නිර්මාණය කරනු ලැබීය. දැන් දැන් හමුදාව පොලීසියට පහරදීමට යන බවට සමාජ ජාලා තුල ප්‍රචාර සිදුවෙමින් සිදු වනුයේද මෙම අරමුණ ඇතිව වේ. මක්නිසාදයත් 2015දී මෙන්ම මේ දක්වා රාජපක්ෂලාට හීලෑ කර ගැනීමට නොහැකි වී ඇති පොලිස් දෙපාර්තමේන්තුවට එරහිව හමුදාව කුලප්පු කරවීමටය. මේ දක්වා පාරට බහින ජනතාව පාලනය කරමින් ඔවුන් සමග අනවශ්‍ය ගැටුම් නිර්මාණය නොකර ගනිමින් රට තුල නීතිය හා සාමය පවත්වා ගනිමින් සිටිනුයේ පොලිසීයයි. ඇතැම් ස්ථාන වල පොලීසිය ජනතාව සමග බද්ධ වෙමින් තිබෙන අවස්ථා ද වාර්තා විනි. 2004 සුනාමි ව්‍යසනය සිදුවූ අවස්ථාවේ ඉන්දියන් හමුදාව උතුරෙනුත්, ඇමරිකානු හමුදාව දකුණෙනුත් පැමිණියේ ජනතාවට උදව් කිරීමට නොව අනාගතයේ සිදුකිරීමට නියමිතව තිබු පැහැදිලි යුධ අභ්‍යාශයක් සඳහා විය. එවකට ඇමරිකානු රාජ්‍ය ලේකම්වරිය වන කොන්දෙලේසා රයිස් “සුනාමිය අපට මනරම් අවස්ථාවක් උදාකර ඇතැයි” ප්‍රසිද්ධියේ පැවසීම එය තහවුරු කරනු ලැබිණි. 2009 යුද්ධය අවසාන සතියේ ඇයගේ මෙම ප්‍රකාශය සනාථ කරමින් ඇමරිකානු පැසිෆික් කලාප හමුදාවේ රටේ ගැටුමට මැදිහත්වීමේ උපක්‍රමය රුසියානු හා චීන මැදිහත් වීම මත වැලකී ගියේය. 2010 ජනාධිපතිවරණය අවසානයේදී ගජබා හා ජනාධිපති අපේක්‍ෂක සරත් ෆොන්සේකා අයත් සිංහ රෙජිමේන්තුව සමග කොටවා සිදුවීමට ගිය යුද්ධයක් අනුනමයෙන් වැලකි ගියේ සරත් ෆොන්සේකා මහතා තම සහෝදර හමුදාව කොටවා යුද්ධයක් ඇතිවීම වැළැක්වීම සඳහා සිර කුඩුව තෝරා ගැනීමත් සමගිනි. දැන් නවතම උත්සාහය පොලීසිය හා හමුදාව කෙටවීමද ? එමනිසා මේ රටේ ජනතාව සමග ලේ වැකුණු ගේම් ගැසීම මෙම අශිෂ්ට පාලක පංතිය දැන් නතර කල යුතුව ඇත. රටේ ජනතාව හා ආරක්ෂක අංශ එක හඬින් ඉල්ලා සිටින්නේ සාමයෙන් හා සහෝදරත්වයෙන් ජීවත්වීමට අපට ඉඩ දීපල්ලා මේ රට තවත් මලමිනී ප්‍රදර්ශනාගාරයක් බවට පත් නොකරපල්ලා කියායි. රට තුල සන්නද්ධ ගැටුම් ඇතිකර සාමය නමින් විදේශ හමුදා වලට බල්ටි ගැසීමට ඉඩ ප්‍රවස්ථා ඇති නොකරන ලෙසයි. දැන් උඹලා-උඹලා ඩීල් ගහපු දේශපාලනය අවසාන වී ඇත. ඔවුන් ඉල්ලා සිටිනුයේ එක් දෙයකි ” දැන් ජනතාවට රට බාර දීලා ආපු දිහාවකට පලයල්ලා”!!!!", "URL": "https://lankatruth.com/si/?p=131598", "Category": "පුවත්", "Parent URL": null}