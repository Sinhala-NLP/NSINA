{"Source": "Lankatruth", "Timestamp": "May 28, 2012", "Headline": "නේපාල රජය දෙදරයි", "News Content": "නව ව්‍යවස්ථාවක් ස්ථාපනය කිරිම සදහා සිව් වසරක් පුරා ඇදී ගිය සාකච්ඡුා අසාර්ථක වීමෙන් පසුව නේපාල අගමැති බබුරාම් භට්ටාරායි විසින් මස 6 ක් ඇතුළත මැතිවරණයක් කැදවීමේ තීරණය ප‍්‍රකාශ කිරීමත් සමගම නේපාල රජයේ කොටස්කරුවන් වු පක්ෂ 3 ක් රජයෙන් ඉවත් වීමට තීරණය කර ඇත.නේපාල නව ව්‍යවස්ථාවේ රාජ්‍යයේ ස්වභාවය කුමන ආකාරයෙන් විය යුතු දැයි වන කරුණ සම්බන්ධයෙන් පක්ෂ අතර එකගතාවයක් ඇතිකර ගැනීමට නොහැකිවීම මත මැතිවරණයකට ගොස් ජනමතය අනුව කටයුතු කිරීම හැර අන් විකල්පයක් ඉතිරිව නැතැයි නේපාල අගමැතිවරයා ප‍්‍රකාශ කරයි. නේපාල රාජාන්ඩුව පලවා හැරීමෙන් පසුව 2008 වසරේදී පැවති මැතිවරණයෙන් එතෙක් සන්නද්ධ කි‍්‍රයාකාරීත්වයේ සිටි නේපාල මාවෝ වාදී කොමියුනිස්ට් පක්ෂය පාර්ලිමේන්තුවේ බහුතර බලයක් ලබා ගත් අතර නව ව්‍යවස්ථාවක් නිර්මාණය කරගැනීම සදහා අනෙකුත් පක්ෂ සමග පැවති සාකච්ඡුා සාර්ථක කර ගැනිමට අපොහොසත් විය.", "URL": "https://lankatruth.com/si/?p=2501", "Category": "විදෙස් පුවත්", "Parent URL": null}