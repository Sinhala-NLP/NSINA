{"Source": "Lankatruth", "Timestamp": "July 4, 2017", "Headline": "GMOA වර්ජනය සතියකින් කල්යයි", "News Content": "හේතූන් කිහිපයක් මුල් කරගනිමින් හෙට(05) සිට ක්‍රියාත්මක කිරීමට තිබූ වෛද්‍ය වර්ජනය සතියකින් කල් දැමූ බව රජයේ වෛද්‍ය නිලධාරීන්ගේ සංගමය පවසයි.අද පැවති විධායක කමිටු රැස්වීමේදී එලෙස තීරණය කළ බව රජයේ වෛද්‍ය නිලධාරීන්ගේ සංගමය සදහන් කර ඇත. ලක්ෂ්මන් කිරි ඇල්ල මහතා ඊයේ(3) ප්‍රවෘත්ති සාකච්ඡාවක් පවත්වා එහිදී ධනාත්මක යෝජනවලියක් ඉදිරිපත් කිරීම,ජනාධිපති මෛත්‍රීපාල සිරිසේන මහතා විසින් මේ සම්බන්ධයෙන් පවතින එඟතා සම්බන්ධව විශේෂ ප්‍රකාශයක් සිදු කිරීමට එකඟ වීම,අස්ගිරි පාර්ශවයේ හිමි වරුන් හමු වී ගත් තීරණ හා කොළඹ අගරදගුරු මැල්කම් කාදිනල් රංජිත් හිමිපාණන් විසින් කළ ඉල්ගීම සැලකිල්ලට ගෙන මෙම තීරණය ගත් බව රජයේ වෛද්‍ය නිලධාරීන්ගේ සංගමය පවසයි. මේ සියලු කරුණු ගැඹුරින් අධ්‍යනය කල රජයේ වෛද්‍ය නිලධාරින්ගේ සංගමයේ විධායක සභාව හෙට (05) දින ක‍්‍රීයාත්මක කිරීමට නියමිතව තිබු අඛණ්ඩ වැඩ වර්ජනය සතියක කාලයක් සඳහා අත්හිටුවීමට තීරණය කරන බවයි පෙන්වා දුන්නේ. කෙසේ වුවත් මොනයම්  හෝ  ආකාරයකින්  සයිටම්  නීතිගත  කිරීම  සඳහා  මතභේදාත්මක  තීරණ  වලට  එලඹිමට  බලධාරින් ක‍්‍රියාකලහොත් එම මොහොතේම අඛණ්ඩ ක‍්‍රියාදාමයකට යොමු වීමට විධායක කමිටුව තීරණය කළ බවද අවධාරණය කරනවා.", "URL": "https://lankatruth.com/si/?p=37054", "Category": "පුවත්", "Parent URL": null}