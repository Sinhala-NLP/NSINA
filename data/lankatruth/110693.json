{"Source": "Lankatruth", "Timestamp": "February 16, 2021", "Headline": "එන්නත එපා කියපු මන්ත්‍රී හිමියෝ කලින්ම විදගනිති…", "News Content": "තමන් වහන්සේ කොවිඩ් – 19 වෛරසයට බය නැති බවත් තමන් වහන්සේ ඊට අදාල එන්නත ලබා නොගන්නා බවත් අවස්ථා කිහිපයකදීම සඳහන් කළ පාර්ලිමේන්තු මන්ත්‍රී පූජ්‍ය අතුරලියේ රතන හිමියෝ ඔස්ෆර්ඩ් ඇස්ට්‍රා සෙනෙකා කොවිෂීල්ඩ් කොවිඩ් මර්දන එන්නත අද (16) ලබාගෙන තිබේ. ඒ එම එන්නත පාර්ලිමේන්තු මන්ත්‍රීවරුන් සඳහා ලබාදීමේ කටයුතු අද පෙරවරුවේ ආරම්භ කළ අවස්ථාවේ එම එන්නත ලබා ගත් පළමු පාර්ලිමේන්තු මන්ත්‍රී කණ්ඩායමේ 19දෙනා නියෝජනය කරමිණි. නාරාහේන්පිට යුද හමුදා රෝහලේදී එන්නත්කරණ කටයුතු ආරම්භ කර තිබූ අතර අද දිනයේ අතුරලියේ මන්ත්‍රී හිමියන්ට අමතරව මහින්ද අමරවීර, සුසිල් ප්‍රේමජයන්ත, තිස්ස අත්තනායක, හර්ෂණ රාජකරුණා, පී. දිගම්බරන්, දිලිප් වෙදආරච්චි, මයන්ත දිසානායක, ඉරාන් වික්‍රමරත්න, සරත් ෆොන්සේකා, මොහොමඩ් මුසම්මිල් ඇතුළු පක්ෂ විපක්ෂ මන්ත්‍රීවරුන් පිරිසක් එම එන්නත ලබාගෙන තිබේ.", "URL": "https://lankatruth.com/si/?p=110693", "Category": "කොවිඩ් -19 (කොරෝනා ) පුවත්", "Parent URL": null}