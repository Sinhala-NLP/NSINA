{"Source": "Lankatruth", "Timestamp": "July 4, 2013", "Headline": "ජනපති මහින්ද සීරුවෙන්", "News Content": "රුපියල් කෝටි 3 ක මුදලක්‌ වැයකර උතුරු මැද පළාත් සභාවේ ආණ්‌ඩු පක්‌ෂයේ හා විපක්‍ෂයේ මැති ඇමතිවරු සහ උසස්‌ නිලධාරීන් ලබන සතියේ යාමට නියමිතව තිබූ දින 10 ක විදේශ සංචාරය ජනාධිපති මහින්ද රාජපක්‌ෂ මහතාගේ නියෝගය පරිදි අත්හිටුවා තිබේ. රුපියල් කෝටි 3 ක මුදලක්‌ වැයකර උතුරු මැද පළාත් සභාවේ ආණ්‌ඩු පක්‌ෂයේ හා විපක්‍ෂයේ මැති ඇමතිවරු සහ උසස්‌ නිලධාරීන් ලබන සතියේ යාමට නියමිතව තිබූ දින 10 ක විදේශ සංචාරය ජනාධිපති මහින්ද රාජපක්‌ෂ මහතාගේ නියෝගය පරිදි අත්හිටුවා තිබේ. මේ පිළිබඳව ජවිපෙ මන්ත්‍රී වසන්ත සමරසිංහ මහතා විසින් මාධ්‍යවෙත හෙළිදරව් කිරීමෙන් අනතුරුව මේ පිළිබඳව විශාල ලෙස කතාබහට ලක්වී තිබේ. මේ හේතුවෙන් ජනාධිපති මහින්ද රාජපක්ෂ මහතා මෙම චාරිකාව අත්හිටුවා තිබෙන බව වාර්තා වේ.  කෙසේ වෙතත් මේ සම්බන්ධයෙන් පළාත් සභාවේ නිලධාරීන් පවසා තිබුණේ ජුනි මාසයේ යාමට තිබූ මෙම චාරිකාව ජනාධිපතිවරයාගේ උපදෙස් හා අනුමැතිය මත ජූලි මාසයට යොදාගත් බවයි.  කෙසේ වෙතත් රටේ සිදුවන මෙවැනි විශේෂ සිදුවීම් ජනාධිපතිවරයා දැනගන්නේ මාධ්‍ය වාර්තා මගින්ය. එමෙන්ම මාධ්‍යවේදීන්ට ආචාර්යධර්ම පද්ධතියක් හඳුන්වාදීමට යන බව දැනගෙන ඇත්තේ මල්වතු පාර්ශවයේ අනුනායක හිමිවරුන් වහන්සේලා ජනාධිපතිවරයාට ලිපියක් මගින් ඒ පිළිබඳ අවධානය යොමු කළ පසුවය.  රට තුළ විශාල ආන්දෝලනයකට ලක්වූ විදුලි ගාස්තු වැඩි වීමේ සූත්‍රය පිළිබදවද ජනාධිපතිවරයා නිසි ලෙස දැනගෙන නොතිබූ අතර මාධ්‍ය වාර්තාමගින් දැනගත් විගස මැයි දින සැමරුමේදී ජනතාවට සහන සැලසෙන ආකාරයෙන් එය සංශෝධනය කිරීමට උපදෙස් ලබාදුන්නේය. එමෙන්ම පළාත් සභා මන්ත්‍රීවරයෙකු විසින් නවගත්තේගම ගුරුවරියක දණගැස්වීම ගැන මාධ්‍ය මගින් දැනගත් ජනාධිපතිවරයා ගුරුවරියට දුරකතන ඇමතුමක් ලබාදී ඒ පිළිඳ සාධාරණය ඉටු කරන බව පැවසූ අතර පළාත් සභා මන්ත්‍රීවරයාට තනතුරෙන් ඉවත් වීමට නියෝග කර ලදී.", "URL": "https://lankatruth.com/si/?p=7645", "Category": "පුවත්", "Parent URL": null}