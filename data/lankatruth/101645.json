{"Source": "Lankatruth", "Timestamp": "November 27, 2020", "Headline": "ගීතා කළකිරේ… පොහොට්ටුව ඇතුළෙන්ම මට ලොකු කැපිල්ලක් …", "News Content": "පොහොට්ටුව වෙනුවෙන් මෙතරම් කැපකිරීම් සිදුකළ තමාට ඇමති ධුරයක් නොලැබුණේ නෙළුම් මාවත පොහොට්ටු කාර්යාලයේ සිටින පිරිසක් සිදුකළ කුමන්ත්‍රණයක් නිසා යැයි ගාල්ල දිස්ත්‍රික් පාර්ලිමේන්තු මන්ත්‍රීනීගීතා කුමාරසිංහ මහත්මිය පවසයි. ඇමති ධුරයක් ලැබෙනු ඇතැයි බලාපොරොත්තුවෙන් සිටි නමුත් ඒකාබද්ධ විපක්ෂය සමග සිටි මන්ත්‍රීවරුන් 52 කගේ නම් සඳහන් වී තමාගේ නම පමණක් කැපී ගියේ එම කුමන්ත්‍රණයේ ප්‍රතිඵලයක් නිසා යැයිද ඇය පවසා තිබේ. යූටියුබ් නාලිකාවක් සමග පැවති සාකච්ඡාවකදී මෙලෙස අදහස් පළකර ඇති මන්ත්‍රීවරිය එහිදී වැඩිදුරටත් පවසන්නේ 2015 ජනාධිපතිවරණයේදී මහින්ද රාජපක්ෂ මහතාගේ පරාජයෙන් පසු ඔහුව තනි නොකර ඒකාබද්ධ විපක්ෂය හා එක්ව සිටි පිරිසගෙන් ඇමති ධුරයක් අහිමි වූ තමන්ට පමණක් බවයි.හිටපු ජනාධිපති මෛත්‍රීපාල සිරිසේන මහතා ඔහු සමග එක්වන්නැයි ආරාධනා කර තිබියදී එම අවස්ථාවද ප්‍රතික්ෂේප කළ නිසා තමාගේ මන්ත්‍රී ධුරය අහිමි වූ බවත් මන්ත්‍රීවරිය පවසනවා. එපමණක් නොව ස්විට්සර්ලන්ත පුරවැසිභාවය මෙන්ම විවාහය පවා අහිමි කර ගනිමින් පක්ෂය වෙනුවෙන් කැපකිරීම් සිදුකළ තමාට මෙැවනි අසාධාරණයක් සිදු වීම සාමාන්‍ය තත්වයක් නොවන බවද ඇය පවසනවා.", "URL": "https://lankatruth.com/si/?p=101645", "Category": "පුවත්", "Parent URL": null}