{"Source": "Lankatruth", "Timestamp": "January 12, 2020", "Headline": "ටෙලිකොම් කොන්ත‍්‍රාත් සේවකයන් දෙදහසක් එළියට !", "News Content": "ජනාධිපතිවරයාගේ නියෝගයක් බව සඳහන් කරමින්, ශී‍්‍ර ලංකා ටෙලිකොම් සමාගමේ උපකොන්ත‍්‍රාත් සමාගම් ඉවත් කිරීමෙන් කොන්ත‍්‍රාත් සේවකයන් 2,000ක් පමණ එළියට විසි වී තිබේ. ලබන මාර්තු මස අවසානය දක්වා විවිධ කොන්ත‍්‍රාත් සඳහා ගිවිසුම්ගතව සිටි බාහිර සමාගම් ඉවත් කර ඇත. කිසිදු පූර්ව දැනුම් දීමකින් තොරව ජනවාරි 01 සිට එම සමාගම් ඉවත් කර තිබේ. මේ නිසා සේවකයන් 2,000කට පමණ රැකියා අහිමිව මහමඟට වැටීමට අමතරව උපකොන්ත‍්‍රාත් ලබා ගත් සමාගම් විස්සක් පමණ බංකොළොත් වීමේ තත්යක් ද උදා වී ඇත. මාර්තු අවසානය දක්වා ඉදි කිරීම් හා ප‍්‍රතිසංස්කරණ කටයුතු කිරීම සඳහා එකී සමාගම් විසින් උපකරණ හා අමුද්‍රව්‍ය මිල දීගෙන තිබීමෙන් මෙම තත්ත්වය උදා වී තිබේ. ගයාන් රූපසිංහ – ලංකා ඉරිදා සංග්‍රහය", "URL": "https://lankatruth.com/si/?p=88628", "Category": "පුවත්", "Parent URL": null}