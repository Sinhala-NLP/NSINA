{"Source": "Lankatruth", "Timestamp": "September 17, 2019", "Headline": "ගාමිණී ජයවික්‍රම පෙරේරා ජනාධිපති පරීක්ෂණ කොමිසමට කැඳවයි", "News Content": "මහපොල භාරකාර අරමුදලේ සිදුව ඇති මූල්‍ය වංචාවක් සම්බන්ධව සාක්ෂි සටහන් කර ගැනීම සඳහා බුද්ධ ශාසන හා වයඹ සංවර්ධන අමාත්‍ය ගාමිණී ජයවික්‍රම පෙරෙරා මහතා අද(17) යලිත් වරක් ජනාධිපති පරීක්ෂණ කොමිසම වෙත කැඳවා තිබේ. සිද්ධියට අදාලව සාක්ෂි ලබාදීම සඳහා පසුගිය මස 9 වැනිදා අමාත්‍යවරයා කොමිසම හමුවේ පෙනී සිටි අතර සාක්ෂි ලබාදීම සඳහා අවශ්‍ය ලිපි ලේඛන තමා සතුව නොමැතිබව අමාත්‍යවරයා එහිදී පවසා තිබේ. ඒ අනුව අදාල ලිපි ලේඛන සහිතව කොමිසම හමුවේ පෙනී සිටින ලෙස උසස් අධ්‍යාපන අමාත්‍යාංශයේ ලේකම්වරයාට ද දැනුම්දීමක් සිදුකර ඇති අතර ඔහුද අද දිනයේ කොමිසම හමුවේ පෙනී සිටීමට නියමිතව ඇත.", "URL": "https://lankatruth.com/si/?p=80966", "Category": "පුවත්", "Parent URL": null}