{"Source": "Lankatruth", "Timestamp": "December 11, 2011", "Headline": "සැක සහිත මළ සිරුරු 3ක් එකම ගසක එල්ලෙයි", "News Content": "එප්පාවල පොලිස් වසමේ කඩිගාව ප‍්‍රදේශයේ නිවසක පදිංචි දැරියන් දෙදෙනෙකු සහ තරුණයෙකු නිවස පිහිටි වත්තේ ලිඳ අසල කොහොඹ ගසක එල්ලී මියගොස් ඇති මළසිරුරු සොයා ගෙන ඇත. මෙම මළ සිරුරු 3 ම ගසේ ඉතා ඉහළින් එල්ලී තිබී ඇත. මරණකරු වයස අවුරුදු 26 ක් වන රන්කොත් ගෙදර රුවන් පේ‍්‍රම ජයන්ත වන අතර මරණකාරියන් වයස අවුරුදු 17 ක් වූ දිල්ෂානි කුමාරී වික‍්‍රමරත්න සහ ඇයගේ නැගනියක වූ වයස අවුරුදු 15 ක් වූ ගංගානි වික‍්‍රමරත්න නැමැති දැරියන් බවට හඳුනාගෙන ඇත. මෙය සිය දිවි හානි කර ගැනීමක්ද නැතිනම් වෙනත් ආකාරයකට සිදු කරන ලද අපරාධයක් ද යන්න මෙතෙක් අනාවරණය කර ගෙන නැත. මෙම සැකකටයුතු මරණ තුන සම්බන්ධයෙන් එප්පාවල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://lankatruth.com/si/?p=474", "Category": "පුවත්", "Parent URL": null}