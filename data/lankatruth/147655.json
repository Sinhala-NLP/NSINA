{"Source": "Lankatruth", "Timestamp": "June 7, 2023", "Headline": "කර්මාන්තකරුවන් රැක ගන්න වහාම මැදිහත්විය යුතුයි – අනුර", "News Content": "හුදු කතා සාප්පුවලට පමණක් සීමා නොවී මෙරට කර්මාන්තකරුවන් රැක ගැනීමට නිශ්චිත තීන්දු තීරණ වහාම ගත යුතු බව ජාතික ජන බලවේගයේ නායක අනුර කුමාර දිසානායක අද (07) පාර්ලිමේන්තුවේදී පැවසීය.  වර්තමානයේ රට හෙළා තිබෙන ආර්ථික අර්බුදයේ ගොදුරු බවට පත්වී සිටින්නේ එයට වගකිය යුත්තන් නොවන බවත් මහ බැංකු අධිපති නන්දලාල් වීරසිංහ ඇතුළු පිරිස ගෙන යන ආර්තිකය හැකිලීමේ උපාය මාර්ගය මෙරට ව්‍යවසායකයන්ට දැඩි බලපෑම් සිදුකරමින් තිබෙන පසුබිමක් තුළ ඔවුන් රැක ගැනීම සඳහා වහාම ක්‍රියාමාර්ග ගත යුතු බව අවධාරණය කරනු ලැබීය.  කුඩා පරිමාණයෙන් දැඩි වෙහෙසක් දරා නිශ්චිත දැක්මක් සහිතව ආරම්භ කර තිබෙන මෙරට සුළු හා මධ්‍ය පරිමාණ කර්මාන්තකරුවන් මේ ආර්ථික අර්බුදයේ ගොදුරු බවට පත්වීසිටින අතර ඔවුන්ගේ දේපළ වෙන්දේසි කිරීම නැවැත්වීමේ ක්‍රියාමාර්ග වහාම ගත යුතු බවත් තව දුරටත් ඔවුන් ප්‍රපාතය කරා වැටුණහොත් මෙරට ආර්ථිකය ගොඩ ගැනීම තව දුරටත් අසීරුවන බව අවධාරණය කෙරිණි.", "URL": "https://lankatruth.com/si/?p=147655", "Category": "පුවත්", "Parent URL": null}