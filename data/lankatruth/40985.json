{"Source": "Lankatruth", "Timestamp": "September 15, 2017", "Headline": "19 WFDY උළලේ සූදානම් කිරීමේ කටයුතු සඳහා SYU නියෝජිතයෙක්", "News Content": "රුසියාවේ පැවැත්වෙන 19 වන ලෝක තරුණ හා ශිෂ්‍ය උළලේ සූදානම් කිරීමේ කටයුතු මේ වනවිට සිදු කරමින් පවතී. ඔක්තෝබර් විප්ලවයට වසර 100ක් පිරීම නිමෙත්තෙන් මෙවර තරුණ හා ශිෂය උළෙල රුසියාවේ පැවැත්වීමට තීරණය කර ඇත. ඔක්තෝබර් 14-24 රුසියාවේ සෝචී නුවර පැවැත්වීමට නියමිත ශිෂ්‍ය හා තරුණ උළෙල සඳහා ලෝකයේ ප්‍රගතිශීලි තරුණ හා ශිෂ්‍ය සංවිධාන රැසක සාමාජිකයෝ විශාල ප්‍රමාණයක් සහභාගි වීමට සූදානම් වෙමින් සිටී. මෙම තරුණ උළෙල වසර 4කට වරක් ලෝක ප්‍රජාතන්ත්‍රවාදී තරුණ සම්මේලනය මගින් සංවිධානය කරයි. සමාජවාදී තරුණ සංගමයේ ජාතික කමිටු සාමාජික පුබුදු සමරවීර මහතා මෙහි උප සභාපති තිදෙනාගෙන් එක් අයෙකු ලෙස කටයුතු කරයි. මෙම උළෙලේ සූදානම් කිරීමේ කටයුතු සඳහා ශ්‍රී ලංකා ජාතික සූදානම් කිරීමේ කමිටුව නියෝජනය කරමින් සමාජවාදී තරුණ සංගමයේ වෛද්‍ය ලසන්ත අබේවර්ණ මහතා පසුගියදා රුසියාව බලා පිටත් විය. එහි වැඩ භාරගත් අවස්ථාව පහත ඡායාරූප මගින් දිස්වේ.", "URL": "https://lankatruth.com/si/?p=40985", "Category": "පුවත්", "Parent URL": null}