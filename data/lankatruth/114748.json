{"Source": "Lankatruth", "Timestamp": "April 12, 2021", "Headline": "බලංගොඩට තද වැසි", "News Content": "බලන්ගොඩ ප්‍රදේශයට අද (12) පස්වරුවේ ඇදහැළුණු ධාරානිපාත වර්ෂාවත් සමග බලන්ගොඩ කල්තොට මාර්ගය කිරිමැටිතැන්න සහ දිගදුරේ අතර කොටස ජලයෙන් යට විමත් සමග වාහන ගමනාගමනයට බාධා එල්ල වී ඇතැයි වාර්තා වේ. ඒ හේතුවෙන් බලන්ගොඩ කල්තොට මාර්ගයේ දැඩි වාහන තදබදයක් ඇතිවී තිබිණි. පැය දෙකකට වැඩි කාලයක් පැවැති ගිගුම් සහිත වර්ෂාවත් සමග මාර්ගය ජලයෙන් යට වී ඇති අතර මාර්ගට ගස් කිහිපයක්ද කඩා වැටිම හේතුවෙන් ගමනාගමනය මුළුමනින්ම ඇණ හිට ඇත.", "URL": "https://lankatruth.com/si/?p=114748", "Category": "පුවත්", "Parent URL": null}