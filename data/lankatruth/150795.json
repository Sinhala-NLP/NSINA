{"Source": "Lankatruth", "Timestamp": "August 29, 2023", "Headline": "ඉම්රාන් ඛාන්ගේ සිර දඬුවම අත්හිටුවයි", "News Content": "පකිස්ථානයේ හිටපු අග්‍රාමාත්‍ය ඉම්රාන් ඛාන්ට එරෙහිව පනවා තිබූ වසර තුනක සිර දඬුවම අත්හිටුවීමට ඉස්ලාමාබාද් මහාධිකරණයේ ද්විපුද්ගල විනිසුරු මඩුල්ලක් තීන්දු කර තිබේ. අද (29) පැවති නඩු විභාගයේදී විනිසුරුවරුන් නියෝග කර ඇත්තේ ඉම්රාන් ඛාන් ඇප මත මුදා හරින ලෙසය. හිටපු අගමැති ඉම්රාන් ඛාන් 2018 සිට 2022 දක්වා අගමැති ලෙස කටයුතු කළ කාලය තුළ රාජ්‍ය ත්‍යාග නීති විරෝධී ලෙස විකිණීමේ චෝදනාව මත අගෝස්තු 05 වන දින වසර තුනක සිර දඬුවමක් නියම වූ අතර එදින සිට ඔහු සිරගතව සිටියේය. වරදකරු වීමේ ප්‍රතිඵලයක් ලෙස එරට මැතිවරණ කොමිසම විසින් ඉම්රාන් ඛාන්ට මැතිවරණයට තරග කිරීමද වසර පහකට තහනම් කරන ලදී.", "URL": "https://lankatruth.com/si/?p=150795", "Category": "පුවත්", "Parent URL": null}