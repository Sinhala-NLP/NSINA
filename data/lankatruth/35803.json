{"Source": "Lankatruth", "Timestamp": "June 12, 2017", "Headline": "හිටපු ගුවන් සේවා ඇමැතිට, ඔහුගේ පෞද්ගලික ලේකම්ට නොතීසි", "News Content": "විශ්‍රාමික ජානාධිපති මහින්ද රාජපක්ෂ පාලන සමයේ ගුවන් සේවා ඇමැති ධුරයේ කටයුතු කළ ප්‍රියංකර ජයරත්න මහතාට සහ ඔහුගේ පෞද්ගලික ලේකම් බාල මානගේ දයාවංශ මහතාට ලබන අගෝස්තු 21 වැනිදා අධිකරණයේ පෙනී සිටින ලෙස කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර මහතා අද (12) නියෝග කර තිබේ. සිවිල් ගුවන් සේවා අධිකාරියේ ස්ථාපිත කර නොමැති සංවර්ධන සැලසුම් සම්බන්ධීකාර නිලධාරි නම් තනතුරට සිය පෞද්ගලික ලේකම් පත් කිරිමට අධිකාරි අධ්‍යක්ෂක මණ්ඩලය පෙළඹවීම මත අල්ලස් පනතට අනුව දුෂණය නම් වරදට හසුවන බැවින් ඒ සම්බන්ධයෙන් පසුගියදා 09වනදා හිටපු ගුවන් සේවා ඇමැති ප්‍රියංකර ජයරත්න මහතාට සහ ඔහුගේ පෞද්ගලික ලේකම්වරයාට එරෙහිව අල්ලස් කොමිසම විසින් ගොනු කළ නඩුවකට අදාළව මෙසේ සිතාසි නොතීසි නිකුත් කර ඇත. ප්‍රියංකර ජයරත්න මහතා වත්මන් ආණ්ඩුවේද රාජ්‍ය ඇමතිවරයෙකු ලෙස කටයුත කළ අතර පසුව ඉල්ලා අස්විය.", "URL": "https://lankatruth.com/si/?p=35803", "Category": "පුවත්", "Parent URL": null}