{"Source": "Lankatruth", "Timestamp": "February 5, 2021", "Headline": "කොරෝනා වසංගතයෙන් ආදිවාසින් බේරාගන්න කිසිදු වැඩපිලිවෙලක් නැහැ – වන්නියලැත්තෝ චෝදනා කරයි", "News Content": "මේ වනවිට මහියංගනය සහ රිදීමාලියද්ද ප්‍රදේශවලින් හමුවන කොරෝනා ආසාදිතයන් ප්‍රමාණය විශාල ලෙස වර්ධනය වී ඇති නිසා දඹාන ආදිවාසි ගම්මානයටද කොරෝනා වෛරසය පැතිරීමේ දැඩි අවධානමක් මතුව ඇතැයි ආදිවාසි නායක ඌරුවරිගේ වනියලැත්තෝ පවසයි. මාධ්‍ය හමුවක් කැඳවමින් අදහස් දැක්වූ ආදිවාසි නායකයා වැඩිදුරටත් පැවසුවේ කොළඹට පමණක් සීමාවී තිබූ කොරෝනා වෛරසය මේ වනවිට රට පුරා පැතිර ගොස් ඇති බවත් තම පාරම්පරික ගම්මානය පිහිටි ප්‍රදේශයෙන්ද කොරෝනා ආසාදිතයන් 173 දෙනෙකු මේ වනවිට හඳුනාගෙන ඇති බවත්ය. කොරෝනා වෛරසයෙන් ආදිවාසීන් ආරක්ෂාකර ගැනීමට කිසිදු මැදිහත්විමක් බළධාරින් විසින් සිදුකර නැති බවත් එය බලවත් කණගාටුවට කරුණක් බවත් ආදිවාසි නායකයා වැඩි දුරටත් පවසයි.", "URL": "https://lankatruth.com/si/?p=109895", "Category": "පුවත්", "Parent URL": null}