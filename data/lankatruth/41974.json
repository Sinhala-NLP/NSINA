{"Source": "Lankatruth", "Timestamp": "October 4, 2017", "Headline": "“හමුදාව යටතේ ඇති උතුරේ ඉඩම් අපි නිදහස් කරනවා” ඇමරිකාණු පුරවැසියා යාපනේදී කියයි", "News Content": "මහින්ද රාජපක්ෂ පාලන සමය ආරම්භ වූ 2015 නොවැමුබර් 17 වෙනිදායින් පසුව උතුරේ ඉඩම් රජයට පවරාගෙන නොමැති බවත් ඊට පෙර හමුදාව විසින් ලබා ගත් ඉඩම් තිබූ බවත් ඒවාද වහාම නිදහස් කර දිය යුතු බවත් බැසිල් රාජපක්ෂ මහතා උතුරේ මාධ්‍යවේදීන් අමතමින් ප්‍රකාශ කර තිබේ. හමුදාව විසින් අත්පත්කරගෙන තිබූ ඉඩම්වලින් 80%ක් පමණ රාජපක්ෂ පාලන සමයේ නැවත නිදහස් කළ බවත් බැසිල් රාජපක්ෂ මහතා එහිදී සඳහන් කරයි. බැසිල් රාජපක්ෂ මහතා ඇමරිකන් පුරවැසිභාවද හිමි පුද්ගලයෙකු වන අතර ඔහු දකුණේ දේශපාලන වේදිකාවේදී නිරන්තරයෙන් ප්‍රකාශ කරන්නේ ශ්‍රී ලංකා රජය උතුරේ හමුදා කඳවුරු ඉවත් කරමින් එම ඉඩම් ජනතාවට බෙදා දෙමින් සිටින බවත් එය උතුරේ ආරක්ෂාව බිළි දිමක් බවත්ය. කෙසේ නමුත් ඔහු උතුරේ මාධ්‍යවේදීන් අමතා පවසන්නේ මහින්ද රාජපක්ෂ පාලන සමයේ හමුදාව විසින් අත්පත්කරගෙන තිබූ ඉඩම්වලින් 80%ක් නිදහස් කළ බව ය. පසුගිය ජනාධිපතිවරණයෙන් මහින්ද රාජපක්ෂ මහතා පරාජය වූ පසු පැය 24ක් යාමටත් මත්තෙන් සිය බිරිඳ සමග තම මවු රට වූ ඇමරිකා එක්සත් ජනපදය බලා පිටත්ව ගිය බැසිල් රාජපක්ෂ මහතා නැවත මෙරටට පැමිණියේ පාර්ලිමේන්තු මැතිවරණයද අවසන් වූ පසුව ය.", "URL": "https://lankatruth.com/si/?p=41974", "Category": "පුවත්", "Parent URL": null}