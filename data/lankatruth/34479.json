{"Source": "Lankatruth", "Timestamp": "May 17, 2017", "Headline": "රතුපස්වල ඝාතන ගැන අධිකරණ වෛද්‍ය නිලධාරීන්ගෙන් ප්‍රකාශ ගැනීමට අවසර", "News Content": "පිරිසිදු පානීය ජලය ඉල්ලූ රතුපස්වල ජනයාට යුද හමුදාවෙන් වෙඩි තැබීමෙන් ඝාතනය වූ තිදෙනාගේ පශ්චාත් මරණ පරීක්ෂණ පැවැත්වූ අධිකරණ වෛද්‍ය නිලධාරීන් තිදෙනාගෙන් ප්‍රකාශ ගැනීමට අවශ්‍ය බව අපරාධ පරීක්ෂණ දෙපාර්තමේන්තුව අද (17) අධිකරණයට දන්වා ඇත. ඒ අනුව ඒ සඳහා අවසර ලබාදීමට ගම්පහ ප්‍රධාන මහේස්ත්‍රාත් ඩී.ඒ රුවන් පතිරණ මහතා කටයුතු කර තිබේ. එම ඝාතන සම්බන්ධයෙන් දැනට රක්ෂිත බන්ධනාගාර ගතව සිටින හමුදා සැකකරුවන් පිරිස ලබන 31 දක්වා යළි රක්ෂිත බන්ධනාගාර ගත කරඇත.", "URL": "https://lankatruth.com/si/?p=34479", "Category": "පුවත්", "Parent URL": null}