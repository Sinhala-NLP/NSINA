{"Source": "Lankatruth", "Timestamp": "February 13, 2012", "Headline": "හලාවත උද්ඝෝෂණයට විශාල සෙනගක්", "News Content": "ගොවි විශ්‍රාමවැටුප් ගෙවීම නතරකර තිබීමට විරෝධය පළකරමින් සහ විශාලවශයෙන් ඉහළදමා ඇතිඉන්දන මිල පහත හෙලන ලෙස ආණ්ඩුවට බලකරමින් ජනතා විමුක්ති පෙරමුණ සංවිධානය කළ උද්ඝෝෂණයක් අද (13) උදේ හලාවතනගරයේදී පවත්වන ලදී. අන්තර් සමාගම් සේවක සංගමයේ සභාපති වසන්ත සමරසිංහ මහතාගේ ප්‍රධානත්වයෙන් මෙම උද්ඝෝෂණය පැවැත්වීය. එහිදී මාධ්‍යවෙත අදහස්දැක්වූ වසන්ත සමරසිංහ මහතා මෙසේ පැවසීය. ”ගොවි විශ්‍රාමවැටුප් ගෙවීම අත්හිටුවා තිබීමට විරුද්දව ඒ අයිතිවාසිකම ගොවීන්ට ලබා දෙන ලෙස බලකරමින් අපි මේ උද්ඝෝෂණය පවත්වනවා. ඒ වගේම ආණ්ඩුවේ නාස්තිකාර වියදම් පියවාගැනීමට තෙල් මිල විශාල වශයෙන් වැඩිකිරීම වහාම පහතහෙලන ලෙස අපි ආණ්ඩුවට බලකරනවා. අවුරුද්දක්තුල ඩීසල් මිල රුපියල් 50කින් වැඩිකර තිබෙනවා. ධීවර ජනතාවට මේ මිල වැඩිවීම කොහොමවත් දරාගන්න බෑ. ඔවුන්ගේ ජීවන මාර්ගය සම්පූර්ණයෙන් බිදවැටලා. අපි ආණ්ඩුවට බල කරන්නේ වහාම තෙල්මිල අඩුකර ජනතාව පීඩාව‍ටපත්කිරීම නතරකරන ලෙසයි.”", "URL": "https://lankatruth.com/si/?p=1372", "Category": "පුවත්", "Parent URL": null}