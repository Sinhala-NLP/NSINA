{"Source": "Lankatruth", "Timestamp": "July 13, 2023", "Headline": "නීතිපති, සනත් නිශාන්තගේ කටහඩ පරීක්ෂාවට ඉල්ලයි", "News Content": "අධිකරණයට අපහාස කිරීමේ චෝදනා එල්ල වී සිටින ජල සම්පාදන රාජ්‍ය ඇමති සනත් නිශාන්තට එරෙහිව ගොනුකර තිබෙන පෙත්සම් 03ට අදාවල රාජය ඇමති සනත් නිශාන්තගේ කටහඩ පරීක්ෂා කිරීමට අවශ්‍ය බව නීතිපති දෙපාර්තමේන්තුව අද (13) අධිකරණයට දන්වා ඇත. ඒ එම පෙත්සම් අද අභියාචනාධිකරණ විනිසුරු මඬුල්ලක් හමුවේ කැඳවූ අවස්ථාවේදීය. එහිදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල්වරිය අධිකරණයට දන්වා ඇත්තේ, මෙම පැමිණිල්ලට අදාළව කටහඬ පරීක්ෂණයක් සිදු කිරීමට අවශ්‍යව තිබෙන බවය. එම අවස්ථාවේදී එක් පෙත්සමක් ඉදිරිපත් කර තිබූ ශ්‍රී ලංකා අධිකරණ නිලධාරීන්ගේ සංගමය වෙනුවෙන් පෙනී සිටි නීතිඥවරයා කියා අධිකරණය හමුවේ දන්වා ඇත්තේ, එවැනි පරීක්ෂණයකින් තොරව මෙම පෙත්සම පවත්වාගෙන යාමට තමන්ගේ විරුද්ධත්වයක් නොමැති බවය. ඒ අනුව පෙත්සම යළි සැප්තැම්බර් මස 27 කැඳවන ලෙස අභියාචනාධිකරණය වැඩිදුරටත් නියෝග කර තිබේ.", "URL": "https://lankatruth.com/si/?p=149063", "Category": "පුවත්", "Parent URL": null}