{"Source": "Lankatruth", "Timestamp": "July 16, 2012", "Headline": "සීපා පහුවෙන පාඩුව ලංකාවට – ඉන්දියාව කියයි", "News Content": "විස්තීර්ණ ආර්ථික සහයෝගිතා ගිවිසුම( CEPA ) අත්සන් කිරීමට ප්‍රමාදවීමේ අවාසිය ශ්‍රී ලංකාවටම බව ලංකාවේ ඉන්දියානු මහ කොමසාරිස් අශෝක් කේ. කාන්ත මහතා පවසයි. විස්තීර්ණ ආර්ථික සහයෝගිතා ගිවිසුම(CEPA) අත්සන් කිරීමට ප්‍රමාදවීමේ අවාසිය ශ්‍රී ලංකාවටම බව ලංකාවේ ඉන්දියානු මහ කොමසාරිස් අශෝක් කේ. කාන්ත මහතා පවසයි. ඉන්දියාව, ශ්‍රී ලංකාව සමග ආර්ථික සහයෝගීතාව ඉදිරියට ගෙනයාමට කැමැත්තෙන් සිටියද ගිවිසුම සම්බන්ධ සාකච්ඡා ප්‍රමාණවත් ලෙස ඉදිරියට ගොස් නැති බව කියා සිටින මහ කොමසාරිස්වරයා සීපා සම්බන්ධ ගැටලු ඇත්නම් ආණ්ඩුව හා පෞද්ගලික අංශය සමග සාකච්ඡා කිරීමට ඉන්දියාව සූදානම් බව පවසයි. බටහිර ආර්ථිකයන් අර්බුදයක ගිලී ඇති බැවින් දෙරටට ආර්ථික සහයෝගීතාව සඳහා අත්වැල් බැඳගැනීමට බල කෙරී ඇති බව ඔහු පෙන්වා දෙන ලද්දේ පසුගියදා කොළඹ පැවති ආර්ථික සමුළුවකදීය. කෙසේ වුවද පසුගිය කාලයේ ඉන්දියාවෙන් මෙරටට කෙරුණු ආනයන 12%කින්ද ඉන්දියාවට කෙරුණු අපනයන 9%කින්ද පහළ ගොස් ඇති අතර ඉන්දියාව නව ගිවිසුම මගින් මෙම කඩාවැටීම නතර කරගැනීමටත් මෙතෙක් ප්‍රමාණවත් ලෙස විවෘත නොවුණු ශ්‍රී ලංකාවේ සේවා ආර්ථිකයට ඇතුල්වීම මගින් ආර්ථික ස්ථාවරත්වයක් ලබා ගැනීමටත් අපේක්ෂා කරන බව පැවසේ.", "URL": "https://lankatruth.com/si/?p=3192", "Category": "ආර්ථික පුවත්", "Parent URL": null}