{"Source": "Lankatruth", "Timestamp": "November 11, 2019", "Headline": "ජනාධිපතිවරයාගේ සහ අමාත්‍යවරුන්ගේ කාර්යමණ්ඩල ස්ථිර කරන ලෙස කැබිනට් පත්‍රිකා දෙකක්", "News Content": "ව්‍යවස්ථානුකූලව නව ජනාධිපතිවරයෙකු පත්වීමේදී තම පෞද්ගලික කාර්යමණඩලයේ සේවා අවසන්වීම වැලැක්වීමට ඔවුන්ගේ සේවා ස්ථිරකර කාර්යමණඩලයට බඳවාගන්නා ලෙස ඉල්ලමින් ජනාධිපති මෛත්‍රිපාල සිරිසේන මහතා විසින් කැබිනට් පත්‍රිකාවක් ඉදිරිපත් කර තිබේ. ඒ අනුව මෛත්‍රිපාල සිරිසේන මහතාගේ පෞද්ගලික කාර්යමණ්ඩලයේ සේවා අවසන් නොවනපරිදි ඔවුන් විශ්‍රාම වැටුපක් සමඟ ස්ථිර කිරීමට ජනාධිපතිවරයා ඉල්ලා තිබේ. මේ අතර සෑම අමාත්‍යවරයෙකුගේම කාර්ය මණ්ඩලවල සේවා ස්ථිර කරන ලෙස වජිර අබේවර්ධන මහතා ද කැබිනට් පත්‍රිකාවක් ඉදිරිපත් කර තිබේ. නියෝජ්‍ය අමාත්‍යවරුන් ඇතුළු සෑම අමාත්‍යවරයකුගේම කාර්ය මණ්ඩලයේ 10 දෙනකුට ආසන්න පිරිසක් සිටිති. එම කාර්යමණ්ඩලවල කළමනාකරණ සහායකයන් පස් දෙනකු සිටින අතර මාධ්‍ය ලේකම්වරයා ද ඇතුළු තවත් පස්දෙනෙක් ද සිටිති. ඔවුන්ගේ සේවා ස්ථිර කරන ලෙස අමාත්‍යවරයා ඉල්ලීමක් කර ඇත.", "URL": "https://lankatruth.com/si/?p=85294", "Category": "පුවත්", "Parent URL": null}