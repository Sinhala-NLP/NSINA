{"Source": "Lankatruth", "Timestamp": "July 10, 2018", "Headline": "ලබන 15 සිට රථ වාහන දඩ මුදල් වැඩිවෙන්නේ මෙහෙමයි", "News Content": "රථ වාහන වැරදි 33ක් සඳහා නියම කෙරෙන ස්ථානීය දඩ මුදල මේ මස 15 වනදා සිට වැඩි කෙරෙන බව රථ වාහන පොලීසිය පවසයි. මීට පෙර දඩ කොළයෙහි සටහන්ව තිබුණේ වැරදි 23ක් වන අතර එය 33 දක්වා වැඩි කිරීමද විශේෂත්වයක්. මීට අමතරව මාර්ග වැරදි සඳහා අවම දඩ මුදල ලෙස තිබූ රුපියල් 500 රුපියල් 1000 දක්වා වැඩි කර තිබේ. එමෙන්ම මීට පෙර දින 14ක් ඇතුළත දඩ මුදල ගෙවිය යුතු වුවද නව ක්‍රමය අනුව එය දින 28ක් කර තිබෙනවා. කෙසේ වෙතත්, එහිදී අය කෙරෙන මුදල දෙගුණ වන බව රථ වාහන පොලීසිය සඳහන් කරයි.", "URL": "https://lankatruth.com/si/?p=55927", "Category": "පුවත්", "Parent URL": null}