{"Source": "Lankatruth", "Timestamp": "May 13, 2019", "Headline": "හලාවත කළහයට මුල්වූ සැකකරු 24 තෙක් රිමාන්ඩ්", "News Content": "හලාවත ප්‍රදේශයේ ඇතිවූ නොසන්සුන්කාරී තත්වය සම්බන්ධව අත්අඩංගුවට ගෙන සිටි ව්‍යාපාරිකයා ලබන 24 වැනිදා දක්වා රක්ෂිත බන්ධනාගාර ගත කිරීමට හලාවත දිසා විනිසුරු හා මහේස්ත්‍රාත් මංජුල රත්නායක මහතා අද(13) නියම කළේය. සැකකරු හලාවත තේක්කවත්ත ප්‍රදේශයේ පදිංචි හලාවත කඩ වීදියේ රෙදිපිළි වෙළඳ සැළක් පවත්වාගෙන ගිය අබ්දුල් හමීඩ් මොහොමඩ් හස්වර්(35) නැමැත්තෙකි. සිය මුහුණු පොත ගිණුම ඔස්සේ ජාතීන් අතර අසමඟිය ඇතිවන ආකාරයේ ප්‍රකාශයක් නිකුත් කිරීම හේතුවෙන්, ත්‍රස්තවාදය වැළැක්වීමේ පනතේ හා හදිසි නිති රෙගුලාසි යටතේ සැකකරුට විරුද්ධව චෝදනා ගොනුකර තිබිණි. ඊයේ(12) හලාවත නගරයේ ඇතිවූ නොසන්සුන්කාරී තත්වයට හේතුව සැකකරු විසින් මුහුණු පොතට එක්කළ ප්‍රකාශයක් හේතුවෙන් බව පොලීසිය පවසයි. සැකකරුට එරෙහිව හලාවත මුලස්ථාන ප්‍රධාන පොලිස් පරික්ෂක වසන්ත හේරත් මහතා අධි චෝදනා පත්‍රය ඉදිරිපත් කර තිබිණි.", "URL": "https://lankatruth.com/si/?p=73733", "Category": "පුවත්", "Parent URL": null}