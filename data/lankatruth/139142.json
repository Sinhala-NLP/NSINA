{"Source": "Lankatruth", "Timestamp": "September 10, 2022", "Headline": "ෆින්ච් එක්දින පිටියට සමුදෙයි", "News Content": "ඕස්ට්‍රේලියානු ක්‍රිකට් කන්ඩායමේ නායක ඇරෝන් ෆින්ච් සිය එක්දින ක්‍රිකට් දිවියට සමු දීමට තීරණය කර ඇති බව වාර්තා වේ. හෙට (11) දිනයේ නවසීලන්තය සමග වන තෙවන එක්දින තරගයෙන් පසුව නායක ඇරෝන් ෆින්ච් ජාත්‍යන්තර එක්දින ක්‍රිකට් දිවියෙන් විශ්‍රාම ගැනීමට තීරණය කර ඇති බව ඕස්ට්‍රේලියානු නිල ක්‍රිකට් වෙබ් අඩවිය වාර්තාකර තිබේ. ප්‍රවේගකාරි පිතිකරුවෙකු වන ෆින්ච් එක්දින තරග 145ක් ක්‍රීඩා කර ඇති අතර එහිදී ලකුණු 5401ක් රැස්කරගෙන තිබෙනවා. ඔහු ඕස්ට්‍රේලියානු කණ්ඩායමේ 24 වන එක්දින ක්‍රිකට් නායකයා ද වනවා.", "URL": "https://lankatruth.com/si/?p=139142", "Category": "ක්‍රීඩා පුවත්", "Parent URL": null}