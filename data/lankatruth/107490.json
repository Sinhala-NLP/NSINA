{"Source": "Lankatruth", "Timestamp": "January 8, 2021", "Headline": "ඇමති ප්‍රසන්නගෙන් කිමාලිට දැඩි දෝස්මුරයක්", "News Content": "ශ්‍රී ලංකා සංචාරක සංවර්ධන අධිකාරියේ (SLTDA) සභාපතිනි කිමාලි ප්‍රනාන්දු මහත්මියට සංචාරක අමාත්‍ය ප්‍රසන්න රණතුංග විසින් දැඩි ලෙස දෝෂාරෝපණය කර ඇතැයි වාර්තා වේ. ඒ උදයංග වීරතුංග විසින් ලංකාවට ගෙන එන යුක්රේන සංචාරකයන් පිළිබඳව තමන් නොදන්නා බව ලිපියක් නිකුත් කිරීම හේතුවෙනි. මේ පිළිබඳව ප්‍රසන්න රණතුංග ඇමතිවරයාගේ ප්‍රශ්න කිරීමේදී ඇය කියා ඇත්තේ තම අධිකාරියේ ලියාපදිංචි නොවූ සංචාරක ආයතන සමඟ වැඩ කිරීමට තමන් සූදානම් නැති බවයි. මෙහිදී ඇමතිවරයා සභාපතිනියට කියා ඇත්තේ එය ආණ්ඩුවේ තීරණයක් බවත් ඒ අනුව සභාපතිවරිය වැඩ කළයුතු බවත්ය. එයට පිළිතුරු දෙමින් කිමාලි ප්‍රනාන්දු මහත්මිය පවසා ඇත්තේ තමන් වැඩ කරන්නේ ඇමතිවරයාට නොව සංචාරක ක්ෂේත්‍රයේ ප්‍රවර්ධනයට සකස්කරගත් වැඩපිළිවෙළ අනුව බවයි. ලැබෙන ආරංචි මාර්ග අනුව සභාපති ධුරයෙන් ඉවත් වීම සඳහා කිමාලි ප්‍රනාන්දු මහත්මියට ආණ්ඩුවෙන් බලපෑම් එල්ලවෙමින් තිබේ. ඇය එම ධුරයෙන් ඉවත් කර නාමල් රාජපක්ෂගේ මාමණ්ඩිය වන තිලක් වීරසිංහ එම තනතුරට පත් කර ගැනීම මේ වනවිට ආණ්ඩුවේ අපේක්ෂා වී ඇත.", "URL": "https://lankatruth.com/si/?p=107490", "Category": "පුවත්", "Parent URL": null}