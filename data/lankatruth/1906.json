{"Source": "Lankatruth", "Timestamp": "March 27, 2012", "Headline": "දුමින්දට රතුවරෙන්තු නිකුත් කරන්න – නීතිඥ ටිරන්ත වලලියද්ද", "News Content": "වෘත්තීය සමිති පළිබද අධ්‍යක්ෂජෙනරාල් භාරත ලක්‍ෂ්මන් පේ‍්‍රමචන්ද්‍ර ඇතුළු සිවු දෙනකු කොලොන්නාවේදී ඝාතනය කිරීමේ සිද්ධියේ සැකකාර පාර්ලිමේන්තු මන්ත‍්‍රී දුමින්ද සිල්වා සිංගප්පූරුවේ ප‍්‍රතිකාර ලබන රෝහල හා ඔහුගේ රෝගී තත්ත්වය පිළිබඳව අපේ‍්‍රල් 4 වැනිදාට විස්තර වාර්තාවක් ගොනු කරන්නැයි කොළඹ අතිරේක මහේස්ත‍්‍රාත් ප‍්‍රසන්න අල්විස් මහතා රහස් පොලිසියට අද (27) නියෝග කළේය. එමෙන්ම සැකකාර දුමින්ද සිල්වා සත්‍ය වශයෙන්ම අත්අඩංගුවට ගත හැකි ද? නැතිනම් ඔහු අත්අඩංගුවට ගැනීමට ඇති අපහසුතාවය කුමක්ද? යන්න පිළිබඳව අපේ‍්‍රල් 04 වැනි දින අධිකරණය වෙත දැනුම් දෙන ලෙසද අතිරේක මහේස්ත‍්‍රාත්වරයා රහස් පොලිසියට නියෝග කළේය. මෙම සිද්ධියට අදාළ පැමිණිල්ල කැඳවූ අවස්ථාවේදී දැනට අත්අඩංගුවට ගෙන රිමාන්ඩ් භාරයට පත් කර තිබෙන සැකකාර දුමින්ද සිල්වාගේ පුද්ගලික ආරක්ෂකයන් ලෙස කටයුතු කළ පුද්ගලයන් ඇතුළු සැකකරුවන් 16 දෙනා බන්ධනාගාරය විසින් අධිකරණය හමුවට ඉදිරිපත් කර තිබිණි. රහස් පොලිසිය පරීක්ෂණවලින් මගහරිතියි භාරත ලක්‍ෂ්මන් පේ‍්‍රමචන්ද්‍ර මහතාගේ අයිතිවාසිකම් සොයා බලන ජනාධිපති නීතිඥ ටිරන්ත වලලියද්ද මහතා පැවසූවේදුමින්ද සිල්වා අත්අඩංගුවට ගැනීමට අධිකරණය මගින් නියෝග කර තිබෙන හෙයින් ඔහු අත්අඩංගුවට ගැනීමට ජාත්‍යන්තර පොලිසිය හරහා කටයුතු කරන ලෙසට රහස් පොලිසිය වෙත රතු වරෙන්තුවක් නිකුත් කරන ලෙසයි. එහදී මහේස්ත්‍රාත්වරයා පැවසූවේ, එවැනි නියෝගයක් කිරීමට නොහැකි බවත් අධිකරණය මගින් කිසියම් සැකකරුවෙකු අත්අඩංගුවට ගැනීමට වරෙන්තු නිකුත් කරනු ලබන්නේ විත්තිකරු අත්අඩංගුවට ගැනීමට හැකියාවක් තිබේද නැද්ද යන්න පිළිබඳව පොලිසිය විසින් අධිකරණය හමුවට කරුණු වාර්තා කිරීමෙන් අනතුරුව බවත්ය. මෙහිදී පැමිණිල්ල වෙනුවෙන් පෙනී සිටි රහස් පොලිසියේ විශේෂ විමර්ශන ඒකකයේ ස්ථානාධිපති ප‍්‍රධාන පොලිස් පරීක්‍ෂක මෙරියල් රන්ජන් ළමාහේවා මහතා අධිකරණයට දැනුම්දෙනු ලැබුවේමෙම සිද්ධියට අදාළ සියලු විමර්ශන කටයුතු අවසන් කර ඊට අදාළ වාර්තා නීතිපති උපදෙස් පතා නීතිපති දෙපාර්තමේන්තුව වෙත යොමු කර ඇති බවත්මේ සම්බන්ධයෙන් නීතිපති උපදෙස් ලබා ගැනීමට නීතිපති දෙපාර්තමේන්තුවේ නිලධාරීන් සමග අවස්ථා ගණනාවකදී සාකච්ඡා කළ නමුත්, මෙතෙක් දුමින්ද සිල්වා අත්අඩංගුවට ගැනීම සම්බන්ධයෙන් නීතිපති උපදෙස් නොලැබුණු බවත්ය. ඉදිරිපත් වූ කරුණු සලකා බැලූ අතිරේක මහේස්ත‍්‍රාත්වරයා දැනට රිමාන්ඩ් භාරයේ සිටින සැකකරුවන් 16 දෙනා අපේ‍්‍රල් 04 වැනිදා දක්වා තවදුරටත් රිමාන්ඩ් භාරයේ තබන ලෙසත්, එදිනට නීතිපති උපදෙස් ලබා ගෙන වාර්තා කරන ලෙසත් රහස් පොලිසියට නියෝග කළේය.", "URL": "https://lankatruth.com/si/?p=1906", "Category": "පුවත්", "Parent URL": null}