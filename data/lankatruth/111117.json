{"Source": "Lankatruth", "Timestamp": "February 22, 2021", "Headline": "එන්නත මහාපරිමාණයෙන් ඒම සැකසහිතයි", "News Content": "ඉන්දියාවෙන් සහ ලෝක සෞඛ්‍ය සංවිධානයේ කොවැක්ස් වැඩපිළිවෙලෙන් කොවිඩ් එන්නත මහා පරිමාණයෙන් ලබා ගැනීමට ශ්‍රී ලංකාව අපේක්ෂා කළත් මේ වනවිට එය ඉටු නොවන තැනකට පත්වෙමින් ඇතැයි සති අන්ත ඉංග්‍රීසි පුවත්පතක් වාර්තා කරයි. සෞඛ්‍ය අමාත්‍යාංශ ආරංචි මාර්ග අනුව ශ්‍රී ලංකාව කොවිශීල්ඩ් එන්නත ලක්ෂ 90 – 100 අතර ප්‍රමාණයක් ඉන්දියාවේ ආයතනයකින් ලබාගැනීමට සැලසුම් කළද අප්‍රේල් අග වනවිට ලබාගතහැකිව ඇත්තේ එන්නත් ලක්ෂ 15ක් පමණි. එයද එකවර ලක්ෂ 05 බැගින් මාර්තු සහ අප්‍රේල් මාසවලදී ලැබීමට නියමිතය. බංග්ලාදේශය මෙම එන්නත ඩොලර් 4කට ලබාගත්තද එය ශ්‍රී ලංකාවට ලබාදීමේදී ඩොලර් 5.25ක් වී ඇත. එයට හේතු වී ඇත්තේ බංග්ලාදේශය කොවිශීල්ඩ් එන්නත මුලින් ඇනවුම් කිරීම සහ යම් මුදල් ප්‍රමාණයක් ගෙවා තිබීමයි. සෞඛ්‍ය අමාත්‍යාංශ ආරංචිමාර්ග වැඩිදුරටත් සඳහන් කරන්නේ එන්නත ලබාගැනීමේ ක්‍රියාවලිය කඩිනම් නොකළහොත් එම අවස්ථාව අහිමිවිය හැකි බවයි. මේ අතර කොවැක්ස් වැඩපිළිවෙලෙන් රටේ ජනගහනයෙන් 27% – 30% ප්‍රමාණයක් එන්නත් කිරීමට මුලින් අපේක්ෂා කළද එමගින් ලැබීමට නියමිතව ඇත්තේ එන්නත් ලක්ෂ 5 – 10 අතර ප්‍රමාණයක් පමණි. පෙබරවාරි 25 වනවිට එන්නත් 265,000ක් පමණි.", "URL": "https://lankatruth.com/si/?p=111117", "Category": "කොවිඩ් -19 (කොරෝනා ) පුවත්", "Parent URL": null}