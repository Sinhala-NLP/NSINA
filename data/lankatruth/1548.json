{"Source": "Lankatruth", "Timestamp": "February 26, 2012", "Headline": "ජවිපෙන් ජාතිය දැනුවත්කිරීම ඇරඹේ", "News Content": "(ඡායාරූප සංස්කරණය) ජනතා විමුක්ති පෙරමුණ අද (26) ආරම්භ කරන ජාතික දැනුවත්කිරීමේ ව්‍යාපාරය මේවන විට රට පුරා දිස්ත්‍රික් මට්ටමින් ක්‍රියාත්මකවී ඇත. ජවිපෙ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙන් කොළඹ දිස්ත්‍රික්කයේ දැනුවත් කිරීමේ වැඩසටහන මහරගමින් ආරම්භ විය. දිස්ත්‍රික් මට්ටමින් ක්‍රියාත්මක වන එම වැඩසටහනට එම පක්ෂයේ දේශපාලනමණ්ඩල සභික ලාල් කාන්ත මහතා බලපිටිය ප්‍රදේශයේදීද පාර්ලිමේන්තු මන්ත්‍රී, ප්‍රචාරක ලේකම් විජිත හේරත් මහතා මොණරාගලදීද මධ්‍යමකාරක සභික වසන්ත සමරසිංහ මහතා නාත්තන්ඩියේදීද මධ්‍යමකාරක සභික වසන්ත පියතිස්ස මහතා අම්පාර නගරයේදීද මධ්‍යමකාරක සභික නලීන්ද ජයතිස්ස මහතා කළුතර වාඩියමංකඩදීද සහභාගී විය. මෙයට අමතරව පාර්ලිමේන්තු ම්න්ත්‍රී, දේශපාලනමණ්ඩල සභික අනුර කුමාර දිසානායක මහතා සහභාගීවන ජන හමුවක් අද (26) සවස 5.30ට වේයංගොඩදී පැවැත්වීමට නියමිතය. මාතර, බදුල්ල, කුරුණෑගල, අනුරාධපුරය, පොලොන්නරුව, මහනුවර, නුවරඑලිය, කෑගල්ල, රත්නපුර, හම්බන්තොට යන දිස්ත්‍රික්ක වල මේවන විට ගෙයින්ගෙට ගොස් ජනතාව දැනුවත්කිරීමේ ව්‍යාපාරය ආරම්භකර ඇත. ආණ්ඩුවේ වංචා හා දූෂණ පිළිබදවත් ප්‍රජාතන්ත්‍රවිරෝදී ක්‍රියාමාර්ග පිළිබදවත් බඩු මිල ඉහළ දැමීම ඇතුළු කරුනු ගණනාවක් පැහැදිලිකරන පත්‍රිකාවක් මහජනතාවට ලබාදෙන බව එම පක්ෂයේ මාධ්‍යඒකකය විසින් නිකුත් කළ නිවෙදනයක සදහන්ය. කොළඹ අවස්ථා  කුරුණෑගල අවස්ථා   මාතර අවස්ථා", "URL": "https://lankatruth.com/si/?p=1548", "Category": "පුවත්", "Parent URL": null}