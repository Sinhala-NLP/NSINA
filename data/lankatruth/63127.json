{"Source": "Lankatruth", "Timestamp": "November 12, 2018", "Headline": "වාසු ශ්‍රේෂ්ඨාධිකරණය ඉදිරිපිට යකා නටයි", "News Content": "අද පෙරවරුවේ ශ්‍රේෂ්ඨාධිකරණයට පැමිණි මහින්ද පිලේ පාර්ලිමේන්තු මන්ත්‍රී වසුදේව නානායක්කාර මහතා ඉන් පිටව යන අවස්ථාවේ අධිකරණ පරිශ්‍රය ආසන්නයේදී මාධ්‍ය වෙත ප්‍රකාශයක් ලබා දෙමින් සිටියදී එහි පැමිණ සිටි සාමාන්‍ය ජනතාව අතරින් අයෙකු සිදු කළ ප්‍රශ්න කිරීමක් හමුවේ කෝපයට පත් වාසුදේව නානායක්කාර මහතා එම පුද්ගලයාට පහරදීම සඳහා ඔවුන් සිටි ස්ථාන වෙත දිව ගොස් තිබේ. එම අවස්ථාවේ යම් අයෙකු “හූ” කියා ඇති බවද වාර්තා වේ. එහිදී යම් වචන හුවමාරුවක්ද සිදුවෙන අතර ඒ බව දැක්වෙන වීඩියෝවක්ද මේ වනවිට සමාජ මාධ්‍යවල හුවමාරුවෙමින් තිබේ.", "URL": "https://lankatruth.com/si/?p=63127", "Category": "පුවත්", "Parent URL": null}