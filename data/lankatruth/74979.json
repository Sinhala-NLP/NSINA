{"Source": "Lankatruth", "Timestamp": "June 2, 2019", "Headline": "රතන හිමිට සහය පල කර වියාලේන්ද්‍රන්ගේ උපවාසයට දිඹුලාගල නාහිමිවරුන් එක්වෙති", "News Content": "අමාත්‍ය රිෂාඩ් බදියුදීන්, බස්නාහිර සහ නැගෙනහිර පළාත් ආණ්ඩුකාරවරුන් වන අසාද් සාලි සහ එම්.එල්.ඒ.එම්. හිස්බුල්ලා, එම තනතුරුවලින් ඉවත් කරන්නැයි ඉල්ලා පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවත්වාගෙන යන උපවාසයට සහය පලකරමින් මඩකලපුව දිස්ත්‍රික් දෙමල සන්ධාන පාර්ලිමේන්තු මන්ත්‍රී එස්. වියාලේන්ද්‍රන් ඇතුලු පිරිසක් ඊයේ(01) ආරම්භ කළ උපවාසයට, දිඹුලාගල ආරණ්‍ය සේනාසනයේ නාහිමිවරුන් දෙනමක් ද එක් ව ඇතැයි වාර්තා වේ. දිඹුලාගල ආරණ්‍ය සේනාසනයේ බුද්ධ ශ‍්‍රාවක සංඝ සභාවේ ලේඛකාධිකාරි දේවගල දේවාලංකාර හිමියන් සහ පොලොන්නරුව දිස්ත‍්‍රික් ශාසනාරක්ෂක බල මණ්ඩලයේ හිටපු ලේඛකාධිකාරි දිඹුලාගල රාහුලාලංකාර යන හිමිවරුන් අද මෙම උපවාසයට එක් වී ඇත. එම නාහිමිවරුන් පවසා සිටියේ අන්තවාදී මුස්ලිම් අමාත්‍යවරුන් සහ ආණ්ඩුකාරවරුන්ට ලබාදී ඇති තනතුරුවලින් ඔවුන් නෙරපා දැමිය යුතු බවත් නැගෙනහිර පළාතේ මුස්ලිම් අන්තවාදී බලයෙන් සාමාන්‍ය දෙමල, සිංහල ජනතාව බේරාගැනීමට ජනාධිපතිවරයා සහ අගමැතිවරයා වහා ක්‍රියාකළ යුතු බවය.", "URL": "https://lankatruth.com/si/?p=74979", "Category": "පුවත්", "Parent URL": null}