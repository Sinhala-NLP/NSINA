{"Source": "Lankatruth", "Timestamp": "November 9, 2020", "Headline": "පාර්ලිමේන්තු කටයුතු පිළිබඳ තේරීම් කාරක සභාවේ විශේෂ රැස්වීමක්…", "News Content": "පාර්ලිමේන්තු කටයුතු පිළිබඳ තේරීම් කාරක සභාවේ විශේෂ රැස්වීමක් අද (09) කථානායක මහින්ද යාපා අබේවර්ධන මහතාගේ ප්‍රධානත්වයෙන් පැවැත්වීමට නියමිත බව වාර්තා වේ. පස්වරු 02.00 ට මෙම හමුව පැවැත්වෙන අතර ඒ සහභාගී වන ලෙස පාර්ලිමේන්තු තේරීම් කාරක සභාව නියෝජනය කරන මන්ත්‍රීවරුන් සියලුදෙනාට දැනුම් දී තිබේ. කොරෝනා වසංගතය රට තුළ වේගයෙන් ව්‍යාප්ත වෙමින් පවතින තත්වයක් තුළ එළඹෙන 17 වනදා පාර්ලිමේන්තුවට ඉදිරිපත් කිරීමට නියමිත අයවැය ලේඛනය සම්බන්ධයෙන් එහිදීසාකච්ඡා කිරීමට නියමිත බව වාර්තා වේ.", "URL": "https://lankatruth.com/si/?p=99706", "Category": "පුවත්", "Parent URL": null}