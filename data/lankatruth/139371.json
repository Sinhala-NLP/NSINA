{"Source": "Lankatruth", "Timestamp": "September 19, 2022", "Headline": "විශ්වවිද්‍යාල ශිෂ්‍යයෙක් අතුරුදන්", "News Content": "පේරාදෙණිය විශ්වවිද්‍යාලයේ ශ්‍රාස්ත්‍ර පීඨයේ සිව්වන වසරේ අධ්‍යාපනය ලබන ශිෂ්‍යයෙකු අතුරුදන් වී ඇතැයිද ඒ සම්බන්ධයෙන් ඊයේ (18) පේරාදෙණිය පොලීසියට ලද පැමිණිල්ලකට අනුව විමර්ශනයක් ආරම්භ කර ඇතැයිද පොලීසිය පවසයි. එලෙස අතුරුදන්ව ඇත්තේ යක්කල ප්‍රදේශයේ පදිංචි අංජන කුලතුංග නැමැති 24 හැවිරිදි තරුණයෙකි. අතුරුදන් වූ අය විසින් පසුගිය 16 වනදා ලියන ලද බවට සැකකරන ලිපියක් ඔහු නැවතී සිටි බෝඩිම් කාමරයේ තිබී සොයා ගෙන ඇති බවද පොලීසිය පවසයි. අදාළ සිසුවා සම්බන්ධයෙන් මේ දක්වා කිසිදු තොරතුරුක් අනාවරණය වී නොමැති අතර සිද්ධිය සම්බන්ධයෙන් පේරාදෙණිය පොලීසිය වැඩිදුර විමර්ශන සිදුකරයි.", "URL": "https://lankatruth.com/si/?p=139371", "Category": "පුවත්", "Parent URL": null}