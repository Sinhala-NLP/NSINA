{"Source": "Lankatruth", "Timestamp": "January 17, 2018", "Headline": "සේවක විරෝධතාවයෙන් විදුලි බල මණ්ඩල සභාපති කාර්යාලයේ සිරවෙයි", "News Content": "ලංවීම පාලන අධිකාරියට 2015 වර්ෂයේදී අසීමිත ලෙස කරණු ලැබූ නිති විරෝධි වැටුප් වැඩි කිරීම වහාම නවතන ලෙසත් මේ වනවිට ජනතා මුදල් කෝටි 200ක් පමණ ඒ වෙනුවෙන් වැය කර ඇති බවත් එම මුදල් වහාම අයකරගන්නා ලෙසත් කරන ලද ඉල්ලීම නොසලකා හරිමින් කටයුතු කිරීමට එරෙහිව අද (17) දින විදුලි සේවකයින් විසින් පැවැත්වූ විරෝධතාවය හේතුවෙන් කා විදුලිබල මණ්ඩලයේ සභාපතිවරයාට ඔහුගේ නිල කාමරයෙන් පිටතට ඒමට නොහැකිව පොලිස් ආරක්ෂාව පවා ගැනීමට සිදුව තිබේ. විදුලිබල අමාත්‍යවරයා ඇතුලු බලධාරීන් උක්ත මූල්‍ය වංචාව නීත්‍යාණුකූල කිරීමට හා හොරු ආරක්ෂා කිරීමට දරන උත්සාහයට එරෙහිවත් විදුලිබල සේවකයින් බහුතර පිරිසක් “උපකාරක සේවා – (Support Services)” යනුවෙන් නම් කර වැටුප් වැඩි කිරීමේදී හා වෙනත් හිමිකම් ලබා දීමේදී බරපතල කප්පාදුවකට ලක් කීරීමත් තනතුරු පහත්කොට සැලකීමට එරෙහිවත් ලංවීම තුළ පවතින් දූෂණය හා වංචාවට එරෙහිවත් ලංවීම ඒකාබද්ධ වෘත්තීය සමිති සංධානය විසින් මෙලෙස විරෝධතාවය පවත්වන ලදී.", "URL": "https://lankatruth.com/si/?p=46334", "Category": "පුවත්", "Parent URL": null}