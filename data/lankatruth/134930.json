{"Source": "Lankatruth", "Timestamp": "May 28, 2022", "Headline": "තවත් ජාත්‍යන්තර කඩඉමකින් ලංකාව පහතට", "News Content": "පොලී ගෙවීම පැහැර හැරීමෙන් ශ්‍රී ලංකා ස්වෛරී බැඳුම්කර දෙකක ශ්‍රේණිය පහළට ඩොලර් බිලියන 1.5ක් බැගින් වූ ජාත්‍යන්තර ස්වෛරිත්ව බැඳුම්කර දෙකක් වෙනුවෙන් ගෙවීමට නියමිත පොලිය ගෙවීම පැහැර හැරීම නිසා ලංකා තව දුරටත් ණය ශ්‍රේණිගත කිරීම්වලින් පහත හෙළා තිබේ. ගෝලීය ශ්‍රේණිගත කිරීමේ නියෝජිතායතනයක් වන S&P Global Ratings ආයතනය විසින් ශ්‍රී ලංකාව ‘CC’ මට්ටමෙහි පැවති මෙම බැඳුම්කරවල ශ්‍රේණිය ‘D’ දක්වා පහත දමා ඇත. පිළිවෙලින් 6.85%ක් හා 6.20%ක් වන පොලී ගෙවීම ශ්‍රී ලංකා රජය මේ වනවිට පැහැර හැර තිබේ. එම ස්වෛරිත්ව බැඳුම්කර 2025 සහ 2027 වසරවල දී කල්පිරීමට නියමිත ඒවාය.", "URL": "https://lankatruth.com/si/?p=134930", "Category": "ආර්ථික පුවත්", "Parent URL": null}