{"Source": "Lankatruth", "Timestamp": "December 14, 2021", "Headline": "ප්‍රමිතියෙන් තොර ගෑස් නැවක තොරතුරු එළියට", "News Content": "ලිට්‍රෝ ගෑස් සමාගම විසින් මෙරටට ආනයනය කරන ලද ගෑස් නැවක අඩංගු ගෑස් නිසි ප්‍රමිතියෙන් තොර බව මෙරට සිදුකළ පරීක්ෂණවලදී හෙළිව ඇතැයි වාර්තා වේ. ගෑස් කාන්දුවකදීඑය හඳුනා ගැනීම සඳහා යොදන විශේෂ ගන්ධයක් ඇති කරන එතිල් මර්කැප්ටන් රසායනික ප්‍රමාණය පහළ මට්ටමක පවතින බව එහිදී හෙළි වී තිබේ. ඛනිජ තෙල් නීතිගත සංස්ථාව විසින් සිදුකරන ලද පරීක්ෂාවකදී මෙම තත්ත්වය හෙළි වී ඇති අතර එම ගෑස් පිළිබඳ වාර්තාව අද (14) පස්වරුවේ විශේෂ තාක්ෂණික කමිටුවට යොමු කිරීමෙන් පසුව අවසන් තීරණය ගනු ඇති බවත් පැවසේ. මෙම නෞකාවේ අඩංගු ගෑස්වල ප්‍රොපේන් 29%ක් හා බියුටේන් 69%ක් පවතින බව ද හෙළි වී ඇත. ශ්‍රී ලංකාවට ආනයනය කරන ලද ගෑස් නැව් කිහිපයකම සාම්පල පරීක්ෂා කිරීම වන විට සිදුවෙමින් පවතින බවද වාර්තා වේ.", "URL": "https://lankatruth.com/si/?p=126963", "Category": "පුවත්", "Parent URL": null}