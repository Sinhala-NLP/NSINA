{"Source": "Lankatruth", "Timestamp": "January 15, 2012", "Headline": "ඉරාන තෙල් ගන්න එපා ඇමරිකාව ශ්‍රී ලංකාවට කියයි", "News Content": "ඉරානයෙන් බොර තෙල් ආනයනය තහනම් කිරීමට යුරෝපානු සංගමය තීරණය කිරීමත් සමග, ඉරානයෙන් තෙල් මිල දී ගැනීමෙන් වැළකී සිටින ලෙස අමෙරිකාවවිසින් ශ්‍රී ලංකාවටද දැනුම් දී ඇතැයි ඛනිජ තෙල් සංවර්ධන අමාත්‍යාංශය පවසයි. ඉරානයේ න්‍යෂ්ටික වැඩපිළිවෙලට විරෝධය පළකිරීමේ අරමුණින් මෙම දැනුම් දීමඑක්සත් ජනපදය ‍ඇතුළු බටහිර රටවල් විසින් ලොව පුරා සියලු රටවලට සිදු කර තිබේ. ශ්‍රී ලංකාවද තෙල් ආනයනය කරන ප්‍රධාන රට වන්නේ ඉරානය වන අතර මෙම දැනුම්දීම හේතුවෙන් ඉන්ධන ආනයනය සඳහා ඇති විකල්ප කෙරෙහි අවධානය යොමුකර ඇති බව ඛනිජ තෙල් සංවර්ධන අමාත්‍ය සුසිල් ප්‍රේමජයන්ත් මහතා කියා සිටී. කෙසේ වෙතත් මෙරට සපුගස්කන්ද තෙල් පිරිපහදුව මඟින් පිරිපහදුවට ලක් කළ හැකි බොරතෙල් ලබා ගත හැක්කේ ඉරානය සහ සෞදි අරාබියෙන් පමණක් වන අතරසෙසු රටවලින් ලබා ගන්නා බොර තෙල් පිරිසිදු කිරීමේ හැකියාව පහල මට්ටමක පවතින බව වාර්තා වේ.", "URL": "https://lankatruth.com/si/?p=927", "Category": "පුවත්", "Parent URL": null}