{"Source": "Lankatruth", "Timestamp": "May 21, 2018", "Headline": "ලන්ඩනයේදී ලාංකික තරුණයෙකු ජීවිතක්ෂයට", "News Content": "ශ්‍රී ලාංකික තරුණයෙකු ලන්ඩනයේදී පිහි ඇනුම් ප්‍රහාරයකට ලක්ව ජීවිතක්ෂයට පත්ව ඇතැයි විදෙස් මාධ්‍ය වාර්තා කරයි. 28 හැවිරිදි අරුනේෂ් තංගරාජා මෙසේ පිහි ඇනුම් ප්‍රහාරයකට ලක්ව ඇත. ලන්ඩන් නුවර මාර්ගයක් අසල අදාල තරුණයා වැටී සිටින බවට ලද තොරතුරකට අනුව එරට ආරක්ෂක නිලධාරීන් සහ සෞඛ්‍ය අංශ පැමිණ ඇති අතර ඒ වන විටත් ඔහු මියගොස් සිට ඇතැයි වාර්තා වේ. මෙය ඝාතනයක් බවට සැකකරන අතර එරට පොලීසිය විසින් 44 හැවිරිදි පුද්ගලයෙකු සැකපිට අත්අඩංගුවට ගෙන ඇත. මියගිය තරුණයාගේ පස්චාත් මරණ පරීක්ෂණ කටයුතු අද (21) සිදු කිරීමට නියමිතව තිබූ බවට තොරතුරු වාර්තා වී ඇත.", "URL": "https://lankatruth.com/si/?p=52648", "Category": "පුවත්", "Parent URL": null}