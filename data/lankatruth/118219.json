{"Source": "Lankatruth", "Timestamp": "June 21, 2021", "Headline": "අනූෂ පැල්පිටට ලොතරැයිය ඇදෙයි", "News Content": "පසුගියදා කර්මාන්ත අමාත්‍යංශයේ ලේකම් ධූරයෙන් ඉල්ලා අස්වූඅනූෂ පැල්පිට මහතා සංවර්ධන ලොතරැයි මණ්ඩලයේ සභාපතිවරයා ලෙස පත්කර ඇති බව වාර්තා වේ. අනූෂ පැල්පිට මහතා මීට පෙර රජයේ ප‍්‍රවෘත්ති අධ්‍යක්ෂ ජනරාල්වරයා ලෙසද විදුලි සංදේශ නියාමන කොමිෂන් සභාවේ අධ්‍යක්ෂ ජනරාල්වරයා ලෙස ද කලක් කටයුතු කර ඇති අතර ශ්‍රීලංකා පරිපාලන සේවයේ විශේෂ ශ්‍රේණියේ නිලධාරියෙකු බවද පැවසේ. 2015 ජනාධිපතිවරණ සමයේ විදුලි සංදේශ නියාමන කොමිෂන් සභාවේ අධ්‍යක්ෂකවරයා ලෙස සිටිමින් එහි මුදල් රුපියල් මිලියන 600ක් සිල් රෙදි බෙදීමේ සිද්ධිය සම්බන්ධයෙන් ඔහු වරදකරුවකු කරමින් අධිකරණයෙන් දඬුවමට ලක්කරනු ලැබූඅතර අභියාචනාධිකරණයෙන් පසුව ඔහු නිදහස් කරනු ලැබීය.", "URL": "https://lankatruth.com/si/?p=118219", "Category": "පුවත්", "Parent URL": null}