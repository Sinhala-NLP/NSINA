{"Source": "Lankatruth", "Timestamp": "October 10, 2020", "Headline": "20 ගැන තීන්දුව 20 පාර්ලිමේන්තුවට", "News Content": "ආණ්ඩුක්‍රම ව්‍යවස්තාවට යෝජනා කර ඇති 20වන සංශෝධන කෙටුම්පත පිළිබඳ ශ්‍රේස්ථාධිකරණ තීරණය ලබන පාර්ලිමේන්තු සැසිවාරයේදී එනම් ලබන 20 වැනිදා පාර්ලිමේන්තුවට ඉදිරිපත්කරන බව කතානායක මහින්ද යාපා අබේවර්ධන මහතා ඊයේ (09) පාර්ලිමේන්තුවේදී ප්‍රකාශ කර තිබේ. කතානායකවරයා විසින් ශ්‍රේෂ්ඨාධිකරණ මතය පාර්ලිමේන්තුවට දැන්වීමෙන් පසු ඊට අදාල විවාදය පැවැත්වීම පක්ෂ නායක රැස්වීමේදී තීරණය කරනු ලැබේ. ලබන 20 වනදා කතානායකවරයා විසින් අදාළ තීන්දුව නිවේදනය කළහොත් එම සතියේ න්‍යායපත්‍රය අත්හිටුවා 20ව සංශෝධනය පිළිබඳ විවාදය පැවැත්වීම පිළිබඳවද මේ වනවිට සාකච්ඡා වී ඇතැයි මේ අතර වාර්තා වේ.", "URL": "https://lankatruth.com/si/?p=97337", "Category": "පුවත්", "Parent URL": null}