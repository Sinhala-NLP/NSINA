{"Source": "Lankatruth", "Timestamp": "July 6, 2021", "Headline": "මහජන රැස්විම් / උද්ගෝෂණ තහනම්!", "News Content": "මහජනතාව වැඩියෙන් ඒකරාශී වන පොදු රැස්වීම් හා මහජන උද්ඝෝෂණ පැවැත්වීම නැවත දැනුම් දෙනතුරු සිදු නොකළ යුතු බව දන්වමින් පොලිස් මූලස්ථානය නිවේදනයක් නිකුත් කර තිබේ. පොලිස් මූලස්ථානය මෙම නිවේදනය නිකුත් කර ඇත්තේ ජනතාව වැඩියෙන් ඒකරාශී වන පොදු රැස්වීම් හා උද්ඝෝෂණ වැනි ක්‍රියාකාරකම් නිසා කොවිඩ් – 19 පැතිර යාමේ වැඩි අවදානමක් පවතින බවට සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන විසින් පොලිස්පතිවරයා වෙත සිදුකර ඇති දැනුම්දීමක් පදනම් කරගනිමිනි.", "URL": "https://lankatruth.com/si/?p=119144", "Category": "පුවත්", "Parent URL": null}