{"Source": "Lankatruth", "Timestamp": "November 18, 2017", "Headline": "තෙල් අර්බුදය ගැන කැබිනට් අනුකමිටු වාර්තාවට ඛනිජ තෙල් වෘත්තීය සමිති එකමුතුවේ විරෝධය", "News Content": "පසුගියදා රට තුළ ඇති වූ තෙල් අර්බුදය සම්බන්ධයෙන් සෙවීම සඳහා පත් කළ ඇමති අනුකාරක කමිටුව විසින් ඉදිරිපත් කර ඇති වාර්තාව සම්පූර්ණයෙන්ම ප්‍රතික්ෂෙප කරන බව ඛනිජ තෙල් වෘත්තීය සමිති එකමුතුව සඳහන් කරයි. පසුගියදා එම වෘත්තීය සමිති එකමුතුව විසින් පැවැත්වූ මාධ්‍ය හමුවකදී එහි කැඳවුම්කරු ඩී.ජේ. රාජකරුණා මහතා මේ බව අවධාරණය කළේය. මෙම වාර්තාව මගින් තෙල් සංස්ථාව සම්පූර්ණයෙන්ම වැරදිකරුවා බවට පත්කරන ආණ්ඩුව, තෙල් අර්බුදය ඇති කළ ඉන්දියන් ඔයිල් සමාගම (IOC) සම්බන්ධයෙන් කිසිදු චෝදනාවක් එල්ල කර නැති බවද ඛනිජ තෙල් වෘත්තීය සමිති එකමුතුව සඳහන් කරයි. තෙල් සංස්ථාව මත වැරදි පටවන ආණ්ඩුව තෙල් සංස්ථාවේ කිසිදු නිළධාරියෙකුගෙන් ඒ සම්බන්ධයෙන් ප්‍රශ්න කර නැති බවත් අනාවරණය කරයි.", "URL": "https://lankatruth.com/si/?p=44046", "Category": "පුවත්", "Parent URL": null}