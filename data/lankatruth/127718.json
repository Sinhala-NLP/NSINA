{"Source": "Lankatruth", "Timestamp": "January 12, 2022", "Headline": "වැලිකඩ සමූහ ඝාතන නඩුවේ තීන්දුව අද", "News Content": "වැලිකඩ බන්ධනාගාරයේ සිරකරුවන් පිරිසක් ඝාතනය කිරීම සම්බන්ධ නඩුවේ තීන්දු අද (12) ප්‍රකාශයට පත් කිරීමට නියමිත බව වාර්තා වේ. 2012 වසරේදී වැලිකඩ බන්ධනාගාරයේ රැදවියන් අට දෙනෙකු වෙඩි තබා ඝාතනය කිරීම සම්බන්ධයෙන් පොලිස් පරීක්ෂක නියෝමාල් රංගජීව සහ හිටපු බන්ධනාගාර කොමසාරිස් එමිල් රංජන් ළමාහේවාට එරෙහිව පවරා ඇති නඩුවේ තීන්දුව මෙලෙස අද පස්වරුවේ ප්‍රකාශ කිරීමට නියමිතව ඇත. එම නඩුවේ තීන්දුව ඉකුත් 6 වනදා ප්‍රකාශයට පත් කිරීමට නියමිත තිබූ අතර එහි තීන්දුව අද දිනය දක්වා කල් දැමීමටයි කොළඹ විශේෂ ත්‍රිපුද්ගල මහාධිකරණය තීරණය කළේය.", "URL": "https://lankatruth.com/si/?p=127718", "Category": "පුවත්", "Parent URL": null}