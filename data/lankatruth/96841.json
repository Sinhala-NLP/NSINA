{"Source": "Lankatruth", "Timestamp": "October 1, 2020", "Headline": "මහවැලි ඇල මාර්ග ව්‍යාපෘති චීන සමාගම්වලට", "News Content": "මහවැලි ඇල මාර්ග ව්‍යාපෘති චීන සමාගම්වලට ලබාදීමට ආණ්ඩුව තීරණය කර තිබේ. ඒ අනුව මහවැලි ජල ආරක්ෂණ ආයෝජන ව්‍යාපෘතියට අදාල ඇල මාර්ග ඉදිකිරීමේ කොන්තරාත්තු චීන සමාගම් දෙකකට ලබා දීමට මහවැලි, කෘෂිකර්ම, වාර්මාර්ග සහ ග්‍රාමීය සංවර්ධන අමාත්‍ය චමල් රාජපක්ෂ මහතා විසින් ඉදිරිපත් කළ කැබිනට් පත්‍රිකා සඳහා කැබිනට් මණ්ඩලයේ අනුමැතිය ලැබී තිබේ. ඇල මාර්ග ඉදිකිරීමේ කොන්තරාත්තු ලබාගෙන ඇත්තේ, චයිනා CAMC සමාගම සහ චයිනා ස්ටේට් කන්ස්ට්‍රක්ෂන් ඉන්ජිනීයරින් යන චීන සමාගම් දෙක මගිනි. ව්‍යාපෘතිය සදහා අවශ්‍ය මුදල් ආසියානු සංවර්ධන බැංකුව මගින් ලබා ගන්නා අතර මහවැලි ජල ආරක්ෂන ආයෝජන ව්‍යාපෘතියේ ඇස්තමේන්තුගත වියදම, ඇමරිකානු ඩොලර් මිලියන 675කි. කෙසේ වෙතත් වත්මන් ජනාධිපති ගෝඨාභය රාජපක්ෂ මහතා බලයට පත්වූ මුල් කාලයේ ජනාධිපතිවරයා පවසා තිබුනේ මෙරට රාජ්‍ය ඉදිකිරීම් ව්‍යාපෘති විදේශීය කොන්ත්‍රාත්කරුවන්ට ලබා නොදී දේශීය සමාගම් සඳහා පමණක් ලබාදෙන බව ය.", "URL": "https://lankatruth.com/si/?p=96841", "Category": "පුවත්", "Parent URL": null}