{"Source": "Lankatruth", "Timestamp": "April 2, 2020", "Headline": "මහියංගනයේ මියගිය කාන්තාවට කොරෝනා නැහැ", "News Content": "උණ සහ නියුමෝනියාව ‍හේතුවෙන් මහියංගණය රෝහලේදි මියගිය කාන්තාවකට කොරෝනා වෛරසය ආසාදනය වී නොමැති බව වෛද්‍ය වාර්තා සනාත කර තිබේ. ඒ අනුව එම දේහය පසුගිය 31වනදා මහියංගණය ප්‍රදේශයේ දොඩම්වත් පොදු සුසාන භූමියේ භූමිදානය කිරීමට යාමේදී ඇය මිය ගියේ කොරෝනා වෛරසය හේතුවෙන් බව පවසා ප්‍රදේශවාසින්ගේ දැඩි විරෝධය එල්ල කිරීම හේතුවෙන් යළි මහියංගණය රෝහලේ මෘත ශරීරාගාරයේ තැන්පත් කර ඇත. කෙසේ වෙතත් මේ වනවිට වාර්තා වන්නේ ඇය මියගොස් ඇත්තේ උණ සහ නියුමෝනියාව ‍හේතුවෙන් බවත් ඇයට කොරෝනා වෛරසය අසාදනය වී නොමැති බවත් ය. ඒ අනුව ඇයගේ දේහය දොඩම්වත් පොදු සුසාන භූමියේ භූමිදානය කිරීමට නියමිත ය.", "URL": "https://lankatruth.com/si/?p=91988", "Category": "පුවත්", "Parent URL": null}