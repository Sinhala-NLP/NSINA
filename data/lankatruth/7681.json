{"Source": "Lankatruth", "Timestamp": "July 8, 2013", "Headline": "T-20 අස්සේ අරූස් ගේමක් ගහලා", "News Content": "විස්‌සයි-20 ලෝක කුසලාන ක්‍රිකට්‌ තරගාවලියට සම්බන්ධ වෙළෙඳ දැන්වීමකට පෙනී සිටීම සඳහා ජගත් ක්‍රිකට්‌ කවුන්සිලය විසින් ශ්‍රී ලංකා ක්‍රිකට්‌ නායිකාවට ගෙවන ලද මුදලින් කොටසක්‌ කණ්ඩායමේ කළමණාකරු ඒ. ආර්. එම්. අරූස්‌ මහතා කොමිස්‌ වශයෙන් ලබා ගෙන ඇතියි චෝදනා එල්ල වෙයි. විස්‌සයි-20 ලෝක කුසලාන ක්‍රිකට්‌ තරගාවලියට සම්බන්ධ වෙළෙඳ දැන්වීමකට පෙනී සිටීම සඳහා ජගත් ක්‍රිකට්‌ කවුන්සිලය විසින් ශ්‍රී ලංකා ක්‍රිකට්‌ නායිකාවට ගෙවන ලද මුදලින් කොටසක්‌ කණ්ඩායමේ කළමණාකරු ඒ. ආර්. එම්. අරූස්‌ මහතා කොමිස්‌ වශයෙන් ලබා ගෙන ඇතියි චෝදනා එල්ල වෙයි. ජගත් ක්‍රිකට්‌ කවුන්සිලය විසින් නිෂ්පාදනය කරන ලද ලෝක කුසලාන ක්‍රිකට් තරඟයේ වෙළෙඳ දැන්වීමට පෙනී සිටීම වෙනුවෙන් ශෂිකලා සිරිවර්ධන මහත්මියට ඩොලර් 5,000ක මුදලක්‌ ලබා දී තිබෙන අතර එම මුදලින් රුපියල් 58,000ක මුදලක්‌ අරූස්‌ විසින් කොමිස්‌ වශයෙන් ලබාගත් බවට ඇය විසින් ශ්‍රී ලංකා ක්‍රිකට්‌ ආයතන ප්‍රධාන විධායක නිලධාරී ඈෂ්ලී ද සිල්වා මහතාට පැමිණිලි කර තිබේ. වත්මන් ශ්‍රී ලංකා ක්‍රිකට්‌ පාලක මණ්‌ඩලයේ විධායක කමිටු සාමාජිකයකු ලෙසද කටයුතු කරනු ලබන අරූස්‌ මහතාට අදාළ මුදල ශෂිකලා මහත්මියගේ සැමියා විසින් මුවර්ස්‌ ක්‍රීඩාංගණයට ගොස්‌ ලබාදී තිබෙන බවද මේ පිළිබඳව කරන ලද පරීක්‍ෂණ වලදී හෙළි වී ඇත. අදාළ සිදුවීම පිළිබඳව පරීක්‍ෂණය හිටපු ජ්‍යෙෂ්ඨ පොලිස්‌ අධිකාරීවරයකු වන හේමචන්ද්‍ර ඩයස්‌ මහතාගේ ප්‍රධානත්වයෙන් සිදු කර තිබෙන අතර එහිදී අරූස්‌ගෙන් කරන ලද ප්‍රශ්න කිරීමේදී තමා එවැනි මුදලක්‌ ලබාගත් බව පිළිගෙන තිබෙන බවද සඳහන් වේ.", "URL": "https://lankatruth.com/si/?p=7681", "Category": "ක්‍රීඩා පුවත්", "Parent URL": null}