{"Source": "Lankatruth", "Timestamp": "December 26, 2016", "Headline": "PCගේ අවිය පැහැරගෙන PCටම වෙඩිතබලා", "News Content": "පාමුර සංචාරයේ යෙදුන කටාන කටියල පොලිසියේ කොස්තාපල්වරයෙකුගේ රිවෝල්වරයක් පැහැරගත් දෙදෙනෙකු පොලිසියේ කොස්තාපල්වරට සහ ඔහුගේ සගයාට වෙඩි තබා පාරේ ගිය යතුරුපැදියක් පැහැරගෙන පලාගොස් ඇතැයි වාර්තා වේ. පොලිස් කොස්තාපල්වරු දෙදෙනා මීගමුව රෝහලට ඇතුලු කර තිබේ. පසුගියදා දක්ෂිණ අධිවේගී මාර්ගයේදීද රථවාහන පොලිස් නිලධාරීන් දෙදෙනෙකුට මෙවැනිම සිදුවීමටක මුහුණදීමට සිදු වූ අතර ඔවුන්ගෙන් එක් අයෙකු මේ වනවිටත් දැඩිසත්කාර ඒකකයේ ප්‍රතිකාර ලබන බව පැවසේ.", "URL": "https://lankatruth.com/si/?p=25558", "Category": "පුවත්", "Parent URL": null}