{"Source": "Lankatruth", "Timestamp": "September 15, 2012", "Headline": "මගේ පුතා රණවිරුවෙකුට ගැහුවේ නැහැ – මර්වින්", "News Content": "තම පුත් මාලක සිල්වා රණවිරුවෙකුට හෝ හමුදාවට පහරදීමක් සිදුකර නැතැයි මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා පවසයි. ඊයේ (14) පැවැති මාධ්‍ය හමුවක් අතරතුරදී මාධ්‍යවේදියෙකු නැගූ පැණයකට පිළිතුරු ලබාදෙමින් අමාත්‍යවරයා මේ බව කියා සිටියේය. මර්වින් සිල්වා අමාත්‍යවරයාගේ පුත් මාලක සිල්වා විසින් පසුගියදා කොළඹ ප්‍රධාන පෙළේ හෝටලයකදී තමන්ට පහරදුන්නේ යැයි හමුදා මේජර්වරයෙකු කර ඇති පැමිනිල්ලට අනුව මාලක සිල්වා අත්අඩංගුවට ගැනීමට පොලිස් මෙහෙයුම් ක්‍රියාත්මකය. මෙම පහරදීම සිදුවී ඇති ආකාරය එම හෝටලයේ ආරක්ෂිත කැමරා පද්ධතියේද සටහන්ව ඇතැයිද වාර්තාවේ.", "URL": "https://lankatruth.com/si/?p=4151", "Category": "පුවත්", "Parent URL": null}