{"Source": "Lankatruth", "Timestamp": "December 14, 2019", "Headline": "සහරාන් සමඟ සබඳතා පවත්වා ඇතැයි සැකපිට බන්ධනාගාර ගතකර සිටි 18 හැවිරිදි තරුණයෙකු මියයයි", "News Content": "පාස්කු ප්‍රහාරයේ මහ මොළකරු ලෙස සැළකෙන සහරාන් හෂීම් සමඟ සබඳතා පවත්වා ඇති බවට සැකපිට අත්අඩංගුවට ගෙන කොළඹ බන්ධනාගාරයේ රඳවා තබාගෙන සිටි 18 හැවිරිදි තරුණයෙකු ජීවිතක්ෂයට පත්ව තිබේ. මෙලෙස ජීවිතක්ෂයට පත්ව ඇත්තේ කාත්තන්කුඩි 1 හි නූර් මුහම්මද් පටුමගෙහි පදිංචිව සිටි ජෙයිනුලාබ්දීන් මුහම්මද් ජෙසීල් නැමති තරුණයෙකි. අදාල තරුණයා ජීවිතක්ෂයට පත්ව ඇතැයි කාත්තන්කුඩි පොලීසිය විසින් ඔහුගේ ඥාතීන් වෙත දැනුම්දී තිබේ. ඔහුගේ සොහොයුරා ද මේ සැකකරුවෙකු ලෙස රක්ෂිත බන්ධනාගාර ගතකර ඇත.", "URL": "https://lankatruth.com/si/?p=87263", "Category": "පුවත්", "Parent URL": null}