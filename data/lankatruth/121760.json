{"Source": "Lankatruth", "Timestamp": "August 21, 2021", "Headline": "රට වැහුවට ටුවරිස්ට්ලා ගෙන්නනවා – ප්‍රසන්න රණතුංග", "News Content": "ඊයේ (20) රාත්‍රියේ සිට රට පුරා නිරෝධායන ඇඳිරිනීතිය පැනවිමට ජනාධිපති ගෝටාබය රාජපක්ෂ විසින් තීරණය කලද සංචාරකයන් සඳහා රට විවෘත බව සංචාරක අමාත්‍ය ප්‍රසන්න රණතුංග පවසයි.මෙරටට පැමිණීමට ගුවන් ටිකට්පත් වෙන්කල සංචාරකයන් අපහසුතාවයට පත් කිරීම නොකලයුතු දෙයක් යැයි පවසන ප්‍රසන්න රණතුංග ඇමතිවරයා ගුවන්තොටුපල සහ සංචාරක සේවාවන් අත්‍යාවශ්‍ය සේවාවන් ලෙස සලකා අඛණ්ඩව පවත්වාගෙන යාමට රජය විසින් තීරණය කර ඇතැයි පවසයි.ඇමතිවරයාගේ මෙම ප්‍රකාශය පිලිබඳව අදහස් පල කල ගුවන්තොටුපොල ආගමන විගමන නිළධාරින් පවසන්නේ මේ මොහොතේ විදේශවල සිට දිනකට පැමිණෙන්නේ 25කටත් අඩු සංචාරකයන් පිරිසක් බවත් ඔවුන්ගෙන් වැඩි පිරිස මෙරට ව්‍යාපෘතිවල සේවය කරන පිරිස බවත් , ප්‍රසන්න රණතුංග ඇමතිවරයා ප්‍රමුඛ ආණ්ඩුව කුඩා සංචාරක කන්ඩායමක අපහසුතා ගැන මෙතරම් “හිත උණු වෙන්නේ” රටේ සමස්ත ජනතාවම අනතුරේ හෙළමින් බවත්ය.", "URL": "https://lankatruth.com/si/?p=121760", "Category": "ආර්ථික පුවත්", "Parent URL": null}