{"Source": "Lankatruth", "Timestamp": "December 13, 2019", "Headline": "හිටපු අමාත්‍ය රෝහිත බෝගොල්ලාගම අල්ලස් නඩුවෙන් නිදහස්", "News Content": "නඩුව ගොනුකර ඇති ආකාරයේ වැරැද්දක් හේතුවෙන් හිටපු අමාත්‍ය රෝහිත බෝගොල්ලාගමට එරෙහිව අල්ලස් කොමිසම පනවා තිබූ නඩුවකින් විත්තිකරු නිදහස්කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද(13) නියෝග කර තිබේ. කොළඹ මහාධිකරණයෙන් ලද නියෝගයකට අනුව අල්ලස් හෝ දූෂණ විමර්ශන කොමිෂන් සභාවේ 78 -1 වගන්තිය යටතේ අධ්‍යක්ෂකවරුන් තිදෙනාගේ අනුමැතියකින් තොරව මෙම නඩුව ගොනුකිරීම හේතුවෙන් මෙම චෝදනාවලින් විත්තිකාර මන්ත්‍රීවරයා නිදහස් කරන ලෙස අධිකරණය නියෝග කර ඇත. එසේම අධ්‍යක්ෂකවරුන් තිදෙනාගේ අනුමැතිය යටතේ නැවත නඩුව ගොනුකළ හැකි බව ද අධිකරණය පෙන්වා දී ඇත. ශ්‍රී ලංකා ආයෝජන මණ්ඩලයේ සභාපතිවරයා ලෙස සිටිමින් එම ධූරය අයුතු ලෙස භාවිත කර බ්‍රිතාන්‍ය ලන්ඩන් නුවර පැවති හමුවකට සහභාගී වීමේදී සිදුවුණා යැයි කියන සිද්ධියට අදාළව අල්ලස් කොමිසම දූෂණය වගන්තිය යටතේ මෙම චෝදනාව ගොනු කර තිබිණි.", "URL": "https://lankatruth.com/si/?p=87215", "Category": "පුවත්", "Parent URL": null}