{"Source": "Lankatruth", "Timestamp": "February 9, 2021", "Headline": "අත්තනගල්ල සහකාර ප්‍රාදේශීය ලේකම් වරයාගේ ආශ්‍රිතයන් 05කටත් කොරෝනා", "News Content": "කොවිඩ් – 19 ආසාදිත බවට හඳුනා ගන්නා ලද අත්තනගල්ල සහකාර ප්‍රාදේශීය ලේකම් වරයාගේ ආශ්‍රිතයින් සඳහා පවත්වන ලද පරීක්ෂණවලින් එම කාර්යාලයේ රියදුරකු, ප්‍රධාන ලිපිකරු ඇතුළු නිලධාරීන් 05 දෙනෙකු කොවිඩ් – 19 ආසාදිතයින් බව හඳුනාගෙන ඇතැයි අත්තනගල්ල සෞඛ්‍ය වෛද්‍ය නිලධාරී කාර්යාලය පවසයි. සහකාර ප්‍රාදේශීය ලේකම්වරයා ආසාදිත බව හෙළි වීමෙන් පසු මෙම පිරිස නිරෝධායනයට ලක්කර තිබූ බවද එසේ හඳුනාගන්නා ලද ආසාදිතයින්ගේ තවත් ආශ්‍රිතයින් 18 දෙනෙකු සඳහා PCR පරීක්ෂණ පැවැත්වීමට නියමිත බවද මහජන සෞඛ්‍ය පරීක්ෂක සී.එම්. රාජපක්ෂ පවසයි.", "URL": "https://lankatruth.com/si/?p=110274", "Category": "කොවිඩ් -19 (කොරෝනා ) පුවත්", "Parent URL": null}