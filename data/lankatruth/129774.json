{"Source": "Lankatruth", "Timestamp": "March 7, 2022", "Headline": "හෙටත් පැය හතහමාරක විදුලි කප්පාදුවක්", "News Content": "විදුලි ජනනය සඳහා ප්‍රමාණවත් ඉන්ධන නොමැති වීම නිසා හෙට දිනයේත් උදෑසන 08 සිට රාත්‍රි 11 දක්වා අතර කාලය තුළ E සහ F කලාප දෙක සඳහා පැය 07.30ක විදුලි කප්පාදුවක් සිදුකිරීමට නියමිතය. ඒ අනුව එම කලාප දෙක සඳහා පෙරවරු 8.00 සිට පස්වරු 6.00 දක්වා දහවල් කාලයේ පැය 05ක්ද, පස්වරු 6.00 සිට රාත්‍රී 11.00 දක්වා පස්වරුවේ පැය 02යි විනාඩි 30ක්ද විදුලිය කප්පාදු කිරීමට නියමිතය. එමෙන්ම P,Q,R,S,T,U,V,W යන සෙසු කලාපවලට පෙරවරු 9.00 සිට පස්වරු 5.00 දක්වා දහවල් කාලයේ පැය දෙකක්ද, පස්වරු 5.00 සිට රාත්‍රී 9.00 දක්වා රාත්‍රී කාලයේ පැයක්ද, විදුලිය කප්පාදු කරන බවත් විදුලිබල මණ්ඩලය වැඩි දුරටත් පවසයි.", "URL": "https://lankatruth.com/si/?p=129774", "Category": "පුවත්", "Parent URL": null}