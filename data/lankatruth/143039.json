{"Source": "Lankatruth", "Timestamp": "December 22, 2022", "Headline": "පෝට් සිටියට වෙනම අධිකරණයකුත්", "News Content": "කොළඹ වරාය නගර බලප්‍රදේශය තුළ අලුතින් වාණිජ මහාධිකරණයක් ස්ථාපිත කිරීමට කොළඹ වරාය නගර ආර්ථික කොමිසම නීති ක්ෂේත්‍රයේ කණ්ඩායම් සමඟ සාකච්ඡා ආරම්භ කර ඇතැයි වාර්තා වේ. ඒ අනුව ඉදිරියේදී වරාය නගර ප්‍රදේශය තුළ වෙනම අධිකරණ කටයුතු සිදුකිරීමට නියමිතය. මෙම අධිකරණය යොදාගනු ලබන්නේ එම අධිකරණ බලප්‍රදේශය තුළ ව්‍යාපාර ආශ්‍රිතව උද්ගතවන සිදුවීම් හා වාණිජ කරුණු සම්බන්ධයෙන් පවරන නඩු කටයුතුවලට බවද වාර්තා වේ. දැනට සිදුකරන සාකච්ඡාවලට අධිකරණ අමාත්‍යාංශය ඇතුළු නීති ක්ෂේත්‍රයට සම්බන්ධ නිලධාරීන් සම්බන්ධ වී සිටින බවත් ලබන වසර තුළදී වරාය නගර වාණිජ මහාධිකරණය පිහිටුවීමේ කටයුතු සිදුවනු ඇති බවත් වැඩිදුරටත් වාර්තා වේ.", "URL": "https://lankatruth.com/si/?p=143039", "Category": "පුවත්", "Parent URL": null}