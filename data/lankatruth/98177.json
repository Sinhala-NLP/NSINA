{"Source": "Lankatruth", "Timestamp": "October 21, 2020", "Headline": "ඇමරිකානු ඔත්තු යානාවන්ට සේවා සැපයීම ඉන්දුනීසියාව ප්‍රතික්ෂේප කරයි", "News Content": "P8 වර්ගයේ ගුවන් යානාවලට ගොඩබැස්සවීමටත් ඉන්ධන ලබාගැනීමටත් ඉඩදෙන ලෙස ඇමරිකාව සිදුකර තිබෙන ඉල්ලීම, ඉන්දුනීසියාව විසින් ප්‍රතික්ෂේප කර තිබේ. අවස්ථා කිහිපයකදී ඇමරිකාව විසින් මෙම ඉල්ලීම සිදුකර ඇති බවත් ඉන්දුනීසියාන්දුනීසියාවේ ආරක්ෂක අමාත්‍යාංශය, විදේශ කටයුතු අමාත්‍යාංශය සහ ජනාධිපති කාර්යාලය විසින් එම ඉල්ලීම ප්‍රතික්ෂේප කර ඇති බවත් විදෙස් මාධ්‍ය වාර්තා කර ඇත. ගිනිකොණ දිග ආසියාවේ ක්‍රියාකාරකම් සම්බන්ධව ඇමරිකාව සහ චීනය, මේ වනවිට දැඩි අවධානයකින් පසුවේ. දකුණු චීන මුහුදේ සිදුවන ක්‍රියාකාරකම් නිරීක්ෂණය කිරීමට ඇමරිකාව මෙම වර්ගයේ ගුවන් යානා භාවිත කරන බව මාධ්‍ය වාර්තා දක්වයි. ඉන්දුනීසියාව දීර්ඝ කාලයක සිට ස්වාධීන විදේශ ප්‍රතිපත්තියක් අනුගමනය කරන අතර විදේශීය හමුදාවන්ට සිය භූමියට ඇතුළු වීමට සහ ක්‍රියාකාරකම් සිදුකිරීමට අවසර ලබාදී නැත.", "URL": "https://lankatruth.com/si/?p=98177", "Category": "විදෙස් පුවත්", "Parent URL": null}