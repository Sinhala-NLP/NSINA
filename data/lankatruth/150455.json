{"Source": "Lankatruth", "Timestamp": "August 18, 2023", "Headline": "පාස්කු වින්දිතයන්ට දශමයක හෝ සහනයක් නොදුන් රනිල් කපටි දේශපාලකයෙක් – මඩු පල්ලියේ කතාව සම්බන්ධයෙන් විරෝධය දැඩි වේ", "News Content": "රනිල් වික්‍රමසිංහ පසුගිය වසරේ මැයි මාසයේ අගමැති ධුරයට පත් වූ ආසන්නයේදීම ස්කොට්ලන්ඩ්යාඩ් රහස් පරීක්ෂකයින් ගෙන්වා පාස්කු ප්‍රහාරය සම්බන්ධයෙන් විමර්ශනය කරන බවට පොරොන්දු දුන්නද එම වින්දිතයන් හට මේ වනතුරු දශමයකින් හෝ යුක්තිය ඉටු නොකර මඩු පල්ලියේ අල්තාරය මත දේශපාලන පොරොන්දු දීම සම්බන්ධයෙන් දව දුරටත් විරෝධය වැඩි වෙමින් පවතී. මෙම විරෝධය පළ කරමින් විවිධ තරාතිරම්වල කිතුණු භක්තිකයන් සමාජ මාධ්‍ය තුළින් තම තමන්ගේ විරෝධය පළ කරමින් සිටිති. මෙසේ විරෝධය පළ කිරීමට එක් වූ කිතුණු බැතිමතෙකු වීඩියෝ පටයක් මුදා හරිමින් දේශපාලකයන් පන්සල් පල්ලි ගිය තරමට ආගමික ඉගැන්වීම් අනුව ක්‍රියා කළේ නම් ශ්‍රී ලංකාව අපාය මට්ටමට ඇද නොවැටෙන බව අවධාරණය කර තිබේ.", "URL": "https://lankatruth.com/si/?p=150455", "Category": "පුවත්", "Parent URL": null}