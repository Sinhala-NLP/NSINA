{"Source": "Lankatruth", "Timestamp": "March 2, 2019", "Headline": "වතු කම්කරුවෝ වැඩ නොකළොත් වත්තත් නැහැ, ෆැක්ටරියත් නැහැ, තේ දලුත් නැහැ…", "News Content": "තේ දලුනෙළන ජනතාව, වතු කම්කරු ජනතාව වැඩ නොකළොත් වත්තත්, දලුත්, ෆැක්ටරියත් නැතැයිද පැරණි වෘත්තීය සමිති නායකයන් කිහිපදෙනෙකු එක් වී වතු කම්කරුවන් උගසට තබනවා යැයිද ජනතා විමුක්ති පෙරමුණේ නායක අනුර දිසානායක මහතා අද (02 පැවසීය. අනුර කුමාර දිසානායක මහතා මේ බව පැවසුවේ ඊයේ (01) දින සිට ලබන 03වනදා තෙක් වතු කම්කරු ජනතාවගේ දෛනික වැටුප් වැඩිවීම ඇතුළු ඔවුන් එදිනෙදා ජීවත්වීමේදී මුහුණ දෙන ප්‍රධාන ගැටළු සම්බන්ධයෙන් සාකච්ඡා කර ඒවාට විසඳුම් ලබාගැනීමට අවශ්‍ය ඉදිරි ක්‍රියාමාර්ග පිළිබඳ තීරණය කිරීම සඳහා නුවර එළිය දිස්ත්‍රික්කයේ සිදු කරන සංවාරය අතරතුර වතු ජනතාව අමතමිනි. ජනතා විමුක්ති පෙරමුණේ නායක අනුර දිසානායක මහතා වතුකරයේ ජනතා ප්‍රශ්න විමසීමට පැමිණීම පිළිබඳව වතු කම්කරු ජනතාව තුළ මහත් ප්‍රසාදයක් දක්නට ලැබුණු අතර අනුර දිසානායක මහතාව ඔවුන් ඉතාමත් උණුසුම් අයුරින් පිළිගනු දක්නට ලැබිණි. රදැල්ල, වොල්ට්‍රම්, ආගරපතන, හුට්විල්, ශාන්ත ක්ලෙයා යන වතුයායවලදී අද දිනත් ජනහමු පැවැත්වූ අතර එහිදී වැඩිදුරටත් අදහස් දැක්වූ අනුර දිසානායක මහතා… අපිට ජීවතිවෙන්න සරිලන වැටුපක් තියෙනවද? දැන් මේ අක්කල, අම්මලා වත්තේ දලු කඩලා හවස් වෙනකොට ඔක්කොම එකතු කළත් තැබෙන්නේ කීයද? 750යි. 750ම හම්බවෙන්නෙත් නැහැ. ඒකත් කැපිල කැපිල හම්බවෙන්නේ. අවුරුදු තුනටම වැඩිවුනේ කීයද රුපියල් 20යි. පාන් ගෙඩියක් කීයද? රුපියල් 60යි. හැබැයි දවසේ පඩිය වැඩි වුනේ රුපියල් 20යි. සාධාරණද? අද මේ වත්ත තියෙන්නෙත් මේ ෆැක්ටරි තියෙන්නෙත් වැඩකරන තමුන්නාන්සේලා හින්දා. තමුන්නාන්සේලා වැඩ නොකළෝත් මොකෝ වේනනේ? වත්තත් නැහැ, දලුත් නැහැ, ෆැක්ටරියත් නැහැ නේද? හැබැයි ආදායම ගන්නේ කවුද? වත්තට අඩිය තියල නැති, වත්ත දැක නැති, තමුන්නාන්සේලාටත් හම්බවෙලා නැති, වත්තේ තේ දල්ලක් අල්ලලා නැති කොම්පැනි කාරයා මොකද කරන්නේ ලාභය ගන්නවා. ඒ ලාභයෙන් අපිට ජීවත්වෙන්න කීයක් හරි දීපල්ල කියනකොට මොකද කරන්නේ. ඒක දෙන්නෙත් නැහැ. අර පැරණි වෘත්තීය සමිති නායකයෝ ටික එකතු කරගන්නවා. තොන්ඩමන්ලා දිගම්බරන්ලා අත්සන් කළා සාමූහික ගිවිසුමක්. දැන් තමුන්නාන්සේලා වෙනුවෙන් ගිවිසුම් අත්සන් කළේ කවුද? වත්තෙන් ඇවිල් ල ඇහුවද, අපි රුපියල් 750ට ගිවිසුම් අත්සන් කරන්න යන්නේ කැමතිද කියලා? නැහැ. ඒගොල්ලෝ ඇවිල්ලා තමුන්නාන්සේලා විකුණන බෝකර්වරු. කොළඹ ලොකු බිල්ඩින්වල එකතුවෙනවා. දන්නෙත් නැහැ 750ට ගිවිසුම් අත්සන් කරනවා. මම දැක්කා ගිවිසුම අත්සන් කරන වෙලාවේ රනිල් වික්‍රමසිංහ හිනාවෙලා නිකන් කප්එක ගත්ත වගේ හිටිය. දරුවන්ට හරිමසන් අධ්‍යාපනයක් නැත්නම්, ඉන්න තැනත් නැත්නම්, ජීවත් වෙන්න වැටුපක් නැත්නම්, අපි මිනිස්සුද? මෙම අවස්තාවට ජනතා විමුක්ති පෙරමුණේ නුවරඑලිය දිස්ත්‍රික් නායක අඹගමුව ප්‍රාදේශිය සභා මන්ත්‍රි මංජුල සුරවීර මහතා, සමස්ත ලංකා වතුකම්කරු සංගමයේ උප ලේකම් ක්‍රිෂ්නන් සෙල්වි මෙනවිය ඇතුළු වතු කම්කරුවෝ ද සහභාගි වී සිටියහ.  හුට්විල් වත්ත        ශාන්ත ක්ලෙයා වත්ත     ආගරපතන – හොල්බෘක් වත්ත     වොල්ට්‍රම් වත්ත       රදැල්ල වත්ත", "URL": "https://lankatruth.com/si/?p=69531", "Category": "පුවත්", "Parent URL": null}