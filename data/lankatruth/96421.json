{"Source": "Lankatruth", "Timestamp": "September 14, 2020", "Headline": "ශ්‍රී ලංකාවේ කොරෝනා ආසාදිතයින් සංඛ්‍යාව 3,262ක් දක්වා ඉහළට – අද වාර්තාව 28ක්", "News Content": "ශ්‍රී ලංකාවේ කොරෝනා අසාදිත මුළු රෝගීන් සංඛ්‍යාව 3,262ක් දක්වා ඉහළ ගොස් තිබේ. ඒ අද (14) දිනයේ මේ වනවිට හමු වී තිබූ ආසාදිතයින් 28ද සමග ය. එම 28 දෙනා අතර බංග්ලාදේශයේ සිට පැමිණි 04ක්, එක්සත් අරාබි එමීර් රාජ්‍යයේ සිට පැමිණි 11ක්, කුවේට් සිට පැමිණි එක් අයෙක්, කටාර් සිට පැමිණි එක් අයෙක්, වියට්නාමයේ සිට පැමිණි එක් අයෙක්, බහරේන් සිට පැමිණි 04 දෙනෙක්, ඉන්දීය ජාතික නාවිකයින් 05 දෙනෙක් සිටින බව හඳුනාගෙන සිටිති. මේ වනවිට කොරෝනා ආසාදිතයන් 244 දෙනෙකු රෝහල්ගතව ප්‍රතිකාර ලබමින් සිටින අතර ආසාදිත පුද්ගලයන් 3,005 දෙනෙකු සුවය ලබා රෝහල්වලින් පිටව ගොස් තිබේ. රෝගීන් 13 දෙනෙකු මේ වනවිට වෛරසය ආසාදනය වීමෙන් ජීවිතක්ෂයට පත්ව ඇත.", "URL": "https://lankatruth.com/si/?p=96421", "Category": "පුවත්", "Parent URL": null}