{"Source": "Lankatruth", "Timestamp": "December 23, 2019", "Headline": "සංදීප් සම්පත්ට එරෙහිව පැමිණිල්ලක්", "News Content": "පාර්ලිමේන්තු මන්ත්‍රී පාඨලී චම්පික රණවක මහතා පදවාගෙන පැමිණි බව කියන රථයක් සහ සංදීප් සම්පත් නැමති තරුණයෙකු පදවාගෙන පැමිණි යතුරු පැදියක් එකිනෙක ගැටී අනතුරට ලක්වූ සිද්ධිය සම්බන්ධව, එම තරුණයාට එරෙහිව ඊයේ(22) පොලිස් මූලස්ථානයට පැමිණිල්ලක් ඉදිරිපත් විය. ජාතික හෙළ උරුමයේ කඩුවෙල නාගරික මන්ත්‍රී බෝසෙත් කළහේපතිරණ මහතා විසින් මෙම පැමිණිල්ල ගොනුකර තිබේ. පැමිණිල්ල ඉදිරිපත් කරමින් එ් මහතා සඳහන් කර සිටියේ අදාල තරුණයා සාමාන්‍ය මාර්ගයේ ධාවනය කළ නොහැකි එන්ජින් ධාරිතාව 1000CC වර්ගයේ යතුරුපැදියක් අධික වේගයෙන්ධාවනය කරගෙන පැමිණ ඇති බවත් එය මන්ත්‍රීවරයා ගමන්ගත් රථයේ පිටුපස දැවටී ඇති බවත් ය. එසේම අනතුරින් මන්ත්‍රීවරයා ගමන්ගත් රථයට සිදුවූ හානියට වන්දි ගෙවිය යුත්තේ යතුරුපැදිකරුගෙන් බවද සඳහන් කළ සිටියේය.", "URL": "https://lankatruth.com/si/?p=87835", "Category": "පුවත්", "Parent URL": null}