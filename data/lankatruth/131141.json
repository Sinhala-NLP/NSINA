{"Source": "Lankatruth", "Timestamp": "April 2, 2022", "Headline": "දිනක් තුළ ස්ථාන හතරකදී ආණ්ඩුවේ ප්‍රබලයන් පළවාහරී", "News Content": "ඊයේ (01) දිනය තුළදී ආණ්ඩුවේ ප්‍රබලයන් සහභාගීවීමට නියමිතව තිබූ උත්සව හතරක් ජනතා විරෝධය හමුවේ අවලංගු කර පසුබැස යාමට එම ප්‍රබලයින්ට සිදුවී ඇත.  ශෂේන්ද්‍ර රාජපක්ෂගේ ප්‍රධානත්වයෙන් පැවැත්වීමට නියමිතව තිබූ ඔප්පු ප්‍රධානය කිරීමේ උත්සවයක්, චාමර සම්පත් දසනායකගේ ප්‍රධානත්වයෙන් පැවැත්වීමට තිබූ උත්සවයක්, නුුුවරඑලියේ වසන්ත උදාන සැනකෙලිය විවෘත කිරීමට ආණ්ඩුවේ ප්‍රබලයෙකු සහභාගීවීමට තිබූ උත්සවය සහ ශිරන්ති රාජපක්ෂගේ ප්‍රධානත්වයෙන් නුවරඑලියේදී පැවැත්වීමට සංවිධානය කර තිබූ කාල්ටන් පෙර පාසලේ අවුරුදු උත්සවය මේ ලෙස අවලංගු කර තිබිණි.  මෙම තත්වය ආරම්භ වූයේ නාමල් රාජපක්ෂ අතින් බණ්ඩාරවෙල පොදු ක්‍රීඩාංගනය විවෘත කිරීමට සූදානම් වූ අවස්ථාවේදී ය. දිගු ඉන්ධන පෝලිමක තිබූ වාහන ඉවත් කර නාමල් රාජපක්ෂ ගමන් ගන්නා මාර්ගයේ අවහිරතා ඉවත් කිරීමට පොලිසිය උත්සාහ කිරීම නිසා දැවැන්ත විරෝධයක් හටගෙන නාමල් රාජපක්ෂගේ පැමිණීම වැළැක්වීය. ඉන්පසු ඊයේ දිනය තුළ පමණක් මෙසේ පළවාහැරීම් හතරක් සිදුවී තිබිණි.", "URL": "https://lankatruth.com/si/?p=131141", "Category": "පුවත්", "Parent URL": null}