{"Source": "Lankatruth", "Timestamp": "February 20, 2021", "Headline": "කෝවිඩ් ආසාදිත මරණ 435ක් දක්වා ඉහළට…", "News Content": "මේ වනවිට කොවිඩ් – 19 ආසාදිතයන් 435 දෙනෙකු ජීවිතක්ෂයට පත්ව තිබේ. ඒ රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළ අද (20) දිනය අවසන් වනවිට මෙරට වාර්තා වූ කොවිඩ් – 19 ආසාදිතයන්ගේ මරණ 02ද සමගය. මෙසේ මියගොස් ඇත්තේ රත්නපුර සහ ගම්පහ දිස්ත්‍රික්කවල පදිංචි වයස අවුරුදු 65 සහ 78 වයස්වල පසුවූ පිරිමි පුද්ගලයන්ය. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 435කි.", "URL": "https://lankatruth.com/si/?p=110998", "Category": "කොවිඩ් -19 (කොරෝනා ) පුවත්", "Parent URL": null}