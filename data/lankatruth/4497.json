{"Source": "Lankatruth", "Timestamp": "October 7, 2012", "Headline": "ජල හිගයෙන් මහ කන්නයේත් වගා නවතියි", "News Content": "තවදුරටත් පවතින දැඩි ජල හිඟය නිසා මහ කන්නයේ වගා කටයුතු ආරම්භ නොකරන ලෙස වාරිමාර්ග දෙපාර්තමේන්තුව ගොවි ජනතාවට දැනුම්දී ඇතැයි වාර්තාවේ. එම නිලධාරීන්ගේ උපදෙස්‌ පිළිනොපැද නියමිත ප්‍රමාණය ඉක්‌මවා වගා කටයුතු සිදු කිරීම හේතුවෙන් පසුගිය යල කන්නයේ වගා අක්‌කර ලක්‍ෂ ගණනාවක්‌ විනාශ වූ බව එම දෙපාර්තමේන්තුවේ නියෝජ්‍යජල කළමනාකරණඅධ්‍යක්‍ෂ ජානකී මීගස්‌තැන්න මහත්මිය මාධ්‍යෙවත පවසා තිබේ. එහෙත් ගොවින් පවසන්නේ යල කන්නයේ වගා කයුතු ආරම්භ කිරීමට ප්‍රමාණවත් ජලය ජලාශවල තිබූ නමුත් නොයෙක් හේතු දක්වමින් එම ජලය වගා කටයුතුවලට පිටින් මුදා හැරිය බවයි. විශේෂයෙන් දේශපාලන අධිකාරියේ අවශ්‍යතා මත ජලය ජලාශවලින් මෙසේ මුදා හැර තිබේන බවත් ඔවූහු පවසති. වැව් ප්‍රතිසංස්කරණය නොකිරීම, වාරිමාර්ග පද්ධතිය පිලිසකර නොකිරීම, ජලය මුදාහැරීමේ කාලරාමුවට පිටින් ජලය මුදාහැරීම ආදීය නිසා ජල හිගය උග්‍රවී ඇති බවත් එය නියඟයක් ලෙස අර්ථකථනය කරමින් බලධාරීන් හා නිලධාරීන් නොයෙක්ත් ප්‍රකාශ මාධ්‍ය වෙත නිකුත්කරමින් සිටින බවත් ගොවීහු වැඩිදුරටත් පවසති. ජල හිගය පවතින ප්‍රදේශවල වර්ෂාව ආරම්භ වුවත්, ජලාශවල ජල මට්‌ටම 50% ක්‌ පමණ දක්‌වාවත් පිරෙනතුරු වගා කටයුතු ආරම්භ කළ නොහැකි බව වාරිමාර්ග නිලධාරීහු පවසති.", "URL": "https://lankatruth.com/si/?p=4497", "Category": "පුවත්", "Parent URL": null}