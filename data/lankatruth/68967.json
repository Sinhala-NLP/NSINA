{"Source": "Lankatruth", "Timestamp": "February 25, 2019", "Headline": "බොරැල්ල රථවාහන OIC අනතුරට ලක්කර පලා ගිය රථයේ සිටි මහින්දානන්දගේ පුත්‍රයා අත්අඩංගුවට", "News Content": "බොරැල්ල රථ වාහන අංශයේ ස්ථානාධිපතිවරයා රිය අනතුරකට ලක් කර පලා යෑමේ සිදුවීම සම්බන්ධයෙන් WP.FZ 9143 යන එම ඩිෆෙන්ඩර් රථයේ සිට ඇති පාර්ලිමේන්තු මන්ත්‍රී මහින්දානන්ද අලුත්ගමගේ මහතාගේ පුත්‍රයා මේ වනවිට පොලීසිය විසින් අත්අඩංගුවට ගෙන තිබේ. බොරැල්ල රථ වාහන අංශයේ ස්ථානාධිපතිවරයා රිය අනතුරකට ලක් කර පළාගිය ඩිෆෙන්ඩර් රථයේ රියදුරු හා ලියාපදිංචි හිමිකරු පොලීසියට ඉදිරිපත් වීමෙන් අනතුරුව ඊයේ (24)අත්අඩංගුවට ගැණුනි. එම ඩිෆෙන්ඩර් රථයේ කාන්තාවක් ඇතුළු පුද්ගලයින් 07 දෙනෙකු ගමන් කර ඇතැයි වාර්තා වෙයි. එම ඩිෆෙන්ඩරයේ රියදුරු ඇතුළු සිව් දෙනෙකු මේ වනවිට පොලිස් අත්අඩංගුවට පත්ව ඇති අතර ඔවුන් අද (25) අළුත්කඩේ අංක 03 මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.", "URL": "https://lankatruth.com/si/?p=68967", "Category": "පුවත්", "Parent URL": null}