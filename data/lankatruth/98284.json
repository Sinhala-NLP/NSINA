{"Source": "Lankatruth", "Timestamp": "October 22, 2020", "Headline": "බ්‍රැන්ඩික්ස් කොරෝනා පොකුරේ ආසාදිතයින් දිස්ත්‍රික්ක 13ක ඉන්නවා…", "News Content": "මිනුවන්ගොඩ බ්‍රැන්ඩික්ස් ආයතනයෙන් මතු වූ කොවිඩ් – 19 පොකුරේ ආසාදිතයන් රට පුරා දිස්ත්‍රික්ක 13කින් වාර්තා වන බව ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා මාධ්‍ය හමුවේ ප්‍රකාශ කරයි. මෙහිදී වැඩිදුරටත් අදහස් දැක්වු විශේෂඥ වෛද්‍ය සුදත් සමරවීර මහතා පවසා සිටියේ, මිනුවන්ගොඩ ආසාදිතයින් වැඩිවශයෙන් ගම්පහ දිස්ත්‍රික්කයෙන් වාර්තා වන බවය. “රෝගීන් අපිට වාර්තා වෙනවා ගම්පහ දිස්ත්‍රික්කයෙන් විශේෂයෙන්ම. නමුත් එතැනින් ඔබ්බට ගිහින් කුරුණෑගල, පුත්තලම, කෑගල්ල, නුවර, ගාල්ල, හම්බන්තොට, යාපනය, වව්නියාව, අනුරාධපුර, බදුල්ල, පොළොන්නරුව හා මොනරාගල වැනි දිස්ත්‍රික්ක 13කින් අපිට වාර්තා වෙනවා. මාළු මධ්‍යස්ථානයේ රෝගීන් ව්‍යාප්තියත් සමග මේ රෝගය තවත් දිස්ත්‍රික්කවලට ව්‍යාප්ත වීමේ ඉඩකඩ තියෙනවා.” යැයි ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතා වැඩිදුරටත් පවසයි.", "URL": "https://lankatruth.com/si/?p=98284", "Category": "පුවත්", "Parent URL": null}