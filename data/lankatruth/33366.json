{"Source": "Lankatruth", "Timestamp": "April 26, 2017", "Headline": "අවි ගබඩාව පිපිරීමෙන් දේපළ හානිවූ ජනතාව තක්සේරු දෙපාර්තමේන්තුවෙන් තොරතුරු ඉල්ලයි", "News Content": "සලාව අවි ගබඩාව පිපිරීමෙන් හානිවූ නිවාස, ගොඩනැගිලි මෙන්ම භාණ්ඩ තක්සේරු කිරීමේදී කිසිදු පිලිගත් හා තාක්‍ෂණික ක‍්‍රමවේදයක් භාවිතා නොකිරීමෙන් වන්දි ලබාදීමේදී පීඩාවටපත් ජනතාවට දැඩි අසාධාරණයක් සිදුව ඇති බව සාලාව ජනතා ඒකමුතුව පවසයි. ඒ අනුව 2017.04.27. දින පෙ.ව. 10.30 ට මරදානේ පිහිටි තක්සේරු දෙපාර්තමේන්තුවේ නියෝජිතයින් පිරිසක් පැමිණ තොරතුරු පනත අනුව අදාළ තොරතුරු ලබාගැනීමේ අයදුම්පත් භාරදීමට කටයුතු සූදානම් කර ඇතැයි සාලාව ජනතා එකමුතුවේ ලේකම් චන්දන සූරියආරච්චි මහතා පවසයි. එම සම්පූර්ණ මාධ්‍ය නිවේදනය පහතින්‍. “සාලාව අවි ගබඩාව පිපිරීමෙන් හානිවූ දේපළ තක්සේරු කිරීමේදී යොදාගත්නිර්ණායක හා ප‍්‍රමිතීන් ඉල්ලා සලාවේ ජනතාව තක්සේරු දෙපාර්තමේන්තු යයි. සලාව අවි ගබඩාව පිපිරීමෙන් මුළුමනින්ම හානිවූ නිවාස හා වෙනත් ගොඩනැගිලි මෙන්ම භාණ්ඩ තක්සේරු කිරීමේදී කිසිදු පිලිගත් හා තාක්‍ෂණික ක‍්‍රමවේදයක් භාවිතා නොකිරීමෙන් වන්දි ලබාදීමේදී පීඩාවටපත් ජනතාවට දැඩි අසාධාරණයක් සිදුව ඇත. ගොඩනැගිලි හා නිවාස සඳහා වන්දි තීරණය කිරීමේදී අදාළ කරගත් නර් නායක හා ප‍්‍රමිතීනද් භාණ්ඩ තක්සේරුවේදී අදාළ භාණ්ඩ සඳහා වෙන් වෙන් වශයෙන් ලබාදී ඇති තක්සේරු අගයන් මොනවාද යන්නට අදාළ විස්තර, තොරතුරු දැනගැනීමේ පනතේ පුරවැසි යෙකුට හිමිව තිබෙන අයිතිය පදනම් කරගෙන ඔවුන් මෙම තොරතුරු ලබාගැනීමට තීරණය කර ඇත. ඒ අනුව 2017.04.27. දින පෙ.ව. 10.30 ට මරදානේ පිහිටි තක්සේරු දෙපාර්තමේන්තුවේ නියෝජිතයින් පිරිසක් පැමිණ තොරතුරු පනත අනුව අදාළ තොරතුරු ලබාගැනීමේ අයදුම්පත් භාරදීමට කටයුතු සූදානම් කර ඇත. එම අවස්ථාව ආවරණය කිරීම සඳහා ඔබ මාධ්‍ය ආයතනයේ මාධ්‍යවේදී මහත්මයෙකු හෝ මහත්මියක සම්බන්ධ කරවන මෙන් ඉල්ලා සිටිමු.”", "URL": "https://lankatruth.com/si/?p=33366", "Category": "පුවත්", "Parent URL": null}