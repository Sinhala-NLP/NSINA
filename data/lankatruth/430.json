{"Source": "Lankatruth", "Timestamp": "December 3, 2011", "Headline": "පාසලේ මුර ගාස්තු නොගෙවීම නිසා පුංචි සිසුවියකගේ පංති තහනම්කරයි", "News Content": "පාසලේ මුර ගාස්තු නොගෙවීම නිසා විදුහල්පතිවරයා තමාගේ පංති තහනම් කළ බව මාධ්‍යයට පැවසීමෙන් උරණ වූ පිරිසක්ඊයේ (02) උදේ කළ පහරදීමකින් ඇඹිලිපිටිය කැටගල්ආර විදුහලේ සිසුවියක් සහ ඇයගේ දෙමව්පියන් තුවාල ලබා ඇඹිලිපිටියමූලික රෝහලට ඇතුළත් කර ඇත. මෙසේ තුවාල ලබා ඇත්තේ සුසිලි සඳමාලි නැමැති එම විදුහලේ හතර වැනි ශ්‍රේණියේ අධ්‍යාපනය ලැබූ වයස අවුරුදු නවයකශිෂ්‍යාවකි. දියණියගේ මව වන ඩබ්ලිව්. රෝහිණී සහ පියා වන ඩබ්ලිව්. ජී. පියසේන ද ප‍්‍රහාරයෙන් තුවාල ලබා ඇඹිලිපිටිය මූලිකරෝහලේ නේවාසික ප‍්‍රතිකාර ලබන බව වාර්තා වේ. දැරිය එම විදුහලේ විදුහල්පතිවරයා විසින් වසරක මුර ගාස්තු පෙස නියමකර තිබූ රුපියල් 1,200 ක මුදලක් නොගෙව්වැයිඋරණ වූ විදුහල්පතිවරයා මීට සිවුමසකට පමණ පෙර එම සිසුවියගේ පන්ති තහනම් කර තිබූ බවද පැවසේ. සඳමාලිගේ දෙමව්පියන්ට අදාළ වූ මුදල ගෙවා ගැනීමට නොහැකි බව එම විදුහල්පතිවරයාට දැනුම් දී මෙන් පසුව ඊට උරණ වූවිදුහල්පතිවරයා දැරියගේ පන්ති තහන්කර ඇත. දැරියගේ පියා සහ මව එම විදුහල ආසන්නයේ ජීවත්වෙන අතර, එම දෙමව්පියන් කුලී වැඩ කරමින් ඉතා අපහසුවෙන් ජීවත්වනපවුලක් බව වාර්තා වේ. මෙම විද්‍යාලයේ මුරකරුවන් වෙනුවෙන් පාසල් දරුවන්ගෙන් මුදල් අය කෙරේ. මොවුන් විසින් මේ ගැන මාධ්‍යයට හෙළි කිරීම නිසා විටින් විට නොයෙකුත් තාඩන පීඩන එල්ලවී ඇති අතර මුහුණ වසාගත්පිරිසක් ඊයේ පැමිණ දෙමාපියන්ට සහ මෙම දැරියට කරන ලද පහරදීමක් නිසා ඔවුන් තිදෙනා තුවාල ලබා ඇඹිලිපිටිය මූලිකරෝහලට ඇතුළත් කොට ඇත.", "URL": "https://lankatruth.com/si/?p=430", "Category": "පුවත්", "Parent URL": null}