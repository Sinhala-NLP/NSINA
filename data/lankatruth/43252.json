{"Source": "Lankatruth", "Timestamp": "October 31, 2017", "Headline": "ප්‍රේමලාල් ජයසේකරගේ නඩුවත් කල් යයි", "News Content": "පසුගිය ජනාධිපතිවරණ සමයේ පොදු අපේක්‍ෂක මෛත‍්‍රීපාල සිරිසේන මහතාට ආධාර පිණිස කහවත්ත නගරයේ පැවති මැතිවරණ රැස්වීමකට වෙඩිතබා පුද්ගලයෙකු ඝාතනය කර තවත් දෙදෙනෙකුට තුවාල සිදුකිරීම සම්බන්ධ නඩුව රත්නපුර මහාධිකරණය හමුවේ අද (31) විභාගයට නියමිත වුවත් විනිසුරු රොහාන් ජයවර්ධන මහතා නිවාඩු යාම නිමිත්තෙන් නඩුව ලබන දෙසැම්බර් මස 13 තෙක් කල් තැබිණි. පාර්ලිමේන්තු මන්ත‍්‍රී ප්‍රේමලාල් ජයසේකර නොහොත් චොකා මල්ලී, සබරගමු පළාත් සභා මන්ත‍්‍රී අරුණ නිලන්ත ජයසිංහ, කහවත්ත ප‍්‍රාදේශීය සභාවේ හිටපු සභාපති මානික්ක වඩුගේ වජිර දර්ශන ද සිල්වා, පැලවත්තගේ පැතුම් ධනංජය නොහොත් පැලා, උඩහදා සීලගේ අසංක නාමල් නොහොත් සාජන්ටූ, උක්කන්දගේ තිලංක ප‍්‍රදීප්, ඌරුපැලැව්වේ ගමඇතිරාළලාගේ අජිත් මලවි ගුණරත්න නොහොත් මලවි යන හත්දෙනා මෙම නඩුවේ අධිචෝදනා ලබා සටිති.", "URL": "https://lankatruth.com/si/?p=43252", "Category": "පුවත්", "Parent URL": null}