{"Source": "Lankatruth", "Timestamp": "February 3, 2020", "Headline": "විද්‍යාතන සිසුන්ගේ අරගලයට ගොවි නායකයාගෙන් සුභ පැතුම්", "News Content": "ඉල්ලිම් කිපයක් මුල් කරගනිමින් පසුගිය පළවෙනිදා සිට කොටුව දුම්රිය පොළ ඉදිරිපිට උපවාසයක නිරතව සිටින අන්තර් විශ්වවිද්‍යාලයීය විද්‍යායතන ශිෂ්‍ය ක්‍රියාකාරි කමිටුවේ අඛණ්ඩ උපවාසය පැවති ස්ථානයට අද (03) පෙරවරුවේ පැමිණි සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා එම සිසුන් සමග සාකච්ඡාවක නිරත විය. තමන්ද විශ්වවිද්‍යාල ශිෂ්‍ය අවදිය පසු කළ අයෙකු මෙන්ම ශිෂ්‍ය නායකයෙකු ලෙස ශිෂ්‍ය සටන්වලට නායකත්වය දුන් අයෙකු බැවින් මෙම සිසුන්ගේ ඉල්ලීම් හොඳින් තේරෙන බවත් එම අරගලය සාධාරණය අරගලයක් බවත් එහිදී සිසුන් හමුවේ සඳහන් කර සිටි නාමල් කරුණා රත්නම මහතා එම සිසු අරගලයට සුභ පැතී ය. විශ්වවිද්‍යාල විද්‍යායතන තුළ කප්පාදු කර ඇති උපාධි පාඨමාලා, ශිෂ්‍යාධාර, නේවාසිකාගාර පහසුකම්, විද්‍යාගාර පහසුකම්, ඉඩකඩ පහසුකම් ඇතුළු ඉල්ලිම් කිපයක් මුල් කරගනිමින් අන්තර් විශ්වවිද්‍යාලයීය විද්‍යායතන ශිෂ්‍ය ක්‍රියාකාරි කමිටුව විසින් මෙම උපවාසය ආරම්භ කරන ලදී. මෙම සිසු ඉල්ලීම් සම්බන්ධයෙන් වත්මන් ආණ්ඩුවේ කිසිඳු බලධාරියෙකු සාධාරණ විසඳුමක් ලබාදී නැත.", "URL": "https://lankatruth.com/si/?p=89398", "Category": "පුවත්", "Parent URL": null}