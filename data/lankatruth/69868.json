{"Source": "Lankatruth", "Timestamp": "March 6, 2019", "Headline": "පුංචි රඟහල “සුගතපාලද සිල්වා” ලෙස නම් කරනවාට බස්නාහිර මහ ඇමතිගේ, සංස්කෘතික ඇමතිගේ විරෝධය", "News Content": "බස්නාහිර පළාත් සභාව යටතේ පවතින බස්නාහිර පළාත් සෞන්දර්ය නිකේතනයේ පුංචි රඟහල සුගතපාල ද සිල්වා ලෙස නම් කිරීම සඳහා එම පළාත් සභාවේ ජනතා විමුක්ති පෙරමුණේ මන්ත්‍රී කණ්ඩායම් නායක ලක්ෂ්මන් නිපුන ආරච්චි මහතා විසින් කාර්යය පටිපාටි රීති 110 යටතේ යෝජනාවක් ගෙන ඒමසඳහා ඉදිරිපත් කළ අවස්ථාවේ ඊට පළාත් මහ ඇමති ඉසුර දේවප්‍රිය මහතා සහ සංස්කෘතික ඇමති රංජිත් සෝමවංශ මහතා දැඩි විරෝධය පළ කරමින් එම යෝජනාව ගෙන ඒම වලක්වා තිබේ. බස්නාහිර පළාත් සභාවේ කොළඹ දිස්ත්‍රික්කය නියෝජනය කරන ජනතා විමුක්ති පෙරමුණේ මන්ත්‍රීවරුන් වන ලක්ෂ්මන් නිපුන ආරච්චි, නීතිඥ සුනිල් වටගල, සහ සරත් පතිරණ යන මන්ත්‍රීවරු තිදෙනාගේ ප්‍රතිපාදන මත රුපියල් ලක්ෂ 15ක් වැයකර බස්නාහිර පළාත් සෞන්දර්ය නිකේතනයේ පුංචි රඟහලේ අත්‍යාවශ්‍ය සංවර්ධන කටයුතු කිහිපයක් සිදු කරන ලදී. එහිදී කලාකරුවන් රැසකගේ ඉල්ලීම පරිදි ප්‍රවීන නාට්‍යවේදී සුගතපාල ද සිල්වා මහතාගේ නමින්පුංචිරඟහල නම් කිරීමට මෙම යෝජනාව ගෙන එන ලද නමුත් එලෙස නම් කිරීමේ ඇති වටිනාකම තේරුම් නොගත් බස්නාහිර පළාත් මහ ඇමති ඉසුර දේවප්‍රිය මහතා සහ සංස්කෘතික ඇමති රංජිත් සෝමවංශ මහතා එම යෝජනාව ගෙන ඒම වලක්වා තිබේ. යෝජනාව පහතින් පල වේ…  පළාත් සභාවට ඉදිරිපත් කළ යෝජනාව   පුංචි රඟහලේ සංවර්ධන කටයුතුනිරීක්ෂනය කරමින්", "URL": "https://lankatruth.com/si/?p=69868", "Category": "පුවත්", "Parent URL": null}