{"Source": "Lankatruth", "Timestamp": "September 1, 2019", "Headline": "ශ්‍රී ලංකා ගුවන් සේවය 40 වැනි වසර සපුරයි", "News Content": "ශ්‍රී ලංකන් ගුවන් සේවය ආරම්භ කර අද(01)ට වසර 40ක් සම්පූර්ණ වේ. ශ්‍රී ලංකන් ගුවන් සේවය 1979 වසරේ සැප්තැම්බර් මස 01 වැනිදා, කටුනායක සිට බැංකොක් දක්වා පියාසර කරමින් ගුවන් ගමන් ආරම්භ කළේය. මේ වනවිට රටවල් 48ක, නගර 149ක් වෙත ශ්‍රී ලංකා ගුවන් සේවය හරහා ගුවන් ගමන් ක්‍රියාත්මක වේ. ගුණාත්මක ගුවන් සේවයක් පවත්වා ගනිමින් ගෝලීය සම්මාන කිහිපයක් ද දිනාගෙන ඇත. ඒ අතර නියමිත වේලාවට පිටත්වීම සහ ළඟාවීම සම්බන්ධයෙන් විශේෂ කීර්තියක් ලබාගෙන සිටියි. එසේම වන් වර්ල්ඩ් ගෝලීය ගුවන් සේවා සම්බන්ධතා ජාලයේ සාමාජිකත්වය ද ලබා සිටියි. කෙසේ වෙතත් ශ්‍රී ලංකන් ගුවන් සේවයේ වත්මන් මූල්‍ය තත්වය සම්බන්ධව විවිධ අර්බුධතා මතුව ඇති අතර පසුගිය 21 වැනිදා කෝප් කමිටුව හමුවට එහි අධ්‍යක්ෂක මණ්ඩලය ද කැඳවා තිබිණි. එහිදී කෝප් කමිටු සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා පවසා සිටියේ විඝණකාධිපති වාර්තාව අනුව 2019 අප්‍රේල් 30 වනවිට ශ්‍රී ලංකා ගුවන් සමාඟමේ ණය රුපියල් බිලියන 146ක් පමණ පවතින බවය.", "URL": "https://lankatruth.com/si/?p=80153", "Category": "පුවත්", "Parent URL": null}