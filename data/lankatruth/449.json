{"Source": "Lankatruth", "Timestamp": "December 7, 2011", "Headline": "EPF අරමුදල අනතුරේ", "News Content": "ආණ්ඩුව මුහුණදී සිටින විශාල මූල්‍ය අර්බුදය හමුවේ සේවක අර්තසාධක අරමුදලෙන් ණය ලබා ගැනීම කෙරෙහි මුදල් අමාත්‍යංශයේ අවධානය යොමුවී ඇති බව හෙළිවේ. දැනට භාණ්ඩාගාර බිල්පත් සහ භාණ්ඩාගාර බැදුම්කරනිකුත් කරමින් ආණ්ඩුවේ මුදල් අවශ්‍යතා සපුරා ගනී. නමුත් මෙම තත්වය වෙනස් කර සෘජුවම සේවක අර්තසාධක අරමුදලේ(EPF) සහ සේවා නියුක්තියන්ගේ භාරකාර අරමුදලේ (ETF) මුදල් ලබාගැනීමට අවශ්‍ය නීතිමය ප්‍රතිපාදනසැකසීම කෙරෙහි රජයේ අවධානය යොමුවී ඇති බව හෙළිවේ. දැනට මෙම නීතිමය හැකියාව පිළිබදව සොයා බැලීම සදහා ආණ්ඩුවට ඉතා හිතවත් නිලධාරීන් කිහිපදෙනෙකු වෙත පවරා ඇති බව වැඩිදුරටත් අනාවරණය වේ.       සේවක අර්තසාධක අරමුදලේ සාමාජිකත්වය ලබා ඇති පෞද්ගලික හා රාජ්‍ය අංශයේ සේවකයන් හට විශ්‍රාම වැටුපක් ලබාදෙන බව පවසමින් මෙම වසරේ අප්‍රේල් මස පාර්ලිමේන්තුවේ සම්මත කරගැනීමට ගිය පෞද්ගලික විශ්‍රාමවැටුප්පනත තුළින් ආණ්ඩුව උත්සාහ කලේද මුහුණදී සිටින මූල්‍ය අර්බුදයට කිසියම්‍ හෝ විසදුමක් ලබාගැනීමටය. නමුත් එම පනතට විරුද්ධව නැගී ආ වෘතීය සංගම් විරෝධය නිසා එය හකුලා ගැනීමට ආණ්ඩුවට සිදුවිය. 2012 වසරේ අයවැය හිගය පියවා ගැනීම සදහා විදේශීය ණය ආධාර ලබාගැනීම බරපතල ප්‍රශ්ණයක් වියහැකි යැයි අනුමාණ කරන බවත් එවැනි තත්වයක් තුළ ණය ලබාගතහැකි විකල්ප ක්‍රමයක් වශයෙන් සේවක අර්තසාධක අරමුදලතබාගැනීම කෙරෙහි ආණ්ඩුවේ අවධානය යොමුවී ඇත.", "URL": "https://lankatruth.com/si/?p=449", "Category": "පුවත්", "Parent URL": null}