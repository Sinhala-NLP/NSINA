{"Source": "Lankatruth", "Timestamp": "October 14, 2019", "Headline": "පාස්කු ප්‍රහාරය ගැන විමර්ශනය කෙරෙන පංච පුද්ගල කමිටුවේ පැමිණිලි භාර ගැනීම අදින් අවසන්", "News Content": "පාස්කු දින ප්‍රහාරය සම්බන්ධව විමර්ශනය කිරීමට පත්කළ පංච පුද්ගල කමිටුවේ පැමිණිලි භාරගැනීමේ කටයුතු අදින්(14) අවසන්වීමට නියමිතව ඇත. අප්‍රේල් 21 ප්‍රහාරයට අදාළ සිද්ධීන් සම්බන්ධව විමර්ශනය කිරීමටත්, ඊට සම්බන්ධ පුද්ගලයන්, සංවිධාන හඳුනා ගැනීමටත් රාජ්‍ය නිලධාරීන් අයුතු ලෙස බලය යොදා ගැනීම, අතපසු කිරීම සහ වගකිම් පැහැරහැරීම ආදිය පිළිබඳව විමර්ශනයටත් ජනාධිපතිවරයා විසින් මෙම කොමිසම පත්කළේය. අභියාචනාධිකරණ විනිසුරු ජනක් ද සිල්වා මහතා මෙම කොමිසමේ සභාපතීත්වය දරන අතර සෙසු සාමාජිකයන් වන්නේ අභියාචනාධිකරණ විනිසුරු නිශ්ශංක බන්දුල කරුණාරත්න, විශ්‍රාමික අභියාචනාධිකරණ විනිසුරු නිහාල් සුනිල් රාජපක්ෂ, විශ්‍රාමික මහාධිකරණ විනිසුරු බන්ධුල කුමාර අතපත්තු සහ විශ්‍රාමික අමාත්‍යාංශ ලේකම්වරියක වන ඩබ්ලිව්.එම්.එම්.අධිකාරී යන අයය.", "URL": "https://lankatruth.com/si/?p=82955", "Category": "පුවත්", "Parent URL": null}