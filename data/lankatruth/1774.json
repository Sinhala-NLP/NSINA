{"Source": "Lankatruth", "Timestamp": "March 15, 2012", "Headline": "කර්සායි නේටෝ හමුදාවට යන්න කියයි", "News Content": "ඇෆ්ගනිස්ථානයේ ග්‍රාමීය ප්‍රදේශවලින් ඉවත්වන ලෙස ජනාධිපති හමීඩ් කර්සායි, නේටෝ හමුදාවෙන් ඉල්ලිමක් කර තිබේ.  ජනාධිපතිවරයා මේ ඉල්ලීම කර ඇත්තේ අමෙරිකානු හමුදා භටයෙකුගේ ප්‍රහාරයකින් සිවිල් වැසියන් 16දෙනෙකු මිය යාමෙන් බසුවය. ලබන වසරේදී ඇෆ්ගනිස්ථාන හමුදාව සමස්ථ රටට ආරක්ෂාව සපයනු ඇතැයි හමීඩ් කර්සායි එරට සංචාරයක නිරත අමෙරිකානු ආරක්ෂක ලේකම් ලියෝන් පැනේට්‍රා හමුවේ පවසා තිබේ. මේ අතර ඇෆ්ගනිස්ථානයේ තලෙයිබාන් සටන්කාමීන් සහ අමෙරිකාව අතර කටාර් රාජ්‍යෙය් මැදිහත්වීමෙන් පැවති සාම සාකච්ඡා අත්හිටුවා තිබේ. ඇෆ්ගනිස්ථානයේ තලේබාන් සටන්කාමීන් ප්‍රකාශ කළේ අමෙරිකාවේ සතුරු ආකල්ප මේ තීරණයට හේතු වූ බවය. මීට අමතරව තලේබාන් සංවිධානය ඇෆ්ගනිස්ථාන රජය සමග පැවැත්වූ සාම සාකච්ඡාද අතිහිටුවා තිබේ. තලේබාන් සංවිධානය අවධාරණය කර ඇත්තේ රජය සමග පවත්වන සාකච්ඡා පදන්ම විරහිත බවය.", "URL": "https://lankatruth.com/si/?p=1774", "Category": "විදෙස් පුවත්", "Parent URL": null}