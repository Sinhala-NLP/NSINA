{"Source": "Lankatruth", "Timestamp": "March 10, 2021", "Headline": "පක්ෂ ලියාපදිංචියට අයදුම්පත් 38ක්", "News Content": "දේශපාලන පක්ෂයක් ලෙස ලියාපදිංචි වීම ස‍ඳහා මේ වසරට අදාළව සිදුකළ අයදුම්පත් කැ‍ඳවීම්වලට අනුව අයදුම්පත් 38ක් ලැබී ඇතැයි මැතිවරණ කොමිෂන් සභාව සඳහන් කරයි. අදාළ අයදුම්පත් 1981 අංක 01 දරන පාර්ලිමේන්තු පනතේ විධිවිධාන අනුව ඉදිරිපත් කළ යුතු මූලික ලේඛන වාර්තා ඇතුළත් වී තිබේද යන්න පරීක්ෂාකර වාර්තාවක් සකස් කිරීමට තීරණය කර තිබේ. මේ අනුව අදාළ නිර්ණායක සම්පූර්ණ කරන ලද අයදුම්පත් ඉදිරිපත් කළ පිරිස් සම්මුඛ පරික්ෂණවලට කැඳවීමට මැතිවරණ කොමිෂන් සභාව තීරණය කර තිබේ. පසුගිය වසර සැලකීමේදී පක්ෂ හයකට ලියාපදිංචිය හිමි වූ අතර, පසුගිය වසර තුළදී පක්ෂ ලියාපදිංචිය ස‍ඳහා අයදුම්පත් 154ක් මැතිවරණ කොමිසම වෙත යොමුකර තිබිණි. මීට අමතරව මේ දක්වා මැතිවරණ කාර්යාල තුළින් පමණක් ඉටුකරනු ලැබූ ඡන්ද හිමි නාම ලේඛන උපුටන නිකුත් කිරීමේ කටයුතු ප්‍රාදේශීය ලේකම් කාර්යාල මගින් නිකුත් කිරීමට හැකිවන වැඩපිළවෙළක් සකස් කිරීමට ද තීරණය කර තිබේ.", "URL": "https://lankatruth.com/si/?p=112278", "Category": "පුවත්", "Parent URL": null}