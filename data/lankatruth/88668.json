{"Source": "Lankatruth", "Timestamp": "January 13, 2020", "Headline": "ඇමරිකා, චීන, රුසියා නියෝජිතයින් තිදෙනෙක් අද හෙට ලංකාවට", "News Content": "ඇමරිකා එක්සත් ජනපදය මහජන චීනය සම රුසියාව නියෝජනය කරමින් ඉහළ පෙළේ නියෝජිතයන් තිදෙනෙකු අද (13) සහ හෙට (14) දිනවල මෙරට සංචාරය කිරීමට නියමිත බව වාර්තා වේ. ඒ අනුව දකුණු සහ මධ්‍යම ආසියානු කටයුතු පිළිබඳව අමෙරිකානු නියෝජ්‍ය සහකාර ලේකම් ඇලිස් වෙල්ස් මහත්මිය, චීන විදේශ කටයුතු අමාත්‍ය වැන්ග ඊ මහතා, සහ රුසියානු විදේශ අමාත්‍ය සර්ජි ලැව්රෝයි මහතා මෙලෙස මෙරටට පැමිණීමට නියමිත ය. අමෙරිකානු නියෝජ්‍ය සහකාර ලේකම් ඇලිස් වෙල්ස් මහත්මිය මෙරට සංචාරයෙන් අනතුරුව ඉන්දියාවේ සහ පාකිස්ථානයේද සංචාරය කිරීමට නියමිත බව වාර්තා වේ.", "URL": "https://lankatruth.com/si/?p=88668", "Category": "පුවත්", "Parent URL": null}