{"Source": "Lankatruth", "Timestamp": "January 4, 2020", "Headline": "එක්සත් ජනපද ඉරානය ප්‍රහාරයෙන් පසු යුරෝපයේ කොටස් වෙළඳපොළ රැසක් කඩා වැටෙයි", "News Content": "ඇමරිකා එක්සත් ජනපද ප්‍රහාරයකින් ඉරානයේ ප්‍රමුඛතම සන්නද්ධ අණදෙන නිලධාරියකු වන කසීම් සුලෙයිමානී මරුමුවට පත්වීමත් සමඟ යුරෝපයේ කොටස් වෙළෙඳපොළවල් රැසක් කඩාවැටෙමින් පවතින බව ඒ.එෆ්.පී. පුවත් සේවය වාර්තා කරයි. ලන්ඩනයේ ප්‍රධානතම දර්ශකයක් වන ‘එෆ්.ටී.එස්.ඊ. 100’ දර්ශකය 0.3% කින් ඒකක 7,578.79ක් දක්වා පහත වැටී ඇත. යුරෝපා කලාපයේ ෆ්‍රෑන්ක්ෆර්ට්හි ඩී.ඒ.එක්ස් 30 දර්ශකය 0.9%කින් ඒකක 13,267.38ක් දක්වා පහත වැටුණු අතර පැරිසියේ සී.ඒ.සී. 40 දර්ශකය 0.6% කින් ඒකක 6,014.18ක් දක්වා පහළ ගොස් තිබේ. අලුත් අවුරුදු උදාවත් සමඟ ලොව කොටස් වෙළෙඳපොළවල් රැසක් වර්ධනයක් පෙන්නුම් කළ නමුත් ඇමෙරිකාවේ ප්‍රහාරයෙන් ඉරානයේ ජෙනරාල්වරයකු වන කසීම් සුලෙයිමානි ජීවිතක්ෂයට පත්වීමත් සමඟ ඒ සියල්ල අනෙක් පස හැරී ඇත.", "URL": "https://lankatruth.com/si/?p=88301", "Category": "විදෙස් පුවත්", "Parent URL": null}