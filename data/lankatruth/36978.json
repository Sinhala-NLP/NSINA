{"Source": "Lankatruth", "Timestamp": "July 3, 2017", "Headline": "ව්‍යවස්ථා සංශෝධනයට එරෙහිව වෙනිසියුලා විරුද්ධ පක්ෂය ප්‍රචණ්ඩත්වය වපුරයි!", "News Content": "වෙනිසියුලානු ව්‍යවස්ථාව සංශෝධනය කිරීමට සඳහා ජූලි 30 වැනි දින පැවැත්වීමට නියමිත මැතිවරණය කඩාකප්පල් කිරීම සඳහා එරට විපක්ෂය ප්‍රචණ්ඩ ක්‍රියා සිදු කරමින් සිටින බව වාර්තා වේ. වෙනිසියුලාවේ ඇන්සෙයෙටගුයිස් ජනපදයේ ජනතා පරිභෝජනය සඳහා වෙන්කර තිබූ ආහාර ටොන් 40ක ගබඩාවක් ගිනිතබා විනාශ කිරීමට විරුද්ධ පක්ෂය කටයුතු කර තිබේ. ගිනි නිවන හමුදාව ක්‍රියාත්මක වීමත් සමග ආහාර තොගයෙන් අඩක් පමණ බේරා ගැනීමට සමත්ව වූ බව එම ජනපදයේ ආණ්ඩුකාර නෙල්සන් මොරේනෝ පවසයි. විරුද්ධ පක්ෂය සිදු කරන මෙම ප්‍රචණ්ඩක්‍රියා හේතුවෙන් මතුව ඇති තත්වය පිළිබඳව සාකච්ඡා කිරීම සඳහා ජනාධිපති මදුරෝ විරුද්ධ පක්ෂයට කරනු ලැබූඉල්ලීම් දිගින් දිගමට ප්‍රතික්ෂේප කරමින් සිටින බව පැවසේ. ජාතික ව්‍යවස්ථා සභාවක් ගොඩනැගීම සඳහා නියෝජිතයින් 545ක් තොරා ගැනීමට නියමිත මැතිවරණය පැවැත්වීම එරට ශ්‍රේෂ්ඨාධිකරණයද අනුමත කරනු ලැබීය. වෙනිසියුලානු ජනාධිපති නිකොලොස් මදුරෝ විසින් එරට සියලුම සේවකයින්ට ගෙවනු ලබන අවම වැටුප මේ මස සිට 50%කින් ඉහළ දැමීමට කටයුතු කර තිබේ. ඒ අනුව මෙතෙක් ලැබුණු බොලිවාර් 65,021 සිට 97,531 ක් දක්වා සියලුදෙනාගේම වැටුප් ඉහළ යනු ඇති බව පැවසේ. වෙනිසියුලානු අභ්‍යන්තරය මෙසේ තිබියදීඇමෙරිකාව වෙනිසියුලාවට එරෙහිව සම්බාධක පැනවීමට සහාය ලබා ගැනීම වෙනුවෙන් යුරෝපා රටවල් සමග සාකච්ඡා ආරම්භ කර ඇතැයි මාධ්‍ය වාර්තා කර තිබේ. සම්බාධක පැනවීම පිළිබඳ ප්‍රතිපත්ති සඳහා වූදෙපාර්තමේන්තුවේ අධ්‍යක්ෂක ටරෙක් ෆාහිම් සඳහන් කර ඇත්තේ තමන් තනි රටක් ලෙස තීන්දු ගැනීමට වඩා වෙනත් රටවල සහාය ලබා ගැනීම තුළින් වෙනිසියුලාවට එරෙහි සම්බාධක ක්‍රියාවලිය වඩාත් ශක්තිමත්වන බවයි.", "URL": "https://lankatruth.com/si/?p=36978", "Category": "විදෙස් පුවත්", "Parent URL": null}