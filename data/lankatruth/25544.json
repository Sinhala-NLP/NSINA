{"Source": "Lankatruth", "Timestamp": "December 25, 2016", "Headline": "මහ ඇමතිගේ ගැලවීමට උපදේශකයන් බිළිදෙයි", "News Content": "ජනාධිපති පදවි ප‍්‍රාප්ති සැමරුමෙන් පසුව ඌව මහ ඇමතිවරයා ඉවත් කිරීම ස්ථිර බව වාර්තා වීමෙන් පසු චාමර සම්පත් දසනායකට මහ ඇමති බලතල අයුතු ලෙස යොදා ගැනීමේ චෝදනා එල්ලවීමේ අවධානමෙන් මිදීමට උපදේශකයන් නව දෙනෙකු ගෙදර යවා ඇත. පළාත් සභා මහ ඇමතිවරයෙකුට උපදේශයන් තබා ගැනීමට ප‍්‍රතිපාදන නොමැති වුවද ඌව මහ ඇමති උපදේශකයන් නව දෙනෙකු පත් කරගෙන සිටියේය. පළාත් සභාව තුළදී මෙම අනීතික ක‍්‍රියාව පිළිබඳව ජනතා විමුක්ති පෙරමුණේ මන්ත‍්‍රීවරුන් අවස්ථා ගණනාවකදී හෙළිකර තිබිණි. එහෙත් දිගින් දිගටම උපදේශකයන් තබාගෙන සිටි චාමර සම්පත් දසනායක මෙම මස මුල් සතියේ සිට ඌව පළාත් සභාපතිවරයා මාර්ගයෙන් උපදේශකයන් ඉවත් කර ඇති බව අනාවරණය වේ.", "URL": "https://lankatruth.com/si/?p=25544", "Category": "පුවත්", "Parent URL": null}