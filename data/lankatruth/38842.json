{"Source": "Lankatruth", "Timestamp": "August 2, 2017", "Headline": "වංචා දූෂණවලට එරෙහිව නීතිය ක්‍රියාත්මක කිරීමට බාධාව විජේදාස රාජපක්ෂයි (VIDEO)", "News Content": "පසුගිය මහින්ද රාජපක්ෂ පාලනය සමයේ සිදු කර ඇති වංචා දූෂණවලට අදාළව විමර්ශන සිදු කර අධිචෝදනා ගොනු කර ඇතත් ඊට අදාළ නඩු කටයුතු ඉක්මන්නොවන්නේ රනිල් – මෛත්‍රී යහපාලන ආණ්ඩුවේ අධිකරණ අමාත්‍ය විජේදාස රාජපක්ෂ මහතා එයට බාධාවක් වී ඇති නිසා යැයි විදුලිබල නියෝජ්‍ය අමාත්‍ය අජිත් පී පෙරේරා මහතා ඊයේ (01) සිරස සටන වැඩසටහනට එක්වෙමින් ප්‍රකාශ කළේ ය. තමන් මේ සම්බන්ධයෙන් කතා කළ හැකි සෑම තැනකම කතා කර ඇතත් එයින්ද පලක් නොවූ බවත් නියෝජ්‍ය අමාත්‍යවරයා පවසයි. විජේදාස රාජපක්ෂ මහතා පැවති ආණ්ඩුවේ රාජපක්ෂවරුන් සමග එළෙඹෙන එකඟතාවයන් නිසා මෙලෙස නඩු කටයුතු පමා කරන බවටද මේ වනවිට රට තුළ මතයක් ගොඩ නැගී තිබේ.", "URL": "https://lankatruth.com/si/?p=38842", "Category": "පුවත්", "Parent URL": null}