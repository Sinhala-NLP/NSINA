{"Source": "Lankatruth", "Timestamp": "December 6, 2020", "Headline": "මනෝ වෛද්‍ය විශේෂඥ වරයකුගෙන් මාධ්‍ය ප්‍රකාශකයන්ට ටොක්කක්", "News Content": "රජරට වෛද්‍ය පීඨයේ ජ්‍යෙෂ්ඨ කතිකාචාර්ය සහ මනෝවෛද්‍ය විශේෂඥ අමිල ඉසුරු මහතා සිය face book ගිණුමේ සටහනක් තබමින් මහර බන්ධනාගාරයේ සිදු වීම සම්බන්ධව කරුණු දැක්වූ පොලිස් මාධ්‍ය ප්‍රකාශකට සහ විමල් වීරවංශ වැනි අමාත්‍යවරුන්ට මෙසේ කියා සිටියි. “නිදහසට කරුණු දැක්වීමේදී බලධාරීන් මීට වඩා මොළේ පාවිච්චි කළයුතුයි. මානසික රෝග සඳහා ලබාදෙන ඖෂධ මානසික සුවතාවය ඇතිකරනු විනා මිනිසුන් කලබලකාරීත්වයට යොමු නොකරයි.” බෙහෙත් ගබඩාවේ තිබූ මානසික රෝග ඖෂධ පාවිච්චි කිරීමෙන් පසු මහර රැඳවියන් ලේ දැකීමේ ආසාව නිසා ගැටුම්කාරී තත්ත්වයට යොමු වූ බව ආණ්ඩුව පැත්තෙන් දිගටම ප්‍රකාශ වෙයි. ආණ්ඩුවේ මේ මතයට එරෙහිව මානසික රෝග විශේෂඥ වෛද්‍යවරුන්ගේ සංගමයද මීට කලින් අදහස් දක්වා තිබුණි.", "URL": "https://lankatruth.com/si/?p=102597", "Category": "පුවත්", "Parent URL": null}