{"Source": "Lankatruth", "Timestamp": "December 29, 2021", "Headline": "කිරි පිටි මිලත් ඉහළට", "News Content": "ආනයනික කිරිපිටි මිල හෙට (30) දිනයේ සිට නැවත ඉහළ දැමීමට සිදුවන බව කිරිපිටි ආනයනකරුවන්ගේ සංගමයේ මාධ්‍ය ප්‍රකාශක අශෝක බණ්ඩාර පවසයි. ඉහළදමන කිරි පිටි මිල ගණන් හෙට දිනයේදී ප්‍රකාශ කිරීමට හැකිවනු ඇති බවත් මෙම කිරිපිටි මිල ඉහළ දැමීම ඇතැම් විට කිරිපිටි ආනයනකරුවන්ගේ සාමූහික ඉහළ දැමීමක් නොවීමට ඉඩ ඇති බවත් ඔහු වැඩිදුරටත් පවසයි. මීට පෙරද ආනයනික කිරිපිටි සමාගම් විසින් ඉකුත් ඔක්තෝම්බර් මස 15 වෙනිදා ග්‍රෑම් 400ක කිරිපිටි පැකට්ටුවක් 90කින් සහ කිලෝග්‍රෑම් 01ක කිරිපිටි පැකට්ටුවක මිල රුපියල් 225කින් මිල ඉහල දමනු ලැබුවේ ය.ඒ අනුව මේ වන විට වෙළෙදපලේ ග්‍රෑම් 400 කිරිපිටි පැකට්ටුවක මිල රු. 470ක් සහ කිලෝග්‍රෑම් 01ක කිරිපිටි පැකට්ටුවක මිල රු. 1,170ක් වේ. රජය මේ වනවිට කිරිපිටි මිල පාලනය අතහැර ඇති අතර ආනයනකරුවන් විසින් මිල තීරණය කරමින් සිටී.", "URL": "https://lankatruth.com/si/?p=127422", "Category": "පුවත්", "Parent URL": null}