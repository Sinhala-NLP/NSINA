{"Source": "Lankatruth", "Timestamp": "January 12, 2021", "Headline": "හඳුනාගන්න – වාසුගේ කොරෝනා බර්ත්ඩේ පොකුර", "News Content": "මේ වනවිට කොවිඩ් – 19 වෛරසය ආසාදනය වී ප්‍රතිකාර ලබමින් සිටින ඇමති වාසුදේව නානයක්කාර පසුගිය ජනවාරි 05 දා ජයටම සිය 85 වන උපන්දිනය සමරා ඇත.සෞඛ්‍ය අංශ විසින් නිරන්තරයෙන් දැනුවත් කරන සෞඛ්‍ය මාර්ගෝපදේෂ තුට්ටුවකටවත් මායිම් කර නැති වාසුදේව ඇමතිවරයාගේ උපන්දින සාදයට ඔහුගේ කාර්යාලයේ සේවක සේවිකාවන් රාශියක් සහ සනත් නිශාන්ත, නිශාන්ත රණතුංග යන දේශපාලඥයන්ද සහභාගි වී තිබේ. රටට විනයක් හදනවා යැයි කියු ගෝටාබය රාජපක්ෂ ආණ්ඩුවේ මුල්පෙළ නායකයන්ම මෙලෙස වගකීම් විරහිතව හැසිරෙමින් සාමාන්‍ය පුරවැසියන්ට කොරෝනා නීති පිලිපදින්න අණ කිරීම කකුළුවා හරහට ඇවිදිමින් පැටවුන්ට කෙලින් යන්න කීම වගේ යැයි කොරෝනා කාර්ය සාධක බලකායේ ඉහළ නිළධාරියෙක් ලංකාටෲත් හා පැවසිය. කොරෝනා ආසාදිත ඇමතිවරයාගේ උපන්දින සාදයේ චායාරුප කිහිපයක් අප විසින් මෙහි පලකරන්නේ මෙම චායාරූපවල පෙනි සිටින පුද්ගලයන් ඔබේ ආශ්‍රීතයන් නම් ආරාක්ෂාකාරි ක්‍රියාමාර්ග ගැනීම සැමගේ යුතුකමක් සහ වගකීමක් වන නිසාය.", "URL": "https://lankatruth.com/si/?p=108043", "Category": "කොවිඩ් -19 (කොරෝනා ) පුවත්", "Parent URL": null}