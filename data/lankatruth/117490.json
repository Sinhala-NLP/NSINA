{"Source": "Lankatruth", "Timestamp": "June 2, 2021", "Headline": "දැන්ම බලන්න… මෙන්න අලුත්ම ඡන්ද ප්‍රතිඵලයක්…", "News Content": "පසුගිය වසර 14ක් තුළ මෙරටට ගෙන්වන ලද මුළු පොල්තෙල් ප්‍රමාණයට වඩා වැඩි ප්‍රමාණයක් පසුගිය වසරේදී පමණක් ගෙන්වා ඇති අතර ඊට අමතරව සීනි, ලොකු ලූණු, පරිප්පු, කුකුළු මස් ඉතිහාසයේ වැඩිම ප්‍රමාණය 2020 වසරේදී ආනයන කර තිබේ. කොවිඩ් – 19 තත්වය හමුවේ මෙරටට ආනයනය කරන අත්‍යාවශ්‍ය පාරිභෝගික ද්‍රව්‍ය ඇතුළු භාණ්ඩ ආනයනය සඳහා දැඩි සීමා පනවා තිබියදී පසුගිය වසර 16කදී ආනයනය කළ ප්‍රමාණයට වඩා වැඩි ප්‍රමාණයක් ගිය වසරේදී ආනයනය කර ඇත. මේ අතර කැපී පෙන්නේ පොල්තෙල් ආනයනය කිරීමයි. 2006 වසරේ සිට 2019 වසර දක්වා වසර 14ක් තුළ ආනායන කර ඇති මුළු පොල්තෙල් ප්‍රමාණය මෙට්‍රික් ටොන් 62,700කි. එහෙත් 2020 වසරේදී පමණක් පොලිතෙල් මෙට්‍රික්ටොන් 79,100ක් ආනයනය කර ඇත. ඒ වෙනුවෙන් එම වසරේදී ඩොලර් මිලියන 90.3ක් වැය කර තිබේ. පසුගිය වසර 14ක කාලය සඳහා වැය කර ඇති මුළු මුදල ඩොලර් මිලියන 91.7ක් වේ. සීනි මෙට්‍රික්ටොන් 682,700ක් ලොකු ළූණූ මෙට්‍රික්ටොන් 265,900ක් පරිප්පු මෙට්‍රික්ටොන් 178,400ක්, කුකුළු මස් මෙට්‍රික්ටොන් 2,990ක් ආදී වශයෙන් එම ද්‍රව්‍ය ඉතිහාසයේ වැඩිම ප්‍රමාණය පසුගිය වසරේදී ආනයනය කර ඇත. මුදල් අමාත්‍යාංශය නිකුත්කර තිබෙන 2020 වාර්ශික වාර්තාවේ සංඛ්‍යාලේඛනවලින් මෙම තොරතුරු අනාවරණය වේ.", "URL": "https://lankatruth.com/si/?p=117490", "Category": "ආර්ථික පුවත්", "Parent URL": null}