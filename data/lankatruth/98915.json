{"Source": "Lankatruth", "Timestamp": "October 30, 2020", "Headline": "කුරුණෑගල නගරයත් වසා දමයි… නගර සභා සේවකයින් 06කටත් කොරෝනා…", "News Content": "කුරුණෑගල මහ නගර සභාවේ සේවකයන් 06 දෙනෙකුට සහ මාළු ව්‍යාපාරිකයන් 02කුට කොවිඩ් – 19 වෛරසය ආසාදනය වී ඇතැයි තහවුරු වීම හේතුවෙන් මේ වනවිට කුරුණෑගල නගරය මුළුමනින්ම වසා දැමීමට පොලිසිය ශබ්ද විකාශන යන්ත්‍ර යොදාගමින් නියෝග කර තිබේ. එමෙන්ම කුරුණෑගල නගරයේ අතුරු මාර්ග රැසක්ම වාසාදමා ඇත. මේ වනවිටත් ව්‍යාපාරිකයෝ නගරයේ කඩසාප්පු වසා දමමින් සිය නිවෙස් කරා යමින් සිටිති. කුරුණෑගල විල්ගොඩ ප්‍රදේශයේ කම්කරු නිවාස පද්ධතියේ පදිංචිව සිටින කුරුණෑගල මහ නගර සභාවේ කම්කරුවන් 17 දෙනෙකු PCR පරීක්ෂණයට ලක් කිරීමෙන් පසුව ඉන් 06 දෙනෙකුම කොවිඩ් – 19 ආසාදිතයින් බවට තහවුරු වී ඇත. මීට අමතරව PCR පරීක්ෂාවට ලක් කළ යන්තම්පළාව සහ උඩවල්පොළ ප්‍රදේශයේ මාළු ව්‍යාපාරිකයන් දෙදෙනෙකුද ආසාදිතයින් බවට තහවුරු වී තිබේ.", "URL": "https://lankatruth.com/si/?p=98915", "Category": "පුවත්", "Parent URL": null}