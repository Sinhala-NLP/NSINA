{"Source": "Lankatruth", "Timestamp": "June 20, 2021", "Headline": "රටම අරිද්දී බස්නාහිරට සංචරණ සීමා දැඩි වෙයි", "News Content": "කොවිඩ් වසංගතය හේතුවෙන් මාසයකට ආසන්න කාලයක් පනවා තිබූසංචරණ සීමා හෙට (21) අළුයම සිට ලිහිල් කිරීමට තීරණය කර ඇතත් බස්නාහිර පළාතට පමණක් වෙනම නීති රීති පැනවීමක් සිදු කර තිබේ. සෞඛ්‍ය සේවා අධ්‍යක්ෂ ජෙනරාල්වරයා විසින් සංචරණ සීමා ලිහිල් කිරීමත් සමග ජනතාව ක්‍රියා කළ යුතු ආකාරය දැක්වෙන නව සෞඛ්‍ය මාර්ගෝපදේශ මාලාවක් නිකුත් කර තිබේ. එහි බස්නාහිර පළාතට පමණක් දක්වා ඇති සංචරණ නීති රීතිවලට අනුව බස්නාහිර පළාතේ පොදු ප්‍රවාහනය අත්‍යවශ්‍ය සේවා සේවක ප්‍රවාහනයට පමණක් සීමා කර ඇත. එසේම පළාත තුළ ආයතනික රැස්වීම් වැඩමුළු සන්නාම දියත්කිරීම් සම්මන්ත්‍රණ තහනම්ය. පදික වෙළෙන්දන් තහනම්ය. සාප්පු සංකීර්ණද නිමි ඇඳුම් හල්ද වසා දමා ඇත. කෙසේ වෙතත් සිල්ලර කඩ සඳහා එකවරකට 3 බැගින් ඇතළුවීමේ ක්‍රමය හා සුපිරි වෙළෙඳ සල් එකවර සියයට 25 කට විවෘතව තැබීමට එහි අවසර ලබාදී ඇත. මෙම නව මාර්ගෝපදේශ හෙට 21 සිට ජුලි මස 05 වනදා දක්වා අනුගමනය කරන ලෙස දන්වා ඇත.", "URL": "https://lankatruth.com/si/?p=118179", "Category": "කොවිඩ් -19 (කොරෝනා ) පුවත්", "Parent URL": null}