{"Source": "Lankatruth", "Timestamp": "February 26, 2019", "Headline": "ජාතික රූපවාහිනියේ වංචා, දූෂණවලට එරෙහි සටන දිගටම", "News Content": "ශ්‍රී ලංකා රූපවාහිනි සංස්ථාවේ මේ වනවිට ඇති වී තිබෙන අර්බුදකාරී තත්ත්වය පිළිබඳව අලුතින් පත්වු ජන මාධ්‍ය ඇමතිවරයා, අගමැතිවරයා සහ ජනාධිපතිවරයා දැනුවත් කිරීම සදහා වන සේවක පෙත්සමකට අත්සන් තැබීම අද (26) රූපවාහිනී සංස්ථා පරිශ්‍රයේදී ආරම්භ කෙරිණි. මේ වනවිට රූපවාහිනී සංස්ථාව තුළ බරපතල නොසන්සුන්කාරී වාතාවරණයක් නිර්මාණය වී තිබේ. ඊට හේතු ළුහි තිබෙන්නේ වංචා, දූෂණ සහ අක්‍රමිකතාවලට එරෙහිව සේවකයින් විසින් ආරම්භ කර තිබෙන උද්ඝෝෂණ ව්‍යාපාරයට සක්‍රීයව නායකත්වය ලබා දුන් වෘත්තීය සමිති නායකයින් තිදෙනකු සේවයෙන් පහ කිරීමට කටයුතු කිරීමයි. අදාල ප්‍රශ්නවලට පිළිතුරු ලබා දෙනු වෙනුවට පාලනාධිකාරිය සේවක මර්දනයක නිරත වන බව රූපවාහිනී සංස්ථා වෘත්තීය සමිති එකමුතුව චෝදනා කරයි.", "URL": "https://lankatruth.com/si/?p=69119", "Category": "පුවත්", "Parent URL": null}