{"Source": "Lankatruth", "Timestamp": "December 18, 2020", "Headline": "කොළඹින් පිටවන අයට ප්‍රතිදේහ පරික්ෂාවක් අද සිට", "News Content": "බස්නාහිර පළාතේ සිට පිට පළාත්වලට නික්මෙන පුද්ගලයින් සඳහා අහඹු ලෙස රැපිඩ් ඇන්ටිජන් පරීක්ෂාවන් අද (18)දින සිට ආරම්භ කිරීමට සෞඛ්‍ය අමාත්‍යංශය තීරණය කර තිබේ. කොරෝනා වෛරසය වැඩි වශයෙන් ව්‍යාප්ත වෙමින් පවතින කොළඹ දිස්ත්‍රික්කයේ සිට සති අන්ත නිවාඩුවට පුද්ගලයින් විශාල වශයෙන් සිය ගම්බිම් බලා පිටත් වීමත් සැළකිල්ලට ගනිමින් මෙම ක්‍රියාමාර්ගය ගෙන ඇති බව පැවසේ. මෙම අහඹු පරීක්ෂණ කොළඹ – නුවර මාර්ගයේ නිට්ටඹුව නගරයේදීත්, කොළඹ – අවිස්සාවේල්ල මාර්ගයේ සාලව සහ කොස්ගමදීත් කොළඹ – හලාවත මාර්ගයේ කටුනායකදීසිදු කෙරෙන බව පවසයි. මෙම ක්‍රියාමාර්ගයට සෞඛ්‍ය අංශවල සහාය සඳහා පොලිස් දෙපාර්තමේන්තුවද එක් වන බව පැවසේ.", "URL": "https://lankatruth.com/si/?p=103823", "Category": "කොවිඩ් -19 (කොරෝනා ) පුවත්", "Parent URL": null}