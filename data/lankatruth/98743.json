{"Source": "Lankatruth", "Timestamp": "October 28, 2020", "Headline": "ජනතාව වෙනුවෙන් නැති මන්‍ත්‍රීධූර හිස්ව තිබීම රටට හොඳයි…", "News Content": "පාර්ලිමේන්තුවේ ප්‍රජාතන්ත්‍රවාදය පිළිබඳව මේ අවුරුදු පහටම වැදගත් ඡන්ද විමසීම වන 20 ව්‍යවස්ථා සංශෝධනය සම්මත වූවාට පසු තමන්ගේ මන්ත්‍රීවරයා පත් කරගැනීම එක්සත් ජාතික පක්ෂයේ වුවමනාව වී තිබූ බව ජනතා විමුක්ති පෙරමුණේ නායක අනුර කුමාර දිසානායක මහතා පවසයි. එක්සත් ජාතික පක්ෂයට සහ අපේ ජනබල පක්ෂයට පසුගිය පාර්ලිමේන්තු මැතිවරණයේදීජාතික ලැයිස්තු මන්ත්‍රීධූර දෙකක් හිමි වුවත් මේ දක්වා පාර්ලිමේන්තු මන්ත්‍රීවරුන් පත් නොකිරීම පිළිබඳව අද (28)පැවති එම පක්ෂයේ මාධ්‍ය හමුවේදීමාධ්‍යවේදියෙකු නැගූප්‍රශ්නයකදී ජවිපෙ නායකයා මෙලෙස පැවසීය. වැඩිදුරටත් ඒ පිළිබඳව අදහස් දැක්වූජවිපෙ නායකයා…. ” ඒ මන්ත්‍රීවරුන් දෙදෙනාට ලබා දෙන පඩිය හා දීමනාවන් භාණ්ඩාගාරය තුළ ඉතිරි වීම මන්ත්‍රීවරුන් පත් කිරීමට වඩා රටට වාසියි. මා දැක්කා රුවන් විජේවර්ධන කියලා තිබුණා 20 සම්මත වුණාට පස්සේ ඔවුන්ගේ මන්ත්‍රීවරයා පත් කරනවා කියලා. ඒවගේම හාමුදුරුවන් වහන්සේලාට තමන් අතර ඇති වී තිබෙන අර්බුදය විසඳාගැනීමට තවමත් බැරිනම් මම හිතන්නේ පාර්ලිමේන්තුවට සහභාගවීමහජනයාගේ ධනය යම් ප්‍රමාණයක් හෝ ඔවුන් වෙනුවෙන් වැය කරනවාට වඩා පාර්ලිමේන්තුවට නොපැමිණ ඒ ධනය භාණ්ඩාගාරයේ ඉතිරි වෙන එක රටට වාසියි.” යැයි පැවසීය.", "URL": "https://lankatruth.com/si/?p=98743", "Category": "පුවත්", "Parent URL": null}