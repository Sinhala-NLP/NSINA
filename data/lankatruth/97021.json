{"Source": "Lankatruth", "Timestamp": "October 5, 2020", "Headline": "ඉදිරි පැය 72 තීරණාත්මකයි…", "News Content": "ඉදිරි පැය 72 ක කාලය අතිශය තීරණාත්මක යැයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී, යුද හමුදාපති ශවේන්ද්‍ර සිල්වා මහතා පවසයි. මෙම ඇඟළුම් කම්හලේ සේවය කරන පුද්ගලයන් මුණගැසීමට පසුගිය දින කිහිපය තුළදී දිවයිනේ විවිධ ප්‍රදේශවලින් පුද්ගලයන් පැමිණ තිබෙන බව මේ වනවිට අනාවරණය කරගෙන ඇති අතර ඒ අනුව වෛරසය රටපුරා පැතිරීමේ අවදානමක් පවතින බව යුද හමුදාපතිවරයා පවසයි. අදාල ඇඟළුම් කම්හලේ සේවය කරන තවත් 1400කට වැඩි පිරිසක් අද (05) සහ හෙට (06) PCR පරීක්ෂණ සඳහා යොමු කිරීමටද නියමිත බවත් අනවශ්‍ය ලෙස සමාජයට පැමිණීමෙන් වලකින ලෙසත්, රැකියා හෝ වෙනත් අත්‍යවශ්‍ය කටයුත්තකට පමණක් නිවසින් බැහැරව යන ලෙසත් ඔහු ජනතාවගෙන් ඉල්ලා සිටී. එසේ නිවසින් පිටතට පැමිණීමේදී මුඛ ආවරණ පැළඳීම, සමාජ දුරස්ථභාවය පවත්වා ගැනීම ඇතුළු සෞඛ්‍ය උපදෙස් පිළිපදින ලෙසද යුද හමුදාපතිවරයා ජනතාවගෙන් ඉල්ලා සිටී.", "URL": "https://lankatruth.com/si/?p=97021", "Category": "පුවත්", "Parent URL": null}