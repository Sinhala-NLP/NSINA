{"Source": "Lankatruth", "Timestamp": "October 11, 2018", "Headline": "ගගනගාමීන් දෙදෙනෙකු රැගත් රොකට්ටුවක් ක්‍රියා විරහිත වේ ( වීඩියෝ )", "News Content": "ජාත්‍යන්තර ගගන මධ්‍යස්ථානය බලා අභ්‍යවකාශගතකළ රොකට් යානයක් හදිසියේ ක්‍රියා විරහිත වී තිබේ. මෙසේ කාර්මික දෝශයකට ලක්ව ඇත්තේ රුසියානු සයුස් ( SOYUZ) නැමති රොකට් යානයයි. ගුවන් ගත කරන විට රොකට් යානය තුළ ඇමරිකානු ජාතික නික් හේග් සහ රුසියානු ජාතික ඇලෙක්සි ඔව්චිනින් සිට ඇති අතර රොකට් යානය නැවත ආරක්ෂිතව “බැලස්ටික් ක්‍රමවේදයට” ගොඩ බැස්සවීමට ඔවුන් සමත් වී ඇත. මේ වන විට සෝදිසි මෙහෙයුම් හා සහනසේවා කණ්ඩායම් රොකට්ටුව ගොඩ බස්සවා ඇති ස්ථානය සොයා මෙහෙයුම් ආරම්භ කර ඇත. කෙසේ වෙතත් ගගනගාමීන් දෙදෙනා නිරුපද්‍රිතව සිටින බවට තොරතුරු ලැබී ඇතැයි විදෙස් මාධ්‍ය වාර්තා කරයි. මාස හයක අභ්‍යවකාශ ගවේෂණ කටයුත්තක් සඳහා අභ්‍යවකාශ මධ්‍යස්ථානයේ රැදීමට නියමිතව තිබුනද එය තාවකාලිකව නවතා දමා තිබේ.", "URL": "https://lankatruth.com/si/?p=60903", "Category": "විදෙස් පුවත්", "Parent URL": null}