{"Source": "Lankatruth", "Timestamp": "March 6, 2019", "Headline": "රත්ගම ව්‍යාපාරිකයන් ඝාතනයට සැකපිට අත්අඩංගුවට පත් පොලිස් නිලධාරීන් රිමාන්ඩ්", "News Content": "රත්ගම ව්‍යාපාරිකයන් දෙදෙනෙකු පැහැරගෙන ගොස් ඝාතනය කිරීමේ සිද්ධියට අදාලව ඊයේ(05) අත්අඩංගුවට ගත් පොලිස් නිලධාරීන් දෙදෙනා ලබන 13 වනදා දක්වා රක්ෂිත බන්ධනාගාර ගතකර ඇත. දකුණු පළාත් විශේෂ විමර්ශන ඒකකයට අනියුක්තව සේවය කළ උප පොළිස් පරීක්ෂකවරයෙකු සහ පොලිස් කොස්තාපල්වරයෙකු මෙලෙස අත්අඩංගුවට ගෙන ඇත. අත්අඩංගුවට ගත් පොලිස් නිලධාරන් ගාල්ල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මෙලෙස රක්ෂිත බන්ධනාගාර ගතකර ඇත. සිද්ධියට අදාලව මේ වනවිට පොලිස් නිලධාරීන් 6 දෙනෙකු අත්අඩංගුවට පත්ව රක්ෂිත බන්ධනාගාර ගතව ඇත.", "URL": "https://lankatruth.com/si/?p=69844", "Category": "පුවත්", "Parent URL": null}