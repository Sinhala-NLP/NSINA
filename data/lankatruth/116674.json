{"Source": "Lankatruth", "Timestamp": "May 20, 2021", "Headline": "සුදර්ශනී ඉන්නේ මානසික පීඩනයක… විවිධ දේ කියනවා… ඇමති ජොන්ස්ටන්", "News Content": "සුදර්ශනී ප‍්‍රනාන්දු පුල්ලේ ඇමතිනිය ඉන්නේ මානසික පීඩනයක බවත් එනිසා මයික් ඇල්ලූ විට විවිධ දේ කියන බවත් මහාමාර්ග අමාත්‍ය ජොන්ස්ටන් ප්‍රනාන්දු සඳහන් කරයි. ඇමතිවරයා මෙලෙස අදහස් පල කළේ, කොරෝනා පාලනය සදහා රජයට මුදල් නැති බවත් දානපතියන් සුළු දෙයකින් හෝ රජයට සෞඛ්‍ය අමාත්‍යංශයට උදවු කරන ලෙසටත් කොරෝනා පාලන රාජ්‍ය ඇමතිනී සුදර්ශිනී ප‍්‍රනාන්දු පුල්ලේ විසින් පසගියදා කරන ලද ප‍්‍රකාශයට ප‍්‍රතිචාර දක්වමිනි. “එතුමිය මං හිතන්නේ ඉතාමත් සංවේදී කතාවක් කරන්නේ. එතුමිය මටත් පේනව ගොඩක් ස්ට්‍රේස් මේ ප‍්‍රශනෙත් එක්ක. එතුමිය, සාමාන්‍යයෙන් ඕනෑම ඇමතිවරයෙක් ඔය වගේ ප‍්‍රශ්ණයක් අහපුවාව කියනවා. සංවේදි විදිහට එතුමිය ඉල්ලන්නෙ. ඇමතිවරු මයික් එකක් එල්ලුවම ඔය වගේ අහනව.” යනුවෙන් එහිදී ඇමතිවරයා පවසා තිබේ.", "URL": "https://lankatruth.com/si/?p=116674", "Category": "පුවත්", "Parent URL": null}