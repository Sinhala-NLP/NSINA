{"Source": "Lankatruth", "Timestamp": "July 27, 2021", "Headline": "විශ්වවිද්‍යාල ආචාර්යවරුත් කොතලාවට පනතට එරෙහි සටනට එක්වෙති – ඔන්ලයින් දේශනත් අත්හරිති", "News Content": "කොතලාවල ජාතික ආරක්‍ෂක විශ්වවිද්‍යාල පනතට විරෝධය දක්වමින් ශ්‍රී ලංකාවේ සියලුම රාජ්‍ය විශ්වවිද්‍යාලවල ආචාර්යවරු හෙට (28) දිනයේ මාර්ගගත දේශන සහ වැඩසටහන්වලින් ඉවත්ව බව විශ්වවිද්‍යාල ආචාර්යවරුන්ගේ සමිති සම්මේලනයේ සභාපති මහාචාර්ය ශාම බන්නෑහැක පවසයි. මාර්ගගත දේශනවලින් ඉවත් වීම සංඛේතාත්මක එක්දින විරෝධයක් ලෙස ක්‍රියාත්මක කරන බවත් කොතලාවල ආරක්‍ෂක විශ්වවිද්‍යාල පනත පාර්ලිමේන්තුවේ පරාජ කිරීමට නොහැකි වී පාරට ගෙනයෑමට සිදුවුවහොත් අවශ්‍යතාව අනුව විරෝධය දීර්ඝ කරන බවත් මහාචාර්ය ශාම බන්නෑහැක වැඩිදුරටත් පැවසීය කීය. මාර්ගගත දේශනවලින් ඉවත්වීමට සමගාමීව සියලුම රාජ්‍ය විද්‍යාවිද්‍යලවල මූලිකකරගෙන අධ්‍යන, අනධ්‍යයන සහ ශිෂ්‍ය ප්‍රජාව සම්බන්ධ කරගෙන හෙට (28) විරෝධතා ව්‍යාපාර ක්‍රියාත්මක කරන බවද මහාචාර්යවරයා පැවසීය. ඔහු මේ බව පැවසූවේ “අධ්‍යාපන මිලිටරීකරණයට එරෙහි ජනතා ව්‍යාපාරය” විසින් අද (27) කොළඹදී පැවැත්වූ මාධ්‍ය හමුවක අමතමිණි. එම මාධ්‍ය හමුව සඳහා පහත සඳහන් වෘත්තීය සමිති 67ද සහභාගී වී සිටියහ.", "URL": "https://lankatruth.com/si/?p=120320", "Category": "පුවත්", "Parent URL": null}