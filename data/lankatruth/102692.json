{"Source": "Lankatruth", "Timestamp": "December 7, 2020", "Headline": "සරත් වීරසේකර මගේ ළඟට ආවේ අඬාගෙන – ෆොන්සේකා", "News Content": "“එයා අඬා‍ගෙන මගේ ළඟට ආවේ. ජොබ් එකක් නැති නිසා මමයි එයාට ජොබ් එක දෙන්න කිව්වේ. ඒත් කිසි කෙලෙහි ගුණයක් නැහැ.” යැයි හිටපු හමුදාපති ෆිල්ඩ් මාර්ෂල් සරත් ෆොන්සේකා මහතා අද (07) පාර්ලිමේන්තුවේදී මහජන ආරක්ෂාව භාර අමාත්‍ය සරත් වීරසේකර මහතා සම්බන්ධයෙන් අදහස් දක්වමින් පැවසීය. සරත් වීරසේකර මහතා රාජකාරියක් නොමැතිව සිටියදී සිවිල් ආරක්ෂක ප්‍රධානියා ලෙස පත්කරන්නැයි එවකට ආරක්ෂක ලේකම් ගෝඨාභය රාජපක්ෂ මහතාගෙන් ඉල්ලා සිටියේ තමන් විසින් බවත් ඔහුට අදාළ ආරක්ෂාව, වාහන ඇතුළු පහසුකම් පවා ලබා දුන්නේ තමන්ගේ පුද්ගලික තීරණයක් මත බවත් එහෙත් ඔහුට කිසිඳු කෙලෙහි ගුණයක් නැති බවත් සරත් ෆොන්සේකා මහතා එහිදී අවධාරණය කළේය.", "URL": "https://lankatruth.com/si/?p=102692", "Category": "පුවත්", "Parent URL": null}