{"Source": "Lankatruth", "Timestamp": "March 16, 2019", "Headline": "දූෂණ වංචා සෙවීමේ කොමිසමට පැමිණිලි 942ක්", "News Content": "2015 – 2018 වසරවල රාජ්‍ය ආයතනවල සිදුව ඇතැයි පැවසෙන දූෂණ වංචා සෙවීමට පත්කළ ජනාධිපති කොමිෂන් සභාවට මේ වනවට පැමිණිලි 942ක් ලැබී ඇතැයි වාර්තා වේ. ලැබී ඇති පැමිණිලි අතරින් මේ වනවිට පැමිණිලි 22ක් මූලික විමර්ශන සඳහා පොලිස් ඒකකයට භාරදී ඇතැයි එම කොමිසම පවසයි. ඊයේ(15) දිනය තුළදී ජාතික ලේ බැංකුවේ සහ රාජ්‍ය බැංකුවක සිදුව ඇති දූෂණ වංචා සම්බන්ධව පැමිණිලි ලැබුණ බවද කොමිසම වැඩිදුරටත් සඳහන් කළේය.", "URL": "https://lankatruth.com/si/?p=70487", "Category": "පුවත්", "Parent URL": null}