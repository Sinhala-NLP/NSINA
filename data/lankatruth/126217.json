{"Source": "Lankatruth", "Timestamp": "November 25, 2021", "Headline": "ඩොලර් හිගයෙන් අත්‍යාවශ්‍ය ආහාර ද්‍රව්‍ය කන්ටේනර් 1000 වරායේ හිර වෙයි", "News Content": "ඩොලර් හිඟය හේතුවෙන් අල, පරිප්පු, ලූණු, සීනි, හාල්මැස්සෝ ඇතුළු අත්‍යාවශ්‍ය අහාර ද්‍රව්‍ය අඩංගු කන්ටේනර් 1000ක් පමණ වරායේ හිරවී ඇතැයි වාර්තා වේ. වරාය තොරතුරු අනුව පසුගිය මායයේ මුල් භාගයේ වාර්තා වී තිබුණේ ආනයනික භාණ්ඩ සහිත කන්ටේනර් 500ක් වරායේ හිර වී ඇති බවය. මේ වනවිට එය කන්ට්නර් 1000 දක්වා දෙගුණයකින් ඉහළ ගොස් තිබේ. රසායනික පොහොර ආනයනය සඳහා අවසර ලබාදී ඇත්තේ ඩොලර් හිඟය මත මෙලෙස රටට අත්‍යාවශ්‍ය අහාර ද්‍රව්‍ය හිඟවන තත්වයත් උද්ගතව තිබියදීය. පොහොර හිඟය මත රටේ අපනයන කෘෂිකර්මාන්තයද මේ වනවිට කඩා වැටී ඇති පසුබිමක අත්‍යාවශ්‍ය ආහාර සඳහා ඩොලර් නිදහස් කරගැනීමට නොහැකිව ඇති තත්වය පොහොර සඳහාද බලපානු ඇතැයි ව්‍යාපාරිකයෝ පවසති. ආණ්ඩුවේ අත්තනෝමතික කෘෂිකර්ම ප්‍රතිපත්තිය නිසා මේ වනවිට රට තුළ සාගතයක් හටගනිමින් තිබෙන අතර පොහොර ආනයනට ගත් තීන්දුව නිසා ඩොලර් හිගයද උග්‍රවනු ඇත.", "URL": "https://lankatruth.com/si/?p=126217", "Category": "ආර්ථික පුවත්", "Parent URL": null}