{"Source": "Lankatruth", "Timestamp": "March 24, 2018", "Headline": "කිරිපිටි මිලත් ඉහළට", "News Content": "කිරිපිටි කිලෝ ග්‍රෑමයක් රුපියල් 80කින් වැඩි කිරීම සඳහා ජිවන වියදම් කමිටුවේ අනුමැතිය හිමි වී තිබේ. ඒ අනුව ළදරු කිරිපිටි හැර අනෙකුත් සියලුම කිරිපිටි කිලෝ ග්‍රෑමයක් රුපියල් 80කින් වැඩි කිරීමට තීරණය කර ඇත. ඊට අදාළ ගැසට් නිවේදනය ඉදිරි සතිය තුළ නිකුත් කිරීමට හැකි වනු ඇති බව පාරිභෝගික අධිකාරියේ අධ්‍යක්ෂ ජනරාල් ඩී. ජීවානන්ද මහතා මාධ්‍ය වෙත ප්‍රකාශ කර තිබේ. ලෝක වෙළඳපොළේ කිරිපිටි මිල ගණන් ඉහළ යාම හේතුවෙන් මෙරට සමාගම් මෙලෙස කිරිපිටි වැඩි කිරීමට අවසර ඉල්ලා ඇති බව වාර්තා වේ.", "URL": "https://lankatruth.com/si/?p=49597", "Category": "පුවත්", "Parent URL": null}