{"Source": "Lankatruth", "Timestamp": "February 24, 2012", "Headline": "පාන් ගෙඩියත් ගණන් උස්සයි", "News Content": "අද (24) මධ්‍යම රාත‍්‍රියේ සිට ක‍්‍රියාත්මක වන පරිදි ග‍‍්‍රෑම් 450 ක පාන් ගෙඩියක මිල රුපියල් 5 කින් ඉහළ නැංවෙන බව සමස්ත ලංකා බේකරි හිමියන්ගේ සංගමයේ ලේකම් නිමල් පෙරේරා මහතා පවසයි. ඉන්ධන මිල ඉහල යාමෙන් නිෂ්පාදන සහ ප‍‍්‍රවාහන පිරිවැය වැඩවීමත් ඉන්ධන ගැලපුම් ගාස්තු මත විදුලි බිල ඉහලයාමත් සමඟ මෙම තීරණයට එළැඹි බවත් මේ සම්බන්ධව රජයේ බලධාරීන්ද දැනුවත් කල බවත් ඔහු කියා සිටී. මෙතෙක් ග‍‍්‍රෑම් 450 ක පාන් ගෙඩියක් අලෙවි වූයේ රුපියල් 50 කට වුවද, නව මිල අනුව එය රුපියල් 55 ක් වනු ඇත. මෙයට සමගාමීව සියලූම බේකරි නිශ්පාදනවල මිල ඉහලයා හැකි බවත් ඒ මහතා වැඩිදුරටත් පවසයි.", "URL": "https://lankatruth.com/si/?p=1526", "Category": "පුවත්", "Parent URL": null}