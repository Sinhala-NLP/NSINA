{"Source": "Lankatruth", "Timestamp": "December 8, 2020", "Headline": "ඇමතිගේ පොරොන්දුවෙන් වනජීවි නිලධාරීහු වර්ජනය අත්හරිති", "News Content": "ජල ගැලුම් නිම්න ජාතික උද්‍යානය පවත්නා ලෙසටම ආරක්ෂා කරන බවට හා ඉදිරියේදී සාකච්ඡාවක් ලබාදෙන බවට වනජීවි කැබිනට් අමාත්‍ය සී.බී රත්නායකගේ ප්‍රකාශය පදනම් කරගනිමින් වනජීවි නිලධාරීන්ගේ වෘත්තීය සමිති ක්‍රියාමාර්ගය තාවකාලිකව අත්හිටවා තිබේ. ඇමතිවරයාගේ ප‍්‍රකාශය හුදු වචනයට පමනක් සීමා නොවිය යුතු බවද ඇමතිවරයාගේ ප‍්‍රකාශය ඒ ආකාරයෙන්ම ඉටුවනු ඇති බවට විශ්වාසය පළ කරන බවද වනජීවි පණතට පටහැනිව දිවයිනේ කිසියම් හෝ වන ජීවි කලාපයක් සම්බන්ධයෙන් යම් ක්‍රියාවක් සිදුවන තත්වයක් උද්ගතවුවහොත් දැවැන්ත වෘත්තිය අරගලයක යෙදීමට සිදුවන බවද වනජීවි නියාමක නිලධාරින්ගේ සංගමයේ සභාපති ශානුක සදරුවන් පවසයි. ඊයේ (08) ආරම්භ කළ වෘත්තිය අරගලය අතිසාර්ථක වූ බව බවසන සභාපතිවරයා ප‍්‍රධාන කාර්යාලය ඇතුළු සියලු වනජීවි කාර්යාල වසා දැමූ බවත් කාර්යාලයන්හි ආරක්ෂා කළ යුතු සම්පත් ආරක්ෂා කිරීමට පමණක් ක්‍රියාකළ බවත් ඔහු සදහන් කරයි. මෙම වෘත්තීය ක්‍රියාමාර්ගය වනජීවී නිලධාරීන් ආරම්භ කරන ලද්දේ රාජ්‍ය අමාත්‍ය විමලවීර දිසානායක මහතාගේ ක්‍රියාකලාපයට විරෝධය දක්වමින්, ජල ගැලුම් නිම්න ජාතික රක්ෂිත උද්‍යානය ආරක්ෂා කරගැනීමේ අරමුණෙනි.", "URL": "https://lankatruth.com/si/?p=102736", "Category": "පුවත්", "Parent URL": null}