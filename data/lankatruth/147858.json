{"Source": "Lankatruth", "Timestamp": "June 16, 2023", "Headline": "ආර්ථිකය මාස තුනකදී කෝටි 40,500කින් කඩා වැටිලා", "News Content": "මෙම වසරේ මුල් කාර්තුව තුළ මෙරට දළ දේශීය නිෂ්පාදිතය පසුගිය වසරේ මුල් කාර්තුවට වඩා රුපියල් කෝටි 40,521කින් එනම් පසුගිය වසරට වඩා ඍණ 11.5%ක කඩා වීමක් වාර්තා වී තිබේ.  ජන හා සංඛ්‍යාලේඛන දෙපාර්තමේන්තුවේ නිල නිවේදනයකින් මේ බව අනාවරණය වේ. කර්මාන්තවල කඩා වැටීම 23.4%ක ඉතා ඉහල අගයක් වාර්තා වී තිබේ. සේවා අංශය 5.0%කින් වැටී තිබෙන අතර කෘෂිකාර්මික අංශය 0.8%ක ඉතා සුළු වර්ධනයක් අත්කර ගෙන තිබේ.  පසුගිය 2022 වසරේ මුල් කාර්තුවේදී දළ දේශීය නිෂ්පාදිතය රුපියල් මිලියන 3,519,400ක් වූ අතර මෙම වසරේදී එය රුපියල් මිලියන 3,114,187ක් දක්වා පහත වැටී තිබේ.", "URL": "https://lankatruth.com/si/?p=147858", "Category": "ආර්ථික පුවත්", "Parent URL": null}