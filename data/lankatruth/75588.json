{"Source": "Lankatruth", "Timestamp": "June 12, 2019", "Headline": "රට පාවා ‌දෙන, රට විකුණන ගිවිසුම් එපා", "News Content": "රට පාවාදෙන, රට විකුණන ගිවිසුම් එපා! යන මැයෙන් ජනතා විමුක්ති පෙරමුණ විසින් පවත්වන ලද සම්මන්ත්‍රණයක් ඊයේ (11) කොළඹ සේවා මුක්ත භට සංගම් ශාලාවේදී පැවැත්විණි. වත්මන් ආණ්ඩුව විසින් අනුගමනය කරන රටේ සම්පත් විකිණීමේ හා විදේශයන්ට පැවරීමේ නිර්ලජ්ජිත ක්‍රියාමාර්ග සම්බන්ධව ජනතාව දැනුවත් කිරීමේ අරමුණින් මෙම සම්මන්ත්‍රණය පැවැත්විණි. එහි ප්‍රධාන දේශනය ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක මහතා විසින් සිදුකළ අතර නීතීඥ ජානක අධිකාරී මහතාද එහිදී අදහස් දැක්වීය. සමස්ත ලංකා වරාය පොදු සේවක සමිතියේ ලේකම් චන්ද්‍රසිරි මහගමගේ මහතාද මෙම අවස්ථාවට එක්වී සිටි අතර සිවිල් සංවිධාන නියෝජිතයන් වෘත්තීය සමිති නියෝජිතයන් ඇතුළු පිරිසක්ද ඊට එක්වී සිටියහ.", "URL": "https://lankatruth.com/si/?p=75588", "Category": "පුවත්", "Parent URL": null}