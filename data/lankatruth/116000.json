{"Source": "Lankatruth", "Timestamp": "May 5, 2021", "Headline": "ගාමිණි ලොකුගේ බෑණටත් කොරෝනා!", "News Content": "ගාමිණි ලොකුගේ ඇමතිවරයාගේ ආදරණීය බෑණනුවන්ටද කොරෝනා වෛරසය ආසාදනය වී ඇතැයි විශ්වාස කටයුතු ආරංචිමාර්ග වාර්තා කරයි.ලොකුගේ ඇමතිවරයාගේ පිලියන්දල, මාවිත්තර පිහිටි නිවසේ ඇති කාර්යාලයේ සේවය කරන පුද්ගලයන් 5 දෙනෙකුට කොරෝනා වෛරසය වැළඳි කුඩා “ලොකුගේ පොකුරක්” නිර්මාණය වි තිබූ අතර ඔවුන්ගේ ආශ්‍රිතයන් හරහා ලොකුගේ ඇමතිවරයාගේ බෑණාට වෛරසය ආසාදනය වෙන්නට ඇතැයි විශ්වාස කෙරේ.ප්‍රදේශයේ පවතින අධි අවධානම් තත්වය විශ්ලේෂණය කිරීමෙන් පසු පිලියන්දල පොලිස්බල ප්‍රදේශය හුදකලා කිරීමට සෞඛ්‍ය අධ්‍යක්ෂක ජනරාල් වරයා තීරණය කලද ගාමිණි ලොකුගේ ඇමතිවරයා මැදිහත්වී සිදුකල බලපෑම මත පැය කිහිපයක් තුල පිලියන්දල පොලිස්බල ප්‍රදේශය හුදකලාභාවයෙන් ඉවත් කරන ලදි.පිලියන්දල තත්වය පිලිබඳව රූපවාහිනි සාකච්ඡාවකදී විශේෂයෙන් කතා කල යුධ හමුදාපතිවරයා “ප්‍රබල ඉල්ලීම්” වලට යටත් වී හුදකලා කිරීම ඉවත් කල බව පසුව ප්‍රකාශ කරන ලදි.", "URL": "https://lankatruth.com/si/?p=116000", "Category": "කොවිඩ් -19 (කොරෝනා ) පුවත්", "Parent URL": null}