{"Source": "Lankatruth", "Timestamp": "November 20, 2021", "Headline": "එළවළු හිඟයක් අත ලඟ", "News Content": "ඉදිරි සතිය වනවිට එළවළු තොග නොලැබීමෙන් දැඩි එළවළු හිඟයක් ඇති විය හැකි බවත් ඒ හේතුවෙන් එළවළු මිල තවදුරටත් ඉහළ යා හැකි බවත් පෑලියගොඩ තොග වෙළෙඳ පොළේ වෙළෙන්දෝ පවසති. තමන් සතුව නෙලීමට අස්වැන්නක් නොමැති බවත් ඒ හේතුවෙන් වෙළෙඳපොළට එළවළු සැපයීමට නොහැකි වී ඇති බවත් උඩරට එළවළු ගොවියන් දැනුම් දී ඇතැයිද පෑලියගොඩ තොග වෙළඳපොලේ ආරංචිමාර්ග සඳහන් කරයි. බෝංචි, කැරට්, වම්බටු, ආදී බහුලව අලෙවි වන එළවළු වර්ගවල තොග මිල රුපියල් 300 ඉක්මවා ඇති බවත් මාලුමිරිස් කිලෝව තොග මිල රුපියල් 450ක් දක්වා ඉහළ ගොස් ඇති බවත් පෑලියගොඩ තොග වෙළෙන්දෝ පවසති. බෝංචි, කැරට්, වම්බටු ආදී එළවළු රැසක කිලෝවක සිල්ලර මිල රුපියල් 500ට ආසන්න වී ඇති බවත් මාලුමිරිස් කිලෝවක සිල්ලර මිල රුපියල් 600ක්ද, තක්කාලි කිලෝවක් සිල්ලර මිල රුපියල් 450ක්ද දක්වා ඉහළ ගොස් ඇති බවත් අනාවරණය වේ.", "URL": "https://lankatruth.com/si/?p=126005", "Category": "ආර්ථික පුවත්", "Parent URL": null}