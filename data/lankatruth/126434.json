{"Source": "Lankatruth", "Timestamp": "November 29, 2021", "Headline": "මහව ප්‍රාදේශීය සභාවේ අයවැය දෙවනර වරටත් පරාදයි", "News Content": "පොහොට්ටු පක්ෂයට බලය හිමි මහව ප්‍රාදේශීය සභාවේ 2022 වසර සඳහා ඉදිරිපත් කළ අයවැය දෙවනවරටද පරාජයට පත්ව තිබේ. මෙම අයවැය පළමු වර පසුගිය 19 වනදා වැඩි ඡන්ද 04කින් පරාජයට පත් වූ අතර අද (29) පැවති දෙවන වර ඡන්ද විමසීමේදී වැඩි ඡන්ද 10කින් පරාජයට පත්ව ඇත. මෙවර අයවැයට පක්ෂව ඡන්ද 09ක්ද විරුද්ධව ඡන්ද 19ක්ද ලැබී තිබේ. මන්ත්‍රීවරු 05 දෙනෙකු ඡන්දය විමසන අවස්තාවේ සභාවේ සිට නැත. ඒ අනුව අයවැයට පක්ෂව පොහොට්ටු පක්ෂයේ මන්ත්‍රීවරු පමණක් ඡන්දය ප්‍රකාශ කර ඇති අතර එයට විරුද්ධව එක්සත් ජාතික පක්ෂ මන්ත්‍රීවරු 09 දෙනෙකු, පොහොට්ටු පක්ෂයේ 07 දෙනෙකු, ජනතා විමුක්ති පෙරමුණේ මන්ත්‍රීවරු දෙදෙනා සහ එක්සත් ජනතා නිදහස් සන්ධානයේ එක්අයෙකු ඡන්දය ප්‍රකාශ කර ඇත. ආශ්‍රිත පුවත් :- තවත් අයවැයකින් පොහොට්ටුව පරාදයි…", "URL": "https://lankatruth.com/si/?p=126434", "Category": "ආර්ථික පුවත්", "Parent URL": null}