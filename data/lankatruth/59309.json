{"Source": "Lankatruth", "Timestamp": "September 13, 2018", "Headline": "රුපියල තවදුරටත් බාල්දු වේ", "News Content": "ඇමරිකානු ඩොලරයට සාපේක්ෂව රුපියලේ අගය තව දුරටත් අවප්‍රමාණ වී තිබේ. ඒ අනුව ශ්‍රී ලංකා රුපියලේ විකිණුම් අගය අද(13) රුපියල් 163යි ශත 96ක් ලෙස සටහන් විය. එය ඊයේ දිනය වන විට රුපියල් 163යි ශත 78ක් ලෙස වාර්තා විය. ඩොලරයේ ගැනුම් මිල රුපියල් 160යි ශත 53ක් වන අතර මීට මසකට පමණ පෙර එම අගය රුපියල් 158යි ශත 18ක් ලෙස දැක්විණි. මීට මසකට පෙර රුපියලේ විකිණුම් ලෙස දැක්වුණේ රුපියල් 161යි ශත 38ක් ලෙසිනි. මෙලෙස දිනෙන් දින රුපියල බාල්දුවීම හරහා ශ්‍රී ලංකා ආර්ථිකයේ ඉදිරිගමන යහපත් නොවන බවට ආර්ථික විශේෂඥයෝ මත පල කරති.", "URL": "https://lankatruth.com/si/?p=59309", "Category": "පුවත්", "Parent URL": null}