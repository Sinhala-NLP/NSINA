{"Source": "Lankatruth", "Timestamp": "February 18, 2021", "Headline": "මේ ආණ්ඩුව ලිබරල් මාවතේ – කොමියුනිස්ට් පක්ෂයෙන් චෝදනා", "News Content": "එක්සත් ජාතික පක්ෂය ශ්‍රී ලංකා නිදහස් පක්ෂය හෝ ශ්‍රී ලංකා පොදු ජන පෙරමුණ යන පක්ෂ සියල්ලම ගමන්කර ඇත්තේ නව ලිබරල්වාදී ආර්ථික රාමුවේ බව ශ්‍රී ලංකා කොමියුනිස්ට් පක්ෂයේ ප්‍රධාන ලේකම් වෛද්‍ය ජී. වීරසිංහ ප්‍රකාශ කර තිබේ. ඔහු මේ බව ප්‍රකාශ කර තිබෙන්නේ අද (18) ලංකාදීප පුවත්පතට ලබාදුන් සම්මුඛ සාකච්ඡාවකදීය. එම සාකච්ඡාවේදී ඔහු වැඩිදුරටත් ස‍ඳහන් කර තිබෙන්නේ “අප දැන් සිටිය යුත්තේ තවදුරටත් අප මේ පාරේම යනවාද කියාය. රෝගයකට නියම කරන ඖෂධ ඇතැම්වල වරදින්නටද පුළුවන. එහෙත් එවිට එම ඖෂධයම වැඩි මාත්‍රාවකින් දෙන සිරිතක් නැත. නව ලිබරල්වාදය නැමැති පිළිතුරත් එසේය.” යනුවෙනි. තවදුරටත් අදහස් දක්වමින් “නිදසුනකට ගතහොත් මේ ආණ්ඩුවද බලයට පැමිණි පසු ඍජු බදු අඩු කළේය. ඇත්තටම බදු ගෙවන්නෝ මේ රටේ සාමාන්‍ය මිනිසුන්ය. ජීවන අරගලය හමුවේ ඔවුන් සිටින්නේ දැඩි පීඩාවකිනි.” යනුවෙන් සඳහන් කර තිබේ.", "URL": "https://lankatruth.com/si/?p=110809", "Category": "පුවත්", "Parent URL": null}