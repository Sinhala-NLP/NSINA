{"Source": "Lankatruth", "Timestamp": "July 14, 2017", "Headline": "හිටපු එජාප මන්ත්‍රීගේ පුත්‍රයාගේ මරණය අභිරහසක්", "News Content": "එක්සත් ජාතික පක්ෂයේ හිටපු පාර්ලිමේන්තු මන්ත්‍රීවරයෙකු වන ජස්ටින් ගලප්පත්ති මහතාගේ 24 හැවිරිදි බාල පුත්‍රයා අභිරහස් ලෙස ජීවිතක්ෂයට පත්ව තිබේ. ඔහුගේ දේහය මාතර මඩිහ ප්‍රදේශයේ හෝටලයක කාමරයක් තුළ තිබියදී අද (14) උදෑසන සොයා ගත් බව මාතර මූලස්ථාන පොලීසිය පවසයි. මාතර පඹුරණ පදිංචිව සිටි යසසිරු තිසර කුමාර ගලප්පත්ති නැමැති ඔහු එක්සත් ජාතික පක්ෂයේ දකුණු පළාත් සභා මන්ත්‍රී චතුර ගලප්පත්ති මහතාගේ බාල සහෝදරයාද වේ. මිය ගිය යසසිරු ඊයේ (13) රාත්‍රි කාලයේ සිට එම හෝටලයේ රැඳී සිට ඇති බවට පොලීසියට තොරතුරු ලැබී ඇති බවද පැවසේ.", "URL": "https://lankatruth.com/si/?p=37525", "Category": "පුවත්", "Parent URL": null}