{"Source": "Lankatruth", "Timestamp": "October 31, 2019", "Headline": "එජාප ජාතික ලයිස්තු මන්ත‍්‍රි ජයම්පතිට වම ගැන තීන්දු ගන්න ඇති අයිතිය කුමක් ද?", "News Content": "එක්සත් ජාතික පක්ෂයේ ජාතික ලයිස්තු මන්ත‍්‍රිවරයෙකු වූ ජයම්පති වික‍්‍රමරත්න මහතාට වම ගැන තීන්දු ගන්න ඇති අයිතිය කුමක්දැයි එක්සත් වාමාංශික පෙරමුණේ ප‍්‍රධාන ලේකම් ලාල් විජේනායක මහතා ප්‍රශ්න කරයි. ලාල් විජේනායක මහතා මෙලෙස ප්‍රශ්න කර සිටියේ ඊයේ (30) බත්තරමුල්ලේ දී මාධ්‍ය හමුවක් කැඳවමිණි. එක්සත් වාමාංශික පෙරමුණ ජාතික ජන බලවේගයේ ජනාධිපතිධුර අපේක්ෂක අනුර කුමාර දිසානායක මහතාට සහාය දිමට ගත් තීන්දුව වෙනස් කළ බවට ජයම්පති වික‍්‍රමරත්න මහතා මාධ්‍යට කරන ප‍්‍රකාශවල කිසිදු සත්‍යතාවයක් නැතිද ලාල් විජේනායක මහතා අවධාරණය කරයි. එහිදී වැඩිදුරටත් අදහස්දැක්වූ ලාල් විජේනායක මහතා අවධාරණය කර සිටියේ මධ්‍යම කාරක සභාව ගත් තීන්දුවක් වෙනස් කරන්නේනම් එය වෙනස් කළ හැක්කේ පක්ෂයේ ජාතික සම්මේලනයකදී බව පක්ෂ ව්‍යවස්ථාවේ පැහැදිළිව සඳහන්ව ඇති බව ය. සැප්තැම්බර් 26 වෙනිදින අනුර කුමාර දිසානායක මහතාට සහය දීමට ගත් තීරණය සියලුම මාධ්‍යවල පලවූ බවත්, පක්ෂ ව්‍යවස්ථාව ගැනද හරිහැටි අවබෝධයක් නැති ඔහු රටේ ව්‍යවස්ථාව හැදීමට දායකවන්නේ කෙසේද යන්න ප‍්‍රශ්නකර සිටියේය. එහිදී දේශපාලන මණ්ඩල සභික මහින්ද රත්නායක මහතා සහ දේශපාලන මණ්ඩල සභික පියල් රාජකරුණා මහතාද අදහස් දැක්වූහ.", "URL": "https://lankatruth.com/si/?p=84375", "Category": "පුවත්", "Parent URL": null}