{"Source": "Lankatruth", "Timestamp": "February 5, 2020", "Headline": "ආණ්ඩුවේ ප්‍රජාතන්ත්‍රවාදය මෙන්න – HND සිසුන්ට පොලිසිය යොදවා බාධා කරයි", "News Content": "ඉල්ලීම් කිහිපයක් මුල් කරගනිමින් අද (05) කොළඹදී පැවැත්වීමට නියමිත HND සිසුන්ගේ විරෝධතාවය සඳහා සහභාගී වීමට විවිධ ප්‍රදේශවල සිට මේ වනවිට සිසුන් පැමිණෙමින් සිටින අතර බොහෝ ප්‍රදේශවලදී එම සිසුන්ගේ පැමිණීමට ආණ්ඩුව පොලිසිය යොදවා බාධා කරමින් සිටින බව වාර්තා වේ. විශේෂයෙන් අදාළ බස් රථ එම HND ආයතවලින් එළියට පැමිණෙන විට සහ බස් රථ ගමන් කරමින් තිබියදී පොලිස් ජීප් රථ හරස් කොට බස් රථ රියදුරන්ගෙන් කටඋත්තර ගැනීම්, තර්ජනය කිරීම් ආදී සිදුවෙමින් තිබේ. ඒ අනුව කෑගල්ල, තංගල්ල, ලබුදූව ආයතනවල සිසුන්ගේ පැමිණීමට මෙලෙස පොලිස් නිලධාරීන් බාධා සිදු කර ඇත. එම සිසුන් පැමිනි බස් රථ නවත්වා ශිෂ්‍ය නියෝජිතයන්ගෙන් හා ශිෂ්‍යයන්ගෙන් පොලිසිය ප්‍රශ්න කිරීමකට ලක්කරමින් පවතින බවද වාර්තා වේ.", "URL": "https://lankatruth.com/si/?p=89427", "Category": "පුවත්", "Parent URL": null}