{"Source": "Lankatruth", "Timestamp": "November 22, 2020", "Headline": "වෙබ් අඩවි පාලනයට ආණ්ඩුව සැරසෙයි", "News Content": "සමාජ මාධ්‍ය වෙබ් අඩවි පාලනය කිරීම සඳහා වූ යෝජනාවක් ජනමාධ්‍ය අමාත්‍ය කෙහෙළිය රඹුක්වැල්ල මහතා අමාත්‍යාංශ උපදේශක කාරක සභාවට ඊයේ (21) ඉදිරිපත්කර ඇති බව අනාවරණය වේ. මෙම යෝජනාව ඉදිරිපත්කරමින් අමාත්‍යවරයා පෙන්වා දී ඇත්තේ ඉදිරි සති දෙක තුළ මෙය ක්‍රියාවට ගැනිය යුතු බවය. ඒ පිළිබඳව අදහස් දක්වමින් ජී.එල් පීරිස් අධ්‍යාපන අමාත්‍යවරයා වෙබ් අඩවි පාලනය කිරීම සඳහා සිංගප්පූරූවේ නව පනතක් සම්මත කර ඇති බව පෙන්වා දී තිබේ. ඒ සම්බන්ධයෙන් අදහස් දැක්වූ පාර්ලිමේන්තු මහාචාර්ය චරිත හේරත් මහතා රූපවාහිනී සහ ගුවන්විදුලි මාධ්‍ය න්‍යාමනයටද ක්‍රමවේදයක් සැකසිය යුතු බව පෙන්වා දී ඇත. එසේම පුවත්පත් මණ්ඩල පනත සංශෝධනය කිරීමටද ඔහු වැඩිදුරටත් යෝජනා කර ඇත. පසුගියදා ජනාදිපතිවරයා ජාතිය ඇමතීමේදී විශේෂයෙන් අවධාරණය කළේ අද ඇත්තේ ආණ්ඩුවට එරෙහි ජනමතයකට වඩා සමාජ මාධ්‍ය ජාලා මගින් සංවිධානාත්මකව මෙහෙයවන ජනමතයක් බවයි. ජනාධිපතිවරයාගේ මෙම ප්‍රකාශයට හේතුවී ඇත්තේ වෙබ් අඩිවි, ෆේස්බුක් ඇතුළු සමාජ මාධ්‍ය හරහා මේ වනවිට ආණ්ඩුවේ ක්‍රියාකලාපයට එහරෙහිව දැඩි විවේචන එල්ලවෙමින් පැවතීමය.", "URL": "https://lankatruth.com/si/?p=101047", "Category": "පුවත්", "Parent URL": null}