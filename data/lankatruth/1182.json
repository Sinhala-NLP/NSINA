{"Source": "Lankatruth", "Timestamp": "February 1, 2012", "Headline": "ඉහළ පොලියට IMF ණය ගනියි ?", "News Content": "ජාත්‍යන්තර මූල්‍ය අරමුදල 2009 වසරේදී ශ්‍රී ලංකාව ලබාදීමට එකගවු ඩොලර් බිලියන 2.6ක ණය මුදලේ අවසන් වාරිකය වන ඩොලර් මිලියන 800ක මුදල ඉතා ඉහළ පොලියක් යටතේ ලබාගැනීමට සිදුවනු ඇතැයි මුදල් අමාත්‍යංශය ආරංචි මාර්ග සදහන් කරයි. මෙම ණය වාරිකය ගතහොත් ජාත්‍යන්තර මූල්‍ය අරමුදලේ ණය සදහා3.1% පොලියක්ගෙවීමට‍ සිදුවන බැවින් එය අත්හැර දමන ලද බව මහබැංකු අධිපතිවරයා ජනමාධ්‍ය වෙත කියාතිබිණ. මේ අතර එම ණය වාරික ලංකාවට ලබාදීම පිළිබදව සොයාබැලීමට පැමිණි අරමුදලේ නියෝජිතයින් මේදක්වා ලබාදුන් ණය වාරික යොදාගත් ආකාරය පිළිබදව සෑහීමකට පත්විය නොහැකි බව ප්‍රකාශ කළේ යැයි මාධ්‍ය වාර්තා පළවිය. ඒ කෙසේ වෙතත් ඉතා වේගයෙන් අර්බුදයට යමින් පවතින ශ්‍රී ලංකාවේ විදේශ සංචිත හිගවීමේ ප්‍රශ්ණ හමුවේ මෙම ණය වාරිකය ලබානොගෙන සිටිය නොහැකි වනු ඇතිබව ද අමාත්‍යංශයෙන් අනාවරණය වේ.", "URL": "https://lankatruth.com/si/?p=1182", "Category": "ආර්ථික පුවත්", "Parent URL": null}