{"Source": "Lankatruth", "Timestamp": "April 21, 2022", "Headline": "ගාලු මුවදොර විරෝධතා භුමියට නිල ඇඳුමෙන් ආ පොලිස් සැරයන්ගේ වැඩ තහනම්", "News Content": "ගාලු මුවදොර විරෝධතා භුමියට සිය නිල ඇඳුමෙන් පැමිණි පොලිස් සැරයන්වරයාගේ වැඩ තහනම් කර තිබේ. පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරි නීතීඥ නිහාල් තල්දූව සඳහන් කළේ, එම පොලිස් සැරයන්වරයා කුට්ටිගල පොලිස්ථානයට අනියුක්තව රාජකාරි කළ අයෙකු බවයි. පසුගිය 14 වැනිදා සිය නිල ඇඳුම පැළඳගෙන උද්ඝෝෂණ භූමියට පැමිණිම හේතුවෙන් ඔහු අත්අඩංගුවට ගෙන අලුත්කඩේ ප්‍රධාන මහේස්ත්‍රාත් අධිකරණයට ඉදිරිපත් කළේ ය. එම අවස්ථාවේ නීතීඥයින් විශාල පිරිසක් ඔහු වෙනුවෙන් ඉදිරිපත් වූ අතර අධිකරණය ඔහුව ලක්ෂ 03 බැගින් ශරීර ඇප 03ක් මත මුදා හරින ලදී.", "URL": "https://lankatruth.com/si/?p=132644", "Category": "පුවත්", "Parent URL": null}