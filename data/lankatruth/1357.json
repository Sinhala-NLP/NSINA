{"Source": "Lankatruth", "Timestamp": "February 12, 2012", "Headline": "බැසිල්ගේ සුපිරි කාර්යාලයට මහජන බැංකු ශාඛාවක්", "News Content": "ආර්ථික සංවර්ධන අමාත්‍ය බැසිල් රාජපක්ෂ මහතාගේ ගම්පහ දිස්ත්‍රික් සම්බන්ධීකරන කාර්යාලය තුල මහජන බැංකුවේ ශාඛා කාර්යාලයක් විවෘත කිරීමට අවශ්‍ය මූලික කටයුතු සිදුකර ඇත. ගම්පහ ඔරුතොටවත්ත නම් ස්ථානයේ එම සම්බන්ධීකරණ කාර්යාලය රුපියල් කෝටි ගණනක් වියදම්කර සුපිරි මට්ටමින් ඉදිකර ඇත.  මේ තුල මහජන බැංකු ශාඛාවක් විවෘත කිරීමට සූදානම් වන්නේ ඇමතිවරයාගේ දේශපාලන උදවුකරුවන්ට මහජන බැංකුවෙන් ණය ලබාදෙන ලෙස ලිඛිථව කරනු ලබන නිර්දේශ බොහෝ බැංකු ශාඛා කලමණාකරුවන් නොතකාහරින තත්වයක් මතුවී ඇති බැවින් එයට පිළිතුරක් වශයෙන් මෙම නව ශාකාව විවෘතකිරීමට යන බවද අනාවරණයවෙයි. බැසිල් රාජපක්ෂ ඇමතිවරයා ලබාදෙන එම ලිපි මගින් ණය ලබාදියහැකි ව්‍යාපෘති හෝ ණය ලාබියා නම්කරන ව්‍යාපෘතිවලට වියදම්වන මුදලට වඩා විශාල ණය මුදලක් ණය ඉල්ලුම්කරන්නාට ලබා දෙන ලෙස බලපෑම්කරන බවද එය කළ නොහැකි බැවින් කලමණාකරුවන් මූල්‍ය නීතිරීති අනුව බොහොවිට ක්‍රියාකරන බව අනාවරණය වේ. මෙවැනි අවස්ථාවලින් මගහරවා තම දේශපාලන හිතවතුන්ට මහජන බැංකුවෙන් ණය ලබාදීමට මෙම ශාකාව විවෘත කරන බවද බැංකුවේ අභ්‍යන්තර ආරංචි මාර්ග හෙලිකරයි.", "URL": "https://lankatruth.com/si/?p=1357", "Category": "පුවත්", "Parent URL": null}