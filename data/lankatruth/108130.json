{"Source": "Lankatruth", "Timestamp": "January 12, 2021", "Headline": "දකුණු කොරියානු අධිකරණයකින් ජපානයට එරෙහිව ඓතිහාසික නඩු තීන්දුවක් !", "News Content": "1910 අගෝස්තු 22 වනදා සමස්ථ කොරියාවම ජපන් අධිරාජ්‍යවාදයේ යටත් විජිතයක් බවට පත් විනි. එතැන් සිට කොරියාව ජපානයට කුෂි නිෂ්පාධන(සහල් හා තිරිඟු) හා ඒ ආශ්‍රිත බෝග මෙන්ම කාර්මික භාණ්ඩ සපයන ප්‍රධාන වෙළඳ පලක් බවට සමස්ථ කොරියාව පත්විනි. මෙම සියළු කේෂ්ත්‍ර වල කොරියානුවන් සේවය කලේ ප්‍රවේනි දාසයන් හා වහල් සේවයට සමානව ආක්‍රමණික ජපාන හමුදා හා පරිපාලන නිලධාරීන්ගේ තාඩන, පීඩන, වද හිංසාවට ලක් වෙමිනි. මෙම අසීරු කොන්දේසි වලට හා ආක්‍රමණයට එරෙහිව කොරියානු ජනතාව නැගී සිටියද එම විමුක්ති අරගල ඉතා කුරිරු ලෙස ජපාන හමුදාව විසින් මර්ධනය කරන ලදී. ජපන් හමුදාව, ජපාන ආරක්ෂක, වෙළඳ හා මුදල් අමාත්‍යාංශයන්ගේ මැදිහත්වීමෙන් ජපාන හමුදා සාමාජිකයන්ගේ හා පරිපාලන නිලධාරීන්ගේ මනදොල සපරිම සඳහා ඒ සමගම ගණිකා මඩම්ද ඇතිකරන ලදී. මෙම ගණිකා මඩම් සඳහා කාන්තාවන් ලෙස බොහෝවිට බඳවා ගනු ලැබුවේ බලහත්කාරයෙන් වන අතර බහුතරයක් තරුණියන් වයස 15වත් නොඉක්මවූ කුඩා කොරියානු දැරියන් වුහ. 1938-1945 කාලය තුලදී මෙවැනි ගණිකා නිවාස 2000ක් කොරියාවේ පැවති බව හෙළි වී ඇත. විවිධ ජාතිකත්වයන්ට අයත් කොරියානු දැරියන් ද ඇතුළුව තරුණියන් 400000ක් පමණ මෙසේ දුෂණය කර ඇත. 1945 දී කොමියුනිස්ට් පක්ෂ නායක කොරියානු කිම් ඉල් සුන් ගේ නායකත්වයෙන් සිදුවූ සන්නද්ධ අරගලයකින් පසුව කොරියාව මුදවා ගන්නා ලදී. 1945 දෙවැනි ලෝක යුද්ධයෙන් පසුව කොරියානු ජනතවට එරෙහිව සිදුවුන විශේෂයෙන්ම කොරියානු දැරියන් අපයෝජනය කිරීම සම්බන්ධයෙන් නිරතුරුවම ජපාන පාලන තන්ත්‍රයට චෝදනා එල්ල වූ අතර තමන්ට එරෙහිව සිදුවන චෝදනා පිළිගැනීමට හෝ වින්දිත කාන්තාවන්ට වන්දි ගෙවීමට හෝ ජපානය උත්සහයක් දරුවෙ නැත. 1996 දී ශ්‍රී ලංකික මානව හිමිකම් ක්‍රියාකාරිනි රාධිකා කුමාරස්සාමි විසින් ජපානය චුදිතයෙකු ලෙස නම් කරමින් ඒ. ජ සංවිධානයේ මානව අයිතිවාසිකම් කොමිසමට වාර්තාවක් ඉදිරිපත් කලද කොරියානු කාන්තාවන්ට සිදුවූ මෙම ඛේදවාචකය පිළිගනිමින් සමාව භාජනය කරමින් වින්දිත කාන්තාවන්ට යුක්තිය සැසදීමට ජපානය සුදානම් වුයේ නැත. 1992 සිට සෑම බදාදා දිනයකම මෙම කාන්තාවන් දකුණු කොරියාවේ සියුල් නගරයේ ජපාන තානාපති කාර්යාලය ඉදිරිපිට උද්ඝෝෂණය කරනුයේ තමන්ට සිදු කල අපරාධයට වන්දි ගෙවන ලෙස ජපාන රජයට බල කරමිනි. දිගින් දිගටම ජපාන රජයේ මුනිවත හා ජාතිවාදය හමුවේ මෙම සිකුරාදා දකුණු කොරියානු අධිකරණය තම අධිකරණ ඉතිහාසයේ ප්‍රථම වතාවට ජපානය ඉලක්ක කරමින් තම කාන්තාවන්ට වන්දි ගෙවන ලෙස ඉල්ලා නඩු තීන්දුවක් දීමෙන් පසුව දෙවැනි ලෝක යුද්ධයේදී සැඟවීමට උත්සහ කල මෙම මානව විරෝධී අපරාධය පිළිබඳව ලෝකය පුරා මාධ්‍ය කතා කිරීමට පටන් ගෙන ඇත. එක කාන්තාවකට ඩොලර් 65000ක් වන සේ දැනට ජිවත්ව සිටින වින්දිත කාන්තාවන්ට හා ඔවුන්ගේ පවුල්වලට වන්දි ගෙවන ලෙස දකුණු කොරියානු අධිකරණය ජපානයට නියෝග කරන ලදී. නඩු තීන්දුව නිසා වහා කෝපයට පත් ජපාන රජය දකුණු කොරියානු තානාපති වරයා විදේශ අමාත්‍යංශයට කැඳවා අනතුරු හඟවා ඇත. කෙසේවෙතත් දකුණු කොරියානු විදේශ ඇමතිවරයා මාධ්‍ය අමතමින් ප්‍රකාශ කලේ අධිකරණ තීන්දුවට හිස නමන ලෙස ජපාන රජයෙන් ඉල්ලා සිටින බවයි.", "URL": "https://lankatruth.com/si/?p=108130", "Category": "විදෙස් පුවත්", "Parent URL": null}