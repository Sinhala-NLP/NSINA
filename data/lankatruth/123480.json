{"Source": "Lankatruth", "Timestamp": "September 22, 2021", "Headline": "කොවිඩ් ආසාදිතව සිටි ඒලියන්ත වයිට් ජීවිතක්ෂයට", "News Content": "අග්‍රාමාත්‍ය මහින්ද රාජපක්ෂගේ පෞද්ගලික වෛද්‍ය උපදේශකයෙකු ලෙස කටයුතු කළ ඒලියන්ත වයිට් ජීවිතක්ෂයට පත් වී තිබේ. ඔහු මීට සති දෙකකට පමණ ඉහතදී කොවිඩ් – 19 ආසාදනය වී රෝහල් ගත කර තිබිණි. ඔහු මෙලෙස ජීවිතක්ෂයට පත්ව ඇත්තේ කොවිඩ් ආසාදිතව කොළඹ පෞද්ගලික රෝහලක ප්‍රතිකාර ලබමින් සිටියදීය. කොවිඩ් රෝගය ශ්‍රී ලංකාවෙන් තුරන් කිරීම වෙනුවෙන් ඒලියන්ත වයිට් විසින් ලබාදුන් මුට්ටියක් හිටපු සෞඛ්‍ය අමාත්‍ය පවිත්‍රා වන්නිආරච්චි, ඇමති උදය ගම්මන්පිල, ඇමති ප්‍රසන්න රණතුංග ඇතුළු පිරිසක් ගංඟාවලට දැමීම සමාජය තුළ මහත් කථාබහක් නිර්මාණය වූ සිදුවීමක්ද විය. එමෙන්ම මෙම ඒලියන්ත වයිට් පුවත්පතකට ප්‍රකාශ කර තිබුනේ තමන්, කොවිඩ් ආසාදිතව පීඩා විඳි ගුවන් සේවිකාවක් කුණ්ඩලනී ශක්තියෙන් මාස එකහමාරකින් සුය කළ බවයි. ඇගේ ශරීරයේ තිබූ වෛරසය පැය 12කින් ඉවත්ව ගිය බවද ඔහු පවසා තිබිණි.", "URL": "https://lankatruth.com/si/?p=123480", "Category": "කොවිඩ් -19 (කොරෝනා ) පුවත්", "Parent URL": null}