{"Source": "Lankatruth", "Timestamp": "October 21, 2022", "Headline": "LPL නව නිල ලාංඡනය එළි දක්වයි – නිර්මාණකරුට ඩොලර් 1000ක් තෑගි කරයි", "News Content": "ශ්‍රී ලංකා ප්‍රිමියර් ලීග් 2022 තරඟාවලියේ නව නිල ලාංඡනය එළිදැක්වීම අද (21) සිදු කර තිබේ. ශ්‍රී ලංකා ක්‍රිකට් ආයතනය විසින් නිල ලාංඡනය නිර්මාණය කිරීම සඳහා තරගයක් පැවැත් වූඅතර ඒ සඳහා විවෘත ආරාධනාවක් කර තිබිණි. එලෙස ලැබුණු නිල ලාංඡන අතරින් එකක් ජයග්‍රහණය කර තිබේ. ඒ අනුව ‘සිංහ’ සංකේතය වටා නිර්මාණය වී ඇති ලාංඡනයක් LPL නිල ලාංඡනය ලෙස තෝරාගෙන ඇත. මෙම නිර්මාණය සිදුකර ඇත්තේ මියුලික වීරමන්ත්‍රී නමැති 24 හැවිරිදි වියේ පසුවන මහනුවර ප්‍රදේශයේ තරණයෙකි. ශ්‍රී ලංකා ක්‍රිකට් ආයතනය විසින් ජයග්‍රහණය කරන ලද LPL නිල ලාංඡනයේ නිර්මාණකරුට අමෙරිකානු ඩොලර් 1000ක් පිරිනමා තිබේ. ලංකා ප්‍රිමියර් ලීග් තරගාවලියේ තෙවැන්න ලබන දෙසැම්බර් 06 වැනිදා හම්බනතොට මහින්ද රාජපක්ෂ ක්‍රීඩාංගණයේදී ආරම්භ වීමට නියමිතය.", "URL": "https://lankatruth.com/si/?p=140905", "Category": "ක්‍රීඩා පුවත්", "Parent URL": null}