{"Source": "Lankatruth", "Timestamp": "December 16, 2019", "Headline": "හෙරොයින්, අයිස් සහ මුදල් නෝට්ටු තොගයක් සමඟ ගොතටුවේදී 7ක් අත්අඩංගුවට", "News Content": "ගොතටුව ප්‍රදේශයේ සිදුකළ වැටලීමකදී හෙරොයින්, අයිස් සහ දේශීය විදේශීය මුදල් නෝට්ටු තොගයක් සමඟ සැකකරුවන් 7 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. අයිස් මත්ද්‍රව්‍ය මිලිග්‍රෑම් 324ක්, හෙරොයින් ග්‍රෑම් 5යි මිලිග්‍රෑම් 180ක් ඇමරිකානු ඩොලර් 44ක් සහ රුපියල් ලක්ෂ තුනකට අධික මුදලක් සමඟ ජංගම දුරකථන 2ක් මෙහිදී අත්අඩංගුවට ගෙන තිබේ. ගොතටුව මාණික්කමුල්ල ප්‍රදේශයේ දී මෙම සැකකරුවන් අත්අඩංගුවට ගෙන ඇති අතර වැඩිදුර විමර්ශන සඳහා ගොතටුව පොලිස් ස්ථානය වෙත භාරදී තිබේ.", "URL": "https://lankatruth.com/si/?p=87338", "Category": "පුවත්", "Parent URL": null}