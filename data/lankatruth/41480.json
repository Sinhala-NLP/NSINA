{"Source": "Lankatruth", "Timestamp": "September 25, 2017", "Headline": "මාර්තුවට පෙර පළාත් සභා ඡන්දය ඕනෑ", "News Content": "පළාත් සභා ඡන්ද විමසීම ලබන වසරේ මාර්තු මාසයට පෙර පැවැත්වීමට වගබලා ගන්නා ලෙස කතානායක කරු ජයසූරිය මහතා පළාත් පාලන හා පළාත් සභා අමාත්‍ය ෆයිසර් මුත්තාෆා මහතාට සහ පළාත් සභාවල සීමා නිර්ණය කරන කමිටුවේ සභාපති කනගරත්නම් තවලිංගම් මහතාට උපදෙස් දීඇතැයි වාර්තා වේ. ෆයිසර් මුස්තාපා ඇමැතිවරයා සහ තවලිංගම් මහතා ඉකුත් සිකුරාදා (22) පාර්ලිමේන්තුවේ කතානායක කාර්යාලයට කැඳවා කරු ජයසූරිය මහතා මෙම උපදෙස් ලබාදී ඇති අතර ලබන වසරේ මාර්තු මාසය වනවිට පළාත් සභා ඡන්ද විමසීම පැවැත්විය හැකිවන අයුරින් ඊට පෙර ඒ ඒ පළාත් සභාවල සීමා නිර්ණය කිරීමේ කටයුතු අවසන් කළ යුතු බවද ඒ අනුව මාර්තු මාසයේදී ඡන්ද විමසීම පැවැත්වීමට අවශ්‍ය වාතාවරණය සැකසිය යුතු බවටද කතානායකවරයා ඔවුන්ට උපදෙස් දී ඇතැයි වැඩිදුරටත් වාර්තා වේ.", "URL": "https://lankatruth.com/si/?p=41480", "Category": "පුවත්", "Parent URL": null}