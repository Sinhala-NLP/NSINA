{"Source": "Lankatruth", "Timestamp": "February 5, 2019", "Headline": "කුවේට් සිට පැමිණි ගුවන් මගියා යානය තුළම මියයයි", "News Content": "කුවේට් සිට ශ්‍රී ලංකාව බලා ගමන්ගත් යූ. එල්. 230 දරන ගුවන් යානයේ සිටි ශ්‍රී ලාංකික මගියෙකු ගුවන් යානය තුලම මියගොස් සිටි බව කටුනායක ගුවන් තොටුපළ කාර්යයභාර නිලධාරීවරයා පවසයි. 59 හැවිරිදි වියේ පසුවූ ගුවන් මගියා හදිසියේ ඇතිවූ හෘදයාබාධයකින් මරණයට පත්ව ඇතැයි ගුවන්තොටුපළ වෛද්‍යවරු පවසති. අද අලුයම 6.10ට කටුනායක ගුවන් තොටුපළ වෙත ළගාවූ ශ්‍රී ලංකන් ගුවන් සේවයට අයත් ගුවන් යානයතුළ මෙම සිදුවීම වූ අතර කටුනායක ගුවන් තොටුපළ පොලීසියේ ස්ථානාධිපති, පොලිස් පරීක්ෂක ජයනාත් වනසිංහ මහතාගේ උපදෙස් පරිදි සිද්ධිය සම්බන්ධ වැඩිදුර පරීක්ෂණ ක්‍රියාත්මක වේ.", "URL": "https://lankatruth.com/si/?p=67517", "Category": "පුවත්", "Parent URL": null}