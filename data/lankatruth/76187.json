{"Source": "Lankatruth", "Timestamp": "June 21, 2019", "Headline": "පාස්කු ප්‍රහාරය සම්බන්ධව ක්‍රියා නොකළ පොලිස් නිලධාරීන් 9කට එරෙහි විමර්ශන ඇරඹේ", "News Content": "පාස්කු දින ප්‍රහාරය වැලැක්වීමට හෝ හානිය අවම කිරීමට කටයුතු නොකල බවට පොලිස් නිලධාරීන් 9 දෙනෙකුට එරෙහිව විමර්ශන අරඹන්නැයි නීතිපතිවරයා විසින් ඊයේ(20) වැඩබලන පොලිස්පතිවරයාට සිදුකර තිබූ දැනුම්දීමට අනුව, පොලිස් මූලස්ථානයේ විශේෂ විමර්ශන ඒකකයට මූලික විමර්ශන ආරම්භ කිරීම සඳහා නියෝග ලැබී ඇතැයි වාර්තා වේ. පාස්කු ඉරිදා ප්‍රහාරය සම්බන්ධව විමර්ශනය කර වාර්තා කිරීමට පත්කළ ජනාධිපති විමර්ශන කමිටුවේ නිර්දේශ මත නීතිපතිවරයා විසින් මෙම උපදෙස් ලබාදී තිබේ. කොළඹ ප්‍රදේශය භාර, බස්නාහිර උතුර ප්‍රදේශය භාර සහ විශේෂ දිසාව භාර නියෝජ්‍ය පොලිස්පතිවරුන් තිදෙනා මෙන්ම කටාන සහ ජම්පටා වීදිය පොලිස් ස්ථාන භාරව කටයුතු කළ පොලිස් නිළධාරීන් සම්බන්ධව විමර්ශන පැවැත්වීමට නියමිතය.", "URL": "https://lankatruth.com/si/?p=76187", "Category": "පුවත්", "Parent URL": null}