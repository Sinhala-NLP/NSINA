{"Source": "Lankatruth", "Timestamp": "October 17, 2020", "Headline": "බදුර්දීන් හොයාගන්න යායුතු ගෙවල් ගැන අනුර හෙළිකරයි…", "News Content": "අත්අඩංගුවට ගැනීමට නියෝග කර සිටින හිටපු අමාත්‍ය වර්තමාන පාර්ලිමේන්තු මන්ත්‍රීරිෂාඩ් බදියුදීන් සොයා ගැනීමට නම් අපරාධ පරීක්ෂණ දෙපාර්තමේන්තුවට ඇතුළු විය නොහැකි නිවාස දෙක තුනකට යා යුතුව තිබෙන බව ජනතා විමුක්ති පෙරමුණේ නායක අනුර කුමාර දිසානායක මහතා අද (17) දින පැවසීය. දේශපාලන පළිගැනීම් පිළිබඳ ජනාධිපති කොමිෂන් සභාව ඉදිරියේ සාක්ෂි දීමෙන් අනතුරුව පිටතට පැමිණි අවස්ථාවේ මාධ්‍යවේදීන් නැඟූ ප්‍රශ්නවලට පිළිතුරු දෙමින් ඒ් මහතා මේ බව පැවසීය. පසුගිය මැතිවරණවලට පෙර වර්තමාන ආණ්ඩුව ප්‍රචාරක වේදිකාවලදීරිෂාඩ් බදියුදීන් පාස්කු ප්‍රහාරයට සම්බන්ධ බවත් බලයට පත් වූ වහාම ඔහු අත්අඩංගුවට ගෙන පරීක්ෂණ පවත්වන බවටත් ජනතාව ඉදිරියේ කියා සිටියද මේ වනවිට ඔහු අත්අඩංගුවට ගැනීමට සොයන්නේ බස් ගණුදෙනුවක් සම්බන්ධයෙන් බව ජවිපෙ නායකයා මෙහිදී පෙන්වා දුන්නේය. ආණ්ඩු මාරුකිරීම්වලදීවංචනිකයන්ට සහ දූෂිතයන්ට මෙන්ම මාධ්‍යවේදීන් ඝාතනය, තාජුඩීන් ඝාතනය වැනි අපරාධවලට චෝදනා ඒල්ල වී සිටින පුද්ගලයන්ට ඒරෙහිව නීතිය ක්‍රියාත්මක කිරීම කුඩා ළමුන් හොරා පොලිස් සෙල්ලම් කිරීමේ තත්වයට පත්ව ඇති බවද මෙහිදී ප්‍රකාශ කෙරිණි. වසර 5න් පහට ආණ්ඩු මාරු වීමේදීහොරු සහ පොලීසිය දෙපැත්තට මාරු වෙනවා වැනි විගඩම්කාරී ක්‍රියාවලියක් අනුගමනය කරමින් සිටින බවට ඔහු චෝදනා කළේය.", "URL": "https://lankatruth.com/si/?p=97954", "Category": "පුවත්", "Parent URL": null}