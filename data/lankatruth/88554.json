{"Source": "Lankatruth", "Timestamp": "January 10, 2020", "Headline": "ඇමෙරිකාවේ ඉහළ පෙලේ රාජ්‍ය තාන්ත‍්‍රික නිලධාරිනියක වන ඇලිස් වෙල්ස් ශ්‍රී ලංකාවේ සංචාරයක", "News Content": "ශ්‍රී ලංකාවේ නිල සංචාරයක් සඳහා ඇමෙරිකාවේ ඉහළ පෙලේ රාජ්‍ය තාන්ත‍්‍රික නිලධාරිනියක වන ඇමෙරිකා රාජ්‍ය දොපාර්තමේන්තුවේ දකුණු හා මධ්‍යම ආසියා කටයුතු පිළිබඳ නියෝජ්‍ය සහකාර ලේකම් ඇලිස් ජි.වෙල්ස් මහත්මිය ලබන සඳුඳා (13) දිවයිනට පැමිණෙන බව වාර්තාවේ. ඒ අනුව සිය නිල සංචාරය ආරම්භ කරමින් ඇය ලබන 13 සහ 14 යන දෙදින තුළ ශ්‍රී ලංකාවේ රැඳී සිටි බවද එම වාර්තාවේ වැඩිදුරටත් සඳහන්ව ඇත.සිය ශ්‍රී ලංකා සංචාරයේදී ඇමෙරිකා රාජ්‍ය දොපාර්තමේන්තුවේ දකුණු හා මධ්‍යම ආසියා කටයුතු පිළිබඳ නියෝජ්‍ය සහකාර ලේකම්වරිය රජයේ ඉහළ පෙලේ නියෝජිතයින් මෙන්ම දේශපාලනඥයින්, සිවිල් සංවිධාන නියෝජිතයින් ඇතුළු පාර්ශව සමග ද සාකච්ඡා පැවැත්විමට සැලසුම් කර ඇති බව එහි සඳහන්ය.", "URL": "https://lankatruth.com/si/?p=88554", "Category": "පුවත්", "Parent URL": null}