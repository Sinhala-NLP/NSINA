{"Source": "Lankatruth", "Timestamp": "May 1, 2019", "Headline": "විශ්වවිද්‍යාල හා උසස් අධ්‍යාපන ආයතන ආරම්භයේදී විශේෂ ආරක්ෂක වැඩපිළිවෙලක්", "News Content": "විශ්වවිද්‍යාල සහ උසස් අධ්‍යාපන ආයතන ආරම්භ කිරීමට පෙර අනුගමනය කළයුතු විශේෂ ආරක්ෂක වැඩපිළිවෙලක් විශ්වවිද්‍යාල ප්‍රතිපාදන කොමිෂන් සභාව විසින් දැනුම් දී තිබේ. විශවවිද්‍යාලයට ඇතුළුවීමේදී සිසුන්ගේ ශිෂ්‍ය හැඳුනුම්පත පරීක්ෂා කර තහවුරු කිරීමටත්, විශ්ව විද්‍යාලයට පැමිණෙන අවස්ථාවේදී සිදුකරණ පරීක්ෂා කිරීම් සඳහා සිසුන් සහය ලබාදිය යුතු බව එම කොමිසම පවසයි. එමෙන්ම යතුරුපැදි, පාපාදි, ත්‍රිරෝද රථ ඇතුළු සියලුම වර්ගයේ වාහන විශ්ව විද්‍යාල පරිශ්‍රයට ඇතුලු වීමට පෙර පුර්ණ පරීක්ෂාවකට ලක් කිරීමට පියවර ගෙන තිබේ. මුහුණු ආවරණ සහිතව විශ්වවිද්‍යාල පරිශ්‍රයේ රැදී සිටමටත්, පුස්තකාල සහ දේශන ශාල තුළට ගමන් මළු රැගෙන ඇතුළුවීමත් තහනම් බව විශ්වවිද්‍යාල කොමිෂන් සභාව දන්වා ඇත.", "URL": "https://lankatruth.com/si/?p=73156", "Category": "පුවත්", "Parent URL": null}