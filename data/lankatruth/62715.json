{"Source": "Lankatruth", "Timestamp": "November 6, 2018", "Headline": "පාර්ලිමේන්තුවේ පුටු වෙනස් වෙලා නැහැ – තවමත් පාර්ලිමේන්තුව පෙර පැවති ක්‍රමයටමයි", "News Content": "ජනාධි මෛත්‍රීපාල සිරිසේන මහත විසින් නව අගමැතිවරයා ලෙස මහින්ද රාජපක්ෂ මහතා පත්කිරිමෙන් පසු මේ වනවිට වෙනස් වී ඇති පාර්ලිමේන්තුවේ පක්ෂව සන්යුතිය අනුව පාර්ලිමේන්තුවේ මන්ත්‍රී ආසන වෙන් කිරීම සම්බන්ධයෙන් මේ වන තෙක් අවසන් තීරණයක් ගෙන නොමැති බව වාර්තා වේ. මේ සම්බන්ධයෙන් මාධ්‍ය විසින් සිදු කළ විමසීමකදී පාර්ලිමේන්තුවේ මන්ත්‍රී ආසන වෙන් කිරීම සම්බන්ධයෙන් මේ වන තෙක් අවසන් තීරණයක් ගෙන නොමැති බව පාර්ලිමේන්තු නියෝජ මහලේකම් නීල් ඉද්දවෙල මහතාද බව ප්‍රකාශ කර ඇත. මහින්ද රාජපක්ෂ මහතා අග්‍රාමාත්‍යවරයා ලෙස දිවුරුම් දීමෙන් අනතුරුව අවස්ථා කිහිපයකදී අමාත්‍යවරුන් දිවුරුම් දුන්නද ඊට අදාල ගැසට් පත්‍රය මේ දක්වාත් පාර්ලිමේන්තුවට ලැබී නොමැති බවද වාර්තා වේ. තවදුරටත් මන්ත්‍රීවරුන් ආණ්ඩු පක්ෂයට හෝ විපක්ෂයට එක්වීමේ හැකියාව පවතින බැවින් මන්ත්‍රී ආසන වෙන් කිරීම මේ වනවිට සිදුකල නොහැකි බව නියෝජ්‍ය මහලේකම්වරයා සඳහන් කර තිබේ. කෙසේවෙතත් මෛත්‍රීපාල සිරිසේන මහතා විසින් එළඹෙන 14 වනදා පෙරවරු 10.00 ට පාර්ලිමේන්තුව කැඳවීමට අදාල ගැසට් පත්‍රිය මේ වනවිට නිකුත් කර ඇත. පවතින තත්ත්වය තුළ 13 වන දින පාර්ලිමේන්තු මන්ත්‍රී ආසන වෙන් කිරීමට සිදුවනු ඇති බව නියෝජ්‍ය මහලේකම්වරයා සඳහන් කරයි. මේ අතර වත්මන් කතානායකවරයා ඉවත් කරන්නේ නම් ඔහුට එරෙහිව විශ්වාසභංග යෝජනාවක් ඉදිරිපත් කළ යුතු බවත් පවතින බවත් අදාල යෝජනාව න්‍යාය පුස්තකයට ඉදිරිපත් කර දින 05කට පසුව එය විවාදයට ගැනීමේ හැකියාව පවතින බවත් නීල් ඉද්දවෙල මහතා වැඩිදුරටත් සඳහන් කර තිබේ.", "URL": "https://lankatruth.com/si/?p=62715", "Category": "පුවත්", "Parent URL": null}