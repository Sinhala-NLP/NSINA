{"Source": "Lankatruth", "Timestamp": "October 29, 2021", "Headline": "වෙස්ට් බෑන්ක් තීරයේ බලෙන් වැසියන් පදිංචිකිරීම ඇමරිකාව හෙලා දකී!", "News Content": "ජාත්‍යන්තර නීතින් හා සම්මුතීන් උල්ලංඝණය කරලමින් වෙස්ට් බෑන්ක් තීරයේ බලෙන් යුදෙව් ජනපද 3,000ක් ඉදිකිරීමේ ඊශ්‍රායල් උත්සාහය ඇමරිකාව හෙලා දැක ඇත. ඒ අතර යුරෝපා සංගමයේ රටවල් 12ක්ද මෙම තීරණය නැවත සලකා බලන ලෙස ඒකාබද්ධ නිවේදනයකින් ඉල්ලා සිටි. මෙම තීරණයට එරෙහිව ඊශ්‍රායල වාමාංශික දේශපාලන පක්ෂ හා ඇමරිකාවේ ඩිමොක්‍රටික් මන්ත්‍රීවරුන්ද තම විරෝධය පලකර ඇත. පලස්තීනයේ වෙස්ට් බෑන්ක් ප්‍රදේශය තුල මේ වනවිට මිලියන 2.8ක පලස්තීන ජනතාවක් වෙසෙන අතර ඒ අතර යුදෙව් ජනපද ගොඩ නගා ගත් යුදෙව් වැසියන් 475,000ක්ද ජිවත් වේ. 1967 සිට සියළුම ඊශ්‍රායල් රජයන් මෙම ප්‍රදේශය තුල වැසියන් බලෙන් පදිංචි කරලීම සිදුකරනු ලබයි. පසුගිය බෙන්ජමින් නෙතන්යාහු පාලනය මෙම පංදිචි කිරීම් ත්‍රීව කරනු ලැබුවේ එජා සංවිධානයේ හා ජාත්‍යන්තර ප්‍රජාවේ විරෝධය මධ්‍යයේය. මෙම තීරණයත් සමග ඇමරිකානු රාජ්‍ය ලේකම් antony blinken මාධ්‍ය අමතා ප්‍රකාශ කරනු ලැබුවේ මෙම තීරණය පිළිගත නොහැකි බවත්, ඇමරිකානු ජනතාව හා රජය පලස්තීනයේ බලෙන් යුදෙව් කොලනි නිර්මාණය කිරීමට එරෙහිව සිටිනා ස්ථාවරය සමග සෙල්ලම් නොකරන ලෙස ඊශ්‍රාල් අගමැතිවරයාට අනතුරු හඟවනු බවයි. ඇමරිකාවේ මෙම ස්ථාවරයත් සමග ඊශ්‍රාල් ආරක්ෂක ඇමැති Benny Grantz පිහිටුවීමට සැලසුම් කර ඇති යුදෙව් ජනපද ප්‍රමාණය අඩකින් අඩුකර තවත් නිවෙස් 1300ක් පලස්තීන ජනතාව වෙනුවෙන් ලබා දීමටද කැමැත්ත පළකර ඇත. ඇමරිකාවේ මෙම තර්ජනයත් සමග යුදෙව් ජනපද පිහිටුවීමේ තීරණය වෙනස් කිරීම සම්බන්ධයෙන් ඊශ්‍රායල් ජාතිවාදීන් රජයට තම විරෝධය පළකර ඇතැයි වාර්තා වේ. මෙම තීරණය පලස්තීන අගමැතිවරයාද ඉතා තරයේ හෙලා දැක ඇත්තේ මෙමගින් රටවල් දෙකක් සඳහා වූ දෙරටේ එකඟත්වය බරපතළ අනතුරකට ලක් කර ඇති බවට අවධාරණය කරමිනි. එසේම ඇමරිකාවේ Bernie Sandersට සමීප ඩිමොක්‍රටික් මන්ත්‍රීවරුන් 25 දෙනෙකු ඊශ්‍රාල රජයට ලබදෙන යුධ ආධාර අත්හිටුවන ලෙස බයිඩන් පාලනයෙන් ඉල්ලා සිටිති. මෙම මන්ත්‍රීවරුන්ගේ බලපෑම වඩාත් විද්‍යමාන වුයේ පසුගිය දා ඊශ්‍රාලයේ මිසයිල ආරක්ෂක පද්ධතිය සඳහා ඩොලර් බිලියනක් වෙන්කිරීමට බයිඩන් රජයේ තීරණය සම්බන්ධයෙන් සිදු වූ විවාදයේදීය. ජෝ බයිඩන් බලයට පැමිණි පසු පලස්තීන ප්‍රශ්ණය සම්බන්ධයෙන් ගන්නා ලද ඉතා දැඩිම තීරණය මෙය වන බව ජාත්‍යන්තර දේශපාලන විශ්ලේෂකයින් මේ අතර පෙන්වා දෙති. මේ වනවිට ඉරාන සහය ලබන ගරිල්ලා සංවිධානවල ප්‍රහාර නිසාත්, ඉරාන න්‍යෂ්ටික අවි අත්පත් කරගැනීමේ උත්සාහය මෙන්ම දේශපාලන හා ආර්ථික අස්ථාවරබාවයන් ද හේතුවෙන් බරපතළ තර්ජනයකට මුහුණ දී සිටින ඊශ්‍රායල රජය මේ අවස්ථාවේදී ඇමරිකාවේ තර්ජනයට හිස නැමීම තුළ ඇති යථාර්තය වනුයේ මෙම අර්බුදකාරී වාතාවරණය බව ඔවුන් තව දුරටත් පෙන්වා දෙති.", "URL": "https://lankatruth.com/si/?p=125211", "Category": "පුවත්", "Parent URL": null}