{"Source": "Lankatruth", "Timestamp": "May 17, 2017", "Headline": "තවත් චීන ජාතිකයෙකු සමග ලක්ෂ 17ක සිගරට් සහ මත්පැන් අත්අඩංගුවට", "News Content": "රුපියල් ලක්ෂ 17ක පමණ විදේශීයසිගරට් තොගයක් සහ මත්පැන් ස්ප්‍රීතු ‍තොගයක් සමග චීන ජාතිකයකු කොල්ලු පිටිය පොලීසිය විසින් අත්අඩංගුවට ගෙන තිබේ. 40 හැවිරිදි එම සැකකරු සතුව කසිප්පු ලීටර් 15ක් පමණද තිබී ඇත. හම්බන්තොට වරායේ වැඩට පැමිණි බව කියන මෙම චීන ජාතිකයා ලංකාවේ වැඩ කරන තවත් චීන ජාතිකයන්ට හොර සිගරට් සහ කසිප්පු විකුණූ බවට සැක කරන බව පොලිසිය කියයි. ඔහුගේ වීසා කාලය අගෝස්තු මාසයෙන් අවසන් වීමට නියමිතය. මෙම චීන ජාතිකයන්ට අලෙවි කිරීම සඳහා රේගු නීති උල්ලංඝනය කරමින් මෙරටට ආනයනය කර තිබූ ලක්ෂ ගණනක් වටිනා මත්පැන් සහ දුම්වැටි තොගයක් මීට දින කිහිපයකට උඩදී ශ්‍රී ලංකා රේගුව විසින්ද අත්අඩංගුවට ගෙන තිබිණි. [embedyt] https://www.youtube.com/watch?v=37avWHKLVUU[/embedyt]", "URL": "https://lankatruth.com/si/?p=34469", "Category": "පුවත්", "Parent URL": null}