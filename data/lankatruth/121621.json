{"Source": "Lankatruth", "Timestamp": "August 19, 2021", "Headline": "කබ්රාල් පැවසූ නිල සංචිත ආශ්චර්ය කෝ..?", "News Content": "මෙරට නිල විදේශ සංචිත ප්‍රමාණය ඩොලර් බිලියන 2.8ක් බව සහ එය මාස 1.8ක ආනයන සඳහා ප්‍රමාණවත් තරමට පහත වැටී ඇති බව ශ්‍රී ලංකා මහ බැංකුවේ නවතම නිවේදනයෙන් හෙළිවී තිබේ.  පසුගිය ජූලි 27 දින ඩොලර් බිලියනයක ණය වාරිකයක් ගෙවීමෙන් පසුව නිල සංචිත වේගයෙන් පහත වැටෙන බව ආර්ථික විශ්ලේශකයන් කර තිබූ අනතුරු ඇඟවීමට පිළිතුරු දෙමින් මුදල් රාජ්‍ය ඇමති අජිත් නිවාඩ් කබ්රාල් ප්‍රකාශ කර තිබුණේ එම සංචිත ප්‍රමාණය ඩොලර් බිලියන 7.5ක් දක්වා ඉහල නැංවීම සඳහා ක්‍රියාකරමින් සිටින බවය. රාජ්‍ය ඇමතිවරයාගේ ප්‍රකාශයෙන් සති තුනක් ගත වූ පසුව නිල සංචිත ප්‍රමාණය බිලියන 2.8ක් බව මහ බැංකුව නිල වශයෙන් ප්‍රකාශ කර තිබේ.", "URL": "https://lankatruth.com/si/?p=121621", "Category": "පුවත්", "Parent URL": null}