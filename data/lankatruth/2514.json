{"Source": "Lankatruth", "Timestamp": "May 29, 2012", "Headline": "ඉතාලියේ භූමි කම්පා – 15 ක් මරුට", "News Content": "දකුණු ඉතාලියේ සිදුවූ දරුණු භූමිකම්පාවකින් පුද්ගලයන් 15 ක් මියගොස් විශාල පිරිසකට සිය වාසස්ථාන අහිමිව ඇතැයි වාර්තා වේ.පසුගිය මැයි මස 20 වෙනිදා සිදුවූ භූ චලනයෙන් වාසස්ථාන අහිමිව කූඩාරම්වල දිවි ගෙවූ විශාල පිරිසක් මෙම දෙවන භූ කම්පනයෙන් දැඩි ලෙස අසරණ වී ඇති අතර කඩා වැටුණු ගොඩනැගිලි අතර සිරවී අනතුරට පත්වූවන් සිටිය හැකි යැයි සහන සේවකයෝ පවසති.ආරක්ෂක කි‍්‍රයාමාර්ගයක් ලෙස ලොව සුපතල මෝටර්රථ සහ යතුරුපැදි නිෂ්පාදන සමාගම් දෙකක් වන ෆෙරාරී සහ ඩුකාටී සමාගම් දකුණු ඉතාලියේ පිහිටුවා ඇති සිය කර්මාන්තශාලා වසා දමා ඇති අතර භූ කම්පනය හේතුවෙන් මොදේනා නගරයෙන් කිලෝමිටර 30 ක් ඈතින් පිහිටි ආයතන සහ කර්මාන්තශාලා වලටද සැලකියයුතු හානි සිදුවී ඇත.මේ අතර රික්ටර් අගය 5.8 ක් ලෙස සටහන් වී ඇති මෙම භූකම්පනයෙන් දකුණු ඉතාලියේ වෙසෙන ශී‍්‍ර ලාංකිකයන්ට යම් අනතුරක් සිදු වී ඇතිද යන්න මේ වනතුරුත් වාර්තා වී නොමැති බව විදේශ සේවා ආරංචි මාර්ග පවසයි.", "URL": "https://lankatruth.com/si/?p=2514", "Category": "විදෙස් පුවත්", "Parent URL": null}