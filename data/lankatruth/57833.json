{"Source": "Lankatruth", "Timestamp": "August 17, 2018", "Headline": "මධ්‍යම කඳුකරයේ නායයාම් තවදුරටත්", "News Content": "මධ්‍යම කඳුකරයට ඇදහැලෙන අධික වර්ෂාවත් සමඟ පස් කන්දක් කඩා වැටීමෙන් හැටන් – කොළඹ ප්‍රධාන මාර්ගයේ ගමනාගමන කටයුතු අද (17) පෙරවරුවේ සිට සම්පූර්ණයෙන්ම ඇණහිට ඇති බව වාර්තා වේ. හැටන් – ෂැනන් වත්ත ප්‍රදේශයේදී මෙලෙස මාර්ගයට පස් කන්දක් කඩා වැටී ඇති බව පොලිසිය සඳහන් කරයි. ඒ අනුව විකල්ප මාර්ග භාවිත කරන ලෙසටයි පොලිසිය රියදුරන්ට දැනුම්දෙයි. මේ අතර කොළඹ සිට පුත්තලම හරහා කන්කසන්තුරේ දක්වා සහ හම්බන්තොට සිට පොතුවිල් දක්වා මුහුදු ප්‍රදේශවල සුළඟේ වේගය පැයට කිලෝමීටර් 60 ත් 70 ත් දක්වා ඉහළ යා හැකි බැවින් වධානයෙන් කටයුතු කරන ලෙස කාලගුණ විද්‍යා දෙපාර්තමේන්තුව ධීවර සහ නාවික ප්‍රජාව වෙතින් ඉල්ලීමක් කරයි.", "URL": "https://lankatruth.com/si/?p=57833", "Category": "පුවත්", "Parent URL": null}