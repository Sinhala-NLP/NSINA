{"Source": "Lankatruth", "Timestamp": "July 11, 2018", "Headline": "සෞඛ්‍ය ඇමතිවරයාගේ අත්තනෝමතික බඳවා ගැනීම්වලට හෙද සංගම් විරෝධතා", "News Content": "හෙද සේවාව සඳහා බඳවා ගන්නා සුදුසුකම් පහත හෙළීමට විරෝධය පළ කරමින් අද(11) සමස්ථ ලංකා හෙද සංගමය මගින් සෞඛ්‍ය අමාත්‍යාංශය ඉදිරිපිට විරෝධතාවක් සංවිධානය කර තිබුණි. සෞඛ්‍ය අමාත්‍යවරයාගේ අත්තනෝමතික සහ හිතුවක්කාරී උවමානාවන් මත සිදුකරන හෙද සේවාවේ බඳවා ගැනීම් වහා නවත්වන ලෙස උද්ඝෝශකයෝ ප්‍රකාශ කර සිටියහ. එසේම සුදුසුකම් පහත හෙලා උතුරු නැගෙනහිර හා බස්නාහිර පළාත්වලින් හෙද සේවයට පුද්ගලයින් බඳවා ගැනීමට ගෙන ඇති කැබිනට් තීරණය අහෝසිකරන මෙන් සෞඛ්‍ය ඇමතිවරයා ප්‍රමුඛ බලධාරීන්ට බල කර සිටිනබව සමස්ථ ලංකා හෙද සංගමයේ සභාපති එස්.බී. මැදිවත්ත මහතා පැවසීය. හෙද සේවයට කලා හා වාණිජ විශය ධාරාවන් යටතේ උසස්පෙළ හැදෑරූ පිරිස් බඳවා ගැනීමට විරෝධය පළ කරමින් මීට ඉහත දිනයන් කිහිපයකම හෙද සේවකයෝ සෞඛ්‍ය ඇමතිවරයාට සිය විරෝධතාව පළ කර සිටියහ.", "URL": "https://lankatruth.com/si/?p=55996", "Category": "පුවත්", "Parent URL": null}