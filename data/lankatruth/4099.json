{"Source": "Lankatruth", "Timestamp": "September 12, 2012", "Headline": "“ප්‍රින්සිපල්”  “කර්නල්” කරණ පුහුණුව ඇරඹෙයි", "News Content": "විදුහල්පතිවරුන්ට “කර්නල්” නාමය ලබාදෙන ජාතික ශිෂ්‍යභට බළකා පුහුණුව රන්ටැඹේ ජාතික ශිෂ්‍යභට බළකා පුහුණු කඳවුරේ දී ඊයේ (11) ආරම්භ කෙරිණි. මෙම පුහුණුව සඳහා කොළඹ ප්‍රධාන පෙළේ පාසල්වල විදුහල්පතිවරු 10දෙනෙකුත් විදුහල්පතිවරියන් 13දෙනකුත් අධ්‍යාපන අමාත්‍යංශයේ අතිරේක ලේකම්වරයකුත් එක්‌ව සිටිතියි වාර්තාවේ. සතියක කාලයක් මෙම පුහුණුවට දින වෙන්කර ඇතත් මේ වන විට එය දින පහකට සීමා කර ඇතැයිද වාර්තාවේ. මෙම පුහුණුව ආරම්භ කරමින් අධ්‍යාපන අමාත්‍යංශයේ හිටපු ලේකම්වරයා පැවසූවේ ඉදිරියේදී විදුහල්පතිවරුන්ට තාප්ප උඩින් පැණ දිවීමට, කැලෑවල බඩගෑමට ගස් නැගීමට සිදුවනු ඇති බවයි. එසේ සිදුවන්නේ ළමුන් පාසල් නොයා කැළේ පනින, පාසල් තාප්පයෙන් පැණ පාසල මගහරින, පාසලේ ගස්වලට නගින ළමුන් ඇල්ලීමට අවශ්‍යවන නිසා බවත් ඔහු පැවසීය.", "URL": "https://lankatruth.com/si/?p=4099", "Category": "පුවත්", "Parent URL": null}