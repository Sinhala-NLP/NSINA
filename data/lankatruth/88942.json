{"Source": "Lankatruth", "Timestamp": "January 24, 2020", "Headline": "විනිසුරු පිලපිටිය අත්අඩංගුවට ගන්නැයි නීතිපති නියෝගය නීතියට පටහැනියි – නීතීඥසංගම් විරෝධතාවයේ", "News Content": "පාර්ලිමෙන්තු මන්ත්‍රී රන්ජන් රාමනායක මහතා සමඟ එක්වී බොරු සාක්කි සෑදීම සඳහා කුමන්ත‍්‍රණය කළැයි කියන සිද්ධියක් සම්බන්ධයෙන් ඇඹිලපිටිය මහාධිකරණ විනිසුරු ගිහාන් පිළපිටිය මහතාට එරෙහිව වරෙන්තුවක් ලබාගෙන ඔහු අත්අඩංගුවට ගැනීමට පියවර ගන්නා ලෙස නීතීපතිවරයා කොළඹ අපරාධ කොට්ඨාශයේ අධ්‍යක්‍ෂවරයාට ඊයේ (23) නියෝග කර තිබිණි. කෙසේ වෙතත් කොළඹ මහේස්ත්‍රාත් අධිකරණයේ නීතීඥවරු අද (24) එම අධිකරණය ඉදිරිපිටදී නිහඬ විරෝධතාවක නිරතවෙමින් සඳහන් කර සිටියේ විනිසුරු ගිහාන් පිලපිටිය මහතා අත්අඩංගුවට ගන්නා ලෙස නීතිපතිවරයා නියෝග ලබාදීම නීතියට පටහැනි අත්තනෝමතික ක්‍රියාවක් බයි. නීතිපතිගේ කාර්යභාරය අධිකරණයට මග පෙන්වීම සහ සහය වීම පමණක් බවත් එසේ තිබියදී විනිසුරුවරුන් අත්අඩංගුවට ගැනීමට නියෝග නිකුත් කිරීම නීතිපතිගේ කාර්යභාරය නොවන බවත් ඔවුහු සඳහන් කරයි. කොළඹ මහේස්ත්‍රාත් අධිකරණයේ නීතීඥ සංගමය මෙම විරෝධතාවට එක්ව සිටියහ.", "URL": "https://lankatruth.com/si/?p=88942", "Category": "පුවත්", "Parent URL": null}