{"Source": "Lankatruth", "Timestamp": "May 23, 2021", "Headline": "එන්නත් මගින් උපයන ලාභය බෙදාගැනීමට මුල්‍ය ආයතන යුද්ධයක !", "News Content": "ආර්ථික ඉතිහාසයේ බිහිවුණු වඩාත් ම්ලේච්ඡතම ආර්ථික විශේෂඥයයා ලෙස සැලකෙනුයේ Thomas Malthus වේ. ලොව පුරා මැල්තියුස් න්‍යායය ලෙස ප්‍රසිද්ධියට පත්වූ මෙම නියමය හේතුවෙන් මල්තියුස්ගේ නම කොරෝනා වසංගතය කාලය තුල නිතර නිතර ඇසෙන්නට විණි. වසංගතයට එරෙහිව ක්‍රියාමාර්ග ගැනීමට ලෝක ධණේශ්වරය විසින් දැක්වූ නොසැලකිල්ල හා මැල්තියුස් න්‍යායය අතර වූ කදිම සම්බන්ධය දැන් ජීවමාන වෙමින් පවතී. ඔක්ස්ෆාම් ජාත්‍යන්තර රාජ්‍ය නොවන සංවිධානය විසින් නිකුත්කළ නවතම වාර්තාවකට අනුව කොරෝනාවට එරෙහිව විවිධ බහුජාතික ඖෂධ සංවිධාන විසින් නිෂ්පාදනය කරන ලද එන්නත් විකිණීමෙන් නව ප්‍රකෝටිපතියන් 9 දෙනෙකු බිහිවී ඇත. Thomas Malthus උපත ලබනුයේ 1766 පෙබරවාරි 13 වැනිදා මහා බ්‍රිතාන්‍යයේ Guildford හිදීය. ඇන්ග්ලිකන් සභාවේ පුජකයෙකු වන Thomas Malthusගේ ආර්ථික න්‍යායය වුයේ ලෝකයේ ආර්ථික අර්බුධ ඇතිවනුයේ ජනගහණය ඉහලයාම නිසා බවත් එය නතර කරලීමට ජනතාවගේ උපත් පාලනය සිදුකල යුතු බවත්ය. එසේම යුද්ධ, වසංගත හා සාගතයන් ඇතිවන අවස්ථා වලදී එයට මුහුණදිය නොහැකි ජනතාව ආරක්ෂා කිරීම වෙනුවට එයට මුහුණ දියහැකි හා ඒ සඳහා හැකියාව ඇති අය පමණක් බේරා ගැනීමට පමණක් රජයන් කටයුතු කලයුතු බව ඔහු පෙන්වා දුන්නේය. එමගින් ජනගහනය පාලනය වී ආර්ථික අර්බුධ අවසානවනු ඇති බවටද ඔහු වැඩිදුරටත් ප්‍රකාශ කළේය. කොරෝනා වසංගතය ඇතිවූ අවස්ථාවේ සිට අද දක්වා මුල්‍ය ධනවාදයේ හැසිරීම සිදුවුයේ මේ ආකාරයට බව මේවනවිට පැහැදිලි වී ඇති සත්‍යයයකි. Oxfam නවතම වාර්තාවට අනුව කොරෝනා එන්නත මගින් ලෝක ඖෂධ බහු ජාතික සමාගම් හිමිකරුවන් 9 දෙනෙකු විසින් උපයන ලද ඩොලර් බිලයන 19,3 ලාභයෙන් ලෝක ජනගහණයෙන් 1.3 ප්‍රමාණයක් එන්නත් කරණය කල හැකි බව ඔවුන් පවසයි. ලෝකයේ අතිෂයින් දුගී රටවල් හට ලැබී ඇති එන්නත් ප්‍රමාණය 0.2%ක් ලෙස ගණන් බලා තිබේ. Moderna සමාගමේ Stéphane Bancel (ඩොලර් බිලියන 4,3) හා BioNTech සමාගමේ අයිතිකරු Ugur Sahin (ඩොලර් බිලියන 4) උපයා ඇත. ඒ අතර අනෙක් අය තමන් සේවය කරන බහු ජාතික සමාගම් මගින් ලෝක කොටස් වෙළඳ පලේ ආයෝජනය කරමින් ඩොලර් බිලියන 32.2ක් උපයාදී ඇත. oxfarm වාර්තාවට අනුව මෙම මුදලින් ඉන්දියාවේ සමස්ථ ජනගහණය එන්නත් කල හැකි බවයි ඔවුන් පවසනුයේ. මේ වනවිට මෙම ලාභය බෙදා ගැනීම සඳහා මෙම බහු ජාතික සමාගම් අතර තරඟයක් ඇති වී ඇත. මේ අතර ඊයේ පැරීසියේ මුළු දුන් අප්‍රිකානු රටවල ආර්ථික සමුළුවේදී අප්‍රිකා රාජ්‍ය නායකයින් ප්‍රංශ ජනාධිපති එමානුවෙල් මක්රෝන්ගෙන් ඉල්ලා සිටියේ එන්නත් සඳහා නිකුත් කර ඇති පේමන්ට් බලපත්‍ර අහෝසි කරන ලෙසයි. එමගින් එන්නත් නිෂ්පාදනය වේගවත් වීමෙන් වසංගතය පැතිරීම පාලනය කල හැකි බව ඔවුන් විසින් පෙන්වා දී ඇත. නමුත් බුද්ධිමය දේපල ආරක්ෂා කරලීම යයි පවසමින් G20 කණ්ඩායමේ රටවල් රැස්වුණු අවස්ථාවේ ජර්මනිය හා මහා බ්‍රිතාන්‍යය එයට විරුද්ධ වී ඇත. ප්‍රංශය මෙහිදී මධ්‍යස්ථ ස්ථාවරයක් දැරීම බොහෝ මානව අයිතිවාසිකම් සංවිධාන හා ප්‍රංශ වාමාංශික ව්‍යාපාරද ඉතා දැඩිව හෙලා දැක ඇත. මේ අතර මෙම පේමන්ට් බලපත්‍ර තාවකාලික හෝ ඉවත් කරන ලෙස ජෝ බයිඩන් විසින්ද ලෝක වෙළඳ සංවිධානයෙන්(WTO) ඉල්ලා සිටි. එක්සත් යුරෝපයද මේ වනවිට එල්ලවන මෙම පීඩනය හමුවේ ලෝක වෙළඳ සංවිධානය රැස් වූ අවස්ථාවේදී යම් තීරණයක් ගැනීමට නියමිතව ඇත. කෙසේවෙතත් මෙම එන්නත් නිෂ්පාදනයට හා පරීක්ෂණ පැවැත්වීමට ඖෂධ සමාගම් වලට අවශ්‍ය මුදල් ලබා දී ඇත්තේ ජනතා මුදල් මගින් වුවත් එමගින් උපයන ලාභයන් බෙදා ගැනීමට පොරකෑම පිළිකුල් සහගත බව oxfarm වාර්තාවද කියා සිටි. ඒ අතර තව දුරටත් ජනතාව ලොව පුරා කොරෝනා වයිරසය හේතුවෙන් මිය ඇදෙද්දී එන්නත් වලින් උපයන ලාභය බෙදාගැනීමට අධිරාජ්‍යවාදී රටවල රාජ්‍ය නායකයින් හා මුල්‍ය සමාගම් අතර පවතින මෙම කඹ ඇදිල්ල ධනවාදයේ නරුමකම හා ම්ලේච්ඡත්වය පෙන්වන තවත් අවස්ථාවක් පමණක් බව ජාත්‍යන්තර සෞඛ්‍යය විශේෂඥයින්ද පෙන්වා දෙති.", "URL": "https://lankatruth.com/si/?p=116887", "Category": "කොවිඩ් -19 (කොරෝනා ) පුවත්", "Parent URL": null}