{"Source": "Lankatruth", "Timestamp": "October 17, 2021", "Headline": "බලය ගෙන උමතුවීම ගැන දයාසිරි කතාකරයි", "News Content": "ජනතාවගෙන් බලය ලබාගත් පසු උන්මත්තකයන් ලෙස, උද්දච්ච ආකාරයෙන් හැසිරීම ගැන දයාසිරි ජයසේකර රාජ්‍ය ඇමතිවරයා ඊයේ (16) නිකවැරටියේදී ප්‍රකාශයක් කර තිබේ. රාජ්‍ය ඇමතිවරයා මෙම ප්‍රකාශය කර තිබෙන්නේ රසායනික පොහොර සහ යෙදෙවුම් තහනම් කිරීමෙන් මාස 5කට පසුත් ගොවීන් මුහුණ දී තිබෙන දැඩි අර්බුදය පිළිබඳව කරුණු දක්වමින් ය. ගොවීන්ගේ අර්බුදය වෙනුවෙන් පෙනී සිටින ප්‍රධාන පුද්ගලයෙකු බවට පත්වමින් වයඹ මහ ඇමති ධුරය සඳහා ඡන්ද ලබාගැනීමට මෙම රාජ්‍ය ඇමතිවරයා තමන්ගේ ප්‍රතිරූපය වර්ධනය කර ගැනීමට උත්සාහ කරමින් සිටී. මේ අතර මාස්කන්නය සඳහා ආනයනය කළ  බව කියන නයිට්‍රිජන් අඩංගු කාබනික පොහොර සම්බන්ධයෙන් ද මෙහිදී ප්‍රකාශයක් කර තිබේ. ඩොලර් 225කට ලබා ගත හැකිව තිබූ යූරියා මෙට්ට්‍රික් ටොන් එකක් වෙනුවෙන් මේ වෙන විට ඩොලර් 400ක් ගෙවා මෙම පොහොර ආනයනය කර ඇති බව ප්‍රකාශ කර ඇත.", "URL": "https://lankatruth.com/si/?p=124703", "Category": "පුවත්", "Parent URL": null}