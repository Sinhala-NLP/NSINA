{"Source": "Lankatruth", "Timestamp": "December 19, 2012", "Headline": "දෝෂාභියෝගය ගැන කතාකළ ඇමතිවරුන්ට විරෝධය", "News Content": "අගවිනිසුරු ආචාර්ය ශිරාණී බණ්ඩාරනායක මහත්මියට එරෙහිව ගෙනවිත් ඇති දෝෂාභියෝගය පිළිබඳව අදහස් දැක්වූ ඇමතිවරුන් තිදෙනෙකුට සහ පළාත් ඇමතිවරයෙකුට විරෝධය පළවීමේ පුවතක් වාර්තාවේ. අගවිනිසුරු ආචාර්ය ශිරාණී බණ්ඩාරනායක මහත්මියට එරෙහිව ගෙනවිත් ඇති දෝෂාභියෝගය පිළිබඳව අදහස් දැක්වූ ඇමතිවරුන් තිදෙනෙකුට සහ පළාත් ඇමතිවරයෙකුට විරෝධය පළවීමේ පුවතක් වාර්තාවේ. පෙරේදා (17) දින දකුණු පළාත් අධ්‍යාපන අමාත්‍යාංශයේ ලේකම්වරයා විසින් කැඳවා තිබූ පාසල් ප්‍රගති රැස්වීමට සුසිල් ප්‍රේමජයන්ත, ඩිලාන් පෙරේරා සහ ඩලස් අලහප්පෙරු යන ඇමතිවරු සහ දකුණු පළාත් අධ්‍යාපන ඇමති චන්දිම රාසපුත්‍ර සහභාගිවී ඇත.   පෙරේදා (17) දින දකුණු පළාත් අධ්‍යාපන අමාත්‍යාංශයේ ලේකම්වරයා විසින් කැඳවා තිබූ පාසල් ප්‍රගති රැස්වීමට සුසිල් ප්‍රේමජයන්ත, ඩිලාන් පෙරේරා සහ ඩලස් අලහප්පෙරු යන ඇමතිවරු සහ දකුණු පළාත් අධ්‍යාපන ඇමති චන්දිම රාසපුත්‍ර සහභාගිවී ඇත.  පාසල් අධ්‍යාපන කටයුතුවල ප්‍රගතිය පිළිබඳව සාකච්ඡා කරන බව පවසමින් කැඳවා තිබූ මෙම රැස්වීමේදී එම ඇමතිවරුන් විසින් අගවිනිසුරුවරියට එරෙහි දෝෂාභියෝගය පිළිබඳව පමණක් අදහස් දක්වා ඇති අතර අධ්‍යාපන කටයුතු පිළිබඳ කිසිදු ඇමතිවරයෙක් අදහස් දක්වා නැත.   පාසල් අධ්‍යාපන කටයුතුවල ප්‍රගතිය පිළිබඳව සාකච්ඡා කරන බව පවසමින් කැඳවා තිබූ මෙම රැස්වීමේදී එම ඇමතිවරුන් විසින් අගවිනිසුරුවරියට එරෙහි දෝෂාභියෝගය පිළිබඳව පමණක් අදහස් දක්වා ඇති අතර අධ්‍යාපන කටයුතු පිළිබඳ කිසිදු ඇමතිවරයෙක් අදහස් දක්වා නැත.  මේ හේතුවෙන් එම අවස්ථාවට සහභාගිවූ මාතර දිස්ත්‍රික් කලාප අධ්‍යාපන අධ්‍යක්ෂකවරු, සහකාර අධ්‍යාපන අධ්‍යක්ෂකවරු සහ විදුහල්පතිවරු විසින් දැඩි අප්‍රසාදය පළකර ඇති බව වාර්තා වේ. මේ හේතුවෙන් එම අවස්ථාවට සහභාගිවූ මාතර දිස්ත්‍රික් කලාප අධ්‍යාපන අධ්‍යක්ෂකවරු, සහකාර අධ්‍යාපන අධ්‍යක්ෂකවරු සහ විදුහල්පතිවරු විසින් දැඩි අප්‍රසාදය පළකර ඇති බව වාර්තා වේ. මෙම රැස්වීම පෙරේදා සවස 4.00ට මාතර, නිලිදිය හෝටලයේදී පවත්වා ඇති බවද සඳහන් වේ. මෙම රැස්වීම පෙරේදා සවස 4.00ට මාතර, නිලිදිය හෝටලයේදී පවත්වා ඇති බවද සඳහන් වේ.", "URL": "https://lankatruth.com/si/?p=5603", "Category": "පුවත්", "Parent URL": null}