{"Source": "Lankatruth", "Timestamp": "November 20, 2011", "Headline": "කොටස් වෙළදපොල වැටී සුළු ආයෝජකයන් නට්ටන්", "News Content": "ආණ්ඩුවේ ජාවාරම් කරුවන් කිහිපදෙනෙකුගේ මැදිහත්වීම නිසා කෘතිම ලෙස කොළඹ කොටස් වෙළදපොල වර්ධනය කිරීම බිද වැදීමෙන් සුළු ගනුදෙනු කරමින් විශාල පිරිසක් බරපතල අර්බුදයකට පත්වී ඇතැයි වාර්තාවේ.ලංකාවේ කොටස් වෙළදපොලට ඒකරාශී වී සිටි අති බහුතරය සුළු කොටස් ගනුදෙනු කරුවන්ය. මොවුහු තැරැව්කාර සමාගම් 21 ක ලියාපදිංචි වී සිටිති. ලෝකයේ වේගයෙන්ම වර්ධනය වන කොටස් වෙළදපොල වශයෙන් කොළඹ කොටස් වෙළදපොල නම් කිරීමට පදනම් වූයේද මෙම සුළු කොටස් ගනුදෙනු කරුවන්ය. සමාගමක කොටසක් රුපියල් 10/=ක් වූයේ නම්එය රුපියල් 12/= දක්වා වැඩි වුවහොත් සමස්ත කොටස් මිල ඉහල යාමට 20%ක බලපෑම් කරයි. මෙලෙස කොටස් මිල දර්ශකය ඉහල යාම කෙරෙහි වැඩිම බලපෑමක් කරන පිරිස සුළු ගනුදෙනු කරුවන්ය. ඔවුන් දහස් ගණනක්මේ වනවිට දැඩි මූල්‍ය අර්බුදයකට ලක්වී සිටිති.", "URL": "https://lankatruth.com/si/?p=285", "Category": "ආර්ථික පුවත්", "Parent URL": null}