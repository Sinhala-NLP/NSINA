{"Source": "Lankatruth", "Timestamp": "July 5, 2019", "Headline": "මධූෂ් මෙහෙයවූ අපරාධ 04ක් ගැන පරීක්ෂණ අරඹයි", "News Content": "සංවිධානාත්මක අපරාධ කල්ලි සාමාජික මාකදුරේ මධුෂ් නැමැත්තා ඩුබායි හි සිට මෙහෙයවා කළ අපරාධ 04ක් සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක වරයා සඳහන් කරයි. ඒ අනුව 01. කළුතර එනතමඩල ප‍්‍රදේශයේදී 2017.2.27 දින බන්ධනාගාර බස් රථයකට වෙඩි තබා බන්ධනාගාර නිලධාරීන් දෙදෙනකු හා සංවිධානාත්මක අපරාධ කල්ලි සමාජිකයකු වන සමයං ඇතුලු පස් දෙනකු ඝාතනය කිරීම, 04. 2018.11.08 දින ඇරව්වල පන්නිපිටිය ප‍්‍රදේශයේ නිවසකින් දියමන්තියක් කොල්ලකෑම යන අපරාධ සම්බන්ධයෙන් මධූෂ්ට එරෙහිව මෙම පරීක්ෂණ ආරම්භ කර ඇති බව මෙහිදී පොලිස් මාධ්‍ය ප්‍රකාශකවරයා අනාවරණය කරයි. මාකදුරේ මධුෂ් ඩුබායි රටේ සිට මෙම අපරාධ මෙහෙයවා ඇති බවත් ඔහු මේ සදහා භාවිතා කළ ජංගම දුරකතන අංක, අපරාධ සිදුකළ පුද්ගලයන් භාවිතා කළ දුරකතන අංක හා වින්දිතයන්ගේ දුරකතන අංක සම්බන්ධයෙන් විශ්ලේෂණ සිදුකරමින් පවතින බවද රුවන් ගුණසේකර මහතා ප්‍රකාශ කරයි. මෙතෙක් සිදුකළ ප‍්‍රශ්න කිරීවලදී අපරාධ සදහා භාවිතා කළ බවට සැකකරන පිස්තෝල දෙකක් හා ටී 56 ගිනි අවියක් ලිවේරිය, මීගමුව, දළුපොත යන ප‍්‍රදේශවලින් සොයාගත් බවද මෙම ගිනි අවි රජයේ රස පරීක්ෂකවරයා වෙත යොමු කරන බවද ගුණසේකර මහතා ප්‍රකාශ කර ඇත. පොලිස් මාධ්‍ය ප‍්‍රකාශකවරයා මේ බව අනාවරණය කර ඇත්තේ පොලිස් මුලස්ථානයේ පැවති මාධ්‍ය හමුවකදීය.", "URL": "https://lankatruth.com/si/?p=77106", "Category": "පුවත්", "Parent URL": null}