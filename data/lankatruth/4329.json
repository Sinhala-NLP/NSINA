{"Source": "Lankatruth", "Timestamp": "September 25, 2012", "Headline": "A/L පිළිතුරු පත්‍ර ඇගයීමට ගුරුවරු 15යි", "News Content": "2012 අපොස උසස්‌ පෙළ විභාගයේ පිළිතුරු පත්‍ර ඇගයීම් කටයුතු ආරම්භ කිරීම සඳහා ඊයේ (24) පැවති සාකච්ඡාවට පැමිණ ඇත්තේ ගුරුවරුන් 15දෙනෙකු පමණක් බව වාර්තාවේ. විශ්වවිද්‍යාල ආචාර්යවරුන් ආරම්භකර ඇති වැඩවර්ජනයට සහයෝගය දක්වමින් උසස් පෙළ ඇගයීම් කටයුතුවලට නොපැමිණීමට එම ගුරුවරුන්ද තීරණයකර සිටිති. ඇගයීම් කටයුතු සම්බන්ධයෙන් පැවති සාකච්ඡාවට ගුරුවරුන් 400ක් පැමිණිය යුතු නමුත් ඊයේ පැවති සාකච්ඡාවට අති බහුතරයක් ගුරුවරු සහභාගීවී නොමැත. කෙසේ හෝ ලබන සතියේ ඇගයීම් ආරම්භකරන බවද විභාග දෙපාර්තමේන්තුව පවසයි.", "URL": "https://lankatruth.com/si/?p=4329", "Category": "පුවත්", "Parent URL": null}