{"Source": "Lankatruth", "Timestamp": "October 22, 2020", "Headline": "සජිත්, හකීම්, රිෂාඩ්ගේ පිරිසකගේ සහායෙන් 20 සංශෝධන සහිතව 2/3 සම්මතයි…", "News Content": "20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත තෙවනවර කියවීමත් 2/3න් සම්මත වී තිබේ. එහිදී පනත් කෙටුම්පතට පක්ෂව ඡන්ද 156ක් ලැබී තිබූ අතර විරුද්ධ ඡන්ද 56ක් හිමිව තිබිණි. ඒ අනුව එම පනත වැඩි ඡන්ද 100කින් සම්මත විය. එයට පක්ෂව ආණ්ඩු පක්ෂයේ විජේදාස රාජපක්ෂ මහතාද ඇතුළුව මන්ත්‍රීවරු මන්ත්‍රීවරු 148කුත්, විපක්ෂ නායක සජිත් ප්‍රේමදාස මහතාගේ නායකත්වය දරන සමගි ජන බලවේගයේ, රවුෆ් හකීම් මහතා නායකත්වය දරන ශ්‍රී ලංකා මුස්ලිම් කොංග්‍රසයේ සහ රිෂාඩ් බදුර්දීන් මහතා නායකත්වය දරන සමස්ත ලංකා මහජන කොංග්‍රසයේ මන්ත්‍රීවරුන්ගේ පක්ෂවල මන්ත්‍රීවරු 08කුත් පක්ෂව ඡන්දය ලබාදී ඇත. හිටපු ජනාධිති, පොළොන්නරුව දිස්ත්‍රික් පාර්ලිමේන්තු මන්ත්‍රී මෛත්‍රීපාල සිරිසේන මහතා ඡන්දය විමසන අවස්ථාවේ පාර්ලිමේන්තුවට පැමිණ සිටියේ නැත. මාලිමාව පක්ෂය නියෝජනය කරන මන්ත්‍රීවරු මෙම සංශෝධනයට විරුද්ධව ඡන්දය පාවිච්චා කර තිබේ.", "URL": "https://lankatruth.com/si/?p=98320", "Category": "පුවත්", "Parent URL": null}