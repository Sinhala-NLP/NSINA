{"Source": "Lankatruth", "Timestamp": "November 27, 2021", "Headline": "තිරිඟු පිටි මිල යළිත් ඉහළට", "News Content": "අද සිට ක්‍රියාත්මක වන පරිදි තිරිඟු පිටි කිලෝවක මිල රුපියල් 17කින් ඉහළ දමා තිබේ. මේ වනවිට තිරිඟූ පිටි හිගයක් මතුව ඇති බවත් ඒ හේතුවෙන් බේකිරි නිෂ්පාදකයින් සහ ඒ ආශිත වෙළඳුන් දැඩි අපහසුතාවයකට පත්ව ඇතැයිද වාර්තා වේ. තිරිඟු පිටි මිල ඉහළ ගොස් ඇති බව තොග වෙළඳුන් සහ පාරිභෝගිකයින්ද පවසති. ඒ අනුව මෙම වසරේ ගෙවීගිය අවසාන මාස 06 තුළ තිරිඟු පිටි මිල අවස්ථා තුනකදී ඉහළ දමනලදී. පසුගිය ජුනි 30 හෝ ඒ ආසන්නයේ තිරිඟු පිටි කිලෝවක මිල රුපියල් 18කින්ද ඔක්තෝබර් 11 වන දින තිරිගු පිටි කිලෝ එකක මිල රුපියල් 10කින්ද ඉහළ දැමිණි. ඒ අනුව මෙම මාස 06 තුළ පමණක් මේ වනවිට රුපියල් 45කින් තිරිඟි පිටි මිල ඉහළ දමා ඇත.", "URL": "https://lankatruth.com/si/?p=126306", "Category": "ආර්ථික පුවත්", "Parent URL": null}