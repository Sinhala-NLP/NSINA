{"Source": "Lankatruth", "Timestamp": "January 16, 2023", "Headline": "මැතිවරණය පැවැත්වීමේ කිසිම වරදක් නැහැ – කතානායක", "News Content": "මේ වනවිට රට තුළ ආර්ථික අර්බුදයක් පවතින බැවින් මැතිවරණය පැවැත්වීම සුදුසු නැතැයි පොහොට්ටු පක්ෂයේ බොහෝ පිරිස් මෙන්න එක්සත් ජාතික පක්ෂයේ නායක පත්කළ ජනාධිපති රනිල් වික්‍රමසිංහ ඇතුළු එම පක්ෂයේ නිලධාරීන් ප්‍රකාශ කළද වත්මන් පාර්ලිමේන්තුවේ කතානායක මහින්ද යාපා අබේවර්ධන පවසන්නේ, ආර්ථික අහේනියක් පැවැතියත් ප්‍රජාතන්ත්‍රවාදය ආරක්ෂා කිරීමත් වැදගත් බවත් ඒ අනුව මැතිවරණය පැවැත්වීමේ කිසිම වරදක් නොමැති බවත්ය. ඔහු එසේ පැවසුවේ චීන කොමියුනිට්ස් පක්ෂයේ චීන ජාත්‍යන්තර පාර්ලිමේන්තුවේ මධ්‍යම කාරක සභාවේ උප ඇමති චෙන් ශුන් (chen zhou) හා චීන දූත පිරිසකගේ සහභාගීත්වයෙන් පැවති හොරණ ප්‍රාදේශීය ලේකම් කොට්ඨාසයේ පන්නිල ගම්මානයේ අඩු ආදායම්ලාභී පවුල් සඳහා ආහාර ද්‍රව්‍ය සහ එම පවුල්වල පාසල් යන දරුවන් වෙනුවෙන් ඊයේ (15) පාසල් උපකරණ බෙදාදීමේ උත්සවයකින් අනතුරුව මාධ්‍යවේදීන් නැගූ ප්‍රශ්නයකට පිළිතුරු දෙමිනි.", "URL": "https://lankatruth.com/si/?p=143761", "Category": "පුවත්", "Parent URL": null}