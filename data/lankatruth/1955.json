{"Source": "Lankatruth", "Timestamp": "March 31, 2012", "Headline": "රවීට හා – හදුන්ට බෑ", "News Content": "තමන්ට ජවිපෙ පාර්ලිමේන්තු මන්ත්‍රී සුනිල් හදුන්නෙත්ති මහතා සමග විවාදයකට පැමිණිය නොහැකි බවත් එජාප පාර්ලිමේන්තු මන්ත්‍රී රවී කරුණායක මහතා සමග විවාදයකට යන බවත් පවසමින් බන්දුල ගුණවර්ධය ඇමතිවරයා විසින් සුනිල් හදුන්නෙත්ති මහතාට ලිපියක් මගින් දන්වා ඇත. ඇමතිවරයා මෙම ලිපිය යවා ඇත්තේ ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා විසින් යවන ලද ලිපියකට පිළිතුරු ලෙසය. අධ්‍යාපන අමාත්‍ය බන්දුල ගුණවර්ධන මහතා පවසන ලෙස රුපියල් 7500කින් තිදෙනෙකුගෙන් යුත් පවුලකට මාසයක් නොමැරී ජීවත්විය හැකිය යන ප්‍රකාශය සම්බන්ධයෙන් අමාත්‍යවරයා සමග විවාදයකට පැමිණීමට ජනතා විමුක්ති පෙරමුණ වෙනුවෙන් තමා සූදානම් බවත් මෙවැනි ප්‍රකාශ මගින් ජනතාව නොරවටවන ලෙසත් සුනිල් හදුන්නෙත්ති මහතා යැවූ ලිපියේ සදහන්ව තිබුණි. ආශ්‍රිත පුවත් ජනතාව රවටන්න එපා, විවාදයකට එන්න – හදුන්නෙත්ති බන්දුලට කියයි", "URL": "https://lankatruth.com/si/?p=1955", "Category": "පුවත්", "Parent URL": null}