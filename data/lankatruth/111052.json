{"Source": "Lankatruth", "Timestamp": "February 21, 2021", "Headline": "මඩකලපුව සහ හැටන් පොලිස්ථානවලටත් කොරෝනා…", "News Content": "මඩකලපුව පොලිස් ස්ථානයේ සහකාර පොලිස් පරීක්ෂකවරයෙකුට සහ හැටන් පොලිස් ස්ථානයේ නිලධාරියෙකුට කොවිඩ් – 19 වෛරසය ආසාදනය වී ඇතැයි වාර්තා වේ. මේ හේතුවෙන් මඩකලපුව පොලිස් මූලස්ථානයේ සේවය කරන අනෙක් පොලිස් නිලධාරීන් PCR පරීක්ෂණයට භාජනය කිරීමට නියමිත බව සෞඛ්‍ය අංශ සඳහන් කරයි. එමෙන්ම ස්වයං නිරෝධායනයට යොමුවී සිටි හැටන් පොලිස් ස්ථානයේ නිලධාරියෙකුට සිදු කළ PCR පරීක්ෂණයකින් ඔහුටද කොවිඩ් – 19 වෛරසය ආසාදනය වී ඇතැයි තහවුරු කර ගෙන ඇත. හැටන් පොලිස් නිලධාරිවරයා පසුගියදා කොවිඩ් ආසාදිතව මියගිය පුද්ගලයෙකුගේ ඥාතියෙකුගෙන් ප්‍රකාශයක් ලබාගැනීමට ගොස් ඇති අතර ප්‍රකාශය ලබාගැනීමෙන් පසු දින ලැබුණු PCR වාර්තාවෙන් එම පුද්ගලයාද වෛරසය ආසාදිතව ඇතැයි තහවුරු වී තිබේ. අදාල පොලිස් නිලධාරිවරයා ස්වයං නිරෝධායනයට යොමු වී සිට ඇත්තේ ඒ හේතුවෙනි.", "URL": "https://lankatruth.com/si/?p=111052", "Category": "කොවිඩ් -19 (කොරෝනා ) පුවත්", "Parent URL": null}