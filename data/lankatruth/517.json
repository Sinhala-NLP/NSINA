{"Source": "Lankatruth", "Timestamp": "December 15, 2011", "Headline": "එළවළු උද්ඝෝෂණ මසකට කල්යද්දී හෙට අනිද්දාම බස් වර්ජනය ඇරඹෙන ලකුණු", "News Content": "ඉන්ධන ගාස්‌තුව ඉහළ යැම හමුවේ මෙතෙක්‌ රජය විසින් බස්‌ ගාස්‌තු සංශෝධනයක්‌ සිදුනොකළ බැවින් ඉදිරි දින කිහිපය තුළ දීප ව්‍යාප්තව අඛණ්‌ඩ වැඩ වර්ජනයක්‌ ක්‍රියාත්මකකරන බව ලංකා පෞද්ගලික බස්‌ හිමියන්ගේ සංගමයේ සභාපති ගැමුණු විඡේරත්න මහතාඊයේ (14) මාධ්‍ය හමුවකදී පැවැසීය. අදාළ වැඩවර්ජනය සම්බන්ධව දිවයිනේ සිටින සියලුම සාමාජිකයන් දැනුවත් කර ඇතැයිදකී සභාපතිවරයා ඇතැම් සංවිධාන මෙය කඩාකප්පල් කිරීමට උත්සාහ දරන බැවින් වර්ජනයක්‍රියාත්මක කිරීමට පෙර දිනයේදී සවස්‌වරුවේ ඒ සම්බන්ධව මාධ්‍ය දැනුවත් කරන බවදකීය. ඉන්ධන මිල ඉහළ යැම මත ගාස්‌තු මසක්‌ ඇතුළත වැඩි කරදෙන බවට පෞද්ගලික ප්‍රවාහනසේවා අමාත්‍යාංශය ලිකිත පොරොන්දුවක්‌ ලබාදුන් නමුදු එය මෙතෙක්‌ ක්‍රියාත්මක නොවූබැවින් අදාළ තීරණයට එලැඹි බවද ඒ මහතා සඳහන් කළේය. මේ සම්බන්ධයෙන් එම අමාත්‍යාංශය සමඟ මින් ඉදිරියට සාකච්ඡාවක්‌ සිදු නොකරන බවදකර්මාන්තයේ පවතින ගැටලු සම්බන්ධව ජනාධිපතිවරයා දැනුවත් කරන බවද හෙතෙමකීය. කෙසේ වෙතත් මේ දිනවල අ.පො.ස. සාමාන්‍ය පෙළ විභාගය පැවැත්වෙන බැවින් එමවිභාග අපේක්‍ෂකයන්ට ගැටලුවක්‌ නොවන ආකාරයෙන් වර්ජනය ක්‍රියාත්මක කරන බවද ඒපිළිබඳව ඉදිරියේදී වැඩිදුර තොරතුරු පවසන බවද ලංකා පෞද්ගලික බස්‌ හිමියන්ගේසංගමයේ සභාපතිවරයා වැඩිදුරටත් පැවැසීය.", "URL": "https://lankatruth.com/si/?p=517", "Category": "පුවත්", "Parent URL": null}