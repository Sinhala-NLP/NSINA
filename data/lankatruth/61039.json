{"Source": "Lankatruth", "Timestamp": "October 14, 2018", "Headline": "උපකුලපතිවරයා විසින් අග්නිදිග තාක්ෂණ පීඨයේ දෙමව්පියෝ පරිපාලන ගොඩනැගිල්ලේ සිරකරති", "News Content": "අග්නිදිග විශ්වවිද්‍යාලයේ තාක්ෂණ පීඨය නැවත විවෘත කරන ලෙස බලකරමින් තාක්ෂණ පීඨ ශිෂ්‍ය දෙමව්පියන් විසින් සත්‍යග්‍රහයක් ආරම්භ කර තිබේ. තාක්ෂණ පීඨයේ පවතින ගැටළු නිරාකරණය කොට නැවත අධ්‍යන කටයුතු ආරම්භ කිරීමට, විශ්වවිද්‍යාල පාලනාධිකාරිය සමඟ තාක්ෂණ පීඨ ශිෂ්‍ය දෙමව්පියන් ඊයේ(13) දින සාකච්ඡාවක් යොදාගෙන තිබූ නමුත් රාත්‍රී 12.00 වනතුරුත් දෙමව්පියන්ට සාකච්ඡා ලබා දී නොතිබිණි. පසුව රාත්‍රී 12.00 ට පමණ උප කුලපතිවරයා සමඟ සාකච්ඡාවක් කිරිමෙන් පසුව පන්ති තහනම් කොට ඇති සිසුන්ගේ පන්ති තහනම ඉවත් කිරිමට උපකුලපතිවරයා එකඟ වුවත් ශිෂ්‍යභාවය අහෝසි කරන ලද සිසුන් පිළිබඳව තමන්ට තීරණයක් ගැනිමට තමන්ට බලයක් නොමැති බව උපකුලපතිවරයා පවසා ඇත. කෙසේ වෙතත් දීර්ඝ වශයෙන් සිදුකළ සාකච්ඡා හේතුවෙන් එම සිසුන්ගේ ද ශිෂ්‍ය භාවය නැවත ලබාදීමට උපකුපතිවරයා කැමැත්ත පලකළ බව දෙමව්පියන් පවසයි. සාකච්ඡාවලදී ඇතිවූ එකඟතා ලිඛිතව ලබාදෙන ලෙස දෙමව්පියන් සිදුකළ ඉල්ලීමකට අනුව උපකුලපතිවරයා විසින් ඇතිකරගත් එකඟතා ඉංග්‍රීසි භාෂාවෙන් මුද්‍රණය කර ලබාදී ඇති අතර එම එකඟතා සිංහල භාෂාවෙන්ද ලබාදෙන්නැයි දමව්පියන් ඉල්ලා ඇත. කෙසේ වෙතත් එම ඉල්ලීම උපකුලපතිවරයා විසින් ප්‍රතික්ෂේප කර ඇති අතර ඊට විරෝධය පල කරමින් දෙමව්පියන් පරිපාලන ගොඩනැගිල්ලේ රැදී සිටීමට තීරණය කර ඇත. අග්නිදිග විශ්වවිද්‍යාල උපකුලපතිවරයා එහිදී ගොඩනැගිල්ලෙන් පිටව ගිය බවද ඉබි යතුරු යොදා පරිපාලන ගොඩනැගිල්ල හා වැසිකිලි සියල්ල ද වසා දැමූ බවද තාක්ෂණ පීඨ ශිෂ්‍ය දෙමව්පියෝ පවසයි.", "URL": "https://lankatruth.com/si/?p=61039", "Category": "පුවත්", "Parent URL": null}