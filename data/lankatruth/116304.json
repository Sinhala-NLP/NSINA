{"Source": "Lankatruth", "Timestamp": "May 13, 2021", "Headline": "බෝට්ටුවකින් ඉන්දියාවේ සිට පළා ආ පවුලක් යාපනයේදී අත්අඩංගුවට", "News Content": "ඉන්දියාවේ රාමේෂ්වරන් සිට බෝට්ටු මගින් මෙරටට පැමිණ යාපනය ගුරුනගර් ප්‍රදේශයේ නිවසක සැඟවී සිටී සිටි කාන්තාවන් දෙදෙනකු සහ කුඩා දරුවන් දෙදෙනකු අත්අඩංගුවට ගත් බව පොලිසිය කියයි. මෙම පිරිස පසුගිය 6 වෙනි දින නීති විරෝධීව රාමේෂ්වරන් සිට බෝට්ටු මගින් මන්නාරමට පැමිණ පසුව යළිත් බෝට්ටු මගින් යාපනයට පැමිණ ඇති බවට ප්‍රශ්න කිරීමේදී හෙළි ව ඇත. මෙලෙස පළා ආ පිරිසට (61) හැවිරිදි කාන්තාවක්, ඇයගේ (34) හැවිරිදි දියණිය සහ දියණියගේ වයස අවුරුදු 9 සහ 5 වයස්වල පසුවන පුතුන් දෙදෙනා අයත් බව පොලීසිය පවසයි. මොවුන් යුද සමයේ ඉන්දියාවට පලා ගිය ලාංකිකයන් බවත් ඉන්දියාවේ කොවිඩ් දරුණු ලෙස ව්‍යාප්ත වීම හමුවේ ඉන් බේරීම සඳහා යළිත් මෙලෙස බෝට්ටු මගින් හොර රහසේ පැමිණි ඇත. මෙම පිරිස සෞඛ්‍යය නීති අනුව පොලිස් අධීක්ෂණය යටතේ එම නිවස තුළම නිරෝධායනයට යොමු කර ඇත.", "URL": "https://lankatruth.com/si/?p=116304", "Category": "කොවිඩ් -19 (කොරෝනා ) පුවත්", "Parent URL": null}