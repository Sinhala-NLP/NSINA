{"Source": "Lankatruth", "Timestamp": "May 15, 2013", "Headline": "විදුලි බිල වැඩි කරනු – කොටුවේ තවත් විරෝධතාවක්", "News Content": "විදුලි බිල වැඩි කිරීම සාධාරණ බවත් තමන් ආණ්ඩුවට සහය පළ කරන බවත් පවසමින් උද‍්ඝෝෂණයක් කොළඹ ලේක් හවුස් වට රවුම අසල පැවතුණි විදුලි බිල වැඩි කිරීම සාධාරණ බවත් තමන් ආණ්ඩුවට සහය පළ කරන බවත් පවසමින් උද‍්ඝෝෂණයක් කොළඹ ලේක් හවුස් වට රවුම අසල පැවතුණි මෙම උද්ඝෝෂණය සඳහා සෞඛ්‍ය අමාත්‍යංශයේ වෛද්‍ය සැපයුම් අංශ‍යේ සේවකයින් රාජකාරී වේලාව තුල ‍ලංගම බස්රථවලින් ගෙන ගිය බවත් අද දින ‍වෛද්‍ය සැපයුම් අංශයේ රාජකාරී අඩාල වූ බවත් අභ්‍යන්තර ආරංචි මාර්ග සඳහන් කරයි. මේ සඳහා ජාතික රෝහලේ සේවකයන් 200 ක් පමණ සහභාගී වූ බවද වාර්තා වේ.   මෙම උද්ඝෝෂණය පිළිබඳ අද පැවති මාධ්‍ය සාකච්ඡාවකදී පාර්ලිමේන්තු මන්ත්‍රී අනුර කුමාර දිසානායක මහතාගෙන් මාධ්‍යවේදියෙකු අසන ලද පැනයක පිළිතුරු ලබා දෙමින් කියා සිටියේ සිහි බුද්ධිය ඇති ‍අයක් විදුලි බිල වැඩිවීම හොඳයැයි උද්ඝෝෂණය නොකරන බවයි.   එහිදී අදහස් දැක්වූ ඒ මහතා තවදුරටත් මෙසේ ප්‍රකාශ කළේය. “ආණ්ඩුව දැන් විලාසිතාවක් කරගෙන තිබෙනවා ආණ්ඩුවට එරෙහි යම් ක්‍රියාමාර්ගයක් එනවානම් ඒ ක්‍රියාමාර්ගයට එරෙහිව ආණ්ඩුව යම් යම් ක්‍රියාමාර්ග වල නිරත වෙනවා. හැබැයි නිරත විය යුත්තේ ආණ්ඩුව, ජනයා නෙමෙයි. මේ සියල්ල සිදු වන්නේ ආණ්ඩුවේ තිබෙන රාජ්‍ය බලය උපයෝගී කරගෙන. මහජනයාගේ බදු මුදල් තමයි බත් පැකට් එකට, බස් එකට, අරක්කු බෝතලේට වියදම් කරන්නේ. ඔබ හිතනවද සිහි බුද්ධිය තියෙන කෙනෙක් විදුලි බිල වැඩිකරපු එක හොඳයි, එහෙම නැත්නම් විදුලි බිල වැඩි කරන්න කියලා උද්ඝෝෂණය කරයි කියලා. මේ සත්‍ය උද්ඝෝෂණ නොවෙයි. අරක්‍කු බෝතලේට බත් පැකට් එකට රුපියල් 500 ට තමන්ගේ ජීවිත උකස් කරලා ජීවත් වෙන තැනට මේ මිනිස්සුන්ව පත් කරලා තිබෙනවා. අපිට කියන්න තිබයන්නෙ පවු කියලා විතරයි” ඒ මහතා වැඩි දුරටත් පැවසීය", "URL": "https://lankatruth.com/si/?p=7183", "Category": "පුවත්", "Parent URL": null}