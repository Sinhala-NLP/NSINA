{"Source": "Lankatruth", "Timestamp": "February 25, 2021", "Headline": "චීන එන්නතට තවම අනුමැතිය නැහැ – රමේෂ් පතිරණ", "News Content": "චිනයේ නිෂ්පාදනය කරන සිනෝෆාම් එන්නතට ශ්‍රී ලංකාව තුළ භාවිතා කිරීමට අවශ්‍ය අනුමැතිය තවමත් හිමිව නැතැයි කැබිනට් සම ප්‍රකාශක වෛද්‍ය රමේෂ් පතිරණ පවසයි. තුන්වන අදියරේ සායනික පරික්ෂණ සඳහා අවශ්‍ය වන තොරතුරු චින නිෂ්පාදකයා විසින් තවමත් සපයා නැතැයි පැවසූ වෛද්‍ය පතිරණ ඒ අනුව ඉන්දියාවේ නිෂ්පාදනය කරන කොවිඩ්ෂිල්ඩ් එන්නත කෙරෙහි වැඩි බලාපොරොත්තු තබා ගත යුතු බව පවසයි. චීනයේ නිෂ්පාදනය කරන සිනෝෆාම් එන්නතට ලෝක සෞඛ්‍ය සංවිධානයේ අනුමැතියද තවම හිමිවී නැතැයි වෛද්‍ය රමේෂ් පතිරණ පවසයි.", "URL": "https://lankatruth.com/si/?p=111454", "Category": "කොවිඩ් -19 (කොරෝනා ) පුවත්", "Parent URL": null}