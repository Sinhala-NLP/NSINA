{"Source": "Lankatruth", "Timestamp": "October 5, 2023", "Headline": "විරෝධතා ගොනු කිරීමට ගෝටාබයට කල් දෙයි", "News Content": "අරගලය පැවති සමයේ දිවයින පුරා හදිසි නිති රෙගුලාසි පැනවීමට එවක ජනාධිපති ගෝටාබය රාජපක්ෂ ගත් තීරණය අභියෝගයට ලක් කරමින් ගොනු කර ඇති මූලික අයිතිවාසිකම් පෙත්සමක් සම්බන්ධයෙන් විරෝධතා ඉදිරිපත් කිරීම සඳහා ශ්‍රේෂ්ඨාධිකරණය අද (05) හිටපු ජනාධිපති ගෝටාබය රාජපක්ෂට කාල් ලබා දෙන ලදී. ඒ අනුව අදාළ විරෝධතා අද (05) සිට සති අටක් ඇතුළත ගොනු කිරීමට පියවර ගන්නා ලෙස ශ්‍රේෂ්ඨාධිකරණය හිටපු ජනාධිපති ගෝටාබය රාජපක්ෂට නියෝග කර තිබේ. හිටපු ජනාධිපති ගෝටාබය රාජපක්ෂට සිය සම්පූර්ණ ධුර කාලයේ රැඳී සිටීමට නොහැකි වූ අතර රටේ ජනතාවගෙන් ඔහුට එරෙහිව පැන නැගුණු විරෝධතා රැල්ල හේතුවෙන් ඔහුට රටෙන්ද පලා යාමට සිදුවිය. ඔහු ජනාධිපති ධුරයෙන් ඉවත් වූයේ විදේශ රටක සිටියදීය.", "URL": "https://lankatruth.com/si/?p=152789", "Category": "පුවත්", "Parent URL": null}