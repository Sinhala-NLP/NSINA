{"Source": "Lankatruth", "Timestamp": "June 12, 2021", "Headline": "ධීවර ප්‍රජාවට කාළගුණයෙන් අනතුරු ඇඟවීමක්", "News Content": "වයඹ දිග බෙංගාල බොක්ක මුහුදු ප්‍රදේශයේ අඩු පීඩන කලාපයක් වර්ධනයවීම හේතුවෙන් මීගමුව සිට කන්කසන්තුරය හරහා මුලතිව් දක්වා වන මුහුදු ප්‍රදේශ සහ දකුණු මුහුදු ප්‍රදේශ රළු විය හැකි බැවින් ධීවර හා නාවික ප්‍රජාව ඒ සම්බන්ධයෙන් අවධානයෙන් පසුවන ලෙස ආපදා කළමනාකරණ මධ්‍යස්ථානය දැනුම් දෙයි. එහි නියෝජ්‍ය අධ්‍යක්ෂ ප්‍රදීප් කොඩිප්පිලි සඳහන් කළේ මේ තත්වයත් සමඟ එම මුහුදු ප්‍රදේශවල පැයට කිලෝමීටර් 60ක් පමණ වන තද සුළං ඇතිවිය හැකි බවත්අඩු පීඩන කලාපය ඉදිරි පැය 24 තුළ තවදුරටත් එම ප්‍රදේශයේ වර්ධනය වී බටහිර දෙසට බරව වයඹ දෙසට ගමන් කරනු ඇති බවයි. මේ අතර බස්නාහිර හා සබරගමුව පළාත්වලත්, ගාල්ල, මාතර, නුවරඑළිය සහ මහනුවර දිස්ත්‍රික්කවලත් ඉදිරි කාලයේ ගිගුරුම් සහිත වැසි ඇති විය හැකි බව ද කාලගුණ විද්‍යා දෙපාර්තමේන්තුව සඳහන් පවසයි.", "URL": "https://lankatruth.com/si/?p=118008", "Category": "පුවත්", "Parent URL": null}