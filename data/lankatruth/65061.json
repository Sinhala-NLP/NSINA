{"Source": "Lankatruth", "Timestamp": "December 12, 2018", "Headline": "රනිල්ට සහාය දෙන්න එපා – මෛත්‍රී දෙමළ ජාතික සන්ධානයෙන් ඉල්ලයි", "News Content": "එක්සත් ජාතික පක්ෂය අද (12) පාර්ලිමේන්තුවට ඉදිරිපත් කිරීමට නියමිත රනිල් වික්‍රමසිංහ මහතාට සහාය පල කිරීමේ යෝජනාවට පක්ෂව ඡන්දය ලබා දීමෙන් වැලකී සිටින්නැයි ජනාධිපති මෛත්‍රීපාල සිරිසේන මහතා අද පෙරවරුවේ දෙමළ ජාතික සන්ධානයෙන් ඉල්ලා ඇතැයි වාර්තාවේ. ජනාධිපතිවරයා හදිසියේම අද (12) පෙරවරුවේ දෙමළ ජාතික සන්ධාන මන්ත්‍රීවරු මුණගැසී මෙම ඉල්ලිම කර තිබේ. කෙසේ නමුත් ජනාධිපතිවරයාගේ එම ඉල්ලීම දෙමළ ජාතික සන්ධාන මන්ත්‍රීවරු විසින් ප්‍රතික්ෂේප කර ඇත. ඔවුන් ජනාධිපතිවරයාට ප්‍රකාශ කර ඇත්තේ මේ වනවිට උද්ගතව ඇති දේශපාලන ආර්බුදය නීත්‍යනුකූල ක්‍රමයකට විසඳා ගැනීමට අවශ්‍ය බැවින් තමන් ඒ වෙනුවෙන් මේ මොහොතේ කටයුතු කරන බවත් මෙම තත්වය තවදුරටත් ඉදිරියට යාමට දීමෙන් රට දිනෙන් දින දරුණු අගාදයකට ඇද වැටෙන බවත්ය. එම තත්වය මග හරවා ගැනීම සඳහා තමන් ක්‍රියාතම්ක වන බවත්ය.", "URL": "https://lankatruth.com/si/?p=65061", "Category": "පුවත්", "Parent URL": null}