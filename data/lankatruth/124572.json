{"Source": "Lankatruth", "Timestamp": "October 13, 2021", "Headline": "බස්නාහිර වාහන ආදායම් බලපත් නිකුත් කිරීම දෙසතියකට නවතී", "News Content": "බස්නාහිර පළාත තුළ වාහන ආදායම් බලපත්‍ර නිකුත් කිරීම දෙසතියක කාලයකට අත්හිටුවීමට සිදුව ඇති බව බස්නාහිර පළාත් ලේකම්වරයා පවසයි. මෙලෙස සේවා සැපයීම අත්හිටුවීමට සිදුව ඇත්තේ පරිගණක පද්ධතියේ සිදු කරනු ලබන යාවත්කාලීන ක්‍රියාවලියක් නිසා බව පැවසේ. ඒ අනුව 2021.10.13 දින සිට 2021.1026 දින දක්වා මෙලෙස එම කටයුතු අත්හිටුවා ඇත. පසුගිය දිනවල බස්නාහිර පළාත තුළ සියලුම ප්‍රදේශීය ලේකම්කාර්යාල ඉදිරිපිට විශාල පිරිසක් සිය ආදායම් බලපත්‍ර ලබා ගැනීමට පැමිණ සිටි අතර දීර්ඝ වේලාවක් එලෙස එක් ස්ථානයක රැදී සිටීමට සිදුව තිබිණි. මෙම තත්වයට හේතු වී ඇත්තේ ආදායම් බලපත්‍ර නිකුත් කරනු ලබන පරිගණක පද්ධතිය විටින විට බිඳවැටීම නිසා බව පැවසේ. මේ සම්බන්ධයෙන් බස්නාහිර පළාත් ලේකම්වරිය වන ජේ.එම්.සී. ජයන්ති විජේතුංග මහත්මිය නිකුත් කළ නිවේදනය පහතින්…", "URL": "https://lankatruth.com/si/?p=124572", "Category": "පුවත්", "Parent URL": null}