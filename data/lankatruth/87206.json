{"Source": "Lankatruth", "Timestamp": "December 13, 2019", "Headline": "කොළඹ ප්‍රදේශ කකිහිපයකට හෙට ජල සැපයුම අත්හිටුවයි", "News Content": "අත්‍යවශ්‍ය නඩත්තු කටයුත්තක් හේතුවෙන් කොළඹ නාගරික බල ප්‍රදේශයේ ස්ථාන කිහිපයකට හෙට(14) රාත්‍රී 8.00 සිට පසුවදා රාත්‍රී 8.00 දක්වා කාලය තුළ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය නිවේදනය කර තිබේ. ඒ අනුව මෙම කාලය තුළ කොළඹ කලාප අංක 1, 10, 11, 12, 13, 14, සහ 15 යන ප්‍රදේශවලට ජල සැපයුම අත්හිටුවනු ඇතැයි නිවේදනය කරයි. මීට අමතරව කොළඹ 2 සහ 9 යන ප්‍රදේශවලට අඩු පීඩනය යටතේ ජල සැපයුම සිදුකිරීමට නියමිත බව ජාතික ජල සම්පාදන හා ජලාපවහන මණ්ඩලය නිවේදනය කර ඇත.", "URL": "https://lankatruth.com/si/?p=87206", "Category": "පුවත්", "Parent URL": null}