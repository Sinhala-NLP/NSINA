{"Source": "Lankatruth", "Timestamp": "February 2, 2019", "Headline": "ලෝක තෙත්බිම් දිනය අදයි", "News Content": "ලෝක තෙත්බිම් දිනය අදට යෙදී තිබේ. ලෝකයේ අද වනවිට තෙත්බිම් ඉතා වැදගත් පරිසර පද්ධතියක් ලෙස අවධානයට යොමුව තිබේ. මිනිසා විසින් සිදුකරන අධික සහ අහිතකර නාගරීකරණය හේතුවෙන් තෙත්බිම් පරිසර පද්ධතිය විනාශය කරා යමින් පවතියි. මේ වනවිටත් මිනිස් ක්‍රියාකාරීත්වය හේතුවෙන් තෙත්බිම් පරිසර පද්ධති ගණනාවක් ලොවට අහිමිවී ඇත. මෙහි අහිතකර ප්‍රතිඵල වන ජල දූෂණය, වායු දූෂණය, පරිසර උෂ්ණත්වය ඉහළයාම සහ ජෛව පරිසර පද්ධති විනාශවීම මිනිසා හමුවේ දැවැන්ත ගැටළු නිර්මාණය කර ඇත. කෙසේ වෙතත් ජාත්‍යන්තර ප්‍රජාව මේ වනවිට තෙත්බිම් සුරැකීම කෙරෙහි අවධානය යොමුකර ඇති අතර පසුගිය ඔක්තෝබර් මාසයේ ශ්‍රී ලංකාවේ කොළඹ නගරය, ලෝකයේ ප්‍රථම තෙත්බිම් අගනගරය ලෙස රැම්සා සම්මුතියට ඇතුළත් කළේය. කොළඹ නගරයට ඇද හැලෙන වැසි ජලයෙන් 39%ක් තෙත්බිම් මගින් රඳවා ගන්නා අතර තෙත්බිම් රැකගැනීම හා අවශ්‍ය නඩත්තු කටයුතු සිදුකිරීම ජල ගැල්ම ආදී ගැටළු රැසකට පිළිතුර වේ. එසේව නාගරික තෙත්බිම් හඳුනාගෙන ඒවා රාජ්‍ය මැදිහත්වීම යටතේ නඩත්තු කිරීම මේ මොහොතේ අවශ්‍යව ඇත.", "URL": "https://lankatruth.com/si/?p=67374", "Category": "පුවත්", "Parent URL": null}