{"Source": "Lankatruth", "Timestamp": "July 20, 2017", "Headline": "පූටින් – ට්‍රම්ප් රහසිගත හමුවක් පිළිබඳ වාර්තා ප්‍රබන්ධයක් – ක්‍රෙම්ලීනය!", "News Content": "පසුගියදා ජර්මනියේ හැම්බර්ග් නුවරදීපවත්වනු ලැබූජී – 20 රටවල නායක සමුළුව අතරතුරදී ඇමෙරිකනු ජනාධිපති හා රුසියානු ජනාධිපතිවරයා අතර පැවති සාකච්ඡාවට අමතරව පූටින් හා ට්‍රම්ප් ජනාධිපතිවරුන් දෙදෙනා රහසිගතව සාකච්ඡාවක් පැවති බවට පළවන මාධ්‍ය වාර්තා දැඩිලෙස හෙළා දකින බව ක්‍රෙම්ලීනය සඳහන් කරයි. ක්‍රෙම්ලීන ප්‍රකාශක දිමිත්‍රි පෙස්කොව් රුසියානු රාජ්‍ය රූපවාහිනය හරහා ප්‍රකාශ කර ඇත්තේ රුසියානු ජනාධිපතිවරයා ඇමෙරිකානු ජනාධිපතිවරයා සමග මාධ්‍යවෙත ප්‍රකාශයට පත් කර සිදුකරනු ලැබූසාකච්ඡාවට අමතරව කිසිලෙසකින්වත් රහසිගත සාකච්ඡාවක් සිදු නොකළ බවයි. මෙවැනි බොරු ප්‍රචාරයන් ෂිසොප්‍රිනියා වැනි රෝගීතත්වයන් තුළ සිදු විය හැකි දෙයක් ලෙස හැදින්විය හැකි බවයි. ජනාධිපති ට්‍රම්ප්ද මෙම සාවද්‍යපුවත ප්‍රතික්ෂේප කරමින් පවසා ඇත්තේ හුදෙක් මෙම ප්‍රවෘත්තිය මඩ ප්‍රචාරයක් පමණක් බවයි.", "URL": "https://lankatruth.com/si/?p=37881", "Category": "විදෙස් පුවත්", "Parent URL": null}