{"Source": "Lankatruth", "Timestamp": "April 21, 2019", "Headline": "ස්ථාන හයක පිපිරීමෙන් මියගිය පිරිස 105 දක්වා ඉහළට – හෙට සහ අනිද්දා පාසල් වැසේ", "News Content": "දිවයිනේ අද පෙරවරුවේ සිදුවූ පිපිරීම් හේතුවෙන් මියගිය සමස්ථ පිරිස 105 දක්වා ඉහළ ගොස් ඇතැයි පොලීසිය නිකුත්කළ නවතම වාරතා සඳහන් කරයි. කොටහේන කොච්චිකඩේ ශාන්ත අන්තෝනි කතොලික දේවස්ථානය,කටාන පොලිස් වසමේ කටුවපිටිය ප්‍රදේශයේ දේවස්ථානය, මඩකලපුව ප්‍රදේශයේ දේවස්ථානයක,කොළඹ සිනමන් ග්‍රෑන්ඩ්, ෂැංග්‍රිලා සහ කිංග්ස්බරි යන සුපිරි හෝටල් ආශ්‍රිතව පිපිරීම් වාර්තා විය. මෙම පිපිරීම් හේතුවෙන් කොළඹ ප්‍රදේශයේ පිපිරීම් හේතුවන් පුද්ගලයන් 40 දෙනෙකු ජීවිතක්ෂයට පත්ව ඇති අතර 280කට අධික පිරිසක් තුවාල ලබා ඇත. මඩකලපුව දේවස්ථානයේ පිපිරීමෙන් පුද්ගලයන් 25ක් මියගොස් 75කට අධික පිරිසක් තුවාල ලබා ඇත. කටාන ශාන්ත සෙබස්තියන් දේවස්ථානයේ පිපිරීමෙන් පුද්ගලයන් 40 දෙනෙකු මියගොස් 25 දෙනෙකු තුවාල ලබා ඇත. මේ අනුව රජය නිකුත්කළ විශේෂ නිවේදනයක් මගින් හෙට (22) දින පාසල් සියල්ල වසා තැබෙන බව දන්වා ඇත. දෙවන පාසල් වාරය හෙටින් ආරම්භ කිරීමට නියමිතව තිබූ අතර නිවේදනයේ දැක්වෙනුයේ මෙම පිපිරීම් හේතුවෙන් හෙට සහ අනිද්දා දිනයන් හි පාසල් වසා තැබෙන බවය.", "URL": "https://lankatruth.com/si/?p=72396", "Category": "පුවත්", "Parent URL": null}