{"Source": "Lankatruth", "Timestamp": "May 10, 2019", "Headline": "ශ්‍රී ලංකාවට යුරෝපා සංගමයේ සහය", "News Content": "ත්‍රස්තවාදී තර්ජනයට විසඳුම් සෙවීම සහ පවතින අර්බුධ හමුවේ ශක්තිමත්ව ඉදිරියට යාමට සහයෝගය දැක්වීමට යුරෝපා සංගමය සූදානම් බව එම සංගමයේ ශ්‍රී ලංකා මාලදිවයින් තානාපති ටුන්ලායි මර්ග් මහතා පවසා තිබේ. යුරෝපා සංගමය සෑම විටම ශ්‍රී ලංකාවේ සමීපතමයෙකු ලෙස කටයුතු කර ඇති බවත් ජාතික ආරක්ෂාව තහවුරු කිරීමේ අභියෝගයට ශ්‍රී ලංකාවට සහය දැක්වීමට යුරෝපා සංගමය සූදානම් බවත් ටුන්ලායි මර්ග් මහතා වැඩිදුරටත් පවසයි. පසුගිය වසර 10 තුළ යුරෝපා සංගමය ශ්‍රී ලංකාවේ සංවර්ධනයට සහ මානුෂීය ආධාර වෙනුවෙන් යූරෝ මිලියන 760ක මුදලක් ලබාදී ඇති බවත්, ජී.එස්.පී. ප්ලස් සහනය ලබාදීමෙන් අපනයන ආදායම වැඩිකිරීමට සහය ලබාදී ඇති බවත් තානාපතිවරයා පෙන්වා දී තිබේ.", "URL": "https://lankatruth.com/si/?p=73658", "Category": "පුවත්", "Parent URL": null}