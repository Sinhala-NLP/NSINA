{"Source": "Lankatruth", "Timestamp": "June 20, 2013", "Headline": "පොහොර කැපේ – ගොවියා දුකේ", "News Content": "මෙවර යල කන්නයේ සිට පොහොර සහනාධාරය යටතේ ගොවීන්ට ලබාදුන් රසායනික පොහොර ප්‍රමාණය  33% කින් කප්පාදු කළද මෙතෙක් එයට විකල්පයක් ආණ්ඩුව හඳුන්වාදී නැතැයි ගොවි සංවිධාන චෝදනා කරයි. මෙවර යල කන්නයේ සිට පොහොර සහනාධාරය යටතේ ගොවීන්ට ලබාදුන් රසායනික පොහොර ප්‍රමාණය 33%කින් කප්පාදු කළද මෙතෙක් එයට විකල්පයක් ආණ්ඩුව හඳුන්වාදී නැතැයි ගොවි සංවිධාන චෝදනා කරයි. ඒ හේතුවෙන් වගාවන්ට යොදන පොහොර ප්‍රමාණය අඩුකිරීමට සිදුව ඇති බවත් එම නිසා වී වගාව ඇතුළු අනෙකුත් වගාවන්හි අස්වැන්න මෙවර විශාල ලෙස අඩුවනු ඇති බවත් ගොවි සංවිධාන පවසයි.  වී වගාවේ සාර්ථකත්වයට අක්කරයකට පොහොර කිලෝ 90ක් යෙදිය යුතු බව කෘෂිකර්ම අමාත්‍යංශයද නිර්දේශ කර ඇතත් වර්තමානයේ ගොවීන්ට අක්කරයකට ලැබෙන්නේ පොහොර කිලෝ 76ක් පමණක් බවත් පවසන ගොවි සංවිධාන විකල්පයක් නොමැතිව එකවර පොහොර කප්පාදුවක් සිදුකිරීම මඟින් ආණ්ඩුව බලාපොරොත්තු වන්නේ කෘෂිකර්මාන්තය අඩපණ කිරීමට යැයිද චෝදනා කරයි.   පාංශු තත්ත්වය සලකා පසේ පොහොර වැඩි බැවින් යෙදිය යුතු පොහොර ප්‍රමාණය අඩුකළ බවට ආණ්ඩුව පැවැසුවද සැබැවින්ම ආණ්ඩුව සිදුකිරීමට යන්නේ 100%ක් පොහොර කප්පාදුවක් සිදුකිරීමට බවද ගොවි සංවිධාන වැඩිදුරටත් කියයි.", "URL": "https://lankatruth.com/si/?p=7535", "Category": "පුවත්", "Parent URL": null}