{"Source": "Lankatruth", "Timestamp": "October 26, 2020", "Headline": "අධිවේගී මාර්ග වෙනුවෙන් සමාගමක් පිහිටුවීමට RDA ‍සේවක විරෝධය", "News Content": "මාර්ග සංවර්ධන අධිකාරිය යටතේ පවතින අධිවේගී මාර්ග සියල්ල එක් සමාගමක් යටතට පත් කිරීම සඳහා කැබිනට් මණ්ඩලය ගෙන ඇති තීරණය සම්බන්ධයෙන් විරෝධය පල කරමින් මාර්ග සංවර්ධන සේවක සංගමය අග්‍රාමාත්‍යවරයා වෙත ලිපියක් යොමුකර කරුණු පැහැදිලි කර තිබේ. ඔවුන් හෙළිකර තිබෙන්නේ අධිවේගී මාර්ග මෙහෙයුම් අංශයේ ආදායම් ආයෝජනය කිරීමෙන් මාර්ග සංවර්ධන අධිකාරියට වර්ෂයක් පාසා රුපියල් කෝටි 100කට අධික ආදායමක් ලැබෙන බවය. එහෙත් අධිවේගී මාර්ග සම්බන්ධයෙන් නව සමාගමක් පිහිටුවීමෙන් එම ආදායම අධිකාරියට අහිමිවී යන බව පෙන්වා දී ඇත. මේ මගින් වැඩිදුරටත් සඳහන් කර ඇත්තේ මාර්ග සංවර්ධන අධිකාරිය යටතේ සිටින 12,000කට අධික සේවකයින්ගේ ප්‍රතිලාභ සහ වෙනත් ආදායම් අහිමිවීමේ තර්ජනයක් මේ මගින් ඇතිවී තිබෙන බවය. මේ බව එම සංගමයේ සභාපති ඩී.එම්.ඩී.කේ බණ්ඩාරනායක මහතාගේ අත්සනින් පසුගිය 16 වනදා යොමු කර ඇති නිවේදනයකින් හෙළි වේ.", "URL": "https://lankatruth.com/si/?p=98505", "Category": "පුවත්", "Parent URL": null}