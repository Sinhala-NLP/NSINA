{"Source": "Lankatruth", "Timestamp": "August 9, 2023", "Headline": "වීරවංසගේ මිලියන 75ක මූල්‍ය වංචාව පිළිබඳ නඩුව යළි කල්යයි", "News Content": "වත්මන් පාර්ලිමේන්තු මන්ත්‍රී විමල් විරවංස පැවති මහින්ද රාජපක්ෂ පාලන සමයේ ඇමත ධුරයක් හොබවමින් සිටියදී රුපියල් මිලියන 75කට අධික වත්කම් සහ මුදල් උපයා ගත් ආකාරය හෙළිදරව් කිරීමට අපොහොසත් වීම සම්බන්ධයෙන් අල්ලස් කොමිසන් සභාව විසින් කොළඹ මහාධිකරණය හමුවේ ගොනු කර තිබෙන නඩුව කැඳවීම ඔක්තෝම්බර් මස 27 වන දින දක්වා කල් දමා තිබේ. ඒ එම නඩුව අද (09) කැඳවූ අවස්ථාවේදීය. මෙලෙස මහාධිකරණය නඩුව කල් දමා ඇත්තේ, විත්තිය විසින් ගොනුකර තිබෙන මූලික විරෝධතාවලට අදාළ වාචික දේශන ඉදිරිපත් කිරීමට දිනයක් ලබාදෙන්නැයි විත්ති පාර්ශවය සිදුකළ ඉල්ලීමට අනුවය.", "URL": "https://lankatruth.com/si/?p=150174", "Category": "පුවත්", "Parent URL": null}