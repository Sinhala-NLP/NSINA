{"Source": "Lankatruth", "Timestamp": "May 8, 2019", "Headline": "මධූෂ් තවදුරටත් CID භාරයේ තබැගැනීමට සැරසේ", "News Content": "මාකඳුරේ මධූෂ් තවදුරටත් අපරාධ පරීක්ෂණ දෙපාර්තමේන්තුව භාරයේ තබා ගැනීමට අපේක්ෂා කරන බව එම දෙපාර්තමේන්තුව පවසයි. පසුගිය 5 වැනිදා මෙරටට පිටුවහල් කිරීමෙන් පසු අත්අඩංගුවට ගත් සමරසිංහ ආරච්චිලාගේ මධූෂ් ලක්ෂිත හෙවත් මාකඳුරේ මධූෂ්, පැය 72ක රැඳවුම් නියෝග මත ප්‍රශ්න කිරීමට අධිකරණයෙන් අවසර හිමිවූ අතර එම කාලය අදින් අවසන් වේ. කෙසේ වෙතත් තවදුරටත් ප්‍රශ්න කිරීම් සිදුවන බැවින් අපරාධ පරීක්ෂණ දෙපාර්තමේන්තුව භාරයේ සැකකරු තවදුරටත් රඳවා ගැනීමට අපේක්ෂා කරන බව අපරාධ පරීක්ෂණ දෙපාර්තමේන්තුව පැවසීය.", "URL": "https://lankatruth.com/si/?p=73560", "Category": "පුවත්", "Parent URL": null}