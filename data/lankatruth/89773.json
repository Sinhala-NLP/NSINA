{"Source": "Lankatruth", "Timestamp": "February 15, 2020", "Headline": "සයින්දමරුදු ප්‍රදේශය නව නගර සභා බලප්‍රදේශයක් කරයි", "News Content": "සයින්දමරුදු ප්‍රදේශය නව නගර සභා බලප්‍රදේශයක් කරමින් සයින්දමරුදු නගර සභාව පිහිටුවීමේ අතිවිශේෂ ගැසට් නිවේදනයක් නිකුත් කර ඇත. ඒ, රාජ්‍ය පරිපාලන, ස්වදේශ කටයුතු පළාත් සභා හා පළාත් පාලන අමාත්‍ය ජනක බණ්ඩාර තෙන්නකෝන් මහතාගේ අත්සනින් යුතුව ය. ඒ අනුව අම්පාර, කල්මුණේ මහ නගර සභා බල ප්‍රදේශය යටතේ පාලනය වූ සයින්දමරුදු බල ප්‍රදේශයට නව නගර සභාවක් ස්ථාපිත කර තිබේ. ඒ අනුව දැනට පවතින කල්මුණේ නගර සභාව 2022 වසරේ මාර්තු 19 වැනිදා විසුරුවා හැරෙන අතර 2022 වසරේ මාර්තු මස 20 වැනිදා සයින්දමර්දු නගර සභාවේ නිල කාලය ආරම්භ වේ. සයින්දමරුදු නගර සභාවේට ඇත්තේ ග්‍රාම සේවා කොට්ඨාස 17ක් පමණි.", "URL": "https://lankatruth.com/si/?p=89773", "Category": "පුවත්", "Parent URL": null}