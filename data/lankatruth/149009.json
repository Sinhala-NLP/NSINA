{"Source": "Lankatruth", "Timestamp": "July 12, 2023", "Headline": "අස්වැසුම සහ සමෘද්ධිය අගෝස්තු මාසයේත් කැපෙන ලකුණු!", "News Content": "අස්වැසුම සුභසාදන ව්‍යාපෘතිය ඳසහා අභියාචනා ඉදිරිපත් කිරිමට තිබූ අවසන් දිනය වන පසුගිය 10 වෙනිදා වනවිට විරෝධතා 17,500ක් සහ අභියාචනා 968,000ක් ලැබී තිබූ බව මුදල් රාජ්‍ය ඇමති ශෙහාන් සේමසිංහ හෙළි කර තිබේ. ජූලි 01 සිට ක්‍රියාත්මක කිරීමට නියමිතව තිබූ මෙම සුභසාදන වැඩපිළිවෙල එකම අවුල් ජාලයක් බවට ආණ්ඩුව විසින්ම පත් කිරීමෙන් මෙම මාසයට ලැබීමට නියමිත සමෘද්ධි සහනාධාර පවා ලබා දී නැත. පවතින තත්වය යටතේ අභියාචනා 968,000ක් සළකා බැලීම මෙම මාසය පුරාම සිදුකෙරෙනු ඇති බවට අනුමාන පල වී ඇත. මේ අනුව ලබන අගෝස්තු මාසයේදීද දිළිදු ජනතාවට සමෘද්ධි හෝ අස්වැසුම යන ආධාර කිසිවක් නොලැබීයාමේ ඉඩකඩ වැඩි බව ක්ෂේත්‍රයේ ආරංචිමාර්ගවලින් හෙළි වේ.", "URL": "https://lankatruth.com/si/?p=149009", "Category": "පුවත්", "Parent URL": null}