{"Source": "Lankatruth", "Timestamp": "November 16, 2019", "Headline": "හංස – පොහොට්ටු ගැටුමකින් තිදෙනෙක් රෝහලේ", "News Content": "ඔහිය දුම්රිය ස්ථානය ආසන්නයේදී අද (16) පොහොට්ටුවේ පිරිසක් හා හංසයාගේ පිරිසක් අතර ඇති වූ ගැටුමකින් තුවාල ලැබූ පුද්ගලයින් තිදෙනෙකු බොරලන්ද ග්‍රාමීය රෝහලට ඇතුළත් කර තිබේ. පිරිමි පුද්ගලයන් දෙදෙනෙකු හා එක් කාන්තාවක් මෙසේ තුවාල ලබා ඇති අතර වැඩිදුර ප්‍රතිකාර සඳහා මොවුන් දියතලාව මූලික රෝහලට මාරු කර යැවීමට නියමිත බව රෝහල් ආරංචි මාර්ග සඳහන් කරයි. දෙපිරිස අතර ඇතිවූ බහින්බස් වීමක් දුරදිග යාමෙන් මෙම ගැටුම ඇති වී ඇතැයි පොලිසිය කියයි.", "URL": "https://lankatruth.com/si/?p=85761", "Category": "පුවත්", "Parent URL": null}