{"Source": "Lankatruth", "Timestamp": "November 9, 2018", "Headline": "විශේෂ මහාධිකරණයේදී ගෝඨාගේ නඩුව අද (09) කැඳවයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතාට එරෙහි නඩුව අද (09) ත්‍රිපුද්ගල විශේෂ මහාධිකරණයේදී විභාග වීමට නියමිතය. පෙරවරු 09.15ට පමණ ගෝඨාභය රාජපක්ෂ මහතා අධිකරණයට පැමිණ ඇත. වීරකැටිය මැදමුලන ඩී.ඒ. රාජපක්ෂ අනුස්මරණ කෞතුකාගාරය ඉදි කිරීමේදී රජයේ මුදල් අවභාවිත කිරීම සම්බන්ධයෙන් මොහුට නඩු ගොනු වී තිබේ. තමන් අවභාවිතා කළ එම මුදල නැවත නාගරික සංවර්ධන අධිකාරය වෙත ගෙවූ බවද පසුගියදා ගෝඨාභය රාජපක්ෂ මහතා මාධ්‍ය වෙත ප්‍රකාශ කර තිබිණි.", "URL": "https://lankatruth.com/si/?p=62862", "Category": "පුවත්", "Parent URL": null}