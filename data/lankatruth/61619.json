{"Source": "Lankatruth", "Timestamp": "October 22, 2018", "Headline": "දිස්ත්‍රික්ක කිහිපයකට නායයාමේ අනතුරු ඇඟවීම්", "News Content": "දිස්ත්‍රික්ක ගණනාවකට බලපා ඇති වැසි සහිත කාලගුණික තත්වය ඉදිරියටත් පැවතියහොත් දිස්ත්‍රික්ක කිහිපයකට නායයාමේ අවධානමක් පවතින ජාතික ගොඩනැගිලි හා පර්යේෂණ ආයතනය නිවේදනය කරයි. නුවරඑළිය, මාතලේ, කුරුණෑගල සහ මහනුවර යන දිස්ත්‍රික්ක 4ට නායයාමේ අනතුරු ඇගවීම් නිකුත් කර ඇතැයි එම සංවිධානය වැඩිදුරටත් සඳහන් කරයි. නුවරඑළිය දිස්ත‍්‍රික්කයේ වලපනේ, මාතලේ දිස්ත‍්‍රික්කයේ උකුවෙල, කුරුණෑගල දිස්ත‍්‍රික්කයේ මල්ලවපිටිය සහ මහනුවර දිස්ත‍්‍රික්කයේ ගඟවට කෝරලේ යන ප‍්‍රාදේශීය ලේකම් කොට්ඨාශවල නායයෑමේ දැඩි අවදානමක් මතුවිය හැකි බව ද ජාතික ගොඩනැගිලි පර්යේෂණ සංවිධානය අද (22) නිකුත් කළ නායයෑම් පූර්ව අනතුරු ඇඟවීමේ නිවේදනයේ දැක්වේ. ඉහත ප‍්‍රදේශවල කඳුකර බෑවුම් ආශ්‍රිතව සහ නායයෑමේ හැකියාවන් ඇති ප‍්‍රදේශ ලෙස හඳුනාගෙන ඇති ප‍්‍රදේශයන්හි පදිංචි වී සිටින්නන් මේ සම්බන්ධයෙන් අවදානයෙන් සිටින ලෙස ජාතික ගොඩනැගිලි හා පර්යේෂණ ආයතනය ජනතාවගෙන් ඉල්ලා සිටියි.", "URL": "https://lankatruth.com/si/?p=61619", "Category": "පුවත්", "Parent URL": null}