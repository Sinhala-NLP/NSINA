{"Source": "Lankatruth", "Timestamp": "January 15, 2021", "Headline": "පරිසර විනාශය ගැන මල්වතු පාර්ශවයේ මහානායක නාහිමියන්ට කරුණු කියති", "News Content": "වර්තමාන ආණ්ඩුවේ අසාර්ථක ප්‍රතිපත්ති හමුවේ රට තුළ මේ වනවිට උද්ගතව ඇති දැවැන්ත පාරිසරික අර්බුදය දිනෙන් දින උග්‍ර අතට හැරෙමින් තිබෙන බැවින් ඒ සම්බන්ධයේන මහනායක නායක හිමිවරුන් දැනුවත් කිරීමට අද (15) උදෑසන මල්වතු පාර්ශවයේ මහානායක නාහිමියන් බැහැදැකීම සදහ ජීවයේ අයිතිව සංවිධානයේ කැඳවුම්කරු, ජනතා විමුක්ති පෙරමුණේ මධ්‍යම කාරක සභික සමන්ත විද්‍යාරත්න පැමිණ තිබේ. “ජනතා විමුක්ති පෙරමුණ වන අප ජනතාවට වගකියන දේශපාලන ව්‍යාපාරයක් ලෙස රට පුරා ඇති වී තිබෙන පාරිසරික අර්බුදය පිළිබඳවත්, විශේෂයෙන් මහනුවර දිස්ත්‍රික්කය අවටත් ඇතිවී තිබෙන එම ගැටළු පිළිබඳ, ⁣ගෞරවණිය මහා සංඝරත්නය දැනුවත් කිරීම වගකීමක් ලෙස සලකා, අද දින මල්වතු පාර්ශ්වයේ මහා නායක නාහිමියන් බැහැ දැක එම ගැටලු පිලිබඳ සාකච්ඡා කළා. ඉදිරියේදී ක්‍රියාමාර්ග රැසක් ගැනීමටද තීරණය කළා.” යැයි එම අවස්ථාවේදී සමන්ත විද්‍යාරත්න මහතා මාධ්‍ය වෙත අවධාරණය කළේය", "URL": "https://lankatruth.com/si/?p=108408", "Category": "පරිසර", "Parent URL": null}