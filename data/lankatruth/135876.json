{"Source": "Lankatruth", "Timestamp": "June 22, 2022", "Headline": "පාකිස්තානයේ ලිංගික අපරාධ ඉහළට… හදිසි තත්වයකුත් ප්‍රකාශ කරයි…", "News Content": "පාකිස්තානයේ කාන්තාවන්ට සහ කුඩා දරුවන්ට එරෙහි ලිංගික අපරාධ ඉතා වේගයෙන් ඉහළ යමින් තිබීම හේතුවෙන් පන්ජාබ් ප්‍රාන්තයේ ඒ සම්බන්ධයෙන් හදිසි තත්වයක් පවා ප්‍රකාශයට පත් කර තිබේ. මාධ්‍ය හමුවක් පවත්වමින්, මේ බව දැනුම්දෙන පන්ජාබ් ප්‍රාන්ත ස්වදේශ කටයුතු ඇමතිවරයා වැඩිදුරටත් පවසන්නේ, කාන්තාවන් සහ කුඩා දැරියන්ට එරෙහිව ලිංගික අපරාධ ඉහවහා යෑම බරපතල සමාජීය ගැටලුවක් බවය. “දිනපතා පන්ජාබ් ප්‍රාන්තයෙන් ස්ත්‍රී දූෂණ 05ක් හෝ 06ක් වාර්තා වෙනවා. මේ සම්බන්ධයෙන් දැඩි ක්‍රියා මාර්ග ගැනීම කළ යුතුයි. නීති දැඩි කළ යුතුයි. ලිංගික හිරිහැරවලට කිසිදු ඉඩක් ලබාදෙිය යුතු නැහැ.” යැයි පන්ජාබ් ප්‍රාන්ත ස්වදේශ කටයුතු අමාත්‍යවරයා මාධ්‍ය හමුවේ පැහැදිලි කර ඇත.", "URL": "https://lankatruth.com/si/?p=135876", "Category": "පුවත්", "Parent URL": null}