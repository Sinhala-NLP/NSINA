{"Source": "Lankatruth", "Timestamp": "October 29, 2020", "Headline": "මවකට සහ දින 21ක බිළිඳියකටත් කොරෝනා", "News Content": "තංගල්ල, කුඩාවැල්ල ප්‍රදේශයේ පදිංචි 25 හැවිරිදි මවකට සහ ඇගේ දින 21ක් වයසැති බිළිඳියට කොවිඩ් -19 වෛරසය ආසාදනය වී ඇති බව අනාවරණය වී තිබේ. මේ වනවිට එම මව සහ බිළිඳිය රෝහල්ගත කර ඇත. මෙම මව නුවර සිට කිරිබත්ගොඩ ප්‍රදේශයට පැමිණ පෑලියගොඩ මත්ස්‍ය වෙළෙඳ සංකීර්ණයේ සේවය කරන තම ඥාතියෙකුගේ නිවසෙහි සතියක කාලයක් නැවතී සිට කුඩාවැල්ල ප්‍රදේශයේ පිහිටි සිය නිවසට ආපසු පැමිණ තිබේ. ඉන් පසුව කිරිබත්ගොඩ ප්‍රදේශයේ පදිංචි සිය ඥාතියාට කොවිඩ් – 19 වෛරසය ආසාදනය වී ඇති බව ඇයට දැනගැනීමට ලැබී ඇති අතර ඒ අනුව ඇය සිදුකළ PCR පරීක්ෂණයට භාජනය කර ඇත. එහිදී ඇයට වෛරසය ආසාදනය වී ඇති බව තහවුරු වී තිබේ.", "URL": "https://lankatruth.com/si/?p=98887", "Category": "පුවත්", "Parent URL": null}