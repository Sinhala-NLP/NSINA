{"Source": "Lankatruth", "Timestamp": "February 17, 2021", "Headline": "රාජකීය විදුහල්පති මාරුවට මැදිහත් වුණැයි පොහොට්ටු ලේකම්ට චෝදනා", "News Content": "කොළඹ රාජකීය විද්‍යාලයේ විදුහල්පති බී.ඒ අබේරත්න මහතා විදුහල්පති ධූරයෙන් ඉවත් කර අධ්‍යාපන රාජ්‍ය අමාත්‍යාංශයට අනුයුක්ත කිරීමට දේශපාලන බලපෑම් සිදු කළේ ශ්‍රී ලංකා පොදුජන පෙරමුණේ ලේකම්, පාර්ලිමේන්තු මන්ත්‍රී සාගර කාරියවසම් බව ගුරු සංගම් චෝදනා කරයි. ලංකා ගුරු සංගමයේ ලේකම් ජෝසප් ස්ටාලින් පවසන්නේ විදුහල්පති ධුරයෙන් ස්ව කැමැත්තෙන් ඉවත් වීම සඳහා විදුහල්පතිවරයා කලින් ලබාදුන් ලියුම ඔහු ඉල්ලා අස් කර ගෙන ඇති බවයි. මෙම විදුහල්පතිවරයා මාරුකිරීමට සිදු වූ දේශපාලන මැදිහත්වීම සම්බන්ධයෙන් මුරුත්තෙට්ටුවේ ආනන්ද හිමියන් විසින්ද චෝදනා එල්ල කර තිබුණි.", "URL": "https://lankatruth.com/si/?p=110717", "Category": "පුවත්", "Parent URL": null}