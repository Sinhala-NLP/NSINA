{"Source": "Lankatruth", "Timestamp": "June 15, 2019", "Headline": "මොහොමඩ් මිල්හාන් අත්අඩංගුවට ගැනීමට රතු නිවේදනයත් හේතු වුණා", "News Content": "ශ්‍රී ලංකාවේ පාස්කු දින ප්‍රහාරයට සම්බන්ධ සැකකරුවෙකු ලෙස සැළකෙන මොහොමඩ් මිල්හාන් අත්අඩංගුවට ගැනීමට තමන් රතු නිවේදනයක් නිකුත් කිරීම ද ඉවහල් වූ බව ඉන්ටපෝල් හෙවත් ජාත්‍යන්තර පොලීසියේ මහලේකම් යෝගන් ස්ටොක් මහතා පවසා තිබේ. සැකකරු ඩුබායි හිදී අත්අඩංගුවට ගැනුණු අතර ඊයේ(14) දින දිවයිනට ගෙන එනු ලැබීය. සැකකරු සමඟ සිටි තවත් පුද්ගලයින් සිව් දෙනෙකු පොලිස් අත්අඩංගුවට පත් වූ අතර ඔහු වව්නතිව් හිදී පොලිස් නිලධාරීන් දෙදෙනෙකු ඝාතනය කිරීමේ සිද්ධියේ ප්‍රධාන සැකකරු ද වේ.", "URL": "https://lankatruth.com/si/?p=75791", "Category": "පුවත්", "Parent URL": null}