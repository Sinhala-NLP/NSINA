{"Source": "Lankatruth", "Timestamp": "July 17, 2021", "Headline": "මාදෙයියාවේ 25ක්, ගෝලින්ද වත්තේ 100ක් අදත් පොසිටිව්", "News Content": "කැගල්ල පොලිස් බලප්‍රදේශයේ මීපිටිය ග්‍රාමනිලධාරී වසමේ මාදෙයියාවගම ප්‍රදේශයෙන් කොවිඩ් – 19 ආසාදිතයන් 25කුත් මලවිට ග්‍රාමනිලධාරී වසමේ ගෝලින්ද වත්ත ප්‍රදේශයෙන් ආසාදිතයන් 100කුත් වශයෙන් 125 දෙනෙකු ඊයේ (16) දිනයේ තහවුරු කරගෙන ඇති බව වාර්තා වේ. ඒ අනුව ඊයේ රාත්‍රියේ සිට එම ප්‍රදේශ දෙකම හුදකලා කර ඇතත් මාදෙයියාව ප්‍රදේශයටම අයත් කලටුවාගොඩ පාරේ සිල්වමිස් පෙදෙස පමණක් සම්පූර්ණයෙන්ම විවෘතව ඇති බවත් එම ප්‍රදේශයට පමණක් නිරෝධායන නීතිය අදාළ වී නැති බවත් ගම්වැසියෝ කියති. කෙසේ වෙතත් මීපිටිය ග්‍රාමනිලධාරී වසමේ මාදෙයියාවගම ප්‍රදේශය අද (17) පෙරවරු 06.00 සිට හුදකලා බවින් ඉවත් කළේ යැයි කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා නිවේදනය කර තිබුනද එම ප්‍රදේශය මෙතෙක් හුදකලා බවින් ඉවත් කර නැත.", "URL": "https://lankatruth.com/si/?p=119780", "Category": "කොවිඩ් -19 (කොරෝනා ) පුවත්", "Parent URL": null}