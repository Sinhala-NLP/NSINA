{"Source": "Lankatruth", "Timestamp": "April 11, 2012", "Headline": "නිධන් හෑරූ සෙබළුන් දෙදෙනා මාට්ටු", "News Content": "කැබිතිගොල්ලෑව, වාහල්කඩ ප්‍රදේශයේ පුරාවිද්‍යාත්මක වටිනාකමකින් යුත් භූමියක පිහිටි ගරා වැටුණු මාලිගාවක තිබු බවට අනුමාන කරන ස්ථානයක් අසල නිධන් හාරමින් සිටි ශ්‍රී ලංකා යුද හමුදාවේ විශ්‍රාමික ආබාධිත සෙබළුන් දෙදෙනෙකු කැබිතිගොල්ලෑව පොලිසිය විසින් අත්අඩංගුවට ගෙන ඇත. එම ප්‍රදේශයේ ගම්වැසියන්ගෙන් ලද තොරතුරකට අනුව කල වැටලීමකදී මෙම සෙබළුන් දෙදෙනාව අත්අඩංගුවට ගෙන ඇත. වැටලීම සිදුකල අවස්ථාවේදී නිධන් හාරමින් සිටි තවත් පුද්ගලයින් දෙදෙනෙකු පලාගොස් ඇති බවද, ඔවුන්ව අත්අඩංගුවට ගැනීමට මේ වනවිට පරීක්ෂණ සිදුකරන බවද කැබිතිගොල්ලෑව පොලිසිය පවසයි.මේ වැටලීමේදී නිධන් හැරීමට භාවිත කල කැනීම් උපකරණ කීපයක් හා සෙබළුන් දෙදෙනාගෙන් එක අයෙකු සතුව තුබූ ජංගම දුරකථනයක්ද පොලිසිය විසින් අත්අඩංගුවට ගෙන තිබේ. අත්අඩංගුවට ගෙන සිටි එක සෙබලෙකු වාහල්කඩ ප්‍රදේශයේත්, අනෙක් සෙබලා කුරුනෑගල ඉඹුල්ගොඩ ප්‍රදේශයේත් පදිංචිකරුවන් බව පොලිස් පරීක්ෂණ වලදී හෙළිවී ඇත. එම ප්‍රදේශයේ ගම්වැසියන්ගෙන් ලද තොරතුරකට අනුව කල වැටලීමකදී මෙම සෙබළුන් දෙදෙනාව අත්අඩංගුවට ගෙන ඇත. වැටලීම සිදුකල අවස්ථාවේදී නිධන් හාරමින් සිටි තවත් පුද්ගලයින් දෙදෙනෙකු පලාගොස් ඇති බවද, ඔවුන්ව අත්අඩංගුවට ගැනීමට මේ වනවිට පරීක්ෂණ සිදුකරන බවද කැබිතිගොල්ලෑව පොලිසිය පවසයි. මේ වැටලීමේදී නිධන් හැරීමට භාවිත කල කැනීම් උපකරණ කීපයක් හා සෙබළුන් දෙදෙනාගෙන් එක අයෙකු සතුව තුබූ ජංගම දුරකථනයක්ද පොලිසිය විසින් අත්අඩංගුවට ගෙන තිබේ. අත්අඩංගුවට ගෙන සිටි එක සෙබලෙකු වාහල්කඩ ප්‍රදේශයේත්, අනෙක් සෙබලා කුරුනෑගල ඉඹුල්ගොඩ ප්‍රදේශයේත් පදිංචිකරුවන් බව පොලිස් පරීක්ෂණ වලදී හෙළිවී ඇත.", "URL": "https://lankatruth.com/si/?p=2031", "Category": "පුවත්", "Parent URL": null}