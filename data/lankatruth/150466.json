{"Source": "Lankatruth", "Timestamp": "August 18, 2023", "Headline": "ශ්‍රී ලාංකික ජනතාවගේ මිලදී ගැනීමේ හැකියාව අන්තයට වැටී ඇති බව ජාත්‍යන්තර වාර්තාවක් පෙන්වා දෙයි", "News Content": "මෙරට පාරිභෝගික ජනතාවගේ මිල දී ගැනීමේ හැකියාව ලෝක මට්ටමෙන් මේ වනවිට 131 වෙනි තැනට ඇද වැටී ඇති බව  https://www.numbeo.com සමීක්ෂණ ආයතනය නිකුත් කළ අලුත්ම වාර්තාවෙන් හෙළිවී තිබේ.  මෙරට පාරිභෝගික ජනතාවගේ මිල දී ගැනීමේ හැකියාව 2013දී ලෝක ව්‍යාප්ත මට්ටමින් 90 වෙනි ස්ථානයේ සිට වසර 10ක් තුළදී 131 වෙනි ස්ථානය දක්වා කඩා වැටී තිබේ.  එම වාර්තාව වැඩි දුරටත් දක්වා තිබෙන්නේ 2020 කොවිඩ් වසංගත සමය තුළ 112 වෙනි ස්ථානයේ ශ්‍රී ලංකාව රැඳී තිබුණු බව ය. එහෙත් ඉන් මාස 30ක් ඉක්ම යන විට 131 වෙනි ස්ථානය දක්වා ඉතා බරපතළ ලෙස කඩා වැටී තිබේ. එසේ තිබියදී ආණ්ඩුවේ නිල සංඛ්‍යා ලේඛණ අනුව උද්ධමනය පහත වැටී ඇති බව දක්වන අතර එය සිදුවී තිබෙන්නේ පාරිභෝගික ජනතාවගේ ඉල්ලුම ඉතා විශාල වශයෙන් බිඳ වැටීම හේතුවෙන් බව තහවුරු වේ.  එම දර්ශකය අනුව අසල්වැසි ඉන්දියාවේ පාරිභෝගික ජනතාවගේ මිල ගැනීමේ හැකියාව ලෝක මට්ටමින් 45 වෙනි ස්ථානයේ ද, බංගලිදේශය 107 වන ස්ථානයේ සහ පකිස්ථානය 114 වෙනි ස්ථානයේ පසුවන අතර ශ්‍රී ලංකාව 131 වෙනි ස්ථානයට ඇද වැටී තිබේ.", "URL": "https://lankatruth.com/si/?p=150466", "Category": "ආර්ථික පුවත්", "Parent URL": null}