{"Source": "Lankatruth", "Timestamp": "December 18, 2016", "Headline": "පාර්ලිමේන්තු මන්ත‍්‍රීවරුන් සඳහා චර්යා ධර්ම සංග‍්‍රහය මෙන්න", "News Content": "පසුගිය 10වනදා මන්ත‍්‍රීවරුන් සඳහා වන චර්යා ධර්ම සංග‍්‍රහය පාර්ලිමේන්තුවට ඉදිරිපත් කරනු ලැබීය. එහි අවසන් පිටපත කථානායක කරූ ජයසූරිය මහතා විසින් සභාවේ අනුමතිය සඳහා සභාගත කරන ලදී. පාර්ලිමේන්තු මන්ත‍්‍රීවරුන් සඳහා වන චර්යා ධර්ම සංග‍්‍රහයේ අරමුණ වන්නේ පාර්ලිමේන්තු මන්ත‍්‍රීවරුන් විසින් පාර්ලිමේන්තුව සම්බන්ධයෙන්, ඔවුන්ගේ ඡන්දදායකයන් සම්බන්ධයෙන් සහ පොදුවේ මහජනයා සම්බන්ධයෙන් සිය වගකීම් ඉටු කරනු පිණිස සිය බලතල ක්‍රියාත්මක කිරීම, කාර්ය කිරීම සහ කර්තව්‍ය ඉටු කිරීම සඳහා ඔවුනට සහාය වීම යි. මන්ත‍්‍රීවරුන්ගේ කාර්ය භාරය, චර්යා රීති, හැසිරීම, පරීක්ෂණ සඳහා කාර්ය පටිපාටිය, දඬුවම් ආදිය විස්තරාත්මකව දක්වන කොටස් දහතුනකින් එය සමන්විත වේ. ‍ගරු පාර්ලිමේන්තු මන්ත‍්‍රීවරුන් විසින් ලබාදුන් අදහස් සහ යෝජනා සියල්ල සලකා බලා අවසාන වශයෙන් නීති කෙටුම්පත් සම්පාදකවරයාගේද සහාය ඇතිව මෙය සකස් කර ඇත. චර්යාධර්ම සංග්‍රහය", "URL": "https://lankatruth.com/si/?p=25483", "Category": "පුවත්", "Parent URL": null}