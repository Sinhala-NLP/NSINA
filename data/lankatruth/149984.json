{"Source": "Lankatruth", "Timestamp": "August 3, 2023", "Headline": "එන ඡන්දයේදීත් කුරුණෑගලින් වැඩිම මානප අරගෙන මහින්ද පාර්ලිමේන්තුවට යනවා – ජොන්ස්ටන්", "News Content": "ඊලඟ මහ මැතිවරණයේදී කුරුණෑගල දිස්ත්‍රික්කයේ ලක්ෂ 04කට වැඩි ඡන්දක් ලබාගෙන හිටපු ජනාධිපති මහින්ද රාජපක්‍ෂ පාර්ලිමේන්තුවට යන බවත් ඔහු ඉතිහාසයේ වැඩිම මනාප සංඛ්‍යාව ලබා ගන්නා බවත් හිටපු ඇමති ජොන්ස්ටන් ප්‍රනාන්දු පවසයි. ඔහු මේ බව පැවසූවේ පොල්ගහවෙල ආසන බලමණ්ඩලය පිහිටුවීමේ රැස්වීමේදීය. එහිදී වැඩිදුරටත් අදහස් දැක්වූ පොහොට්ටු පක්ෂ පාර්ලිමේන්තු මන්ත්‍රී ජොන්ස්ටන් ප්‍රනාන්දු “මම එකක් මතක් කරන්නම්. ඊළඟ ජනාධිපතිවරණයේදී මේ දිස්ත්‍රික්කය අපි දිනන්නවා දෙලක්‍ෂ ගාණකට වැඩියෙන් ඡන්ද අරගෙන, මහ මැතිවරණය දිනනවා හාර ලක්‍ෂයකට වඩා වැඩියෙන් ඡන්ද අරගෙන පොහොට්ටුවේ මන්ත්‍රීවරු 11ක් මේ දිස්ත්‍රික්කයෙන් පාර්ලිමේන්තුවට යනවා. මහින්ද රාජපක්‍ෂ ඉතිහාසයේ වැඩිම මනාප සංඛ්‍යාව ලබා ගන්නවා.” යනුවෙනි.", "URL": "https://lankatruth.com/si/?p=149984", "Category": "පුවත්", "Parent URL": null}