{"Source": "Lankatruth", "Timestamp": "April 8, 2012", "Headline": "තවත් පුද්ගයන් දෙදෙනෙකු පැහැරගනී", "News Content": "වත්තලදී සහ ත‍්‍රිකුණාමලයේදි පුද්ගලයින් දෙදෙනෙකු සුදු වෑන් රථ මගින් පැහැරගෙන ගොස් ඇතැයි වාර්තාවේ. වත්තල, හුණුපිටිය ආනන්ද මාවතේ පදිංචි, ව්‍යාපාරිකයෙකු අද (08) දහවල් පැහැර ගෙන ගොස් ඇත. ඔහු වාහන අලෙවි කිරීමේ ව්‍යාපාරයක් පවත්වාගෙන ගිය 52 හැවිරිදි අයෙකි.ව්‍යාපාරිකයා තවත් ව්‍යාපාරිකයන් පිරිසක් සමග නිවසේ සිටියදී දහවල් 12.45 ට පමණ වෑන් රථයකින් පැමිණි පිරිසක් අවි පෙන්වා අනෙක් ව්‍යාපාරිකයන් බියගන්වා මෙම ව්‍යාපාරිකයා පැහැරගෙන ගොස් ඇත. අළු පැහැති වෑන් රියකට නංවාගෙන ඇති අතර ඔහුගේ බිරිඳ සහ දරුවෙකු වෑන් රිය පසුපස ත‍්‍රීවීල් රථයකින් ලූහුබැඳ තිබේ. සුදුවෑන් රියට පිටත්ව යාමට ඉඩ සලසාදී ඇත්තේ ඩිෆෙන්ඩර් වර්ගයේ රථයකි. එහි හමුදා ඇඳුමින් සැරසුනු පිරිසක් සිට ඇත. වෑන්රිය පසුපස ලූහුබඳින්නට ත‍්‍රීවීල් රථයට නොහැකි වී ඇති අතර වෑන් රථය මගහැරී තිබේ. පසුව බිරිඳ පෑලියගොඩ පොලීසියට පැමිණිලි කිරීමට ගියද එහිදී පැමිණිල්ල බාරගෙන නැති අතර පසුව කිරිබත්ගොඩ පොලීසියට පැමිණිලි කර තිබේ. ඔවුන් පැමිණි වෑන් රථය nwBE7328 අංක සහිත අළුපහැති ඩොලිෆින්වර්ගයේ එකක් බව අතුරුදහන්වී ඇති ව්‍යාපාරිකයාගේ බිරිද හා පුතා පවසති.මේ අතර ත‍්‍රිකුණාමලය උප්පුවෙලි අන්බුවලිපුරම් ප‍්‍රදේශයේදී ද තරුණයෙකු පැහැරගෙන ගොස් තිබේ. පසුගිය 6 වෙනිදා උදෑසන වෑන් රථයකින් පැමිණ පිරිසක් විසින් ඔහු පැහැරගෙන ගිය බවට පැමිණිලි ලැබී ඇති බව පොලීසිය කියයි.රවීන්ද්‍රන් රාමසාමි නම් 28 හැවිරිදි එම තරුණයා පැහැරගැනීමට ලක්ව ඇත්තේ ත‍්‍රිකුණාමලය ප‍්‍රදේශයේ පෞද්ගලික රෝහලක් අසලදීය. වත්තල, හුණුපිටිය ආනන්ද මාවතේ පදිංචි, ව්‍යාපාරිකයෙකු අද (08) දහවල් පැහැර ගෙන ගොස් ඇත. ඔහු වාහන අලෙවි කිරීමේ ව්‍යාපාරයක් පවත්වාගෙන ගිය 52 හැවිරිදි අයෙකි. ව්‍යාපාරිකයා තවත් ව්‍යාපාරිකයන් පිරිසක් සමග නිවසේ සිටියදී දහවල් 12.45 ට පමණ වෑන් රථයකින් පැමිණි පිරිසක් අවි පෙන්වා අනෙක් ව්‍යාපාරිකයන් බියගන්වා මෙම ව්‍යාපාරිකයා පැහැරගෙන ගොස් ඇත. අළු පැහැති වෑන් රියකට නංවාගෙන ඇති අතර ඔහුගේ බිරිඳ සහ දරුවෙකු වෑන් රිය පසුපස ත‍්‍රීවීල් රථයකින් ලූහුබැඳ තිබේ. සුදුවෑන් රියට පිටත්ව යාමට ඉඩ සලසාදී ඇත්තේ ඩිෆෙන්ඩර් වර්ගයේ රථයකි. එහි හමුදා ඇඳුමින් සැරසුනු පිරිසක් සිට ඇත. වෑන්රිය පසුපස ලූහුබඳින්නට ත‍්‍රීවීල් රථයට නොහැකි වී ඇති අතර වෑන් රථය මගහැරී තිබේ. පසුව බිරිඳ පෑලියගොඩ පොලීසියට පැමිණිලි කිරීමට ගියද එහිදී පැමිණිල්ල බාරගෙන නැති අතර පසුව කිරිබත්ගොඩ පොලීසියට පැමිණිලි කර තිබේ. ඔවුන් පැමිණි වෑන් රථය nwBE7328 අංක සහිත අළුපහැති ඩොලිෆින්වර්ගයේ එකක් බව අතුරුදහන්වී ඇති ව්‍යාපාරිකයාගේ බිරිද හා පුතා පවසති. මේ අතර ත‍්‍රිකුණාමලය උප්පුවෙලි අන්බුවලිපුරම් ප‍්‍රදේශයේදී ද තරුණයෙකු පැහැරගෙන ගොස් තිබේ. පසුගිය 6 වෙනිදා උදෑසන වෑන් රථයකින් පැමිණ පිරිසක් විසින් ඔහු පැහැරගෙන ගිය බවට පැමිණිලි ලැබී ඇති බව පොලීසිය කියයි. රවීන්ද්‍රන් රාමසාමි නම් 28 හැවිරිදි එම තරුණයා පැහැරගැනීමට ලක්ව ඇත්තේ ත‍්‍රිකුණාමලය ප‍්‍රදේශයේ පෞද්ගලික රෝහලක් අසලදීය.", "URL": "https://lankatruth.com/si/?p=2012", "Category": "පුවත්", "Parent URL": null}