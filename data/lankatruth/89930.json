{"Source": "Lankatruth", "Timestamp": "February 18, 2020", "Headline": "ශ්‍රී ලන්කන් ලොක්කෝ හෙට කෝප් කමිටුවට", "News Content": "ආන්දෝලනාත්මක ගුවන් බස් ගනුදෙනුව සම්බන්ධයෙන් විමර්ශනය කිරීම සඳහා ශ්‍රීලංකන් ගුවන් සමාගමේ ප්‍රධානීහු පොදු ව්‍යාපාර පිළිබඳ පාර්ලිමේන්තු කාරක සභාව හෙවත් කෝප් කමිටුව හමුවට හෙට (19) කැඳවා තිබේ. කෝප් කමිටුව හමුවේ පෙනී සිටීමට වෙනත් දිනයක් දෙන්නැයි ගුවන් සමාගම් ප්‍රධානීන් ඉකුත්දා කොප් කමිටුවෙන් ඉල්ලීමක් කර තිබූ අතර කෝප් කමිටුවේ සභාපති සුනිල් හඳුන්නෙත්ති මහතා ඒ ඉල්ලීම ප්‍රතික්ෂේප කර තිබිණි. ගුවන් සමාගමේ ගනුදෙනු සම්බන්ධයෙන් කෝප් කමිටුව හමුවේ මෙයට පෙරද සලකා බැලුණ නමුත් ඉහත ගුවන් බස් ගනුදෙනුව ගැන රටේ ආන්දෝලනයක් ඇතිවීම සැලකිල්ලට ගෙන ඒ කාරණය නැවත සලකා බැලීමට තීරණය කළ බව කෝප් සභාපති සුනිල් හඳුන්නෙත්ති මහතා පවසයි. මේ අතර මෙම ගුවන් බස් ගනුදෙනුව සම්බන්ධයෙන් කෝප් කමිටුව රජයේ විගණකාධිපතිවරයාගෙන් තවදුරටත් තොරතුරු ඉල්ලා ඇති අතර ඒ තොරතුරු ලබාගැනීම සඳහා කෝප් කමිටු සභාපති හා රජයේ විගණකාධිපතිවරයා අතර හමුවක් අද (18) පැවැත්වීමට නියමිතව තිබිණි.", "URL": "https://lankatruth.com/si/?p=89930", "Category": "පුවත්", "Parent URL": null}