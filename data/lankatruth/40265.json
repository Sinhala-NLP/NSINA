{"Source": "Lankatruth", "Timestamp": "September 1, 2017", "Headline": "අධිවේගී මාර්ග ව්‍යාපෘතියේ බෙන්ස් රථ අල්ලසක් ගැන සුනිල් හඳුන්නෙත්ති හෙළි කරයි", "News Content": "දක්ෂිණ අධිවේගී මාර්ගයේ මාතර – බෙලිඅත්ත ඉදිකිරීමේ ඉදිකරණ ගුවන් පාලම්වල දුරප්‍රමාණය කිලෝමීටර් 6.33සිට 9.11 දක්වා තවත් කිලෝමීයටර් 2.78කින් වැඩි කිරීමට අදාළ යොජනාවට මලික් සමරවික්‍රම, පාස්කරලිංගම්, චරිත රත්වත්තේ, රනිල් වික්‍රමසිංහ යන මහත්වරුන්ගෙන් සමන්විතව පිහිටුවා ඇති, කැබිනට් මණ්ඩලයට හෝ පාර්ලිමේන්තුවට වග නොකියන ආර්ථික කමිටුව යැයි හඳුන්වන කුස්සි කැබිනෙට්ටුව විසින් අනුමැතිය ලබා දී ඇති බවත් එසේ අනුමැති ලබාදීමට මැදිහත් වූවෙකුට මර්සීඩීස් බෙන්ස් රථයක් අල්ලසක් ලෙස ලැබී ඇති බවත් කෝප් සභාපති සුනිල් හඳුන්නෙත්ති මහතා අනාවරණය කරයි. පසුගිය 30වනදා දූෂණ විරෝධී හඬ සංවිධානය විසින් කොළඹදී සංවිධානය කර තිබූ මාධ්‍ය හමුවකට එක්වෙමින් ඒ මහතා මෙම අනාවරණය සිදු කළ අතර එම මාධ්‍ය හමුවට දූෂණ විරෝධී හඬ සංවිධානයේ කැඳවුම්කරු වසන්ත සමරසිංහ මහතා, එහි විධායක කමිටු සාමාජික ගාමිණී රත්නසිරි මහතාද එක්වී සිටි අතර එහිදී වැඩිදුරටත් අදහස් දැක්වූ සුනිල් හඳුන්නෙත්ති මහතා… “2016 නොවැම්බර් මස 21 වෙනිදා, මේ ලිපිය ලියන්නේ එක්සෙකටිව් ප්‍රොජෙක්ට් ඩිරෙක්ර් ඌ ජන්නායි, මේ පුද්ගලයා කැතික් ආයතනයේ විධායක ව්‍යපෘති කළමණාකරු. ඔහු ලියනවා ආර්.එම්. ගාමිණීට. සීනියර් ප්‍රොජෙක්ට් ඩිරෙක්ටර්. මම ආයෙත් කියනවා මෙම ආර්.එම්. ගාමිණී, ලක්ෂ්මන් කිරිඇල්ල කියලා දාගත්තට කමක් නැහැ. ඔහුට ලියනව ලිපියක් 2016 නොවැම්බර් 21 වෙනිදාම අපි මේ ව්‍යාපෘතියට ආදාළව මර්සඩීස් බෙන්ස් රථයක් ගේනවා. ඒ වාහනය කොළඹ වරායට ඇවිල්ල තියෙන්නේ 2016 නොවැම්බර් 21 වනදා. ඒ කියන්නේ මේ ලිපිය ලියන දවසෙමයි. මේ ලිපිය ලියන දවසෙම වාහනයක් එනව ලංකාවේ වරායට. මර්සිඩීස් බෙන්ස් එකක්. මෙන්න මේ වාහනයව්‍යාපෘතියට පාවිච්චි කරන වාහනයක් නිසා මේ වාහනයට තීරු බදු සහන ලබා දෙන්න කියලා. දැන් එතකොට මේ මුදල් අමාත්‍යාංශයේ චක්‍රලේඛ අනුව මෙවැනි මගී ප්‍රවාහන වාහනයකට තීරුබදු සහන දෙන්න බැහැ. මොකද අපි දන්නවා මර්සීඩීස් බෙන්ස් එකක් යකඩ පටවන් යන්නේ නැහැ. මර්සීඩීස් බෙන්ස් එකක් මේ ව්‍යාපෘතියේ කොන්ක්‍රීට් අදින්න ගන්නේ නැහැ. දැන් නොවැම්බර් මාසේ 21වනදා වරායට ආපු වාහනයකට නොවැම්බර් මාසේ 21වෙනිදම ඉල්ලනවා තීරු බදු සහනයක් දෙන්න කියලා. ඒ වාහනය දැන් කෝ? කවුද මේ වාහනය පාවිච්චි කරන්නේ? ලංකාවට ගෙනල්ල මේ වාහනය කොහෙද ලියාපදිංචි කරලා තියෙන්නේ? ලංකාවේ ආර්එම්වී එකේ මේ වාහනය ලියාපදිංචි කරලා තියෙන්නේ කාගේ නමින්ද? අපිට දැන් කියන්න, අර්.එම්. ගාමිණී මහත්තයා දැනගන්න ඕන කවුරු දැනගත්තේ නැතත්. මොකද ඔහු මේ වාහනය පිළිබඳ අවබෝධයක් තියෙන කෙනා. මේ වාහනය කොහෙද ගියේ. මේ වාහනය කවුද පාවිච්චි කරන්නනේ? මම අදට ඒ ටික විතරයි කියන්නේ ඔබට. අපි දන්නවා මේ වාහනය තියෙන තැන. පාවිච්චි කරන්නේ කවුද කියලා. අඩු තරමේ දැන් මේ වාහනය ලංකාවට ගෙනල්ල තීරු බදු සහන ලැබුනද නැද්ද? ලැබුණනම් ලැබුණේ මොන පදනමින්ද? මේ වාහනය දැන් පාවිච්චි කරන්නේ කවුද? මොකද එක්කො මේ වාහනය ව්‍යාපෘතියේ තියෙන්න ඕනා. මේක ව්‍යාපෘතියට ගෙනාපු වාහනයක්නම් මේක ව්‍යාපෘතියේ තියෙන්න එපැයි. මම එකක් වගකීමෙන් කියනවා මෙම වාහනේ ව්‍යාපෘතිය ඇතුළේ කොහෙයත් නැහ. එතකොට ඒව තමයි මම මුලින්ම කියපු බිලියන ගානක් ව්‍යාපෘතියේ ඇස්තමේන්තු වැඩි කරගන්න දීපු අල්ලස්. ඒක නිසා මෙවැනි අල්ලස් වාහනවලත් වන්දි ගෙවන්න සිද්ධ වෙන්නේ මේ රටේ ජනතාවට.”", "URL": "https://lankatruth.com/si/?p=40265", "Category": "පුවත්", "Parent URL": null}