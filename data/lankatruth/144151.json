{"Source": "Lankatruth", "Timestamp": "January 28, 2023", "Headline": "අමාත්‍යාංශ දෙකකට ලේකම්වරු පත්කරයි… වලංගු මාස 03යිලු…", "News Content": "ජනවාරි 20 වැනිදා සිට බලපැවැත්වෙන පරිදි ජනාධිපති රනිල් වික්‍රමසිංහ විසින් සංචාරක හා ඉඩම් අමාත්‍යාංශයට සහ ජල සම්පාදන හා වතු යටිතල පහසුකම් සංවර්ධන අමාත්‍යාංශයට ලේකම්වරු දෙදෙනෙකු පත් කර තිබේ. ඒ අනුව සංචාරක හා ඉඩම් අමාත්‍යාංශයේ ලේකම්වරයා වශයෙන් චූලානන්ද පෙරේරා පත්කර ඇති අතර ජල සම්පාදන හා වතු යටිතල පහසුකම් සංවර්ධන අමාත්‍යාංශයේ ලේකම්වරයා වශයෙන් ඩබ්ලිව්. සමරදිවාකර පත්කර ඇත. මාස තුනක කාලයක් සඳහා මෙම පත් කිරීම සිදුකර ඇති බවද අදාළ ගැසට් නිවේදනයේ සඳහන් විය.", "URL": "https://lankatruth.com/si/?p=144151", "Category": "පුවත්", "Parent URL": null}