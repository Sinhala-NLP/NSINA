{"Source": "Lankatruth", "Timestamp": "September 9, 2018", "Headline": "ආසියානු දැල් පන්දු ශූරතාවය ලංකාවට", "News Content": "ආසියානු දැල් පන්දු තරඟාවලියේ ශූරතාවය මීට සුළු මොහොතකට පෙර ශ්‍රී ලංකා කණ්ඩායම සතු විය. අද(9) සිංගප්පූරු කණ්ඩායම සමඟ පැවති අවසන් මහා තරඟයේදී ළකුණු 69ට 50ක් ලෙස විශිෂ්ඨ ජයක් වාර්තා කිරීමට ශ්‍රී ලංකා ක්‍රීඩිකාවන්ට හැකි විය. ආසියානු දැල්පන්දු තරඟාවලියේ අපරාජිත කණ්ඩායම ලෙස තරඟ බිමට පිවිසි ශ්‍රී ලංකා පිළ ශූරතාවය ඉසිලීමත් සමඟ ලබන වසරේ එංගලන්තයේ ලිවර්පූල් හි පැවැත්වීමට නියමිත ලෝක ශූරතා දැල් පන්දු තරඟාවලිය සඳහා වරම් ලැබීය. එබැවින් අද ලැබූජය ශ්‍රී ලංකා කණ්ඩායමේ නව ගමනක ආරම්භය වනු ඇත.", "URL": "https://lankatruth.com/si/?p=59030", "Category": "ක්‍රීඩා පුවත්", "Parent URL": null}