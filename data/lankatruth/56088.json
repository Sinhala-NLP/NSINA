{"Source": "Lankatruth", "Timestamp": "July 12, 2018", "Headline": "අලි – මිනිස් ගැටුම අවම කිරීමට සමස්ත ලංකා ගොවිජන සම්මේලනයෙන් යෝජනා", "News Content": "වනජීවී අමාත්‍ය සරත් ෆොන්සේකා මහතා ඇතුළු නිලධාරීන් සමඟ ඊයේ (11) පැවැත්වූ සාකච්ඡාවේදී දිනෙන් දින උග්‍රවන අලි මිනිස් ගැටුම පාලනය කිරීම සදහා සමස්ත ලංකා ගොවිජන සම්මේලනය විසින් යෝජනා මාලාවක් ලබා දී ඇත. විද්‍යාත්මක ක්‍රමවේදයන් අනුගමනය කිරීම අලින්ගේ ගැවසුම් කලාප අවම කිරීම ඇතුළු ලංකාවේ වනාන්තර කළමනාකරණය පිලිබඳ යෝජනා මාලාවක් මෙහිදී අමාත්‍යංශය වෙත ඉදිරිපත් කිරීමට සමස්ථ ලංකා ගොවිජන සම්මේලනය කටයුතු කරන ලදී. මේ හමුව සඳහා නාමල් කරුණාරත්න මහතාට අමතරව සමස්ථ ලංකා ගොවිජන සම්මේලනයේ ලේකම් ටී.බී. සරත් සහ සුනිල් රණවිර යන මහත්වරුන්ද එක් වී ඇත.", "URL": "https://lankatruth.com/si/?p=56088", "Category": "පුවත්", "Parent URL": null}