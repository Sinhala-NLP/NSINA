{"Source": "Lankatruth", "Timestamp": "March 19, 2021", "Headline": "අදානි සහ ජෝන් කීල්ස් දැන්මම වැඩට බසී… කොටස් වෙළෙඳපොළටත් දැනුම් දෙයි…", "News Content": "ශ්‍රී ලංකාවේ ආණ්ඩුව අනුමැතිය ලබා දුන් පරිදි අදානි වරාය සහ විශේෂ ආර්ථික කලාප සමාගම කොළඹ වරායේ බටහිර පර්යන්තය ඉදිකිරීමට කටයුතු කරන බව ජෝන් කීල්ස් සමාගම කොටස් වෙළෙඳ පොළ වෙත දැනුම් දී ඇත. පසුගිය 15 වැනිදා යවන ලද ලිපියකින් ඔවුන් පෙන්වා දී ඇත්තේ කොළඹ වරායේ ගැඹුරුතම පර්යන්තය(මීටර් 20) ඉදි කිරීමට ඔවුන් කටයුතු කරන බවයි. එසේම වාර්ෂිකව කන්ටේනර් ලක්ෂ 30ක් එහි ක්‍රියාත්මක කිරීමට බලාපොරොත්තු වන බවද දක්වා ඇත. ඉන්දියානු අදානි සමාගමේ දේශීය නියෝජිතයා ලෙස කටයුතු කරන්නේ ජෝන් කීල්ස් සමාගමයි. කොළඹ වරායේ SAGT පර්යන්තය දැනටත් ක්‍රියාත්මක කරන්නේ එම සමාගම් විසිනි. කොළඹ වරායේ දකුණු ජැටිය මීටර් 18ක් ගැඹුරු වන අතර එය චීන CICT සමාගම විසින් මෙහෙයවනු ලබයි. මේ වන විට කොළඹ වරායට පැමිණෙන මුළු කන්ටේනර් බහාලුම් වලින් 38%ක් මෙහෙයුම් කරනු ලබන්නේ චීන සමාගමයි. වරාය අධිකාරිය මුළු කන්ටේනර්වලින් 28%ක මෙහෙම් සිදුකරනු ලබයි. අදාල සමාගම විසින් මීටර් 20ක් ගැඹුරු පර්යන්තයක් ඉදිකිරීම යනු වාර්ෂික කන්ටේනර් බහාලුම් විශාල ප්‍රමාණයක් එය වෙත ගලා යාමකි. දැනට වරාය අදිකාරියේ වාර්ශික අදිකාරියේ වාර්ශික බහලු මෙහෙයුම් ප්‍රමාණය ලක්ෂ 72කි.", "URL": "https://lankatruth.com/si/?p=113262", "Category": "ආර්ථික පුවත්", "Parent URL": null}