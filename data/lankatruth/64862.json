{"Source": "Lankatruth", "Timestamp": "December 7, 2018", "Headline": "කෝටි 277ක මත්කුඩු ගෙනා සැකකරු අත්අඩංගුවට", "News Content": "රුපියල් කෝටි 277කට අධික වටිනාකමකින් යුත් මත්කුඩු තොගයක් බේරුවල මුහුදේ දී පසුගිය දා අත්අඩංගුවට ගත් අතර එම මත්කුඩු තොගය ජාත්‍යන්තර මුහුදු සීමාවේ සිට රැගෙන ආ ටෝලර් යාත්‍රාවේ හිමිකරු යටින්තොට පහළ ගරාගොඩ ප‍්‍රදේශයේ දී යටියන්තොට පොලිස් කණ්ඩායමක් විසින් අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයේ නිලධාරීන්ට ලද තොරතුරක් මත සැකකරු අත්අඩංගුවට ගෙන තිබේ. සිද්ධියට අදාලව මීට පෙර සැකකරුවන් දෙදෙනෙකු පසුගිය 13 වනදා අත්අඩංගුවට ගත් අතර ඔවුන් දින හතක් පොලිස් මත්ද්‍රව්‍ය කාර්යාංශය තුළ රඳවා තබාගෙන ප‍්‍රශ්න කිරීමට කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය නියෝග ලබා දී තිබේ. එලෙස අත්අඩංගුවේ පසුවන්නේ බේරුවල පදිංචි දිනයාදුරදිලිප් සුසන්ත සහ එම්. රික්සි මොහොමඩ් යන අයවලූන්ය. පොලිසිය විසින් අත්අඩංගුවට ගත් මෙම හොරොයින් ප‍්‍රමාණය සැකකරු ඔහුගේ සොහොයුරා හරහා ඩිංගි බෝට්ටුවකින් ගොඩබිම වෙත රැගෙන එමින් සිටියදී බදාදා (5) රාත්‍රියේ පොලිසිය අත්අඩංගුවට ගෙන තිබිණි.", "URL": "https://lankatruth.com/si/?p=64862", "Category": "පුවත්", "Parent URL": null}