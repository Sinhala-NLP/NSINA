{"Source": "Lankatruth", "Timestamp": "December 8, 2020", "Headline": "රාජ්‍ය ඇමතිවරයෙක් බමන මතින් රුවන්වැලිසෑය වඳින්න ගිහින්", "News Content": "ඊයේ (07) අලුයම 1.00ට පමණ රුවන්වැලිසෑය වන්දනා කිරීමට බීමතින් පැමිණි ආණ්ඩුවේ රාජ්‍ය අමාත්‍යවරයෙකුට එම පූජා භූමියට ඇතුළුවීමට ඉඩ නොදීම නිසා එහි යොදවා සිටි ආරක්ෂක අංශවලට පරුෂ වචනයෙන් දෝෂාරෝපනය කිරීම හේතුවෙන් උණුසුම් තත්වයක් ඇතිවී තිබේ. මෙම රාජ්‍ය අමාත්‍යවරයා සමග තවත් කිහිපදෙනෙකු වාහන කිහිපයකින් පැමිණ ඇති අතර අවේලාව හේතුවෙනුත් බීමතින් සිටීම හේතුවෙනුත් රුවන්වැලි මහා සෑය වන්දනා කිරීමට අවසර ලබාදිය නොහැකි බව එහි ආරක්ෂාවට යොදවා සිටි පොලිස් නිලධාරීන් පැවසීම හේතුවෙන්, තමන් රාජ්‍ය ඇමතිවරයෙකු බවත් එම පොලිස් නිලධාරීන් වහාම මාරු කරන බවත් පවසමින් රාජ්‍ය අමාත්‍යවරයා පොලිස් නිලධාරීන්ට බැනවැදී ආපසු හැරීගොස් ඇත. මෙවැනි සිදුවීමක් සිදුව ඇතැයි රුවන්වැලි සෑ චෛත්‍යාරාමාධිකාරී පල්ලේගම හේමරතන හිමියෝ මාධ්‍ය වෙත සනාත කර තිබේ.", "URL": "https://lankatruth.com/si/?p=102759", "Category": "පුවත්", "Parent URL": null}