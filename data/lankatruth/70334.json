{"Source": "Lankatruth", "Timestamp": "March 14, 2019", "Headline": "ගුවන් තොටුපොළ තීරුබදු නිදහස් කඩසාප්පුත් ඉන්දියාවට දෙයි…", "News Content": "කටුනායක බණ්ඩාරනායක ජාත්‍යන්තර ගුවන්තොටුපොළ සතු තීරු බදු නිදහස් (Duty free) කඩසාප්පු සියල්ලම ඉන්දීය සමාගමක් වෙත බදු දීම සඳහා අවශ්‍ය මූලික කටයුතු මේ වනවිටත් සිදු කර ඇති බවත් ඊට සිවිල් ගුවන් සේවා අමාත්‍ය අර්ජුන රණතුංග මහතාගේ අනුමැතිය හිමිවී ඇති බවත් වාර්තා වේ. ගුවන් සේවා කටයුතුවලට අමතරව විශාල වශයෙන් සුභසාදන කටයුතු සඳහා ආදායම් උපයාගත් ඉන්ධන පිරවුම්හල, රථගාල ඇතුළු ගුවන් තොටුපොළ පරිපාලනය යටතේ පැවති ස්ථාන කිහිපයක්ම මේ වනවිට පුද්ගලික අංශය වෙත පවරා ඇති අතර ගුවන් තොටුපළ පෞද්ගලීකරණය කිරිමේ කටයුතු පියවරෙන් පියවර සිදු කරමින් තිබෙන බවත් වෘත්තීය සමිති සඳහන් කරයි.", "URL": "https://lankatruth.com/si/?p=70334", "Category": "පුවත්", "Parent URL": null}