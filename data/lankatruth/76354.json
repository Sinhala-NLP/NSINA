{"Source": "Lankatruth", "Timestamp": "June 25, 2019", "Headline": "යුද හමුදා ට්‍රක් රථයක් යාල්දේවි දුම්රියේ ගැටී 05ක් ජීවිතක්ෂයට, දෙදෙනෙකුට බරපතලයි", "News Content": "යුද හමුදා ට්‍රක් රථයක් කිලිනෝච්චි භාරතීපුරම් ප්‍රදේශයේදී කොළඹ සිට කන්කසන්තුරෙයි දක්වා ගමන් ගන්නා යාල්දේවී දුම්රියේ ගැටීමෙන් යුද හමුදා සමාජිකයින් 05 දෙනකු ජීවිතක්ෂයට පත්ව ඇති අතර තවත් සෙබළුන් දෙදෙනෙකු තුවාල ලබා ඇත. කිලිනොච්චිය දුම්රිය ස්ථානය අසළ පිහිටි යුද හමුදා රෝහලේ සිට සෙබළුන් 07 දෙනෙකු රැගත් ට්‍රක් රථය කිලිනොච්චිය නගරය දෙසට ගමන් කිරීමේදී දුම්රිය ස්ථානය අසළ පිහිටි 55 මංසන්ධිය අසළ දුම්රිය හරස් මාර්ගයේදී ට්‍රක් රථය මෙලෙස දුම්රියේ ගැටී තිබේ. ට්‍රක්රථය දුම්රියේ ගැටීමෙන් එහි ගමන්ගත් සෙබළුන් සිව් දෙනෙකු එම ස්ථානයේම මිය ගොස් සිටි බවටත් බරපතල තුවාල ලබා සිටි තවත් යුද හමුදා සෙබලුන් තිදෙනෙකු ප්‍රතිකාර සඳහා කිලිනොච්චිය මහරෝහලට ඇතුළත් කිරීමෙන් පසු තවත් සෙබෙළෙකු මිය ගොස් ඇති බවත් තුවාල ලබා ඇති අනෙක් සෙබළුන් දෙදෙනාගේ තත්වයද බරපතල බවත් රෝහල් ආරංචිමාර්ග සඳහන් කරයි. යුද හමුදා ට්‍රක්රථයේ රියදුරු දුම්රිය පැමිණෙනු නොදැකීම නිසා මෙම අනතුර සිදුව ඇති බවටත් අනතුරට මුහුණදුන් සියලුම යුද හමුදා සෙබලුන් කිලිනොච්චිය යුද හමුදා රෝහලේ රාකාරි නිරත සෙබලුන් බවට හඳුනාගෙන තිබෙන බවත් වාර්තා වේ. ඔවුන් මෙසේ අනතුරට පත්ව ඇත්තේ භාරතීපුරම් පිහිටි යුද හමුදා වෛද්‍ය බලකා කඳවුර වෙත ජලය ගෙන ඒම සඳහා ගමන්කරමින් සිටියදී ය.", "URL": "https://lankatruth.com/si/?p=76354", "Category": "පුවත්", "Parent URL": null}