{"Source": "Lankatruth", "Timestamp": "February 23, 2021", "Headline": "කණ්ණාඩි දානවා නම් කොරෝනා අවදානම අඩුයි", "News Content": "ඇස් කණ්ණාඩි පලඳින පුද්ගලයන්ට ‘කොවිඩ් 19’ හෙවත් නව කොරෝනා වයිරසය ආසාදනය වීමේ ප්‍රවණතාව ඉතා අඩු යැයි ඉන්දීය වෛද්‍ය පර්යේෂකයෝ පෙන්වා දෙති. ඉන්දීය පර්යේෂකයන් මෙසේ පෙන්වාදී ඇත්තේ සමීක්ෂණයටක අනුවය. ‘කොවිඩ් 19’ වයිරස විෂබීජ ශරීරගත වන්නේ නාසයෙන්, ඇස්වලින් සහ මුඛයෙනි. දෑත් නිතර පිරිසිදුව තබා ගැනීමට, මුහුණ ස්පර්ශ කිරීමෙන් වැළැකී සිටීමට සහ මුහුණු ආවරණ පැළඳීමට සෞඛ්‍ය අංශ උපදෙස් දෙන්නේ මේ නිසාය. ඇස් කණ්ණාඩි පලඳින පුද්ගලයන්ගේ ඇස්වලට වයිරස විෂබීජ යෑම අඩු වන අතර, කණ්ණාඩි පලඳින පුද්ගලයන් මුහුණ සහ ඇස් ස්පර්ශ කිරීම ද ඉතා අඩු යැයි සමීක්ෂණයෙන් පෙනී ගොස් ඇත. වයිරස ආසාදනය වීම අඩු යැයි පැවැසෙන්නේද ඒ නිසාය. සෑම පුද්ගලයෙකුම පැයකට 23වරක් පමණ මුහුණ ස්පර්ශ කරන බවත්, තෙවරක් ඇස් ස්පර්ශ කරන බවත් සිදුකළ සමීක්ෂණයෙන් අනාවරණය වී ඇතැයිද පර්යේෂණ කණ්ඩායම පෙන්වා දෙයි. “දීර්ඝ කාලයක් තිස්සේ ඇස් කණ්ණාඩි පලඳින පුද්ගලයන් මුහුණ අල්ලන්නේ ඉතා අඩුවෙන්. ඇස් අල්ලන්නේ අඩුවෙන්. එහෙයින් ඔවුන් වයිරසයෙන් ආරක්ෂා වෙනවා”", "URL": "https://lankatruth.com/si/?p=111195", "Category": "කොවිඩ් -19 (කොරෝනා ) පුවත්", "Parent URL": null}