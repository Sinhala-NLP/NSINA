{"Source": "Lankatruth", "Timestamp": "May 15, 2017", "Headline": "බැසිල්ට එරෙහි දිවිනැගුම නඩුව යළි කල් යයි", "News Content": "දිවිනැගුම සංවර්ධන දෙපාර්තමේන්තුවට අයත් මුදල් අවභාවිත කිරීම සම්බන්ධයෙන් හිටපු අමාත්‍ය බැසිල් රාජපක්ෂ මහතා සහ නිලධාරින් කිහිප දෙනෙකුට එරෙහිව පවරා ඇති නඩුව අද (15) කැඳවනු ලැබූ අවස්ථාවේ එය යළි විභාගය ජූලි මස 26 වැනිදා දක්වා කල් දැමීමට කොළඹ මහාධිකරණ විනිසුරු ඒ.ආර්. හෙයියන්තුඩුව මහතා නියෝග කර තිබේ. පැමිණිල්ලේ සාක්ෂි සටහන් නිසි පරිදි විත්තිකාර පාර්ශවයට ලබා දී නොමැති බව නඩුව අද කැඳවූ අවස්ථාවේදී බැසිල් රාජපක්ෂ මහතා ඇතුළු පිරිස වෙනුවෙන් පෙනී සිටි නීතිඥවරයා ප්‍රකාශ කර ඇත. අදාළ සාක්ෂි සටහන් ලබාදීමට කටයුතු කරන බවට නිතිපතිවරයා වෙනුවෙන් පෙනී සිටි රජයේ නීතිඥවරයා පොරොන්දු වී තිබේ. ඒ අනුව නඩුව යළි කල් දැමීමට අධිකරණය තීරණය කර ඇත.", "URL": "https://lankatruth.com/si/?p=34340", "Category": "පුවත්", "Parent URL": null}