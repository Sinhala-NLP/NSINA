{"Source": "Lankatruth", "Timestamp": "June 2, 2018", "Headline": "රොජර් සෙනෙවිරත්න වීරවංසගේ පක්ෂයෙන් ඉල්ලා අස්වෙයි", "News Content": "විමග් වීරවංස මහතාගේ පක්ෂය නියෝජනය කරමින් මහින්ද පිලේ බස්නාහිර පළාත් සභා මන්ත‍්‍රීවරයෙකු ලෙස කටයුතු කරන රොජර් සෙනෙවිරත්න මහතා එම පක්ෂයෙන් ඉල්ලා අස් වී තිබේ. මේ වනවිට ඔහු සිය ඉල්ලා අස්වීමේ ලිපිය විමල් වීරවංස මහතා වෙත ලිපියක් යොමු කර ඇත. විමල් වීරවංස මහතාගේ පක්ෂයේ බොහෝ පිරිසක් මේ වනවිට වීරවංස මහතාව හැර යමින් සිටින අතර මීට පෙර පාර්ලිමේන්තු මන්ත්‍රී වීරකුමාර දිසානායක, ජාතික සංවිධායක පියසිරි විජේනායක, ප්‍රධාන ලේකම් ප්‍රියන්ජිත් විතාරන ඇතුළු බොහෝ පිරිසක් ඔහුව හැරගියේය.", "URL": "https://lankatruth.com/si/?p=53410", "Category": "පුවත්", "Parent URL": null}