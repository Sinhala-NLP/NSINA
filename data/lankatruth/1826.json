{"Source": "Lankatruth", "Timestamp": "March 21, 2012", "Headline": "රටපුරා හෙද හෙදියන් ලෙඩ නිවාඩු", "News Content": "හෙද හෙදියන්ට මතුවී ඇති ගැටලූ ගණනාවක් මුල්කරගනිමින් අද (21) දින රටපුරා රෝහල් 20ක හෙද හෙදියන් ලෙඩ නිවාඩු වාර්තා කරන බව සමස්ත ලංකා හෙද නිලධාරීන්ගේ සංගමය පවසයි. පසුගිය කාලය මුළුල්ලේම තම ගැටලූ සම්බන්ධයෙන් සෞඛ්‍ය බලධාරීන් දැනුවත් කළද ඒ සම්බන්ධයෙන් සෞඛ්‍ය අමාත්‍යාංශය කිසිදු පියවරක් නොගෙන ගැටලූ මගහරිමින් සිටින බවටද එම සංගමය චෝදනා කරයි. තවද සෞඛ්‍ය අමාත්‍යාංශය තමන්ට හිතවත් වෘත්තීය සමිති සමග පමණක් කටයුතු කරමින් සිටින බවත් හෙද හෙදියන් රැවටීමට ලක්කරමින් සිටින බවටත් එම සංගමය චෝදනා කරයි.  හෙද සේවාවට රු.3000/=ක විශේෂ දීමනාවක් ලබාගැනීම, රු.5000/=ක අතුරු දීමනාවක් ලබාගැනීම, හෙද ව්‍යවස්ථාව සංශෝධනය කිරීම, රු.20000/=ක නිල ඇඳුම් දීමනාවක් ලබාගැනීම, දින 05 සතිය ලබාගැනීම, අතිකාල කප්පාදු කරන 2/19/2009(i) චක්‍රලේඛය අවලංගු කිරීම, විශේෂ ශ්‍රේණීයේ හෙද උසස්වීම් ලබාගැනීම ඇතුලූ ඉල්ලීම් 10ක් මුල් කර ගනිමින් මෙම වෘත්තීය ක්‍රියාමාර්ගය දියත් කර තිබේ.", "URL": "https://lankatruth.com/si/?p=1826", "Category": "පුවත්", "Parent URL": null}