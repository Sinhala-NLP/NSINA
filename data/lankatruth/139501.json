{"Source": "Lankatruth", "Timestamp": "September 22, 2022", "Headline": "රජයේ ඉන්ධන හල්වලින් තවත් කොටසක් පුද්ගක අංශයට දෙනවා – කංචන විජේසේකර", "News Content": "ලංකා ඛණිජ තෙල් සංස්ථාව පාලනය කරන ඉන්ධන පිරවුම්හල් 1,250න් කොටසක පාලනය පෞද්ගලික සමාගම්වලට ලබාදෙන බව විදුලිබල හා බලශක්ති ඇමති කංචන විජේසේකර පවසයි. ලබන නොවැම්බර් මසයේදී මෙම පිරවුම්හල්වල පුද්ගලික අංශයට පවරන බවත් එම සමාගම්වලට ඉන්ධන ආනයනය කිරීමට, ඉන්ධන බෙදාහැරීමට සහ ඉන්ධන අළෙවි කිරීමට බලය ලබාදීමට බලාපොරොත්තු වන බවත් ඇමති කංචන විජේසේකර අවධාරණය කරයි. මේ වනවිට ඒ සඳහා ටෙන්ඩර් ඉදිරිපත් කර ඇති සමාගම් 24න් සුදුසුකම් සපුරන සමාගම් කිහිපයකට අවස්ථාව දීමට නියමිත බවද ඔහු සඳහන් කරයි. විදුලිබල හා බලශක්ති ඇමති කංචන විජේසේකර ඇමති මේ බව පවසන්නේ, ලංකා ඛණිජ තෙල් සංස්ථාව පාලනය කරන ඉන්ධන පිරවුම්හලින් කොටසක් වෙනත් පෞද්ගලික සැපයුම්කරුවන් වෙත ලබාදීමේ වැඩපිළිවෙලේ ප්‍රගතිය සමාලෝචනය කිරීම සඳහා පැවැති රැස්විමේදීය.", "URL": "https://lankatruth.com/si/?p=139501", "Category": "පුවත්", "Parent URL": null}