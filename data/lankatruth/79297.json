{"Source": "Lankatruth", "Timestamp": "August 18, 2019", "Headline": "ලසන්ත – තාජුඩීන් ඝාතන, කීත් නොයාර් පැහැරගැනීම ඇතුළු සිදුවීම්වල විමර්ශන වාර්තා කැඳවයි", "News Content": "පසුගිය රජය සමයේ සිදුවූ ප්‍රසිද්ධ මාධ්‍යවේදී ලසන්ත වික්‍රමතුංග ඝාතනය, රගර් ක්‍රීඩක වසීම් තාජුඩීන් ඝාතනය, මාධ්‍යවේදී ප්‍රගීත් එක්නැලිගොඩ අතුරුදන් කිරීම ඇතුළු සිදුවීම් 6 කට අදාල විමර්ශනවල ප්‍රගතිය සම්බන්ධ වාර්තාවක් වැඩබලන පොලිස්පතිවරයා විසින් අපරාධ පරීක්ෂණ දෙපාර්තමේන්තුවෙන් කැඳවා තිබේ. කරුණු 11ක් සම්බන්ධව වැඩබලන පොලිස්පතිවරයා විසින් මෙම වාර්තාව කැඳවා ඇති අතර එය මෙම මස 23 වැනිදාට හෝ ඊට පෙර ලැබීමට සළස්වන ලෙස දැනුම්දී ඇතැයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරයි. ලසන්ත වික්‍රමතුංග ඝාතනය, සහන කණ්ඩායමක පුද්ගලයින් 17 දෙනෙක් ඝාතනය, වසීම් තාජුඩීන් ඝාතනය, කීත් නොයාර් පැහැරගැරනීම, පාසල් සිසුන් ඇතුළු තරුණයින් 11 දෙනෙකු පැහැරගෙන ගොස් අතුරුදන් කිරීම යන සිදුවීම්වල විමර්ශන වාර්තා කැඳවා තිබේ.", "URL": "https://lankatruth.com/si/?p=79297", "Category": "පුවත්", "Parent URL": null}