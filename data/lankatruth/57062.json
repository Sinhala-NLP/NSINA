{"Source": "Lankatruth", "Timestamp": "August 2, 2018", "Headline": "හෙට වෛද්‍ය වර්ජනය ස්ථිරයි", "News Content": "රජයේ වෛද්‍ය නිලධාරීන්ගේ සංගමය විසින් පැවැත්වීමට නියමිතව තිබූ දීප ව්‍යාප්ත වැඩ වර්ජනය හෙට(03) දිනයේ ස්ථිර වශයෙන්ම පැවැත්වෙන බව එම සංගමයේ ලේකම් හරිත අලුත්ගේ මහතා අද පැවති මාධ්‍ය හමුවක් අමතමින් ප්‍රකාශ කර සිටියේ ය. සිංගප්පූරු නිදහස් වෙළඳ ගිවිසුම, වෛද්‍ය අධ්‍යාපනයේ අවම ප්‍රමිතියට අදාල ගැසට් නිවේදනය මේ දක්වා ප්‍රකාශයට පත් නොකිරීම ඇතුලු කරුණු 10ක් මුල් කර ගනිමින් මෙම වර්ජනය ක්‍රියාත්මක කිරීමට නියමිත බව රජයේ වෛද්‍ය නිලධාරීන්ගේ සංගමය පවසයි. මේ අනුව හෙට උදෑසන 8.00 සිට දිවයින පුරා රෝහල්වල රජයේ වෛද්‍ය නිලධාරීන්ගේ සංගමයේ වෛද්‍යවරු සිය වෘත්තීය ක්‍රියාමාර්ගයේ නිරත වීමට නියමිතය.", "URL": "https://lankatruth.com/si/?p=57062", "Category": "පුවත්", "Parent URL": null}