{"Source": "Lankatruth", "Timestamp": "October 6, 2012", "Headline": "ජ්‍යොෂ්ඨ ඇමතිවරු නඩත්තුවට කෝටි 35යි ජනතා සේවයට කෝටි 05යි", "News Content": "2013 වසර සඳහා ඉදිරිපත්කිරීමට නියමිත අයවැය විසර්ජන කොටුම්පතෙන් ජ්‍යොෂ්ඨ අමාත්‍යවරුන් වෙනුවෙන් රුපියල් තිස්නවකෝටි පනස් හතර ලක්ෂ වසිපන්දහසක් (රු. 395,425,000) වෙන්කිරීමට යෝජනාකර ඇතැයි වාර්තා වේ. එම මුදලින් අටෙන් හතක්ම (7/8) එනම් රුපියල් තිස්හතරකෝටි හතලිස් හතර ලක්ෂ විසිපන්දහසක්ම (රු. 344,425,000) පුනරාවර්ථන වියදම් හෙවත් ඇමතිවරුන්ගේ කාර්යමණ්ඩල නඩත්තුව, ඇමති වරයාගේ රථවාහන නඩත්තුවට, ඉන්ධන සඳහා, කාර්යාල කුලීගෙවීම්, කාර්යාලවල දෛනික නඩත්තුව ආදිය සඳහා වෙන්කර ඇත. එම ඇමතිවරුන් 10දෙනා සඳහා වෙන්කරනු ලබන මුදලින් ප්‍රාග්ධන වියදම් ලෙස වෙන් කර ඇත්තේ අටෙන් එකක් (1/8) පමණි. එනම් රුපියල් පන්කෝටි දසලක්ෂයක් (රු. 51,000,000) පමණි. රටේ අධ්‍යාපනය සහ සෞඛ්‍ය වෙනුවෙන් දළදේශීය නිෂ්පාදිතයෙන් සොච්චම් මුදලක් වෙන් කරන ආණ්ඩුව මෙවැනි නාස්තිකාර වියදම් සඳහා යෝජනා කරන්නේ කුමණ අරමුණකින්දැයි මුදල් ඇමතිවරයා ලෙස ජනාධිපතිවරයා රටට පැහැදිලිකළ යතුව ඇතැයි දේශපාලන විශ්ලේෂකයෝ පවසති.", "URL": "https://lankatruth.com/si/?p=4491", "Category": "පුවත්", "Parent URL": null}