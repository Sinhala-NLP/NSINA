{"Source": "Lankatruth", "Timestamp": "September 8, 2020", "Headline": "ශ්‍රී ලංකාවේ කොරෝනා ආසාදිතයින් සංඛ්‍යාව 3,140ක් දක්වා ඉහළට", "News Content": "ශ්‍රී ලංකාවේ කොරෝනා අසාදිත මුළු රෝගීන් සංඛ්‍යාව 3,140ක් දක්වා ඉහළ ගොස් තිබේ. ඒ අද (08) දින හමු වූ ආසාදිතයින් 17 දෙනාද සමග ය. මෙම 17 දෙනා අතර කන්දකාඩු හි පිහිටි මත්ද්‍රව්‍යවලට ඇබ්බැහිවූවන් පුනරුත්ථාපන කිරීමේ මධ්‍යස්ථානයේ සිටින රැඳවියන් 09 දෙනෙකු, කටාර් හි සිට පැමිණි පුද්ගලයින් 06 දෙනෙකු සහ කුවේට් සිට පැමිණි දෙදෙනෙකු සිටිති. මේ වනවිට කොරෝනා ආසාදිතයන් 193 දෙනෙකු රෝහල්ගතව ප්‍රතිකාර ලබමින් සිටින අතර ආසාදිත පුද්ගලයන් 2,935 දෙනෙකු සුවය ලබා රෝහල්වලින් පිටව ගොස් තිබේ. රෝගීන් 12 දෙනෙකු මේ වනවිට වෛරසය ආසාදනය වීමෙන් ජීවිතක්ෂයට පත්ව ඇත.", "URL": "https://lankatruth.com/si/?p=96264", "Category": "පුවත්", "Parent URL": null}