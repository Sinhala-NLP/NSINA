{"Source": "Lankatruth", "Timestamp": "March 23, 2019", "Headline": "ක්ෂුද්‍ර මූල්‍ය ණයදෙන සමාගම්වල ගැටයට අහු වෙන්න එපා", "News Content": "ජාවාරම්කාර ක්ෂුද්‍ර මූල්‍ය ණය දෙන සමාගම්වල නිලධාරීන්ගේ වැටුප් පිළිබඳ විස්තර, එම සමාගම්වල අධ්‍යක්ෂක මණ්ඩල පිළිබඳ විස්තර සහ ඔවුන් ලබන වරප්‍රසාද පිළිබඳ විස්තර සම්බන්ධ නියාමනයක් මහබැංකුවෙන් සිදුවන්නේ නැතැයි කෝප් කමිටු සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා චෝදනා කර සිටියි. එසේ නියාමනයට පැවති ආයතන මේ වනවිට අක්‍රීය තත්වයේ පවතින බවද සුනිල් හඳුන්නෙත්ති මහතා හෙලිකර සිටියේය. දැනට ලියාපදිංචි ණය දෙන සමාගම් පවතිනනේ 2ක් පමණක් බවත් ලියාපදිංචියට ඉල්ලුම් කර ඇත්තේ සමාගම් 10ක් පමණක් බවත් මහබැංකුවේ නිලධාරීන්ගෙන් විමසීමේදී ප්‍රකාශ කළ බව සුනිල් හදුන්නෙත්ති මහතා පැවසීය. කෙසේ වෙතත් මේ වනවිට ක්ෂුද්‍ර මූල්‍ය ණයදෙන සමාගම් 10,000කට වැඩි ප්‍රමාණයක් පවතින බවද ඒ මහතා පැවසීය. එම සමාගම් පහසුවෙන් ණය ලබාදුන්න ද නිස්චිත පොලී අනුපාත නොදැන්වීම ආදී උපක්‍රම මගින් අති විශාල මුදල් ප්‍රමාණයක් කොල්ල කනු ලබන බව සුනිල් හදුන්නෙත්ති මන්ත්‍රිවරයා පෙන්වා දුන්නේය. ඒ මහතා මේ බව පවසා සිටියේ මාතර පැවති රැස්වීමක් අමතමිනි.", "URL": "https://lankatruth.com/si/?p=70926", "Category": "පුවත්", "Parent URL": null}