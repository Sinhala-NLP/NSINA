{"Source": "Lankatruth", "Timestamp": "November 6, 2017", "Headline": "නිකරගුවා මැතිවරණයෙන් සැන්ඩින්ස්ටාවරුන්ට වැඩි වාසි!", "News Content": "ඇමෙරිකානු රාජ්‍ය සංවිධානයට අයත් ලතින් ඇමෙරිකානු රටක් වන නිකරගුවාවේ පැවැති ප්‍රාදේශීය මැතිවරණයෙන් ඩැනියල් ඔටේගාගේ සැන්ඩින්ස්ටා පක්ෂය විශිෂ්ඨ ජයග්‍රහණයක් අත්කර ගැනීමට සමත්වනු ඇති බවට මාධ්‍යවාර්තා අනාවැකි පළකරයි. ඡන්ද මධ්‍යස්ථාන 17,000ක දීමෙම මැතිවරණය ඊයේ (05)දිනයේ පවත්වා ඇති අතර මන්ත්‍රී ධූරයන් ලබා ගැනීම සඳහා 6000ක පමණ අපේක්ෂකයින් ප්‍රමාණයක් ඊට ඉදිරිපත්ව තිබේ. මැතිවරණයට පෙර පවත්වනු ලැබූජනමත සමීක්ෂණයකදීඩැනියල් ඔටේගාගේ පාලක සැන්ඩිනිස්ටා පක්ෂය 57.5% ක්ද විරුද්ධ පක්ෂ 6.3%ක්ද ස්වාධීන අපේක්ෂකයින් 36.2% ප්‍රමාණයක්ද ජයග්‍රහණය කරනු ඇති බවට ප්‍රකාශ වීඇත. ඇමෙරිකානු කොංග්‍රසය සිය සුපුරුදු චෝදනා වන මානව හිමිකම් කඩ කිරීම් හා ප්‍රජාතන්ත්‍ර විරෝධී යන චෝදනා ඉදිරිපත් කරමින් නිකරගුවාවට ජාත්‍යන්තර ගනුදෙනු පැවැත්වීමට ඇති ඉඩ කඩ අහිමි කිරීම සඳහා සම්බාධක පැනවීමට යෝජනා සම්මත කර ඇති බවට වාර්තා වේ. ලතින් ඇමෙරිකානු කලාපය තුළ වෙනිසියුලාවෙන් පසු ඉලක්කය බවට නිකරගුවාව පත්කර ගෙන ඇති බවට අනාවරණය ව තිබේ.", "URL": "https://lankatruth.com/si/?p=43491", "Category": "විදෙස් පුවත්", "Parent URL": null}