{"Source": "Lankatruth", "Timestamp": "April 20, 2021", "Headline": "පාස්කු ප්‍රහාරය; දඬුවම්දීම නීතිපතිට පවරා අතපිහදාගන්න එපා…", "News Content": "කාලයක් තිස්සේ සැඟව පැවති ආගමික සහ දේශපාලනික අන්තවාදයක් පාස්කු ප්‍රහාරය හරහා එළියට පැමිණි බවත් ඊට වගකිවයුත්තන්ට දඬුවම් ලබාදීමේ වගකීම නීතිපතිවරයාට පවරා අතසෝදාගැනීමට උත්සාහ නොකරණ ලෙස කොළඹ අගරදගුරු මැල්කම් රංජිත කාදිනල් තුමන් ආණ්ඩුවට අවධාරණය කර ඇත. අගරදගුරු නිල නිවසේදී ඊයේ (19) පැවති මාධ්‍ය හමුවකදී උන්වහන්සේ මෙම අවධාරණය කිරීම සිදුකර තිබේ. පාස්කු ප්‍රහාරයට වගකිවයුතු පිරිසට මුදල් ලැබුනේ කෙසේද ඔවුන් මෙහෙයවූයේ කවුරුන් විසින්ද යනාදී මූලික කරුණු විමර්ශනය කොට ඊට අදාල සැබෑ චූදිතයන් නීතිය හමුවට පමුණුවා දඬුවම් ලබාදිය යුතු බව. උන්වහන්සේ අවධාරණය කර තිබේ. එසේම පාස්කු ප්‍රහාරය අමතක කිරීමට උත්සාහ කර ආගමික සහ දේශපාලන අන්තවාදය රට තුළ පැවතීමට ඉඩ නොදෙන ලෙසද උන්වහන්සේ ආණ්ඩුවට අවධාරණය කරති.", "URL": "https://lankatruth.com/si/?p=115137", "Category": "පුවත්", "Parent URL": null}