{"Source": "Lankatruth", "Timestamp": "May 29, 2018", "Headline": "ඉතාලියේ රිය අනතුරකින් ශ්‍රී ලාංකිකයෙකු මරුට", "News Content": "ඉතාලියේ කතානිය නගරයේ දී ඊයේ (28) අලුයම සිදු වු රිය අනතුරකින් ශ‍්‍රි ලාංකික තරුණයෙක් මියගොස් ඇත. මෙලෙස මියගොස් ඇත්තේ ගම්පහ පදිංචි එම් චින්තන ධනංජය නැමති 24 හැවිරිදි තරුණයෙකි. මියගිය තරුණයා රැකියාව කර තම ස්කුටරයෙන් නිවෙස බලා එමින් සිටියදි කතානියා නගරයේ හතරමං හන්දියකදි වෙනත් මාර්ගයකින් ආ ලොරි රථයක් ගැටී මෙම අනතුර සිදු වි ඇති බවත් මෙම අනතුරින් බරපතල තුවාල ලැබු ලාංකික තරුණයා එම ස්ථානයේම මියගොස් ඇති බවත් කතානියා නාගරික පොලිසිය පවසයි. කාලයක සිට ඉතාලියේ රැකියාව කරන මෙම තරුණයා ගම්පහ බණ්ඩාරනායක විදුහලේ ආදි සිසුවෙකි.", "URL": "https://lankatruth.com/si/?p=53143", "Category": "පුවත්", "Parent URL": null}