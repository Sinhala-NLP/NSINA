{"Source": "Lankatruth", "Timestamp": "June 12, 2018", "Headline": "උදය-විමල් සමග ‘බලය’ විවාදයට ජවිපෙන් විජිත-නලින් නම් කරයි", "News Content": "පසුගියදා උදය ගම්මන්පිල මහතා ජවිපෙ විසින් ඉදිරිපත් කරන ලද 20 වන ආණ්ඩුක්‍රම ව්‍යවස්ථාව සම්බන්ධයෙන් ඔහුත් සමඟ විවාදයකට එන්නැයි ජනතා විමුත්ති පෙරමුණට කරන ලද අභියෝගය එම පක්ෂය විසින් භාරගන්නා ලද අතර එම විවාදය හිරු රූපවාහිනි නාලිකාවෙි බලය වැඩසටහනින් එළඹෙන 14 බ්‍රහස්පතින්දා පැවැත්වීමට නියමිතයි.  ජනතා විමුක්ති පෙරමුණ විසින් ගම්මන්පිල මහතා විසින් කරන ලද අභියෝගය භාරගැනීමෙන් පසු බලය වැඩසටහටනේ නිෂ්පාදකවරයාගෙන් උදය ගම්මන්පිල මහතා ඔහුගේ සහයට තවත් අයෙකු එක් කරගැනීමට අවසර ඉල්ලා සිටි අතර ඒ අනුව ඔහුත් සමග විමල් වීරවංශ මහතා සහභාගී වන බව මේවනවිට දැනුම් දී ඇත. ජනතා විමුක්ති පෙරමුණ පාර්ශවයෙන් මෙම විවාදය සඳහා එම පක්ෂයේ ප්‍රචාරක ලේකම් දේශපාලන මණ්ඩල සභික විජිත හේරත් මහතා සහ මධ්‍යම කාරක සභික නලීන් හේවගේ මහතා සහභාගී වන බව මේ වනවිට වාර්තා වේ.", "URL": "https://lankatruth.com/si/?p=54217", "Category": "පුවත්", "Parent URL": null}