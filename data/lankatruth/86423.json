{"Source": "Lankatruth", "Timestamp": "November 30, 2019", "Headline": "මැතිවරණ කොමිසම සහ පක්ෂ ලේකම්වරුන් අතර විශේෂ සාකච්ඡාවක්", "News Content": "ඉදිරි මහමැතිවරණය ඇතුළු තවත් කරුණු කිහිපයක් සම්බන්ධව සාකච්ඡාකිරීම සඳහා සියලු දේශපාලන පක්ෂ ලේකම්වරුන්ට ලබන මස 04 වැනිදා මැතිවරණ කොමිසම විසින් කැඳවීමක් සිදුකර තිබේ. එදින පෙරවරු 10.00ට මැතිවරණ කොමිසමේ සභාපති මහින්ද දේශප්‍රිය මහතාගේ ප්‍රධානත්වයෙන් මෙම සාකච්ඡාව පැවැත්වීමට නියමිතය. දැනට පවතින මැතිවරණ නීති රෙගුලාසි සංශෝධනයකිරීම සම්බන්ධව ද මෙහිදී සාකච්ඡාකිරීමට නියමිත බව වාර්තා වේ. මැතිවරණවලදී දේශපාලන පක්ෂ සිදුකරන ප්‍රචාරක වියදම් සීමාකිරීම සහ ඊට අදාලවන නීති පැනවීම සම්බන්ධව ද මැතිවරණ කොමිසමේ අවධානය යොමුව ඇති අතර පක්ෂ ඒ සම්බන්ධව ද ලේකම්වරුන් සමඟ මෙහිදී සාකච්ඡාකිරීමට නියමිතය.", "URL": "https://lankatruth.com/si/?p=86423", "Category": "පුවත්", "Parent URL": null}