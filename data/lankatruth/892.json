{"Source": "Lankatruth", "Timestamp": "January 13, 2012", "Headline": "ක්ෂයරෝගය වැලදුන ගවයන් පොලොන්නරුව ගොවිපලට", "News Content": "නුවරඑලිය සහ ඩයගම පිහිටි රජයේ පශුසම්පත් මණ්ඩගයට අයත් ගොවිපලවල සිටි රෝගී ගවයන් පොලොන්නරුව ගෙවිපලට මාරු කිරීමට බලධාරීන් ගත් තීරණයට විරෝධය ඵල කළ පොලොන්නරුව ගොවිපල කළමණාකරුට දඩුවම් ස්ථාන මාරුවීම් කිහිපයක් ලබාදී ඇත. මෙම ගවයන් ගවක්ෂය රෝගය සහ බ්‍රසල් ඕසීස් යන රෝග වැලදුන සතුන් බව හෙලිවී ඇත. මොවුන් ගේ මස්වලින්, කිරිවලින් මෙන්ම ප්‍රාස්වාසය මගින්ද රෝගය ව්‍යාප්තවෙයි. එම නිසා මෙම රෝගී සතුන් ප්‍රවාහනය සම්පූර්ණයෙන්ම නීතිවිරෝධීය. බ්‍රසල් ඕසීස් රෝගබීජ පුරුෂශරීරවලට ඇතුළු වුවහොත් වදබවට පත්වන බවට සොයාගෙන ඇත. සෞඛ්‍ය ආරක්ෂක උපක්‍රමයක් වශයෙන් රෝගී සතුන් වෙන් කර තැබීම අනිවාර්යය. මෙසේ තිබියදී පෙරකී ගොවිපලවල සිට පොලොන්නරුව දක්වා රෝගී සතුන් ප්‍රවාහනය කිරීම වැලැක්වීම සදහා අදාල කළමණාකාරවරයා විසින් දිස්ත්‍රික් මහා ලේකම්වරයාට ලිකිතව දන්වා ඇත. ඒ අනුව දිස්ත්‍රික් මහා ලේකම්වරයා විසින් වැලැක්වීමට කටයුතුකර ඇත. මේ පීළිබදව උරණ වූ පශුසම්පත් අමාත්‍යංශයේ බලධාරීන් කළමාණාකරුගෙන් පළිගැනීම සදහා කෙටි කාලයක් තුල ස්ථානමාරුවීම් කිහිපයක් ලබාදී පොලොන්තලාව ගොවිපලට මේවන විට අනියුක්ත කර ඇත.", "URL": "https://lankatruth.com/si/?p=892", "Category": "පුවත්", "Parent URL": null}