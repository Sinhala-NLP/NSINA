{"Source": "Lankatruth", "Timestamp": "October 17, 2020", "Headline": "නීතියේ පාලනයක් නැති රටක් එපා… සංඝරත්නය ජනාධිපතිට ලියයි…", "News Content": "20 වන ව්‍යවස්ථා සංශෝධනය සම්බන්ධයෙන් පූජ්‍ය බෙංගමුවේ නාලක, පූජ්‍ය ඇල්ලේ ගුණවංශ, පූජ්‍ය මුරුත්තෙට්ටුවේ ආනන්ද යන ස්වාමීන්වහන්සේලා විසින් ජනාධිපති ගෝඨාභය රාජපක්ෂ මහතා වෙත ලිපියක් යොමුකොට තිබෙනවා. විසි වන ආණ්ඩුක්‍රම ව්‍යවස්ථා සංශෝධනයෙන් නීතියේ පාලනයක් නැති රාජ්‍ය යාන්ත්‍රනයක් බිහිවිමට ඉඩ ඇති බවත්, ජනපති ධූරය දරන්නා විසින් සිදුකරනු ලබන ව්‍යවස්ථා විරෝධී ක්‍රියාවන් අධිකරණය හමුවේ අභියෝගයට ලක්කිරීමට ඇති අයිතියද ජනතාවට අහිමි වන බවත් ලිපිය මඟින් පෙන්වා දී තිබෙනවා. ප්‍රජාතන්ත්‍රවාදය ආරක්ෂා කරමින් අවම වශයෙන් ඉදිරිපත් කොට ඇති සංශෝධනයන් සිදු කර හෝ මෙය සම්මත කරගන්නා ලෙසයි මෙම ලිපිය මඟින් ජනාධිපතිවරයාගෙන වැඩිදුරටත් ඉල්ලා තිබෙන්නේ.", "URL": "https://lankatruth.com/si/?p=97943", "Category": "පුවත්", "Parent URL": null}