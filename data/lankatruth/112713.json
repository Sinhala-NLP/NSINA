{"Source": "Lankatruth", "Timestamp": "March 14, 2021", "Headline": "කොවිඩ් දේහ 45ක් භූමදානය කළා… යුද හමුදාපති කියයි…", "News Content": "මෙරට විවිධ ප්‍රදේශවල රඳවාගෙන තිබූ කොවිඩ් දේහ 45ක් මේ වනවිට භූමදානය කර අවසන් බව කෝවිඩ් මර්දන කාර්ය සාධක බලකායේ ප්‍රධානී යුද හමුදාපති ජනරාල් ශවේන්ද්‍ර සිල්වා පවසයි. “තව එකක් දෙකක් වගේ ඉතිරිවෙලා ඇති. ඒවත් බොහෝ දුරට අද හෝ හෙට නිරාකරණය වූ පසු භූමදානය කිරීමට කටයුතු කරනවා. ලංකාව තුළ ඊට පස්සේ භූමදානය කිරීමට හෝ ඉල්ලුම්කරන ලද දේහ කිසිවත් තිබෙන්නට විදිහක් නැහැ.” යැයිද ඔහු සඳහන් කරයි. නැගෙනහිර පළාතේ මඩකලපුව දිස්ත්‍රික්කයේ ඔට්ටමාවඩි ප්‍රදේශයේ උස් භූමියක මෙම කොවිඩ් දේහ භූමදාන කටයුතු සිදු කෙරෙන බවද යුද හමුදාපතිවරයා වැඩිදුරටත් පවසයි.", "URL": "https://lankatruth.com/si/?p=112713", "Category": "කොවිඩ් -19 (කොරෝනා ) පුවත්", "Parent URL": null}