{"Source": "Lankatruth", "Timestamp": "June 18, 2023", "Headline": "මුදල් ඇමති මහින්ද රාජපක්ෂගේ සුපිරි ගේමක් හෙළිවෙයි", "News Content": "මහින්ද රාජපක්ෂ ජනාධිපති ධුරයට පත්වීමෙන් පසුව මුදල් අමාත්‍යාංශයද ඔහු යටතේ තබාගෙන සිටි 2005 – 2014 කාලයට අදාලව රජයේ මූල්‍ය නොවන වත්කම් පිළිබඳව ගිණුම් ගත කර නොමැති බව අනාවරණය කර තිබේ. මෙම අනාවරණය සිදුවන්නේ මුදල් අමාත්‍යාංශයේ 2022 වසරට අදාල වාර්තාවට විගණකාධිපති ඉදිරිපත් කර තිබෙන වාර්තාවෙන්ය. එම වාර්තාවේ දක්වා තිබෙන්නේ “2005 වර්ෂයේ සිට 2014 වර්ෂය දක්වා කාල පරාසය තුළ මූල්‍ය ප්‍රකාශනවල මූල්‍ය නොවන වත්කම් ගිණුම්ගත කර නොතිබුණු අතර” යනුවෙනි මේ අනුව අදාල වසර 10ක කාලය පුරා රජයේ මූල්‍ය නොවන වත්කම් ගිණුම්ගත කර තිබී නැත. එම වාර්තාවේ වැඩිදුරටත් සඳහන් කර තිබෙන්නේ 2015 වර්ෂයේ සිට මූල්‍ය නොවන වත්කම් ගිණුම්ගත කිරීම ආරම්භ කරන ලද බවය.", "URL": "https://lankatruth.com/si/?p=147914", "Category": "පුවත්", "Parent URL": null}