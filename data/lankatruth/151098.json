{"Source": "Lankatruth", "Timestamp": "September 7, 2023", "Headline": "නන්දලාල් රනිල් දෙදෙනාගේ බොරු ඉලක්ක නිරාවරණය කෙරේ", "News Content": "ජාත්‍යන්තර මූල්‍ය අරමුදල සමඟ එක්ව ක්‍රියාත්මක කර තිබෙන ආර්ථික ප්‍රතිසංස්කරණ ඔස්සේ 2048දී සංවර්ධිත රටක් බවට පත් කරන්නේ යැයි ගෙන යන ප්‍රචාරය ව්‍යාජයක් බව කරුණු සහිතව හෙළිකර තිබේ.  ලංකාදීප පුවත්පත රුහුණු විශ්ව විද්‍යාලයේ මානව ශාත්‍ර සහ සමාජ විද්‍යා පීඨයේ හිටපු පීඨාධිපති මහාචාර්ය ඩැනී අතපත්තු සමඟ කළ සාකච්ඡාවේදී ඒ ව හෙළිකර තිබිණි. 2022 වර්ෂය අවසන් වනවිට මෙරට දළ දේශීය නිෂ්පාදිතය ඩොලර් බිලියන 77ක් වී තිබුණු බවත් මහ බැංකු අධිපති ආචාර්ය නන්දලාල් වීරසිංහ සහ ජනාධිපති රනිල් වික්‍රමසිංහ ඉදිරිපත් කර තිබෙන ඉලක්ක යථාර්ථයක් කර ගැනීමට නම් එය ඩොලර් බිලියන 300 දක්වා වැඩි කර ගත යුතුබව පෙන්වා දී ඇත.  එම ඉලක්කයට යාම සඳහා වසරකට 10% බැගින් ආර්ථික වර්ධන පවේගයක් අඛණ්ඩව 2048 දක්වා රඳවා ගත යුතු බව පෙන්වා දී තිබේ. නමුත් මෙම වසරේ ආර්ථික වර්ධන වේගය ඍණ අගයක් ගැනීමට ඉඩ ඇති අතර 2024දී එය 2%කට අඩු මට්ටමක පවතිනු ඇතැයි පුරෝකතනය කර තිබේ. මේ අනුව දැනට ප්‍රචාරය කරන ඉලක්ක කිසිසේත් යථාර්ථයක් නොවන බව වැඩිදුරටත් පැහැදිලි කර ඇත.", "URL": "https://lankatruth.com/si/?p=151098", "Category": "ආර්ථික පුවත්", "Parent URL": null}