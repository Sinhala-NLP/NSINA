{"Source": "Lankatruth", "Timestamp": "March 1, 2013", "Headline": "හලාල් හරාම් කිරීම", "News Content": "මේ දිනවල කඩවල් වලින් බඩු ගන්නා කට්ටිය බලන්නේ බඩුවල මිල නොවේය. පරණ බඩුද කියාද නෙමේය. මිලදී ගන්නා බඩු හලාල්ද කියලාය.   හලාල් නම් ගෙදර ගෙනියපු බඩුවක් ආයෙත් ගේනවාය. ඒ හලාල් වර්ජනය නිසාය. හාමුදුරුවරු පිරිසක් මේ දිනවල දේශනා කරන්නේ සිංහලයාට හලාල් කවන්න එපා කියලා ය. ඒ නිසා හලාල් වර්ජනය කරමුය කියලා ය. මේ දිනවල කඩවල් වලින් බඩු ගන්නා කට්ටිය බලන්නේ බඩුවල මිල නොවේය. පරණ බඩුද කියාද නෙමේය. මිලදී ගන්නා බඩු හලාල්ද කියලාය. හලාල් නම් ගෙදර ගෙනියපු බඩුවක් ආයෙත් ගේනවාය. ඒ හලාල් වර්ජනය නිසාය. හාමුදුරුවරු පිරිසක් මේ දිනවල දේශනා කරන්නේ සිංහලයාට හලාල් කවන්න එපා කියලා ය. ඒ නිසා හලාල් වර්ජනය කරමුය කියලා ය.පිරිසක් කියන විදියට හලාල් කෑම සිංහලයාට කැප නැතිය. ඒ නිසා හලාල් ලේබලය ඇති දේවල් සිංහලයාට හරාම් ය. හලාල් කියන්නේ සුදුසු ය. හරාම් කියන්නේ නුසුදුසු ය. මුස්ලිම් කෑම සිංහලයාට නුසුදුසු ය. එහෙම කියන්නේ බොක්කෙන්ම සිංහල බෞද්ධ කට්ටිය ය.හෙට්ටිවීදියේ කඩ ගිනි තිව්වේ ජාති ආලය පිම්බීම නිසා ය. යාපනය පුස්තකාලය ද ගිනි ගන්නා විට ජාතිපේ‍්‍රමීන්ට තිබුනේ මාර ආතල් එකක් ය. එදා දෙමළාගේ රත‍්‍රං බඩු කඩ ය ජාතිවාදීන්ගේ හරාම් විය. යාපනය පුස්තකාලය හරාම් නිසා පුච්චා අළු කළේ ය. අන්තිමේදී වපුරපු ජාතිවාදයේ ප‍්‍රතිඵල භුක්ති වින්දේ වපුරපු කළුවාදේවගේ සිරිල් මැතිව්ලා, ගෝනවල සුනිල්ලා, නොවේ ය. අහිංසකයෝ ලක්ෂ ගණනක් දෙපැත්තේම ජීවිත පූජා කිරීමෙන් ය. 30 අවුරුදු යුද්ධයක හලාහල් විෂ භුක්ති වින්දේ අහිංසකයෝ ය. ඒ දෙමළ ජනතාවට එරෙහිව සිංහල ජාතිවාදයේත්, සිංහල ජනතාවට එරෙහිව අවුලුවා ලූ දෙමළ ජාතිවාදයේත් ප‍්‍රතිඵලය. දෙපැත්තේම වපුරපු එවුන් ඵල නෙලුවේ නැතිය.ජාතිවාදය වහා ඇවිලෙන සුළු බව මේ කොලමේම මීට කලින් ද ලියා දැන්වූවා ය. දැන් අළු යට ගින්දර සකස් කර හමාරය. අඩුව ඇත්තේ ගිනිකූරක් විතරය. ලංකාව හරිම අමුතුම රටක් ය. මේකේ ජනතාවද ඊටත් වඩා අමුතුය. ඕනෑම කෙනෙකුට අවශ්‍ය මාතෘකාවකට කුලප්පු කළ හැකිය. දිවුල් ගෙඩිය වැටුනු පසු අහස කඩා වැටුනාය කියා ජන සාහිත්‍යයේ දුවන්න ඇත්තේද මේ වගේම මිනිස්සුදැයි වෙලාවකට හිතෙන එක නවත්වා ගන්න බැරි ය.කදිරගාමර් ඇමතිතුමා වෙසක් පෝය ජාත්‍යන්තර නිවාඩු දිනයක් කරන්න කථා කරන කොට එතුමා දෙමළා කියා අහක දැම්මේ නැතිය. ඒ වෙලාවට කදිරගාමර් හරාම්ද නැතිය. එතකොට එතුමා හලාල් ය. උචිත ය. සුදුසු ය. යෝග්‍ය ය. මොහිදීන් බෙග් කැඩිච්ච සිංහලෙන් හරි බුද්ධං සරණං ගච්ඡාමි සිංදුව කියන කොට මොහිදීන් බෙග් තම්බියාය කියා අහක දැම්මේ නැති ය. පෝය දවසට අදත් මොහිදීන් බෙග්ගේ සිංදු පන්සල්වල දාන්නේ බෙග් මුස්ලිම් කියා, දන්නේ නැතිව විය හැකිය. මුරලිදරන්, මහරූප්, රසල් ආර්නෝල්ඩ් ලංකාවට ජයග‍්‍රහණය ගේන කොට අපි ඔවුන්ගේ ජන්මය හොයන්න ගියේනැත්තේ ඔවුන් ගෙනා ජයග‍්‍රහණ නිසාය. ඔවුන් අපට පරාජයන් ගෙනාවා නම් අපි ඔවුන්ගේ කුල ගෝත‍්‍ර, ජාති, ජන්ම සියල්ල අවුස්සා අපහාස කරන්නේ ය. ඒ අපේ හැටිය.අද රටපුරා අපරාධ වපුරනවාය. රාජ්‍ය අනුග‍්‍රහය ඇතිව මිනී මරනවාය. හොර අරක්කු ආණ්ඩුවේ ලැයිසන් එකෙන්ම පෙරනවාය. හැම ආගමක්ම පිළිකුල් කරන පව් වැඩ සියල්ල යස අපූරුවට සිදුවෙනවාය. ඒවා හලාල් හරාම් ලෙස බෙදන්නට කවුරුවත් නැතිය.පිරිසක් විරෝධතා දක්වන්නේ සිංහලයාට හලාල් මුස්ලිම් මිනිහා කවනවා කියලාය. එහෙමත් නැත්නම් සිංහලයාට අයිති ව්‍යාපාර මුස්ලිම් ආගමික සංවිධානයක් අයිති කරගෙන ඔවුන්ගේ හලාල් ලේබලය අලවනවාය කියලාය. ඒකෙත් ඇත්තක් නැත්තේ ද නැතිය. නමුත් ඒ තර්කයම පිළිගෙන තර්ක කලත් ඇවිස්සෙන්නේ ජාතිවාදය, ආගම්වාදය මිස වෙන වටිනා දෙයක් නොවේය.අද ව්‍යාපාර බංකොලොත් වෙලා තියෙන්නේ ජාති ආගම් බලලා නෙමේය. ලංකාවේදී නම් ලංකාවේ ආණ්ඩු ගහන බදු නිසාය. ජීවන බර ජනතාවට දරා ගත නොහැකි නිසාය. ඒකට ජාතියක් ආගමක් නැතිය. සූරාකන්නවුන් සූරාකෑමේදී ආගම බලන්නේ නැතිය. ආණ්ඩුව ජනතාවට බදු ගහන්න හලාල් ද නැත්නම් හරාම් ද යන්න වැදගත් නැතිය.ඊයේ පෙරේදා පෙට‍්‍රල් වැඩි කළාය. ඩීසල් වැඩි කළාය. ඒ වැඩිකිරිල්ල සිංහල මිනිහාටත් අදාලය. මුස්ලිම් මිනිහාටත් අදාලය. හලාල් භාණ්ඩයටත් අදාලය. හරාම් භාණ්ඩයටත් අදාලය. අන්තිමේදී මාස් පඩි කාරයෝ අමාරුවේ ය. කුලී කාරයෝ අමාරුවේ ය. රැකියා නැති එවුන් අමාරුවෙනුත් අමාරුවටම වැටෙනවාය.සිංහල දරුවා පොල් හොරකමේ ගියේ මුස්ලිම් මිනිසා තමන්ට විරුද්ධව ව්‍යාපාර කරන නිසා නොවේය. රිසානා මැදපෙරදිග ගිහින් ජීවිතයද අහිමි වූයේ සිංහල මිනිසා රිසානාට රැකියාවක් කිරීමට ලංකාවේ ඉඩ නොදුන් නිසා නොවේය. සිංහල මිනිසාත්, මුස්ලිම් මිනිසාත් අපි හැමෝමත් එකට නැගී සිට විරුද්ධ විය යුත්තේ අපි කවුරුත් පීඩාවට පත් කරන පොදු හතුරාට මිස අපි එකිනෙකාට එරෙහිව නොවේය. පොදුවේ ධනවාදයෙනුත්, ධනවාදය ලංකාවේ අපූරුවට ක‍්‍රියාත්මක කරන රාජපක්ෂ පාලනයටත් දැන් හොඳම වාසිය මේ ක‍්‍රමයෙන් බැට කන ජනතාව එකිනෙකාට එරෙහිව කුලල් කා ගැනීමය. ඇන කොට ගැනීමය.දැන් හැමෝම හලාල් මොනවාද, හරාම් මොනවාද පටලවාගෙන ය. බඩුමිල ඉහළ දාන්නේ ආණ්ඩුවය. තෙල් මිල අපට අදාළ නැතිය. තෙල් මිල වැඩි කරන්නේ ආණ්ඩුවේ වරදම ය. ඒක ජනතාවගේ වරදක් නොවේය. තෙල් සංස්ථාවට පාඩු කර දාන්නේ ජනතාව නොවේය. ආණ්ඩුවය. එතකොට තෙල් මිල ජනතාවට හරාම් විය යුතුය. ඒක හලාල් විය යුත්තේ ආණ්ඩුවට විතරය. දැන් බෙදිය යුත්තේ එහෙමය.රැකියා, හොඳ රැකියා ජනතාවගේ ඉගෙන ගත්තු දරුවන්ට අකැපය. අදාල නැතිය. රැකියා, හොඳ රැකියා අදාල දේශපාලන හෙංචයියන්ට ය. රැකියා දියවු කියා හඬ නැගිය යුත්තේ රැකියා විරහිත සිංහල, දෙමළ, මුස්ලිම් හැම දෙනාම ය. ලංකාවේ කොයි දරුවටත් රැකියා හරාම් ය. ඒවා හලාල් වී ඇත්තේ ආණ්ඩුවේ ලොකු පුත්තුන්ට විතරය.ඒ නිසා අද සාධාරනව ජීවත් වෙන හැම කෙනාටම එහෙම ජීවත් වෙන්න නිදහස හරාම් ය. නිදහස අපි කාටත් උචිතය. යෝග්‍යය. අවශ්‍යය. අදාළය. ඒ නිසා නිදහස, ප‍්‍රජාතන්ත‍්‍රවාදය හලාල් කර දීපල්ලා කියා ඉල්ලන්නට තියෙන්නේ ජනතාවය. දැන් මිනිස්සුන් මරන්නත් නිදහස යෝග්‍ය කර, අදාල වී ඇත්තේ ආණ්ඩුවට විතරය.මුස්ලිම් මිනිසාගේ හලාල් දේ හරාම් කිරීමෙන් සිංහලයාටවත්, දෙමළ කෙනාගේ දේ උදුරා ගැනීමෙන් මුස්ලිම්, සිංහල කෙනාටවත්, සිංහලයාට අයිති දේ උදුරා ගැනීමෙන් දෙමළ, මුස්ලිම් කෙනාටවත් ලැබිය හැකි යහපතක් නැත. හේතුව මේ වර්තමාන ධනවාදය අපි සියලු දෙනා විකිනීමට තබා ඇති නිසාය. අපගේ ආගම පමණක් නොව අපගේ සිතුම් පැතුම් ද විකුණා ඇති නිසාය. අපි කවුරුත් ගැලවිය යුත්තේ ඒ පොදු හතුරාගෙන් ය.සුනිල් හඳුන්නෙත්තිඋපුටුගැනීම – ඉරිදා ලක්බිම මේ දිනවල කඩවල් වලින් බඩු ගන්නා කට්ටිය බලන්නේ බඩුවල මිල නොවේය. පරණ බඩුද කියාද නෙමේය. මිලදී ගන්නා බඩු හලාල්ද කියලාය.   හලාල් නම් ගෙදර ගෙනියපු බඩුවක් ආයෙත් ගේනවාය. ඒ හලාල් වර්ජනය නිසාය. හාමුදුරුවරු පිරිසක් මේ දිනවල දේශනා කරන්නේ සිංහලයාට හලාල් කවන්න එපා කියලා ය. ඒ නිසා හලාල් වර්ජනය කරමුය කියලා ය. මේ දිනවල කඩවල් වලින් බඩු ගන්නා කට්ටිය බලන්නේ බඩුවල මිල නොවේය. පරණ බඩුද කියාද නෙමේය. මිලදී ගන්නා බඩු හලාල්ද කියලාය. හලාල් නම් ගෙදර ගෙනියපු බඩුවක් ආයෙත් ගේනවාය. ඒ හලාල් වර්ජනය නිසාය. හාමුදුරුවරු පිරිසක් මේ දිනවල දේශනා කරන්නේ සිංහලයාට හලාල් කවන්න එපා කියලා ය. ඒ නිසා හලාල් වර්ජනය කරමුය කියලා ය. පිරිසක් කියන විදියට හලාල් කෑම සිංහලයාට කැප නැතිය. ඒ නිසා හලාල් ලේබලය ඇති දේවල් සිංහලයාට හරාම් ය. හලාල් කියන්නේ සුදුසු ය. හරාම් කියන්නේ නුසුදුසු ය. මුස්ලිම් කෑම සිංහලයාට නුසුදුසු ය. එහෙම කියන්නේ බොක්කෙන්ම සිංහල බෞද්ධ කට්ටිය ය. හෙට්ටිවීදියේ කඩ ගිනි තිව්වේ ජාති ආලය පිම්බීම නිසා ය. යාපනය පුස්තකාලය ද ගිනි ගන්නා විට ජාතිපේ‍්‍රමීන්ට තිබුනේ මාර ආතල් එකක් ය. එදා දෙමළාගේ රත‍්‍රං බඩු කඩ ය ජාතිවාදීන්ගේ හරාම් විය. යාපනය පුස්තකාලය හරාම් නිසා පුච්චා අළු කළේ ය. අන්තිමේදී වපුරපු ජාතිවාදයේ ප‍්‍රතිඵල භුක්ති වින්දේ වපුරපු කළුවාදේවගේ සිරිල් මැතිව්ලා, ගෝනවල සුනිල්ලා, නොවේ ය. අහිංසකයෝ ලක්ෂ ගණනක් දෙපැත්තේම ජීවිත පූජා කිරීමෙන් ය. 30 අවුරුදු යුද්ධයක හලාහල් විෂ භුක්ති වින්දේ අහිංසකයෝ ය. ඒ දෙමළ ජනතාවට එරෙහිව සිංහල ජාතිවාදයේත්, සිංහල ජනතාවට එරෙහිව අවුලුවා ලූ දෙමළ ජාතිවාදයේත් ප‍්‍රතිඵලය. දෙපැත්තේම වපුරපු එවුන් ඵල නෙලුවේ නැතිය. ජාතිවාදය වහා ඇවිලෙන සුළු බව මේ කොලමේම මීට කලින් ද ලියා දැන්වූවා ය. දැන් අළු යට ගින්දර සකස් කර හමාරය. අඩුව ඇත්තේ ගිනිකූරක් විතරය. ලංකාව හරිම අමුතුම රටක් ය. මේකේ ජනතාවද ඊටත් වඩා අමුතුය. ඕනෑම කෙනෙකුට අවශ්‍ය මාතෘකාවකට කුලප්පු කළ හැකිය. දිවුල් ගෙඩිය වැටුනු පසු අහස කඩා වැටුනාය කියා ජන සාහිත්‍යයේ දුවන්න ඇත්තේද මේ වගේම මිනිස්සුදැයි වෙලාවකට හිතෙන එක නවත්වා ගන්න බැරි ය. කදිරගාමර් ඇමතිතුමා වෙසක් පෝය ජාත්‍යන්තර නිවාඩු දිනයක් කරන්න කථා කරන කොට එතුමා දෙමළා කියා අහක දැම්මේ නැතිය. ඒ වෙලාවට කදිරගාමර් හරාම්ද නැතිය. එතකොට එතුමා හලාල් ය. උචිත ය. සුදුසු ය. යෝග්‍ය ය. මොහිදීන් බෙග් කැඩිච්ච සිංහලෙන් හරි බුද්ධං සරණං ගච්ඡාමි සිංදුව කියන කොට මොහිදීන් බෙග් තම්බියාය කියා අහක දැම්මේ නැති ය. පෝය දවසට අදත් මොහිදීන් බෙග්ගේ සිංදු පන්සල්වල දාන්නේ බෙග් මුස්ලිම් කියා, දන්නේ නැතිව විය හැකිය. මුරලිදරන්, මහරූප්, රසල් ආර්නෝල්ඩ් ලංකාවට ජයග‍්‍රහණය ගේන කොට අපි ඔවුන්ගේ ජන්මය හොයන්න ගියේනැත්තේ ඔවුන් ගෙනා ජයග‍්‍රහණ නිසාය. ඔවුන් අපට පරාජයන් ගෙනාවා නම් අපි ඔවුන්ගේ කුල ගෝත‍්‍ර, ජාති, ජන්ම සියල්ල අවුස්සා අපහාස කරන්නේ ය. ඒ අපේ හැටිය. අද රටපුරා අපරාධ වපුරනවාය. රාජ්‍ය අනුග‍්‍රහය ඇතිව මිනී මරනවාය. හොර අරක්කු ආණ්ඩුවේ ලැයිසන් එකෙන්ම පෙරනවාය. හැම ආගමක්ම පිළිකුල් කරන පව් වැඩ සියල්ල යස අපූරුවට සිදුවෙනවාය. ඒවා හලාල් හරාම් ලෙස බෙදන්නට කවුරුවත් නැතිය. පිරිසක් විරෝධතා දක්වන්නේ සිංහලයාට හලාල් මුස්ලිම් මිනිහා කවනවා කියලාය. එහෙමත් නැත්නම් සිංහලයාට අයිති ව්‍යාපාර මුස්ලිම් ආගමික සංවිධානයක් අයිති කරගෙන ඔවුන්ගේ හලාල් ලේබලය අලවනවාය කියලාය. ඒකෙත් ඇත්තක් නැත්තේ ද නැතිය. නමුත් ඒ තර්කයම පිළිගෙන තර්ක කලත් ඇවිස්සෙන්නේ ජාතිවාදය, ආගම්වාදය මිස වෙන වටිනා දෙයක් නොවේය. අද ව්‍යාපාර බංකොලොත් වෙලා තියෙන්නේ ජාති ආගම් බලලා නෙමේය. ලංකාවේදී නම් ලංකාවේ ආණ්ඩු ගහන බදු නිසාය. ජීවන බර ජනතාවට දරා ගත නොහැකි නිසාය. ඒකට ජාතියක් ආගමක් නැතිය. සූරාකන්නවුන් සූරාකෑමේදී ආගම බලන්නේ නැතිය. ආණ්ඩුව ජනතාවට බදු ගහන්න හලාල් ද නැත්නම් හරාම් ද යන්න වැදගත් නැතිය. ඊයේ පෙරේදා පෙට‍්‍රල් වැඩි කළාය. ඩීසල් වැඩි කළාය. ඒ වැඩිකිරිල්ල සිංහල මිනිහාටත් අදාලය. මුස්ලිම් මිනිහාටත් අදාලය. හලාල් භාණ්ඩයටත් අදාලය. හරාම් භාණ්ඩයටත් අදාලය. අන්තිමේදී මාස් පඩි කාරයෝ අමාරුවේ ය. කුලී කාරයෝ අමාරුවේ ය. රැකියා නැති එවුන් අමාරුවෙනුත් අමාරුවටම වැටෙනවාය. සිංහල දරුවා පොල් හොරකමේ ගියේ මුස්ලිම් මිනිසා තමන්ට විරුද්ධව ව්‍යාපාර කරන නිසා නොවේය. රිසානා මැදපෙරදිග ගිහින් ජීවිතයද අහිමි වූයේ සිංහල මිනිසා රිසානාට රැකියාවක් කිරීමට ලංකාවේ ඉඩ නොදුන් නිසා නොවේය. සිංහල මිනිසාත්, මුස්ලිම් මිනිසාත් අපි හැමෝමත් එකට නැගී සිට විරුද්ධ විය යුත්තේ අපි කවුරුත් පීඩාවට පත් කරන පොදු හතුරාට මිස අපි එකිනෙකාට එරෙහිව නොවේය. පොදුවේ ධනවාදයෙනුත්, ධනවාදය ලංකාවේ අපූරුවට ක‍්‍රියාත්මක කරන රාජපක්ෂ පාලනයටත් දැන් හොඳම වාසිය මේ ක‍්‍රමයෙන් බැට කන ජනතාව එකිනෙකාට එරෙහිව කුලල් කා ගැනීමය. ඇන කොට ගැනීමය. දැන් හැමෝම හලාල් මොනවාද, හරාම් මොනවාද පටලවාගෙන ය. බඩුමිල ඉහළ දාන්නේ ආණ්ඩුවය. තෙල් මිල අපට අදාළ නැතිය. තෙල් මිල වැඩි කරන්නේ ආණ්ඩුවේ වරදම ය. ඒක ජනතාවගේ වරදක් නොවේය. තෙල් සංස්ථාවට පාඩු කර දාන්නේ ජනතාව නොවේය. ආණ්ඩුවය. එතකොට තෙල් මිල ජනතාවට හරාම් විය යුතුය. ඒක හලාල් විය යුත්තේ ආණ්ඩුවට විතරය. දැන් බෙදිය යුත්තේ එහෙමය. රැකියා, හොඳ රැකියා ජනතාවගේ ඉගෙන ගත්තු දරුවන්ට අකැපය. අදාල නැතිය. රැකියා, හොඳ රැකියා අදාල දේශපාලන හෙංචයියන්ට ය. රැකියා දියවු කියා හඬ නැගිය යුත්තේ රැකියා විරහිත සිංහල, දෙමළ, මුස්ලිම් හැම දෙනාම ය. ලංකාවේ කොයි දරුවටත් රැකියා හරාම් ය. ඒවා හලාල් වී ඇත්තේ ආණ්ඩුවේ ලොකු පුත්තුන්ට විතරය. ඒ නිසා අද සාධාරනව ජීවත් වෙන හැම කෙනාටම එහෙම ජීවත් වෙන්න නිදහස හරාම් ය. නිදහස අපි කාටත් උචිතය. යෝග්‍යය. අවශ්‍යය. අදාළය. ඒ නිසා නිදහස, ප‍්‍රජාතන්ත‍්‍රවාදය හලාල් කර දීපල්ලා කියා ඉල්ලන්නට තියෙන්නේ ජනතාවය. දැන් මිනිස්සුන් මරන්නත් නිදහස යෝග්‍ය කර, අදාල වී ඇත්තේ ආණ්ඩුවට විතරය. මුස්ලිම් මිනිසාගේ හලාල් දේ හරාම් කිරීමෙන් සිංහලයාටවත්, දෙමළ කෙනාගේ දේ උදුරා ගැනීමෙන් මුස්ලිම්, සිංහල කෙනාටවත්, සිංහලයාට අයිති දේ උදුරා ගැනීමෙන් දෙමළ, මුස්ලිම් කෙනාටවත් ලැබිය හැකි යහපතක් නැත. හේතුව මේ වර්තමාන ධනවාදය අපි සියලු දෙනා විකිනීමට තබා ඇති නිසාය. අපගේ ආගම පමණක් නොව අපගේ සිතුම් පැතුම් ද විකුණා ඇති නිසාය. අපි කවුරුත් ගැලවිය යුත්තේ ඒ පොදු හතුරාගෙන් ය. සුනිල් හඳුන්නෙත්ති උපුටුගැනීම – ඉරිදා ලක්බිම", "URL": "https://lankatruth.com/si/?p=6448", "Category": "Uncategorized", "Parent URL": null}