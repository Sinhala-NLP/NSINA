{"Source": "Lankatruth", "Timestamp": "December 2, 2017", "Headline": "බදුල්ල කොළඹ මාර්ගය කිරිඳිගලින් ගිලා බසියි", "News Content": "අයහපත් කාලගුණික තත්ත්වය හේතුවෙන් දින කීපයක සිට ඇද වැටුණ වර්ෂාව නිසා බලංගොඩ – කිරිඳිගල ප්‍රදේශයෙන් මාර්ගයේ එක්පසක් ගිලා බැසීමට ලක්ව ඇති බව වාර්තා වේ. බලංගොඩ සිට බදුල්ල දක්වා ගමන් කිරීමේදී මෙම ප්‍රදේශය අවදානම් සහිත වන බවත් ඒ හේතුවෙන් ආරක්ෂිත පියවරක් ලෙස එක් පසක් වසා දැමීමට පියවර ගෙන ඇති බවත් වාර්තා වෙයි. වැසි සහිත කාලගුණයක් පවතින හෙයින් බලංගොඩ හරහා ධාවනයේ යෙදෙන ‍රියදුරන් වෙත ප්‍රවේශමෙන් රිය ධාවනය කරන ලෙස පොලීසිය දැනුම් දෙයි.", "URL": "https://lankatruth.com/si/?p=44739", "Category": "පුවත්", "Parent URL": null}