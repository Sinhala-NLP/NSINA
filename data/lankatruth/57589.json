{"Source": "Lankatruth", "Timestamp": "August 12, 2018", "Headline": "“සියත් රංග භූමිකා”‍ රංගකලා පාඨමාලාවේ අයදුම්පත් කැඳවයි", "News Content": "සමාජවාදී කලා සංගමයේ මෙහෙයවීමෙන් පවත්වනු ලබන සය මාසික නාට්‍ය හා රංගකලා පාඨමාලාවක් ‘සියත් රංග භූමිකා’ ලෙස නොමිලේ පැවැත්වීමට කටයුතු යොදා ඇති බව එම කලා සංගමය සඳහන් කරයි. සමාජවාදී කලා සංගමයේ ප්‍රේමරත්න තෙන්නකෝන් මහතාගේ අත්සනින් යුතුව මාධ්‍ය වෙත නිවේදනයක් නිකුත් කරමින් මේ බව දන්වා සිටින අතර ජ්‍යෙෂ්ඨ කථිකාචාර්ය ප්‍රියංකර රත්නායක, ජ්‍යෙෂ්ඨ කථිකාචාර්ය ප‍්‍රසන්නජිත් අබේසූරිය සහ ප‍්‍රවීණ නාට්‍යවේදී තුසිත ලක්නාත් යන අය මේ සඳහා සම්පත් දායකයන් ලෙස කටයුතු කරන අතර පාඨමාලාවේ අධ්‍යක්‍ෂිකා ලෙස ප‍්‍රවීණ රංගන ශිල්පිනී, දීපානි සිල්වා මෙනෙවිය කටයුතු කරන බවද සඳහන් කරයි. මෙම පාඨමාලාව සඳහා සම්බන්ධ වීමට කැමැති පිරිස් අගෝස්තු මස 25 වැනි දිනට ප‍්‍රථම අංක 464/20, පන්නිපිටිය පාර, පැලවත්ත, බත්තරමුල්ල යන ලිපියනට අයැදුම් පත් යොමු කරන ලෙස සමාජවාදී කලා සංගමය දන්වා සිටින අතර සහකාර කථිකාචාර්ය සංජීව ගුණරත්න 070 217 9190, අරෝෂ අතපත්තු 071 824 6474 යන මහත්වරුන්ගේ මේ සම්බන්ධයෙන් විමසීම් කළ හැකි බවදඑම නිවේදනය මගින්සඳහන්කරයි. එමෙන්ම siyathrangaboomika@gmail.com වෙතින්ද මේ සම්බන්ධයෙන් විමසීම් සිදු කළ හැකි බවද එම කලා සංගමය සඳහන් කරයි.", "URL": "https://lankatruth.com/si/?p=57589", "Category": "පුවත්", "Parent URL": null}