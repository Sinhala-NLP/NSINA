{"Source": "Lankatruth", "Timestamp": "September 19, 2017", "Headline": "මධ්‍යම සභෙත් 20 සම්මතයි!", "News Content": "පළාත් සභා මැතිවරණය එකම දිනකදී පැවැත්වීම වෙනුවෙන් ඉදිරිපත් කළ ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත මධ්‍යම පළාත් සභාව විසින් වැඩි ඡන්ද 31කින් සංශෝධන සහිතව සම්මත කර තිබේ. අද උදෑසන පළාත් සභාව ආරම්භ වීමෙන් අනතුරුව සභාපති එල්.ඩී. නිමලසිරි මහතා විසින් අදාළ යෝජනාව පළාත් සභාවට ඉදිරිපත් කර ඇති බව සඳහන් කර ඇති අතර එහිදී මන්ත්‍රීවරුන් කිහිපදෙනෙකු විසින් ඊට සංශෝධන ඉදිරිපත් කර ඇත. ඉන් අනතුරුව පැවැත්වූ ඡන්ද විමසීමේදී පනත් කෙටුම්පතට පක්ෂව ඡන්ද 40ක් සහ විපක්ෂව ඡන්ද 09ක් ලැබී තිබේ. මන්ත්‍රීවරුන් දෙදෙනෙකු ඡන්දය ප්‍රකාශ කිරීමෙන් වැළකී සිට ඇත. ආණ්ඩුක්‍රම ව්‍යවස්ථාවේ විසිවන සංශෝධනයට අදාළ පනත් කෙටුම්පත මේ වනවිට බස්නාහිර, නැගෙනහිර, උතුරු මැද, සබරගමු සහ මධ්‍යම යන පළාත් සභාවල සම්මත වී තිබේ.", "URL": "https://lankatruth.com/si/?p=41147", "Category": "පුවත්", "Parent URL": null}