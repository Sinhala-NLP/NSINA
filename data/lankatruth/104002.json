{"Source": "Lankatruth", "Timestamp": "December 20, 2020", "Headline": "මහාධිකරණයේ ගින්න විදුලි කාන්දුවක් නෙවෙයිලු", "News Content": "අලුත්කඩේ මහාධිකරණ භුමියේ සිදුවූ හදිසි ගිනිගැනිම විදුලිය කාන්දු වීමකින් සිදුවූවක් නොවන බව තමන් විශ්වාස කරන බව කොළඹ ගිනි නිවීමේ ප්‍රධානී පී.ඩී.කේ.ඒ විල්සන් ප්‍රකාශ කරයි. කෙසේ වෙතත් ගින්න හට ගැනීමට හේතුව රජයේ පරික්ෂණ වාර්තාවෙන් හෙලිදරවු වනු ඇතැයි ඔහු විශ්වාසය පල කරයි. ගින්නට හේතුව සෙවීමට පරික්ෂණ කන්ඩායම් කිහිපයක් පත් කර ඇති අතර අපරාධ පරික්ෂණ දෙපාර්තමේන්තු විසින් මේ වනවිට පුද්ගලයන් 57 දෙනෙකුගේ ප්‍රකාශ සටහන් කර ගෙන ඇතැයි වාර්තා වේ. මේ අතර මාධ්‍ය නිවේදනයක් නිකුත් කල අධිකරණ අමාත්‍යංශ ලේකම් එම්.එම්.පී.කේ මායාදුන්නේ පවසන්නේ ගින්නෙන් අධිකරණයේ වටිනා නඩු වාර්තා වලට කිසිදු හානියක් සිදුවී නැති බවයි.", "URL": "https://lankatruth.com/si/?p=104002", "Category": "පුවත්", "Parent URL": null}