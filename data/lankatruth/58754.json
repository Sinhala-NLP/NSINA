{"Source": "Lankatruth", "Timestamp": "September 4, 2018", "Headline": "මහින්දානන්දගේ නඩුව යළි කල් යයි", "News Content": "ඉකුත් ජනාධිපතිවරණ සමයේ ක්‍රීඩා දෙපාර්තමේන්තුවට කැරම් බෝඩ් හා දාම් ලෑලි මිලදී ගැනීම තුළින් රජයට රුපියල් කෝටි පහකට ආසන්න පාඩුවක් සිදු කිරීම සම්බන්ධයෙන් චෝදනා එල්ල වී සිටින හිටපු ක්‍රීඩා ඇමැති මහින්දානන්ද අලුත්ගමගේ මහතාට එරෙහිව අල්ලස් කොමිසම ගොනු කර තිබෙන පැමිණිල්ල නොවැම්බර් මස 16 වනදා තෙක් කල් තැබීමට කොළඹ මහේස්ත්‍රාත් අධිකරණය අද (04) නියෝග කර තිබේ. මෙම සැකකරට එරෙහිව මහාධිකරණය හමුවේ නඩු පවරනවාද නැතිනම් විශේෂ මහාධිකරණ හමුවේ නඩු පවරනවාද යන්න පිළිබඳව කරුණු අධ්‍යයනය කරමින් සිටින්නේ යැයි අල්ලස් කොමිසම අධිකරණයට දන්වා ඇත. ඒ අනුව පැමිණිල්ල නැවත ලබන නොවැම්බර් මස 16 වනදා කැදවන ලෙසත් එදිනට මෙම කටයුතුවල ප්‍රගතිය වාර්තා කරන ලෙසත් අධිකරණය අල්ලස් කොමිසමට නියෝග කර තිබේ.", "URL": "https://lankatruth.com/si/?p=58754", "Category": "පුවත්", "Parent URL": null}