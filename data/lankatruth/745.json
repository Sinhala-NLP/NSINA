{"Source": "Lankatruth", "Timestamp": "January 4, 2012", "Headline": "හොලිවුඩ් නිළියගේ දේපල වලට කොකාපෙන්නන් ගිහින් වැඩ වරදී", "News Content": "ලෝක ප්‍රකට එක්ස් ෆයිල්ස් වෘතාන්ත මාලාවේ ප්‍රධාන නිලිය වූ, ජිලියන් ඇන්ඩර්සන්ගෙන් රුපියල් එක්කෝටි හැත්තෑ අට ලක්ෂයක් වංචා කළ බව කියන සිද්ධියක්සම්බන්ධයෙන් හමුදාවේ හිටපු කපිතාන්වරයෙකුට එරෙහිව නඩුවක් අද (04) කොළඹ කොටුව මහේස්ත්‍රාත් අධිකරණයේදී කැදවනු ලැබීය. එම නිළියට අයත් පස්යාල ප්‍රදේශයේ ගොවිපලක් භාරව සිටි එම කපිතාන්වරයා විසින් ඇයට අයත් මුදල් එසේ වංචා කළ බවට එම නිළියගේ ස්වාමියා වන එංගලන්තජාතිකයෙකු විසින් රහස් පොලිසියට කරන ලද පැමිණිල්ලකට අනුව එම සැකකරු රහස් පොලීසිය විසින් අත්අඩංගුවට ගෙන බන්ධනාගාර ගත කරනු ලැබ තිබේ. මෙලෙස රක්ෂිත බන්ධානාගාරගත කෙරුණේ, හමුදාවේ හිටපු කපිතාන්වරයෙකු වන ගම්පහ යක්කල ප්‍රදේශයේ පදිංචි අනුර බණ්ඩාර නැමති අයෙකි. ඔහුඅධිකරණයට ඉදිරිපත් කළ අවස්ථාවේ රහස් පොලිසිය විසින් අධිකරණයට කරුණු දක්වමින් ඒ සම්බන්ධයෙන් තවත් කිහිපදෙනෙකුගෙන් ප්‍රකාශ සටහන් කිරිමටඅවශ්‍ය බැවින් සැකකරු නැවතත් බන්ධනාගාරගත කර ලෙස ඉල්ලා සිටියේය. එම ඉල්ලීම සලකා බැලූ කොටුව ප්‍රධාන මහේස්ත්‍රාත් කණිෂ්ක විජේරත්න මහතා සැකකරු ලබන 18 වැනිදා දක්වා රක්ෂිත බන්ධනාගාරගත කළ අතර සිද්ධියසම්බන්ධයෙන් සම්පුර්ණ පරීක්ෂණ වාර්තාවක් අධිකරණයට ඉදිරිපත් කරන ලෙසද අපරාධ පරීක්ෂණ දෙපාර්තමේන්තුවට මහේස්ත්‍රාත් වරයා නියෝග කළේය.", "URL": "https://lankatruth.com/si/?p=745", "Category": "පුවත්", "Parent URL": null}