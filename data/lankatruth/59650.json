{"Source": "Lankatruth", "Timestamp": "September 20, 2018", "Headline": "රවීගේ මුසාබස් නඩුවට තවත් අධිකරණ නියෝගයක්", "News Content": "මහබැංකු බැදුම්කර වංචාව සම්බන්ධයෙන් මහබැංකු බැදුම්කර කොමිසම හමුවේ අසත්‍ය තොරතුරු ලබාදුන් බවට හිටපු මුදල් අමාත්‍ය රවී කරුණානායක මහතාට එරෙහිව පවතින චෝදනාව පිළිබඳව පරීක්ෂණ පවත්වන රහස් පොලීසිය විසින් කරන ලද ඉල්ලීමකට අනුව global transportation and logestic නැමති සමාගමේ අධ්‍යක්ෂක මණ්ඩලය සම්බන්ධ වාර්තා ලබාදෙන ලෙස කොළඹ මහේස්ත්‍රාත් අධිකරණය අද නියෝග කර ඇත. ඒ අනුව global transportation and logestic සමාගමේ ලේකම් ලෙස කටයුතු කරන J ඇන්ඩ් A secatariat සමාගම වෙත නියෝගයක් නිකුත් කරමින් අධිකරණය දන්වා සිටියේ 2015 වසරේ පෙබරවාරි මස පළවනදා සිට 2017 වසරේ අගෝස්තු මස දෙවනදා දක්වා කාලසීමාව තුළ global transportation and logestic සමාගමේ අධ්‍යක්ෂ මණ්ඩල වාර්තා ,රැස්වීම පිළිබඳ වාර්තා, අධ්‍යක්ෂවරුන්ගේ පැමිණීම් ඇතුළු පරීක්ෂණවලට අවශ්‍ය වාර්තා ලබා දීමට පියවර ගන්නා ලෙසය. සිද්ධිය සම්බන්ධව රහස් පොලීසිය විසින් මොසමක් මගින් අධිකරණය හමුවේ කරුණු ඉදිරිපත් කර ඇති අතර කොළඹ ප්‍රධාන මහේස්ත්‍රාත් රංග දිසානායක මහතා විසින් මෙම නියෝගය සිදුකළේය.", "URL": "https://lankatruth.com/si/?p=59650", "Category": "පුවත්", "Parent URL": null}