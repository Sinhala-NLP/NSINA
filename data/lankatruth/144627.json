{"Source": "Lankatruth", "Timestamp": "February 15, 2023", "Headline": "විදුලි ගාස්තුව අද සිට 250% ඉහළට", "News Content": "අද (15) සිට ක්‍රියාත්මක වන පරිදි ඒකක 90ට අඩු විදුලි ගාස්තුව 250% කින් ඉහළ යන බව ශ්‍රී ලංකා මහජන උපයෝගිතා කොමිසමේ සභාපති ජනක රත්නායක පවසයි. තම විරෝධය නොතකා විදුලි ගාස්තු 66% කින් වැඩි කිරීමේ යෝජනාවට ශ්‍රී ලංකා මහජන උපයෝගිතා කොමිසමේ සෙසු සාමාජිකයන් තිදෙනා විසින් අනුමැතිය ලබාදීම මත මෙලෙම විදුලි ගාස්තු වැඩිවන බව ඔහු අවධාරණය කරයි. කොමිෂන් සභාව ගාස්තු වැඩි කිරීමට යෝජනා කළේ 36%කින් වුවත් සෙසු සාමාජිකයන් තිදෙනා ලංකා විදුලිබල මණ්ඩලය ඉදිරිපත් කළ 66%කින් මිල ඉහළ නැංවීමේ යෝජනාවට අනුමැතිය පළ කරන ලද බවද ශ්‍රී ලංකා මහජන උපයෝගිතා කොමිසමේ සභාපති ජනක රත්නායක නිවේදනයක් නිකුත් කරමින් සඳහන් කර ඇත. මෙම ගාස්තු නැංවීමත් සමග ඒකක 90ට අඩුවෙන් පරිභෝජනය කරන ගෘහස්ථ පාරිභෝගිකයන්ගේ ගාස්තු වැඩිවීම 250%ක් දක්වා ඉහළ යන බවද සභාපති ජනක රත්නායක පවසයි.", "URL": "https://lankatruth.com/si/?p=144627", "Category": "ආර්ථික පුවත්", "Parent URL": null}