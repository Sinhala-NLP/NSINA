{"Source": "Lankatruth", "Timestamp": "October 19, 2022", "Headline": "අයවැයෙන් රනිල්ට රුපියල් කෝටි ලක්ෂයක්", "News Content": "ලබන 2023 වසර වෙනුවෙන් ඉදිරිපත් කර තිබෙන විසර්ජන පනත් කෙටුම්පත අනුව ජනාධිපති ධුරය සහ තවත් අමාත්‍යංශ තුනක් දරණ රනිල් වික්‍රමසිංහ යටතට රුපියල් කෝටි 103,927ක් ( රුපියල් බිලියන 1039.27) වෙන් කර ගෙන තිබේ.  එම විසර්ජන පනත අනුව 2023 වර්ෂය වෙනුවෙන් මුලු වෙන් කිරීම්වල එකතුව රුපියල් කෝටි 365,726 (රුපියල් බිලියන 3,657.26) ක් වී ඇත. එයින් 1/3කට ආසන්න ප්‍රතිපාදනයක් රනිල් වික්‍රමසිංහ යටතේ එම වසර වෙනුවෙන් දැරීමට නියමිතය.  ජනාධිපති ලෙස රුපියල් කෝටි 378ක්, තාක්ෂණ ඇමති ලෙස රුපියල් කෝටි 1156ක්, ආරක්ෂක ඇමති ලෙස රුපියල් කෝටි 41000ක් සහ මුදල් හා ආර්ථික ස්ථෘයිකරණ ඇමති ලෙස රුපියල් කෝටි 61,393ක් වශයෙන් බෙදී ගොස් තිබේ.", "URL": "https://lankatruth.com/si/?p=140820", "Category": "ආර්ථික පුවත්", "Parent URL": null}