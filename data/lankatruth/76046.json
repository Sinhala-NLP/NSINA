{"Source": "Lankatruth", "Timestamp": "June 19, 2019", "Headline": "සාකච්ඡා අසාර්ථකයි – අද මධ්‍යම රාත්‍රියේ සිට දුම්රිය වර්ජනයක්", "News Content": "වැටුප් විශමතා ගැටළුව විසඳීමට අමාත්‍ය මණ්ඩල අනුමැතිය හිමිව තිබියදී මුදල් අමාත්‍යාංශය මගින් එය නිරාකරණය කිරීමට කටයුතු නොකිරීමට එරෙහිව දුම්රිය රියදුරන්, දුම්රිය නියාමකවරුන්, පාලකවරුන් සහ ස්ථානාධිපතිවරුන් අද(19) මධ්‍යම රාත්‍රියේ සිට පැවැත්වීමට නියමිත වර්ජනය, සැළසුම්කර ඇති පරිසි සිදුකරන බව දුම්රිය වෘත්තීය සමිති පවසයි. අද උදෑසන ප්‍රවාහන අමාත්‍ය අර්ජුන රණතුංග මහතා සමඟ මේ සම්බන්ධව සාකච්ඡා පවත්වා ඇති බවත් එම සාකච්ඡා අසාර්ථකවීමෙන් මෙම ක්‍රියාමාර්ගයට අවතීර්ණ වන බවත් වෘත්තීය සමිති නියෝජිතයෝ පවසති. ගැටළුව සම්බන්ධව ප්‍රවාහන අමාත්‍යවරයා දැනුවත් කිරීමෙන් පසු අද දින සාකච්ඡාවක් සඳහා කැඳවා තිබූ බවත් එම සාකච්ඡා අසාර්ථකවීමෙන් පෙර සැළසුම්කර තිබූ පරිදි අද මධ්‍යම රාත්‍රියේ සිට වර්ජන ක්‍රියාමාර්ගයේ නිරත වන බවත් වෘත්තීය සමිති පවසයි.", "URL": "https://lankatruth.com/si/?p=76046", "Category": "පුවත්", "Parent URL": null}