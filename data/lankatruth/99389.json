{"Source": "Lankatruth", "Timestamp": "November 4, 2020", "Headline": "හොඳටම කරපු ජනාධිපතිගේ වගකිමක් නැති ජනතාව", "News Content": "කොරෝනා දෙවෙනි රැල්ලේ පැතිරීම වගකීමක් නැති ජනතාව විසින් බාරගත යුතු බව ජනාධිපති ගෝඨාභය රාජපක්ෂ මහතා විසින් නැවත වරක් ප්‍රකාශ කරන ලදි. කොරෝනා ගෙනාවේ තමන් විසින් නොවන බව අවධාරණය කළ ජනාධිපතිවරයා ජනතාව විසින් වගකීම් විරහිත ලෙස හැසිරීම නිසා මෙම අවාසනාවත්ත තත්වය ඇතිවී තිබෙන බව පවසයි. කෙසේ වෙතත් කොරෝනා පළමු රැල්ල පාලනය කිරීම අන් සියලුම රටවල්වලට වඩා හොඳින්ම සිදුකලේ තමන් යැයි මීට පෙර ජනාධිපතිවරයා විසින් මධ්‍ය හමුවේ පවසන ලදි. ජනාධිපතිවරයා පවසන පරිදි මිනුවන්ගොඩ බ්‍රැන්ඩික්ස් ආයතනයෙන් පළමුව හඳුනාගත් කොරෝනා දෙවන රැල්ල ජනතාවගේ වගකිම් විරහිත භාවිතාව නිසා මේ වනවිට දිවයිනේ දිස්ත්‍රික්ක 25 පුරාම පැතිර ඇති නමුත් සමාජගතවීමක් නොවී පාලනය කර ගැනීමට සමත්වී තිබීම පැසසුම් කළ යුතුය. එමෙන්ම ජනතාවගේ නොසැලිකිලිමත් භාවය හේතුවෙන් පසුගිය මාර්තු මාසයේ සිට එකම වෙන්ටිලේටරයක්වත් ගෙන්වීමට නොහැකි වී ඇති අතර ගරු අගමැතිවරයා බලයට පත් කළ කුරුණෑගල දිස්ත්‍රික්කය තුළද කොරෝනා ආසාදිතයන් හඳුනාගන්නා පරික්ෂණ සිදුකරන එකම PCR යන්ත්‍රයක්වත් නොමැති බවද සෞඛ්‍ය අංශ පවසති.", "URL": "https://lankatruth.com/si/?p=99389", "Category": "පුවත්", "Parent URL": null}