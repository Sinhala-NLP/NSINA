{"Source": "Lankatruth", "Timestamp": "October 25, 2011", "Headline": "ජන හා නිවාස සංගණනය කොටඋඩ", "News Content": "මෙම වසර අවසන් වීමට පෙර ජන හා නිවාස සංගණනය කර අවසන් විය යුතු වූවත් ඊට අදාල කටයුතු වලට ආනයනය කරන ලද රුපියල් මිලියන 860 ක් වටිනා මුද්‍රණ යන්ත්‍රයක් අක්‍රීය වීමෙන් සංගණනය අතර මග නැවතී ඇත. ජන හා නිවාස සංගනනයට අවශ්‍ය ලේබල්, සංඛ්‍යා ලේඛණ, වගු පත්‍රිකා සහ සාරාංශ වගු සටහන් ඇතුළු ලිපි ලේඛණ සියල්ල සැකසීම සදහා ”ජය ලංකා” පුද්ගලික සමාගමට පවරාදී ජන හා සංඛ්‍යා ලේඛණ දෙපාර්තමේන්තුව විසින් රුපියල් මිලියන 860ක් එම සමාගමට ගොවා ඇත. එම මුදල් යොදවා පුද්ගලික සමාගම ලබාගෙන තිබෙන ඩිජිටල් මුද්‍රණ යන්ත්‍ර ක්‍රියාවිරහිත වී ඇතැයි අනාවරණය වේ. මේ හේතුවෙන් ජන හා නිවාස සංගණනයද කල් දමා ඇත. සිව් වසරකට වරක් සාමාන්‍යයෙන් පවත්වන මෙම සංගණනය කල් දැමීමට හේතුවී තිබෙන අදාල පුද්ගලික සමාගමට තිබෙන දේශපාලන බලය කුමක් දැයි ජන හා සංඛ්‍යාලේඛණ දෙපාර්තමේන්තුවේ සේවකයන් ප්‍රශ්න කර තිබේ.", "URL": "https://lankatruth.com/si/?p=97", "Category": "පුවත්", "Parent URL": null}