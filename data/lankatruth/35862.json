{"Source": "Lankatruth", "Timestamp": "June 13, 2017", "Headline": "ජාතීන් අසමගි වන පුවත් පළ නොකරන්නැයි ආරක්ෂක ලේකම් ඉල්ලයි", "News Content": "ජාතීන් අතර අසමගිය ඇති වන ආකාරයේ ප‍්‍රවෘත්ති පලකිරීමෙන් වලකින ලෙසට ආරක්ෂක ලේකම් කරුණාසේන හෙට්ටිආරච්චි මහතා අද (13) මාධ්‍යවේදීන්ගෙන් ඉල්ලීමක් කර තිබේ. මෙවැනි ප‍්‍රවෘත්ති මාධ්‍යට එය හොද ප‍්‍රධාන සිරස් තලයක් වුවද එයින් රටට හෝ ජනතාව කිසිදු ආකාරයේ සෙතක් නොලැබෙන බවද මෙවැනි පුවත් ප‍්‍රධාන සිරස්තලයේ පලකිරීමෙන් සිදුවන්නේ තවදුරටත් ජනතාව ඇවිස්සීම බවද ආරක්ෂක ලේකම්වරයා සදහන් කරයි. ජාතීන් අතර ගැටුම් ඇතිවීම වලක්වා ගැනීම සදහා යුද හමුදාව යොදවන්නේද යන්න මාධ්‍යවේදියකු ඇසු ප‍්‍රශ්නයකට පිළිතුරු ලබාදීමෙන් ආරක්ෂක ලේකම්වරයා මේ බව සදහන් කර ඇත. ඇතැම් මාධ්‍ය කුඩා සිදුවීමක් අලලා ඒ තුළින් විශාල ප‍්‍රවෘත්ති මවන බවත් ඒ පිළිබදව සොයා ලැබීමේ දී ඇත්තේන්ම එම් සිදුවීම්වල බරපතල තත්ත්වයක් නොමැති බවද පවසන ඒ මහතා මාධ්‍යයේ යුතුකම මෙවැනි තත්වයත් ඇති නොකර මේ ආකාරයේ ඇවිලෙන ගිනිවලට වතුර දමා නිවීම බවද කියා සිටියි.", "URL": "https://lankatruth.com/si/?p=35862", "Category": "පුවත්", "Parent URL": null}