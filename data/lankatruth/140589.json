{"Source": "Lankatruth", "Timestamp": "October 14, 2022", "Headline": "ජාතික හැඳුනුම්පත් ලබා ගැනීමේදී අය කරන ගාස්තු ඉහළට", "News Content": "ලබන නොවැම්බර් (01) වන දා සිට ජාතික හැඳුනුම්පත ලබා ගැනීමේදී අය කෙරෙන සියලු ගාස්තු ඉහළ දමා ඇති බව මහජන ආරක්ෂක අමාත්‍යංශය නිවේදනයක් නිකුත් කරමින් සඳහන් කරයි. ඒ අනුව, ජාතික හැඳුනුම්පතක් පළමු වරට ලබා ගැනීමේදී රු. 200ක ගාස්තුවක් ගෙවිය යුතු අතර එහි අනුපිටපතක් ලබා ගැනීම සඳහා රුපියල් 1,000ක ගාස්තුවක් ගෙවිය යුතු ය. එමෙන් ම, ජාතික හැඳුනුම්පතේ සංශෝධිත අනුපිටපතක් ලබා ගැනීම සඳහා රු. 500ක ගාස්තුවක් ද වලංගු කාලය ඉකුත් වූ ජාතික හැඳුනුම්පතවෙනුවට නව ජාතික හැඳුනුම්පතක් ලබා ගැනීම සඳහා රු. 200ක මුදලක් ද අය කෙරෙනු ඇත. එම නිවේදනය පහතින් දැක්වෙයි.", "URL": "https://lankatruth.com/si/?p=140589", "Category": "පුවත්", "Parent URL": null}