{"Source": "Lankatruth", "Timestamp": "May 21, 2020", "Headline": "මහමැතිවරණයට අදාල පෙත්සම් වැඩිදුර සලකා බැලීම හෙටට කල්යයි", "News Content": "ජුනි මස 20වනදා පාර්ලිමේන්තු මැතිවරණය පැවැත්වීම සඳහා නිකුත් කර තිබෙන ගැසට් නිවේදනය සහ ජනාධිපතිවරයා විසින් පාර්ලිමේන්තුව විසුරුවා හරිමින් නිකුත් කර තිබෙන ගැසට් නිවේදනය අභියෝගයට ලක්කරමින් ගොනු කර තිබෙන මූලික අයිතිවාසිකම් පෙත්සම් සලකා බැලීම හෙට (22) දිනය දක්වා කල් තැබීමට ශ්‍රේෂ්ඨාධිකරණය අද (21) පස්වරුවේ තීන්දු කර තිබේ. ඒ මෙම පෙත්සම් අද සිව්වන දිනටත් විභාග කිරීමෙන් අනතුරුව ය. මෙම පෙත්සම් අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෘ, ප්‍රියන්ත ජයවර්ධන සහ විජිත් මළල්ගොඩ යන මහත්වරුන් ගෙන් සමන්විත විනිසුරු මඩුල්ල හමුවේ කැඳවනු ලැබී ය.‍", "URL": "https://lankatruth.com/si/?p=93347", "Category": "පුවත්", "Parent URL": null}