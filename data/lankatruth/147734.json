{"Source": "Lankatruth", "Timestamp": "June 9, 2023", "Headline": "ආණ්ඩුව ෆිනෑන්ස් කම්පැනිවලිනුත් ණය අරගෙන", "News Content": "පසුගිය 2022 වසර අවසන් වනවිට ආණ්ඩුව බලපත්‍රලාභී මුදල් සමාගම්වලින් (Finance Companies) ද රුපියල් කෝටි 11,604ක ණය ලබා ගෙන ඇති බව ශ්‍රී ලංකා මහ බැංකු වාර්ෂික වාර්තාවෙන් අනාවරණය වේ.  මීට අමතරව මහ බැංකුව, දේශීය වාණිජ බැංකු, අක්වෙරල බැංකු, ප්‍රාදේශිය සංවර්ධන බැංකුව සහ වෙනත් මූල්‍ය ආයතන යන මෙරට සමස්ත මූල්‍ය ආයතන පද්ධතියෙන් 2022 වසර අවසන් වෙන විට රුපියල් කෝටි 846,863ක (රුපියල් බිලියන 8,468.3ක්) ණය ලබා ගෙන තිබේ. මෙම ණය ප්‍රමාණය ශුද්ධ ණය ලෙස රජයේ සමස්ත ණය බරට එකතු වී තිබේ.  මීට අමතරව රාජ්‍ය සංස්ථා අධිකාරී ඇතුළු රාජ්‍ය ආයතනවලට වාණිජ බැංකුවලින් ලබාගෙන ඇති මුලු ණය ප්‍රමාණය රුපියල් කෝටි 174,703ක් (රුපියල් බිලියන 1,747.03ක්) වී ඇති බවට එම වාර්තාවේ දත්තවලින් හෙළිවේ.", "URL": "https://lankatruth.com/si/?p=147734", "Category": "ආර්ථික පුවත්", "Parent URL": null}