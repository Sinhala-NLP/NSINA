{"Source": "Lankatruth", "Timestamp": "May 6, 2018", "Headline": "ශ්‍රීලනිපය ආණ්ඩුවෙන් ඉවත් විය යුතුයි", "News Content": "ලබන 15 වැනිදා රැස්වෙන ශ්‍රීලනිප මධ්‍යම කාරක සභාවේදී එම පක්ෂය ආණ්ඩුවෙන් ඉවත්විය යුතු බවට යෝජනාවක් ඉදිරිපත් කරන බවත් එය සම්මත කරගෙන ආණ්ඩුවෙන් ඉවත්වන බවත් කම්කරු හා වෘත්තීය සබඳතා හිටපු අමාත්‍ය ශ්‍රීලනිපයේ ජ්‍යෙෂ්ඨ උප සභාපති ඩබ්. ඩී. ජේ. සෙනෙවිරත්න මහතා පවසයි. වැඩිදුරටත් අදහස් දැක්වූ සෙනෙවිරත්න මහතා මෙසේ ද පැවසීය. ‘මේ ගමන එක්තරා විදියට ව්‍යාකූල බවක් පේනවා. අපේ පක්‍ෂය ඉන්නවා ආණ්ඩුව පැත්තේ. අපි යනවා විපක්‍ෂය පැත්තට. මේ මාසේ පහළොස් වෙනිදා අපි ශ්‍රීලනිප මධ්‍යම කාරක සභාවට යෝජනාවක් ගේනවා මේ ආණ්ඩුවෙන් ශ‍්‍රී ලංකා නිදහස් පක්‍ෂය ඉවත් විය යුතුයි කියලා. ඒ යෝජනාව ජයග‍්‍රහණය කරයි කියලා අපි බලාපොරොත්තු වෙනවා. ඒක ජයග‍්‍රහණය කළොත් මුලු පක්‍ෂයම එනවා. එන්න බෑ කියලා කවුරුහරි කියනවනම් ඒ අයට යූඇන්පියට යන්න වෙනවා. එදාට ඒ ආණ්ඩුවේ ඉන්න ඕනෑ අයට මැති ඇමතිවරුන් වශයෙන් ඉන්න වෙන්නේ එක්සත් ජාතික පක්‍ෂයේ අය විදියට. අපේ පක්‍ෂයේ ලේකම්, සන්ධානේ ලේකම් ඇතුළු තුන් හතර දෙනෙක් එක්සත් ජාතික පක්‍ෂයට බැඳෙයි කියලා මම හිතනවා. අනිත් අය අපිත් එක්ක විපක්‍ෂයට එයි කියලා විශ්වාසයක් තියනවා.‘", "URL": "https://lankatruth.com/si/?p=51670", "Category": "පුවත්", "Parent URL": null}