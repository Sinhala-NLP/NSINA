{"Source": "Lankatruth", "Timestamp": "February 26, 2019", "Headline": "ගුරුමාරු සඳහා අල්ලස් ගත් ප්‍රසිද්ධ ගුරු සංගම් හිමිනමක් ගැන විමර්ශන", "News Content": "අල්ලස් ලබාගනිමින් ගුරුමාරු සිදුකරන බවට ගුරු සංගමයක ප්‍රධාන තනතුරක් දරන ප්‍රසිද්ධ භික්ෂූන් වහන්සේ නමකට එරෙහිව ලැබී ඇති පැමිණිලි මත අධ්‍යාපන අමාත්‍යාංශයේ විශේෂ විමර්ශන ඒකකය මගින් විමර්ශනයක් ආරම්භකර ඇතැයි අධ්‍යාපන අමාත්‍යාංශය සඳහන් කරයි. අධ්‍යාපන අමාත්‍යාංශයේ ක්‍රියාත්මක ගුරුමාරු මණ්ඩලයේ සමාජිකත්ව දරන එම භික්ෂූන් වහන්සේ ගුරුමාරුසිදු කරදීම සඳහා සහ ගුරුමාරු මණ්ඩලය මගින් ක්‍රියාත්මක මාරුවීම් වෙනස්කරවාදීම සඳහා අල්ලස් ලබාගෙන ඇති බවට පැමිණිලි ලැබී තිබෙන බවද අධ්‍යාපන අමාත්‍යාංශ්‍ය කියයි. මෙම විමර්ශන ආරම්භ කර ඇත්තේ යල්වෙල පඤ්ඤාසේකර නැමති භික්ෂූන් වහන්සේ සම්බන්ධයෙන් යැයි විශේෂ ආරංචිමාර්ග අනාවරණය කරයි.", "URL": "https://lankatruth.com/si/?p=69029", "Category": "පුවත්", "Parent URL": null}