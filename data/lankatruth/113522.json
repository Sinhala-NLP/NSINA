{"Source": "Lankatruth", "Timestamp": "March 23, 2021", "Headline": "අල්ලස් නඩු 45ක් ඉල්ලා අස්කර ගනී…", "News Content": "අල්ලස් කොමිසම විසින් අධිකරණය ඉදිරියේ පවරා ඇති නඩු 45ක් ඉල්ලා අස්කර ගැනීමට එම කොමිසමේ සභාපතිවරයා ඇතුළු අධ්‍යක්ෂ මණ්ඩලය ප්‍රතිපත්තිමය තීරණයක් ගෙන ඇති බව අනාවරණය වේ. මේ පිළිබඳව ජනාධිපති නීතිඥ ශවේන්ද්‍ර ප්‍රනාන්දු කොළඹ ප්‍රධාන මහේස්ත්‍රාත්වරයාට ඊයේ (22) දැනුම් දී ඇතැයි මාධ්‍ය වාර්තා පළවේ. මෙසේ ඉල්ලා අස්කර ගැනීමට හේතු වශයෙන් දක්වා ඇත්තේ තාක්ෂණික දෝෂ ඇති බවය. මේ අනුව ඉල්ලා අස්කර ගැනීමට නියමිත නඩු 45 සඳහා අල්ලස් කොමිසමේ සභාපතිවරයා ඇතුළු අධ්‍යක්ෂ මණ්ඩලයේ අනුමැතියකින් තොරව පවරා තිබීම සහ එම කොමිසමේ කොමසාරිස්වරුන් තිදෙනාම අත්සන් කර නොතිබීම යන නිශ්චිත කරුණු දක්වා ඇත.", "URL": "https://lankatruth.com/si/?p=113522", "Category": "පුවත්", "Parent URL": null}