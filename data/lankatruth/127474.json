{"Source": "Lankatruth", "Timestamp": "December 31, 2021", "Headline": "හමුදාපති ශවේන්ද්‍ර සිල්වාගෙන් සුපිරි පාටියක්", "News Content": "කොවිඩ් වැළැක්වීමේ කාර්ය සාධක බලකායේ ප්‍රධානීයා ලෙස කටයුතු කළ යුද හමුදාපති ශවේන්ද්‍ර සිල්වා විසින් නිරෝධායන නීති උල්ලංඝණය කරමින් සංවිධනය කර තිබූසාදයක් ගැන තොරතුරු අනාවරණය වේ. යුද හමුදාපතිවරයාගේ බුලර්ස් මාවතේ පිහිටි නිවාසේදී පසුගිය 29 වැනි දින රාත්‍රියේ පවත්වා ඇති සාදය සඳහා හමුදාවේ පිරිස් මෙන්ම නළු නිලියන් ඇතුළුව ඉහළ පැලැන්තියේ පිරිසකට ඇරයුම් කර තිබී ඇත. සාදයට සහභාගීවූවන් සඳහාමිල අධික මත්පැන් මෙන්ම මිල අධික ආහාර පානවලින් සංග්‍රහ කර ඇතැයි හෙළිවේ. මෙම සාදයට සහභාගීවූවන් අතර සබීතා පෙරේරා, ශෙරීන් කුමාරතුංග, ජීවන් කුමාරතුංග, හෂාන් තිලකරත්න සහ බිරිඳ, සුජීවා නෙල්සන් (හමුදාපතිගේ බිරිඳ) , ගාමිණී නෙලස්න් (සුජීවා නෙල්සන්ගේ සොහොයුරා),කිංස් නෙල්සන් (සුජීවා නෙල්සන්ගේ සොහොයුරා හිටපු යූ.එන්.පී. පාර්ලිමේන්තු මන්ත්‍රී), එච්.බී. නෙල්සන් (සුජීවා නෙල්සන්ගේ පියා හිටපු යූ.එන්.පී. පාර්ලිමේන්තු මන්ත්‍රී) ඇතුළු පිරිසක් සහභාගී වී ඇතැයි අනාවරණය වේ. මෙම සාදයේ කටයුතු වෙනුවෙන් යුද හමුදාවේ සාමාජිකයින් රැසක් යොදවා සිටි බවත් සාදයේ සම්පූර්ණ වියදම් රජයේ මුදලින් දරා ඇති බවද අනාවරණය වේ.", "URL": "https://lankatruth.com/si/?p=127474", "Category": "පුවත්", "Parent URL": null}