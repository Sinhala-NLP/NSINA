{"Source": "Lankatruth", "Timestamp": "October 18, 2019", "Headline": "ජාතික ජන බලවේගයෙන් පරිසර හිතකාමී කාර්යක්ෂම ප්‍රවාහන සේවාවක් පිළිබඳ ප්‍රතිපත්තියක් එළිදැක්වේ", "News Content": "පරිසර හිතකාමී කාර්යක්ෂම ප්‍රවාහන සේවාවක් පිළිබඳ ප්‍රවාහන ප්‍රතිපත්තියක් එළිදැක්වීමට ජාතික ජන බලවේගය අද (18) කටයුතු කළේ ය. ඒ ජාතික ජන බලවේගයේ ජනාධිපතිධුර අපේක්ෂක අනුර දිසානායක මහතාගේ ප්‍රධානත්වයෙන් කළුතරදී පැවති ප්‍රවාහන ප්‍රතිපත්තිය එළිදැක්වීම අවස්ථාවේදීය. මෙම අවස්ථාව සඳහා ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා සමග ජාතික විද්වත් සංවිධානයේ ප්‍රවාහන ප්‍රතිපත්ති සම්පාදක කමිටුවේ විද්වත්හු සහභාගී වී සිටියහ. මීට අමතරව ජාතික ජන බලවේගය නියෝජනය කරන වෘත්තීයවේදීන්, කලාකරුවන් සහ සිවිල් ජන නායකයෝද එක්වී සිටියහ. මේ වනවිට ජාතික ජන බලවේගය බලය ලබාගැනීමෙන් පසු රටතුළ ක්‍රියාත්මක කිරීමට බලාපොරොත්තුවන අධ්‍යාපන, සෞඛ්‍ය හා පරිසර ප්‍රතිපත්ති එළිදක්වා තිබේ.", "URL": "https://lankatruth.com/si/?p=83313", "Category": "පුවත්", "Parent URL": null}