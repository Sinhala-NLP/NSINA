{"Source": "Lankatruth", "Timestamp": "April 6, 2018", "Headline": "උඩුවේ හිමිට එරෙහි හොර අලි නඩුව සාක්ෂි කැඳවීමකින් තොරව නිදහස් කරන්නැයි ඉල්ලයි", "News Content": "බලපත්‍රයක් නොමැති අලි පැටවෙකු සන්තකයේ තබා ගත් බවට චෝදනා ලැබ සිටින උඩුවේ ධම්මාලෝක හිමියන් විත්තිවාචකයක් කැඳවීමකින් තොරව නිදහස් කරන්නේද නැද්ද යන්න පිළිබඳ තීන්දුව ලබන මැයි 11 වැනිදා ප්‍රකාශයට පත් කරන බව කොළඹ මහාධිකරණ විනිසුරු සම්පත් විජේරත්න මහතා ඊයේ (05) දැනුම් දී ඇත. ධම්මාලෝක හිමියන්ට එරෙහි නඩුවේ පැමිණිල්ලේ සාක්ෂි විභාගය අවසන් කිරීමෙන් අනතුරුව ඉදිරිපත් වූ කරුණු සැලකිල්ලට ගනිමින් විනිසුරුවරයා එලෙස දැනුම් දී ඇත. බලපත්‍රයක් නොමැති අලි පැටවෙකු කිරුළපන ඇලන් මැතිනියාරාම විහාරස්ථානයේ තබා ගත් බවට චෝදනා කරමින් නිතිපතිවරයා විසින් මෙම නඩුව පවරා තිබුනි. එම නඩුවේදී පැමිණිල්ල වෙනුවෙන් හිටපු වන ජීවි නියෝජ්‍ය අමාත්‍ය වසන්ත සේනානායක මහතා ඇතුලු 13 දෙනෙක් සාක්ෂි ලබා දුන්හ. එම සාක්කි කැදවීමෙන් අනතුරුව පැමිණිල්ල වෙනුවෙන් පෙනී සිටි ජ්‍යෙෂ්ඨ රජයේ නිතිඥ ජනක බණ්ඩාර මහතා කරුණු ඉදිරිපත් කරමින් පැමිණිල්ලේ සාක්කි විභාගය මින් අවසන් කරන බව දැනුම් දී ඇත. ඒ අවස්ථාවේදී විත්තිකාර ස්වාමීන් වහන්සේ වෙනුවෙන් සාක්කි කැදවීමකින් තොරව උන් වහන්සේ නිදහස් කරන්නැයි අපරාධ නඩු විධාන සංග්‍රහයේ 200 වගන්තිය යටතේ නිතිඥවරු අධිකරණයෙන් ඉල්ලීමක් කර තිබේ. එම ඉල්ලීම සලකා බැලු විනිසුරුවරයා මේ පිළිබඳ තීන්දුව ලබන මැයි 11 වෙනිදා ප්‍රකාශයට පත් කරන බව දැනුම් දී ඇත. උඩුවෙි හිමියන් මෙහි උන්වහන්සේගේ ප්‍රකාශය ලබා දෙමින් අධිකරණයේදී ප්‍රකාශ කර තිබුනේ මෙම අලි පැටවා, පන්සල්වල බල්ලන්, බළලුන් දමා යන්නා සේ කවුරුන් විසින් හෝ දමා ගොස් සිටි බවයි.", "URL": "https://lankatruth.com/si/?p=50220", "Category": "පුවත්", "Parent URL": null}