{"Source": "Lankatruth", "Timestamp": "September 13, 2022", "Headline": "බෙහෙත් ගේන්න ඩොලර් ගන්න ව්‍යාපෘති දෙකක් අත්හිටුවයි", "News Content": "සෞඛ්‍ය අමාත්‍යංශයට අත්‍යවශ්‍ය ඖෂධ මිල දී ගැනීම සඳහා විශේෂ ව්‍යාපෘති දෙකක් අත්හුටුවා අමෙරිකානු ඩොලර් මිලියන 100ක් කඩිනමින් ලබා දීමට අමාත්‍ය මණ්ඩල තීරණය කර තිබේ. අද (13) පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවට එක්වෙමින් ඇමති රමේෂ් පතිරණ මේ සම්බන්ධයෙන් සඳහන් කළේ සෞඛ්‍ය අමාත්‍යවරයා විසින් ඉදිරිපත් කරන ලද යෝජනාවකට එලෙස අමාත්‍ය මණ්ඩල අනුමැතිය හිමි වූ බවය. ඒ අනුව, ආසියානු යටිතල පහසුකම් ආයෝජන බැංකුවේ අරමුදල් යටතේ ක්‍රියාත්මක වන කොළඹ නාගරික පුනර්ජීවන ව්‍යාපෘතියට සහය වීමේ ව්‍යාපෘතිය මගින් ලැබුණු අමෙරිකානු ඩොලර් මිලියන 70ක් සහ ආපදා අවම කිරීමේ පියවර මගින් නාය යාම් අවදානම් අවම කිරීමේ ව්‍යාපෘතියෙන් ලැබුණු ඩොලර් මිලියන 30ක මුදල මේ සඳහා යොදා ගැනීමට නියමිතය.", "URL": "https://lankatruth.com/si/?p=139204", "Category": "පුවත්", "Parent URL": null}