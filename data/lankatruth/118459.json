{"Source": "Lankatruth", "Timestamp": "June 25, 2021", "Headline": "ලංකාවේ වවුලන්ට කොරෝනා හැදිලා නැහැලු…", "News Content": "මිනිසුන් අතර පැතිරයන කොරෝනා වයිරසයේ ඇල්ෆා සහ බීටා ප්‍රභේද සහිත වවුල් විශේෂ දෙකක් ශ්‍රී ලංකාවෙන් සොයාගෙන ඇතැයි කොළඹ විශ්වවිද්‍යාලයේ පර්යේෂකයන් උපුටා දක්වමින් ජාතික පුවත්පතක පළ වී ඇති පුවත ‍තොරතුරු විකෘත්ති කිරීමක් බව කොළඹ විශ්වවිද්‍යාලයේ මහාචාර්ය ඉනෝක පෙරේරා පවසයි. ජර්මනියේ රොබට් කොක් ඉන්ස්ටිටියුට් (Robert kock institute) සහ ශ්‍රී ලංකාවේ කොළඹ විශ්වවිද්‍යාලය ඒකාබද්ධව මෙරට වවුලන් ගැන 2017 වර්ෂයේ සිට දීර්ඝකාලීන අධ්‍යයනයක් සිදුකරන අතර එම අධ්‍යයනය මේ වනවිටත් සිදුවෙමින් පවතී. එම අධ්‍යයනය අතරතුර කිසිම අවස්ථාවක දැනට වසංගතයක් ලෙස පැතිරයන කොරෝනා වයිරසේය කිසිදු ප්‍රභේදයක් සහිත එකම වවුලෙක් හෝ ශ්‍රී ලංකාවෙන් සොයාගෙන නැතැයි මහාචාර්ය ඉනෝක පෙරේරා ප්‍රකාශ කරයි.", "URL": "https://lankatruth.com/si/?p=118459", "Category": "කොවිඩ් -19 (කොරෝනා ) පුවත්", "Parent URL": null}