{"Source": "Lankatruth", "Timestamp": "November 30, 2017", "Headline": "ගොවීන්හට වන්දි ලබානොදීමට එරෙහිව ගම් 43ක නියෝජිතයෝ උෟව පලාත් කෘෂිකර්ම අමාත්‍යංශය වටලති.", "News Content": "උමාඹය ව්‍යාපෘතිය හේතුවෙන් ප්‍රාදේශිය ලේකම් කොට්ඨාශ 06ක කන්න 09ක් වගාකර ගැනීමට නොහැකිවු ගොවීන්හට වන්දි ලබානොදීමට එරෙහිව උමාඔය බහුවිනාශකාරී ව්‍යාපෘතියට එරෙහි ජනතා පෙරමුණ විසින් ඊයේ(29) ගම්මාන 43ක එම පෙරමුණේ කාරකසභා නියෝජිතයින් 100කට ආසන්න පිරිසක් මහා සංඝරත්නය පෙරටුකොටගෙන එහි කැදවුම්කරු වන උෘව පලාත්සභා මන්ත්‍රී සමන්ත විද්‍යාරත්න මහතා ඇතුළු ඌව පලාත් කෘෂිකර්මඅමාත්‍යංශය වෙත පැමිණ උද්ඝෝෂණයක නිරතවිය. ඊයේ(29) බදාදා දිනය මහජන දිනයක් වුවද ඌව පලාත් කෘෂිකර්ම අමාත්‍යංශයේ ප්‍රධාන ගේට්ටු ඉබියතුරුදමා වසා තිබුණු අතර ඉන් ඇතුලත හා පිටත විශාල පොලිස් නිලධාරීන් පිරිසක් යොදවා ආරක්ෂාව දැඩිකර තිබුණි.ඌව පලාත් කෘෂිකර්ම අමාත්‍යංශයේ ප්‍රධාන ගේට්ටුව අසලට පැමිණි පිරිසක් උද්ඝොෂණයට පැමිණ සිටින්නෙ ගොවීන් බවත් බදාදා කාර්යාල දිනයක් බවත් එබැවින් මෙසේ ගේට්ටු වසාදැමිම නීතිවිරෝධී බවත් පවසා තමන්ට අදාල නිලධාරීන් හමුවීමට අවස්ථාව ලබාදෙනලෙස ඉල්ලා සිටින ලදි. මෙම අවස්ථාවේ තරමක් උණුසුම්කාරී තත්වයක් උද්ගතවු අතර ගොවීන් ගේට්ටු ඇරීමට උත්සහ කල අතර පොලීසිය එය වලක්වන ලදි. මේ මොහොතේඋමාඔය බහුවිනාශකාරී ව්‍යාපෘතියට එරෙහි ජනතා පෙරමුණේ කැදවුම්කරු උෘව පලාත්සභා මන්ත්‍රී සමන්ත විද්‍යාරත්න මහතා පවසා සිටියේ විනාඩි 10ක් ඇතුලත ගේට්ටුව විවෘත නොකරන්නේනම් එය කඩා හෝ තමන් ඇතුළු පිරිස අමාත්‍යංශයට ඇතුළුවන බවය.එම මොහොතේ එම ස්ථානයට පැමිණි නිලධාරයෙකු ප්‍රකාශ කලේ පස් දෙනෙකුට සාකච්ජාවක් සදහා ඇතුලට පැමීනෙන ලෙසයි. ඊට දැඩි විරෝධය පෑ උද්ඝෝෂකයින් මේ පැමිණ සිටින්නෙ ගම්මාන 43ක නියෝජිතයින් බවත් සියළුදෙනාහට සාකච්ජාව සදහා සහභාගීවිය යුතුබව ප්‍රකාශ කිරීමත් සමග නිලධාරීන්ට ඒ සදහා අවස්ථාව ලබාදිමට කටයුතු කලේය. ඒ අනුව පලාත් කෘෂිකර්ම අමාත්‍යංශයේශ්‍රවනාගාරය තුලදි සියලුදෙනාහට සාකච්ජාවක් ලබාදුන් අතර බදාදා මහජන දිනයක්වු ඊයේ අමාත්‍යංශ ලේකම් හෝ කෘෂිකර්ම අමාත්‍යවරයා නොසිටි බැවින් වගකිවයුතු අමාත්‍යංශ නිලධාරියෙකු සාකච්ජාව සදහා නොපැමිනෙන්නේනම් එමස්ථානයෙන්පිටව නොයන බවට සමන්ත විද්‍යාරත්න මහතා ඇතුළු පිරිස පැවසීම නිසා බලධාරීන් උත්සුකවී එම සාකච්ජාව අද(30) දින පසවරු 1.30ට පලාත් කෘෂිකර්ම අමාත්‍යවරයාගේ ප්‍රධානත්වයෙන් එම ස්ථානයේදීම සියළු නිලධාරීන් සමග සාකච්ජාවක් ලබාදීමත් සමග පැය තුනකට ආසන්න කාලයක් පැවති අරගලය නිමාකොට උද්ඝෝෂකයින් පිටව යන ලදි.", "URL": "https://lankatruth.com/si/?p=44556", "Category": "පුවත්", "Parent URL": null}