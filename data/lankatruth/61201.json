{"Source": "Lankatruth", "Timestamp": "October 16, 2018", "Headline": "DIG නාලක CIDයට නොපැමිණෙයි", "News Content": "ප්‍රකාශයක් ලබා ගැනීම සඳහා අද (16) දින අපාරධ පරීක්ෂණ දෙපාර්තමේන්තුව වෙත පැමිණෙන ලෙස දන්වා තිබූ ත්‍රස්ත විමර්ශන කොට්ඨාසය භාරව සිටි නියෝජ්‍ය පොලිස්පති නාලක ද සිල්වා මහතා එම දෙපාර්තමේන්තුව වෙත පැමිණ නැති බව වාර්තා වේ. නාලක ද සිල්වා මහතාගේ දරුවකුගේ අසනීප තත්ත්වයක් හේතුවෙන් අද දින පැමිණීමට නොහැකි බව ඔහු දැනුම්දී ඇතැයිද මේ අතර වාර්තා වේ. ජනාධිපතිවරයා, හිටපු ආරක්ෂක ලේකම්වරයා සහ සහකාර පොලිස් අධිකාරී ප්‍රසන්න අල්විස් මහතා ඝාතනය කිරීමට කුමන්ත්‍රණය කළැයි කියන සිද්ධියක් සම්බන්ධයෙන් ලැබුණු පැමිණිල්ලක් අනුව අපාරධ පරීක්ෂණ දෙපාර්තමේන්තුව මෙම පරීක්ෂණය ආරම්භ කර තිබේ. මේ වනවිට ජ්‍යෙෂ්ඨ නියෝජ්‍ය පොලිස්පතිවරුන්, නියෝජ්‍ය පොලිස්පතිවරුන් ඇතුළු විශාල පිරිස‍කගෙන් මෙම විමර්ශනයට අදාළව පරීක්ෂණ සටහන් කර ගෙන තිබේ.", "URL": "https://lankatruth.com/si/?p=61201", "Category": "පුවත්", "Parent URL": null}