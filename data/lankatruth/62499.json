{"Source": "Lankatruth", "Timestamp": "November 2, 2018", "Headline": "වරෙන්තු ඉවත්කිරීමෙන් පසු මාලේ හිටපු ජනපති මව්බිමට පැමිණේ", "News Content": "ත්‍රස්ථ චෝදනා මත සිරදඬුවම් නියම වී සිටි මාලදිවයින් හිටපු ජනාධිපති මොහොමඩ් නෂීඩ් ඊයේ(01) නැවත සිය මව් රටට පැමිණ තිබේ. හිටපු ජනාධිපති අබ්දුල්ලා යමීන්ගේ පාලන සමයේ මොහොමඩ් නෂීඩ්ට එරෙහිව ත්‍රස්ථ චෝදනා මත වසර 13ක සිරදඬුවම් නියම වූ අතර 2016 වසරේ වෛද්‍ය ප්‍රතිකාර සඳහා අධිකරණයේ අවසර ලැබීමත් සමඟ ඔහු මාලදිවයිනෙන් නික්මගොස් තිබේ. පසුගිය ජනාධිපතිවරණයෙන් පත් වූ නව රජය යටතේ මොහොමඩ් නෂීඩ් අත්අඩංගුවට ගැනීමේ වරෙන්තු ශ්‍රේෂ්ඨාධිකරණ නියෝගයක් මත ඉවත් කෙරුණු අතර ඉන් පසුව ඊයේ දින මොහොමඩ් නෂීඩ් නැවත මාලදිවයිනට පැමිණ තිබේ. ඔහු පිළිගැනීම සඳහා නව ජනාධිපති ඊබ්‍රහිම් මොහොමඩ් සොලේ ඇතුළු විශාල පිරිසක් මාලේ ගුවන් තොටුපළට පැමිණ සිටි බවද වාර්තා වේ.", "URL": "https://lankatruth.com/si/?p=62499", "Category": "විදෙස් පුවත්", "Parent URL": null}