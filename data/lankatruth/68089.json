{"Source": "Lankatruth", "Timestamp": "February 13, 2019", "Headline": "නාලකද සිල්වා සහ අමල් පෙරේරා අතර සම්බන්ධය සොයයි", "News Content": "හිටපු නියෝජ්‍ය පොලිස්පති නාලක ද සිල්වා ජනප්‍රිය ගායන ශිල්පී අමල් පෙරේරා සමඟ සම්බන්ධතා පවත්වා ඇති බවට මේ වනවිට තොරතුරු ලැබී ඇතැයිද ඒ සම්බන්ධයෙන් විමර්ශනයක් ආරම්භ කර ඇතැයිද අපරාධ පරීක්ෂණ දෙපාර්තමේන්තුව අද (13) අධිකරණයට දැනුම් දී ඇත. ඒ ප්‍රභූ ඝාතන කුමන්ත්‍රණ නඩුව කොළඹ කොටුව මහේස්ත්‍රාත් රංග දිසානායක මහතා ඉදිරියේ අද විභාගයට ගත් අවස්ථාවේදීයී. නාලක ද සිල්වා හා අමල් පෙරේරා අතර පැවතියේ කුමන ආකාරයේ සබඳතාවයක්ද යන්න විමර්ශනය කිරීමට ජාත්‍යන්තර පොලීසිය හරහා සාකච්ඡා පවත්වමින් සිටින බවද අපරාධ පරීක්ෂණ දෙපාර්තමේන්තුව දැනුම් දී ඇත. සිද්ධිය සම්බන්ධයෙන් රක්ෂිත බන්ධනාගාර ගතව සිටින ඉන්දීය ජාතිකයා හා නාලක සිල්වා මහතා ලබන 27 වනදා දක්වා තවදුරටත් රදවා තබන ලෙස නියෝග කර තිබේ.", "URL": "https://lankatruth.com/si/?p=68089", "Category": "පුවත්", "Parent URL": null}