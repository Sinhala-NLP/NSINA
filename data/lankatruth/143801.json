{"Source": "Lankatruth", "Timestamp": "January 18, 2023", "Headline": "පොහොට්ටුවේ සභාපතිලා බුරුතු පිටින් පළා යති", "News Content": "පළාත් පාලන මැතිවරණය සඳහා අද (18) සිට නාමයෝජනා බාරදීම සිදුකරන අතර 2018 එම මැතිවරණයෙන් ජයග්‍රහණය කළ ආයතන සභාපතිවරුන් බවට හෝ නගරාධිපතිවරුන් බවට තේරී පත්වූ පොහොට්ටුවේ විශාල පිරිසක් මෙවර මැතිවරණයට ඉදිරිපත් නොවී පළා යමින් සිටින බවට තොරතුරු වාර්තා වේ.  මේ අතර රට පුරා බොහෝ පළාත් පාලන ආයතනවලට ආපේක්ෂකයන් ලෙස පුද්ගලයින් නම් කිරීම පවා පොහොට්ටුවට අභියෝගයක් වී පවතී. රනිල් වික්‍රමසිංහගේ එක්සත් ජාතික පක්ෂය සහ පොහොට්ටුව ඒකාබද්ධව මැතිවරණයට තරඟ කිරීම සඳහා එම පක්ෂවල නායකයින් තීරණය කිරීමෙන් පසුව තත්වය වඩාත් බරපතළ වී ඇති බව වාර්තා වේ.  එසේම රනිල් වික්‍රමසිංහගේ එක්සත් ජාතික පක්ෂය ද පොහොට්ටු පක්ෂය මෙන්ම පළාත් පාලන මැතිවරණය සඳහා අපේක්ෂකයන් ලෙස ඉදිරිපත් වන ලෙස විවිධ සමාජශීලි පුද්ගලයින්ට දුරකතන ඇමතුම් ලබා දෙමින් ඉල්ලා සිටින බව වාර්තා වේ.", "URL": "https://lankatruth.com/si/?p=143801", "Category": "පුවත්", "Parent URL": null}