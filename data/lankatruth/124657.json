{"Source": "Lankatruth", "Timestamp": "October 15, 2021", "Headline": "කෙරවලපිටිය හොර ගිවිසුම රාජපක්ෂ පවුලේ උඩම තුන්දෙනාගේ වැඩක්… නලින්ද ජයතිස්ස", "News Content": "කෙරවලපිටිය තාප බලාගාරය හොර ගිවිසුමක් හරහා ඇමෙරිකාවට පවරාදීම රාජපක්ෂ පවුලේ උඩම සිටින තුන්දෙනා විසින් සිදුකර ඇති බව ජනතා විමුක්ති පෙරමුණේ හිටපු පාර්ලිමේන්තු මන්ත්‍රීවෛද්‍යනලින්ද ජයතිස්ස පවසයි. එම පක්ෂ මූලස්ථානයේ අද (15) පැවති මාධ්‍ය හමුවකදීඔහු මේ පිළිබඳව අදහස් දක්වමින් වැඩිදුටත් අදහස් දක්වමින් ” මේ රටේ ජනතාවටත් කොළේ වහලා, කැබිනට් මණ්ඩලයටත් කොළේ වහලා, පාර්ලිමේන්තුවත් නොමඟ යවලා අපේ රටේ බලශක්ති ඒකාධිකාරය ඇමෙරිකාවට සපයන්න හදන්නේ. මේක සිද්ධ වුණේ කොහොමද? මේක ක්‍රියාත්මක වුණේ කොහොම? මේක රාජපක්ෂ පවුලේ උඩම ඉන්න තුන්දෙනා අල්ලගෙන කරපු මඟඩියක්. 2021 ජනවාරි මාසේ බලාගාරයත් නල පද්ධතියත් ඉදිකිරීමට ජාත්‍යන්තර ටෙන්ඩර් කැඳවලා තියෙද්දි තමයි ඇමෙරිකාවේ නිව් පෝට්‍රස් එනර්ජි සමාගමේ ප්‍රධානියා වෙච්ච වෙස්ට් ඊඩ්න් 2021 ජනවාරි මාසේදි ලංකාවට ඇවිල්ලා අගමැතිවරයා වෙච්ච මහින්ද රාජපක්ෂ මුණගැහෙනවා.” යනුවෙන් වැඩිදුරටත් පැවසීය.", "URL": "https://lankatruth.com/si/?p=124657", "Category": "පුවත්", "Parent URL": null}