{"Source": "Lankatruth", "Timestamp": "September 12, 2018", "Headline": "සමෘද්ධි සහණ අරුණ ණය වංචාවට 06කගේ වැඩ තහනම්", "News Content": "කැස්බෑව ප්‍රාදේශීය ලේකම් කොට්ටාසයට අයත් බෝකුන්දර සමෘද්ධි බැංකුවේ කළමණාකරුගේ සහ සමෘද්ධි සංවර්ධන නිලධාරීන් 05 දෙනෙකුගේ වැඩ අද (12) තහනමට ලක් කර ඇත. මෙසේ වැඩතහනමට ලක් කර ඇත්තේ එහි කළමණාකාරිණිය වන ආර්.කේ රසිකා චාන්දනී කුමාරි හා සමෘද්ධි සංවර්ධන නිලධාරිනියන් 05නෙකුගේ ය. අඩු ආදායම්ලාභී ජනතාවට සමෘද්ධි බැංකු මගීන් ලබා දුන් සහණ අරුණ ණය ව්‍යාජ ලෙස ලබා ගැනීම හා සමෘද්ධි ලාභීන් වෙත ණය මුදල් වෙනුවට භාණ්ඩ ලබා දී එයින් කොමිස් මුදල් ලබා ගැනීමේ චෝදනා මත සිදු කරන විමර්ෂණයට අනුව මෙම වැඩ තහනම සිදු කර ඇත. කැස්බෑව ප්‍රාදේශීය ලේකම් කොට්ඨාසයට අයත් සෙසු සමෘද්ධි බැංකු 04හිද සහණ අරුණ ණය වංචාව සිදු වී ඇති බැවින් ඊට අදාල විමර්ෂණයන් ඉදිරියේදී සිදු කිරීමට නියමිත බව වැඩිදුරටත් අනාවරණය වේ.  අත්අඩංගුවට පත්ආර්.කේ රසිකා චාන්දනී කුමාරි මහත්මිය", "URL": "https://lankatruth.com/si/?p=59245", "Category": "පුවත්", "Parent URL": null}