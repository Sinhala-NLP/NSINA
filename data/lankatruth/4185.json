{"Source": "Lankatruth", "Timestamp": "September 17, 2012", "Headline": "මාලක ඇතුළු පිරිස බන්ධනාගාරයට", "News Content": "මහජන සම්බන්ධතා අමාත්‍ය මර්වින් සිල්වා‍ මහතාගේ පුත් මාලක සිල්වා මහතා ඇතුළු පිරිස ලබන මස 24වැනිදා තෙක් රිමාන්ඩ් බන්ධනාගාරගත කරනු ලැබීය. යුද හමුදා මේජර්වරයකුට පහරදුන්නැයි කියන සිද්ධිය සම්බන්ධයෙන් පොලීසිය අත්අඩංගුවට ගැනීමට සොයමින් සිටි මාලක සිල්වා සහ තවත් සිව්දෙනෙක් කොම්පඤ්ඤවීදිය පොලිසියට අද (17) පෙරවරුවේ බාර වී ඇත. බාරවූවන් අතර හිටපු අමාත්‍යවරයකු වූ මනෝ විජේරත්න මහතාගේ පුත් රෙහාන් විජේරත්න හා මාලක සිල්වාගේ ආරක්ෂකයන් සිවු දෙනෙක්ද රියදුරාද කොළඹ කොටුව මහේස්ත්‍රාත් කණිෂ්ක විජේරත්න මහතා හමුවට ඉදිරිපත් කිරීමේන් අනතුරුව ඔවුන් රිමාන්ඩ් බන්ධනාගාර ගත කරනු ලැබීය. මොවුන් බාරවූ පුවත සැලවූ වහාම පොලිස් ස්ථානය අසලට මාධ්‍යවේදීන් පැමිණියද ඔවුන්ව මගහරවමින් සැකකරුවන් උසාවිය වෙත රැගෙන ගොස් ඇත.", "URL": "https://lankatruth.com/si/?p=4185", "Category": "පුවත්", "Parent URL": null}