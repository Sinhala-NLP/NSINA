{"Source": "Lankatruth", "Timestamp": "March 15, 2019", "Headline": "විරෝධතාවක් අතරතුර පුද්ගලයෙකු ගිනි තබා ගනියි", "News Content": "පිටකෝට්ටේ පිහිටි ජාතික සේවක සංගම් මූලස්ථානය ඉදිරිපිට පැවති විරෝධතාවක් අතරතුර පුද්ගලයෙකු සිරුරට ගිනි තබාගෙන තිබේ. ලංකා ගමනාගමන මණ්ඩලයට අනියුක්තව සේවයේ නිරත පුද්ගලයෙකු මෙලෙස සිරුරට ගිනි තබාගෙන ඇති බව පොලීසිය පවසයි. තමා සේවයෙන් ඉවත් කර ඇති බවත් නැවත සේවයට බදවා ගන්නා ලෙසත් අදාල පුද්ගලයා විවිධ අවස්ථාවල ඉල්ලා ඇති අතර එය ඉටු නොවීම හේතුවෙන් මෙලෙස සිරුරට ගිනි තබාගෙන ඇතැයි ආරංචිමාර්ග සඳහන් කරයි. අදාල පුද්ගලයා මේ වනවිට කළුබෝවිල රෝහලට ඇතුළත් කර ඇති අතර ඔහුගේ තත්වය බරපතල බව රෝහල් ආරංචි මාර්ග සඳහන් කරයි.", "URL": "https://lankatruth.com/si/?p=70450", "Category": "පුවත්", "Parent URL": null}