{"Source": "Lankatruth", "Timestamp": "November 30, 2020", "Headline": "2024දී ණය GDPන් 116%ක් ! ෆිච් අනතුරු අඟවයි – මහින්ද අසතුටුයි !!", "News Content": "ශ්‍රී ලංකාවේ මුළු ණය ප්‍රමාණය මේ වසර අවසන් වනවිට දළ ජාතික නිෂ්පාදිතය මෙන් 100%ක් වනු ඇතැයි fitch rating විසින් පුරෝකතනය කර තිබේ. එය 2024 වන විට 116%ක් වනු ඇතැයිද එම ආයතනය ප්‍රකාශ කර සිටී. 2021-25 අතර කාලයේදී ඇමරිකානු ඩොලර් බිලියන 23.2ක් ණය ලෙස ගෙවීමට ශ්‍රී ලංකාවට සිදුව ඇත. එනම් වාර්ෂිකව ඩොලර් බිලියන 4ට වැඩි මුදලකි. පසුගිය ඔක්තෝබර් අග වනවිට ශ්‍රී ලංකාව සතුව විදෙස් සංචිත පැවතියේ ඩොලර් බිලියන 5.9ක් පමණි. කෙසේ වෙතත් Fitch Rating මෙම පුරෝකතනය පිළිබඳව මුදල් අමාත්‍යවරයා ලෙස අගමැති මහින්ද රාජපක්ෂ මහතා සිය නොසතුට ප්‍රකාශ කර තිබේ. එහෙත් මෙම ෆිච් රේටිංග්ස් ඇතුළු ජත්‍යන්තර ණය ශ්‍රේණිගතකිරීමේ ආයතනවල දත්තයන් ශ්‍රී ලංකාව නිල ලෙස පිළිගැනීම සිදු කළේ 2012 වසරේදී මහින්ද රාජපක්ෂ පාලනය යටතේය.", "URL": "https://lankatruth.com/si/?p=101991", "Category": "ආර්ථික පුවත්", "Parent URL": null}