{"Source": "Lankatruth", "Timestamp": "September 22, 2022", "Headline": "කබරයා නිසා දක්ෂිණ අධිවේගයේදී වාහන 04ක් ගැටෙයි", "News Content": "දක්ෂිණ අධිවේගී මාර්ගයේ සිටි කබරයෙකු බේරීමට යාමේදී සිදුවු අනතුරකින් වාහන 04ක් එකිනෙක ගැටී අනතුරක් සිදුව තිබේ. මෙම අනතුරු සිදුව ඇත්තේ කිලෝමීටර් 4.2 ප්‍රදේශයේදීය. අධිවේගී මාර්ගයේ කොළඹ සිට මාතර දෙසට තිබෙන මංතීරුවේ සිදුවූ රිය අනතුරකින් මියගොස් සිටි ඉත්තෑවෙකුගේ මළ සිරුරක් ආහාරයට ගනිමින් සිටි කබරයෙකු දුටු ලොරි රියදුරා එම කබරයා බේරීමට එකවරම තිරිංග තද කර ඇති අතර එහිදී කබරයාගේ සිරුර මතින් ලොරි රථය ධාවනය වී නතරව ඇත. ඒත් සමග පිටුපසින් පැමිණි වෑන් රථය දැඩි පරිශ්‍රමයක් දරා නවතාගෙන තිබේ. කෙසේවෙතත් අනතුරින් වෑන් රථයට අලාභ සිදුව ඇති අතර එම දිශාවටම පිටුපසින් පැමිණි කොළඹ – මාතර සුඛෝපභෝගී බස් රථයක් සහ ඉදිරියෙන් ධාවනය වූ මෝටර් රථයක්ද අනතුරට ලක්ව ඇත. ඊයේ (21) සවස සිදුව ඇති මෙම අනතුරෙන් සුළු තුවාල ලැබූ තිදෙනෙක් රෝහල්ගත කළ බවත් අලාභ හානියට පත් සියලුම වාහන කහතුඩුව පොලීසිය වෙත රැගෙන යාමට පියවර ලත් බවත් පොලීසිය පවසයි. අනතුර සම්බන්ධයෙන් දක්ෂිණ අධිවේගී ගැලනිගම රථවාහන පොලීසිය පරීක්ෂණ පවත්වයි.", "URL": "https://lankatruth.com/si/?p=139514", "Category": "පුවත්", "Parent URL": null}