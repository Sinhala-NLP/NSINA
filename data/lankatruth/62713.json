{"Source": "Lankatruth", "Timestamp": "November 6, 2018", "Headline": "ඛනිජ තෙල් සංස්ථාවේ වෙඩි තැබීම ගැන 20ක ගෙන් ප්‍රශ්න කරයි", "News Content": "දෙමටගොඩ පිහිටි ඛණිජ තෙල් සංස්ථාවේ මුලස්ථාන පරිශ‍්‍රයේ ඇමැති ආරක්ෂක පොලිස් නිලධාරියකු සිදුකළ වෙඩි තැබීමකින් සේවකයකු මියගොස් තවත් සේවකයන් දෙදෙනෙකු තුවාල ලැබීමේ සිද්ධිය සම්බන්ධයෙන් මේ වනවිට කොළඹ අපරාධ කොට්ඨාසය විසින් පුද්ගලයන් 20ට අධික පිරිසකගෙන් ප‍්‍රකාශ සටහන් කරගෙන ඇති බව වාර්තා වේ. ප‍්‍රකාශ සටහන් කරගත් පිරිස අතර තෙල් සංස්ථා ආරක්ෂක නිලධාරීන්, පොලිස් නිලධාරීන් සහ සේවකයන් කිහිප දෙනෙකුද වන බව වාර්තා වේ. මෙම ගැටුම් සිද්ධියට මුල් වු මහින්ද පිල නියෝජනය කරන කොළඹ නාගරික මන්ත්‍රී කුලතිස්ස ගීගනගේ මහතාගෙන්ද සිද්ධිය සම්බන්ධයෙන් ප‍්‍රකාශ සටහන් කරගෙන ඇති බව වාර්තා වේ. මෙම සිද්ධියට අදාළ CCTV දර්ශන පොලිසිය වෙත ලබාගෙන ඇති අතර ඒ අනුව පරීක්ෂණ පවත්වා සිද්ධියට සම්බන්ධ තවත් කිහිප දෙනෙකු ඉදිරියේ අත්අඩංගුවට ගැනීමට නියමිත බවද වාර්තා වේ. මේ අතර විමර්ශන නිලධාරීන් විසින් දෙමටගොඩ පිහිටි ඛණිජතෙල් සංස්ථාවේ මුලස්ථාන පරීශ‍්‍රරයේ ඇති CCTV දර්ශන පරීක්ෂා කිරීම සිදුකරමින් පවතින බවද වාර්තා වේ.", "URL": "https://lankatruth.com/si/?p=62713", "Category": "පුවත්", "Parent URL": null}