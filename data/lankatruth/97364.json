{"Source": "Lankatruth", "Timestamp": "October 10, 2020", "Headline": "ඇඳිරිනීතිය ඇති ප්‍රදේශවල ජනතාවට ආණ්ඩුව වියළි සලාකයක් හෝ දිය යුතුයි", "News Content": "දැන් මේ කොරෝනා තත්වය හමුවේ නිරෝධායන ඇඳිරිනීතිය දාපු ගම්පහ, මිනුවන්ගොඩ, ජා-ඇල ඇතුළු ප්‍රදේවල ජනතාවට රස්සාවලට යන්න විදිහක් නැහැ. කෑම නැහැ. ඒ නිසා එම ජනතාවට ආහාර කඩිනමින් ලබාදෙන වැඩපිළිවෙළක් මේ ආණ්ඩුව සකස් කළ යුතුයි. වියළි සලාකයක් හරි ලබාදිය යුතුයි යැයි මාලිමාව පක්ෂයේ පාර්ලිමේන්තු මන්ත්‍රී විජිත හේරත් මහතා පවසයි. “පසුගිය දවස්ටිකේ මේ ආණ්ඩුව කොරෝනා ඉවරයි, කොරෝනා පාලනය කළා, මෙහේ කිසි ප්‍රශ්නයක් නැහැ කියලා පම්පෝරි ගැහුවා. උඩ පැන්නා. කොරෝනා ඉවර නම් කොහොමද මේ යළි මතුවෙන්නේ. ඒ නිසා ආණ්ඩුව ඒ හිතන දේ වැරදියි. ආණ්ඩුවේ මේ වෙලාවේ වගකීම තමයි මේ කොරෝනා පාලනය කිරීමට වගකීම් සහගත හැසිරීම. ඒ වගේම ජනතාවත් හොඳට හිතට ගන්න ඕන සෞඛ්‍ය අංශ ලබාදෙන උපදෙස් පිළිපදිමින් කටයුතු කරන්න. මේ වෙලාවේ හැම දෙනාම කොරෝනා මර්දනය කරන්න එකට එකතුවිය යුතුයි. කොරෝනාවලට පක්ෂයක් නැහැ. පාටක් නැහැ. ඒ නිසා හැම දෙනාම සෞඛ්‍යාරක්ෂිත ක්‍රමවේද අනුගමණය කිරීම තමයි වැදගත්.”", "URL": "https://lankatruth.com/si/?p=97364", "Category": "පුවත්", "Parent URL": null}