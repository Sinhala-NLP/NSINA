{"Source": "Lankatruth", "Timestamp": "September 8, 2017", "Headline": "නෙරපා හැරීමට විරෝධය පාන බ්‍රසීලියානු ආදිවාසීන්!", "News Content": "බ්‍රසීලයේ ජීවත්වන ආදිවාසීන් ඔවුන් ජීවත්වූ භූමියෙන් පළවාහැර සීමිත භූමියකට කොටු කිරීමට ගෙන ඇති තීරණයට ආදීවාසී ජනතාව බලවත් විරෝධය පළකර ඇති බව වාර්තා වේ. වසර 500ක් පුරාවට බ්‍රසීලයේ ජීවත්වූආදිවාසීන් මේ වනවිට සීමිත පිරිසක් බවට පත්ව ඇති අතර හෙක්ටයාර 523ක ජීවත් වන ඔවුන්ගේ සංඛ්‍යාව 720ක් පමණ වේ. ඔවුන් හෙක්ටෙයාර 1.7ක් තුළ සීමා කිරීමට බ්‍රසීල ආණ්ඩුව ගෙන ඇති තීරණයට ඔවුන් විරෝධය පළකරමින් ඇති බව පැවසේ. බ්‍රසීල ජනාධිපති මයිකල් ටීමර් එරට ජරගුවා ප්‍රදේශයේ සිටින ආදිවාසීන් නෙරපා හැරීමට ගෙන ඇති තීරණය පිළිබඳව විරෝධය පළකරන ආදිවාසීන්ගේ නායකයකු වන ටූපා මිරිම් පවසා ඇත්තේ සුදු ජාතිකයින් මහ පොළවත් සමග තමන්ට ඇති බැඳීම තේරුම් නොගෙන ඉන්දියානු සම්බවයක් සහිත ජනතාවක් ජීවත්වන බව පිළිගැනීමට ඔවුන් සූදානම් නැති බවයි. ‘‘පළමුව අපි බියෙන් සලිත වූයෙමු. නමුත් දැන් අපි හිස් පාත්කර ගනිමින් නොසිට වසර 500ක ඉතිහාසක් ඇති අපට හුරු පුරුදු සටනට අවතීර්ණ විය යුතු යයි‘‘ ප්‍රකාශ කර තිබේ.", "URL": "https://lankatruth.com/si/?p=40532", "Category": "විදෙස් පුවත්", "Parent URL": null}