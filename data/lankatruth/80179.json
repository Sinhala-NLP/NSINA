{"Source": "Lankatruth", "Timestamp": "September 1, 2019", "Headline": "වසර 80 කට පසු දෙවැනි ලෝක යුද්ධයේ ආරම්භය අනුස්මරණය කරයි", "News Content": "1939 වසරේ සැප්තැම්බර් මස 01 වැනිදා ආරම්භ වූ දෙවැනි ලෝක යුද්ධය අනුස්මරණය කිරීමේ උත්සවයක්, එයට වසර 80 කට පසු පෝලන්තයේ වියලන් නුවරදී අද(01) සිදුකෙරෙයි. මෙම අනුස්මරණය කිරීම සඳහා ලෝක නායකයින්ට ද ආරාධනා ලැබී තිබෙන අතර ජර්මන් චාන්සලර් ඇන්ජලා මර්කල් සහ ඇමරිකානු උප ජනාධිපති මයික් පෙන්ස් ද එක්ව සිට ඇත. ඇමරිකාවේ ෆ්ලොරීඩා ප්‍රාන්තයට බලපා ඇති ඩෝරියන් චන්ඩ මාරුතය හේතුවෙන් ඇමරිකා ජනාධිපති ඩොනල්ඩ් ට්‍රම්ප් මෙම අවස්ථාවට එක්ව නැත. හිට්ලර්ගේ නායකත්වයෙන් යුත් ජර්මන් හමුදා 1939 වසරේ සැප්තැම්බර් මස 01 වැනිදා පේලන්තය ආක්‍රමණය කිරීමත් සමඟ දෙවන ලෝක යුද්ධය ආරම්භ විය. දෙවැනි ලෝක යුද්ධයේ අති මහත් විනාශයක් පෝලන්තයට සිදුවූ අතර එහි ජනගහනයෙන් පහෙන් එකක් යුද්ධයෙන් මිය ගිය බව සඳහන් වේ. මිය ගිය පිරිස අතර පෝලන්තයේ වාසය කළ යුදෙව් ජාතිකයන් මිලියන 3ක් ද අයත් ය.", "URL": "https://lankatruth.com/si/?p=80179", "Category": "විදෙස් පුවත්", "Parent URL": null}