{"Source": "Lankatruth", "Timestamp": "June 14, 2019", "Headline": "පාස්කු ඉරිදා ප්‍රහාර සම්බන්ධයෙන් ඩුබාහිදී CIDය අත්අඩංගුවට ගත් 5ක් අද අලුයම දිවයිනට", "News Content": "අප්‍රේල් 21 පාස්කු ඉරිදා මරාගෙන මැරෙන බෝම්බ ප්‍රහාරයට අදාළ ත්‍රස්තවාදී කණ්ඩයමේ ප්‍රබලයෙකු වන ඩුබායි හිදී අත්අඩංගුවට ගත් මොහොමඩ් මිල්හාන් ඇතුළු එහි ප්‍රබල සාමාජිකයන් 05 දෙනෙකු අද (14) අලුයම අපරාධ පරීක්ෂණ දෙපාර්තමේන්තුවේ විශේෂ කණ්ඩායමක් විසින් දිවයිනට රැගෙන විත් තිබේ. මොවුන් පාස්කු ඉරිදා ප්‍රහාරයෙන් පසු ශ්‍රී ලංකාවේ සිට ඩුබායි වෙත පළාගොස් තිබිණි. මේ වන විට ඔවුන් අපරාධ පරීක්ෂණ දෙපාර්තමේන්තුව බාරයේ පසුවන අතර පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා ප්‍රකාශ කරන්නේ මෙම සැකකරුවන් අපරාධ පරීක්ෂණ දෙපාර්තමේන්තුව භාරයේ තබා ගනිමින් පුළුල් විමර්ශනයක් සිදුකරන බවය.", "URL": "https://lankatruth.com/si/?p=75736", "Category": "පුවත්", "Parent URL": null}