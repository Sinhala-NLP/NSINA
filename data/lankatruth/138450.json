{"Source": "Lankatruth", "Timestamp": "August 24, 2022", "Headline": "IMF නියෝජිතයින් සහ ශ්‍රී ලංකා නිලධාරීන් අතර සාකච්ඡා අද", "News Content": "ජාත්‍යන්තර මූල්‍ය අරමුදලේ නියෝජිතයින් සහ ශ්‍රී ලංකා නිලධාරීන් අතර සාකච්ඡා අද (24) ආරම්භවීමට නියමිත බව වාර්තා වේ. ජාත්‍යන්තර මූල්‍ය අරමුදලේ නියෝජිත කණ්ඩායමේ සාමාජිකයින් පිරිසක් ඊයේ (23) මෙරටට පැමිණ තිබිණි. අමෙරිකානු ඩොලර් බිලියන 03ක පමණ ණය මුදලක් ශ්‍රී ලංකාව අපේක්ෂා කරන අතර ඊට කාර්ය මණ්ඩල මට්ටමින් එකඟතාවක් ඇති කර ගැනීම නියෝජිත කණ්ඩායමේ අපේක්ෂා බව පැවසේ. IMF නියෝජිතයින් මෙරටට පැමිණීමට පෙර සඳහන් කර තිබුනේ ලංකාවට ණය ලබා දුන් මූල්‍ය ආයතන ලංකාවේ ණය ගෙවීමට අදාල වැඩපිළිවෙල සම්බන්ධයෙන් එකඟබවට සහතිකයක් මෙම සාකච්ඡාවලදී ලංකාව ලබාගෙන තිබිය යුතු බවය.", "URL": "https://lankatruth.com/si/?p=138450", "Category": "ආර්ථික පුවත්", "Parent URL": null}