{"Source": "Lankatruth", "Timestamp": "April 13, 2021", "Headline": "“Nomadland” හොඳම සිනමාපටය ඇතුළු ප්‍රධාන සම්මාන 04කින් පිදුම්ලබයි", "News Content": "ක්ලෝයි සාඕගේ “Nomadland” චිත්‍රපටය 2021 බ්‍රිතාන්‍ය ඇකඩමි සිනමා හා රූපවාහිනී කලා (Bafta) සම්මාන උලෙළේ ප්‍රධාන සම්මාන 04කින් පිදුම් ලබා තිබේ. බ්‍රිතාන්‍ය ඇකඩමි සිනමා හා රූපවාහිනී කලා (Bafta) සම්මාන උලෙළේ මෙරව පැවැත්වූයේ 74 වැනි වරට වන අතර පවතින සෞඛ්‍ය තත්වයන් මත එය ඉකුත් දා වීඩියෝ තාක්ෂණය උපයෝගී කරගනිමින් පැවැත්වුණි. Nomadland” චිත්‍රපටය මෙලෙස පිදුම් ලබා ඇත්තේ හොඳම සිනමාපටය, හොඳම රංගන ශිල්පිනිය, හොඳම අධ්‍යක්ෂණය සහ හොඳම කැමරා අධ්‍යක්ෂණය යන ප්‍රධාන සම්මාන හතරෙනි. ඒ අනුව, වසර 53ක ඉතිහාසයකට හිමිකම් කියන හොඳම අධ්‍යක්ෂණය සම්මාන කාණ්ඩය යටතේ එම සම්මානය දිනූ දෙවැනි අධ්‍යක්ෂවරිය ඇය වේ. හොඳම රංගන ශිල්පිනිය ලෙස “Nomadland” සිනමාපටයේ රඟපෑ ෆ්‍රාන්සස් මැක්ඩෝමන්ඩ් සම්මාන දිනාගෙන තිබේ. “The Father” සිනමාපටයේ රඟපෑ සර් ඇන්තනි හොප්කින්ස් හොඳම රංගන ශිල්පියා ලෙස එහිදී සම්මාන දිනා ගෙන තිබේ. ඔහු මීට වසර 27කට පෙර Bafta සම්මාන උළලේ හොඳම රංගනය වෙනුවෙන් සිය පළමු Bafta සම්මානය ලබාගෙන තිබීමද විශේෂත්වයකි. විශිෂ්ටතම බ්‍රිතාන්‍ය සිනමාපටය ලෙස Promising Young Woman ඇගයීමට පාත්‍ර වී ඇත. Bafta සම්මාන උලෙළේ සම්මාන ලබාගත් අනෙකුත් සිනමා කෘති පහත පරිදිය. හොඳම සිනමාපටය : Nomadlandවිශිෂ්ටතම බ්‍රිතාන්‍ය සිනමාපටය : Promising Young Womanහොඳම රංගන ශිල්පිනිය : Frances McDormand – Nomadlandහොඳම රංගන ශිල්පියා : Sir Anthony Hopkins – The Fatherහොඳම සහය රංගන ශිල්පිනිය : Yuh-Jung Youn – Minariහොඳම සහය රංගන ශිල්පියා : Daniel Kaluuya – Judas and the Black Messiahහොඳම අධ්‍යක්ෂණය : Chloé Zhao -Nomadlandනැගී එන තරුව (මහජන ඡන්දයෙන්) : Bukky Bakrayබ්‍රිතාන්‍ය තිර රචකයෙක්, අධ්‍යක්ෂවරයෙක් හෝ නිෂ්පාදකවරයෙක්ගේ විශිෂ්ටතම කුළුඳුල් සිනමාපටය : His House – Remi Weekes (තිර රචක/අධ්‍යක්ෂ)හොඳම විදෙස් භාෂිත චිත්‍රපටය (ඉංග්‍රීසි නොවන): Another Roundහොඳම වාර්තා චිත්‍රපටය : My Octopus Teacherහොඳම සජීවිකරණ චිත්‍රපටය : Soulහොඳම මුල් තිරපිටපත : Emerald Fennell – Promising Young Womanහොඳම අනුවර්තිත තිරපිටපත : Christopher Hampton, Florian Zeller – The Fatherහොඳම සංගීත අධ්‍යක්ෂණය : Jon Batiste, Trent Reznor, Atticus Ross – Soulහොඳම කැමරා අධ්‍යක්ෂණය : Joshua James Richards -Nomadlandහොඳම ඇඳුම් නිර්මාණය : Ann Roth- Ma Rainey’s Black Bottomහොඳම සංස්කරණය : Mikkel EG Nielsen – Sound of Metalහොඳම නිෂ්පාදන සැලසුම : Donald Graham Burt, Jan Pascale – Mankහොඳම වේශ නිරූපණය සහ කොණ්ඩා සැකසුම් : Matiki Anoff, Larry M Cherry, Sergio Lopez-Rivera, Mia Neal – Ma Rainey’s Black Bottomහොඳම ශබ්ද සැලසුම් : Jamie Baksht, Nicolas Becker, Phillip Bladh, Carlos Cortes, Michelle Couttolenc – Sound of Metalහොඳම විශේෂ දෘශ්‍ය ප්‍රයෝග : Scott Fisher, Andrew Jackson, Andrew Lockley – Tenetහොඳම කෙටි චිත්‍රපටය : The Presentහොඳම සජීවිකරණ කෙටි චිත්‍රපටය : The Owl and the Pussycatසිනමාව උදෙසා කැපී පෙනෙන දායකත්වය : Noel Clarke", "URL": "https://lankatruth.com/si/?p=114782", "Category": "කලා පුවත්", "Parent URL": null}