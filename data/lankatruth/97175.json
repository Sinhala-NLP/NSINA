{"Source": "Lankatruth", "Timestamp": "October 8, 2020", "Headline": "පාර්ලිමේන්තු සේවා අංශයේ නිලධාරියකුගේ පවුලේ අයකුටත් කොරෝනා", "News Content": "බත්තරමුල්ල පැලවත්ත හි පිහිටි පාර්ලිමේන්තු කටයුතු සේවා අංශයේ නිලධාරියකුගේ පවුලේ අයකුටත් කොරෝනා හෙවත් කොවිඩ් – 19 වයිරසය ආසාදනය වී ඇතැයි අද (08) පාර්ලිමේන්තුවේදී අනාවරණය වී තිබේ. පොදුජන පෙරමුණු මන්ත්‍රී ශාන් විජයලාල් මහතා පාර්ලිමේන්තුවේදී විමසා සිටියේ අත්‍යවශ්‍ය කටයුත්තක් සඳහා පාර්ලිමේන්තු කටයුතු සේවා අංශයට ගිය අවස්ථාවේදී ඊට ඇතුල්වීමට ඉඩ නොදුන් බවත්, වත්මන් කොවිඩ් තත්ත්වය නිසා එවැනි තීරණයක් ගනු ලැබුවේද යන්නයි. ඊට පිළිතුරු දෙමින් කථානායකවරයා කියා සිටියේ පාර්ලිමේන්තු කටයුතු සේවා අංශයේ සේවය කරනු ලබන නිලධාරියෙකුගේ පවුලේ ඥාතියෙක්ට කොවිඩ් වයිරසය ආසාදනය වූ බවට තහවුරු වීම නිසා එලෙස පිටස්තර පුද්ගලයින්ට ඇතුල්වීමට ඉඩ ලබා නොදීමට තීරණය කළ බව ය.", "URL": "https://lankatruth.com/si/?p=97175", "Category": "පුවත්", "Parent URL": null}