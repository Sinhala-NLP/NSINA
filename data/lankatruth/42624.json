{"Source": "Lankatruth", "Timestamp": "October 17, 2017", "Headline": "අගමැතිගෙන් සාක්ෂි නොවිමසයි – ජනපති කොමිසමේ සාක්ෂි විමසීම අවසන්", "News Content": "ප්‍රශ්නගත මහ බැංකු බැඳුම්කර නිකුතුව පිළිබඳ විමර්ශන සිදුකරන ජනාධිපති කොමිසමේ සාක්ෂි විමසීම අද (17) දිනයෙන් අවසන් කර තිබේ. ආණ්දෝලනයට තුඩු දුන් මෙම වංචාසහගත බැඳුම්කර ගණුදෙනුවට අග්‍රාමාත්‍යවරයාගේ සම්බන්ධයක් ඇති බව පැහැදිලිවන බැවින් වහාම අග්‍රාමාත්‍ය රනිල් වික්‍රමසිංහ මහතා ජනාධිපති කොමිසම හමුවට කැඳවා ප්‍රශ්න කළ යුතු බව අංශ ගණනාවකින් යෝජනා වෙමින් තිබියදී අග්‍රාමාත්‍යවරයා කැඳවා ප්‍රශ්න කිරීමක් නොකර කොමිසමේ සාක්ෂි විමසීම නතර කිරීම සම්බන්ධයෙන් රට තුළ දැඩි ආන්දෝලනයක් සිදුවෙමින් තිබේ. කෙසේ නමුත් බැඳුම්කර කොමිසමේ සභාපතිවරයා ප්‍රකාශ කරන්නේ අවශ්‍ය වුවහොත් සාක්ෂි විමසීම සඳහා අගමැතිවරයා බැඳුම්කර කොමිසම වෙත කැඳවන බවය.", "URL": "https://lankatruth.com/si/?p=42624", "Category": "පුවත්", "Parent URL": null}