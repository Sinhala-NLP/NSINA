{"Source": "Lankatruth", "Timestamp": "January 27, 2012", "Headline": "පොලිස් නිලධාරීන් තිදෙනෙකුගේ වැඩ තහනම්", "News Content": "අකුරල මුහුදු වෙර‍ළේ දිය නාමින් සිටි පිරිසක් සමඟ ගැටුමක් ඇති කර ගත් බව කියන අම්බලන්ගොඩ පොලීසියට අනියුක්ත කොස්තාපල්වරුන් තිදෙනෙකුගේ වැඩ තහනම් කර තිබේ. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ පැවසුවේ රාජකාරී වේලාවෙන් බැහැර අවස්ථාවක ඔවුන් අදාල ගැටුම ඇති කර ගෙන ඇති බවය. කෙසේ වෙතත් අදාළ පොලිස් නිලධාරීන් තිදෙනා විනය විරෝධීව හැසිරීම සැලකිල්ලට ගෙන එම පියවර ගත් බව ද පොලිස් මාධ්‍ය ප්‍රකාශකවරයා සදහන් කළේය. ඔහු පැවසුවේ සිද්ධිය සම්බන්ධයෙන් අම්බලන්ගොඩ පොලීසිය වැඩිදුර විමර්ශන ආරම්භ කර ඇති බවය.", "URL": "https://lankatruth.com/si/?p=1115", "Category": "පුවත්", "Parent URL": null}