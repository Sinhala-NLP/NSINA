{"Source": "Lankatruth", "Timestamp": "June 27, 2019", "Headline": "හදිසි නීතිය දීර්ඝ කිරීම සම්බන්ධ පාර්ලිමේන්තු විවාදය අද", "News Content": "හදිසි නීතිය දීර්ඝ කිරීම සම්බන්ධව, පාර්ලිමේන්තුවේ දී අද(27) විවාදයට ගැනීමට නියමිතය. පසුගිය 22 වැනිදා හදිසි නීතිය තවත් මසකින් දීර්ඝ කිරීමේ ගැසට් නිවේදනය නිකුත් වූ අතර මහජන ආරක්ෂක ආඥා පනතේ දෙවන වගන්තිය ප්‍රකාරව ජනාධිපතිවරයා වෙත ලැබී ඇති බලතල අනුව දිවයින පුරා ක්‍රියාත්මක වන පරිදි හදිසි නීතිය ක්‍රියාත්මක වන බව ගැසට් පත්‍රයේ දක්වා ඇත. මේ සම්බන්ධව පාර්ලිමේන්තු විවාදය අද පැවැත්වේ.", "URL": "https://lankatruth.com/si/?p=76451", "Category": "පුවත්", "Parent URL": null}