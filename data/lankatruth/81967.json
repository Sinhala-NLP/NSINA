{"Source": "Lankatruth", "Timestamp": "October 1, 2019", "Headline": "ලෝක ළමා හා වැඩිහිටි දිනය අදයි", "News Content": "ලෝක ළමා සහ වැඩිහිටි දිනය අදට(01) යෙදී තිබේ. මෙර ලෝක ළමාදින තේමාව වන්නේ සුමිතුරු දැයකින්- දිනවමු දරුවන් යන්නයි. ලෝකට එළිය කරන, අව්‍යාජ මෙන්ම අනාගතය හිමි ප්‍රජාව දරු පරපුරයි. ඔවුන් රැක ගැනීම, දැනුමින් මුවහත් කිරීම මෙන්ම අනාගතය සඳහා සූදානම් කිරීම වැඩිහිටි පරපුරේ පරම යුතුකම වන්නේ ය. කෙසේ වෙතත් ලෝක ළමා දිනය සමරන මේ මොහෙත වනවිටත් ශ්‍රී ලංකාවේ දරුවන් එක්ලක්ෂ තුන්දහස් හත්සිය හතරදෙනෙකු ළමා ශ්‍රමිකයන් ලෙස අවධානම් රැකියාවල්වල නිරතව සිටියි. ජන හා සංඛ්‍යා ලේඛන දෙපාර්තමේන්තුවේ නවතම වාර්තාවල දැක්වෙන පරිදි ඉන් ළමුන් 87,854 දෙනෙකු ග්‍රාමීය අඩු ආදායම් ලාභී පවුල්වලට අයත් ය. වතුකරය ආශ්‍රිත දරුවන් 2,321ක් ළමා ශ්‍රමිකයන් ලෙස යොදවා ඇත. ළමා ශ්‍රමිකයන් ලෙස යොදාගෙන ඇති දරුන්ගෙන 34,494 දෙනෙකු ගැහැනු දරුවන් ය. 65,210ක් පිරිමි දරුවන් ය. දරුවන් මෙන්ම වැඩිහිටි ප්‍රජාව සම්බන්ධව ද රාජ්‍යක අවධානය යොමුවීම ඉමහත් වැදගත් ය. මෙවර වැඩිහිටි දින තේමාව ලෙස දක්වා ඇත්තේ ඔබට නිසි තැන දෙන හෙට දවස යන්නයි. ජන හා සංඛ්‍යාලේඛන දෙපාර්තමේන්තුවේ දත්තවලට අනුව මෙරට වැඩිහිටි ජනගහනය ලක්ෂ 30ක් පමණ වන අතර වයස අවුරුදු 100 ඉක්මවූ වැඩිහිටියන් 650ක් ඒ අතර වේ. කිසිවෙකුගේ පිළිසරණක් නොමැතිව නිවාසගතව දිවි ගෙවන වැඩිහිටි ජනගහනය ආසන්න වශයෙන් 9000කට ආසන්න බව ගනන් බලා තිබේ.", "URL": "https://lankatruth.com/si/?p=81967", "Category": "පුවත්", "Parent URL": null}