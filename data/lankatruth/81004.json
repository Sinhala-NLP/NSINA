{"Source": "Lankatruth", "Timestamp": "September 17, 2019", "Headline": "මත්ද්‍රව්‍ය චෝදනා සඳහා වරදකරුවන් වූ ඉන්දීය ජාතිකයන් දෙදෙනෙකු දිවි ඇතිතෙක් දඟගෙට", "News Content": "මත්ද්‍රව්‍ය චෝදනාවකට වරදකරුවන් වූ ඉන්දීය ජාතිකයින් දෙදෙනෙකුට මීගමුව මහාධිකරණය විසින් අද(17) ජීවිතාන්තය දක්වා සිර දඬුවම් නියම කළේය. ශ්‍රී ලංකාවට හෙරොයින් මත්කුඩු ආනයනය කිරීම, සන්තකයේ තබා ගැනීම සහ ජාවාරම් කිරීම යන චෝදනා මත පොලිස් මත්ද්‍රව්‍ය කාර්යාංශය සහ ශ්‍රී ලංකා රේගුව මගින් මෙම ඉන්දීය ජාතිකයින් දෙදෙනා අත්අඩංගුවට ගෙන මීගමුව මහාධිකරණය හමුවේ නඩු පවරා තිබුණි. ඉහත චෝදනා 3 සඳහා මෙම සැකකරුවන් වරද පිළිගෙන ඇති පසුව වරදකරුවන්ට ජීවිතාන්තය දක්වා සිර දඬුවම් නියම කිරීමට අධිකරණය නියම කළේය. මෙලෙස සිර දඩුවම් නියම කර ඇත්තේ ධනිවෙල් මනි හෙවත් පසුගිය 2017.12. 28 වනදා හෙරොයින් ග්‍රෑම් 212ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණ නඩු අංක 484/2019 යටතේ නඩු පවරා තිබු පුද්ගයාය. අනෙක් ඉන්දියානුවා වන්නේ , LEBBAI JALALUDDIN MOHIFEEN MOHADEEM නැමැති 2016 .08.28 වන දින හෙරොයින් ග්‍රෑම් 838 ක් ශ්‍රී ලංකාවට ආනයනය කිරීම, සන්තකයේ තබා ගැනීම හා ජාවාරම් කිරීමේ වරදට මීගමුව මහාධිකරණ නඩු අංක 232/2019 යටතේ නඩු පවරා තිබු සැකකරුය.", "URL": "https://lankatruth.com/si/?p=81004", "Category": "පුවත්", "Parent URL": null}