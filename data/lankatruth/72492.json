{"Source": "Lankatruth", "Timestamp": "April 22, 2019", "Headline": "කොළඹ ආරක්ෂාවට යුද හමුදා භට පිරිස් කැඳවයි", "News Content": "පුද්ගලයන් 290 දෙනෙකුට මරු කැඳවමින් තවත් 500කට අධික පිරිසකට තුවාල සිදුකරමින් ස්ථාන 08ක ඊයේ සිදුවු පිපිරීම් හේතුවෙන් පොලිසිය සහ පොලිස් විශේෂ කාර්ය බලකායට අමතරව ත්‍රිවිධ හමුදාව ආරක්ෂක කටයුතු සඳහා යොඳවා ඇති බවත් කොළඹ ප්‍රදේශයේ ආරක්ෂාව සඳහා දහසකට අධික යුද හමුදා භට පිරිසක් යොදවා ඇති බවත් ආරක්ෂක අංශ සඳහන් කරයි. කටුනායක සහ මත්තල ගුවන්තොටුපළ වල ආරක්ෂාව ගුවන් හමුදාවට පැවරී ඇත. විදෙස් ගතවන පුද්ගලයන්ට කිසියම් තොරතුරක් දැනගැනිමට අවශ්‍ය නම් 116 දුරකනථන අංකයෙන් විමසීමක් කරන ලෙස ගුවන් හමුදා මාධ්‍ය ප්‍රකාශක ගෲප් කපිතාන් ගිහාන් සෙනෙවිරත්න මහතා ප්‍රකාශ කරයි. මීට අමතරව ප්‍රහාරය පිළිබඳ තොරතුරු විමසීමට ආරක්ෂක අමාත්‍යංශයේ අංක 0112322485 දුරකථනය විවෘත්ව තැබේ. ඊට අමතරව විදේශ කටයුතු අමාත්‍යංශයේ 0112323015 අංකය ඔස්සේ විදේශිකයන් පිළිබඳ තොරතුරු දැනගත හැකි බවද පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා ප්‍රකාශ කරයි.", "URL": "https://lankatruth.com/si/?p=72492", "Category": "පුවත්", "Parent URL": null}