{"Source": "Lankatruth", "Timestamp": "October 14, 2018", "Headline": "යලි ඩෙංගු අවධානමක්", "News Content": "වැසි සහිත කාලගුණයත් සමඟ ඩෙංගු යලි හිස එසවීමේ අවධානමක් පවතින බව වසංගත රෝග විද්‍යා අංශය පවසයි. වසරේ මේ දක්වා කාල සීමාව තුළ වාර්තා ගත ඩෙංගු රෝගීන් සංඛ්‍යාව 39,793ක් බවත් ඉන් වැඩිම පිරිස කොළඹ දිස්ත්‍රික්කයෙන් වාර්තා වන බවත් එම අංශය වැඩිදුරටත් නිවේදනය කරයි. කොළඹ දිස්ත්‍රික්කයෙන් වාර්තා වූ ඩෙංගු රෝගය බවට හඳුනාගත් පිරිස 7654ක් වේ. ඊට අමතරව ගම්පහ දිස්ත්‍රික්කයෙන් රෝගීන් 4360ක් ද කළුතර දිස්ත්‍රික්කයෙන් රෝගීන් 2459ක් ද ලෙස වාර්තා වී තිබේ. වැසි සහිත කාලගුණය හේතුවෙන් අවට පරිසරයේ පිරිසිදුව තබාගන්නා ලෙස සෞඛ්‍ය අංශ අවධාරණය කරයි. නිවාස හා ව්‍යාපාරික ස්ථාන අවට ජලය රැදිය හැකි ස්ථාන පිළිබඳ වැඩි අවධානයකින් පසුවන්නැයි එම අංශ ජනතාවගෙන් ඉල්ලා සිටියි. එසේම නොවැම්බර් – දෙසැම්බර් මාසවල රෝගීන් වාර්තාවීමේ වැඩිවීමක් අපේක්ෂාකරන බවද රෝග ලක්ෂණ පිළිබඳ විමසිල්ලෙන් පසුවන ලෙසද ජනතාව දැනුවත් කරයි.", "URL": "https://lankatruth.com/si/?p=60995", "Category": "පුවත්", "Parent URL": null}