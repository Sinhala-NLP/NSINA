{"Source": "Lankatruth", "Timestamp": "October 3, 2019", "Headline": "යාපා පටුනෙන් අපේක්ෂාවේ අපේක්ෂකයාට උණුසුම් පිළිගැනීමක්", "News Content": "ජාතික ජන බලවේගයේ රට ගොඩනගන වැඩපිළිවෙල සම්බන්ධව ජනතාව දැනුවත් කිරීමේ ජනතා සභා මාලාවේ තවත් අධියරක් යාපනය, ටිමර් ශාලාවේදී ඊයේ(02) පස්වරුවේ අති සාර්ථකව පැවැත්විණි. මේ සඳහා ජාතික ජන බලවේගයේ ජනාධිපති අපේක්ෂක අනුර දිසානායක මහතා සහභාගී වූ අතර ප්‍රදේශයේ ජනතාවගෙන් ඔහුට උණුසුම් සහ ආදරණීය පිළිගැනීමක් හිමිව තිබිණි. මෙම අවස්ථාව සඳහා ඉන්ජිනේරු ශිවසේකරම් මහතා, මහාචාර්ය රවීන්ද්‍රන් මහතා, වෛද්‍ය පෙරුමාල් මහතා, විදුහල්පති අමරසිංහම් මහතා, සුළු ජාතීන්ගේ මහ සභාවේ නියෝජිත ඇන්තනී මහතා, යාපනය ගොවිජන සම්මේලනයේ නියෝජිත ඩැනිස් මහතා, සමාජ ක්‍රියාකාරික රෝමසුන්දරම් නාදන් මහතා, කාන්තා ක්‍රියාකාරිනී මදනමාලා මහත්මිය, ලංකා ගුරු සේවා සංගමයේ කලාප සභාපතිනී ජනනී මහත්මිය, වාමාංශික ක්‍රියාකාරික රාමලිංගම් මහතා, සාමවිනිසුරු සුන්දරවේල් මහතා, කාන්තා ක්‍රියාකාරිනී දයානි මහත්මිය, අධිනීතීඥ ලාල් විජේනායක මහතා, ආචාර්ය හරිනි අමරසූරිය මෙනවිය, ආචාර්ය හිනිදුම සුනිල් සෙනවි මහතා, හිටපු අමාත්‍යාංශ ලේකම්, ජනතා මෙහෙවර උදෙසා රාජ්‍ය සේවකයෝ සංවිධානයේ කැඳවුම්කරු අශෝක පීරිස් මහතා, ජ්‍යෙෂ්ඨ කතිකාචාර්ය විජිත් රෝහණ ප්‍රනාන්දු මහතා, ජනතා විමුක්ති පෙරමුණේ මධ්‍යම කාරක සභික, රාමලිංගම් චන්ද්‍රසේගර් මහතා ඇතුළු විද්වතුන්, කලාකරුවන් සහ සමාජ ක්‍රියාකාරිකයන් රැසක් ද එක්ව සිටිය හ.", "URL": "https://lankatruth.com/si/?p=82144", "Category": "පුවත්", "Parent URL": null}