{"Source": "Lankatruth", "Timestamp": "March 29, 2020", "Headline": "මගී ගුවන් යානා පැමිණීමේ තහනම දිගු වෙයි", "News Content": "සියලු මගී ගුවන් යානා සඳහා මෙරටට පැමිණීමට පනවා තිබූ තහනම මාර්තු මස 31 වනදායින් අවසන් වීමට නියමිතව තිබු නමුත් තවදුරටත් අප්‍රේල් මස 07.00 දක්වා දීර්ඝ කිරීමට සිවිල් ගුවන් සේවා අධිකාරිය පියවර ගෙන තිබේ. කෙසේවෙතත් වෙනත් රටවල් කරා පිටත්ව යාමේ අදහසින් ගුවන් තොටුපළ වෙත සංක්‍රමණික ගුවන් මගීන් රැගෙන පැමිණෙන ගුවන් යානාවලටත්, හදිසි අවශ්‍යතා මත ගොඩබස්වනු ලබන ගුවන් යානාවලටත් කටුනායක බණ්ඩාරණායක ජාත්‍යන්තර ගුවන් තොටුපල විවෘතව පවතින බව සිවිල් ගුවන් සේවා අධිකාරිය සඳහන් කරයි.", "URL": "https://lankatruth.com/si/?p=91833", "Category": "පුවත්", "Parent URL": null}