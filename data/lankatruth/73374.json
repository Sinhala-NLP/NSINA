{"Source": "Lankatruth", "Timestamp": "May 5, 2019", "Headline": "යාපනය චුණ්ඩික්කුලි බාලිකා විදුහලේ විදුහල්පතිනියට ISIS බව සඳහන් ලිපියක්", "News Content": "යාපනය චුණ්ඩික්කුලම් බාලිකා විදුහලේ විදුහල්පතිනියට අයි.එස්.අයි.එස්. සංවිධානයේ බව සඳහන් කරමින්ජාතික තව්හීත් ජමාත් සංවිධානය නමින් තර්ජනාත්මක ලිපියක් ලැබීතිබේ. යාපනය චුණ්ඩික්කුලම් බාලිකා විදුහලේ විදුහල්පතිනි රුසිධරන් දුෂ්‍යන්ති මහත්මියගේ නිවසට බෝම්බ තබන බවට සඳහන් කරමින් මෙම ලිපිය ලැබී ඇති අතර එම අවස්ථාවේ විදුහල්පතිනිය මේ බව පොලීසියට දැනුම් දී ඇත. ලිපියේ අයි.එස්.අයි.එස්. ධජයට අමතරව තරුණයකුගේ ඡායාරූපයක් ද දක්නට ලැබෙන අතර එම තරුණයා කවුරුන් දැයි යන්න මෙතෙක් හෙළි වී නොමැති බවත් එම ලිපිය දෙමළ බසින් ලියා ඇති බවද යාපනය පොලීසිය පවසයි.", "URL": "https://lankatruth.com/si/?p=73374", "Category": "පුවත්", "Parent URL": null}