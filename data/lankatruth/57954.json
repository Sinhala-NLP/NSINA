{"Source": "Lankatruth", "Timestamp": "August 19, 2018", "Headline": "නායයාම් වර්ධනය වීමෙන් හැටන් – නුවරඑළිය මාර්ගයේ ගමනා ගමනයට බාධා", "News Content": "හැටන්- නුවරඑලිය ප්‍රධාන මාර්ගයේ සෙන්ක්ලෙයාර් දිය ඇල්ල නැරඹුම් මධ්‍යස්ථානය අසළ පිහිටි කන්දක් එම ස්ථානයේ තිබු බස් නැවතුම්පොලද යටකරගෙන ප්‍රධාන මාර්ගයට කඩා වැටීම නිසා එම මාර්ගයේ රථ වාහන ගමනාගමනයට බාධා එල්ලවී තිබේ. පැවති දැඩි කාලගුණ තත්ත්වය තරමක් පහව ගියද ප්‍රදේශය පුරා ඝන මිදුම් තත්ත්වයක් පවතින අතර මෙම නායයාමේ තත්වය හේතුවෙන් හැටන්- නුවරඑලිය ප්‍රධාන මාර්ගයේ ගමනාගමනය එක් මන්තීරුවකට සීමා කර ඇත. ප්‍රධාන මාර්ගයට පස් කඳු කඩා වැටිමත් පවතින ඝන මිදුම් තත්ත්වය හේතුවෙන් හැටන් – නුවරඑළිය ප්‍රධාන මාර්ගයෙත්, හැටන් – කොළඹ ප්‍රධාන මාර්ගයෙත් රථ වාහන ධාවනය කිරිමේදි සැළකිළිමත් වන ලෙසත් සෙමින් රිය ධාවනය කරවන ලෙසත් පොලිසිය රියදුරන්ගෙන් ඉල්ලා සිටියි. මධ්‍යම කදුකරයේ බටහිර බැවුම් ප්‍රදේශවලට දින කිහිපයක් තිස්සේ පැවති දැඩි වර්ෂාව සහ දැඩි සුළං තත්ත්වය අද (19) උදැසන වන විට තරමක් පහව ගොස් ඇත.", "URL": "https://lankatruth.com/si/?p=57954", "Category": "පුවත්", "Parent URL": null}