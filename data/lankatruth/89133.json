{"Source": "Lankatruth", "Timestamp": "January 29, 2020", "Headline": "කොරෝනා ආසාධිත යැයි සැක රෝගීන් 23ක් IDH රෝහලේ", "News Content": "කොරෝනා වෛරසය ආසාදනය වී ඇති බවට සැකසහිත රෝගීන් 23දෙනෙකු පසුගිය 24වදා සිට මේ දක්වා කොළඹ IDH රෝහලට ඇතුලත් කර ඇති බව වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර මහතා පවසයි. මෙම රෝගීන්ගෙන් 8 දෙනෙකුගේ සෙම හා කේඨය හා රුධිර සාම්පල පරීක්ෂා කිරීම සඳහා යොමු කර ඇති අතර එයින් තිදෙනෙකුගේ වාර්තා මේ වනවිට ලැබී ඇති අතර තවත් පස්දෙනෙකුගේ වෛද්‍ය වාර්තා ලැබීමට නියමිතව ඇති බව වෛද්‍ය සුදත් සමරවීර මහතා සඳහන් කරයි. වෛද්‍ය වාර් ලැබුණු තිදෙනාගෙන් එක් අයෙකුට කොරෝනා වෛරසය ආසාදනය වී ඇති බවට එම වාර්තාවල සඳහන් වන බවත් අනෙක් දෙදෙනාට කොරොනා වෛරසය ආසාදනය වී නොමැති බවත් වෛද්‍ය සුදත් සමරවීර මහතා වැඩිදුරටත් පැවසීය.", "URL": "https://lankatruth.com/si/?p=89133", "Category": "පුවත්", "Parent URL": null}