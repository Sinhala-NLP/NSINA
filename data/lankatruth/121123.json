{"Source": "Lankatruth", "Timestamp": "August 9, 2021", "Headline": "ආදායම් බදු දෙපාර්තමේන්තුවත් ලොස් වෙයි ද?", "News Content": "වර්තමාන ජනාධිපතිවරයා බලයට පත්වීමෙන් පසුව විශාල වශයෙන් බදු කපා හැරීම නිසා ආදායම් බදු සහ ව්‍යාපාරික බදු සම්බන්ධ මුළු ලිපිගොනු සංඛ්‍යාව 38,000කට වඩා අඩු වී දේශීය ආදායම් බදු දෙපාර්තමේනතුවේ ආදායම් විශාල වශයෙන් බිඳ වැටී ඇති බව අනාවරණය වේ. කිසිදු ඉල්ලීමකින් තොරව බදු විශාල වශයෙන් කපාහැරීමට ජනාධිපතිවරයා තීරණය කිරීම නිසා මෙම තත්වය උද්ගත වී තිබේ. මෙම බදු සංශෝධනවලට පෙර, ආදායම් බදු ලිපිගොනු දෙලක්ෂ අසූදහසක් පමණ සක්‍රීයව තිබුණද මේ වන විට එම සංඛ්‍යාව 35,000කට පමණ අඩුවී ඇති බව අනාවරණය වේ. එසේම විවිධ බදු ගෙවූ ව්‍යාපාරික ආයතන ප්‍රමාණයද මේ වන විට 1/3කින් පමණ අඩුවී ඇති බව හෙළිවී තිබේ. ආණ්ඩුව මෙසේ බදු කපා හැරීමෙන් පසුගිය 2020 වසරේදී රුපියල් කෝටි 60,000කට පමණ බදු ආදායමක් රජයට නොලැබී ඇති බව මහබැංකුවේ හිටපු නියෝජ්‍ය අධිපතිවරයෙකු වන ආචාර්ය ඩබ්.ඒ විජේවර්ධන මහතා පුවත්පතකට හෙළිකර තිබුණි.", "URL": "https://lankatruth.com/si/?p=121123", "Category": "ආර්ථික පුවත්", "Parent URL": null}