{"Source": "Lankatruth", "Timestamp": "December 16, 2020", "Headline": "සැහැල්ලු ගුවන් යානයක් කන්තලේ ඇළකට කඩා වැටෙයි – පුහුණුවේ සිටි නියමුවා ජීවිතක්ෂයට", "News Content": "ශ්‍රී ලංකා ගුවන් හමුදාවට අයත් නියමුවන් පුහුණු කරන PT6 නැමැති සැහැල්ලු ගුවන් යානයක් කන්තලේ ජනරංජන වැව ඉස්මත්තේ ඇති ඇලකට කඩා වැටී ඇති බව ගුවන් හමුදාව කියයි. මෙම ගුවන් යානය ගුවන් නියමුවා සමඟ චීන වරාය හමුදා කඳවුරෙන් පිටත්ව ගොස් ඇති අතර පසුව එය පාලක මැදිරියෙන් ගිලිහී ගොස් තිබු බව ගුවන් හමුදා මාධ්‍ය ප්‍රකාශක ගෲප් කැප්ටන් දුෂාන් විජේසිංහ මහතා සඳහන් කර තිබිණි. මෙම ගුවන් යානය කන්තලේ ප්‍රදේශයේ පිහිටි ජනරංජන වැව ආසන්නයේ පිහිටි ඇළ මාර්ගයකට කඩා වැදී ඇත. ඒ වනවිට ගුවන් හමුදාවට අයත් හෙලිකොප්ටර් යානයක්ද එම ස්ථානයට පැමිණ ඇති අතර පොලිසිය සහ ගුවන් හමුදාව එක්ව යානයේ සිර වී සිටි ගුවන් නියමුවා ඉවත් කර ඇත. යානය තුළ සිරවී සිටි ගුවන් නියමුවා මියගොස් සිට ඇති අතර ඔහුගේ සිරුර ත්‍රිකුණාමලය රෝහලේ තැන්පත් කර තිබේ.", "URL": "https://lankatruth.com/si/?p=103577", "Category": "පුවත්", "Parent URL": null}