{"Source": "Lankatruth", "Timestamp": "December 31, 2020", "Headline": "කොරෝනා හැදුන රැඳවියන් 05ක් ප්‍රතිකාර මධ්‍යස්ථානයෙන් පැන යයි", "News Content": "කොරෝනා ආසාදිත රැඳවියන් 05 දෙනෙකු පොළොන්නරුව, ගල්ලෑල්ල ප්‍රදේශයේ පිහිටි කොවිඩ් ප්‍රතිකාර මධ්‍යස්ථානයේ ප්‍රතිකාර ලබමින් සිටියදී අද (31) අළුයම ඉන් පළා ගොස් ඇති බව වාර්තා වේ. මිගමුව බන්ධනාගාරයේ සිටියදී කොරෝනා වෛරසය ආසාදනය වී ප්‍රතිකාර සඳහා ගල්ලෑල්ල ප්‍රතිකාර මධ්‍යස්ථානය වෙතට යොමු කොට සිටී රැඳවියන් පිරිසක් මෙලෙස පලා ගොස් ඇත. මෙම පිරිස සොයා පොලිසිය සහ යුද හමුදාව එක්ව ප්‍රදේශයේ විශේෂ මෙහෙයුමක් සිදුකරනු ලබන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසයි. මත්කුඩුවලට තදින්ම ඇබ්බැහි වූවන් පිරිසක් මෙලෙස පළා ගොස් ඇති බව පැවසෙන අතර මේ දක්වා කොරෝනා ප්‍රතිකාර මධ්‍යස්ථාන වලින් පුද්ගලයින් 13 දෙනෙකු පළා ගොස් ඇති බව පැවසේ.", "URL": "https://lankatruth.com/si/?p=106187", "Category": "කොවිඩ් -19 (කොරෝනා ) පුවත්", "Parent URL": null}