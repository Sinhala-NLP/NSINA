{"Source": "Lankatruth", "Timestamp": "September 27, 2021", "Headline": "කෙරවලපිටිය ගිවිසුම අත්සන් කරන බව දැනගෙන හිටියා – ඇමති වාසුදේව නානායක්කාර", "News Content": "කෙරවලපිටිය බලාගාරයේ කොටස් 40%ක් ඇමෙරිකානු සමාගමකට පැවරීමට අත්සන් කළ ගිවිසුම එදින අත්සන් කරන බව තමන් දැනගෙන සිටියත් එහි අන්තර්ගතය නොදන්නා බව කැබිනටි අමාත්‍ය වාසුදේව නානායක්කාර ප්‍රකාශ කරයි. ඔහු මේ බව සඳහන් කරන්නේ හිරු නාලිකාවේ Hard Talk විශේෂාංගයට සහභාගිවෙමිනි. “මම දන්නෙත් නැහැ ගිවිසුම කුමක්ද කියලා. මම ගිවිසුම දැකලා නැහැ. ගිවිසුම අත්සන් කරන බව දැනගෙන හිටියත් අන්තර්ගතය දන්නේ නැහැ. කැබිනට් මණ්ඩලයේ දී අපි නිර්දේශ දුන්නත් ඒව සාකච්ඡා කරන අතරතුර තමයි ගිවිසුම් අත්සන් කරලා තියෙන්නේ. ආණ්ඩුව අපි කියන කරුණු ගණන් අරගෙන නැහැ”", "URL": "https://lankatruth.com/si/?p=123688", "Category": "පුවත්", "Parent URL": null}