{"Source": "Lankatruth", "Timestamp": "March 26, 2012", "Headline": "විකෘතිවූ මළසිරුරක් හන්තානේ හමුවේ", "News Content": "මහනුවර හන්තාන, බටහිර කොටසේ තිබී නාඳුනන පුද්ගලයෙකුගේ විකෘති වී ගිය මළ සිරුරක් හමුවී තිබේ. මියගිය පුද්ගලයා වයස අවුරුදු 60ත් – 70ත් අතර විය හැකි බවට පොලිසිය සැක පළ කරයි. එම මෘත දේහය දැනට මහනුවර රෝහලේ මෘත ශරීරාගාරයේ තැන්පත් කර ඇති බව මහනුවර පොලිසිය සඳහන් කරයි. මේ අතරනාවල, නාරාහේන්පිට මාර්ගයේ ඇළක් අසල තිබී කාන්තා මළ සිරුරක් හමුවී තිබේ. (විවෘත්ත විශ්වවිද්‍යාලයද මේ අසල පිහිටා තිබේ) අද (26) පෙරවරුවේ සොයා ‍ගත් මෙම මළ සිරුර වයස අවුරුදු 35ක් පමණ වන කාන්තාවකගේ බව පොලිසිය පැවසීය. ඇයගේ අනන්‍යතාව මෙතෙක් තහවුරු වී නොමැති බව වැලිකඩ පොලිසිය සඳහන් කරයි.", "URL": "https://lankatruth.com/si/?p=1889", "Category": "පුවත්", "Parent URL": null}