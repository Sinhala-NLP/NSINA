{"Source": "Lankatruth", "Timestamp": "November 12, 2019", "Headline": "කඳුරට ජනතා විමුක්ති පෙරමුණ ශ්‍රීලනිපයෙන් ඉවත් වී ජාතික ජන බලවේගය සමග එක් වෙයි", "News Content": "ශ්‍රී ලංකා නිදහස් පක්ෂය සමග සන්ධානගතව සිටි එක්සත් නිදහහස් පක්ෂය සහ එහි වෘත්තීය සමිතිය වන කඳුරට ජනතා විමුක්ති පෙරමුණ ඉන් ඉවත්වී ජාතික ජන බලවේගයට සහාය ලබාදෙන බව අද (12) මාධ්‍ය හමුවක් කැඳවමින් සඳහන් කර සිටියේ ය. එම සංවිධානයේ නායක ටී.එම් රියාල් යූසොෆ්, ප්‍රධාන ලේකම් එස්. ජේසුදාසන්, එහි වෘත්තීය සමිති නායක ඩී. සුගුමාර්, භාණ්ඩාගාරික බර්නාඩ් ගේබ්‍රියල් යන මහත්වරු එම මාධ්‍ය හමුව සඳහා එක්වී සිටියහ. එහිදී ඔවුන් සඳහන් කර සිටියේ ශ්‍රී ලංකා නිදහස් පක්ෂය පොහොට්ටුව පක්ෂය සමග සන්ධානගතවීමට ගත් තීරණය හේතුවෙන් තමන් ශ්‍රී ලංකා නිදහස් පක්ෂයෙන් ඉවත් ජාතික ජන බලවේගය සමග එක්වන බවයි.", "URL": "https://lankatruth.com/si/?p=85547", "Category": "පුවත්", "Parent URL": null}