{"Source": "Lankatruth", "Timestamp": "July 9, 2018", "Headline": "ඇවන්ගාඩ් නඩු විභාගය නැවත කල් යයි", "News Content": "ඉකුත් රජය සමයේ ගාලු වරායේ පාවෙන අවි ගබඩාවක් පවත්වාගෙන යාමට ඇවන්ගාඩ් මැරිටයිම් සමාගමට අවසර ලබාදෙමින් රජයට රුපියල් කෝටි 1140ක් පාඩු කිරීමේ සිද්ධියට අදාලව අල්ලස් කොමිසම පවරා තිබූ නඩුව අද(9) කොළඹ මහේස්ත්‍රාත් අධිකරණය හමුවේ කැඳවූ අතර සිද්ධියට අදාලව අභියාචනාධිකරණය නිකුත් කර තිබූ තහනම් නියෝගය හේතුවෙන් නඩුව ලබන ඔක්තෝබර් 30 දක්වා කල් දැමීමට කොළඹ ප්‍රධාන මහේස්ත්‍රාත් රංග දිසානායක මහතා නියෝග කළේ ය. නඩුව කැඳවූ අවස්ථාවේ ජ්‍යෙෂ්ඨ අධිනීතීඥවරයා අධිකරණය හමුවේ පවසා සිටියේ අභියාචනාධිකරණය මගින් තාවකාලික වාරණ නියෝගයක් පනවා ඇති බැවින් මෙම නඩුව කල්තබන බවයි. සිද්ධියට අදාල පළමු චූදිතයා ලෙස හිටපු ආරක්ෂක ලේකම් ගෝඨාභය රාජපක්ෂ ඇතුළු චූදිතයින් 7 දෙනෙකු අධිකරණය හමුවේ පෙනී සිටියහ.", "URL": "https://lankatruth.com/si/?p=55908", "Category": "පුවත්", "Parent URL": null}