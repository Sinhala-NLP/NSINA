{"Source": "Lankatruth", "Timestamp": "October 2, 2017", "Headline": "ලාස් වේගාස් ප්‍රහාරයෙන් මිය ගිය ගණන ඉහලට!", "News Content": "ඇමෙරිකාවේ ලාස් වේගාස් නුවර සංගීත සංදර්ශනයක් ඉලක්ක කර ගනිමින් එල්ල වූවෙඩි ප්‍රහාරයෙන් මිය ගිය ගණන මේ වනවිට 20ක් දක්වා ඉහළ ගොස් ඇති බව වාර්තා වේ. වෙඩි ප්‍රහාරයෙන් තුවාල ලැබූවන් 100 කට වැඩි පිරිසක් සිටින බව පැවසෙන අතර ඔවුන් අතර බරපතළ තත්වයේ තුවාල කරුවන් රැසක්ද වන බව පැවසේ. ලාස් වේගාස් නුවර මැන්ඩෙල් බෙ හෝටලය හා ඒ අවට රැස්ව සිටි පිරිස ඉලක්ක කර ගනිමින් ස්වයංක්‍රීය ගිනිඅවි ප්‍රහාරයක් එල්ල වී ඇති අතර පොලිසිය සිදු කළවෙඩිතැබීමෙන් තුවක්කුකරුවකු ඝාතනය වීඇති බව වාර්තා වේ. මෙම වෙඩි ප්‍රහාරය එල්ල කිරීම සම්බන්ධයෙන් මෙතෙක් නිශ්චිත තොරතුරු සඳහන් වීනොමැති අතර මිය ගිය හා තුවාල ලැබූවන් සංඛ්‍යාව තවදුරටත් ඉහළයා හැකි බව වාර්තා වේ.", "URL": "https://lankatruth.com/si/?p=41814", "Category": "විදෙස් පුවත්", "Parent URL": null}