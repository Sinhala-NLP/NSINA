{"Source": "Lankatruth", "Timestamp": "September 17, 2012", "Headline": "කිරිබත්ගොඩට කැරලි මර්දන පොලීසිය කැඳවයි", "News Content": "මේ වන විටත් කිරිබත්ගොඩ නගරයේ පැවැත්වෙමින් තිබෙන උපවාසයේ නියුතු ශිෂ්‍ය ශිෂ්‍යාවන් ඉන් ඉවත් කිරීමට පොලීසිය කටයුතු කරමින් සිටින බව වාර්තාවේ. ඔවුන්ට ඉන් ඉවත්වීමට පස්වරු 06 දක්වා කාලය ලබාදී තිබූ නමුත් ඔවුන් ඉන් ඉවත්වී නැත. මේ වන විට ඔවුන් කිරිබත්ගොඩ නගරයේ පිහිටි තරුණ බෞද්ධ සංගම් ශාලාව ඉදිරිපිට කොළඹ නුවර ප්‍රධාන පාරේ මංතීරුවක වාඩි වී උපවාසයක යෙදෙන අතර කැරලි මර්දන පොලිස් කණ්ඩායම්ද සිරුවෙන් තබා ඇතැයි වාර්තාවේ. කෙසේ නමුත් විශ්වවිද්‍යාල ආචාර්යවරුන්ගේ ඉල්ලීම් ලබාදී සරසවිවල අධ්‍යන කටයුතු ආරම්භ කරන තුරු ඔවුන් ඉන් ඉවත්ව නොයන බව පවසා තිබේ.", "URL": "https://lankatruth.com/si/?p=4189", "Category": "පුවත්", "Parent URL": null}