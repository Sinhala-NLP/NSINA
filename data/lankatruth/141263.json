{"Source": "Lankatruth", "Timestamp": "October 27, 2022", "Headline": "සියලුම වැඩකරන කාන්තාවන් ජයග‍්‍රහණය දක්වාම අරගලයේ යෙදෙන බව සපථ කරනවා – චමිලා තුෂාරි", "News Content": "සියලුම වැඩකරන කාන්තාවන් ජයග‍්‍රහණය දක්වාම අරගලයේ යෙදෙන බව සපථ කරන්නේ යැයි ඩා බිඳු සාමූහිකයේ ජාතික වැඩසටහන් සම්බන්ධී කාරිකා චමිලා තුෂාරි පවසයි. ඇය මේ බව අවධාරණය කර සිටියේ වෘත්තීය සමිති සම්බන්ධීකරණ මධ්‍යස්ථානය විසින් මේ වනවිට කොළඹ හටිඩ් පිටියේදි පවත්වන විරෝධතා රැලියට එක්වෙමිණි. එහිදී වැඩිදුරටත් ඇය දැක්වූ අදහස්, “අද දින ආරම්භ කළ අරගලයට යුක්තිය සාධාරණත්වය ලබාදෙන තෙක් අඛණ්ඩව ඉදිරියට යන බව මේ මොහොතේ සපථ කරනවා. ලංකාවේ පුරවැසියන්ව මර්දනයෙන් නවත්වන්න බැහැ කියන එක අපි අවධාරණය කරනවා. මේ රටේ කාන්තාවෝ ආර්ථිකයේ කොඳු නාරටිය වුවත් කුස්සියට ගියාම ඉතාම අසරණ තත්වයට පත්වී තිබෙනවා. ඇඟලුම් ක්ෂේත‍්‍රයේ ඩොලර් උපයන කාන්තාවන්ගේ වැටුප දිගින් දිගටම කප්පාදුකරමින් තිබෙනවා. හාම්පුතුන් වෙන රටවල්වලට යන්න පිඹුරුපත් සකස් කරමින් සිටිනවා. කෝවිඩ් අර්බුදය අවස්ථාවේත් දැන් තිබෙන ආරථික අර්බුදය අවස්ථාවෙත් ඩොලර් ඉපයීමේ වගකීම දරන කාන්තාවන් අසරණ තත්වයට පත්වී පාරට බහින්න සිදුවී තිබෙනවා. නිදහස් වෙළඳ කලාපයේ ඇතුළු සියලුම වැඩකරන කාන්තාවන් ජයග‍්‍රහණය තෙක් අරගලයේ යෙදෙන බව සපථ කරනවා.”", "URL": "https://lankatruth.com/si/?p=141263", "Category": "පුවත්", "Parent URL": null}