{"Source": "Lankatruth", "Timestamp": "September 2, 2020", "Headline": "දිස්ත්‍රික්ක හතරකට නායයෑමේ අනතුරු ඇඟවීම්", "News Content": "ගාල්ල, කළුතර, කෑගල්ල සහ රත්නපුර දිස්ත්‍රික්ක හතරට නායයාමේ අනතුරු ඇඟවිමේ නිවේදනයක් ජාතික ගොඩනැගිලි පර්යේෂණ සංවිධානය විසින් නිකුත් කර තිබේ. විශේෂයෙන් ගාල්ල දිස්ත්‍රික්කයේ ඇල්පිටිය, නාගොඩ සහ බද්දේගම ප්‍රාදේශිය ලේකම් කොට්ඨාස මෙන්ම කළුතර දිස්ත්‍රික්කයේ පාලින්දනුවර ප්‍රාදේශිය ලේකම් කොට්ඨාසයට අදාළව දෙවන මට්ටමේ අනතුරු ඇඟවිමේ නිවේදනයක් නිකුත් කර ඇත. තවදුරටත් වර්ෂාව පැවතියහොත් නායයෑම්, බෑවුම් කඩාවැටීම්, ගල් පෙරලීම්, පොළොව ගිලාබැසීම් ආදි අනතුරු ඇතිවිම් පිළිබඳ අවදානයෙන් පසුවන ලෙස ජාතික ගොඩනැගිලි පර්යේෂණ සංවිධානය ජනතාවට දැනුම්දී තිබේ.", "URL": "https://lankatruth.com/si/?p=96056", "Category": "පුවත්", "Parent URL": null}