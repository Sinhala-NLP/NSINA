{"Source": "Lankatruth", "Timestamp": "December 22, 2022", "Headline": "චීනය නැවතත් කොවිඩ් අවධානමක", "News Content": "චීනය තුල කොවිඩ් වසංගතය නැවතත් පැතිරයාමේ දැඩි අවදානමක් ඇතැයි ලෝක සෞඛ්‍ය සංවිධානය පවසයි. ලෝක සෞඛ්‍ය සංවිධානයේ හදිසි අවස්ථා ප්‍රධානී වෛද්‍ය රයන් පවසන්නේ චීනයේ දැඩි සත්කාර ඒකක ක්‍රමයෙන් කාර්යය බහුල වෙමින් යන බවයි. එමෙන්ම පසුගිය දිනවල චීනයේ කොවිඩ් රෝගීන් වාර්තා වීම වැඩිවීමත් සමඟ බීජිං සහ අනෙකුත් නගරවල රෝහල් පිරී ගොස් ඇතැයි වාර්තා වේ. මේ අතර ලෝක සෞඛ්‍ය සංවිධානයේ ප්‍රධානී Tedros Adhanom Ghebreyesus ජිනීවා හි සතිපතා ප්‍රවෘත්ති සාකච්ඡාවකට එක්වෙමින් කියා සිටියේ “චීනයේ විකාශනය වන තත්ත්වය පිළිබඳව තමා ඉතා කනස්සල්ලට පත්ව සිටින” බවයි.", "URL": "https://lankatruth.com/si/?p=143082", "Category": "පුවත්", "Parent URL": null}