{"Source": "Lankatruth", "Timestamp": "March 26, 2022", "Headline": "දෙමටගොඩ ගුවන් පාලම මත මෝටර් රථයක් ගිනි ගනියි", "News Content": "දෙමටගොඩ බේස්ලයින් ගුවන් පාලම මතදී මීට සුළු මොහොතකට පෙර මෝටර් රථයක් ගිනි ගැනීමට ලක් වි තිබේ. බොරැල්ල සිට ඔරුගොඩවත්ත ප්‍රදේශයට ධාවනය වෙමින් තිබූ මෙම මෝටර් රථයේ දෙදෙනකු සිට ඇති බවත් ගින්නෙන් ඔවුන්ට කිසිදු හාහියක් සිදුවී නැති බවත් පොලිසිය පවසයි. මෝටර් රථයේ එන්ජිම කොටසෙන් ගිනි ගැනීම ලක්වී ඇති අතර ඒ සමගම එම ප්‍රදේශය පුරා දුමාරයකින් වැසී යාමත් සමඟම ඒ හරහා ගමන් ගන්නා සියලුම වාහන මදකට නතර කිරීමට පොලීසිය පියවර ගෙන තිබිණි. කොළඹ නගර සභාවේ ගිනි නිවන ඒකකයේ ගිනි නිවන රථ තුනක් පැමිණ ගින්න නිවා දැමීමට කටයුතු කළ කළත් ඒ වනවිටත් මෝටර් රථය සම්පූර්ණයෙන්ම ගිනි ගෙන විනාශයට පත්වී ඇත. මෝටර් රථයේ ගමන් ගත් පුද්ගලයන් කඩුවෙල පදිංචිකරුවන් ය ගිනි ගැනීමට හේතුව නිශ්චිත ලෙස අනාවරණය වී නැත.", "URL": "https://lankatruth.com/si/?p=130736", "Category": "පුවත්", "Parent URL": null}