{"Source": "Lankatruth", "Timestamp": "June 9, 2022", "Headline": "ගාලු මුවදොර ප්‍රහාරය : දේශබන්දු තෙන්නකෝන්ට එරෙහිව විමර්ශනයක්", "News Content": "පසුගිය 09 වෙනිදා මයිනාගෝගමට සහ ගෝටාගෝගමට එල්ල කළ මැර ප්‍රහාරය අවස්ථාවේ, ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකොන්ගේ ක්‍රියාකලාපය ගැන නීතිපති උපදෙස් පරිදි මූලික විමර්ශනයක් සිදුකරන්නැයි ආරක්ෂක අමාත්‍යාංශයේ ලේකම්වරයා පොලිස්පතිවරයාට ලිඛිතව දැනුම් දී ඇත. එම විමර්ශනය ආයතන සංග්‍රහය යටතේ සිදුකරන ලෙසත්, එම නිලධාරියාට වඩා ජ්‍යෙෂ්ඨ නිලධාරියකු විසින් මෙම මූලික විමර්ශනය සිදු කළ යුතු බවටත් ලේකම්වරයාගේ ලිපියේ සඳහන් වන බව පොලිස් ආරංචි මාර්ග පවසයි. පරීක්ෂණය ස්වාධීනව පවත්වාගෙන යාම සඳහා ජාතික පොලිස් කොමිසමේ ලේකම්වරයාව සිට, අරක්ෂක අමාත්‍යාංශයේ අතිරේක ලේකම්වරයකු වන සමන් දිසානායක හෝ සුදුසු නිලධාරියකු සහය ලබාගන්නා ලෙසත්, මෙම පරීක්ෂණය සිදු කර දින 45 ඇතුළත තමන් වෙත වාර්තාව ලබා දෙන ලෙසත් ලේකම් වරයාගේ ලිපියේ වැඩිදුරටත් සඳහන් වන බව පොලිස් ආරංචි මාර්ග පවසයි.", "URL": "https://lankatruth.com/si/?p=135310", "Category": "පුවත්", "Parent URL": null}