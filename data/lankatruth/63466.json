{"Source": "Lankatruth", "Timestamp": "November 16, 2018", "Headline": "අපිට 113 නැහැ… ඇයි අපි බලහත්කාරයෙන් ඉන්නේ… අද ජ්‍යෙෂ්ඨයෝ කියන දේවල් පිළිගන්නේ නැහැ…", "News Content": "මහින්ද රාජපක්ෂ මහතාට සහාය දක්වන කණ්ඩායමට මන්ත්‍රීවරු 113ක් නැති බවත් ඒ බව තේරුම්ගෙන බලහත්කාරයෙන් රැඳී නොසිට මන්ත්‍රීවරු 113කගේ විශ්වාසය දිනාගත් කණ්ඩායමට ආණ්ඩුව ලබාදී විපක්ෂයට යාම සුදුසු බවත් මහින්ද පිලේ මන්ත්‍රී කුමාර වෙල්ගම මහතා සඳහන් කරයි. තමන් ශ්‍රී ලංකා නිදහස් පක්ෂයේ ජ්‍යෙෂ්ඨයෙකු ලෙසත් මහින්ද රාජපක්ෂ මහතාගේ සමීපතමයෙකු ලෙසත් මෙලෙස ප්‍රජාතන්ත්‍රවිරෝධී ලෙස හැසිරෙන මන්ත්‍රීවරුන්ට අවවාද කිරීමක් කළ නොහැකිදැයි මාධ්‍යවේදීන් කුමාර වෙල්ගම මහතාගෙන් විමසූ අවස්ථාවේ මන්ත්‍රීවරයා සඳහන් කර සිටියේ “අපි කිය දේ අහන අය නෙවෙයි අද ඉන්නේ” යනුවෙනි.", "URL": "https://lankatruth.com/si/?p=63466", "Category": "පුවත්", "Parent URL": null}