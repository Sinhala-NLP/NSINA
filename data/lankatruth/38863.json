{"Source": "Lankatruth", "Timestamp": "August 3, 2017", "Headline": "අර්ජුන් ඇලෝසියස්ගේ විවාහ උත්සවයට ගිය අය මෙන්න", "News Content": "මහ බැංකුවේ බැඳුම්කර වෙන්දේසියේදී සිදුවූ වංචාවේ ප්‍රධාන චූදිතයෙකු වන හිටපු මහ බැංකු අධිපති අර්ජුන් මහේන්ද්‍රන් මහතාගේ බෑනා වන අර්ජුන් ඇලෝසියස්ගේ මංගල්‍ය සඳහා සහභාගී වූ පිරිස අතර මෙරට දේශපාලන ක්ෂේත්‍රයේ ප්‍රබලයන් පිරිසක් සිටි බව ඊයේ (02) බැඳුම්කර කොමිසමේදී අනාවරණය විය. ඒ, මෙම වංචාසහගත බැඳුම්කර වෙන්දේසිය සමයේ මුදල් ඇමතිව සිටි වත්මන් විදේශකටයුතු අමාත්‍ය රවී කරුණානායක මහතාගෙන් බැඳුම්කර කොමිස සිදු කළ ප්‍රශ්න කිරීම්වලදී ය. එහිදී රවී කරුණානායක මහතා සඳහන් කර ඇත්තේ එවකට අමාත්‍ය වත්මන් ජනාධිපති මෛත්‍රීපාල සිරිසේන, එවකට විපක්ෂනායක වත්මන් අගමැති රනිල් වික්‍රමසිංහ, එවකට ජනාධිපති මහින්ද රාජපක්ෂ, අමාත්‍ය නිමල් සිරිපාල ද සිල්වා, එවකට විපක්ෂ මන්ත්‍රී වත්මන් අමාත්‍ය කරු ජයසූරිය, එවකට සිටි කතානායක වි.ජ.මු ලොකු බණ්ඩාර, එවකට එක්සත් ජාතික පක්ෂ කෘත්‍යධිකාරී මන්ඩල සාමාජික වත්මන් අමාත්‍ය මලික් සමරවික්‍රම යන මහත්වරු මෙම මංගල උත්සවයට සහභාගී වූ බවයි. එමෙන්ම තමන්ද එම මංගල උත්සවය සඳහා සහභාගී වූ බව රවී කරුණානායක මහතා බැඳුම්කර කොමිසම හමුවේ පිළිගෙන තිබේ.", "URL": "https://lankatruth.com/si/?p=38863", "Category": "පුවත්", "Parent URL": null}