{"Source": "Lankatruth", "Timestamp": "December 18, 2019", "Headline": "ඩෙංගු මරණ සංඛ්‍යාව ඉහළට", "News Content": "වාර්තාගත ඩෙංගු රෝගීන් ගණන ඉහළ ගොස් තිබේ. මෙම මාසයේ ගතවූ දින 16ට පමණක් වාර්තාගතව ඇති ඩෙංගු රෝගීන් ගණන 6,721කි. මෙම රෝගීන්ගෙන් කිහිප දෙනෙකුම ජීවිතක්ෂයට පත්ව ඇති අතර අද(17) දින, රිජ්වේ ආර්යා ළමා රෝහලේ ප්‍රතිකාර ලැබූ 5 හැවිරිදි පිරිමි දරුවෙකු ද ඩෙංගු රෝගයෙන් මියගියේය. ඔහු පුත්තලම, මාලම්පුරිය ප්‍රදේශයේ පදිංචි නිවුන් දරුවන් දෙදෙනකුගෙන් යුත් පවුලේ වැඩිමහල් පිරිමි දරුවාය. මේ වනවිට මෙම වසර තුළදි පමණක් ඩෙංගු රෝගයෙන් මියගිය පිරිස සියය ඉක්මවා තිබේ. ඩෙංගු රෝගීන් වැඩිවශයෙන් වාර්තාවන්නේ කොළඹ, ගම්පහ සහ ගාල්ල දිස්ත්‍රික්කවලිනි. වසරක් පාසා ඩෙංගු වැළදීමෙන් මියයන පිරිස ඉහළ යමින් පවතින අතර ඩෙංගු මැඩලීමට ගත් උත්සාහයන් සියල්ල ව්‍යර්ථ වී ඇත. මේ සම්බන්ධව බලධාරීන් සඳහන් කරන්නේ තමා ජීවත්වන වටපිටාව නිරන්තරයෙන් මදුරුවන් බෝ වීමට නොකිවන සේ පිරිසිදුව තබාගන්නා ලෙසය. ඒ අතරම ඩෙංගු මරණ අවම කර ගැනීමට මෙරට බලධාරීන් ද සාම්ප්‍රධායික ක්‍රමවලින් ඔබ්බට ගොස් නව ක්‍රම අත්හදාබැලිය යුතුව ඇත.", "URL": "https://lankatruth.com/si/?p=87445", "Category": "පුවත්", "Parent URL": null}