{"Source": "Lankatruth", "Timestamp": "February 15, 2019", "Headline": "රූපවාහිනී වෘත්තීය සමිති නායකයන්ට එරෙහිව පාලනාධිකාරියෙන් පොලිසියට පැමිණිල්ලක්", "News Content": "ජාතික රූපවාහිනී සේවයේ රැකියාවේ නියුතු සේවක වෘත්තීය සමිති නායකයන් 07දෙනෙකුට එරෙහිව එම රූපවානී පාලනාධිකාරිය විසින් සිදු කරන ලද පැමිණිල්ලකට අනුව අද (15) කුරුඳුවත්ත පොලිසියෙන් කැඳවීමක් සිදුර ප්‍රකාශයක් සටහන් කරගෙන තිබේ. මේ වනවිට දැඩි මූල්‍ය අර්බුදයකට පත්ව තිබෙන ජාතික රූපවාහිනියේ සිදුව ඇති වංචා හා දූෂණවලට එරෙහිව සහ සේවකයන් අරබයා අත්තනෝමතිකව දියත් කර කර ඇති අසාධාරණයටත් පාලනාධිකාරියේ නිලධාරීන් පිරිසකගේ අත්තනෝමත්ක මූල්‍ය පාලනයටත් එරෙහිව එහි සේවකයන් වෘත්තීය සමිති සටනක් දියත් කර ඇත. ඒ අතරතුර වෘත්තීය සමිති නායකන් 07 දෙනෙකු ඇතුළු සේවක පිරිසක් වැඩ තහනමකට ලක් කීරීමේ සූදානමක්ද පැවති නමුත් සේවක විරෝධතා හමුවේ එයට තාවකාලිකව නතර කර තිබේ. මෙම වටපිටාව තුළ ජාතික රූපවාහිනියේ වෙළඳ කළමනාකරුට උක්ත වෘත්තීය සමිති නායකයන් 07 දෙනාගෙන් මරණ තර්ජන ඇතැයි පවසමින් කුරුඳුවත්ත පොලිසියට පැමිණිලි කර ඇත. ඒ අනුව එම පැමිණිල්ල පිළිබඳව ප්‍රශ්න කර ප්‍රකාශයක් සටහන් කර ගැනීම උදෙසා එම වෘත්තීය සමිති නායකයන් 07 දෙනා මෙලෙස අද පෙරවරුවේ කුරුඳුවත්ත පොලිසිය විසින් කැඳවා තිබේ.ප්‍රකාශ සටහන් කරගැනීමෙන් පසු ඔවුන් 07දෙනා නිරුපද්‍රිතව නැවතත් සේවය සඳහා වාර්තා කර ඇත.", "URL": "https://lankatruth.com/si/?p=68213", "Category": "පුවත්", "Parent URL": null}