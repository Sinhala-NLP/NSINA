{"Source": "Lankatruth", "Timestamp": "August 26, 2018", "Headline": "පළාත් සභා ඡන්දය එන්නේ නව මිශ්‍ර ක්‍රමයටමයි – ඒකේ වෙනසක් නැහැ", "News Content": "එළඹෙන පළාත් සභා මැතිවරණයට අදාළ සීමා නීර්ණ වාර්තාව පාර්ලිමේන්තුවේදී පරාජයට පත්වූවද, පැරණි ක්‍රමයට ඡන්දය පැවැත්වීමට ඉඩ නොතබන බව විෂය භාර අමාත්‍ය ෆයිසර් මුස්තාෆා මහතා පවසයි. කෙසේ වෙතත් එක්සත් ජාතික පක්ෂ පාර්ලිමේන්තු මන්ත්‍රීවරු පිරිසක් ඊයේ (25) පැවති මාධ්‍ය හමුවලදී සඳහන් කළේ, පැරණි සමානුපාතික මැතිවරණ ක්‍රමයට ඉදිරි පළාත් සභා මැතිවරණය පැවැත්වීම තම අපේක්ෂාව බවයි. එළඹෙන පළාත් සභා මැතිවරණයට අදාළ සීමා නීර්ණ වාර්තාවට පසුගිය 24වනදා පාර්ලිමේන්තුවේ තුනෙන් දෙකක ඡන්දය හිමි නොවීම නිසා පරාජයට පත් විය. මෙම වාර්තාව පරාජයට පත් කිරීමට හේතුව මෙහි ඇති අඩුපාඩු නොව එය පරාජය කිරීමට දායක වූ මන්ත්‍රීවරුන්ට ඇත්තේ මැතිවරණයක් පැවැත්වීමට තමන් තුළ ඇති අකමැත්ත බව යැයි පැෆර් සංවිධානයේ අධ්‍යක්ෂ රෝහණ හෙට්ටි ආරච්චි මහතා සඳහන් කරයි.", "URL": "https://lankatruth.com/si/?p=58332", "Category": "පුවත්", "Parent URL": null}