{"Source": "Lankatruth", "Timestamp": "November 17, 2017", "Headline": "පුංචි ඡන්දයේ නාමයෝජනා කැඳවීමේ දින තීරණය කරයි", "News Content": "අද (17) රැස්වූ ජාතික මැතිවරණ කොමිසම විසින් පළාත් පාලන මැතිවරණය සඳහා වන නාම යෝජනා කැඳවීමට අදාළ කාලසීමාව තීරණය කර තිබේ. නාමයෝජනා කැඳවීමේ දැන්වීම 2017 නොවැම්බර් 27 වැනිදා නිකුත් කිරීමට උක්ත රැස්වීමේදී තේරීම්භාර නිලධාරීන්ට උපදෙස් ලබා දී ඇති බව මැතිවරණ කොමිසමේ සභාපති මහින්ද දේශප්‍රිය මහතා අද පැවැති මාධ්‍ය හමුවේදී අනාවරණය කර ඇත. ඒ අනුව 2017 නොවැම්බර් මස 27 වන දින සිට දින 14ක් අවසන් වනවිට නාමයෝජනා කාල සීමාව ආරම්භ වනු ඇති බවත් 27 වැනිදා සිට දින 17ක් ගත වු පසු මධ්‍යම රාත්‍රීයෙන් නාම යෝජනා කාල සීමාව අවසන් වන බවත් මහින්ද දේශප්‍රිය මහතා වැඩිදුරටත් අනාවරණය කළේ ය.", "URL": "https://lankatruth.com/si/?p=44020", "Category": "පුවත්", "Parent URL": null}