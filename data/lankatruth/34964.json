{"Source": "Lankatruth", "Timestamp": "May 28, 2017", "Headline": "වලකුඹුර ආපදා කාර්යාලයට ජනතා විරෝධය", "News Content": "නාගොඩ ප්‍රාදේශීය ලේකම් කාර්යාලයෙන් මගින් පවත්වාගේන යන වලකුඹුරු ආපදා කලමණාකරණ සම්බන්ධීකරණ මධ්‍යස්ථානය වෙත ලැබෙන ද්‍රව්‍යාධාර ජනතාව වෙත බෙදාදීමට එහි නිලධාරීන් පිරිසක් විසින් බාධා එල්ල කරමින් තිබෙන බව වාර්තා වේ. මේ වනවිට එම මධ්‍යස්ථානය වෙත ද්‍රව්‍යාධාර විශාල තොගයක් එක්රැස්වී ඇති අතර එම ද්‍රව්‍යාධාර බෙදා වෙන්කිරීමට හෝ ජනතාව වෙත බෙදා දීමට ඉදිරිපත්වන ප්‍රාදේශීය ලේකම් කාර්යාලයේ නිලධාරීන්ටද උක්ත නිලධාරීන් පිරිස විසින් බාධා පමුණුවමින් සියින බව වාර්තා වේ. මේ වනවිට ගම්මැද්දේගොඩ, කුරුපනාව, කැප්පෙටියා ගොඩ, උනම්මිටිය, උඩවැලමිටිය, යන ප්‍රදේශවල ජනතාව කොටු වී ඇති බවත් ඔවුන්ද ආහාර සහ ජලය හිගවීමෙන් දැඩි පීඩාවකට පත්ව ඇති බවත් වාර්තා වේ. එසේ පීඩාවට පත්ව සිටින ජනතාව බෝට්ටු මගින් මෙම නාගොඩ ප්‍රාදේශීය ලේකම් කාර්යාලයෙන් මගින් පවත්වාගේන යන වලකුඹුරු ආපදා කලමණාකරණ සම්බන්ධීකරණ මධ්‍යස්ථානය වෙත පැමිණ තමන් පත්ව ඇති පීඩාව සම්බන්ධයෙන් පැහැදිලි කර වියලි ආහාර සහ පානීය ජල බෝතල් ඉල්ලා සිටියද එම මධ්‍යස්ථානය එම ද්‍රව්‍ය ලබාදීම ප්‍රතික්ෂේප කරන බව එම ජනතාව පවසති. මෙම මධ්‍යස්ථානය වෙත ලැබෙන පිසනලද ආහාර සහිත පාර්සල් පවා ජනතාවට බෙදාදීමට කටයුතු නොකරන බවත් එම කෑම පරිභෝජනයට නුසුදුසු තත්වයට පත්වන විට ඉවත දමමින් සිටින බවත් වැඩිදුරටත් වාර්තා වේ.", "URL": "https://lankatruth.com/si/?p=34964", "Category": "පුවත්", "Parent URL": null}