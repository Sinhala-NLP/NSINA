{"Source": "Lankatruth", "Timestamp": "May 13, 2017", "Headline": "පොලිස් බාධාකිරීම් පරදා සයිටම් විරෝධී රැලිය ඇරඹේ VIDEO", "News Content": "මුදලට වෛද්‍ය උපාධිය විකුණන මාලඹේ සයිටම් ආයතනය අහෝසි කරන ලෙස ආණ්ඩුවට බලකරණ ගම්පහ දිස්ත්‍රික් රැලිය මේ වනවිට ගම්පහ දුම්රිය ස්ථානයඉදිරිපිටදී ආරම්භ වී තිබේ. මෙම රැලිය ආරම්භයට පෙර පොලිස් නිලධාරීන් එයට බාධා එල්ල කළ නමුත් එහි රැස්ව සිටි සිසුන්, වෘත්තීය සමිති නායකයින්, දේශපාලන පක්ෂ නියෝජිතයින් සිදුකළ මැදිහත්වීම මත පොලීසියේ බාධා කිරීම් නොතකා රැලිය පැවැත්වීමට කටයුතු කළ බව දෙමාපිය සංගමයේ නියෝජිත, ජනතා විමුක්ති පෙරමුණේ බස්නාහිර පළාත් සභා මන්ත්‍රී අශෝක රන්වල මහතා පැවසී ය. මෙම අවස්ථාවට අන්තර් විශ්වවිදයාල ශිෂ්‍ය බලමණ්ඩලයේ කැඳවුම්කරු ලහිරු වීරසේකර, වෛද්‍ය පීඨ ක්‍රියාකාරී කමිටුවේ කැඳවුම්කරු රයන් ජයලත්. ජනතා විමුක්ති පෙරමුණේ මධ්‍යම කාරක සභික, පාර්ලිමේන්තු මන්ත්‍රී නලින්ද ජයතිස්ස, ලංකා ගුරුසේවා සංගමයේ ප්‍රධාන ලේකම්, ජවිපෙ බස්නාහිර පළාත් සභා මන්ත්‍රී මහින් දජයසිංහ, දෙමාපිය සංගමයේ ගම්පහ දිස්ත්‍රික් සභාපති, සුනිමල් ජයකොඩි, එහි නියෝජිත අශෝක රන්වල, පෞද්ගලික වෛද්‍ය විද්‍යාල විරෝධී මධ්‍යස්ථානයේ කැඳවුම්කරු වෛද්‍ය ජයන්ත බණ්ඩාර, විශ්වවිදයාල ආචාර්යවරුන්ගේ සමිති සම්මේලනය නියෝජනය කරමින් ආචාර්ය අතුරල සමරකෝන්, ජලසම්පාදන හා ජලප්‍රවාහන සංගමයේ ලේකම්, ඉංජිනේරු උපාලි රත්නායක, සුනිල් ප්‍රේමතිලක, ජෝෂප් ස්ටාර්ලින් යන මහත්වරු සහ වෛද්‍යපීඨ ශිෂ්‍ය ශිෂ්‍යාවන් අතුළු විශ්වවිදයාල සිසු සිසුවියන් රැසක් එම අවස්ථාවට එක්වී සිටි.", "URL": "https://lankatruth.com/si/?p=34233", "Category": "පුවත්", "Parent URL": null}