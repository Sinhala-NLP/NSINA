{"Source": "Lankatruth", "Timestamp": "November 1, 2021", "Headline": "පසුගිය මාසයේ භාණ්ඩ මිල ලාවට වැඩි වී ඇති බව මහ බැංකුව කියයි…", "News Content": "පසුගිය ඔක්තෝබර් මාසයේදී කොළඹ පාරිභෝගික මිල දර්ශකයේ සුළු වැඩිවීමක් සිදුව ඇති බව මහ බැංකු නිවේදනයකින් හෙළිකර තිබේ. එම නිවේදනයට අනුව එම මාසයේදී ආහාර කාණ්ඩයේ මිල ඉහළ යාම 0.91%ක් බව දැක්වේ. සමස්තයක් වශයෙන් සැප්තැම්බර් මාසයට වඩා ඔක්තෝබර් මාසයේදී 7.6% දක්වා උද්ධමනය ඉහළ ගොස් ඇති බව එම වාර්තාවේ දැක්වේ. ආහාර නොවන කාණ්ඩයේ වැඩි වීම 1.03%ක් බව සඳහන්ය. මෙම මිල දර්ශකවල අඩංගු නොවන භාණ්ඩ මිල විශාල වශයෙන් ඉහළ යාමේ ප්‍රවනතාවක් වෙළඳපොළේ පවතියි. එවැනි පසුබිමක නිල දර්ශකවල සුළු වැඩිවීමක් පෙන්නුම් කර ඇත්තේ පසුගිය සැප්තරම්බර් මාසයේ 5.7% සිට ඔක්තෝබර් මාසය වනවිට 7.6%ක් දක්වා වැඩි වූ බවය. කෙසේ වෙතත් මෙම වර්ශයේ ඉහළම උද්ධමනය ඔක්තෝබර් මාසයේ වාර්තා වූ බව නිල නිවේදනයේ සඳහන්ය.", "URL": "https://lankatruth.com/si/?p=125331", "Category": "ආර්ථික පුවත්", "Parent URL": null}