{"Source": "Lankatruth", "Timestamp": "April 23, 2018", "Headline": "උදයංග ශ්‍රි ලංකාවට භාරදීම එමීර් රාජ්‍යය ප්‍රතික්ෂේප කරයි", "News Content": "රුසියාවේ හිටපු තානාපති උදයංග වීරතුංග මහතා ශ්‍රි ලංකාවට භාර දෙන්නැයි ශ්‍රි ලංකා රජය කල ඉල්ලීම එක්සත් අරාබි එමිරේට්ස් රාජ්‍යය ප්‍රතික්ෂේප කර ඇත. මේ අතර එක්සත් අරාබි එමිරේට්ස් සමාගම ශ්‍රි ලංකා රජයට උපදෙස් දී ඇත්තේ එක්සත් අරාබි එමිරේට්ස් අධිකරණ පදධතියේ සහය පතමින් උදයංග වීරතුංග මහතා උදර්පනය කර ගැනීමට (මෙරටට ගෙන්වා ගැනීමට) කටයුතු කරන ලෙසය. ශ්‍රී ලංකාව සහ එක්සත් අරාබි එමිරේට්ස් රාජ්‍යය අතරේ උදර්පන අවබෝධතා ගිවිසුමකට අත්සන් තබා ඇත්තේ ඉකුත් 2002 වසරේ අප්‍රෙල් මස 29 වැනිදාය. කෙසේ නමුත් එම ගිවිසුම මෙතෙක් ශ්‍රි ලංකා පාර්ලිමේන්තුවේ සම්මත නොවීම නිසා නීතිමය ගැටලුවක් පැන නැගී ඇතැයි ද වාර්ථා වේ. ශ්‍රී ලංකා රජය උදයංග වීරතුංග මහතා මෙරටට ගෙන්වා ගැනීමට එක්සත් අරාබි එමිරේට්ස් රජයේ බලධාරීන්ගේ සහය පතා ඇත්තේ කොළඹ පිහිටි එම රාජ්‍යයේ තානාපති කාර්යාලය මගිනි. කෙසේ නමුත් එක්සත් අරාබි එමිරේට්ස් බලධාරීන්ගේ උපදෙස් පරිදි යලිත් වරක් ලියකියවිලි සකස්කරමින් ඒවා එම රටේ අධිකරණය වෙත යොමු කිරීමට ශ්‍රි ලංකාව ලහි ලහියේ මේ වන විට කටයුතු කරමින් සිටින නමුත් එය කාලය මෙන්ම මුදල්ද වැයවන දීර්ඝ ක්‍රියාවලියක් යැයිද පැවසේ. මේ අතර ආරංචිමාර්ග සඳහන් කළේ අවශ්‍ය පියවර රැසක් කොළඹ නීතිපති කාර්යාලයමගින් ගෙනඇති අතර එමිරේට්ස් රාජ්‍යයේ ශ්‍රි ලංකා තානාපති කාර්්‍යාලය හරහා එම ලියකියවිලි අදාල බලධාරීන්ට යවා ඇති බවය. මේ අතර වීරතුංග මහතා ශ්‍රි ලංකාවට ගෙන්වා ගැනීමට අරාබි එමිරේට්ස් බලධාරීන්ගේ ප්‍රමාණවත් සහයෝගයක් නොලැබෙන බවද පැවසේ. නියමිත කාල සීමාව ඉක්මවා රැදී සිටන ගෘහ සේවිකාවන් සහ හාම්පුතුන්ගේ චෝදනා එල්ලවුනු සේවිකාවන් කඩිනමින් ශ්‍රි ලංකාවට එවීමට එක්සත් අරාබි එමිරේට්ස් බලධාරීන් පියවර ගන්නා නමුත් උදයං වීරතුංග මහතා සම්බණ්ධයෙන් ඔවුන් සැවොම උදාසීන මන්දගාමී ප්‍රතිපත්තියක් ක්‍රියාත්මක කරන බවටත් ශ්‍රි ලංකා බලධාරීහු චෝදනා කරයි. මෙම මොහොත වෙද්දී නීතිපති කාර්ලය ඩුබායි නීති සමාගමක් හරහා නීතිමය කටයුතු සිදුකරන නමුත් එම නීති සමාගම ඒ වෙනුවෙන් ලබා ගන්නා මුදල ඉතා වැඩි බවද පැවසෙයි. ශ්‍රි ලංකාව හා එක්සත් අරාබි එමිරේට්ස් රාජ්‍යය අතර අැතිකරගත් උදර්පන එකඟතාව පිළිබඳව එක්සත් අරාබි අධිකරණයට ඉදිරිපත් කිරීමට පෙර එය ශ්‍රි ලංකා පාර්ලිමේන්තුවට ඉදිරිපත් කර අනුමැතිය ලබා ගැනීම කළ යුතු නමුත් එවැන්නක් සිදුවී නැත. මිග් 27 ප්‍රහාරක ජෙට් යානා මිලදි ගැනීමේදී සිදුවු දූෂණ චෝදනා සම්බන්ධයෙන් වන ප්‍රධාන සැකකරු ලෙස එෆ්.සී.අයි.ඩී.ය විසින් හඳුනා ගනු ලැබ ඇත්තේ උදයංග වීරතුංග මහතාය.මේ වන විට ඔහු එක්සත් අරාබි එමිරේට්ස් බලධාරීන්ගේ රැදවුම් භාරයේ පසුවෙයි.ඔහු අත්අඩංගුවට ගැනීම කලේ ඩුබායි පොලීසියයි.වීරතුංග මහතාට ඩුබායි නුවර නිවසක් තිබෙන බවද පැවසේ. රුසියාවේ ශ්‍රි ලංකා තානාපතිවරයාව සිටිඋදයංග වීරතුංග මහතා යුක්රේනයේ පදිංචි කරුවෙකි.ඔහු ශ්‍රි ලංකා කෑම වර්ග සහිත එරට අවන්හලක ද අයිතිකරුය. ශ්‍රි ලංකාව සහ එක්සත් අරාබි එමිරේට්ස් රාජ්‍යය අතර උදර්පන අවබෝධතා ගිවිසුමට අත්ස්න තබා ඇත්තේ එවකට සොලිස්ටර් ජනරාල් වරයා ලෙස කටයුතු කල වර්ථමාන නීතිපති සී.ආර්. ද සිල්වා මහතා ය.", "URL": "https://lankatruth.com/si/?p=50868", "Category": "පුවත්", "Parent URL": null}