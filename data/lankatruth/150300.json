{"Source": "Lankatruth", "Timestamp": "August 14, 2023", "Headline": "රනිල් කට්ටඬියෙකුට අඳී", "News Content": "ජනාධිපති රනිල් වික්‍රමසිංහ මේ වනවිට ආණ්ඩුක්‍රම ව්‍යවස්ථාවේ 4 වෙනි වගන්තිය දිගින් දිගටම ජප කිරීමට පටන් ගෙන ඇත.  විශේෂයෙන්ම දේශීය ණය කපා හැරීමේ වැඩපිළිවෙල යටතේ EPF සහ ETF ප්‍රමුඛ විශ්‍රාම වැටුප් අරමුදල් මත දැඩි පීඩනයක් එල්ල කර තිබීම සම්බන්ධයෙන් ශ්‍රේෂ්ඨාධිකරණයට මූලික අයිතිවාසිකම් පෙත්සම් ඉදිරිපත් කිරීමත් සමඟ මෙම ජප කිරීම ආරම්භ කරනු ලැබීය. එය තව දුරටත් ඉදිරියට ගෙන යමින් ඊයේ (13) මාතලේ ශාන්ත තෝමස් විදුහලේදි අසත්‍ය ප්‍රකාශයක් ද සිදු කරමින් ඉදිරියට ගෙන ගොස් තිබිණි.  එම විදුහලේදි කළ අසත්‍ය ප්‍රකාශය වන්නේ “මීට අදාළව බොරු කළ සියලු පෙත්සම් මේ වනවිට ශ්‍රේෂ්ඨාධිකරණ්‍ය ප්‍රතික්ෂේප කර තිබෙනවා“ යනුවෙන් කර තිබෙන ප්‍රකාශයයි. ආණ්ඩුව විසින් සිදු කරන  විශ්‍රාම වැටුප් අරමුදල් කොල්ලයට එරෙහිව චතුරංග අබේසිංහ ඉදිරිපත් කර තිබෙන මූලික අයිතිවාසිකම් පෙත්සම ශ්‍රේෂ්ඨාධිකරණය ඉදිරියේ විභාග වෙමින් පවතී. එසේ තිබියදී රනිල් වික්‍රමසිංහ හිතමතාම මෙවැනි අසත්‍ය ප්‍රචාර ගෙන යමින් අධිකරණයට අනියම් බලපෑම් සිදුකරමින් සිටී.  “ආණ්ඩුක්‍රම ව්‍යස්ථාවේ 4 වන වගන්තිය අනුව මූල්‍ය බලතල පැවරී තිබෙන්නේ පාර්ලිමේන්තුවටයි. ඒ නිසා මේ කටයුතු ක්‍රියාත්මක කිරීමේ බලය තිබෙන්නේ පාර්ලිමේන්තුවට මිස වෙන කිසිවෙකුට නොවෙයි.“ යනුවෙන් අදාළ මන්ත්‍රය දිගටම ජප කරමින් සිටී. එහි තිබෙන විශේෂත්වය වන්නේ ආණ්ඩුක්‍රම ව්‍යවස්ථාව අනුව රාජ්‍ය මූල්‍ය බලය මිස ජනතාව උපයා ගන්නා මුදල් මෙහෙයවීමේ කිසිදු බලයක් පාර්ලිමේන්තුවට නොමැතිව තිබියදී තව තවත් විකෘති ප්‍රකාශ සිදු කිරීම ය.", "URL": "https://lankatruth.com/si/?p=150300", "Category": "පුවත්", "Parent URL": null}