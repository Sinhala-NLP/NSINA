{"Source": "Lankatruth", "Timestamp": "November 9, 2021", "Headline": "වතිකානු ඉතිහාසයේ මුල් වරට කාන්තාවකට මුල් පුටුවක් !", "News Content": "යුරෝපය පුරාත් ලෝකය පුරාත් ඉස්ලාම් ආගම නාමයෙන් ඇතැම් අන්තවාදී කණ්ඩායම් හා රජයන් කාන්තාවන්ට සිදුකරන තාඩන පීඩන පිළිබඳව සැමවිටම වාර්තා පළවුනත් කතෝලික පල්ලිය තුළත් කාන්තාවන්ට සිදුවන අතවර කම් සංවාදයට ලක් වනුයේ ඉතාමත් අඩුවෙනි. ඒ අතර පසුගිය කාලයේ කතෝලික පල්ලිය තුළ කුඩා සාමණේරයන් වහන්සේලා හා කාන්තාවන් දුෂණ කිරීම්ද සමාජයේ කතා බහට ලක්විණි. මෙම හේතුව නිසාම පාප් වහන්සේ තම දූරයට පත් වූ දා සිට නිරතුරුවම කතෝලික පල්ලියේ වගකීම් දැරීමට කාන්තාවන්ට ඇති අයිතිය වෙනුවෙන් ඍජුව පෙනී සිටිනු ලැබුහ. මෙම වසරේ ජනවාරි මාසයේදී වතිකානුවේ නීති වෙනස් කරමින් දේව මේහයයන් කියවීමටත්, පුජාසනයේ සේවිකාවන් ලෙස සේවය කිරීමේ අයිතියත් තහවුරු කරමින් එම කාර්යයන් සිදුකිරීමට කාන්තාවන්ට අවසර ලබා දුන්හ. එසේම ආගමික න්‍යායයන් සාකච්චාවට ගනු ලබන වතිකානුවේ ඉහලම කතෝලික සභාවේ උප ලේකම්වරිය ලෙස කාන්තාවක් පත් කිරීමටත් පාප් වහන්සේ තීරණය කරන ලදී. මෙම පත්කිරීම තුලින් අදාළ කාන්තාවට කතෝලික සභාවේ ගනු ලබන සාමුහික තීරණවලදී චන්ද අයිතියද හිමිවීමද විශේෂ කාරණයකි. මිට පෙර මෙම සියලු තනතුරැ දරනු ලැබුවේ පුරුෂයන් විසිනි. 2016 වර්ෂයේදී පාප් ෆ්රන්සුවා විසින් කතෝලික ඉතිහාසයේ කාන්තාවන් විසින් සිදුකරන ලද කාර්‍යභාරය සොයා බැලීමට ආගමික කොමිසමක් පත් කරන ලද්දේ කතෝලික සභාව තුළ කාන්තාවන්ට සම අයිතිය ලබා දීම ඉලක්ක කරමින් බව වතිකානු ආරංචි මාර්ග සඳහන් කරනු ලබයි. ඉන් අනතුරුව පසුගිය නොවැම්බර් 04 වැනිදා වතිකානු ඉතිහාසයේ ප්‍රථම වතාවට වතිකානුවේ කෞතුකාගාරය, තැපැල්හල හා පොලීසිය ඇතුළු රජයේ ප්‍රධානතම ආයතන තුනක වැදගත්ම තනතුර ලෙස සැලකෙන වතිකානු රජයේ රාජ්‍ය ලේකම් පදවිය වෙනුවෙන් කාන්තාවක් පත් කරන ලදී. වයස 52ක් වන Raffaella petrini මෙසේ පත්වූ ඉතාලියානු ජාතික කාන්තාවක් වන අතර ඇය විසින් ඉහත සඳහන් කළ ආයතනයන්හි පරිපාලන බලය හොබවනු ඇත. සම්ප්‍රදායිකව වතිකානුවේ මෙම අතිෂයින්ම වැදගත් තනතුර මේ දක්වා හොබවනු ලැබුවේ කතෝලික පුජකතුමෙකු විසිනි.", "URL": "https://lankatruth.com/si/?p=125643", "Category": "පුවත්", "Parent URL": null}