{"Source": "Lankatruth", "Timestamp": "December 17, 2018", "Headline": "පරණ වයින් විකිනීමට රනිල් අලුත් බෝතලයක් සොයයි", "News Content": "ඉදිරි මැතිවරණය සඳහා නව පක්ෂයකින් ඉදිරි පත්වීමට එක්සත් ජාතික පක්ෂය තීරණය කර ඇතැයි එම පක්ෂයේ නායක අග්‍රාමාත්‍ය රනිල් වික්‍රමසිංහ මහතා සඳහන් කරයි. “ජාතික ප්‍රජාතන්ත්‍රවාදී පෙරමුණ” නමින් නව පක්ෂයක් ලියාපදිංචි කරන බවද අගමැතිවරයා ප්‍රකාශ කරයි. ගාලුමුවදොර පිටියේදී අද (17) පැවති “ජන බල මෙහෙයුම” රැළිය අමතමින් අගමැතිවරයා මේ බව සඳහන් කර තිබේ. මේ සම්බන්ධයෙන් අදහස් දක්වන දේශපාලන විචාරකයින් පවසන්නේ පක්ෂය, ලකුණ කුමක් වුවත් ඉන් මතුවන්නේ එක්සත් ජාතික පක්ෂයේම මුහුණු ටික බවයි. එක්සත් ජාතික පක්ෂයත් ඒ වටා සිටින සෙසු පක්ෂ කිහිපයටත් පසුගිය අවුරුදු 3½ක පාලන කාලය තුළ එල්ලවූ බරපතල විවේදන හමුවේ එක්සත් ජාතික පක්ෂයට හෝ එම පෙරමුණට අලියා ලකුණ යටතේ ඉදිරි මැතිවරණවලට මුහුණ දීමේ බරපතල අභියෝගයක් පැන නැග ඇති බවයි.", "URL": "https://lankatruth.com/si/?p=65458", "Category": "පුවත්", "Parent URL": null}