{"Source": "Lankatruth", "Timestamp": "January 25, 2012", "Headline": "විකල්ප එජාපය ලත්තැනම ලොප්වෙයි", "News Content": "අද (25) දින සියලූම විද්‍යුත් සහ මුද්‍රිත මාධ්‍යමගින් සදහන් කර තිබුනේ අද එක්සත් ජාතික පක්ෂය මාධ්‍ය සාකච්ඡාවක් කැදවා ඇති බවත් එහිදී කරූ ජයසූරිය මහතා ප්‍රමුක එජාප ප්‍රතිසංස්කරනවාදී පිළ විකල්ප එක්සත් ජාතික පක්ෂයක් නිර්මාණය කරීම සම්බන්ධයෙන් විශේෂ ප්‍රකාෂයක් කරන බවයි. අදාල මාධ්‍ය සාකච්ඡාව අද දිනයේ පැවති නමුත් එවැනි විකල්පයකට තමන් නොයන බව ඔවුහු සදහන් කර සිටියහ. වැඩිදුරටත් විපක්ෂයේ නියෝජ්‍ය නායක සජිත් ප්‍රේමදාස මහතා සදහන් කරසිටියේ තමන් එක්සත් ජාතික පක්ෂය තුළ විකල්ප බලවේගයක් ලෙස ක්‍රියාත්මක නොවන බව හා පක්ෂය තුළ රැඳී සිටිමින්ම එය නිවැරදි මග වෙත අවතීර්ණ කරන බවයි . මේ මාධ්‍ය හමුවට එක් වූ පාර්ලිමේන්තු මන්ත්‍රී කරූ ජයසූරිය පක්ෂ නිලවරණයෙන් අනතුරුව සිදු වූ සියලු දේ පිළිබඳ අතිශයින් කණගාටුවට පත් වන බව පැවසූ අතර ත්‍රස්තවාදීන්ට මෙන් තමා ඇතුළු පිරිසකට සැලකූ බව ද පෙන්වා දෙන ලදී. අහිමි වෙමින් පවතින ප්‍රජාතන්ත්‍රවාදී අයිතීන් රැක ගැනීම සඳහා ශක්තිමත් විපක්ෂයක් ගොඩනැඟීම සිය අභිප්‍රාය බව ඔහු වැඩිදුරටත් පැවසී ය. ආශ්‍රිත පුවත් එජාපයට එජාපයක්!", "URL": "https://lankatruth.com/si/?p=1093", "Category": "පුවත්", "Parent URL": null}