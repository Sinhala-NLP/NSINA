{"Source": "Lankatruth", "Timestamp": "October 30, 2019", "Headline": "උමාඔයෙන් විපතට පත් ජනතාව නැවත් පදිංචි කළ ප්‍රදේශත් නායයයි", "News Content": "උමාඔය උමගෙ කැනීම් හේතුවෙන් ඇතිවූ පරිසර විනාශයන් නිසා තම නිවාස, දේපළ අහිමිවූ ජනතාව නැවත් පදිංචි කිරිම් සිදු කළ ගම්මානද මේ වනවිට නායයාමට ලක්වෙමින් තිබෙන බව වාර්තා වේ. මේ හේතුවෙන්, උමාඔය උමගේ කැනීම් නිසා තම නිවාස හා දේපළ අහිමිවූ ජනතාව නැවත පදිංචි කළ වැලිමඩ, මොරගොල්ල, ගල්ගෙවත්ත ප්‍රදේශයේ නායයාම් සිදුවෙමින් පවතින අතර ඉන් නිවාස 5ක් සම්පූර්ණයෙන්ම වාසය කිරීමට නොහැකි තත්වයට පත්ව ඇත. මේ වනවිට එහි පවුල් 05ක පුද්ගලයින් 32ක් තාවකාලික රැඳවුම් ස්ථාන වෙත යොමු කර තිබේ.", "URL": "https://lankatruth.com/si/?p=84276", "Category": "පුවත්", "Parent URL": null}