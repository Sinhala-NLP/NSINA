{"Source": "Lankatruth", "Timestamp": "February 19, 2021", "Headline": "IPL ඉතිහාසයේ වැඩිම මිලකට අලෙවි වූ ක්‍රිඩකයා මෙන්න", "News Content": "ඊයේ (18) පැවති ක්‍රිඩක වෙන්දේසියේදි IPL ඉතිහාසයේ මෙතෙක් වැඩිම මුදලක් ගෙවා මිලදී ගත් ක්‍රීඩකයා වශයෙන් දකුණු අප්‍රිකාවේ ක්‍රිස් මොරිස් පත්විය. ක්‍රිස් මොරිස්ව හිමිකර ගැනීම සඳහා මුම්බායි ඉන්ඩියන්ස්, පන්ජාබ් කිංග්ස් සහ රෝයල් චැලෙන්ජර්ස් හිමිකරුවන් අතරද දැඩි තරඟයක් ඇති වූ නමුත් අවසානයේ ඉන්දියානු රුපියල් කෝටි 16.25ක මුදලකට ඔහුව හිමිකර ගැනීමට රාජස්තාන් රෝයල්ස් කණ්ඩායම සමත් විය. ක්‍රිස් මොරිස්ව තම කණ්ඩායමට මිලදී ගැනිමේ පුවත රාජස්තාන් රෝයල්ස් කණ්ඩායමේ ට්විටර් ගිණුමේ පලකර තිබුනේ “IPL ඉතිහාසයේ වටිනාම ක්‍රිඩකයා රෝයල්ස් සාමාජිකයෙකි. ක්‍රිස් මොරිස්ව සාදරයෙන් පිළිගනිමු.” යනුවෙනි.", "URL": "https://lankatruth.com/si/?p=110890", "Category": "ක්‍රීඩා පුවත්", "Parent URL": null}