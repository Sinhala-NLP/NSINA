{"Source": "Lankatruth", "Timestamp": "February 18, 2021", "Headline": "කලු සල්ලි චෝදනාවකට දඹුල්ල වයිකිං පිලේ හිමිකරු අත්අඩංගුවට", "News Content": "LPL තරඟාවලියට සහභාගී වූ දඹුල්ල වයිකිං පිලේ හිමිකරු වන සචින් ජෝෂි ඉන්දියානු රුපියල් කෝටි සියයක කලු සල්ලි සුදු කිරීමේ සිදුවීමකට ඉන්දියාවේදි අත්අඩංගුවට පත්වී ඇතැයි හින්දුස්තාන් ටයිම්ස් පුවත්පත වාර්තා කරයි.ඕම්කාර් ඩිවෙලොපර්ස් ව්‍යාපාරය යොදාගනිමින් සචින් ජෝෂි විසින් මෙම මුදල් අවභාවිතාව සිදු කර ඇතැයි වාර්තා වන අතර ඉන්දියානු මුදල් විශූද්ධිකරණ පනතට අනුව ඔහුට එරෙහිව නීතිය ක්‍රියාත්මක කරන බව ඉන්දියානු නීතිපති අධිකාරිය පවසයි.පෞද්ගලික හිමිකාරීත්වය යටතේ පවත්වන T20 තරඟවලි සඳහා බූකිකරුවන් සහ මුල්‍ය වංචනිකයන් සම්බන්ධවීම හේතුවෙන් ක්‍රිකට් ක්‍රීඩාවේ ජීවගුණය විනාශ වන බවත් ක්‍රිඩකයන්ගේ විනය පිරිහීම,දක්ෂතා පිරිහිම සිදුවන බවත් පරිණත ක්‍රිකට් ක්‍රීඩකයන් නිරන්තරයෙන් මතුකරන අදහසයි.", "URL": "https://lankatruth.com/si/?p=110828", "Category": "ක්‍රීඩා පුවත්", "Parent URL": null}