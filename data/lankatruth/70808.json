{"Source": "Lankatruth", "Timestamp": "March 22, 2019", "Headline": "සෑමවිටම බහුතර මතය ක්‍රියාත්මක කිරීම ප්‍රජාතන්ත්‍රවාදයේ අවසානයයි", "News Content": "ප්‍රජාතන්ත්‍රවාදයේ නාමයෙන් සෑමවිටම බහුතර මතය ක්‍රියාත්මක කිරීමට ගියහොත් එය ප්‍රජාතන්ත්‍රවාදයේ අවසානය බව මැතිවරණ කොමිසමේ සභාපති මහින්ද දේශප්‍රිය මහතා පවසයි. ඒ මහතා මේ බව පවසා සිටියේ ඊයේ(21) පැවති උත්සවයක් අමතමිනි. බහුතර මතය ක්‍රියාත්මක කිරීමට යාමේදී සුළුතරය අගතියට පත්වීම වලක්වා ගත යුතු බව ද ඒ මහතා පෙන්වා දුන්නේය. කුල භේදය, ආගම් භේදය, ජාති භේදය ආදිය පාලකයන් විසින් මහජනතාව බෙදා වෙන්කර පහසුවෙන් පාලනය කිරීම සඳහා සිත් තුළට ඇතුළත් කර ඇති දෙයක් බවද සභාපතිවරයා වැඩිදුරටත් පෙන්වා දුන්නේය. එවැනි කාරණා බහුතරය අනුමත කරන්නේ නම් එය නිවරදි දේ නොවන බවද මහින්ද දේශප්‍රිය මහතා පැවසීය.", "URL": "https://lankatruth.com/si/?p=70808", "Category": "පුවත්", "Parent URL": null}