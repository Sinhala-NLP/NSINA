{"Source": "Lankatruth", "Timestamp": "February 25, 2020", "Headline": "ස්ත්‍රියක් දූෂණය කළ පොහොට්ටු මන්ත්‍රී අත්අඩංගුවට", "News Content": "ස්ත්‍රී දූෂණයක් සිදුකිරීම සම්බන්ධයෙන් අලව්ව ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රීවරයෙකු ඊයේ (24) අලව්ව පොලිසිය විසින් අත්අඩංගුවට ගෙන තිබේ. මෙම මන්ත්‍රීවරයා ඉකුත් 19 වැනිදා, නිවසේ තනියම සිටි 41ක් හැවිරිදි කාන්තාවක දූෂණයට ලක් කර ඇති අතර ඒ සම්බන්ධයෙන් එම කාන්තාව විසින් පොලිසියට පැමිණිලි කිරීමෙන් පසු අලව්ව පොලිසිය විසින් මන්ත්‍රීවරයාව අත්අඩංගුවට ගෙන ඇත. මන්ත්‍රීවරයා විසින් මෙම අපරාධය සිදු කර තිබෙන්නේ මන්ත්‍රීවරයාගේ ගම් ප්‍රදේශය වන හෙණ්ඩුවාව ප්‍රදේශයේම පදිංචි කාන්තාවකට බවද පොලිසිය කියයි. හෙණ්ඩුවාව ප්‍රදේශයේ පදිංචි කාන්තාව නිවෙසේ තනිවම සිටියදී නිවෙසට ඇතුළු වී ඇයට බරපතළ ලිංගික අපයෝජනයක් සිදුකර ඇති අතර ඊයේ අලව්ව පොලිසිය විසින් අත්අඩංගුවට ගත් මන්ත්‍රීවරයා අධිකරණයට ඉදිරිපත් කිරීමට පියවර ගෙන තිබේ.", "URL": "https://lankatruth.com/si/?p=90107", "Category": "පුවත්", "Parent URL": null}