{"Source": "Lankatruth", "Timestamp": "September 13, 2017", "Headline": "විද්‍යා ඝාතන සැකකරු මුදාහැරි SDIGට ඇප", "News Content": "යාපනය, පුංකුඩතිව් හි පදිංචිව සිටි විද්‍යා දැරිය 2015 මැයි 13 වන දින පැහැරගෙන ගොස් සමූහ දූෂණයට ලක්කොට ඝාතනය කිරීමේ සිද්ධියේ ප්‍රධාන සැකකරුවෙකු වන මහාලිංගම් ශෂිකුමාර් (ස්විස් කුමාර්) යන අය ප්‍රදේශවාසීන් විසින් අල්ලා පොලීසියට බාරදී ඇතත් ඔහුට පැනයාමට අනුබල දීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි ජ්‍යෙෂ්ඨ නියෝජ්‍ය පොලිස්පති ලලිත් ඒ ජයසිංහ මහතා රුපියල් ලක්ෂ තුනක මුදල් ඇප සහ රුපියල් ලක්ෂ පහ බැගින් වූ ශරීර ඇප හතරක් මත මුදාහරින ලෙස කයිට්ස් මහේස්ත්‍රාත් මොහොමඩ් මිහාල් මහතා අද (13) නියෝග කර තිබේ. මේ වනවිටත් පොලිස් කොමිසම විසින් ජ්‍යෙෂ්ඨ නියෝජ්‍ය පොලිස්පතිවරයාගේ වැඩ තහනමකට ලක් කර ඇති අතර ඔහු විදෙස් ගමන් තහනම් කළ අධිකරණය ඔහුගේ ගමන් බලපත්‍රය අධිකරණ බාරයේ තබන්නැයිද නියෝග කර ඇත. සාක්කිකරුවන්ට බලපෑම් නොකරන ලෙසත් සෑම මසකම පළමු සඳුදා දින රහස් පොලිසියේ සමූහ මංකොල්ල විමර්ශන අංශයේ පෙනී සිටින ලෙසත් ඔහුට නියෝග කර තිබේ. නඩුව ලබන දෙසැම්බර් 5 වැනිදා යළි කැදවීමට නියමිත ය.", "URL": "https://lankatruth.com/si/?p=40833", "Category": "පුවත්", "Parent URL": null}