{"Source": "Lankatruth", "Timestamp": "February 3, 2023", "Headline": "ප්‍රවීණ ගේය පද රචක තිස්ස ඩයස් අභාවප්‍රාප්තවෙයි", "News Content": "ප්‍රවීණ ගේය පද රචකයෙකු වූ තිස්ස ඩයස් අභාවප්‍රාප්ත වී තිබේ. එච්.ආර් ජෝතිපාල මහතා වෙනුවෙන් ඔහු ජනප්‍රිය ගීත රැසක් රචනා කර ඇති ඔහු මිය යනවිට 64 හැවිරිදි වියේ පසුවිය. “මේ නොනිමෙන දිවි ගමනේ”, “පුංචි දෝණි තරහා වෙලා”, “පියාණෙනි මා ඔබේ පුතු”, “දහදුක් වින්දේ”, “පතනා දේ සුන් වේ නම්”, “විනෝදයෙන් ඉන්නේ” යන ගීතයන්හි රචකයා ඔහුය. “සෙල්ලම් නැත්නම් ලෙල්ලම්” චිත්‍රපටය තිර රචනය සහ අධ්‍යක්ෂණය තිස්ස ඩයස්ගේ වන අතර ඔහු ඒ සඳහා රංගනයෙන්ද ඔහු දායක විය. එය 2017 වසරේ තිරගත විය. ඔහුගේ දේහය අතුරුගිරිය, වල්ගම පිහිටි අංක 380/3 ලිපිනයේ පිහිටි ඔහුගේ නිවසේ තැන්පත් කරනු ඇති අතර අවසන් කටයුතු පන්නිපිටිය ක්‍රිස්තුරාජ දේවස්ථාන සුසාන භූමියේදී අනිද්දා (05) සිදුකිරීමට නියමිතය.", "URL": "https://lankatruth.com/si/?p=144276", "Category": "කලා පුවත්", "Parent URL": null}