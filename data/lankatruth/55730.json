{"Source": "Lankatruth", "Timestamp": "July 6, 2018", "Headline": "ඉන්ධන මිල ගැන තෙල් සංස්ථාව හා මුදල් අමාත්‍යාංශය අතර ගැටුමක්", "News Content": "ඉන්ධන මිල ඉහළ දැමීම සම්බන්ධයෙන් මේ වනවිට මුදල් අමාත්‍යාංශය හා තෙල් සංස්ථාව අතර ගැටුමක් හටගෙන ඇති බව වාර්තා වේ. මෙලෙස ඉන්ධන මිල ඉහළ දැමීමේදී මීට පෙර අනුගමණය කර ඇති පිළිවෙත වන්නේ මුදල් අමාත්‍යාංශ විසින් ලංකා ඛනිජතෙල් සංස්ථාව හා සාකච්ඡා කර අදාළ මිල ගණන් ඉහළ දැමීමයි. කෙසේ නමුත් ඊයේ (05) මධ්‍යම රාත්‍රියේ සිට හදිසියේම ඉන්ධන මිල ඉමළ දැමුවද ඒ සම්බන්ධයෙන් ලංකා ඛනිජතෙල් සංස්ථාව සමග එකඟතාවයකට පැමිණ නැත. ඒ අනුව ඉන්ධන මිල ඊයේ සිට ඉහළ දැමීමට පෙර පැවති මිලටම ඉන්ධන අලෙවි කරන ලෙස ලංකා ඛනිජතෙල් නීතිගත සංස්ථාව විසින් සියළුම බෙදුම්කරුවන් වෙත ලිකිතව දන්වා ඇත. ඉන්ධන මිල ඉහළ දැමූ මොහොතේ සිට එය යළි පැවති මිලටම අලෙවි කරන ලෙස දැන්වීමට ගත වූ කාලය තුළ ජනතාවට අලෙවි කළ ඉන්ධනවල වැඩි වූ මිල යළි ජනතාවට ලබාදෙන්නේ කුමණ ආකාරයකටද යැයි ජවිපෙ නායක, විපක්ෂයේ ප්‍රධාන සංවිධායක අනුර දිසානායක මහතා අද (06) පාර්ලිමේන්තුවේදී ප්‍රශ්නයකර සිටියේය.", "URL": "https://lankatruth.com/si/?p=55730", "Category": "පුවත්", "Parent URL": null}