{"Source": "Lankatruth", "Timestamp": "September 9, 2019", "Headline": "ජනාධිපතිවරණයට ඉදිරිපත්වන බවට 17ක් දැනුම් දීලා", "News Content": "මෙවර ජනාධිපතිවරණයට ඉදිරිපත් වන බවට මේ වනවිට අපේක්ෂකයින් 17 දෙනෙකු ලිඛිතව සහ දුරකථන මගින් මැතිවරණ කොමිසමට දැනුම් දී ඇතැයි එම කොමිසමේ සභාපති මහින්ද දේශප්‍රිය මහතා පවසයි. පිළිගත් දේශපාලන පක්ෂ 14ක් ලිඛිතවත් තවත් දේශපාලන පක්ෂ දෙකක් වාචිකවත් සහ ස්වාධීන අපේක්ෂකයෙකුත් මෙවර ජනාධිපතිවරණයට ඉදිරිපත් වන බවට දැනුම් දී තිබෙන බවද සභාපතිවරයා සඳහන් කරයි. මෙවර ජනාධිපතිවරණය සඳහා ප්‍රධාන දේශපාලන පක්ෂයක් හිටපු මහ ලේකම්වරයකෙු ලෙස කටයුතු කළ හිටපු පාර්ලිමේන්තු මන්ත්‍රීවරයෙකුද ස්වාධීනව ඉදිරිපත් වන බවට දන්වා ඇති බවද මේ අතර වාර්තා වේ. මෙවර ජනාධිපතිවරණයට තරඟ කිරීමට අපේක්ෂාකරන්නේ නම් ඒ බව දැනුම් දෙන්නැයි මැතිවරණ කොමිසම සියළුම දේශපාලන පක්ෂවලට ලිඛිතව දැනුම් දීමක් කර තිබිණි. ඉදිරි ජනාධිපතිවරණය සඳහා ඉදිපත්වන බවට ප්‍රසිද්ධියට පත් කර තිබෙන්නේ ජාතික ජන බලවේගයේ අපේක්ෂක අනුර දිසානායක මහතා සහ ශ්‍රී ලංකා පොදුජන පෙරමුණේ පේක්ෂක ගෝඨාභය රාජපක්ෂ මහතා පමණි.", "URL": "https://lankatruth.com/si/?p=80588", "Category": "පුවත්", "Parent URL": null}