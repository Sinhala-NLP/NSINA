{"Source": "Lankatruth", "Timestamp": "March 27, 2017", "Headline": "පකිස්තානය දේශසීමා ආරක්ෂාවට වැටක් ඉදිකිරීමට සැරසේ!", "News Content": "පකිස්තානය හා ඇෆ්ගනිස්ථානය වෙන් කෙරෙන දීර්ඝ දේශසීමාවේ අනාරක්ෂිත ප්‍රදේශහඳුනාගෙන එහි ආරක්ෂාව වෙනුවෙන් ඉදිරියේදී ආරක්ෂිත වැටවල් ඉදිකිරීමට තමන් කටයුතු කරන බව පකිස්තානය ප්‍රකාශ කර තිබේ. ත්‍රස්තවාදී ක්‍රියා බහුල දේශසීමා ප්‍රදේශහා දේශසීමා අර්බුදයන් සහිත ප්‍රදේශකෙරෙහි විශේෂ අවධානයක් යොමු කරමින් මෙම දේශසීමා වැටවල් ඉදිකරන බව අර්බුදකාරීදිස්ත්‍රීක්කවල සංචාරයක නිරත වීමෙන් අනතුරුව පකිස්තාන හමුදා ප්‍රධානීකුමාර් ජාවේස් බජ්වා ප්‍රකාශ කර තිබේ. පකිස්තානය හා ඇෆ්ගනිස්ථානය නිරන්තරයෙන් ත්‍රස්තවාදීන්ගේ ප්‍රහාරයන්ට ලක්වන අතර දෙරටේ දේශසීමා ප්‍රදේශ ආශ්‍රිතව ත්‍රස්තවාදීන් කඳවුරු බැඳ සිටින බව පැවසේ. පකිස්තානයේ මොහොමන්ඩ් හා බාජාඩ් දිස්ත්‍රික්කයන් තුළ ත්‍රස්ත ක්‍රියාකාරකම් දැඩිලෙස සිදුවන බවත් එම ප්‍රදේශ ඉන් මුදවා ගැනීමට තමන් ප්‍රමුඛතාවය දී ඇති බවත් හමුදා ප්‍රධානියා ප්‍රකාශ කර තිබේ. ඔහු වැඩිදුරටත් ප්‍රකාශ කරන්නේ නිරන්තරයෙන් ත්‍රස්තවාදයෙන් බැටකන සහෝදරත්වයෙන් බැඳීඇති දෙරටක් තුළ වඩාත් ආරක්ෂිත දේශසීමාවක් පැවැතීම දෙරටේම උන්නතිය සඳහා අනිවාර්යය අවශ්‍යතාවයක් ලෙස තමන් සලකන බවයි.", "URL": "https://lankatruth.com/si/?p=31792", "Category": "විදෙස් පුවත්", "Parent URL": null}