{"Source": "Lankatruth", "Timestamp": "May 4, 2021", "Headline": "හෙට සිට කොවිඩ් මරණ අඩුවෙයි", "News Content": "කෙනෙක් මිය යන අවස්ථාවේ කොවිඩ් ආසාදිතයෙකු වුවත්, මිය යාමට හේතුව වෙනත් රෝගී තත්ත්වයක් නම් එය කොවිඩ් මරණයක් ලෙස මින්පසු වාර්තා නොකරන බව වසංගත රෝග ප්‍රධානී වෛද්‍ය සුදත් සමරවීර පවසයි.  එයට නිදසුනක් ලෙස ඔහු දක්වන්නේ ඊයේ ලියුකීමියා රෝගියෙක් covid ආසාදිතයෙකු ලෙස මියගිය ද  එම මරණය කොවිඩ් මරණයක් ලෙස නොසලකා වාර්තා කළ බවයි.  ශ්‍රී ලංකාවේ පළමු කොවිඩ් මරණයේ සිටම ආණ්ඩුව එය වාර්තා කළේ කිසියම් නිදන්ගත රෝගයක් සහිත කෙනෙක් කොවිඩ් නිසා ඇති වූ සංකූලතා නිසා මරණයට පත්වූ බවයි. දැන් ආණ්ඩු උත්සහ කරන්නේ එම මරණ කොවිඩ් මරණ ලෙස සඳහන් නොකර සිටීමට ය.  ශ්‍රී ලංකාවේ  දැනට වාර්තා වන කොවිඩ් මරණ සංඛ්‍යාව 700 සීමාවට ලඟාවී ඇති අතර සමහර දිනක කොවිඩ් මරණ 10-14 ප්‍රමාණයක් වාර්තා විය. වෙනත් කිසිදු රෝගයකින් තොරව කොවිඩ් නිසාම පමණක් මියයන රෝගීන් වෙන්කර දැක්වීමට ආණ්ඩුව උත්සාහ කරන්නේ කවර අරමුණින්දැයි පැහැදිලි නැත. ඉදිරියේදී  වාර්තා වන මරණ ප්‍රමාණය අනුව එම අරමුණ අවබෝධ කරගත හැකිය.", "URL": "https://lankatruth.com/si/?p=115953", "Category": "පුවත්", "Parent URL": null}