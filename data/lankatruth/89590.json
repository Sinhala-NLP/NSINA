{"Source": "Lankatruth", "Timestamp": "February 8, 2020", "Headline": "තම උපදෙස් ක්‍රියාත්මක නොකිරීම ගැන නීතිපති වැඩබලන පොලිස්පතිගෙන් හේතු විමසයි", "News Content": "තම උපදෙස් පරිදි විනිසුරු ගිහාන් පිලපිටිය සම්බන්ධයෙන් නෛතික ක්‍රියාමාර්ග නොගැනීම පිළිබඳව කරුණු දක්වන්නැයි නීතිපතිවරයා වැඩබලන පොලිස්පති සී.ඩී වික්‍රමරත්න මහතාට ලිකිථව දැනුම් දී ඇතැයි වාර්තා වේ. නීතිපති දප්පුල ද ලිවේරා මහතා වැඩබලන පොලිස්පතිවරයාට ලිපියක් යොමු කරමින් පවසා ඇත්තේ මහාධිකරණ විනිසුරු ගිහාන් පිලපිටිය මහතා අත්අඩංගුවට ගැනීමට අධිකරණ වරෙන්තුවක් ගන්නා ලෙස නීතිපතිවරයා දුන් උපදෙස් ක්‍රියාත්මක නොවීම සම්බන්ධයෙන් පෙබරවාරි 10 දිනට පෙර හේතු දක්වන ලෙසයි. ආණ්ඩුක්‍රම ව්‍යවස්ථාවේ 4 (ඈ) අනු ව්‍යවස්ථාව සමග කියවිය යුතු 12 (1) අනු ව්‍යවස්ථාව ප්‍රකාරව නීතිය පසිඳලීම සහ ක්‍රියාත්මක කිරීමද නීතියේ රැකවරණයද සියලු සැකකරුවන් සම්බන්ධයෙන් සාධාරණ විය යුත්තේය යන පදනම මත කටයුතු කිරීමට සියලු පාලන ආයතන බැදී සිටින බව නීතිපතිවරයා වැඩබලන පොලිස්පතිට යොමුකළ ලිපියේ වැඩිදුරටත් සඳහන්ව ඇති බව වාර්තා වේ.", "URL": "https://lankatruth.com/si/?p=89590", "Category": "පුවත්", "Parent URL": null}