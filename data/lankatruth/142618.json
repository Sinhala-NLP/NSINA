{"Source": "Lankatruth", "Timestamp": "December 3, 2022", "Headline": "රනිල්ට අඩු ඔටුන්නක් විතරයිලු", "News Content": "රනිල් වික්‍රමසිංහ පත්කළ ජනාධිපතිගේ ජාතික ආරක්ෂාව පිළිබඳ ජේෂ්ඨ උපදේශක සාගල රත්නායක ශ්‍රී ලංකා යුද හමුදාවේ පිරිසක් යොදවා ගනිමින් ජාත්‍යන්තර ප්‍රමිතියෙන් යුතු විශේෂ රාජකීය ගමන් බෑගයක් එංගලන්ත හිටපු මහ රැජින අනුකරණයෙන් නිර්මාණය කර දී තිබේ.  මේ පිළිබඳව කරුණු හෙළිවීමෙන් පසු හමුදා සාමාජිකයන් අතර ප්‍රකටව ගොස් තිබෙන ප්‍රකාශයකින් කියවෙන්නේ “තව අඩු ඔටුන්නක් විතරයි“ යනුවෙනි.  සාගල රත්නායකගේ උපදෙස් අනුව ශ්‍රී ලංකා යුද හමුදාවේ විදුලි හා යාන්ත්‍රික ඉංජිනේරු බලකායේ තෝරාගත් පිරිසක් විසින් අදාළ රාජකීය ගමන් බෑගය නිර්මාණය කර තිබේ.  මෙම රාජකීය ගමන් මලු ඊයේ (02) ජනාධිපති කාර්යාලයේදී යුද හමුදාපති ලුතිනන් ජනරාල් විකුම් ලියනගේගේ මූලිකත්වයෙන් පිරිනමා ඇත.  බ්‍රිතාන්‍ය යේ දෙවන එලිසබත් රැජින හැරුණුවිට වෙනත් රාජ්‍ය නායකයින් කිසිවෙකුත් එවැනි රාජකීය සුවිශේෂී බෑගයක් පරිහරණය නොකරන බව අනාවරණය වේ.", "URL": "https://lankatruth.com/si/?p=142618", "Category": "පුවත්", "Parent URL": null}