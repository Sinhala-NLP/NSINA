{"Source": "Lankatruth", "Timestamp": "June 19, 2015", "Headline": "මහින්දට දෙන්නේ නැති එක ෂුවර්", "News Content": "ශ්‍රී ලංකා නිදහස් පක්ෂයෙන් මේ දිනවල දැල්වෙන නිල් එළි ,  රතු එළි පිළිබඳවද දේශපාලන ලෝකයේ වැඩි කතාබහක් මතුවී තිබේ.  ‘ මම අගමැති අපේක්ෂකකම් ඉල්ලාගෙන ගියේ නෑ ‘   යැයි මාධ්‍යවේදීන් ඉදිරිපිට උජාරුවෙන් කියා සිටි මහින්ද රාජපක්ෂ හිටපු ජනාධිපතිවරයා තවමත් අගමැති සිහිනය හිතේ දරාගෙන පන්සලක් පන්සලක් ගානේ බෝධි පූජා පවත්වමින් යයි. ශ්‍රී ලංකා නිදහස් පක්ෂයේ මෛත්‍රී පාර්ශවයේ මැති ඇමතිවරුන්ට මේ පන්සල් යෑම නම් දිරවන්නේ නැත. ඒ නිසා මහින්ද රාජපක්ෂගේ පන්සල් යෑම ශ්‍රී ලංකා නිදහස් පක්ෂය දෙකඩ කැඩීමක් ලෙස දක්වමින් ඔවුහු හිටපු ජනාධිපතිවරයා දැඩි විවේචනයට ලක්කරති.  ‘ මහින්ද රාජපක්ෂට ආරක්ෂාව දුන්නේ රට වටේ ඇවිදින්න නෙවෙයි.. ආරක්ෂාව ඇතිව ගෙදරට වෙලා විවේකී සුවයෙන් ඉන්න ‘   වර්තමාන ආණ්ඩුවේ සෞඛ්‍ය අමාත්‍ය රාජිත සේනාරත්න එසේ කීවේ පන්සල් යෑම ඔහුටද දිරවන්නේ නැති බව නොකියා කියමිනි. ශ්‍රී ලංකා නිදහස් පක්ෂයෙන් මේ දිනවල දැල්වෙන නිල් එළි, රතු එළි පිළිබඳවද දේශපාලන ලෝකයේ වැඩි කතාබහක් මතුවී තිබේ. ‘මම අගමැති අපේක්ෂකකම් ඉල්ලාගෙන ගියේ නෑ‘ යැයි මාධ්‍යවේදීන් ඉදිරිපිට උජාරුවෙන් කියා සිටි මහින්ද රාජපක්ෂ හිටපු ජනාධිපතිවරයා තවමත් අගමැති සිහිනය හිතේ දරාගෙන පන්සලක් පන්සලක් ගානේ බෝධි පූජා පවත්වමින් යයි. ශ්‍රී ලංකා නිදහස් පක්ෂයේ මෛත්‍රී පාර්ශවයේ මැති ඇමතිවරුන්ට මේ පන්සල් යෑම නම් දිරවන්නේ නැත. ඒ නිසා මහින්ද රාජපක්ෂගේ පන්සල් යෑම ශ්‍රී ලංකා නිදහස් පක්ෂය දෙකඩ කැඩීමක් ලෙස දක්වමින් ඔවුහු හිටපු ජනාධිපතිවරයා දැඩි විවේචනයට ලක්කරති. ‘මහින්ද රාජපක්ෂට ආරක්ෂාව දුන්නේ රට වටේ ඇවිදින්න නෙවෙයි.. ආරක්ෂාව ඇතිව ගෙදරට වෙලා විවේකී සුවයෙන් ඉන්න‘ වර්තමාන ආණ්ඩුවේ සෞඛ්‍ය අමාත්‍ය රාජිත සේනාරත්න එසේ කීවේ පන්සල් යෑම ඔහුටද දිරවන්නේ නැති බව නොකියා කියමිනි. කෙසේ වෙතත් දැන් මහින්ද පාර්ශවය සහ මෛත්‍රී පාර්ශවය අතර සීතල යුද්ධය රට ඉදිරියේ ප්‍රසිද්ධ යුද්ධයක් බවට පත්ව තිබේ. ශ්‍රී ලංකා නිදහස් පක්ෂයේ අංගුත්තර නිකාය සහ පිංගුත්තර නිකාය යනුවෙන් නිකායන් දෙකක් තිඛෙන බව විජිත් විජිතමුණි සොයිසා ප්‍රසිද්ධියේ පිළිගෙන තිබුණේය.  ‘ මහින්ද රාජපක්ෂට ඕන වෙලා තියෙන්නේ ශ්‍රී ලංකා නිදහස් පක්ෂය කඩන්න. අපේ අම්මා පක්ෂ නායිකාව ඉන්න කාලෙත් මහින්ද රාජපක්ෂ ඔය වගේ වැඩක් කළා. දැනුත් ඕන වෙලා තියෙන්නේ ඒ වැඩේම කරන්න. මම නම් ජනාධිපතිකමෙන් ඉවත් වෙලා ගෙදරට වෙලා මගේ පාඩුවේ හිටියා. ‘   චන්ද්‍රිකා බණ්ඩාරනායකත් මහින්ද පිළිබඳව විවිධ අවස්ථාවල විවේචනය කළේ මේ නිසාය. අවසානයේ මෛත්‍රීපාල සිරිසේන ජනාධිපතිවරයා ශ්‍රී ලංකා නිදහස් පක්ෂයේ සමගිය ගොඩ නැගීම වෙනුවෙන් යැයි කියමින් ශ්‍රී ලංකා නිදහස් පක්ෂ මන්ත්‍රීවරුන් හයදෙනෙකුගෙන් යුත් කමිටුවක් පත්කළේය. ඒ පසුගිය මහින්ද රාජපක්ෂ රජයේ ඕනෑම දෙයක් සඳහා කෝකටත් තෛලය ලෙස පත්කළ ජනාධිපති කමිටුව සිහිපත් කරමිනි.  ‘ ඒ අතින් බැලූවාම මෛත්‍රීපාලගේත් මහින්දගේත් ලොකු වෙනසක් නැහැ ‘   ශ්‍රීලනිපයේම ඇතැම් පිරිස් පවසන්නේ ඒ අයුරිනි. එහෙත් එම කමිටුව පත්කර දින තුන හතරක් ගතවන්නටත් මත්තෙන් එම කමිටුවේ ක්‍රියාකාරිත්වය අහෝසි වී ගියේය. කමිටුව පත්කළ දිනයේ විජිත විජිතමුණි සොයිසා කියා සිටියේ  ‘ විජිත හේරත් මන්ත්‍රීතුමා කියාලා තිබුණෙ ශ්‍රීලංකා එකේ අංගුත්තර නිකායේත් පිංගුත්තර නිකායේත් සීතල යුද්ධයක් තියෙනවා කියලා. ඒ සීතල යුද්දේ දැන් ඉවරයි ‘   යනුවෙනි. නමුත් පසුගියදා කොළඹ පදනම් ආයතයේදී ශ්‍රී ලංකා නිදහස් පක්ෂයේ මැති ඇමතිවරුන් ,  ශ්‍රීලනිප මධ්‍යමකාරක සභිකයින් ඇතුළු ශ්‍රීලනිප පාක්ෂිකයින්ගේ සහභාගිත්වයෙන් පැවැත්වූ රැස්වීමකදී දැල්වුණු නිල් එළි මේ වනවිටත් රතු එළියක් බවට පත්වී තිබේ.  ‘ මහින්ද රාජපක්ෂට අගමැති ධුරය දෙන්නේ නැති එක ෂුවර් ‘   මෛත්‍රී පාර්ශවයෙන් මහින්දගේ පාර්ශවයේ ඇතැම් පිරිස් වෙත මේ අදහස් රහසේ හුවමාරු වී තිබේ. කෙසේ වෙතත් දැන් මහින්ද පාර්ශවය සහ මෛත්‍රී පාර්ශවය අතර සීතල යුද්ධය රට ඉදිරියේ ප්‍රසිද්ධ යුද්ධයක් බවට පත්ව තිබේ. ශ්‍රී ලංකා නිදහස් පක්ෂයේ අංගුත්තර නිකාය සහ පිංගුත්තර නිකාය යනුවෙන් නිකායන් දෙකක් තිඛෙන බව විජිත් විජිතමුණි සොයිසා ප්‍රසිද්ධියේ පිළිගෙන තිබුණේය. ‘මහින්ද රාජපක්ෂට ඕන වෙලා තියෙන්නේ ශ්‍රී ලංකා නිදහස් පක්ෂය කඩන්න. අපේ අම්මා පක්ෂ නායිකාව ඉන්න කාලෙත් මහින්ද රාජපක්ෂ ඔය වගේ වැඩක් කළා. දැනුත් ඕන වෙලා තියෙන්නේ ඒ වැඩේම කරන්න. මම නම් ජනාධිපතිකමෙන් ඉවත් වෙලා ගෙදරට වෙලා මගේ පාඩුවේ හිටියා.‘ චන්ද්‍රිකා බණ්ඩාරනායකත් මහින්ද පිළිබඳව විවිධ අවස්ථාවල විවේචනය කළේ මේ නිසාය. අවසානයේ මෛත්‍රීපාල සිරිසේන ජනාධිපතිවරයා ශ්‍රී ලංකා නිදහස් පක්ෂයේ සමගිය ගොඩ නැගීම වෙනුවෙන් යැයි කියමින් ශ්‍රී ලංකා නිදහස් පක්ෂ මන්ත්‍රීවරුන් හයදෙනෙකුගෙන් යුත් කමිටුවක් පත්කළේය. ඒ පසුගිය මහින්ද රාජපක්ෂ රජයේ ඕනෑම දෙයක් සඳහා කෝකටත් තෛලය ලෙස පත්කළ ජනාධිපති කමිටුව සිහිපත් කරමිනි. ‘ඒ අතින් බැලූවාම මෛත්‍රීපාලගේත් මහින්දගේත් ලොකු වෙනසක් නැහැ‘ ශ්‍රීලනිපයේම ඇතැම් පිරිස් පවසන්නේ ඒ අයුරිනි. එහෙත් එම කමිටුව පත්කර දින තුන හතරක් ගතවන්නටත් මත්තෙන් එම කමිටුවේ ක්‍රියාකාරිත්වය අහෝසි වී ගියේය. කමිටුව පත්කළ දිනයේ විජිත විජිතමුණි සොයිසා කියා සිටියේ ‘විජිත හේරත් මන්ත්‍රීතුමා කියාලා තිබුණෙ ශ්‍රීලංකා එකේ අංගුත්තර නිකායේත් පිංගුත්තර නිකායේත් සීතල යුද්ධයක් තියෙනවා කියලා. ඒ සීතල යුද්දේ දැන් ඉවරයි‘ යනුවෙනි. නමුත් පසුගියදා කොළඹ පදනම් ආයතයේදී ශ්‍රී ලංකා නිදහස් පක්ෂයේ මැති ඇමතිවරුන්, ශ්‍රීලනිප මධ්‍යමකාරක සභිකයින් ඇතුළු ශ්‍රීලනිප පාක්ෂිකයින්ගේ සහභාගිත්වයෙන් පැවැත්වූ රැස්වීමකදී දැල්වුණු නිල් එළි මේ වනවිටත් රතු එළියක් බවට පත්වී තිබේ. ‘මහින්ද රාජපක්ෂට අගමැති ධුරය දෙන්නේ නැති එක ෂුවර්‘ මෛත්‍රී පාර්ශවයෙන් මහින්දගේ පාර්ශවයේ ඇතැම් පිරිස් වෙත මේ අදහස් රහසේ හුවමාරු වී තිබේ.", "URL": "https://lankatruth.com/si/?p=14929", "Category": "Uncategorized", "Parent URL": null}