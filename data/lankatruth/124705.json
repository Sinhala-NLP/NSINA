{"Source": "Lankatruth", "Timestamp": "October 17, 2021", "Headline": "ඉන්දු – ශ්‍රී ලංකා යුද අභ්‍යාසයේ බෝම්බයක් පිපිරී මේජවරයෙකුට තුවාල", "News Content": "මේ දිනවල පැවැත්වෙන ඉන්දු – ශ්‍රී ලංකා මිත්‍ර ශක්ති ඒකාබද්ධ යුද අභ්‍යාසය යටතේ මාදුරුඔය විශේෂ බලකා පුහුණු පාසලේ දී පැවැත්වෙන පුහුණුවක් අතරතුර අත්බෝම්බයක් පුපුරා යාමෙන් 6 වැනි ඉංජිනේරු බලකායේ මේජර්වරයකු තුවාල ලබා පොළොන්නරුව මහ රෝහලට ඇතුළුත් කර ඇතැයි වාර්තා වේ. මෙම අනතුරින් මේජර්වරයාගේ අතේ ඇඟිලිවලට තුවාල සිදුවී ඇති වී ඇතත් ඔහුගේ තත්ත්වය බරපතළ නොවන බව පොළොන්නරුව මහ රෝහලේ ප්‍රකාශකයෙකු පවසා ඇත. මෙම පුහුණු අභ්‍යාසයට නිරීක්ෂණය කිරීමේ අවස්ථාවට ප්‍රධාන ආරාධිත අමුත්තා ලෙස ඉන්දීය යුද්ධ හමුදා ප්‍රධානී ජනරාල් මනෝජ් මුකුන්ද් නාරාවන මහතා සහභාගි වූ අතර එම අවස්ථාවට ශ්‍රී ලංකා යුද හමුදාපති ජෙනරාල් ශවේන්ද්‍ර සිල්වා මහතා ද එක්ව සිටියේය.", "URL": "https://lankatruth.com/si/?p=124705", "Category": "පුවත්", "Parent URL": null}