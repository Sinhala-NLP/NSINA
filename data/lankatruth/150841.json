{"Source": "Lankatruth", "Timestamp": "August 31, 2023", "Headline": "ජනාධිපතිගේ අපූරු අධ්‍යක්ෂ ජෙනරාල්වරයෙක් සහ ඔහුගේ හීන පිළිබඳ හෙළිවෙයි", "News Content": "ජනාධිපති රනිල් වික්‍රමසිංහ “රාජ්‍ය ආදායම් ජනාධිපති අධ්‍යක්ෂ ජෙනරාල්” යනුවෙන් තනතුරක් හඳුන්වාදී ඒ වෙනුවෙන් අයෙකු පත් කරගෙන ඇති අතර මෙම වසරේදී අත්පත් කරගත යුතු රාජ්‍ය ආදායම් පිළිබඳ ඉලක්ක ඔහු විසින් නැවත අවධාරණය කර ඇති බව ආණ්ඩුවේ දිනමිණ පුවත් පත වාර්තා කර ඇත. රාජ්‍ය ආදායම් ජනාධිපති අධ්‍යක්ෂ ජෙනරාල් ලෙස එම්.ජේ ගුණසිරි පත් කර තිබේ. මෙම වසර වෙනුවෙන් රුපියල් බිලියන 3,101ක රාජ්‍ය අබදු ආදායම් ඉලක්ක සපුරාගත යුතු ආකාරය ඔහු විසින් නැවත අවධාරණය කර ඇත. මෙම වසරේ ඉදිරි මාස 04 තුළ දේශීය ආදායම් බදු දෙපාර්තමේන්තුව විසින් රුපියල් බිලියන 870ක මුදලක් එක් රැස් කළ යුතු බවත් ගෙවී ගිය මාස 08කට ආසන්න කාලය පුරාම එක්රැස්කරගනෙ ඇත්තේ රුපියල් බිලියන 787ක් පමණක් බව මෙම අධ්‍යක්ෂ ජෙනරාල්වරයා හෙළි කර තිබේ. දේශීය ආදායම් බදු දෙපාර්තමේන්තුව විසින් මෙම වසර තුළදී රුපියල් බිලියන 1,667ක ආදායම් එක්රැස් කළ යුතුයැයි ඉලක්ක ලබා දී ඇත. එසේම ශ්‍රී ලංකා රේගු දෙපාර්තමේන්තුව හා සුරා බදු දෙපාර්තමේන්තුවද වසර අවසන් වනවිට රුපියල් බිලියන 1,390ක බදු මුදල් රැස් කළ යුතු යැයි ඔහු අවධාරණය කර තිබේ.", "URL": "https://lankatruth.com/si/?p=150841", "Category": "පුවත්", "Parent URL": null}