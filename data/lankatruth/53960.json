{"Source": "Lankatruth", "Timestamp": "June 9, 2018", "Headline": "පටු ආත්මාර්තකාමිව නොහිතා යුක්තිය උදෙසා 20ට සහයෝගය දෙන්න…", "News Content": "විධායක ජනාධිපති ධුරය අහෝසි කිරීමට එම ක්‍රමය ආරම්භයේ සිටම රටේ විශාල ඉල්ලීමක් පැවති බවත්, ජනතා විමුක්ති පෙරමුණ ඉදිරිපත් කර තිබෙන 20වන සංශෝධනය හරහා දැන් ඊට අවස්ථාව ලැබී ඇති බවත් සඳහන් කරන ජාතික භික්ෂු පෙරමුණේ ප්‍රධාන ලේකම් වකමුල්ලේ උදිත හිමයෝ අවධාරණය කරන්නේ දේශපාලනමය වශයෙන් තම තමන්ගේ පටු, ආත්මාර්තකාමී, කුහක සිතුවිලිවලට යට නොවී සියළුම මන්ත්‍රීවරු ප්‍රජාතන්ත්‍රවාදය උදෙසා 20 සම්මත කර ගැනීමට පෙරට ආ යුතු බවයි. විධායක ජනාධිපතිධූරය අහෝසි කරන 20 වන සංශෝධනය සම්බන්දව ජාතික භික්ෂු පෙරමුණේ මතය ප්‍රකාශ කිරීම සඳහා මරදාන සමාජ හා සාමයික කේන්ද්‍රයේදී පසුගිය 07වනදා පැවති මාධ්‍ය හමුවේදී උන්වහන් මේ බව ප්‍රකාශ කළහ. මෙම මාධ්‍ය හමුව සඳහා ජාතික භික්ෂු පෙරමුණේ සභාපති, කන්දබඩපත්තුව ඇතුළු මාතර පළාතේ ප්‍රධාන අධිකරණ සංඝනායක, හිටපු විදුහල්පති හඳුගල රතනපාල නාහිමියෝ ඇතුළු පිරිසක් සහභාගි වූහ.", "URL": "https://lankatruth.com/si/?p=53960", "Category": "පුවත්", "Parent URL": null}