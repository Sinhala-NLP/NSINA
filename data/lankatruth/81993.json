{"Source": "Lankatruth", "Timestamp": "October 1, 2019", "Headline": "ජනාධිපතිවරණයට අනුර වෙනුවෙන් ඇප තැන්පත් කරයි", "News Content": "ජාතික ජන බලවේගය විසින් අද (01) පෙරවරුවේ රාජගිරිය මැතිවරණ කොමිෂන් සභාවේදී ඉදිරි ජනාධිපතිවරණයේ අපේක්ෂක අනුර කුමාර දිසානායක මහතාගේ අපේක්ෂකත්වය වෙනුවෙන් ඇප මුදල් තැන්පත් කරන ලදී. ජාතික ජන බලවේගයේ අපේක්ෂයා වෙනුවෙන් ඇප මුදල් තැම්පත් කිරීම සඳහා මෙම අවස්ථාවට ජවිපෙ ප්‍රචාරක ලේකම්, පාර්ලිමේන්තු මන්ත්‍රී විජිත හේරත්, මහාචාර්ය චන්දන අබේරත්න මහතා, නීතීඥ සුනිල් වටගල මහතා, නීතීඥ හර්ෂණ නානායක්කාර මහතා, නීතිඥ උපුල් කුමාරප්පෙරුම මහතා, විශේෂඥ වෛද්‍ය නිහාල් අබේසිංහ මහතා, සාහිත්‍යවේදී ජයතිලක කම්මැල්ලවීර මහතා, මහින්ද රත්නායක මහතා, මහාචාර්ය වසන්තා සුභසිංහ මහත්මිය, නජාම් මොහොමඩ් මහතා (NFGG), පාර්මේන්තු මන්ත්‍රී බිමල් රත්නායක මහතා ඇතුළු පිරිසක් සහභාගීවී සිටියහ. පක්ෂ හා සංවිධාන ගණනාවකින් සමන්විත ජාතික ජන බලවේගය ලියාපදිංචි දේශපාලන පක්ෂයක් නොවන බැවින් අනුර දිසානායක මහතා ඉදිරිපත් කරනු ලබන්නේ ජාතික ජනබල ව්‍යාපාරයේ ස්වාධීන අපේක්ෂකයකු ලෙසය.", "URL": "https://lankatruth.com/si/?p=81993", "Category": "පුවත්", "Parent URL": null}