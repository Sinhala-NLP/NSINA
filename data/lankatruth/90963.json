{"Source": "Lankatruth", "Timestamp": "March 13, 2020", "Headline": "කොරෝනා වෛරසය චීනයට ඇතුළු වුණේ අමෙරිකානු හමුදාවෙන් – චීනයෙන් චෝදනා", "News Content": "නව කොරෝනා වෛරසය, අමෙරිකානු හමුදා භටයන්ගේ මාර්ගයෙන් චීනයේ වූහාන් නගරයට ඇතුල්වූ බවට චීන රජයේ ප්‍රකාශකයෙක් චෝදනා කර තිබේ. අමෙරිකාව තුළ වෛරසයේ ව්‍යාප්තිය පිළිබඳ සත්‍ය තොරතුරු වසන් කරන බවටත් ඔහු මෙහි දී චෝදනා කර ඇත. චීනයෙන් ආරම්භ වී ලොවපුරා පැතිරගිය නව කොරෝනා වෛරසයට මේ වනවිට ලොවපුරා රටවල් 120ක් පැතිර ගොස් තිබේ. ඒ හේතුවෙන් වාර්තා වී ඇති පුද්ගල මරණ සංඛ්‍යාව 4,720කි. සමස්ත ආසාදිතයන් ගණන එක්ලක්ෂ විසිහත් දහස ඉක්මවන අතර සුවය ලැබූ පිරිසද හැට අටදහසකට අධිකය. නව කොරෝනා වෛරසය හේතුවෙන් චීනය තුළ මියගිය සංඛ්‍යාව 3,180ක් වන අතර ආසාදිතයින් 81,000ක් එරටින් වාර්තා වෙයි. වෛරසය අසාදනය වීමෙන් පසු සුව වූ ගණන 64,216ක බව චීනයෙන් වාර්තා වේ. එමෙන්ම චීනය තුළ වෛරසය පැතිරයාමේ උච්චතම අවස්ථාව සිය රටෙන් තුරන්ව ගොස් ඇති බව චීනය නිලවශයෙන් ප්‍රකාශ කරයි.", "URL": "https://lankatruth.com/si/?p=90963", "Category": "විදෙස් පුවත්", "Parent URL": null}