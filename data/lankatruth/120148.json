{"Source": "Lankatruth", "Timestamp": "July 24, 2021", "Headline": "ජීවත්වීමේ කාලය අඩුවේ !", "News Content": "තවමත් අවසන් වී නොමැති කොරෝනා වසංගතය හේතුවෙන් ලෝක දියුණු හා දියුණු වෙමින් පවතින රටවල් රාශියක ජනතාවගේ ජීවත්වීමේ කාලය වසර කීපයකින් අඩු වී ඇති බව ලෝක සෞඛ්‍ය සංවිධානය (WHO) සිදුකරන ලද නවතම වාර්තාවකින් සඳහන් වේ. අදාළ වාර්තාව මගින් රටවල් කීපයක ඇති සෞඛ්‍ය ආරක්ෂණ ක්‍රමවේදයන්, හදිසි අවස්ථාවකදී වසංගත තත්වයට මුහුණදීමට ඇති හැකියාව එමගින් නව කොරෝනා වසංගතයට මුහුණ දෙන ආකාරය හා ඒවායේ සිදුවූ පිරිහීම් සැලකිල්ලට ගනිමින් මෙම නිගමනයට පැමිණ ඇත. ඉතා දරුණු වසංගත තත්වයකට මුහුණ දුන් ඇමරිකාවේ සෞඛ්‍ය හා රජයට (CDS) සම්බන්ධ වාර්තා සඳහන් කරනුයේ තම රටේ ආයුෂ කාලය වසර දෙකකින් පසුපසට ගොස් ඇති බවත් එය 2003 වසරේ අගය වන 77.5ට පැමිණ ඇති බවයි. එහිදී එම කාලය එරට වෙසෙන කළු හා අනෙකුත් දකුණු ඇමරිකානු සංක්‍රමණික ජනතාවගේ ආයුෂ කාලය වසර තුනකින් (3.7) පසුපසට පැමිණ ඇති බවත් එමගින් නිගමනය කල හැක්කේ ඇමරිකාවේ කාර්යක්‍ෂම සෞඛ්‍ය සංරක්ෂණයක් නොමැති වීමෙන් සුළු ජාතික කළු හා දකුණු ඇමරිකානු ජනතාව අතිවිශාල ප්‍රමාණයකට තම ජීවිත කොරෝනා නිසා අහිමි වී ඇති බවයි. කොරෝනා වසංගතය හේතුවෙන් ඇමරිකාවේ මරණ 609,529ක් මේ වනවිට වාර්තා වී ඇත. මේ පිළිබඳව අදහස් පලකරන WALSTREET පුවත්පත තම කතුවැකියෙන් අවධාරණය කරනුයේ මෙම තත්වය දෙවන ලෝක මහා යුද්ධයේ 1943 වසරේ පුද්ගලයෙකු විසින් වාර්තා කල ආයුෂ කාලය හා සමාන බවයි. බහුතරයක් මරණ වලට හේතුව ලෙස සැලකෙනුයේ මුලික ප්‍රතිකාර අහිමිවීම, රෝහල් තදබදය, හදිසි අවස්ථාවලදී නිසි ඖෂධ නොලැබීම, දියවැඩියාව, හෘද රෝග ආශ්‍රිත වෙනත් ආබාධ කොරෝනා රෝගය සමග ඉස්මතු වීමයි. මේ අතර දකුණු අප්‍රිකාවේ සෞඛ්‍ය දෙපාර්තමේන්තුවේ වාර්ෂික වාර්තාවක කියවෙන්නේ එරට පුද්ගලයෙකුගේ ආයුෂ කාලය වසර 4කින් පසුපසට ගොස් ඇති අතර එය පුරුෂයෙකුට 59.3ක් හා කාන්තාවකට එය 64.3ක් ලෙස දැක්වෙන බවයි. දකුණු අප්‍රිකාවේ කොරෝනා ආසාදිතයින් මේ වනවිට මිලියන 2.3ක් වාර්තා වී ඇති අතර පුද්ගලයින් 68,859ක් මිය ගොස් ඇති බව පැවසේ. වසර දෙකක කාලය තුලදී එරට මරණ අනුපාතය පුද්ගලයින් 1000 කට 8.7සිට 11.6 දක්වා ඉහල ගොස් ඇත. රුසියාවේ සෞඛ්‍ය අමාත්‍යංශය පවසනුයේ එරට මරණ අනුපාතය 17%කින් ඉහල ගොස් ඇති බවයි. එනම් එරට පුද්ගලයකුගේ ආයුෂ කාලය වසර දෙකකින් අඩුවී පුරුෂයෙකුට 73.3ක් හා කාන්තාවකට එය 71.5ක් ලෙස පෙන්නුම් කරන බවයි. මේ පිළිබඳව රුසියානු ජනාධිපති පුටීන් සඳහන් කරනුයේ රුසියාවේ පුද්ගලයෙකුගේ ආයුෂ කාලය 2030 දී 78ක් දක්වා වැඩිකර ගැනීම තම ඉලක්කය බවයි. අපේක්ෂිත අරමුණ සාක්ෂාත් කරගැනීම වෙනුවෙන් තවමත් එන්නත්කරණයට පැකිලෙන පුද්ගලයින්ට එම කාර්‍යයට සාර්ථක කරගැනීම සඳහා රජයට සහය වන ලෙස ඉල්ලා සිටි. කෙසේවෙතත් ප්‍රංශයේ මෙම තත්වය අඩු වී ඇත්තේ 0.6ක් වැනි ප්‍රතිශතයකින් වන අතර ප්‍රංශයේ පුරුෂයකුගේ ආයුෂ කාලය 79.1ක් හා කාන්තාවකට එම තත්වය 85.1ක් ලෙස සඳහන් වේ. 2020දී ප්‍රංශයේ පුද්ගලයින් 669,000ක් මිය ගොස් ඇති අතර කොරෝනා රෝගය හේතුවෙන් 112,000ක් මිය ගොස් ඇත. පසුගිය වසර 20ක් ඇතුලත ලිබරල් මුල්‍ය වෙළඳ පලේ උවමනාව සපුරාලීම සඳහා අධි සත්කාර ඇඳන් ලක්ෂයක් ඉවත් කිරීමේ තත්වය තුලත් ප්‍රංශයේ රජයෙන් පාලනය වන සෞඛ්‍ය සේවය තවමත් ඉහල කාර්යක්‍ෂමතාවයක පවතින බව එරට වෘත්තීය සමිති සඳහන් කරනු ලබයි. එසේම පසුගිය වසර තුළදීත් කොරෝනා වසංගතය හමුවේත් දැඩි සත්කාර ඇඳන් 1800ක් ඉවත්කිරීමට රජය ඉතා උපක්‍රමශීලිව සිදු කර ඇත්තේ රාජ්‍ය සෞඛ්‍ය සේවය පුද්ගලිකරණය කිරීමේ අරමුණ ඇතිව බවත් තවදුරටත් ජනතාව රෝහල් තදබදය හේතුවෙන් මිය යද්දී අන්ත ලිබරල් මැක්රෝන් රජය තම අය වැය හිඟය පියවීම සඳහා සිදුකරන මෙවැනි ක්‍රියාවන් මානවවාදයට එරෙහිව සිදුකරන්නක් ලෙස ඔවුන් වැඩිදුරත් සඳහන් කරනු ලබයි. මේ වනවිට ලෝකය පුරා කොරෝනා හේතුවෙන් මිලියන 4ක ජනතාවක් මිය ගොස් ඇති බව ලෝක සෞඛ්‍ය සංවිධානය වාර්තා කර සිටි.", "URL": "https://lankatruth.com/si/?p=120148", "Category": "පුවත්", "Parent URL": null}