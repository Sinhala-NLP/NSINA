{"Source": "Lankatruth", "Timestamp": "October 5, 2022", "Headline": "Google Translate චීනයෙන් ඉවත්වෙයි", "News Content": "ගූගල් සමාගම විසින්, සිය භාෂා පරිවර්තන මෙවලම (google translate) චීනය තුළ ක්‍රියාත්මක වීම අත්හිටුවීමට තීරණය කර ඇති බව වාර්තා වේ. ගූගල් සමාගම ඒ සම්බන්ධයෙන් නිවේදනයක් නිකුත් කරමින් කියා ඇත්තේ චීනයේ ගූගල් භාෂා පරිවර්තන මෙවලම (google translate) භාවිතා කිරීමේ ප්‍රතිශතය ඉතා අවම වීම හේතුවෙන් මෙම සේවාව චීනය තුළ අත්හිටුවීමට තීරණය කල බවයි. මේ අතර චීනය විසින් පනවනු ලැබූ වාරණ නීතිවලට අවනතවීමට අකමැතිවීම හේතුවෙන් 2010 වර්ෂයේ දී ද, ගූගල් සමාගම සිය අන්තර්ජාල සෙවුම් යෙදවුම චීනයෙන් ඉවත් කළ අතර ලෝකයේ දෙවන විශාලතම ආර්ථිකය හිමි රට වන චීනය තුල ඉතිරිව තිබූ ගූගල් සමාගමේ අවසන් සේවාව වන ගූගල් භාෂා පරිවර්තන මෙවලම ද ඉවත් කරණ ලදි.", "URL": "https://lankatruth.com/si/?p=140160", "Category": "පුවත්", "Parent URL": null}