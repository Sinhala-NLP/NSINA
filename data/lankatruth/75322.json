{"Source": "Lankatruth", "Timestamp": "June 8, 2019", "Headline": "මුහුණු පොතේ අසමගිය වැපිරූ සැකකරු යලි රිමාන්ඩ්", "News Content": "පසුගිය දා හලාවත ප්‍රදේශයේ ඇතිවූ ගැටුමකට මුල් වූ, ජාතීන් අතර අසමඟිය ඇතිවන ආකාරයේ ප්‍රකාශයක් මුහුණු පොතෙහි පල කළ බව කියන සැකකරු ලබන ජූනි 21 තෙක් යලි රක්ෂිත බන්ධනාගාර ගත කර තිබේ. හලාවත තේක්කවත්ත ප්‍රදේශයේ පදිංචි හලාවත කඩ වීදියේ රෙදිපිලි වෙළද සැලක් පවත්වාගෙන ගිය 35 හැවිරිදි මොහොමඩ් හස්වර් නැමති සැකකරු සම්බන්ධව හලාවත දිසා විනිසුරු හා මහේස්ත්‍රාත් මංජුල රත්නායක මහතා විසින් ඊයේ(07) මෙම නියෝගය නිකුත් කර තිබේ. ත්‍රස්තවාදය වැලැක්වීමේ පණතේ හා හදිසි නීති රෙගුලාසි යටතේ සැකකරුට විරුද්ධව චෝදනා ගොනුකර තිබුණි.", "URL": "https://lankatruth.com/si/?p=75322", "Category": "පුවත්", "Parent URL": null}