{"Source": "Lankatruth", "Timestamp": "December 20, 2022", "Headline": "පොලිසියේ 9,417කට උසස්වීම්", "News Content": "ශ්‍රි ලංකා පොලිසියේ 9,417 දෙනෙකුට උසස්වීම් ලබාදීමට ඊයේ (19) පැවති කැබිනට් මණ්ඩල රැස්වීමේදී අනුමැතිය ලැබී ඇත. ඒ අනුව ශ්‍රී ලංකා පොලිසියේ කොස්තාපල්ගේ සිට පොලිස් පරීක්ෂක දක්වා ශ්‍රේණිවලට අයත් නිලධාරීන් ඊට ඇතුළත්වන අතර එම ශ්‍රේණින්ට අදාළ පොලිස් නිලධාරීන් 8,312ක් සහ පොලිස් නිලධාරිනියන් 1,105කට උසස්වීම් ලැබීමට නියමිතය.", "URL": "https://lankatruth.com/si/?p=143005", "Category": "පුවත්", "Parent URL": null}