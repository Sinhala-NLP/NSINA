{"Source": "Lankatruth", "Timestamp": "June 1, 2019", "Headline": "ජාතිවාදී ප්‍රහාරවලට සම්බන්ධ පොහොට්ටුව් තවත් මන්ත්‍රීවරයෙක් රට පනියි", "News Content": "පසුගිය 13 වනදා නාත්තන්ඩිය කොස්වත්ත පොලිස් බලප්‍රදේශයේ මුස්ලිම් ව්‍යාපාරික ස්ථාන ඉලක්කකර එල්ල කළ ජාතිවාදී ප්‍රහාර මෙහෙයවූ බවට කොස්වත්ත පොලිසිය විසින් සාක්ෂි සහිතව හඳුනාගෙන සිටින එම පහරදීමේ ප්‍රධාන සැකකරුවෙක් ලෙස නම් කර ඇති නාත්තන්ඩිය ප්‍රාදේශීය සභාවේ පොහොට්ටු පක්ෂයේ උපුල් හේරත් මන්ත්‍රීවරයා පසුගියමැයි 13 වනදායින් පසු ඊට ආසන්න දිනයක හොර රහසේම විදේශගතවි ඇති බව වාර්තා වේ. මෙම ප්‍රහාරය සම්පූර්ණයෙන්ම සංවිධානය කර ඇත්තේ ඔහු සහ අවට පන්සල් දෙකක හිමිවරු බවත් උපුල් හේරත් මන්ත්‍රීවරයා දුරකථන ඇමතුම් ලබාදෙමන් විවිධ පුද්ගලයන් කොස්වත්ත නගරයට ගෙන්වා ඇති බවත් මේ වනවිට අනාවරණය වී තිබේ. එමෙන්ම පොහොට්ටු පක්ෂයේම මන්ත්‍රීවරයෙකු වන රවිඳු සමරණායක නැමති මන්ත්‍රීවරයාද මෙම ප්‍රහාරය සඳහා මැදිහත්වූ බවටද පොලිසිය වෙත පැමිණිලි ලැබී ඇති බවද වැඩිදුරටත් වාර්තා වේ.", "URL": "https://lankatruth.com/si/?p=74925", "Category": "පුවත්", "Parent URL": null}