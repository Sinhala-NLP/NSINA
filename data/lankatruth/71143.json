{"Source": "Lankatruth", "Timestamp": "March 27, 2019", "Headline": "රෙද්ද-බැනියම අඳින පලිගන්නේනැති නායකයෙක් තමයි ජනාධිපති අපේක්ෂකයා", "News Content": "රෙද්ද-බැනියම අදින පලිගන්නේනැති පුද්ගලයෙක් ඉදිරි ජනාධිපතිවරණයේ අපේක්ෂයා බව මහින්ද පිලේ පාර්ලිමේන්තු මන්ත්‍රී කුමාර වෙල්ගම මහතා සඳහන් කරයි. හිටපු ආරක්ෂක ලේකම් ගොඨාභය රාජපක්ෂ මහතා ජනාධිපති අපෙක්ෂකයා ලෙස ඉදිරිපත් වීම ගැන පලවන වාර්තා සම්බන්ධයෙන් මාධ්‍යවේදින් අද (27) සිදු කළ ප්‍රශ්න කිරීමකදී වෙල්ගම මහතා මේ බව පවසා තිබේ. එහිදී ඔහු පවසන්නේ “මට ඕන ප්‍රජාතන්ත්‍රවාදී නායකයෙක්. රට සංවර්ධනය කරන්න පුළුවන්, ඒ වගේම පලිගන්නේ නැති නායකයෙක්. ඒකාධිපති ස්වරූපයක් නැති ප්‍රජාතන්ත්‍රවාදී නායකයෙක් තමයි අපේ රටට අවශ්‍ය. එහෙම නොවන කවුරු ආවත් මම ඔහුට විරුද්ධව වැඩ කරනවා.” යනුවෙනි. එම පුද්ගලයා කවුරුන්ද යන්න පිලිබඳව එළඹෙන මැයි මාසයෙන් පසුව තොරතුරු හෙළි කරන බවද මන්ත්‍රීවරයා එහිදි වැඩිදුරටත් පවසා ඇත.", "URL": "https://lankatruth.com/si/?p=71143", "Category": "පුවත්", "Parent URL": null}