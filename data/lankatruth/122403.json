{"Source": "Lankatruth", "Timestamp": "September 2, 2021", "Headline": "කෝමාරිකා වගාව මුවාවෙන් කළු සල්ලි දිගහැරේ?", "News Content": "අක්කර ලක්ෂයක කෝමාරිකා වගා කිරීම සඳහා ඩොලර් මිලියන 780ක් පමණ යොදවන බව කියන ව්‍යාපාරිකයා තුළින් කළු සල්ලි සුදු කිරීමේ ජාවාරමක් ක්‍රියාත්මක වන්නේ දැයි බලවත් සැකයක් මතුවීතිබේ.  මෙම ව්‍යාපෘතිය වෙනුවෙන් මැණික් ව්‍යාපාරිකයෙකු බව කියන පුද්ගලයෙකු ඩොලර් මිලියන 780ක් යෙදවීමට සූදානම් බව ප්‍රකාශ කර ඇත. අනුරාධපුර දිස්ත්‍රික්කයේ අක්කර ලක්ෂයක් මේ වෙනුවෙන් වෙන් කිරීමට එස්. එම්. චන්ද්‍රසේන සහ බැසිල් රාජපක්ෂ ඇමතිවරුන් ඒකාබද්ධ කැබිනට් පත්‍රිකාවක් පසුගිය සතියේ ඉදිරිපත් කර තිබිණි.  මෙම මැණික් ව්‍යාපාරිකයා කියන පුද්ගලයා සම්බන්ධයෙන් කිසිදු තොරතුරක් මෙරට සිටින මැණික් ව්‍යාපාරිකයන් නොදන්නා බව කියවේ. එවැනි පුද්ගලයෙකු හදිසියේ මතුවීම පිළිබඳව මැණික් ව්‍යාපාරික ක්ෂේත්‍රයේ විශාල ආන්දෝලනයක් ඇතිවී තිබේ.", "URL": "https://lankatruth.com/si/?p=122403", "Category": "පුවත්", "Parent URL": null}