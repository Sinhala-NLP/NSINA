{"Source": "Lankatruth", "Timestamp": "March 1, 2019", "Headline": "විදුලි උපකරණවල සඟවා ඉතාලියෙන් හෂීස් ගෙනා 03ක් අත්අඩංගුවට", "News Content": "විදුලි උපකරණ තුළ සඟවා ඉතාලියේ සිට මත්ද්‍රව්‍ය ගෙන් වූ පුද්ගලයන් තිදෙනෙකු රුපියල් හත්ලක්ෂ අසූ දහසක් (රු. 780,000) පමණ වටිනා හෂීස් මත්ද්‍රව්‍ය සමඟ කොච්චිකඩේ ප්‍රදේශයේදී පෑලියගොඩ උතුර අපරාධ කොට්ඨාසය විසින් අත්අඩංගුවට ගෙන තිබේ. සැකකරුවන් සතුව තිබී රූපවාහිනී යන්ත්‍රයක්, විදුලි උදුන් දෙකක්, ජංගම දුරකථන පහක් පොලිසිය භාරයට ගෙන ඇති අතර එම විදුලි උපකරණ තුළ තිබී මත්ද්‍රව්‍ය ග්‍රෑම් 600ක්ද පොලිසිය විසින් සොයා ගෙන තිබේ. සැකකරුවෝ මිනුවන්ගොඩ, හොරණ සහ මූණමල්දෙනිය පදිංචිකරුවෝ බව පැවසෙති. අත්අඩංගුවට ගත් සැකකරුවන් අද (01) මීගමුව අධිකරණයට ඉදිරිපත් කර තිබේ.", "URL": "https://lankatruth.com/si/?p=69451", "Category": "පුවත්", "Parent URL": null}