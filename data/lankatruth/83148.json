{"Source": "Lankatruth", "Timestamp": "October 16, 2019", "Headline": "තුර්කිය සහ සිරියාව අතර යුධ ගැටුම් ඇතිවීමේ අවධානමක්", "News Content": "උතුරුදිග සිරියාවේ සටන් විරාමයක් ක්‍රියාත්මක කිරීමට ඇමරිකානු ජනාධිපති ඩොනල්ඩ් ට්‍රම්ප් රජය ගෙන ආ යෝජනාව තුර්කි ජනාධිපති රිචෙප් තායිප් එර්දොවාන් ප්‍රතික්ෂේප කර තිබේ. එම යෝජනාව ප්‍රතික්ෂේප කරමින් තුර්කි ජනාධිපතිවරයා පවසා ඇත්තේ කුර්දි සටන්කාමීන් දේශසීමාවෙන් පලවා හැරීම සිය ඉලක්කය බවත් සටන් විරාමයකින් තොරව සිය මෙහෙයුම් ඉදිරියට සිදුකරන බවත් ය. උතුරුදිග සිරියාවේ සටන් විරාමයක් ඇතිකිරීමේ මැදිහත්කරුවන් වශයෙන් සම්බන්ධවීමට ඇමරිකානු උප ජනාධිපති මයික් පෙන්ස් සහ රාජ්‍ය ලේකම් මහික් පොම්පියෝ තුර්කිය බලා පිටත්ව යාමට සූදානමින් සිටි අතර ඊට පෙර තුර්කි ජනාධිපතිවරයා විසින් මෙම නිවේදනය සිදුකර තිබේ. මේ සම්බන්ධව රුසියාව ද සඳහන් කර ඇත්තේ සිරියානු හා තුර්කි හමුදා අතර ගැටුමක් ඇතිවීමට ඉඩ නොතැබිය යුතු බවය. කෙසේ වෙතත් තුර්කි ජනාධිපතිවරයා සටන් විරාම යෝජනාව දැඩිව ප්‍රතික්ෂේප කර සිටියි.", "URL": "https://lankatruth.com/si/?p=83148", "Category": "විදෙස් පුවත්", "Parent URL": null}