{"Source": "Lankatruth", "Timestamp": "February 22, 2012", "Headline": "තුන් මසකදී නීලූකට අන්තර් ජාතික සම්මාන 5ක්", "News Content": "ඉරානයේ පැවැති ෆජාල් අන්තර්ජාතික බැඩ්මින්ටන් කුසලාන තරගාවලියේ පිරිමි කේවල ඉසව්වේ ශූරතාවය දිනාගැනීමට ශ‍්‍රී ලංකා ගුවන් හමුදා ක‍්‍රීඩක නිලූක කරුණාරත්න සමත් විය. ජගත් ශ්‍රේණිගත කිරීමේ 69 ස්ථානයේ පසුවන නිලූක කරුණාරත්න තුන් මසක් තුළදී අන්තර්ජාතික බැඩ්මින්ටන් තරගාවලි 5 ක් ජය ගැනීමට සමත්වීමද කැපී පෙනේ. ලන්ඩන් ඔලිම්පික් තරගාවලියට සුදුසුකම් ලබා සිටින නිලූක ෆජාල් කුසලානයේ අවසන් පූර්ව වටයේදී ඉරානයේ මොහොමඩ් රේසාද අවසන් වටයේදී ඉන්දියාවේ අංක එකේ කණිෂ්ට කී‍්‍රඩකයා වන සමීර් වර්මා පරාජයට පත් කළේය. පෙබරවාරි 16 -19 දක්වා පැවැති මේ තරගාවලියට ලොව පුරා සිටින දක්ෂතම බැඩ්මින්ටන් ක‍්‍රීඩකයන් 65 ක් සහභාගි විය.", "URL": "https://lankatruth.com/si/?p=1491", "Category": "ක්‍රීඩා පුවත්", "Parent URL": null}