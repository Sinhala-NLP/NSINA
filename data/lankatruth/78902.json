{"Source": "Lankatruth", "Timestamp": "August 10, 2019", "Headline": "වත්තල පොහොට්ටුවේ සභාපති සභාව මුලා කරමින් සායනික අපද්‍රව්‍ය මුතුරාජවෙලට මුදාහරියි", "News Content": "පොහොට්ටු පක්ෂයට බලය හිමි වත්තල ප්‍රාදේශීය සභාවේ සභාපති ත්‍යාගරත්නද අල්විස් මහතා විසින් ව්‍යාජ ලෙස කූඨ ලේඛන සකස් කර මුතුරාජවෙල පාරිසරික කලාපයේ සායනික අපද්‍රව්‍ය ව්‍යාපෘතියකට අනුමැතිය ලබා දී ඇති බව අනාවරණය වේ. වත්තල ප්‍රාදේශීය සභාවේ ජනතා විමුක්ති පෙරමුණේ මන්ත්‍රී බ්‍රිහාන් ආබ්දීන් මහතා විසින් ඊයේ (09) පැවති සභා වාරයේදී මේ සම්බ්න්ධයෙන් සිදු කළ විමසීමේදී සභාපතිවරයා විසින් ලබා දුන් පිළිතුර අනුව මෙය නීති විරෝධී ලෙස සිදු කර ඇති බව අනාවරණය වී ඇත. කෙරවලපිටිය මුතුරාජවෙල කසළ අංගනයට යාබදව එම පාරිසරික කලාපයේම මෙලෙස සායනික අපද්‍රව්‍ය බැහැර කිරීමේ මධ්‍යස්ථානය සකස් කර ඇති අතර ඒ සඳහා සභාවේ ඒකමතික අනුමැතිය ලැබී ඇති බවට කූඨ ලේඛනද සකසක් කර තිබේ.", "URL": "https://lankatruth.com/si/?p=78902", "Category": "පුවත්", "Parent URL": null}