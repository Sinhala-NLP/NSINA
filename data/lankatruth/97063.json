{"Source": "Lankatruth", "Timestamp": "October 6, 2020", "Headline": "ජයරුවන් බණ්ඩාර MRI ප්‍රධානී ධුරයෙන් ඉවත් කරයි", "News Content": "වෛද්‍ය පර්යේෂණ ආයතනයේ අධ්‍යක්ෂ ජයරුවන් බණ්ඩාර මහතා මහතා වහාම ක්‍රියාත්මක වන පරිදි අද (06) උදෑසන සිට එම ධුරයෙන් ඉවත් කර තිබේ. මේ බව ප්‍රකාශ කරමින් සෞඛ්‍ය අමාත්‍යාංශයේ ලේකම්, මේජර් ජනරාල් සංජීව මුණසිංහ මහතා විසින් නිවේදනයක්ද නිකුත් කර ඇත. එමෙන්ම එම තනතුර සඳහා එහි නියෝජ්‍ය අධ්‍යක්ෂ වෛද්‍ය ප්‍රභාත් අමරසිංහ මහතා පත්කර ඇති බව සඳහන් වේ. මේ පිළිබඳව අද පැවැති කැබිනට් තීරණ දැනුම් දීමේ මාධ්‍ය සාකච්ඡාවේදී අමාත්‍ය කෙහෙළිය රඹුක්වැල්ල මහතාගෙන් මාධ්‍යවේදීන් කළ විමසීමේදී ඔහු සඳහන් කළේ එය අමාත්‍යාංශයේ පරිපාලනමය තීරණයක් අනුව ගත් බවයි. ඒ සඳහා කිසිම ආකාරයක දේශපාලන බලපෑමක් නොමැති බවත් ඔහු සඳහන් කළේ ය.", "URL": "https://lankatruth.com/si/?p=97063", "Category": "පුවත්", "Parent URL": null}