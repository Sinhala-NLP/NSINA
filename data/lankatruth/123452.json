{"Source": "Lankatruth", "Timestamp": "September 22, 2021", "Headline": "නාගරික මන්ත්‍රීවරයෙක් රජයේ ප්‍රවෘත්ති දෙපාර්තමේන්තුවට", "News Content": "කොළඹ නාගරික මන්ත්‍රී මිලින්ද රාජපක්ෂ රජයේ ප්‍රවෘත්ති දෙපාර්තමේන්තුවේ අතිරේක අධ්‍යක්ෂ ජෙනරාල් ලෙස පත් කර තිබේ. ජනමාධ්‍ය අමාත්‍ය ඩලස් අලහප්පෙරුම විසින් මෙම පත්වීම් ලබාදී ඇති අතර ඔහු මේ වනවිට ජාතික සංවර්ධන මාධ්‍ය මධ්‍යස්ථානයේ අධ්‍යක්ෂ ජෙනරාල් ලෙසද කටයුතු කරයි. කෙසේ වෙතත් ගොටාබය රාජපක්ෂ ජනාධිපතිවරයා බලයට පැමිණිමේදී ප්‍රකාශ කර සිටියේ රජයේ සංස්ථා, දෙපාර්තමේන්තු ඇතුළු ආයතන සඳහා ප්‍රධානීන් පත් කිරීමේදී මන්ත්‍රීවරු, ඡන්දය ඉල්ලා පරාජය වූවන් පත් නොකරණ බවත් එම පත් කිරීම් සඳහා පුද්ගයන් තෝරාගැනීමට වයත්මග සංවිධානයේ ස්වාධීන කමිටුවක් පත් කරන බවත්ය. කෙසේ වෙත්ත මේ වනවිට මන්ත්‍රීවරු, ඇමතිවරු පවා ඉල්ලා අස්වෙමින් විවිධ ආයතනවලට පත් වෙමින් තිබෙන අතර පසුගිය මැතිවරණවිලින් පරාජය වූවන් සහ අධිකරණමය කටයුතු ඇතුළු විවිධ හේතු නිසා මැතිවරණයට ඉදිරිපත් වීමට නොහැකිවූවන්ද මේ වනවිට පත් කර සිටී. මිලින්ද රාජපක්ෂ මන්ත්‍රීවරයෙකු ලෙස සිටියදීම මෙලෙස රජයේ ප්‍රවෘත්ති දෙපාර්තමේන්තුවේ අතිරේක අධ්‍යක්ෂ ජෙනරාල් ලෙස පත් කර තිබීම විශේෂත්වයකි. මේ වනවිට බොහෝ පාර්ශව ආණ්ඩුවෙන් සහ විශේෂයෙන් ඩලස් අලහප්පෙරමු ඇමතිවරයාගෙන් ප්‍රශ්න කරමින් තිබෙන්නේ මිලින්ද රාජපක්ෂගේ පත්කිරීම තුළින් රජයේ ප්‍රවෘත්ති දෙපාර්තමේන්තුව දේශපාලනීකරණයට ලක්ව නොවන්නේද යන්නයි.", "URL": "https://lankatruth.com/si/?p=123452", "Category": "පුවත්", "Parent URL": null}