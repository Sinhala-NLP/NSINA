{"Source": "Lankatruth", "Timestamp": "October 7, 2019", "Headline": "මැතිවරණ කටයුතු නිරීක්ෂණයට 7500ක්", "News Content": "මෙවර ජනාධිපතිවරණයේ මැතිවරණ නිරීක්ෂණ කටයුතු වෙනුවෙන් 7500ක නිරීක්ෂකයන් පිරිසක් යෙදවීමට අපේක්ෂා කරන බව කැෆේ සංවිධානය පවසයි. එහි වැඩබලන විධායක අධ්‍යක්ෂ අහමඩ් මනාස් මහතා සඳහන් කර සිටියේ මැතිවරණ අතරතුර සිදුවන නීති උල්ලංඝනය කිරීම් සහ ගැටුම් අවම කිරීමට සියළුම අපේක්ෂකයන් මැදිහත්වී කටයුතු කිරීම වැදගත් බවය. එසේම මෙවර ජනාධිපතිවරණයේ අපේක්ෂකයන් ලෙස ජනාධිපතිවරයා, අගමැතිවරයා සහ විපක්ෂ නායකවරයා යන කිසිවෙකුත් ඉදිරිපත් නොවීමත් ඉතිහාසයේ වාර්තාගත විශාලම අපේක්ෂක සංඛ්‍යාව ඉදිරිපත්වීමත් විශේෂයක් බව ඒ මහතා පෙන්වා දෙයි. ඡන්ද දායකයින්ට අල්ලස් ලබාදීම සහ මැතිවරණ නීති උල්ලංඝනය කිරීම සම්බන්ධව මෙවර කැෆේ සංවිධානයේ විශේෂ අවධානයක් යොමුකරන බව මනාස් මහතා සඳහන් කරයි. සමස්ත දිවයිනම ආවරණය වන පරිදි නිරීක්ෂකයන් 7500ක් යොදවමින් නිරීක්ෂණ කටයුතු සිදුකිරීමට කටයුතු කරන බවද ඒ මහතා සඳහන් කළේය.", "URL": "https://lankatruth.com/si/?p=82486", "Category": "පුවත්", "Parent URL": null}