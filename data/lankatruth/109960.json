{"Source": "Lankatruth", "Timestamp": "February 5, 2021", "Headline": "රුසියානු එන්නත ඇසුරුම් කිරීම ලංකාවේදී", "News Content": "කොරෝනා වෛරසය මර්ධනය කිරීමට නිපදවූ ස්පුට්නික් එන්නත ශ්‍රී ලංකාව තුළ නිෂ්පාදනය කිරීමට සහාය වන්නැයි රුසියානු රජය විසින් ඉල්ලා සිටි බව රජයේ ඉහළ නිළධාරින් විසින් ප්‍රකාශ කරයි. කොරෝනා මර්ධන අමාත්‍යංශයේ ලේකම් වෛද්‍ය අමල් හර්ෂ ද සිල්වා මාධ්‍ය හමුවේ අදහස් දක්වමින් වැඩිදුරටත් සඳහන් කළේ ශ්‍රි ලංකාවේ කර්මාන්තශාලා දෙකක් තුළ ස්පුට්නික් එන්නත ඇසුරුම් කිරීමට ඇති හැකියාව සම්බන්ධයෙන් අධ්‍යයනය කරමින් සිටින බවයි. “අපේ රටේ හොඳ තත්වයේ කර්මාන්තශාලා දෙකක් හඳුනාගෙන තියෙනවා. ස්පුට්නික් එන්නත ගෙනල්ලා කුප්පිවලට දාල ඇසුරුම් කරන්න. අපිට මේක කරගන්න පුලුවන් වුනොත් එන්නත් ආනයනය කරනව වෙනුවට අපිට එන්නත් අපනයනය කරන්න පුලුවන්කම ලැබේවි.” වෛද්‍ය අමල් හර්ෂ ද සිල්වා වැඩිදුරටත් පවසයි.", "URL": "https://lankatruth.com/si/?p=109960", "Category": "පුවත්", "Parent URL": null}