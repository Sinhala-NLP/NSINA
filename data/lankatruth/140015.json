{"Source": "Lankatruth", "Timestamp": "September 30, 2022", "Headline": "ත්‍රිපෝෂවල වස තිබීම සම්බන්ධයෙන් අයිතීන් උදෙසා කාන්තාවෝ සෞඛ්‍ය ඇමතිගෙන් ඍජුවම ප්‍රශ්න කරයි", "News Content": "ළදරුවන්ට සහ මව්වරුන්ට අමතර පෝෂණ ආහාරයක් ලෙස ලබා දෙන ත්‍රිපෝෂවල ඇෆ්ලටොක්සීන් විෂ රසායනිකය අඩංගු බව හෙළිවීම සම්බන්ධයෙන් අයිතීන් උදෙසා කාන්තාවෝ සංවිධානය සෞඛ්‍ය ඇමතිවරයාගෙන් ඍජුව ප්‍රශ්න කළෝය. ඊයේ (29) පසුවරුවේ එම සංවිධානයේ නියෝජිතවරියන් සහ ප්‍රජා වෛද්‍ය විශේෂඥ නිහාල් අබේසිංහ ඇමතිවරයාගෙන් ප්‍රශ්න කිරීමට එක්වීසිටියහ. ජාතික ජන බලවේගයේ පාර්ලිමේන්තු මන්ත්‍රී ආචාර්ය හරිනි අමරසූරිය අයිතීන් උදෙසා කාන්තාවෝ සංවිධානයේ ලේකම් සරෝජා සාවිත්‍රි පෝල්රාජ් එම සංවිධානයේ ජාතික සංවිධායිකා සමන්මලී ගුණසිංහ යන නියෝජිතවරියන් විශේෂඥ වෛද්‍ය නිහාල් අබේසිංහ සමඟ එක්වී සිටියෝහ. එම නියෝජිතයන් එකිනෙක කරුණු සහිතව සෞඛ්‍යඇමති කෙහෙළිය රඹුක්වැල්ල සමඟ සාකච්ඡා කළ අතර ත්‍රිපෝෂවල විෂ රසායනිකයන් අඩංගු බව තමා පිළිගන්නා බවත්, ඒ ඇතැම් සාම්පලවල පමණක් බවත් සෞඛ්‍ය ඇමතිවරයා ප්‍රකාශ කර තිබේ.", "URL": "https://lankatruth.com/si/?p=140015", "Category": "පුවත්", "Parent URL": null}