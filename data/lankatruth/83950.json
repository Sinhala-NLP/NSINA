{"Source": "Lankatruth", "Timestamp": "October 25, 2019", "Headline": "බීඩිකොළ කිලෝ 1268ක් සමඟ සැකකරුවෙකු අත්අඩංගුවට", "News Content": "බීඩිකොළ කිලෝ 1268ක තොගයක් ප්‍රවාහනය කරමින් සිටි පුද්ගලයෙකු මීගමුව – ගල්කන්ද ප්‍රදේශයේදී නාවික හමුදාව විසින් ඊයේ(24) අත්අඩංගුවට ගෙන තිබේ. සැක කටයුතු ලොරි රථයක් පරීක්ෂා කිරීමේදී එහි පාර්සල් 39ක අසුරා තිබූ මෙම බීඩිකොළ තොගය සොයාගෙන ඇත. අත්අඩංගුවට ගත් සැකකරු දංකොටුව ප්‍රදේශයේ පදිංචි 41 හැවිරිදි පුද්ගලයෙකි. සිද්ධිය සම්බන්ධව වැඩිදුර විමර්ශන ක්‍රියාත්මක වේ.", "URL": "https://lankatruth.com/si/?p=83950", "Category": "පුවත්", "Parent URL": null}