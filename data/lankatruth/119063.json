{"Source": "Lankatruth", "Timestamp": "July 5, 2021", "Headline": "ඩෙල්ටා ආසාදිතයෙකු හමුවූ කොග්ගලින් තවත් 14ක් හමුවෙයි…", "News Content": "වේගවත් ව්‍යාප්තියක් සහිත කොරෝනා ඩෙල්ටා ප්‍රභේදය ආසාදිත සේවිකාවක් වාර්තා වූ කොග්ගල නිදහස් වෙළෙඳ කලාපයේ ඇඟළුම් කම්හළෙන් තවත් ආසාදිතයන් 14 දෙනකු වාර්තා වී ඇතැයි ‍සෞඛ්‍ය අංශ නිලදාරී හු පවසති. කෙසේවුවද මෙම ආසාදිතයන් 14 දෙනාට ඩෙල්ටා ප්‍රභේදය ආසාදනය වී ඇත්දැයි තහවුරුවී නොමැති බවත් කොවිඩ් එන්නත් ලැබී ඇත්තේ කර්මාන්තශාලාවේ සේවක සේවිකාවන් කොටසකට පමණක් බවත් ඔවූහු සඳහන් කරති. ආසාදිත වූ අය‍ගේ පවුල්වල සාමාජික සාමාජිකාවන් ඇතුළු ආශ්‍රිතයන් සියළු දෙනා නිරෝධායයට යොමුකර ඇති බවත් කර්මාන්තශාලාවේ සියලුම දෙනාට දැඩි සෞඛ්‍ය ආරක්ෂිත ක්‍රියාමාර්ග අනුගමනය කරන ලෙස දැනුම් දී ඇති බවත් සෞඛ්‍ය අංශ සඳහන් කරයි.", "URL": "https://lankatruth.com/si/?p=119063", "Category": "කොවිඩ් -19 (කොරෝනා ) පුවත්", "Parent URL": null}