{"Source": "Lankatruth", "Timestamp": "April 2, 2023", "Headline": "එ.ජා ආරක්ෂක කවුන්සිලයේ සභාපති ධූරය රුසියාවට", "News Content": "එක්සත් ජාතීන්ගේ ආරක්ෂක කවුන්සිලයේ සභාපති ධුරය රුසියාවට හිමිවී ඇතැයි වාර්තා වේ. එක්සත් ජාතීන්ගේ ආරක්ෂක කවුන්සිලයේ සාමාජිකත්වය දරණ රටවල් 15 සඳහා වරින් වර මාසයක කාලයක් සභාපති ධුරය හිමිවන අතර, මෙම ක්‍රමවේදය ඔස්සේ මෙවර එහි සභාපති ධුරය රුසියාවට හිමිවී තිබේ. කෙසේවෙතත් මේ සම්භන්දයෙන් යුක්‍රේනය දිගින් දිගටම අප්‍රසාදය පලකරමින් සිටින බව විදෙස් මාධ්‍ය වාර්තා කරයි , රුසියාව විසින් යුක්‍රේනය ආක්‍රමණය කළේ රුසියාවට අවසන් වරට මෙහි සභාපති ධුරය හිමිවූ 2022 වසරේ පෙබරවාරි මාසයේදී වන අතර ඒ අනුව, යුද අපරාධ සිදුකරන බවට චෝදනා එල්ල වී ඇති රටකට මෙලෙස එක්සත් ජාතීන්ගේ ආරක්ෂක කවුන්සිලය මෙහෙයවීමට අවස්ථාව හිමිවීම පිළිබඳව ලෝකයේ දැඩි අවධානයක් යොමුවී තිබේ.", "URL": "https://lankatruth.com/si/?p=146128", "Category": "පුවත්", "Parent URL": null}