{"Source": "Lankatruth", "Timestamp": "July 13, 2017", "Headline": "වෙනිසියුලාවේ  ස්වාධීනත්වය වෙනුවෙන් ජනපති මධුරෝගෙන් දැඩි ප‍්‍රකාශයක්!", "News Content": "වෙනිසියුලාව නිදහස් ස්වාධීන රාජ්‍යක් බවත් කිසිදු අධිරාජ්‍යයකුගේ අණසකට යටත්වීමට තමන් සූදානම් නැතැයි වෙනිසියුලානු ජනපති නිකොලොස් මධුරෝ සිදු කළප‍්‍රකාශයක් විදෙස් මාධ්‍ය වාර්තා කර ඇත. වෙනිසියුලාව පිහිටුවීමට නියමිත ව්‍යවස්ථා සභාව පිළිබඳව ඇමෙරිකානු සෙනෙට් සභික මාර්කෝ රූබියෝ සිදු කළප්‍රකාශයකට ජාතික ව්‍යවස්තා සභාව පිහිටුවීම වෙනිසියුලාව නතර කළ යුතු අතර එසේ නොවුණ හොත් බරපතළ සම්බාධක ක‍්‍රියාවලියකට මුහුණ දිමට වෙනිසියුලාවට සිදුවනු ඇතැයි ඇමරිකානු සෙනෙට් මණ්ඩල සභික මාර්කෝ රූබියෝ කළ ප‍්‍රකාශයට එරෙහිව වෙනිසියුලානු ජනපති ඉහත ප‍්‍රකාශය සිදු කර ඇත. මධුරෝ මදුරෝ වැඩිදුඑටත් පවසන්නේ යෝජිත ජාතික ව්‍යවස්ථා සභාව තුළින් වෙනිසියුලාව තුළ ගොඩනගා ඇති වත්මන් දේශපාලන අර්බූදයට විසඳීමක් ලැබෙනු ඇති අතර මෙම මස 30 වන දා මිලියන 20 ක් වූ වෙනිසියුලානු ඡන්ද දායකයන් නියෝජිතයන් 120 ක් තෝරා ගැනීම සඳහා ඡන්දය භාවිතා කිරීමට අවස්ථාව හිමි වන බවයි. ඇමරිකානු සෙනෙට් සභික මාර්කෝ රූබියෝ ඕ. ඒ. එස්. නමින් හැඳින්වෙන දකුණු ඇමරිකානු සහයෝගීතා සංවිධානය පිහිටු වීමට මුල් වූ පුද්ගලයකු වන අතර මාස කීපයකට ඉහතදී වෙනිසියුලාව ආරක්‍ෂා කිරීමට මැදිහත් වීම පිළිබඳව එල් සැල්වදෝරය, හයිටි සහ ඩොමිනිකන් සමුහාණ්ඩුව යන රටවලට තදින් දොෂාරෝපණ එල්ල කර පුද්ගලයෙකි.", "URL": "https://lankatruth.com/si/?p=37425", "Category": "විදෙස් පුවත්", "Parent URL": null}