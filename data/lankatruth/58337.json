{"Source": "Lankatruth", "Timestamp": "August 26, 2018", "Headline": "ඕස්ට්‍රේලියා කොමියුනිස්ට් පක්ෂය හා ජවිපෙ අතර හමුවක්", "News Content": "ඕස්ට්‍රේලියා කොමියුනිස්ට් පක්ෂය සහ ජනතා විමුක්ති පරෙමුණේ ඕස්ට්‍රේලියානු කමිටුව අතර හමුවක් ඊයේ (25) පැවැත්විණි. මෙහිදී ලංකාවේ දේශපාලන තත්ත්වය පිළිබඳ පැහැදිලි කිරීමක් සිදුකළ අතර ජවිපෙ විසින් ඉදිරිපත් කළ 20 වන සංශෝධනය පිළිබඳවද කරුණු සාකච්චා කර තිබේ. විධායක ජනාධිපති ධුරය අහෝසි කළ යුත්තේ ඇයිද යන්න පිළිබඳව මෙහිදී කරුණු සාකච්චා කරන ලදි. එසේම වත්මන් ලෝක දේශපාලනය පිළිබඳවද කරුණු සංවාදයට ලක්වූ අතර ඕස්ට්‍රේලියා කොමියුනිස්ට් පක්ෂය සහ ජනතා විමුක්ති පෙරමුණ අතර සහයෝගය ඉදිරියටත් පවත්වාගෙන යන බවට මෙහිදී දෙපාර්ශවයෙන්ම ප්‍රකාශයට පත්ව ඇත.", "URL": "https://lankatruth.com/si/?p=58337", "Category": "පුවත්", "Parent URL": null}