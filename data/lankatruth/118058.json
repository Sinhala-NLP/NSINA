{"Source": "Lankatruth", "Timestamp": "June 15, 2021", "Headline": "ප්‍රීමා පිටි මිලත් ඉහළට – බේකර නිෂ්පාදන මිළත් ඉහළට", "News Content": "ප්‍රිමා සමාගම විසින් පාන් නිෂ්පාදන සදහා භාවිතා කරන ලබන (මිල්ක් බ්‍රැන්ඩ්) පිටි කිලෝ එකක මිල රු 3.50 කින් අද (15) දින සිට වැඩි කර ඇති බව ප්‍රිමා තිරිගු පිටි සිය නියෝජිතයින් වෙත දැනුම් දි ඇත. ප්‍රිමා සමාගම විසින් මිල්ක් බ්‍රැන්ඩ් කිලෝ 50 ක් සහිත පිටි මිටියක් මීට පෙර අලෙවි කරනු ලැබූවේ රුපියල් හාරදහසකට වේ. මෙලෙස මිල වැඩි කිරිමත් සමග පිටි කිලෝ 50 ක් රු 4175 දක්වා ඉහල යන බව ප්‍රිමා තිරිගු පිටි අලෙවි නියෝජිතයන් පවසයි. මීට පෙර ප්‍රිමා තිරිගු පිටි සමාගම විසින් රොටි සදහා භාවිතා කරනු ලබන පිටි කිලෝවක් පසුගිය දා රුපියල් 4 කින්ද වැඩි කර ඇත. පාන් නිෂ්පාදනය සදහා භාවිතා කරනු ලබන පිටි කිලෝවක මිල වැඩි කිරිමත් සමග බේකරි නිෂ්පාදන වලද මිල දැමිමට සිදු වන බවත් ඒ අනුව පාන් හැර අනෙකුත් නිෂ්පාදන වල මිල රුපියල් 5 ත් – 10ත් අතර  මිල ගණන් වලින් වැඩි වන බව සමස්ත ලංකා බේකරි හිමියන්ගේ සංගමය පවසයි.", "URL": "https://lankatruth.com/si/?p=118058", "Category": "පුවත්", "Parent URL": null}