{"Source": "Lankatruth", "Timestamp": "May 28, 2017", "Headline": "අයහපත් කාලගුණයෙන් 126ක් ජීවිතක්ෂයට", "News Content": "දින කීපයක සිට රටට බලපා ඇති අයහපත් කාලගුණික තත්ත්වය නිසා ඇති වූ නායයෑම් හා ගංවතුර තත්ත්වයෙන් අද (28) වනවිට 126 දෙනෙකුට ජීවිත අහිමි වී ඇති අතර පුද්ගලයින් 97 දෙනෙකු අතුරුදන් වී ඇතිබව ආපදා කළමණාතරන මධ්‍යස්ථානය සඳහන් කරයි. මේ අතර අපදාවයන්ට ලක්ව ඇති ප්‍රදේශවල පාසල් පවත්වාගෙන යාමේ තීරණය ගැනීමේ බලය එම පාසල්වල විදුහල්පතිවරුන්ට පවරා ඇති බව අධ්‍යාපන අමාත්‍යාංශය සඳහන් කරයි. මෙම අයහපත් කාලගුණික තත්වය හේතුවෙන් පවුල් එක් ලක්ෂ නවදහස් හත්සිය හැත්තෑ තුනක (109,773) පුද්ගලියන් හාරලක්ෂ විසිතුන්හස් හැට අටක් (423,068) පීඩාවට පත්ව සිටින බව ආපදා කළමනාකරණ මධ්‍යස්ථානය පවසයි. පූර්න නිවාස හානි 203ක්ද අර්ධ නිවාස හානි 1,627ක්ද දැනට වාර්තා වී ඇති බව එම මධ්‍යස්ථානය මධ්‍යස්ථානය පවසයි. එමෙන්ම මෙම ආපදා තත්වය හේතුවෙන් පුද්ගලයින් තුන්ලක්ෂ තිස්හයදහකට (336,000) විදුලිය ඇනහිට ඇති බවද වාර්තා වේ.", "URL": "https://lankatruth.com/si/?p=34960", "Category": "පුවත්", "Parent URL": null}