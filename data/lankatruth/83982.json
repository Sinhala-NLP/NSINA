{"Source": "Lankatruth", "Timestamp": "October 26, 2019", "Headline": "ඇල්ල – වැල්ලවාය මාර්ගය විවෘත කිරීම සම්බන්ධව තීරණයක් නැහැ", "News Content": "නාය යෑම හේතුවෙන් අවහිරවී ඇති ඇල්ල වැල්ලවාය මාර්ගය විවෘත කිරීම සම්බන්ධව මෙතෙක් තීරණයක් ගෙන නැතැයි ආපදා කළමනාකරණ මධ්‍යස්ථානය සඳහන් කරයි. ඇල්ල වැල්ලවාය මාර්ගයේ 25/1 බෝක්කුව ආසන්න ප්‍රදේශයේ නායයෑම සහ ගල් පෙරලීම හේතුවෙන් ඊයේ(25) පස්වරුවේ මාර්ගය අවහිර වූ අතර ගමනාගමනය අඩාල විය. එම ස්ථානය නිරීක්ෂණය කිරීමෙන් පසු ආපදා කළමනාකරණ මධ්‍යස්ථානයේ නිළධාරීන් සඳහන් කර සිටියේ තවදුරටත් නාය යෑමේ හැකියාව පවතින බවය. මේ හේතුවෙන් මාර්ගය තවදුරටත් වසා තබා ඇත.", "URL": "https://lankatruth.com/si/?p=83982", "Category": "පුවත්", "Parent URL": null}