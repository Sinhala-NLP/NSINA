{"Source": "Lankatruth", "Timestamp": "August 21, 2021", "Headline": "ජාතිය ඇමතීමේ ප්‍රකාශයේ බරපතල කරුණක්…", "News Content": "ජනාධිපතිවරයා ඊයේ (20) රාත්‍රියේ සිදුකළ ජාතිය ඇමතීමේ ප්‍රකාශයට අදාලව රජයේ නිල වෙබ් අඩවියේ පළ කර තිබෙන වාර්තාව අනුව කෝරෝනා මර්ධනය සම්බන්ධයෙන් බරපතල කරුණක් ඇතුළත්ව තිබේ. එය නම් “”කොරෝනා වසංගතය මැඬ පැවැත්වීමට එකම විසඳුම එන්නත්කරණය” යනුවෙන් සඳහන්ව තිබීම ය. ලෝක සෞඛ්‍ය සංවිධානයේ වෛද්‍ය විශේෂඥවරුන් සහ විද්‍යාඥයින් එන්නත්කරණය එකම විසඳුම බව ප්‍රකාශ කර නැත.  එම විශේෂඥයින් පෙන්වා දෙන්නේ එන්නත්කරණයට අමතරව නිරෝධායන කටයුතු ගණනාවක් අනුගමනය කළ යුතු බවය. මුව ආවරණ පැළඳීම සහ පුද්ගල දුරස්ථභාවය ඒ අතර ප්‍රධානම කරුණු දෙකක් වේ. එන්නත් මාත්‍රා දෙකම ලබා ගත් පුද්ගලයින් පවා එම මාර්ගෝපදේශ දෙක ප්‍රධාන වශයෙන් ක්‍රියාත්මක කළ යුතු බව පෙන්වා දී තිබේ.", "URL": "https://lankatruth.com/si/?p=121755", "Category": "පුවත්", "Parent URL": null}