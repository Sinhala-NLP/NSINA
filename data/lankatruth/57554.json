{"Source": "Lankatruth", "Timestamp": "August 11, 2018", "Headline": "මේක සයිටම් මුදලාලිගෙන් කොතලාවල මුදලාලිට දීලා වගේ වැඩක්…", "News Content": "මුදලට වෛද්‍ය උපාධිය අලෙවි කිරීම සඳහා ආරම්භ කළ මාලඹේ සයිටම් පෞද්ගලික ආයතනයෙන් ඇතුළත් කළ වෛද්‍ය සිසුන්ගෙන් කොතලාවල විශ්වවිද්‍යාලය රුපියල් ලක්ෂ 13 බැගින් අයකිරීම නිසා ඒ දරුවන් අද කබලෙන් ලිපට වැටී ඇතැයි කළුර දිස්ත්‍රික්කයේ ජතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා පාර්ලිමේන්තුවේදී ඊයේ (10) තොරතුරු හෙළිකළේය. ජයතිස්ස මහතා මේ බව පැවසුවේ ඌව වෙල්ලස්ස විශ්ව විද්‍යාලයට අනුබද්ධිත රජයේ වෛද්‍ය පීඨයක් ආරම්භ කරන්නැයි පුද්ගලික යෝජනාවක් ඉදිරිපත් කළ අවස්ථාවේ කරුණු ඉදිරිපත් කරමිණි. එහිදී සයිටම් සම්බන්ධයෙන් අදහස් දැක්වූ වෛද්‍ය නලින්ද ජයතිස්ස මහතා. “සයිටම් එකෙන් පැමිණී දරුවන් දැන් කොතලාවල විශ්වවිද්‍යාලයේ ලියාපදිංචි කරන්නේ මේ ලක්ෂ 13දුන්නොත් පමණයි. දැන් වෙලා තියෙන්නේ මේ දරුවන් සයිටම් මුදලාලිලාගෙන් ගලවලා කොතලාවල මුදලාලිලාට දුන්නා වගේ වැඩක්… මුදල් අයකිරීම නිසා දරුවන් අද අසරණ වෙලා. ඒ දරුවන්ගෙන් මුදල් අයකිරීම වහාම නවත්වන්න කියලා රජයෙන් ඉල්ලා සිටිනවා…” යැයි පැවැසීය.", "URL": "https://lankatruth.com/si/?p=57554", "Category": "පුවත්", "Parent URL": null}