{"Source": "Lankatruth", "Timestamp": "October 26, 2021", "Headline": "ආණ්ඩුව ඇතුළේ අවුල් පිට කියන්න එපා – ජනාධිපති", "News Content": "ආණ්ඩුව ඇතුළේ ප්‍රශ්න පිටතට ගොස් විවේචනය කිරීම සුදුසු නැතැයිද සියලුම ප්‍රශ්න ආණ්ඩුව ඇතුළේම සාකච්ඡා කර විසඳාගන්නැයිද ජනාධිපති ගෝඨාභය රාජපක්ෂ ආණ්ඩු පක්ෂයේ මැති ඇමතිවරු වෙත දන්වා ඇත. ඒ ඊයේ ජනාධිපති මන්දිරයේ පැවති ආණ්ඩු පක්ෂ මන්ත්‍රී කණ්ඩායම් රැස්වීමේදීය. ඇතුළේ ප්‍රශ්න පිටතට ගොස් විවේචනය කිරීම සුදුසු නොවන බවද ජනාධිපතිවරයා එහිදී විශේෂයෙන් අවධාරණය කර ඇත. ඇතැම් පිරිස් ආණ්ඩුවවෙි සිටිමින් එළියෙදි ආණ්ඩුව විවේචනය කිරීම අනුමත කළ නොහැකි බව මෙම රැස්වීමේදී අදහස් දක්වා ඇති වරාය ඇමති රෝහිත අබෙිගුණවර්ධන පවසා තිබේ. විවේචනය හවුල් ආණ්ඩුවලට අලුත් දෙයක් නොවන බව ඊට ප්‍රතිචාර දක්වා ඇති ජල සම්පාදන ඇමති වාසුදේව නානායක්කාර සඳහන් කර ඇත. ආණ්ඩුව යහපත් මගකට ගැනීමේ අරමුණින් කෙරෙන විවේචන සාධනීය ලක්ෂණයක් බව පෙන්වා දී ඇති ඇමැති වාසුදේව 1970 සිටම තමා එය අත් දැක ඇති බවද පවසා තිබේ. කාබනික පොහොර වගා වැඩසටහන හැට නව ලක්ෂයක් ජනතාව අනුමත කළ, සෞභාග්‍යයේ දැක්ම ප්‍රතිපත්ති ප්‍රකාශයේ අන්තර්ගත එකක් බවද ජනාධිපතිවරයා එහිදී සඳහන් කර ඇත.", "URL": "https://lankatruth.com/si/?p=125061", "Category": "පුවත්", "Parent URL": null}