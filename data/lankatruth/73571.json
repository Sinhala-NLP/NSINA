{"Source": "Lankatruth", "Timestamp": "May 8, 2019", "Headline": "අම්බලන්තොට හර්තාල් – කළු කොඩිත් ඔසවයි", "News Content": "මෙරටට පිටුවහල් කර සිටින පාකිස්ථාන ජාතිකයින් පිරිසක් අම්බලන්තොට “රුහුණු රජයේ පුනරුත්ථාපන නිවර්තන රැඳවුම් කඳවුර”ට යොමු කිරීමට ගෙන ඇති තීරණයට විරෝධය පළකිරීමින් අම්බලන්තොට නගරයේ සියලු කඩසාප්පු වසා කළු කොඩි ඔසවා අද (08) හර්තාල් ව්‍යාපාරයක් ආරම්භ කර තිබේ. අම්බලන්තොට නගරයේ ජනතාව පැවසන්නේ මෙම නගරය මෙතෙක් ඉතා සහජීවනයෙන් නගරයේ සිටි අතර කිසිදු ජාති භේද ඇවිස්සීම් සිදු නොවී ඉතා සාමකාමී ලෙස ජීවත් වූ නගරයක් බවයි. මෙම මුස්ලිම් පාකිස්ථාන සරණාගතයින් අම්බලන්තොට රිදියගම නිවර්තන කඳවුරට ගෙන ඒමෙන් රිදීයගම ගම් ඇතුළු නගරයට යම් බලපෑම් කෙදිනක හෝ එල්ල වීමේ හැකියාවක් ඇති බවයි. එම නිසා මෙම කඳවුරට ‍ඔවුන් ගෙනඒම නතර කිරීමට පියවර ගන්නා ලෙස ද ඔවූහු ඉල්ලා සිටිති.", "URL": "https://lankatruth.com/si/?p=73571", "Category": "පුවත්", "Parent URL": null}