{"Source": "Lankatruth", "Timestamp": "September 1, 2019", "Headline": "කසළ තේ කිලෝ 6480ක් සමඟ දෙදෙනෙකු අත්අඩංගුවට", "News Content": "කසළ තේ කිලෝග්‍රෑම් 6480ක් සමඟ පුද්ගලයින් දෙදෙනෙකු ඊයේ(31) රාත්‍රියේදී නිට්ටඹුව පොලීසිය විසින් අත්අඩංගුවට ගෙන තිබේ. පොලීසියට ලද තොරතුරක් මත ලොරි රථයක් නවතා සිදුකළ පරීක්ෂාවකදී එහි තිබී මෙම කසළ තේ තොගය සොයාගෙන ඇති අතර කිලෝග්‍රෑම් 30 බැගින් වූ අසුරන 216ක මෙම කසළ තේ තොගය අසුරා තිබී ඇත. සිද්ධිය සම්බන්ධව අත්අඩංගුවට ගෙන ඇත්තේ 35 හැවිරිදි සහ 38 හැවිරිදි ගලහ ප්‍රදේශයේ පදිංචිකරුවන් දෙදෙනෙකි. ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://lankatruth.com/si/?p=80156", "Category": "පුවත්", "Parent URL": null}