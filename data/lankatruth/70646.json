{"Source": "Lankatruth", "Timestamp": "March 19, 2019", "Headline": "අර්ජුන ඇලෝසියස්ගේ ලක්ෂ 506ක බදු වංචාවක් ජවිපෙ හෙලිකරයි", "News Content": "මහ බැංකු බැදුම්කර වංචාව සම්බන්ධ සැකකාර අර්ජුන ඇලෝසියස් මහතාට අයත් ස්කාගාරයකින් සුරා බදු දෙපාර්තමේන්තුවට ගෙවිය යුතු රුපියල් ලක්ෂ 506ක බදු මුදල් ගෙවීම පැහැර හැර ඇතැයි ජනතා විමුක්ති පෙරමුණේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා අද (19) පාර්ලිමේන්තුවේ දී පැවසීය. ඒ මහතා වැඩිදුරටත් කියා සිටියේ අදාල ස්කාගාරයට රා මැදීම සඳහා පොල් ගස් 72,000කින් සමන්විත කළුතර ප්‍රදේශයේ ඉඩමක් ලබා ගැනීමට ඉල්ලුම් කර ඇති අතර ඊට මැති ඇමතිවරුන්ගෙන් සුරාබදු දෙපාර්තමේන්තුවට බලපෑම් ද පවතින බවයි. 2019 අයවැය කාරක සභා අවස්ථාවේ 06 වන දින විවාදය අද පාර්ලිමේන්තුවේ පැවැත්වෙන අතර එහිදී නලින්ද ජයතිස්ස මන්ත්‍රීවරයා මේ බව පෙන්වා දුන්නේය.", "URL": "https://lankatruth.com/si/?p=70646", "Category": "පුවත්", "Parent URL": null}