{"Source": "Lankatruth", "Timestamp": "August 16, 2023", "Headline": "ඇමති කංචන කෝටි ගණන්වලින් සෙල්ලම් කරනහැටි මෙන්න", "News Content": "ශ්‍රී ලංකා සුනිත්‍ය බලශක්ති අධිකාරියට අයවියයුතු රුපියල් කෝටි 03කට අධික මුදලක්, විදුලිබල ඇමති කංචන විජේසේකරගේ මැදිහත්වීම හේතුවෙන් අයකරගෙන නොමැති වීම පිළිබඳව විගණන විමසුමකින් ප්‍රශ්න කර තිබේ. එම අධිකාරියේ ලියාපදිංචි ගාස්තු ලෙස රුපියල් තුන්කෝටි පනස් ලක්ෂ පනස් දහසක් (රු. 35,050,000) මෙගාවොට් 700ක පුනර්ජනනීය විදුලි ව්‍යාපෘති සඳහා අයකරගත යුතුව තිබී ඇත. එම මුදලින් රුපියල් පනස් ලක්ෂ පනස්දහසක් (රු. 5,050,000) 2022 අප්‍රේල් 06 වෙනි දින හිටපු ඇමති යටතේ අයකරගෙන තිබිණි. නමුත් ඉන් පසුව විදුලිබල ඇමති ලෙස පත් වූ කංචන විජේසේකර යටතේ ඉතිරි රුපියල් කෝටි 03ක මුදල අයකරගෙන නොතිබීම ගැන එම විගණන විමසුමෙන් ප්‍රශ්න කර ඇත. ඊට අමතරව 2022 වර්ශයේදී මෙගාවොට් 467ක සුනිත්‍යබල විදුලි උත්පාදනයක් ඇස්තමේන්තු කර තිබූ අතර වර්තමාන ඇමති කංචන විජේසේකර යටතේ මේ දක්වා එම ඇස්තමේන්තුවෙන් සම්පූර්ණකරගෙන තිබේනනේ මෙගාවොට් 175ක් පමණක බවද එම විමසුමෙන් හෙළිකරගෙන තිබේ. මෙම තත්වය නිසා නැවත පෞද්ගලික ඩීසල් විදුලිබලාගාර හිමියන්ගෙන් ඉතා අධික මුදලකට විදුලිය මිලදී ගැනීමට ඉඩකඩ විවරවී ඇති බව පැහැදිලි වී තිබේ.", "URL": "https://lankatruth.com/si/?p=150382", "Category": "පුවත්", "Parent URL": null}