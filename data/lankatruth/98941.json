{"Source": "Lankatruth", "Timestamp": "October 30, 2020", "Headline": "බස්නාහිර පොලිසියේ 44කට කොරෝනා", "News Content": "පොලිස් විශේෂ කාර්ය බලකා සෙබලුන් ද ඇතුළුව පොලිස් නිලධාරීන් 44 දෙනෙකුට කොවිඩ් – 19 වෛරසය ආසාදනය වී ඇතැයි වාර්තා වේ. එමෙන්ම පොලිස් නිලධාරීන් 122නෙකු මේ වනවිට නිරෝධායනය සඳහා යොමු කර ඇති අතර තවත් නිලධාරීන් 771දෙනෙකු ස්වයං නිරෝධායනයට යොමු කර තිබේ. “නිරන්තරයෙන් උපදෙස් දීලා තියෙනවා ඔවුන්ට සෞඛ්‍ය පුරුදුවලට අනුගත වෙලා කටයුතු කරන්න කියලා. නමුත් මත්ස්‍ය වෙළෙඳපොළත් එක්ක තමයි අපිටත් මේක ව්‍යාප්ත වුණේ. ඉස්සරට වඩා ප්‍රබල වෛරසයක් තමයි මේ තියෙන්නේ. බෝවීම ඉතාම වැඩියි. ඒ අනුව ඒකේ වින්දිතයින් බවට අපි පත්වුණා. නමුත් පොලීසියේ අය නිරෝධායන කරන්න විශේෂ මධ්‍යස්ථාන තියෙනවා. විශේෂයෙන්ම පූනානි හා කුණ්ඩසාලේ පොලිස් රෝහල අපේ නිලධාරීන්ට ප්‍රතිකාර ලබා දෙන්න වෙන්කරගෙන තියෙනවා. මේක පොලීසිය තුළ ව්‍යාප්ත වීම වැළැක්වීමට අවශ්‍ය සෑම පියවරක් පොලිස්පතිවරයාගේ නියෝග මත අරන් තියෙනවා. එකම දේ තියෙන්නේ කුමන හේතුවක් නිසාවත් පොලිස් රාජකාරි අඩපණ වෙන්නේ නැහැ මේ නිසා.“ යැයි පොලිස් මාධ්‍ය ප්‍රකාශක අජිත් රෝහණ මහතා පවසයි.", "URL": "https://lankatruth.com/si/?p=98941", "Category": "පුවත්", "Parent URL": null}