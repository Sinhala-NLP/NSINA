{"Source": "Lankatruth", "Timestamp": "January 25, 2019", "Headline": "අගුණකොලපැලැස්ස බන්ධනාගාරයේ පහදීමේ සිද්ධිය එක්සත් ජාතීන්ගේ සංවිධානයට", "News Content": "අගුණුකොලපැලැස්ස බන්ධනාගාරයේ රැඳවියන් පිරිසකට බන්ධනාගාර නිලධාරීන් පිරිසක් විසින් සිදුකළ පහරදීමේ සිද්ධිය සම්බන්ධව සිරකරු අයිතිවාසිකම් සුරැකීමේ කමිටුව කොළඹ එක්සත් ජාතීන්ගේ කාර්යාලයට පැමිණිල්ලක් ඉදිරිපත් කර තිබේ. සිරකරු අයිතිවාසිකම් සුරැකීමේ කමිටුවේ සභාපති නීතීඥ සේනක පෙරේරා මහතා සඳහන් කළේ එක්සත් ජාතීන්ගේ සංවිධානයේ මානව හිමිකම් සම්බන්ධ ජ්‍යෙෂ්ඨ උපදේශකයකු වන ජුආන් ෆර්නැන්ඩස් මහතා මුණගැසී සිද්ධිය සම්බන්ධව පැමිණිලි කළ බවයි. වැඩිදුරටත් අදහස් දැක්වූ ඒ මහතා පවසා සිටියේ පහරදීමේ සිද්ධිය සම්බන්ධව අපරාධ පරීක්ෂණ දෙපාර්තමේන්තුවට පැමිණිලි කළ ද රාජ්‍ය පාර්ශ්වයෙන් අදාල පරීක්ෂණ සඳහා ප්‍රමාණවත් සහයක් නොලැබෙන බවයි.", "URL": "https://lankatruth.com/si/?p=66992", "Category": "පුවත්", "Parent URL": null}