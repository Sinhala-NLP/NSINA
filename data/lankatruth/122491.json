{"Source": "Lankatruth", "Timestamp": "September 3, 2021", "Headline": "සීනිවලටත් ගැසට් පෝලිමක්", "News Content": "සීනි අලෙවි කිරීමේ උපරිම මිල ගණන් තීරණය කරමින් පාරිභෝගික සේවා අධිකාරිය ඊයේ (02) සිට ක්‍රියාත්මක වන පරිදි ගැසට් නිවේදනයක් නිකුත් කර තිබේ.  එම ගැසට් නිවේදනය ඊයේ ප්‍රසිද්ධ කළ අතර අදාළ මිල ගණන් ඊයේ සිට ක්‍රියාත්මක කරන ලෙස නිවේදනය කර තිබීම විශේෂත්වයකි. ඒ අනුව සුදු සීනි කිලෝවක තොග මිල රුපියල් 116ක් ද,එහි සිල්ලර මිල පැකට් කළ කිලෝවක් රුපියල් 125ක් ද, පැකට් නොකළ රුපියල් 122/-ක් ද වශයෙන් දැක්වේ. දුඹුරු සීනි කිලෝවක පැකට් නොකළ රුපියල් 125/-ක් සහ පැකට් කළ රුපියල් 128/-ක් ලෙස දැක්වේ.  මෙම ගැසට් නිවේදනය පාරිභෝගික අධිකාරියේ සභාපති ශාන්ත දිසානායකගේ අත්සනින් නිකුත් කර තිබේ. මෙයට පෙර නිකුත් කළ ගැසට් නිවේදනයක් අනුව රුපියල් 85/- උපරිම සිල්ලර මිලක් නියම කර තිබිණි. එය මේ වන විට ගැසට් නිවේදනයක් මගින්ම රුපියල් 125/-ක් දක්වා ඉහල දමා තිබේ. ඡායාරූපය – අද දෙරණ", "URL": "https://lankatruth.com/si/?p=122491", "Category": "පුවත්", "Parent URL": null}