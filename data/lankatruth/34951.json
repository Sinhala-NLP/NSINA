{"Source": "Lankatruth", "Timestamp": "May 27, 2017", "Headline": "නුවරඑළිය ඇතුළු දිස්ත්‍රික්ක 08කට රතු නිවේදනයක්!", "News Content": "නුවරඑළිය දිස්ත්‍රික්කයේ ප්‍රාදේශිය ලේකම් කොට්ඨාශ හතරකට ඇතුළු දිවයිනේ දිස්ත්‍රික්ක 08කට ගොඩනැගිලි පර්යේෂණ සංවිධානය විසින් රතු නිවේදනයක් නිකුත් කර තිබේ. ඒ අනුව මහනුවර දිස්ත්‍රික්කයේ ගඟ ඉහළ ප්‍රාදේශිය ලේකම් කොට්ඨාශයටත්, රත්නපුර දිස්ත්‍රික්කයේ ප්‍රාදේශීය ලේකම් කොට්ඨාස 11කටත්, කෑගල්ල දිස්ත්‍රික්කයේ ප්‍රාදේශීය ලේකම් කොට්ඨාස 04කටත්, ගාල්ල දිස්ත්‍රික්කයේ ප්‍රාදේශීය ලේකම් කොට්ඨාස 06කටත්, කළුතර දිස්ත්‍රික්කයේ ප්‍රාදේශීය ලේකම් කොට්ඨාස 04කටත්, මාතර දිස්ත්‍රික්කයේ ප්‍රාදේශීය ලේකම් කොට්ඨාස 04කටත්, හම්බන්තොට දිස්ත්‍රික්කයේ ප්‍රාදේශීය ලේකම් කොට්ඨාස 02කටත් මේ වන විට අනතුරු ඇගවීම් නිකුත් කර ඇති බව සදහන්වේ. අද පස්වරුවේ නිකුත් කර ඇති එම නිවේදනයේ වැඩිදුරටත් සඳහන් වන්නේ ඉදිරි පැය 24 තුළද අඛණ්ඩව වර්ෂාව පතිතවුවහොත් වාහම උක්ත නම් කරනලද ප්‍රදේශවලින් ඉවත්වන ලෙස ය.", "URL": "https://lankatruth.com/si/?p=34951", "Category": "පුවත්", "Parent URL": null}