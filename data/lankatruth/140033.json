{"Source": "Lankatruth", "Timestamp": "October 1, 2022", "Headline": "ලෝක ළමා දිනය අදයි", "News Content": "ලෝක ළමා දිනය අදට (ඔක්තෝබර් 01) යෙදීතිබෙන අතර ඒ වෙනුවෙන් රාජ්‍ය සහ පෞද්ගලික අංශයේ වැඩ සටහන් ගණනාවක් ක්‍රියාත්මක කළ ද, ශ්‍රී ලාංකික ළමුන් කෙරෙහි බලපා තිබෙන සුවිශේෂී කරුණු පිළිබඳව එම වැඩ සටහන්වලදී අවධානය යොමු කර ඇති බවට තහවුරු නොවන්නේ යැයි විශ්ලේෂකයන්ගේ මතය වීතිබේ.  විශේෂයෙන් ම පාසල් දරුවන් විශාල පිරිසක් නිරාහාරව සිටීමට සිදුවීම, ළමා මන්දපෝෂණය ඛේදවාචකයක් දක්වා ඉහල ගොස් තිබීම සහ ත්‍රිපෝෂ වැනි ළමා අතිරේක ආහාර ද්‍රව්‍යවල විෂ රාසායන ද්‍රව්‍ය අඩංගුව තිබීම ආදී බරපතළ ගැටළු කෙරෙහි ආණ්ඩුවේ කිසිදු වගකිය යුතු අවධානයක් යොමු කර නොමැත.  පෞද්ගලික අංශය තම වාණිජ අරමුණු මුල් කර ගත් වැඩ සටහන් මගින් ළමා දිනය සමරන අතර පොදු සමාජයේද ළමුන් කෙරෙහි මේ වනවිට බලපා තිබෙන ඛේදනීය තත්වය පිළිබඳව වැඩි අවධානයක් යොමු කර නොමැති පසුබිමක ලෝක මෙවර ලෝක ළමා දින සැමරුම පැවැත්වේ.", "URL": "https://lankatruth.com/si/?p=140033", "Category": "පුවත්", "Parent URL": null}