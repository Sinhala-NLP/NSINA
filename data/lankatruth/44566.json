{"Source": "Lankatruth", "Timestamp": "November 30, 2017", "Headline": "සුළං සහ අධික වැසි හේතුවෙන් දේපොළ හා ජීවිත හානි", "News Content": "දිවයිනේ ප්‍රදේශ රැසකට බලපා තිබෙන තද සුළං තත්ත්වයක් හේතුවෙන් දේපොළ හානි රැසක් වාර්තා වී ඇති බව ආපදා කළමනාකරණ මධ්‍යස්ථානය ප්‍රකාශ කරයි. එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේ කොළඹ, කළුතර, ගාල්ල, මාතර සහ හම්බන්තොට යන දිස්ත්‍රික්කවල නිවාස හානි ඇතුළු ආපදා තත්ත්වයන් රැසක් වාර්තා වන බවයි. මධ්‍යම කඳුකරයේ බදුල්ල සහ නුවරඑළිය යන දිස්ත්‍රික්කවලට ද තද සුළං හේතුවෙන් බලපෑම් එල්ල වී ඇති බව ආපදා කළමනාකරණ මධ්‍යස්ථානය ප්‍රකාශ කළා. මහ වැසි සහ සුළං හේතුවෙන් කොළඹ අවට සිදුවූ අපදා නිසාඊයේරාත්‍රී වන විට 15 දෙනකු පමණ කොළඹ ජාතික රෝහලට ඇතුළු කර ඇතැයි රෝහල් ආරංචි මාර්ග කියයි. ගාල්ල ඇතුළු නිරිතදිග මුහුදු තීරයට බලපෑම් කළ දැඩි සුළං තත්ත්වය හේතුවෙන් අනතුරට පත්ව මියගිය ධීවරයන් තිදෙනකුගේ සිරුරු හමු වී ඇතැයි ගාල්ල ආපදා කළමනාකරණ මධ්‍යස්ථානය පවසයි. පවතින අධික වැසි සහිත තත්වය හේතුවෙන් දිස්ත්‍රික්ක කිහිපයකට නාය යෑමේ පූර්ව අනතුරු ඇගවීමේ නිවේදන නිකුත්කර ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පැවසීය. මේ වනවිට ගාල්ල,මාතර,රත්නපුර,නුවර එළිය,බදුල්ල හා මාතලේ දිස්ත්‍රික්ක සඳහා නාය යෑමේ පූර්ව අනතුරු ඇගවීමේ නිවේදන නිකුත්කර ඇත.. කඳුකර ප්‍රදේශයට ඇද හැලෙ තද වර්ෂාවත් සමග පස් කඳු කඩා වැටීම නිසා බදුල්ල ප්‍රදේශයේ මාර්ග රැසක් අවහිර වී ඇතැයි දිස්ත්‍රික් ආපදාකළමනාකරණ ඒකකය කියයි. කොළඹ බදුල්ල ප්‍රධාන මාර්ගයේ බෙරගල 181 කිලෝ මීටර් කණුව ආසන්නයේ දීපස් කන්දක් කඩා වැටීමෙන් එම මාර්ගයේ ධාවනය සම්පූර්ණයෙන්ම නතර වීඇතැයි පොලිසිය කියයි. කලුපහන වීරකෝන්ගම බඹරකන්දට යන මාර්ගයට පස් කඳු කඩා වැටීමෙන් ගම්වාසීහු කොටුවී ඇතැයි ද වර්තාවේ. නාය යාමේ අවදානමක් හේතුවෙන් හපුතලේ ප්‍රාදේශීය ලේකම් කාර්යාලයේ පවුල් 94ක් ආරක්ෂිත ස්ථානවලට ඉවත් කිරීමට පියවර ගෙන ඇතැයි හපුතලේ ප්‍රාදේශීය ලේකම් කාර්යාලය පවසයි. ඒ අනුව ගැලනෝර් හි පවුල් 55ක් සහ බ්ලැක්වුඩ් හි පවුල් 39ක් එසේ ආරක්ෂිත ස්ථානවලට ඉවත් කිරීමට කටයුතු යොදා ඇති අතර ඔවුන් යහලබැද්ද හා ගැලනෝර් පාසල්වල රැඳවීමට නියමිතය.", "URL": "https://lankatruth.com/si/?p=44566", "Category": "පුවත්", "Parent URL": null}