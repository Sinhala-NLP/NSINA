{"Source": "Lankatruth", "Timestamp": "July 21, 2022", "Headline": "ඉතාලියේ අගමැති ඉල්ලා අස්වෙයි", "News Content": "ඉතාලියේ අගමැති මාරියෝ ඩ්‍රාගි ඉල්ලා අස්වීමට තීරණය කර ඇති බව විදෙස් මාධ්‍ය වාර්තා කරයි. මාරියෝ ඩ්‍රාගි අගමැති ලෙස පත්වූයේ සමගි සන්ධාන රජයක් ලෙසය. මාරියෝ ඩ්‍රාගිට එරෙහිව පාර්ලිමේන්තුවේ සෙනෙට් මණ්ඩලයට ගෙන එන ලද විශ්වාසභාභංගය පරාජය කිරීමට සහාය ලබාදීම ප්‍රතික්ෂේප කරන බව සමගි සන්ධානයේ ප්‍රධාන දේශපාලන කණ්ඩායම් ප්‍රකාශ කර තිබේ. රට දේශපාලන කැලඹීමකට ඇද දමා මූල්‍ය වෙලඳපොල කඩාවැටීම හේතුවෙන් අගමැති මාරියෝ ඩ්‍රාගි ඉල්ලා අස්වීම ප්‍රකාශ කිරීමෙන් පසු ජනාධිපති මැටරෙල්ලාගේ කාර්යාලය නිවේදනයක් නිකුත් කරමින් කියා තිබෙන්නේ ඔක්තෝම්බර් මාසයේදී පාර්ලිමේන්තුව විසුරුවා හැර මැතිවරණයක් කැඳවනතුරු භාරකාර තනතුරක රැඳී සිටින ලෙසය.", "URL": "https://lankatruth.com/si/?p=137176", "Category": "පුවත්", "Parent URL": null}