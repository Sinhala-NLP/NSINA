{"Source": "Lankatruth", "Timestamp": "June 3, 2021", "Headline": "කොරෝනා ආසාදිතව තවත් ගැබිණි මවක් මරණයට පත්වෙයි…", "News Content": "කොවිඩ් – 19 ආසාදිතව තවත් ගැබිනි කාන්තාවක් මරණයට පත් වූ බව සෞඛ්‍ය අංශ තහවුරු කරයි. ඇය පසුගිය 01 දා කළුබෝවිල රෝහලේ ප්‍රතිකාර ලබමින් සිටින අතරතුර මියගිය බව විශේෂඥ වෛද්‍ය චිත්‍රමාලි ද සිල්වා මහත්මිය තහවුරු කළ අතර එය මෙරට කොවිඩ් ආසාදිතව මියගිය 07වැනි ගර්භණි කාන්තාව වේ. මේ සම්බන්ධයෙන් වැඩිදුරටත් අදහස් දක්වන විශේෂඥ වෛද්‍ය චිත්‍රමාලි ද සිල්වා… “දැනට අපි චක්‍රලේඛය සකස් කරමින් සිටිනවා එන්නත්කරණය ගර්භණී මව්වරුන්ට ආරම්භ කිරීමට. අපි සැලසුම් කරලා තියෙන්නේ, සංකූලතාවයන් තියෙන මව්වරුන්ට තමයි අපි ප්‍රමුඛතාවයක් දීලා එන්නත් කටයුතු කරන්නේ. දැනට මාතෘ මරණ 07ක් වාර්තා වෙලා තියෙනවා කොවිඩ් ආසාදනය හේතුවෙන්. 01 තමයි අවසන් මරණය සිදුවුණේ කළුබෝවිල රෝහලේ දී”.", "URL": "https://lankatruth.com/si/?p=117555", "Category": "කොවිඩ් -19 (කොරෝනා ) පුවත්", "Parent URL": null}