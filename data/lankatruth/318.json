{"Source": "Lankatruth", "Timestamp": "November 23, 2011", "Headline": "විශ්ව විද්‍යාල ආචාර්යවරු නැවතත් සටනට සැරසෙයි", "News Content": "ජනාධිපතිවරයා පොරොන්දු වූ ආකාරයට අයවැය තුළින් සිය වැටුප් වැඩිවීම් සිදුකර නොමැති බවටත්, ඒ අනුව විශ්ව විද්‍යාලආචාර්යවරුන්ව පැහැදිලි රැවටීමකට භාජනය කර ඇති බවටත් විශ්ව විද්‍යාල ආචාර්යවරුන්ගේ සමිති සම්මේලනයේ සභාපතිආචාර්ය නිර්මාල් රංජිත් දේවසිරි මහතා චෝදනා කරයි. සිය සංගමය පසුගිය වෘත්තීය සමිති ක‍්‍රියා මාර්ගය නතර කරනු ලැබුවේ ද වැටුප් යෝජනාවල ඉදිරි අදියර අයවැයෙන් ක‍්‍රියාත්මකකරන බවට ජනාධිපතිවරයා විසින්ම ලබාදුන් පොරොන්දුව මත බව ඔහු කියා සිටියි. මෙම තත්වය යටතේ, එළඹෙන බ‍්‍රහස්පතින්දා දිනයේ මේ පිළිබඳව සිය විධායක කමි‍ටුව රැස්වී සාකච්ඡා කරන බවත්, එහිදිඉදිරිදී ගත යුතු ක‍්‍රියාමාර්ග සම්බන්ධයෙන් අවසන් එකඟතාවකට පැමිණෙන බවත් නිර්මාල් රංජිත්‍ දේවසිරි මහතා පැවසිය.", "URL": "https://lankatruth.com/si/?p=318", "Category": "පුවත්", "Parent URL": null}