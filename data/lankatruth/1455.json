{"Source": "Lankatruth", "Timestamp": "February 19, 2012", "Headline": "ජවිපෙන් අදත් උද්ඝෝෂණ. මාතරදී තිදෙනකු අත්අඩංගුවට", "News Content": "අසාධාරණ ලෙස ඉහළ දමා ඇති ඉන්ධන මිල වහා අඩුකරන ලෙස ආණ්ඩුවට බලකරන උද්ඝෝෂණ කිහිපයක් අදත් ජනතා විමුක්ති පෙරමුණ විසින් සංවිධානය කර තිබේ. මීට සමගාමීව අද පෙරවරුවේ මාතර කඹුරුපිටියේදී අත්පත්‍රිකා ඛෙදාහැරීමේ ව්‍යාපාරයක් සංවිධානය කර ඇත. මෙහිදී අත්පත්‍රිකා ඛෙදන ලද ජවිපෙ සාමාජිකයින් තිදෙනෙකු ආණ්ඩු විරෝධී පත්‍රිකා ඛෙදාහරින ලදැයි කියමින් අත්අඩංගුවට ගෙන පොලිස් බාරයේ රඳවාගෙන සිටින බව ද වාර්තාවේ. මෙම උද්ඝෝෂණ මාලාවේ එක් උද්ඝෝෂණයක් ජවිපෙ ප්‍රචාරක ලේකම් විජිත හේරත් මහතාගේ සහභාගිත්වයෙන් අද (19) සවස 4.00ට කිරිබත්ගොඩ නගරයේදී පැවැත්වීමට කටයුතු යොදා තිබේ. මෙයට අමතරව තවත් උද්ඝෝෂණ දෙකක් අද දහවල් 12.00ට මාතර දෙණියාය නගරයේදී ද, සවස 2.00ට හැටන් නගරයේදී පැවැත්වීමට නියමිතය.", "URL": "https://lankatruth.com/si/?p=1455", "Category": "පුවත්", "Parent URL": null}