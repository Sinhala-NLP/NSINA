{"Source": "Lankatruth", "Timestamp": "July 13, 2023", "Headline": "මූල්‍ය අරමුදලෙන් ලෝකය හපයක් කළ ආකාරය දත්ත සහිතව හෙළිවෙයි", "News Content": "ජාත්‍යන්තර මූල්‍ය අරමුදල සමග එක් වූ බ්‍රිතාන්‍යයේ හිටපු අගමැති මාග්‍රට් තැචර් සහ ඇමරිකාවේ හිටපු ජනාධිපති රොනල්ඩ් රේගන් යන ත්‍රෛ පාක්ෂික එකමුතුවෙන් ලෝකය මත මුදාහල නව ලිබරල්වාදී ආර්තික ක්‍රියාවලිය නිසා මිලියන 735ක් උග්‍ර සාගින්නට ගොදුරු වී රටවල් රැසක් උග්‍ර ණය උගුලක හිර වී ඇති බව එක්සත් ජාතීන්ගේ අලුත්ම වාර්තාවෙන් අනාවරණය වේ. එක්සත් ජාතීන්ගේ සංවිධානය මෙම වාර්තාව නිකුත් කර තිබෙන්නේ G20 සංවිධානයේ මුදල් ඇමතිවරුන්ග් සහ මහ බැංකු අධිපතිවරුන්ගේ සමුලුව වෙනුවෙන්ය. එක්සත් ජාතීන්ගේ සංවිධානය විසින් 2030 වනවිට ලෝකයෙන් සාගින්න තුරන් කිරීමේ වැඩසටහනක් හඳුන්වා දී ඇති අතර 2023 ජූලි මස G20 සංවිධානය රැස්වනවිට එම ඉලක්ක කරා යාමට තිබෙන ශඛ්‍යතාවය පිළිබඳව සාකච්ඡා කිරීම සඳහා මෙම විශේෂ වාර්තාව නිකුත් කර තිබේ. එයින් විශේෂ අවධානය යොමු කර ඇත්තේ පසුගිය 2022 වසර තුළදී පමණක් උග්‍ර සාගින්නට මිලියන 122ක ජනතාවක් අලුත් ඇතුළත් වූ බවය. ඒ සමගම ලෝක ජනගහනයෙන් මිලියන 735ක් 2022 වර්ශය අවසන් වනවිට උග්‍ර සාගින්නෙන් පෙළෙන්නන් අතරට එක් වී ඇති බව පෙන්වා දී ඇත. එම රටවල ණය බවර ඉතා ඉහළ බවද දලදේශීය නිෂ්පාදිතයෙන් 60% ඉක්මවූ විදේශ ණය ලබාගෙන ඇති රටවල් 59ක් හඳුනාගෙන ඇති බවද එම වාර්තාවෙන් පෙන්වා දී ඇත. සංවර්ධනය වෙමින් පවතින රටවල් මේ වනවිට ඇමරිකානු ඩොලර් ට්‍රිලියන 92ක අති වශාල ණය බරකින් පෙළෙන අතර ගෝලීය දල දේශීය නිෂ්පාදිතය 2002 වර්ශයේ සිට ගෙවි ගිය දශක දෙක තුළ තුන් ගුණයකින් වර්ධනය වී ඇති අතර ණය බර ගෝලීය දල දේශීය නිෂ්පාදිතය මෙන් පස් ගුණයකින් වර්ධනය වී ඇති බව එම වාර්තාවෙන් පෙන්වා දී තිබේ. ලෝකය පුරා ක්‍රියාත්මක නව ලිබරල්වාදී ආර්ථික ක්‍රමය නිසා උග්‍ර සාගින්න සහ උග්‍ර ණය බර දුප්පත් රටවල් වෙත ඉතා විශාල වශයෙන් දුර්භික්ෂය ගෙන දී ඇති බව එක්සත් ජාතීන්ගේ නවතම වාර්තාවේ අඩංගු දත්තවලින් සනාත වේ.", "URL": "https://lankatruth.com/si/?p=149058", "Category": "ආර්ථික පුවත්", "Parent URL": null}