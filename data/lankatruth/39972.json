{"Source": "Lankatruth", "Timestamp": "August 27, 2017", "Headline": "වෙනිසියුලාවට ප්‍රණාමය පුදකළ හයිටි වෛද්‍ය ශිෂ්‍යත්ව ලාභීන්", "News Content": "වෙනිසියුලානු වෛද්‍ය විද්‍යාල තුළ අධ්‍යාපනය ලබා පිටත්ව ගිය හයිටි වෛද්‍යඋපාධිධාරීන් 58 දෙනෙකු තමන්ට ලබා දුන් වෛද්‍ය අධ්‍යාපනය පිළිබඳ වෙනිසියුලාව වෙත කෘතවේදීත්වය පළකර තිබේ. පසුගිය 2010 වසරේදී හයිටියේ සිදුවූ භූමිකම්පාඛේදවාචකයෙන් අනතුරුව වෙනිසියුලාවේ පිහිටි ලතින් ඇමෙරිකානු විශ්වවිද්‍යාලයේ වෛද්‍ය අධ්‍යාපනය හැදෑරීම සඳහ මෙම සිසුන් කණ්ඩායම තොරාගනු ලැබ තිබේ. වෛද්‍යඋපාධිය ලැබූහයිටි සිසුන් ස්තූතීය පළකරමින් ‘‘ අද අපි වෙනිසියුලාවට අපගේ ස්තූතිය පුදකර සිටිනවා. එය ඉතා ආදරයෙන් පුදකරන සදාකාලික අපිරිමිත ස්තූතියක්. එය අපගේ පවුල්වල සාමාජිකයන්ගෙන් සහ හයිටියේ සමස්ථ ජනතාවගෙන් වෙනිසියුලානුවන් වෙත පිදෙනවා. පළමුව ඔවුන් අපට කියන කිසිදු වචනයක් තේරුණේ නැහැ. නමුත් ඔවුන්ගේ පිළිගැනීම, දක්වනු ලැබූසුහදත්වය අපගේ අපහසුව සහමුලින්ම දුරුකළා. රටවල් 28ක් නියෝජනය කළවිවිධත්වයෙන් පිරුණු එවැනි තැනක් ලොවම කැටිකළඑවැනි තැනක් අපව විශ්මයට පත්කළා. චාවේස්ගේ ඉගැන්වීම තුළ හයිටියට වෛද්‍යවරුන් බිහිකළ වෙනිසියුලාවට අපගේ භක්ති ප්‍රණාමය පුදකර සිටිනවා.‘‘ යනුවෙන් ලිඛිතව ස්තූතිය පළකර තිබේ. වෙනිසියුලානු හිටපු නායක හියුගෝ චාවේස්ගේ සංකල්පයක් අනුව මෙම ලතින් ඇමෙරිකානු විශ්වවිද්‍යාලය තුළ කලාපයේ සහ දිළිඳු රටවල උසස් අධ්‍යාපනය හදාරන සිසුන් වෙත ශිෂ්‍යත්ව ලබා දෙමින් අධ්‍යාපන අවස්ථා ලබා දීඇති අතර මේ වනවිට එම විශ්වවිද්‍යාලයේ රටවල් 28ක් නියෝජනය කරමින් සිසුන් අධ්‍යාපනය හදාරමින් සිටින බව පැවසේ.", "URL": "https://lankatruth.com/si/?p=39972", "Category": "විදෙස් පුවත්", "Parent URL": null}