{"Source": "Lankatruth", "Timestamp": "November 1, 2018", "Headline": "කිව්ව වගේ සිංගප්පූරු වෙළඳ ගිවිසුම දැං අහෝසි කරන්න", "News Content": "සිංගප්පූරු – ශ්‍රී ලංකා වෙළඳ ගිවිසුමේ පවතින අවාසි සහගත තත්වයන් සම්බන්ධව පසුගිය කාලය පුරා ඒකාබද්ධ විපක්ෂය ගෙනගිය කරුණු දැක්වීම් අනුව නව අග්‍රාමාත්‍යවරයා යටතේ එම ගිවිසුම අහෝසි කරනු ඇතැයි අපේක්ෂා කරන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ ලේකම් හරිත අලුත්ගේ මහතා ඇතුළු පිරිසක් අද(01) කොළඹ පැවති මාධ්‍ය හමුවක් අමතමින් මේ බව ප්‍රකාශ කළේය. එසේම රජයේ වෛද්‍ය නිලධාරීන්ගේ සංගමය වැඩිදුරටත් පවසා සිටියේ රටට ගැලපෙන නව වෙළඳ ප්‍රතිපත්තියක් හා ක්‍රමවේදයක් හඳුනාගන්නා තුරු සිංගප්පූරු වෙළඳ ගිවිසුම අහෝසිකරන ලෙස රජයෙන් ඉල්ලා සිටින බවයි. මෙම කරුණු ඇතුළත් ලිපියක් නව අග්‍රාමාත්‍ය මහින්ද රාජපක්ෂ මහතා වෙත භාරදීමට රජයේ වෛද්‍ය නිලධාරීන්ගේ සංගමය කටයුතු කරන බවද මාධ්‍ය හමුව අමතමින් හරිත අලුත්ගේ මහතා වැඩිදුරටත් පැවසීය.", "URL": "https://lankatruth.com/si/?p=62431", "Category": "පුවත්", "Parent URL": null}