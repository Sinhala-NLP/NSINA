{"Source": "Lankatruth", "Timestamp": "September 24, 2021", "Headline": "තරුණ වෛද්‍යවරියක් කොවිඩ් ආසාදිතව ජීවිතක්ෂයට", "News Content": "කොවිඩ් නිව්මෝනියා සංකුලතා හේතුවෙන් බහුවිද අවයව අකර්මනය විමෙන් ගාල්ල, කරාපිටිය ශික්ෂණ රෝහලේ ප්‍රතිකාර ලබමින් සිටි තරුණ වෛද්‍යවරියක් මියගොස් තිබේ. කරාපිටිය රෝහලේ ප්‍රතිකාර ලබමින් සිටියදි ඉකුත් 22 වැනි දින පස්වරුවේ මෙම වෛද්‍යවරිය මියගොස් තිබූ අතර මරණය පිළිබඳව එම රෝහලේදී ඊයේ (23) සිදු කළ පශ්චාත් මරණ පරික්ෂණයේ දි උක්ත කරුණු පිළිබඳව අනාවරණය වී ඇත. මෙලෙස මියගොස් ඇත්තේ රත්නපුර රෝහලේ සේවය කරමින් සිටි රත්මලාන ප්‍රදේශයේ පදිංචි වෛද්‍යවරියකි. මෙම වෛද්‍යවරිය කොළඹ නගරයේ පිහිටි පුද්ගලික රෝහලකින් PCR පරික්ෂණයක් සිදුකරගෙන ගල්කිස්ස ප්‍රදේශයේ හෝටලයක පිහිටි කොවිඩ් වෛද්‍ය ප්‍රතිකාර මධ්‍යස්ථානයක ප්‍රථිකාර ලබමින් සිටි වෛද්‍යවරිකය බවද වාර්තා වේ. රෝගි තත්වය උත්සන්නවිම නිසා ඇයව පුද්ගලික රෝහලක දැඩි සත්කාර ඒකකයකට අතුළත් කර ඇති අතර පසුව කරාපිටිය රෝහලට ඇතුළත් කර ඇත්තේ එක්මෝ යන්ත්‍රයේ ආධාරයෙන් ප්‍රතිකාර ලබාදිම සදහාය.", "URL": "https://lankatruth.com/si/?p=123564", "Category": "කොවිඩ් -19 (කොරෝනා ) පුවත්", "Parent URL": null}