{"Source": "Lankatruth", "Timestamp": "June 8, 2022", "Headline": "දුම්රිය ගාස්තුත් වැඩි කිරීමේ සූදානමක්", "News Content": "බස් ගාස්තුවෙන් අඩක් වන පරිදි දුම්රිය ගාස්තුවැඩි කිරීම සඳහා පොදු ප්‍රතිපත්තියක් සකස් කිරීමට සාකච්ඡා කරන බව ප්‍රවාහන හා මහාමාර්ග ඇමති බන්දුල ගුණවර්ධන පාර්ලිමේන්තුවේ දී අද (08) පැවසීය. ඩීසල් මිල අධික ලෙස ඉහළ යෑම නිසා දුම්රිය වියදමද ද ඉහළ ගොස් ඇති බව කී ඇමතිවරයා කොළඹ සිට යාපනයට දුම්රියක් ධාවනය කිරීම සඳහා රුපියල් ලක්ෂ 13ක ඉන්ධන වැය වන බවත් එම දුම්රියේ මගීන් 500ක් පමණ ගමන් කළත් ආදායම ලෙස ලැබෙන්නේ රුපියල් ලක්ෂ 10ක් පමණක් බවත් සඳහන් කළේය. මේ අනුව යාපනයට යන, එක දුම්රිය ගමනකින් රුපියල් ලක්ෂ තුනක පාඩුවක් විඳින්නට සිදුවන බවද ඔහු සඳහන් කළේය.", "URL": "https://lankatruth.com/si/?p=135291", "Category": "පුවත්", "Parent URL": null}