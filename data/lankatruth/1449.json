{"Source": "Lankatruth", "Timestamp": "February 18, 2012", "Headline": "අගමැතිතුමා මග දාල හෙලිකොප්ටරය ආපහු ගිහින්", "News Content": "ජාත්‍යන්තර ‍බෞද්ධ සම්මේලනයට සහභාගීවීම පිණිස දී.මූ. ජයරත්න මහතා ඊයේ (17) පෙරවරුවේ කොළඹ සිට හෙලිකොප්ටර් යානයකින් අනුරාධපුරය ලබා පිටත්ව විය. එම සමුළුව ඇමතීමෙන් පසු අග්‍රාමාත්‍යවරයාට යළි මහනුවර සහ කොළඹ ප්‍රදේශයේ උත්සව දෙකක් සදහා යාමට ද නියමිතව තිබිණි. පෙරවරු 10.30ට සමුළුවෙන් එලියට පැමිණි ජයරත්න මහතා හෙලිකොප්ටයට ගොඩවීම සදහා එය නවතා තිබූ ස්ථානයට ගොස් තිබේ. ඒ අවස්ථාවේ හෙලිකොප්ටරය එම ස්ථානයේ නොතිබූ හෙයින් අග්‍රාමාත්‍ය ආරක්ෂක අංශය ඒ පිළිබදව වහා සොයා බැලීය. එහි දී ඔවුන්ට දැනගන්නට ලැබී ඇත්තේ කොළඹින් ලද හදිස් ඇමතුමක් හේතුවෙන් හෙලිකොප්ටරය යළි කොළඹ බලා පැමිණ ඇති බවයි. ජනාධිපතිවරයා විදේශගතව සිටි බැවින් ඒ වන විට අග්‍රාමාත්‍යවරයා වැඩබලන ආරක්ෂක අමාත්‍යවරයා ලෙස ද කටයුතු කළේය. එවැන්නක් සිදු නොවූ බවට ගුවන් හමුදා මාධ්‍ය ප්‍රකාශකවරයා සනාත කලත් ඉති විශ්වාස කටයුතු ආරංචි මාර්ග පවසන්නේ එය සිදුවූ බවයි.", "URL": "https://lankatruth.com/si/?p=1449", "Category": "පුවත්", "Parent URL": null}