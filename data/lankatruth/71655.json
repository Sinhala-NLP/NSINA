{"Source": "Lankatruth", "Timestamp": "April 5, 2019", "Headline": "වෙලේසුදාගේ මරණ දඬුවම නීත්‍යානුකූලයි", "News Content": "ගම්පොල විදානගේ සමන්ත කුමාර හෙවත් වෙලේ සුදා නැමැත්තාට කොළඹ මහාධිකරණය ලබාදී ඇති මරණ දඬුවම නීත්‍යානුකූල බව අභියාචනාධිකරණය අද(05) තහවුරු කළේය. මහාධිකරණ තීන්දුව අභියෝගයට ලක් කරමින් විත්තිකාර පාර්ශ්වය ගොනුකර තිබූ පෙත්සම අද අභියාචනාධිකරණයේ දී කැඳවා තිබූ අතර අභියාචනාධිකරණ විනිසුරුවරුන් වන දීපාලි විජේසුන්දර සහ අචල වෙන්ගප්පුලි යන මහත්ම මහත්මීන් තීන්දු කර සිටියේ මහාධිකරණ තීන්දුව නීත්‍යානුකූල බවය. 2008 වසරේ ගල්කිස්ස ප්‍රදේශයේදී හෙරොයින් ග්‍රෑම් 7යි මිලිග්‍රෑම් 5ක ප්‍රමාණයක් සන්තකයේ තබාගැනීම සහ මත්ද්‍රව්‍ය ජාවාරමේ නිරතවීම යන චෝදනා සම්බන්ධව වෙලේසුදා නැමැත්තා අත්අඩංගුවට ගෙන ඇති අතර ඔහුට එරෙහිව 2015 වසරේ ඔක්තෝබර් 14 වැනිදා කොළඹ මහාධිකරණයෙන් මරණ දඬුවම නියම කළේය.", "URL": "https://lankatruth.com/si/?p=71655", "Category": "පුවත්", "Parent URL": null}