{"Source": "Lankatruth", "Timestamp": "September 16, 2017", "Headline": "රෝහින්ග්‍යා සරණාගතයින් පිළිබඳව බංගලිදේශයෙන් සුකී පාලනයට චෝදනා!", "News Content": "වාර්ගික ශුද්ධයක් ආරම්භ කරමින් මියන්මාරයේ රෝහින්ග්‍යානු මුස්ලිම්වරුන්ට එරෙහිව මියන්මාර හමුදාව ඇතුළු රාජ්‍ය අනුබලය සහිතව සිදුකරමින් තිබෙන භීෂණය හා ප්‍රචණ්ඩත්වය වහාම නතර කළ යුතු බවට බංග්ලාදේශජනාධිපතිනි ෂීක් හසීනා ප්‍රකාශකර තිබේ. මේ වනවිට රෝහින්ග්‍යානු ජනතාව 370,000ක් පමණ දකුණු බංග්ලාදේශයට සරණාගතයින් ලෙස පැමිණ ඇති අතර ඔවුන්ට අවශ්‍ය පහසුකම් සැපයීම බංග්ලාදේශ ආණ්ඩුවට දුෂ්කර වීඇති බව පැවසේ. මේ නිසා වහාම මෙම අනාථයින් නැවත භාර ගැනීමටත් ඔවුන් ආරක්ෂා කිරීමටත් මියන්මාර පාලනය කටයුතු කර යුතු බව ඇය අවධාරණය කර තිබේ. ”වචනයෙන් විස්තර කළ නොහැකි ලෙසයි මගේ විරෝධය ගොඩනැගී ඇත්තේ. ඔවුන් මෙම ප්‍රචණ්ඩත්වය වහා නැවතිය යුතු වෙනවා. මියන්මාර ආණ්ඩුව ඉවසීමෙන් කටයුතු කළ යුතුව තිබුණා. සාමාන්‍ය ජනතාවට හිංසා කිරීම බලවත් වරදක්. යැයි බංග්ලාදේශ ජනාධිපතිනිය වැඩිදුරටත් ප්‍රකාශකර තිබේ. එක්සත් ජාතීන්ගේ ආරක්ෂක මණ්ඩලයද මෙම රෝහින්ග්‍යානුවන්ට එරෙහිව සිදු කරන සංහාරය පිළිබඳව සාකච්ඡා කිරීමට නියමිත අතර ජන සංහාරයට එරෙහිව මියන්මාර ආණ්ඩුවට බොහෝ රටවලින් බලවත් විරෝධයක් එල්ල වෙමින් තිබේ.", "URL": "https://lankatruth.com/si/?p=41008", "Category": "විදෙස් පුවත්", "Parent URL": null}