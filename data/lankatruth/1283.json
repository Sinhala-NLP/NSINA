{"Source": "Lankatruth", "Timestamp": "February 7, 2012", "Headline": "අත් අඩංගුවටගත් 203න් 28ක් පිටුවහල් කරයි", "News Content": "කැනඩාවට යන්නට ගොස් බටහිර අප‍්‍රිකාවේ ටෝගෝ නුවර දී අත්අඩංගුවට ගත් ශ්‍රී ලාංකිකයන් 203 දෙනාගෙන් 28 දෙනෙක් එරටින් පිටුවහල් කරනු ලැබ ඊයේ (06) ශ්‍රී ලංකාවට යළි ආහ. ඔවුහු යාපනය, මඩකලපුව, කොළඹ සහ මීගමුවේ පදිංචිකරුවෝය. කහ උණ වැලදී සිටි අය ද ඒ අතර වූහ. ඉන්දියාව හා ඉතියෝපියාව ඔස්සේ ටෝගෝ නුවරට ඔවුන් රැගෙන ගිය මිණිස ජාවාරම්කරුවකු ඔවුන් එහි අතරමංකර පළා‍ගොස් ඇත. අන්තර් ජාතික සංක‍්‍රමණික සංවිධානය, කැනඩාව හා ශ්‍රී ලංකා රජය ඔවුන් ගෙන්වා ගැනීමට පියවර ගත්තේය.", "URL": "https://lankatruth.com/si/?p=1283", "Category": "පුවත්", "Parent URL": null}