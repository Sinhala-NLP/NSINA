{"Source": "Lankatruth", "Timestamp": "October 24, 2021", "Headline": "තවත් පාර්ලිමේන්තු මන්ත්‍රීවරයෙකුට කොරෝනා…", "News Content": "සමස්ත ලංකා දෙමළ කොංග්‍රසයේ ජාතික ලැයිස්තු මන්ත්‍රී සෙල්වරාසා ගජේන්ද්‍රන්ට කොවිඩ් – 19 ආසාදනය වී ඇතැයි වාර්තා වේ. මන්ත්‍රී ගජේන්ද්‍රන් පසුගිය 22 දා පාර්ලිමේන්තු සභා ගැබට පැමිණ ඇතැයිද ඔහු පාර්ලිමේන්තුවේ ආ ගිය තැන් සහ ඔහු සමඟ එහිදී සමීපවූ මන්ත්‍රීවරුන් සහ පුද්ගලයන් පිළිබඳව සොයා බැලීමට සීසීටීවී කැමරා දර්ශන පරීක්ෂා කරණ බවද වේත්‍රධාරි නරේන්ද්‍ර ප්‍රනාන්දු පවසයි. තමාට හදිසියේ ඇති වූ උණ තත්වයක් හේතුවෙන් සිදු කළ රැපිඩ් ඇන්ටිජන් පරීක්ෂණයකදී කොවිඩ් – 19 ආසාදනයවී ඇතැයි තහවුරු වූ බව මන්ත්‍රී සෙල්වරාසා ගජේන්ද්‍රන් පවසයි. සෞඛ්‍ය උපදෙස් අනුව තමා නිවෙසේ නිරෝධායනය වෙමින් සිටින බවද ඔහු සඳහන් කරයි. තමා සමග පසුගිය දිනවල සමීප වූ සියලු දෙනාට සෞඛ්‍ය ආරක්ෂක ක්‍රමවලට යොමු වන්නයි මන්ත්‍රීවරයා ඉල්ලීමක්ද කරයි.", "URL": "https://lankatruth.com/si/?p=124973", "Category": "කොවිඩ් -19 (කොරෝනා ) පුවත්", "Parent URL": null}