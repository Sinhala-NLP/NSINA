{"Source": "Lankatruth", "Timestamp": "November 23, 2020", "Headline": "වායු රයිෆලයකින් සිසුවකුට වෙඩි තැබූ වෛද්‍යවරයා අත්අඩංගුවට", "News Content": "වායු රයිෆලයකින් පාසල් සිසුවෙකුට වෙඩි තැබූ වෛද්‍යවරයෙකු මහරගම පොලිසිය විසින් අත්අඩංගුවට ගෙන තිබේ. මෙලෙස වෙඩි තබා ඇත්තේ මහරගම ඇරැව්වල ධර්මපාල විදුහල් ක්‍රීඩාංගණ ක්‍රීඩා කරමින් සිටි 17 හැවිරිදි පාසල් සිසුවෙකුට වන අතර වෙඩි වැදිමෙන් සිසුවාට තුවාල සදුව ඇත. තුවාල ලද සිසුවා කළුබෝවිල ශික්ෂණ රෝහලට ඇතුළත් කර ඇති අතර වෙඩි වැදී ඇත්ත් සිසුවාගේ පපුවටය. මෙම වෙඩි ප්‍රහාරය එල්ල කර ඇත්තේ තුවාල ලද සිසුවා මිතුරන් කිහිපදෙනකු සමග ඊයේ (22) සවස ධර්මපාල ක්‍රීඩාංගනයේ ක්‍රිකට් සෙල්ලම් කරමින් සිටියදී ඔවුන්ගේ බෝලය සැකකරුගේ වත්තට යාම නිසා උරණවීමෙණි. අත්අඩංගුවට ගත් සැකකාර වෛද්‍යවරයා මහරගම පිළිකා රෝහලට අනුයුක්ත අයෙකු බවද වාර්තා වේ.", "URL": "https://lankatruth.com/si/?p=101125", "Category": "පුවත්", "Parent URL": null}