{"Source": "Lankatruth", "Timestamp": "November 8, 2019", "Headline": "පුණ්‍යාතනයක මුදල් අවභාවිතා කර ඇතැයි චෝදනාවකට ට්‍රම්ප්ට ඩොලර් මිලියන 2ක දඩයක්", "News Content": "ඇමරිකානු ජනාධිපති ඩොනල්ඩ් ට්‍රම්ප්ට, නිව්යෝක් අධිකරණයක් මගින් ඩොලර් මිලියන 2ක දඩ මුදලක් නියම කර තිබේ. පුණ්‍යායතනයක අරමුදල් ලාබ ලබන ව්‍යාපාර කටයුතුවල යෙදවීම සම්බන්ධව නිව්යෝක් නීතිපතිවරයා විසින් පසුගිය වසරේ මෙම නඩුව ගොනුකර ඇති අතර එහි තීන්දුව ලබාදෙමින් සැලිඈන් ස්කාපුලා නැමති විනිසුරුවරියක් විසින් මෙම නියෝගය සිදුකර තිබේ. ඩොනල්ඩ් ට්‍රම්ප් විසින් 2016 වසරේ සිය මැතිවරණ ප්‍රචාරක කටයුතු සඳහා මෙන්ම පුද්ගලිකව චිත්‍ර මිලදී ගැනීම සඳහා මෙම පුණ්‍යායතනයේ අරමුදල් යොදවා ඇතැයි චෝදනා එල්ලවිය. ජනාධිපතිවරයා පුණ්‍යාතනයක් පවත්වාගෙන යාම මූලික නීතියට ගරු නොකිරීමක් බවත්, එමඟින් විශ්වාසනීයත්වය කඩකිරීමක් සිදුකර ඇති බවත් විනිසුරුවරිය සඳහන් කර ඇත.", "URL": "https://lankatruth.com/si/?p=85062", "Category": "විදෙස් පුවත්", "Parent URL": null}