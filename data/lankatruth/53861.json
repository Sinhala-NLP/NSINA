{"Source": "Lankatruth", "Timestamp": "June 8, 2018", "Headline": "ශ්‍රී ලංකන් ගුවන් සමාගමේ ප්‍රධාන විධායක නිලධාරියා ඉල්ලා අස්වේ", "News Content": "‘ශ්‍රි ලංකන් එයාලයින්ස්’ හි ප්‍රධාන විධායක නිලධාරී සුරේන් රත්වත්තේ මහතා සිය ඉල්ලා අස්වීමේ ලිපිය භාර දී ඇතැයි වාර්තා වේ. ඊයේ (7) සුරේන් රත්වත්තේ මහතා විසින් ශ්‍රී ලංකන් එයාලයින්ස් හි සභාපති රංජිත් ප්‍රනාන්දු මහතාට සිය ඉල්ලා අස්වීමේ ලිපිය භාර දී ඇත. එම සමාගමේ සිදුකෙරෙන ප්‍රතිව්‍යුහ ගත කිරීම් සඳහා සහය දීමක් ලෙස මෙම තීරණය ගත් බව සමාගම් ආරංචි මාර්ග සඳහන් කරයි. මීට පෙර අජිත් ඩයස් මහතාගේ සභාපතීත්වයෙන් යුත් ශ්‍රී ලංකන් ගුවන් සමාගමේ අධ්‍යක්ෂ මණ්ඩලය විසින් සුරේන් රත්වත්තේ මහතා විධායක නිලධාරී තනතුරෙන් ඉවත් කිරීමට කටයුතු කර තිබිණි. එහෙත් එම මහතා අඛණ්ඩව එම තනතුරේ රැදී සිටි අතර මාර්තු මස 29 වැනිදා ගුවන් සමාගමට රංජිත් ප්‍රනාන්දු මහතාගේ සභාපතීත්වයෙන් යුත් නව අධ්‍යක්ෂ මණ්ඩලයක් පත් කෙරුණි. කෝප් කමිටුව විසින් ගුවන් සමාගම සම්බන්ධව සිදුකරනලද ප්‍රශ්න කිරීම්වලදී අසත්‍ය තොරතුරු ලබා දුන් බවට ද සුරේන් රත්වත්තේ මහතාට චෝදනා පවතී.", "URL": "https://lankatruth.com/si/?p=53861", "Category": "පුවත්", "Parent URL": null}