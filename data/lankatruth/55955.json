{"Source": "Lankatruth", "Timestamp": "July 10, 2018", "Headline": "ජාතික විගණන පනත් කෙටුම්පත නීති කෙටුම්පත් දෙපාර්තමේන්තුවට", "News Content": "පසුගිය පස් වැනිදා සම්මතකෙරුණු ජාතික විගණන පනත් කෙටුම්පත සංශෝධන ඇතුළත් කිරීමෙන් පසු එහි නීත්‍යානුකූල ස්වභාවය පිළිබඳ සළකා බැලීමට පනත් කෙටුම්පත නීති කෙටුම්පත් දෙපාර්තමේන්තුවට යවා ඇතැයි වාර්තා වේ. ජාතික විගණන පනත් කෙටුම්පත සම්මත කෙරුණු අවස්ථාවේ එයට ජනතා විමුක්ති පෙරමුණ සංශෝධන 16ක් ඉදිරිපත් කර තිබුණි. ඊට අමතරව ඒකාබද්ධ විපක්ෂය ද සංශෝධන ඉදිරිපත් කොට තිබේ. නීති කෙටුම්පත් දෙපාර්තමේන්තුවෙන් ලැබෙන නිර්දේශ මත ජාතික විගණන පනත් කෙටුම්පතට කතානායකවරයා ලබන සතියේ අත්සන් කරනු ඇතැයි ද පාර්ලිමේන්තු ආරංචිමාර්ග සඳහන් කරයි.", "URL": "https://lankatruth.com/si/?p=55955", "Category": "පුවත්", "Parent URL": null}