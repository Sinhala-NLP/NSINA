{"Source": "Lankatruth", "Timestamp": "February 1, 2012", "Headline": "අද සවස 4 සිට දුම්රිය නවතී", "News Content": "වැටුප් විශමතා ඉවත්කිරීම ඇතුළු ඉල්ලීම් කිහිපයකට විසදුම් ලබා නොදීම හේතුවෙන් අද (01) සවස 4 සිට වැඩවර්ජනයක් දියත් කරන බව දුම්රිය වෘත්තීය සමිති 5ක් ප්‍රකාෂකරයි. මෙම මූලික ප්‍රශ්න දින 10ක් ඇතුලත විසදා දෙන බව ප්‍රවාහන ඇමතිවරයා වෘත්තීය සමිති වලට පොරොන්දු වී දැනට සති දෙකක් පමණ ගතවී තිබුනද එය ක්‍රියාත්මක නොකිරීම නිසා මෙම වැඩවර්ජනය දියත්කරන බව වෘත්තීයසමිති පවසයි. වැඩවර්ජනයට සහභාගීවන වෘත්තීය සමිත මෙසෙය. දුම්රිය නියාමකවරුන්ගේ සංගමය, දුමස්රිය ස්ථානාධිපතිවරුන්ගේ සංගමය, දුම්රිය පාලක වරුන්ගේ සංගමය, දුම්රිය පාලකවරුන්ගේ සංගමය, දුම්රිය රියදුරන්ගේ සංගමය, දුම්රිය අධීක්ෂණ කලමණාකරුවන්ගේ සංගමය, යන ඒවාය.", "URL": "https://lankatruth.com/si/?p=1187", "Category": "පුවත්", "Parent URL": null}