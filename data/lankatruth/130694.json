{"Source": "Lankatruth", "Timestamp": "March 25, 2022", "Headline": "ගෝටාබය, බැසිල්, කබ්රාල් එක් වී ආර්ථිකය ගිල්වන අයුරු ලෝක අවදානයට", "News Content": "වත්මන් ආණ්ඩුව අනුගමණය කරමින් තිබෙන අත්තනෝමතික ක්‍රියාමාර්ග නිසා රට ආර්ථික වශයෙන් කඩා වැටෙන අයුරු ජාත්‍යන්තර ආර්ථික විශේෂඥයන්ගේ දැඩි අවධානයට යොමු වී තිබේ. ලෝකයම පිළිගන්නා ප්‍රකට ආර්ථික විද්‍යාඥයෙකු වන ජෝන් හොප්කින්ස් විශ්වවිද්‍යාලයේ මහාචාර්ය ස්ටීව් හෑන්ක් ඊයේ (24) තම ට්විටර් ගිණුමේ සටහනක් තැබීම මේ පිළිබඳව පලවන නවතම ප්‍රවෘත්තිය වී ඇත. පූර්ව ආරක්ෂක විධිවිධාන නොයොදා රුපියල පා කිරීමත් සමග ඇති වී තිබෙන බරපතල බිඳවැටීම ඔහුගේ විශේෂ අවධානයට යොමු වී ඇත. පවතින තත්වයට විසඳුම් ලෙස ශ්‍රී ලංකාව තුළ 1884 – 1950 අතර කාලයේ ක්‍රියාත්මක වූ ආකාරයේ මුදල් මණ්ඩලයක් පිහිටුවා විසඳුම් සෙවියයුතු බව මහාචාර්ය ස්ටීව් හෑන්ක් සිය ට්විටර් සටහනේ දක්වා තිබේ. මේ වනවිට මහබැංකුව, මහා භාණ්ඩාගාරය සහ මුදල් අමාත්‍යාංශය යන ආයතන ව්‍යූහවල ක්‍රියාකාරිත්වය කිසි සේත්ම පිළිගත නොහැකි බව මහාචාර්යවරයාගේ යෝජනාව තුළින් ගම්‍ය වේ. Since January 1st 2022, the Sri Lankan rupee has depreciated ~26% against the USD. #SriLanka's severe balance of payments crisis and recent fuel price hikes are sinking LKA. To ease the crisis, LKA needs to install a currency board, like the one it had from 1884 until 1950. pic.twitter.com/rz8fSn0l2J", "URL": "https://lankatruth.com/si/?p=130694", "Category": "පුවත්", "Parent URL": null}