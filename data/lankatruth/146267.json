{"Source": "Lankatruth", "Timestamp": "April 10, 2023", "Headline": "අගමැති සහ මැතිවරණ කොමිසම අතර හමුවක්", "News Content": "අගමැති දිනේෂ් ගුණවර්ධන සහ මැතිවරණ කොමිසමේ නිලධාරීන් අතර හමුවක් අගමැති කාර්යාලයේදී අද (10) පැවැත්වීමට නියමිත බව වාර්තා වේ. පළාත් පාලන ආයතන ඡන්ද විමසීම සම්බන්ධයෙන් මෙහිදී සාකච්ඡා කිරීමට නියමිතය. මැතිවරණ කොමිෂන් සභාවේ සභාපති නීතීඥ නිමල් පුංචිහේවා ලසුගියදා මාධ්‍ය වෙත සඳහන් කර තිබුණේ අග්‍රාමාත්‍යවරයා සමඟ පැවැත්වෙන හමුවකින් පසු පළාත් පාලන ආයතන ඡන්ද විමසීම සම්බන්ධයෙන් සාකච්ඡා කරන බවය. එමෙන්ම, ඡන්ද විමසීම සඳහා නාම යෝජනා ලබා දි ඇති රාජ්‍ය නිලධාරීන් සම්බන්ධයෙන්ද එහිදී සාකච්ඡා කිරීමට නියමිත බව මැතිවරණ කොමිෂන් සභාවේ සභාපති නීතීඥ නිමල් පුංචිහේවා සඳහන් කර තිබිනි.", "URL": "https://lankatruth.com/si/?p=146267", "Category": "පුවත්", "Parent URL": null}