{"Source": "Lankatruth", "Timestamp": "May 3, 2019", "Headline": "ශ්‍රී ජයවර්ධනපුර සරසවියේ අධ්‍යන කටයුතු ලබන 7 වැනිදා සිට අරඹයි", "News Content": "ශ්‍රී ජයවර්ධනපුර විශ්වවිද්‍යාලයේ අධ්‍යන කටයුතු ලබන 7 වැනිදා ආරම්භ කරන බව එම විශ්වවිද්‍යාලයේ වැඩබලන උප කුලපති ජ්‍යෙෂ්ඨ මහාචාර්ය සුදන්ත ලියනගේ මහතා පවසයි. පසුගිය 21 වැනිදා සිදුවූ බෝම්බ පිපිරීම් හේතුවෙන් විශ්වවිද්‍යාලයේ කටයුතු දින නියමයක් නොමැතිව කල් දැමුණි. මානව ශාස්ත්‍ර හා සමාජීය විද්‍යාපීඨයේ අධ්‍යන කටයුතු ලබන 8 වැනිදා ආරම්භ කෙරෙන අතර නේවාසිකාගාර සිසුන්ට ලබන 7 වැනිදා සිට නේවාසිකාගාර විවෘත වේ. ඉන්ජිනේරු පීඨය ලබන 20 වැනිදා ආරම්භ කෙරෙන අතර 18 වැනිදා සිට නේවාසිකාගාර විවෘතව ඇත. කළමනාකරණ හා වාණිජවිද්‍යා පීඨය, වෛද්‍ය පීඨය සහ තාක්ෂණික පීඨය 13 වනදා සිට විවෘතව ඇත. පශ්චාත් උපාධි පීඨයේ අධ්‍යන කටයුතු හා බාහිර උපාධි පාඨමාලා අධ්‍යන කටයුතු ලබන 11 වැනිදා සිට ආරම්භ වේ.", "URL": "https://lankatruth.com/si/?p=73315", "Category": "පුවත්", "Parent URL": null}