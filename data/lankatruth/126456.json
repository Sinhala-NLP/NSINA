{"Source": "Lankatruth", "Timestamp": "November 30, 2021", "Headline": "ඇමතිවරු පාර්ලිමේන්තු එන්නෙ ජනාධිපතිට මූණ දාන්නද ? – කතානායක", "News Content": "ඇමතිවරු පාර්ලිමේන්තු එන්නෙ ජනපති එනදාට ජනාධිපතිට මූණ පේන්නදැයි කතා නායක මහින්ද යාපා අබේවර්ධන අද (30) පාර්ලිමේන්තුවේදී ප්‍රශ්න කර සිටියේය. ඒ මේ දිනවල පාර්ලිමේන්තුවේ පැවැත්වෙන 2022 අයවැය කාරක සභා අවස්ථාවේ විවාදයේ අද දිනට නියමිත විවාදය ආරම්භ කිරීමට පෙර ආණ්ඩු පක්ෂයේ ප්‍රධාන සංවිධායකගේ අවදානයට යොමු කරමිනි. “ආණ්ඩු පක්ෂයේ සංවිධායක තුමාගේ අවධානය යොමු කරනවා, ඔබතුමාගේ දෙපැත්තේ ඉදිරිපෙළ ආසනයේ ඇමතිවරු කිසිකෙනෙක් මේ අවස්ථාවේ නැහැ. ඒක බොහොම කනගාටුදායක තත්වයක්. මේ වගේ ප්‍රශ්නයක් ඇතිවුනාම උත්තරදෙන්න සභාවේ ඉන්න සියලු දෙනාම වගකියන්න ඕනා මේකට. ඉතිං ඒ නිසා ඒ ගැනත් අවධානය යොමු කරන්න මොකද ජනාධිපතිතුමා එන දවසට සියලුම ඇමතිවරු ඉන්නවා. ජනාධිපතිතුමාට එහෙමනම් දිනපතාම පාර්ලිමේන්තු රැස්වීමට පැමිණෙන හැටියට අපිට කියන්න සිද්ධ වෙනවා. කරුණාකරලා මේ කවුරුත් මේ සාමූහික වගකීමෙන් ඉවත්වෙන්නේ නැතුව මේ වගකීම ඉෂ්ඨ කරනවානම් හොඳයි කියන එක ඔබතුමාගේ අවධානයට මම යොමුකරනවා.” යැයි එහිදී කතානායක මහින්ද යාපා අබේවර්ධන සඳහන් කළේය.", "URL": "https://lankatruth.com/si/?p=126456", "Category": "පුවත්", "Parent URL": null}