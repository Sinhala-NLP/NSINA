{"Source": "Lankatruth", "Timestamp": "March 21, 2022", "Headline": "අදත් පැය 05ක විදුලි කප්පාදුවක්", "News Content": "අද (21) දිනයේත් පැය 05ක විදුලි කප්පාදුවක් සිදුකිරීමට සැලසුම් කර ඇති බව මහජන උපයෝගීතා කොමිෂන් සභාව පවසයි. ඒ අනුව A,B,C,D,E,F,G,H,I,J,K,L දක්වා වු කලාප 12 සඳහා පෙරවරු 8.00 සිට පස්වරු 6.00 දක්වා පැය 03යි මිනිත්තු 20ක කාලයක් සහ පස්වරු 06 සිට රාත්‍රි 11 දක්වා පැයයි මිනිත්තු 40 කාලයක් විදුලිය කප්පාදු කිරීමට නියමිතය. ඊට අමතරව P,Q,R,S,T,U,V,W දක්වා වු කලාප 08 සඳහා පෙරවරු 9.00 සිට පස්වරු 5.00 දක්වා පැය 02යි මිනිත්තු 40ක් සහ පස්වරු 5 සිට රාත්‍රි 10.30 දක්වා පැයයි මිනිත්තු 50ක කාලයක් විදුලි කප්පාදුව සිදුකිරීමට සැලසුම් කර තිබේ. ලංකා විදුලි බල මණ්ඩලය විසින් සිදුකළ ඉල්ලීමට අනුව අදාළ විදුලි කප්පාදුව සඳහා අවසර ලබාදී ඇති බව මහජන උපයෝගීතා කොමිසම සඳහන් කරයි.", "URL": "https://lankatruth.com/si/?p=130284", "Category": "පුවත්", "Parent URL": null}