{"Source": "Lankatruth", "Timestamp": "November 19, 2021", "Headline": "ඉන්ධන මිල වැඩි කරන්නැයි ආණ්ඩුවේ වෘත්තීය සමිතිය ඉල්ලයි…", "News Content": "ලංකා ඛනිජ තෙල් සංස්ථාව ඩීසල් ලීටරයකින් රුපියල් 43ක්, පෙට්‍රල් ලීටරයකින් රුපියල් 28ක් සහ භූමිතෙල් ලීටරයකින් රුපියල් 60ක් මේ වනවිට පාඩු ලබන බවත් ඉන්ධන මිල ඉහළ දමා හෝ පිරිපහදුව ක්‍රියාත්මක කරමින් පවත්වාගෙන යා යුතු බවත් ආණ්ඩුවට සම්බන්ධ වෘත්තීය සමිතිය වන වාණිජ කර්මාන්ත හා සේවා ප්‍රගතිශීලි සේවක සංගමයේ සභාපති (ඛනිජ තෙල් ශාඛාව) බන්දුල සමන් කුමාර පවසයි. ලංකා ඛනිජ තෙල් සංස්ථාවේ පාලනය මොනයම් හෝ ක්‍රමයකට බහු ජාතික සමාගමක් අතට පත්වුවහොත් ඩීසල් ලීටරයක් 250ක් සහ පෙට්‍රල් ලීටරයක් රුපියල් 275ක් දක්වා ඉහළ යන බවද ඔහු සඳහන් කරයි. ඉන්දිය ඔයිල් සමාගම (IOC) පාඩු ලබන ඉන්ධනවලින් ඉවත්ව ලාභ ලබන ව්‍යාපාරයක් පමණක් කරන බවත් රාජ්‍ය ආයතනයක් හැටියට ලංකා ඛනිජ තෙල් සංස්ථාව ජාතික අවශ්‍යතාව ඉටු කළ යුතු බවත් ඔහු සඳහන් කරයි.", "URL": "https://lankatruth.com/si/?p=125950", "Category": "ආර්ථික පුවත්", "Parent URL": null}