{"Source": "Lankatruth", "Timestamp": "June 8, 2021", "Headline": "හෝමාගම සමුපකාර මල්ශාලාවක 07කට කොරෝනා", "News Content": "හෝමාගම විවිධ සේවා සමුපකාර සමිතියට අයත්, දියගම මල්ශාලාවේ කළමනාකරු ඇතුළු හත් දෙනෙකුට කොවිඩ් – 19 වෛරසය ආසාදනය වී ඇතැයි වාර්තාවේ. මේ හේතුවෙන් එම මල් ශාලාවේ සේවය කල පුද්ගලයින් 10දෙනෙකු මල් ශාලාව තුළම නිරෝධායනය කිරීමට පියවර ගත් බවත් එම මල් ශාලාව තාවකාලිකව වසා දැමීමට පියවර ගත් බවත් ආසාදිතයන් රෝහල් ගත කළ බවත් කහතුඩුව පරිපාලන මහජන සෞඛ්‍ය පරීක්ෂක පී. සමරසේකර පවසයි. මීට දින කීපයකට පෙර මෙම මල්ශාලාවේ කළමනාකාර වරයාට සහ රියදුරුට කොවිඩ් – 19 ආසාදනය වී තිබූ අතර පසුව ඔවුන්ගෙන් ආශ්‍රිතයින්ගේ සිදු කළ PCR පරීක්ෂණයේදී එම මල්ශාලාවේම සේවය කළ තවත් සේවකයින් 05දෙනකු ආසාදියන් බවට අනාවරණය වී ඇත. මෙම මල්ශාලාවේ සේවකයින් සියලු දෙනා එකම ආරක්ෂිත ඇඳුම් කට්ටලය භාවිතා කරමින් දෛනිකව අවමංගල්‍ය කටයුතු සිදු කර ඇති බවට තොරතුරු අනාවරණය වී ඇති බවත් ඒ සම්බන්ධයෙන් පාලනාධිකාරියට එරෙහිව ඉදිරි පියවර ගැනීමට නියමිත බව සෞඛ්‍ය අංශ පවසයි.", "URL": "https://lankatruth.com/si/?p=117849", "Category": "කොවිඩ් -19 (කොරෝනා ) පුවත්", "Parent URL": null}