{"Source": "Lankatruth", "Timestamp": "July 21, 2017", "Headline": "සහල් අතුළු තවත් අත්‍යවශ්‍ය භාණ්ඩ රැසක් පිටරටින් ගේනවා – ජනපති කියයි", "News Content": "සහල් ඇතුළු අත්‍යවශ්‍ය භාණ්ඩ රැසක් පිටරටින් ගෙන්වීම සඳහා ආණ්ඩුව තීරණය කර ඇතැයි ජනාධිපති මෛත‍්‍රීපාල සිරිසේන මහතා ගල්ගමුව මූලික රෝහල විවෘත කිරීමෙන් පසුව ප්‍රකාශ කර තිබේ. මියන්මාරයෙන් සහ පාකිස්තානයෙන් සහල් මෙට්‍රික් ටොන් ලක්‍ෂ දෙකක් ළඟදීම ගෙන්වන බවත් තවත් සහල් තොග ගෙන්වීමට තායිලන්තයෙන් ඇනවුම් කර තිබෙන බවත් ජනාධිපතිවරයා සඳහන් කර ඇත. “නියඟය නිසා රටේ සහල් නිෂ්පාදනය 50% වැටිලා. 50%ක පසුබෑමක්. බොහෝ ප‍්‍රදේශවලට කන්න දෙකකින් වතුර නැහැ. වෙළෙඳපොලේ සහල් මිල වගේම එළවළු මිලත් ඉහළ ගිහිල්ලා. මේකෙ ප‍්‍රතිඵලයක් විදියට ජීවන වියදම ඉහළ ගිහින් තිබෙනවා. මේ තත්ත්වය නිසා ජනතාව මුහුණ දී තිබෙන පීඩාව අවම කිරීමට කටයුතු කිරීම රජයක වගකීමක්. මේ තීරණ ගත්තේ ඒ තත්ත්වය සැලකිල්ලට ගෙනයි.” යනුවෙන්ද එහිදී ජනාධිපතියරා ප්‍රකාශ කර තිබේ.", "URL": "https://lankatruth.com/si/?p=37941", "Category": "පුවත්", "Parent URL": null}