{"Source": "Lankatruth", "Timestamp": "October 23, 2019", "Headline": "බරපතල වැඩ සහිතව සිරගත වූ හම්බන්තොට නගරාධිපති ඇප මත නිදහස්", "News Content": "බරපතල වැඩ සහිතව සිරදඬුවම් නියම වූ හම්බන්තොට නගරාධිපති එරාජ් ප්‍රනාන්දු, ඇප මත මුදාහැර තිබේ. ඔහු ඉදිරිපත් කළ අභියාචනාවක් හම්බන්තොට මහාධිකරණ විනිසුරු තාමර තෙන්නකෝන් මහතා හමුවේ අද(23) කැඳවා තිබූ අවස්ථාවේ රුපියල් ලක්ෂයක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප දෙකක් මත සිරකරු මුදා හරින ලෙස විනිසුරුවරයා නියෝග කර ඇත. නගරාධිපතිවරයාගේ විදේශ ගමන් තහනම් කරමින් නියෝගයක් නිකුත් කිරීමට ද විනිසුරුවරයා කටයුතු කර තිබේ. එක්සත් ජාතික පක්ෂයේ පාර්ලිමේන්තු මන්ත්‍රීවරුන් වන අජිත් පී පෙරේරා, අජිත් මාන්නප්පෙරුම, නලින් බණ්ඩාර, ඉරාන් වික්‍රමරත්න හා ආර්. යෝගරාජන් යන මහත්වරුන් ඇතුළු කණ්ඩායමක් කොළඹ සිට දකුණේ නිරීක්ෂණ චාරිකාවකට සහභාගි වු අතර එහිදී ඔවුන් පිරිසට හම්බන්තොට වරාය පරිශ්‍රයෙන් පිටව යන අවස්ථාවේ බිත්තර හා ගල් මුල් ප්‍රහාරයක් එල්ලවූ අතර හම්බන්තොට නගාරාධිපතිවරයා පිස්තෝලයක් ඇතැතිව මන්ත්‍රීවරුන් සිටි බස් රථය පසු පස හබා එමින් බිය ගැන්වීම් ඇතුළු චෝදනා 29ක් යටතේ නඩු පවරා තිබූ අතර ඊට වරදකරුවීමෙන් සැකකරු බරපතල වැඩ සහිතව වසර 5ක් සිරගත කරන ලෙස පසුගිය අගෝස්තු 2 වැනිදා අධිකරණය නියෝග කර තිබිණි.", "URL": "https://lankatruth.com/si/?p=83752", "Category": "පුවත්", "Parent URL": null}