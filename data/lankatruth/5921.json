{"Source": "Lankatruth", "Timestamp": "January 12, 2013", "Headline": "පාර්ලිමේන්තුවේ සම්මත වුවත් ඉවත් කරන්න එපා –  ආගමික නායකයන්", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගය පාර්ලිමේන්තුවේදී වැඩි ඡන්දයෙන් සම්මත වුවද ඇය ඉවත් කිරීමේ ලියැවිල්ලට අනුමතය ලබා නොදෙන ලෙස හෝ ඊට අනුමතය ලබා දීම ප්‍රමාද කරන ලෙස ජනාධිපතිවරයාගෙන් ඉල්ලා සිටීමට ආගමික නායකයන් පිරිසක් සූදානම් වෙතියි වාර්තා වේ. අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝගය පාර්ලිමේන්තුවේදී වැඩි ඡන්දයෙන් සම්මත වුවද ඇය ඉවත් කිරීමේ ලියැවිල්ලට අනුමතය ලබා නොදෙන ලෙස හෝ ඊට අනුමතය ලබා දීම ප්‍රමාද කරන ලෙස ජනාධිපතිවරයාගෙන් ඉල්ලා සිටීමට ආගමික නායකයන් පිරිසක් සූදානම් වෙතියි වාර්තා වේ. උන් වහන්සේලා මීට අදාළ සන්දේශයක් හෙට (13) ජනාධිපතිවරයාට භාරදීමට තීරණය කර ඇති අතර ,  ඒ සඳහා ත්‍රෛනිකායික නාහිමිවරුන් නියෝජනය කරමින් මහ නායක හිමි තුන්නමක් ,  ප්‍රධාන කතෝලික පූජකතුමෙක් සහ ප්‍රධාන මවුලවිතුමෙක් සහභාගිවීමට නියමිතව ඇත. උන් වහන්සේලා මීට අදාළ සන්දේශයක් හෙට (13) ජනාධිපතිවරයාට භාරදීමට තීරණය කර ඇති අතර, ඒ සඳහා ත්‍රෛනිකායික නාහිමිවරුන් නියෝජනය කරමින් මහ නායක හිමි තුන්නමක්, ප්‍රධාන කතෝලික පූජකතුමෙක් සහ ප්‍රධාන මවුලවිතුමෙක් සහභාගිවීමට නියමිතව ඇත. මෙය එක් පුද්ගලයෙක් වෙනුවෙන් කරනු ලබන ඉල්ලීමක් නොවන බවත් ,  සමස්ත රටේ යහපත උදෙසා කරන ඉල්ලීමක් බවත් අදාළ සංදේශයේ වැඩිදුරටත් සඳහන් කර ඇති අතර ,  මෙමගින් මෙවර ශ්‍රී ලංකාවේදී පැවැත්වීමට නියමිත පොදු රාජ්‍ය මණ්ඩලයීය රාජ්‍ය නායක සමුළුවටද අහිතකර බලපෑම් ඇති විය හැකි බවද එයින් පෙන්වාදී ඇත. මෙය එක් පුද්ගලයෙක් වෙනුවෙන් කරනු ලබන ඉල්ලීමක් නොවන බවත්, සමස්ත රටේ යහපත උදෙසා කරන ඉල්ලීමක් බවත් අදාළ සංදේශයේ වැඩිදුරටත් සඳහන් කර ඇති අතර, මෙමගින් මෙවර ශ්‍රී ලංකාවේදී පැවැත්වීමට නියමිත පොදු රාජ්‍ය මණ්ඩලයීය රාජ්‍ය නායක සමුළුවටද අහිතකර බලපෑම් ඇති විය හැකි බවද එයින් පෙන්වාදී ඇත.", "URL": "https://lankatruth.com/si/?p=5921", "Category": "පුවත්", "Parent URL": null}