{"Source": "Lankatruth", "Timestamp": "July 4, 2021", "Headline": "යුද හමුදාවේ හතරක් අත්අඩංගුවට", "News Content": "නොරොච්චෝලේ ප්‍රදේශයේ පුද්ගලයකු පැහැර ගෙන ගොස් පහර දී අතරමග දමා යාමේ සිද්ධිය සම්බන්ධයෙන් යුද හමුදා කපිතාන්වරයකු ඇතුළු හමුදා සාමාජිකයන් සිව් දෙනකු අත්අඩංගුවට ගත් බව නොරොච්චෝලේ පොලිසිය පවසයි. කපිතාන්වරයාට අමතරව කෝප්‍රල්වරයකු සහ ලාන්ස් කෝප්‍රල්වරුන් දෙදෙනකු සිටින බවත් මොවුන් කල්ලාරු යුද හමුදාවට කඳවුරට අනුයුක්තව රාජකාරි කරමින් සිටි පිරිසක් බවත් මොවුන් යුද හමුදාව විසින් අත්අඩංගුවට ගෙන නොරොච්චෝලේ පොලිසියට බාරදුන් බවත් පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසයි. ඉකුත් 30 දින සිදුවු මෙම සිද්ධිය සම්බන්ධයෙන් මීට පෙර ද හමුදා සාමාජිකයෙකු අත්අඩංගුවට ගෙන තිබිණි. පුද්ගලික ආරවුලක් මත පුද්ගලයකුගේ පෙළඹවීමක් අනුව මොවුන් මෙම සිද්ධිය සිදු කර ඇති බවද පොලිස් මාධ්‍ය ප්‍රකාශක අජිත් රෝහණ පවසයි.", "URL": "https://lankatruth.com/si/?p=119024", "Category": "පුවත්", "Parent URL": null}