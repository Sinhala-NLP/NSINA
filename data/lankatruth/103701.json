{"Source": "Lankatruth", "Timestamp": "December 17, 2020", "Headline": "පාස්කු බෝම්බකරුවන්ට නඩු පැවරීමේ ප්‍රමාදයට හේතුව පොලිස් ඇමති අස්ගිරි මහ නාහිමිට කියයි", "News Content": "පාස්කු බෝම්බ ප්‍රහාරය සඳහා 33දෙනෙකුට මිනීමැරුම් චෝදනා යටතේ නඩු පැවරීමට නියමිත තිබුණත් මේ සම්බන්ධව පත් කළ ජනාධිපති විමර්ශන කොමිෂන් වාර්තාව පැමිණෙන තෙක් නඩු පැවරිය නොහැකි වී ඇතැයි මහජන ආරක්ෂක ඇමති සරත් වීරසේකර ප්‍රකාශ කරයි. ඇමැතිවරයා මේ බව සඳහන් කළේ අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥානරතන ඤාණරතන මහනාහිමි සමඟ කළ සාකච්ඡාවකදීය. පාස්කු චූදිතයන්ට නඩු පැවරීමේ ප්‍රමාදය පිළිබඳව තමන් නීතිපතිවරයාගෙන් විමසූ අවස්ථාවේ ජනාධිපති කොමිසමේ වාර්තාව එන තෙක් ඒ සඳහා ක්‍රියා කළ නොහැකි බව නීතිපති දප්පුල ද ලිවේරා තමන්ට වාර්තා කළ බව ඇමතිවරයා මහනාහිමියන්ට ප්‍රකාශ කර ඇත.", "URL": "https://lankatruth.com/si/?p=103701", "Category": "පුවත්", "Parent URL": null}