{"Source": "Lankatruth", "Timestamp": "January 9, 2023", "Headline": "රනිල්ගේ පන්දම් කාරයන් මැතිවරණ කොමිසමට තර්ජනය කරයි", "News Content": "කුමණහෝ කුමන්ත්‍රණයක් දියත් කර මැතිවරණය කල් දැමීමේ උපක්‍රමයක සිටින ආණ්ඩුව මේ වනවිට විවිධ ප්‍රචාරයන් දියත් කරමින් මැතිවරණ කොමිෂන් සභාවට තර්ජනය කිරීමේ උත්සාහයකද නියැලී සිටින බව ඊයේ (08) පලකළ ආණ්ඩුවේ සිළුමිණ පුවත්පතේ ප්‍රධාන ප්‍රවෘත්තියෙන් පැහැදිලි වී තිබේ. රනිල් වික්‍රමසිංහ අටවන ජනාධිපතිබවට පත් වූ පසු සිළුමිණ පුවත්පතට පැමිණ සිටින වජිර ලියනගේ නැමැත්තෙකු “පුංචි ඡන්දෙ නීති කැඩුවොත් කොමිසමට ඇප නැතිවෙයි!” යන සිරස්තලයෙන් මීට අදාල තවත් ප්‍රචාරයක් දියත් කර ඇත. නීති විශාරදයින් පෙන්වා දුන්නේ යැයි සඳහන් කර ඇති මෙම තර්ජනාත්මක ප්‍රචාරයේ අදාල නීති විශාරදයින් කවුදැයි හෙළිකර නැත. මෙයට අදාලව ප්‍රචාරය කර තිබූ කරුණු මෙසේය. “පළාත් පාලන මැතිවරණයට අදාල නාමයෝජනා කැඳවීමේදී නිසි නීතිමය ක්‍රමවේද අනුගමණය කර නැතිනම් මැතිවරණය වෙනුවෙන් දේශපාලන පක්ෂ හා ස්වාධීන කණ්ඩායම් තැන්පත්කරන ලද ඇප මුදල් කොමිසමේ සාමාජිකයන්ට පෞද්ගලික මුදලින් ගෙවීමට සිදුවනු ඇතැයි නීති විශාරදයින් පිරිසක් විසින් රජයට දන්වා තිබේ.”“මැතිවරණ කොමිසමේ සියලු සාමාජිකයන් ජනාධිපති රනිල් වික්‍රමසිංහයන් ඉකුත් බ්‍රහස්පතින්දා පස්වරුවේ හමු වූ අවස්ථාවේදී මේ ගැන ඔවුන්ගෙන් විමසා ඇත.” “තේරීම්භාර නිලධාරීන්, සහකාර මැතිවරණ කොමසාරිස්වරුන්, ප්‍රාදේශීය ලේකම්වරු, පොලිසියේ ඇතුළු ආරක්ෂක අංශ කැඳවා සාකච්ඡා කිරීමකින් තොරව මැතිවරණයට අදාල කිසිදු නිවේදනයක් නිකුත් කළ නොහැකි බව නීති විශාරදයන්ගේ මතය වී තිබේ.”", "URL": "https://lankatruth.com/si/?p=143599", "Category": "පුවත්", "Parent URL": null}