{"Source": "Lankatruth", "Timestamp": "November 18, 2018", "Headline": "ජනාධිපතිගේ සර්වපාක්ෂික සමුළුව කතානායකත් ප්‍රතික්ෂේප කරයි", "News Content": "ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (18) පස්වරුවේ පැවැත්වීමට නියමිත සර්ව පාක්ෂික සමුළුවට සහභාගී නොවීමට කථානායක කරු ජයසූරිය මහතා තීරණය කර තිබේ. ජනාධිපතිවරයා විසින් කුමන්ත්‍රණ අගමැතිවරයෙක් සහ ආණ්ඩුවක් පත්කිරීමෙන් පසු ඇති වූ දේශපාලන නොසන්සුන්කාරී තත්වය හමුවේ උද්ගතව ඇති අස්ථාවරත්වය සමනය කර ගැනීමට යැයි පවසමින් ජනාධිපතිවරයා විසින් මෙලෙස ස්ර්වපාක්ෂික සමුළුවක් කැඳවා තිබිණි. එය අද පස්වරු 5.00ට ජනාධිපති ලේකම් කාර්යාලයේ දී පැවැත්වීමට නියමිතය. ඒ සඳහා කතානායක කරූ ජයසූරිය මහතාටද ආරාධනා කර ඇතත් ඒ මහතා මෙම සර්වපාක්ෂික සමුළුවට සහභාගී නොවීමට තීරණය කර ඇත. කථානායක මාධ්‍ය අංශය සදහන් කළේ කතානායකවරයා ජනාධිපතිවරයා සමඟ දුරකථනයෙන් මේ පිළිබඳව සාකච්ඡා කර ඇති බවයි. සාකච්ඡාවෙන් අනතුරුව ගනු ලබන තීන්දු තීරණ පිළිබදව දැනුම්දුන් පසු ඒ අනුව ක්‍රියා කිරීමට තමන් කටයුතු කරන බවත් කථානායක කරු ජයසූරිය මහතා ජනාධිපති මෛත්‍රීපාල සිරිසේන මහතාට දුරකථනයෙන් දැනුම්දී ඇත.", "URL": "https://lankatruth.com/si/?p=63597", "Category": "පුවත්", "Parent URL": null}