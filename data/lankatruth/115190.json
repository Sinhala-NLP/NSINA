{"Source": "Lankatruth", "Timestamp": "April 21, 2021", "Headline": "විනාඩි තුනෙන් කොරෝනා සොයන්න ලාංකික වෛද්‍යවරියකගෙන් බැලූනයක්", "News Content": "හුස්ම භාවිතා කර විනාඩි තුනක් වැනි කෙටි කාලයකින් කොවිඩ් ආසාදිතයකු හඳුනාගත හැකි ක්‍රමවේදයක් ඇමෙරිකානු සමාගමක ශ්‍රී ලාංකික වෛද්‍යවරියක ප්‍රමුඛ කණ්ඩායමක් විසින් සොයාගෙන ඇත. මෙම සොයාගැනීම සිදුකළ පර්යේෂණ කණ්ඩායමේ ප්‍රධානියා ලෙස කටයුතු කර ඇත්තේ ශ්‍රී ලාංකික විද්‍යාඥවරියක් වන දුවිනි දිනූෂා රාජපක්‍ෂය. මෙය කොවිඩ් රෝගීන් හඳුනාගැනීම වෙනුවෙන් සිදුකර ඇති විශිෂ්ට සොයාගැනීමක් ලෙස හඳුන්වා දිය හැකි අතර එය මෙම වසර තුළ භාවිතයට ගැනීමට හැකිවනු ඇතැයි වෛද්‍ය දිනූෂා රාජපක්‍ෂ සඳහන් කරයි. මෙහිදී පුද්ගලයකුට බැලූනයක් පුම්බන්නට ලබා දී එහි එක්වන ප්‍රශ්වාස වාතය භාවිතයෙන් කොවිඩ් රෝගියෙකුද නැද්ද යන්න හඳුනාගත හැකි බව ඇය සඳහන් කරයි.", "URL": "https://lankatruth.com/si/?p=115190", "Category": "පුවත්", "Parent URL": null}