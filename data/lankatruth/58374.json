{"Source": "Lankatruth", "Timestamp": "August 26, 2018", "Headline": "කාලිංග කුමාර අවසන් වටයට", "News Content": "ආසියානු ක්‍රීඩා උළෙලේ ඊයේ(25) පැවති පිරිමි මීටර් 400 අවසන් පූර්ව වටයේදී තත්පර 46.21ක කාලයක් වාර්තා කරමින් අවසන් තරඟය සඳහා සුදුසුකම් ලැබීමට ශ්‍රී ලංකා මළල ක්‍රීඩක එච්. කේ. කාලිංග කුමාර සමත්විය. එම තරඟයටම සහභාගී වූ අරුණ දර්ශන තත්පර 46.53ක දක්ෂතාවයක් වාර්තා කළ අතර ඔහුට අවසන් තරඟය සඳහා සුදුසුකම් ලැබීමට නොහැකි විය. පිරිමි මීටර් 400 අවසන් තරඟය අද ශ්‍රී ලංකා වේලාවෙන් සවස 5.40ට ඇරඹෙනු ඇත. මීට අමතරව පිරිමි දුර පැනීමේ ඉසව්වෙන් අවසන් තරඟය සඳහා සුදුසුකම් ලැබීමට ඩබ්. ඩී. ඒ. ජී. ජානක ප්‍රසා සුදුසුකම් ලැබූ අතර එහි අවසන් මහා තරඟය ශ්‍රී ලංකා වේලාවෙන් 5.10 ට පමණ ආරම්භ වේ. බැට්මින්ටන් ක්‍රීඩාවේ මෙරට අපේක්ෂාව වූ බුවනෙක ගුණතිලක සහ සචින් ඩයස් අද ආසියනානු ක්‍රීඩා උළෙලේ පිරිමි යුගල බැඩ්මින්ටන් ඉසව්වේ අර්ධ අවසන් පූර්ව වටයට මුහුන දීමට නියමිතය. ඔවුන්ගේ ප්‍රතිවාදීන් ලෙස චීන බැට්මින්ටන් පිරිමි යුගල කණ්ඩායම තරඟ වදියි.", "URL": "https://lankatruth.com/si/?p=58374", "Category": "ක්‍රීඩා පුවත්", "Parent URL": null}