{"Source": "Lankatruth", "Timestamp": "November 19, 2019", "Headline": "එරාන් වික්‍රමරත්න මුදල් රාජ්‍ය අමාත්‍ය ධුරයෙන් ඉල්ලා අස්වෙයි", "News Content": "මුදල් රාජ්‍ය අමාත්‍ය එරාන් වික්‍රමරත්න මහතා සිය ධුරයෙන් ඉල්ලා අස්වී තිබේ. ඒ මහතා සිය ට්විටර් ගිණුමේ සටහනක් තබමින් මේ බව සඳහන් කර ඇත. ජනාධිපති ධුර අපේක්ෂක සජිත් ප්‍රේමදාස මහතා වෙත ඡන්දය ලබාදුන් සියළු ජනතාවට ස්තුතිය පලකරන බවත් තමා කටයුතු කළ මුදල් රාජ්‍ය අමාත්‍ය ධුරයෙන් ඉල්ලා අස්වීමට කටයුතු කළ බවත් ඒ මහතා වැඩිදුරටත් දක්වා තිබේ. මංගල සමරවීර, හරීන් ප්‍රනාන්දු, පාඨලී චම්පික රණවක, කබීර් හෂීම්, මලික් සමරවික්‍රම යන කැබිනට් අමාත්‍යවරුන් ද කැබිනට් නොවන අමාත්‍ය අජිත් පී. පෙරේරා සහ රාජ්‍ය අමාත්‍ය රුවන් විජේවර්ධන යන අය ද මීට පෙර තම ධුරවලින් ඉල්ලා අස්වීමට කටයුතු කර තිබිණි.", "URL": "https://lankatruth.com/si/?p=85882", "Category": "පුවත්", "Parent URL": null}