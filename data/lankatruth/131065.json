{"Source": "Lankatruth", "Timestamp": "April 1, 2022", "Headline": "භාණ්ඩ ප්‍රවාහන කන්ටේනර් 2/3ක් ගල් වෙයි…", "News Content": "විශාල භාණ්ඩ තොග ප්‍රවාහනය සඳහා යොදා ගනු ලබන කන්ටේනර් රථවලට ප්‍රමුඛතාවය මත ඩීසල් ලබා නොදීමෙන් මේ වන විට එම ප්‍රවාහන කටයුතු 2/3කින් බිඳ වැටී ඇති බව අනාවරණය කෙරේ. මෙම තොරතුරු එක්සත් ලංකා බහාලුම් ප්‍රවාහන රථ හිමිකරුවන්ගේ සංගමයේ සභාපති සනත් මංජුල විසින් මාධ්‍යයට හෙළිකර ඇත. රටපුරා කන්ටේනර් රථ 6000කට ආසන්න සංඛ්‍යාවක් පවත්වාගෙන ගියද මේ වන විට ධාවනය කරන්නේ 2000කටත් අඩු ප්‍රමාණයක් බව ඔහු මෙහිදී හෙළිකර තිබේ. මේ නිසා ඖෂධ, ආහාර ද්‍රව්‍ය ඇතුළු එදිනෙදා ජන ජීවිතයට අත්‍යවශ්‍ය පාරිභෝගික භාණ්ඩ ප්‍රවාහනය විශාල වශයෙන් බිඳ වැටී ඇත.", "URL": "https://lankatruth.com/si/?p=131065", "Category": "පුවත්", "Parent URL": null}