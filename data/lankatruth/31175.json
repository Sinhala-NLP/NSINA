{"Source": "Lankatruth", "Timestamp": "March 17, 2017", "Headline": "කොල්ලකරුවන්ට මුදල් ගෙවා ශ්‍රී ලාංකිකයින් බේරාගැනීමට සූදානම්", "News Content": "පසුගියදා සෝමාලියානු මුහුදු කොල්ලකරුවන් විසින් පැහැරගත් නැවේ කාර්ය මණ්ඩලය ලෙස කටයුතු කළ ශ්‍රී ලාංකිකයින් පිරිස බේරාගැනීමට සඳහා කප්පම් මුදලක් ගෙවීමට සිදුවුවහොත් එය ගෙවා ඔවුන් බේරාගන්නා බව නැව් හිමියා ප්‍රකාශ කර ඇතැයි වාර්තා වේ. එම නැව් සමාගමේ ශ්‍රී ලංකාවේ නියෝජිත ටිරෝන් ප්‍රනාන්දු මහතා අද (16) වරාය හා නාවික කටයුතු අමාත්‍යංශයේ පැවැති මාධ්‍ය හමුවකදී ඔහු එසේ පැවසූ අතර එම මාධ්‍ය හමුව සඳහා නැවේ සිටින ශ්‍රී ලාංකිකයන්ගේ පවුලේ පිරිසක් ද එක්ව තිබේ. එහිදී වැඩිදුරටත් අදහස් දක්වමින් එම නැව් සමාගමේ ශ්‍රී ලංකාවේ නියෝජිත ටිරෝන් ප්‍රනාන්දු මහතා පැවසූවේ එම නැවේ සිටින ශ්‍රී ලාංකිකයන් 8 දෙනාගෙන් පස් දෙනකු ගිවිසුම්ගතව සිටින බවත් ඉතිරි තිදෙනා එහි ගියේ කෙසේදැයි නොදන්නා බවත් කී ඒ මහතා කෙසේ වුවද ශ්‍රී ලාංකිකයින් අට දෙනාම බේරාගන්නා බවද කීවේය. කෙසේ වෙතත් මේ වනවිට සෝමාලියානු ආරක්ෂක අංශ කොල්ලකරුවන්ගේ ග්‍රහණයේ පවතින නෞකාව හා කාර්යමණ්ඩලය බේරා ගැනීම සඳහා මේ වනවිට මෙහෙයුමක් ආරම්භ කර ඇති බවද වාර්තා වේ.", "URL": "https://lankatruth.com/si/?p=31175", "Category": "පුවත්", "Parent URL": null}