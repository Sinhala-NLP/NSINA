{"Source": "Lankatruth", "Timestamp": "September 14, 2012", "Headline": "මරඳගහමුල සහල් මිල උස්සයි", "News Content": "මරදගහමුල සහල් නිශ්පාදකයින් සහල් මිල ඉහළ දමා ඇතැයි වාර්තාවේ. ඒ අනුව සහල් කිලෝවක මිල රුපියල් දෙකකින් පමණ වැඩි කර තිබේ. වී මිල ඉහළ යාම නිසා මෙලෙස සහල් මිල ඉහළ යන බව නිශ්පාදකයන් පවසා ඇති නමුත් වී මිල ඉහළ ගොස් නැතැයි ගොවීහු මැසිවිලි නගති. කෙසේ නමුත් මේ වනවිට සම්බා කිලෝවක තොග මිල රුපියල් 62 සිට රුපියල් 64 දක්වාද, සිල්ලර රුපියල් 64 සිට රුපියල් 66 දක්වාද ඉහළ ගොස් ඇත. නාඩු රුපියල් 52සිට රුපියල් 54 දක්වාද, සුදු කැකුළු රුපියල් 54 සිට රුපියල් 56 දක්වාද ඉහළ ගොස් තිබේ. රතු කැකුළු රුපියල් 48 සිට රුපියල් 50 සහ 53 දක්වා මිලකටත් ඉහළ ගොස් ඇත.", "URL": "https://lankatruth.com/si/?p=4144", "Category": "පුවත්", "Parent URL": null}