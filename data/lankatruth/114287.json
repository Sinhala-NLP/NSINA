{"Source": "Lankatruth", "Timestamp": "April 3, 2021", "Headline": "නවීන්, රමේෂ්, අරුන්දික පොල්ගහට පොල්ල තිබ්බා… නාමල් කරුණාරත්න", "News Content": "අද වනවිට පොල් ආශ්‍රිත කර්මාන්ත දැඩි අර්බුදයකට ලක්ව ඇති බවත් වසරකට දේශීව අවශ්‍ය පොල් ප්‍රමාණය පවා රට තුළ නිෂ්පානදය නොවන තත්වයක් හටගෙන ඇති ඇති බවත් ඒ තත්වයට විසඳුම් ලෙස පොල් ගස ගස් හෙලීමේ පනතට ඇතුළත් කිරීමට පැවති සාකච්ඡාවලදී පැමිණි එකඟතා අනුව ලබා දුන් පොරොන්දු පොල් ගස භාරව හිටපු ඇමතිවරු වන නවීන් දිසානායක, රමේෂ් පතිරණ විසින් කඩ කළ බවත් වත්මන් ඇමති අරුන්දික ප්‍රනාන්දුද මේ වනවිට එම එකඟතා කඩ කර ඇති බවත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න සඳහන් කරයි. රටේ අවශ්‍යතාවය සැපිරීම සඳහා පොල් ගොඩි මිලියන 3700ක් වසරකට අවශ්‍යවන නමුත් මේ වනවිට නිෂ්පාදනය කරන්නේ වසරකට පොල් ගෙඩි මිලියන 2400ත් 2500ත් අතර ප්‍රමාණයක් බවයි. මෙම තත්වය මගහරවා රටට අවශ්‍ය පොල් නිෂ්පාදනය කර ගැනීම සඳහා වහාම පොල් ඉඩක් කට්ටි කිරීමට එරෙහිව නීති පැනවිය යුතු බවත් වහාම පොල් ගස ගස් හෙලීමේ පනතට ඇතුළත් කළ යුතු බවත් මෙහිදී නාමල් කරුණාරත්න ජාතික සංවිධායකවරයා අවධාරණය කරයි.", "URL": "https://lankatruth.com/si/?p=114287", "Category": "පුවත්", "Parent URL": null}