{"Source": "Lankatruth", "Timestamp": "December 19, 2022", "Headline": "ඔස්ට්‍රේලියාවේදී වාර්තාවක් පිහිටුවූ ශ්‍රී ලාංකික නිවුන් සොහොයුරියන් දෙදෙනා", "News Content": "සුප්‍රකට මෙල්බර්න් විශ්වවිද්‍යාලයේ ඉතිහාසයේ වාර්තාවක් තැබීමට නදීශා ගුණරත්න සහ තේජානි ගුණරත්න නම් ශ්‍රී ලාංකික නිවුන් තරුණියන් දෙදෙනා සමත්ව තිබේ. එම විශ්වවිද්‍යාලයේ ඉතිහාසය තුළ එකම අවස්ථාවකදී ආචාර්ය උපාධියක් ලබාගත් නිවුන් සහෝදරියන් බවට පත්වීමට ඔවුන් දෙදෙනා සමත්ව ඇත. එසේම ලෝක නිවුන් දිනයට පෙර දිනයේ මෙම වාර්තාව තැබූ නිවුන් සොහොයුරියන්ට ආචාර්ය උපාධිය පිරිනැමීමද විශේෂත්වයකි. ඔවුන් දෙදෙනා ආචාර්ය උපාධිය හැදෑරීමට 2016 වසරේදී ආරම්භ කර තිබූ අතර ශ්‍රී ජයවර්ධනපුර විශ්වවිද්‍යාලයෙන් ආහාර විද්‍යාව හා තාක්ෂණවේදය හදාරා ඇත. තේජානි ගුණරත්න මේ වනවිට CSIRO ආයතනයේ ජ්‍යෙෂ්ඨ පර්යේෂණ විද්‍යාඥවරියක ලෙස කටයුතු කරන අතර නදීෂා ගුණරත්න අමෙරිකාවේ ලොස් ඇන්ජලීස් නුවර අධ්‍යයන විද්‍යාඥවරියක ලෙස කටයුතු කරමින් සිටී.", "URL": "https://lankatruth.com/si/?p=142997", "Category": "පුවත්", "Parent URL": null}