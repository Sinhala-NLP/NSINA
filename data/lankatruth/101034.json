{"Source": "Lankatruth", "Timestamp": "November 22, 2020", "Headline": "ජනවාරියේ කැබිනට් වෙනසක්…", "News Content": "2020 අගෝස්තු මැතිවරණයෙන් පසුව පත්කරණ ලද 28 දෙනෙකුගෙන් සමන්විත කැබිනට් මණ්ඩලය එළඹෙන ජනවාරියේදී සංශෝධනයට ලක්වනු ඇතැයි වාර්තා වේ. ආණ්‍ඩුක්‍රම ව්‍යවස්ථාවේ 19 වන සංශෝධනයෙන් ජනාධිපතිවරයාට අමාත්‍ය ධුර දැරීමට තිබූ බාධාව 20 වන සංශෝධනයෙන් ඉවත්කරගැනීම නිසා ජනාධිපති ගෝඨාභය රාජපක්ෂ මහතාට අමාත්‍ය ධුර කිහිපයක් ලබාගැනීමට අවශ්‍යවීම මේ සංශෝධනයේ මූලික පරමාර්තය වී ඇත. ඒ අනුව ආරක්ෂක සහ තාක්ෂණ කැබිනට් ඇමති ධුර ජනාධිපතියරයා සියතට ගැනීමට බොහෝදුරට ඉඩ ඇත. ද්විත්ව පිුරවැසි භාවය සහිතවම පාර්ලිමේන්තුවට පැමිණීමට දැන් බැසිල් රජපක්ෂ මහතාට හැකියවාව ලැබී ඇති නිසා ඔහු ජනවාරි මුල් සතියේදී පාර්ලමේන්තුවට පැමිණීමට නියමිත බවත් ආර්ථික සහ මුදල් විශයට අදාළ කැබිනට් ඇමති වරයා ලෙස දිවුරුම් දෙනු ඇති බවත් වාර්තාවේ. එසේම ජනාධිපතිවරයාගේ හිතෛශීවන්තයෙකු වන සරත් වීරසේකර මහතාට පොලිසිය ඇතුළත් නීතිය හා සාමය කැබිනට් ඇමති ධුරය ලබා දෙනු ඇති බවත් එම ආරංචි මාර්ග වැඩිදුරටත් පවසයි. කැබිනට් සංශෝධනයේදී ආරක්ෂක විශය භාර ඇමතිවරයා ජනාධිපති ගෝඨාභය රාජපක්ෂ වුවත් ඉන් ඉදිරියටද රාජ්‍ය අමාත්‍යවරයා ලෙස චමල් රාජපක්ෂ මහතාම කටයුතු කරනු ඇත.", "URL": "https://lankatruth.com/si/?p=101034", "Category": "පුවත්", "Parent URL": null}