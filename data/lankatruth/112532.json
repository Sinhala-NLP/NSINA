{"Source": "Lankatruth", "Timestamp": "March 12, 2021", "Headline": "කටුනායක ආයෝජන කලාපයේ 26කට කොරෝනා", "News Content": "කටුනායක ආයෝජන කලාපයෙහි සේවය කරන 26 දෙනෙකුට ඊයේ (11) කෝවිඩ් – 19 වෛරසය ආසාදනය වී ඇතැයි අනාවරණය වූ බව ගම්පහ දිස්ත්‍රික් සෞඛ්‍ය සේවා අධ්‍යක්ෂ, වෛද්‍ය නලින් ආරියරත්න පවසයි. එහි සිදුකළ රැපිඩ් ඇන්ටිජන් පරීක්ෂණ සහ PCR පරීක්ෂණවලින් මෙම ආසාදිතයන් පිරිස අනාවරණය කරගෙන තිබේ. ඒ අනුව මේ දක්වා කාලය තුළ කටුනායක ආයෝජන කලාපය තුළ පිහිටි කර්මාන්තශාලා 50ක සේවය කරන 1037 දෙනෙකුට කෝවිඩ් – 19 වෛරසය ආසාදිත ඇති බවට අනාවරණය වී ඇත. කෝවිඩ් වෛරසය ආසාදිත වී සිටින කටුනායක නිදහස් වෙළඳ කලාපය සේවකයන් පිරිස දිවුලපිටිය මූලික රෝහල, වතුපිටිවල දිසා රෝහල සහ ගම්පහ යක්කල වෛද්‍ය ප්‍රතිකාර මධ්‍යස්ථානය වෙත වැඩිදුර වෛද්‍ය ප්‍රතිකාර සඳහා යොමු කළ බව කටුනායක – සීදූව සෞඛ්‍ය වෛද්‍ය නිලධාරී කොට්ඨාසයේ පරිපාලන මහජන සෞඛ්‍ය පරීක්ෂක සුරේෂ් කුමාර පවසයි.", "URL": "https://lankatruth.com/si/?p=112532", "Category": "කොවිඩ් -19 (කොරෝනා ) පුවත්", "Parent URL": null}