{"Source": "Lankatruth", "Timestamp": "May 22, 2018", "Headline": "දුම්රිය වෘත්තීය සංගම් තුනක් හෙට වැඩ වර්ජනයේ", "News Content": "වැටුප් විශමතාව නිවරදි කරන ලෙස බල කරමින් දුම්රිය බඩු පරීක්ෂකවරුන්ගේ සංගමය, දුම්රිය ස්ථාන සංඥාකරුවන්ගේ සංගමය සහ දුම්රිය නව ෂන්ටර්වරුන්ගේ සංගමය යන දුම්රිය සංගම් තුන හෙට මධයම රාත්‍රියේ සිට පැය 48ක වර්ජනයක නිරතවන බව දන්වා සිටිති. බඩු පරීක්ෂකවරුන්ගේ, ස්ථාන සංඥාකරුවන්ගේ, සහ ෂන්ටර්වරුන්ගේ ගැටලු සම්බන්ධව දුම්රිය සාමාන්‍යාධිකාරී ඇතුලු බලධාරීන් සමඟ අවස්ථා කිහිපයකදී සාකච්ඡාකල අතර මෙතෙක් වසඳුමක් නොමැතිවීම හේතුවෙන් මෙම වෘත්තීය ක්‍රියාමාර්ගයට එළඹීමට සිදුවූ බව වෘත්තීම සමිති පවසයි. දැනට වසර එක හමාරක කාලයක සිට බඩු පරීක්ෂක තනතුරට වැටුප් සකස් කරන්නේ දෙයාකාරයකට බව දුම්රිය බඩු පරීක්ෂක වරුන්ගේ සංගමයේ ප්‍රධාන ලේකම් ඇම්. ඩබිලිව්. සුමනදාස මහතා පවසයි. වසර 12ක් තිස්සේ වැටුප් විශමතාව නිරාකරණය කර දෙන ලෙස බලධාරීන්ට ලිඛිතව හා වාචිකව දැනුම් දී ඇතත් මේ දක්වා ඊට විසඳුම් ලැබී නැත. දුම්රිය ස්ථාන සංඥාකරුවන්ගේ සංගමයේ සභාපති ඩබ්ලිව්.ජී.වයි.එස්. ජයමාන්න මහතා ප්‍රකාශ කළේ 2006/6 වැටුප් චක්‍රලේඛය මගින් අනුමතකර ඇති වැටුපට නොවෙනස්ව එක් එක් නිධාරීන්ගේ වුවමනාවට විවිධ ආකාරයේ වැටුප් සකසා ගෙවීම මගින් සිදුවී තිබෙන අසාධාරණයට විරුද්ධව මෙම වැඩවර්ජනයට අවතීර්ණ වන බව ය. දුම්රිය නව ෂන්ටර්වරුන්ගේ සංගමයේ සභාපතිවරයා කරුණු දක්වමින් කියා සිටියේ, ෂන්ටර්වරුන්ගේ ප්‍රධාන ගැටලු වලට මෙතෙක් යහපත් ප්‍රතිචාරයක් නොලැබීම නිසා සේවය පවත්වාගෙන යාමේදී අර්බුධකාරී තත්වයක් මතුවී තිබෙන බවයි. මෙම වෘත්තීය සමිති හෙට (23) මධ්‍යම රාත්‍රියේ සිට ලබන 25 වැනිදා දක්වා ක්‍රියාත්මක කරන වැඩ වර්ජනය හේතුවෙන් දුම්රිය ධාවනයට බලපෑමක් සිදු නොවන බවද එම වෘත්තීය සමිති පවසයි.", "URL": "https://lankatruth.com/si/?p=52728", "Category": "පුවත්", "Parent URL": null}