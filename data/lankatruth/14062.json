{"Source": "Lankatruth", "Timestamp": "March 19, 2015", "Headline": "ජාතික ගීය දෙමළෙන් ගැයීමට අවසර ලැබීම සුභවාදී දෙයක්!", "News Content": "ජාතික ගීය දෙමළ භාෂාවෙන් ගායනා කිරීම හිටපු ජනාධිපති මහින්ද රාජපක්ෂ මහතා විසින් අත්හිටුවා තිබූ අතර වත්මන් ජනාධිපති මෛත්‍රීපාල සිරිසේන මහතා එම තහනම ඉවත් කරමින් දෙමළ භාෂාවෙන් ජාතික ගීය ගැයීමට අනුමැතිය ලබා දී   තිබේ. ජාතික ගීය දෙමළ භාෂාවෙන් ගායනා කිරීම හිටපු ජනාධිපති මහින්ද රාජපක්ෂ මහතා විසින් අත්හිටුවා තිබූ අතර වත්මන් ජනාධිපති මෛත්‍රීපාල සිරිසේන මහතා එම තහනම ඉවත් කරමින් දෙමළ භාෂාවෙන් ජාතික ගීය ගැයීමට අනුමැතිය ලබා දී තිබේ. එම තීරණය පිළිබඳව බීබීසී සංදේශය සමග අදහස් දක්වමින් යාපනය විශ්ව විද්‍යාලයේ වාග් විද්‍යාව පිළිබඳ ජ්‍යෙෂ්ඨ කථිකාචාර්ය සාමිනාදන් විමල් මහතා ප්‍රකාශ කර ඇත්තේ  ‘ එය වැලැක්වීම නුසුදුසුය ’ යන අදහස ජනාධිපතිවරයා විසින් ප්‍රදර්ශනය කර තිබෙන්නේය යන්න තම මතය වන්නේ යැයිද එම පියවර  ‘ බලහත්කාරය ’ යන කාරණය යම් තාක් දුරකට ඉවත් කිරීමට හේතු වෙන බවත් එය එක්තරා දුරකට ජාතික සංහිඳියාවට ඉවහල් වන බවත්ය. එම තීරණය පිළිබඳව බීබීසී සංදේශය සමග අදහස් දක්වමින් යාපනය විශ්ව විද්‍යාලයේ වාග් විද්‍යාව පිළිබඳ ජ්‍යෙෂ්ඨ කථිකාචාර්ය සාමිනාදන් විමල් මහතා ප්‍රකාශ කර ඇත්තේ ‘එය වැලැක්වීම නුසුදුසුය’ යන අදහස ජනාධිපතිවරයා විසින් ප්‍රදර්ශනය කර තිබෙන්නේය යන්න තම මතය වන්නේ යැයිද එම පියවර ‘බලහත්කාරය’යන කාරණය යම් තාක් දුරකට ඉවත් කිරීමට හේතු වෙන බවත් එය එක්තරා දුරකට ජාතික සංහිඳියාවට ඉවහල් වන බවත්ය. එහිදී වැඩිදුරටත් ස්වාමිනාදන් මහතා අදහස් දක්වමින්  කලින් ජාතික ගීයේ දෙමළ පරිවර්තනයක් පාසල් පාඩම් පොත් වලට පවා ඇතුළත් කර තිබුණා. ආනන්ද සමරකෝන් ශූරීන් විසින් රචනා කරන ලද ජාතික ගීය දෙමළ භාෂාවට පරිවර්තනය කරලා එය දෙමළ පෙළ පොත්වලට පවා ඇතුළත් කර ළමුන්ට දී තිබුණා. බොහෝ විට රාජ්‍ය උත්සව වලදී පාසල් උත්සව වලදී ගායනා කෙරුණේ එම දෙමළ පරිවර්තනයයි. සිංහල භාෂාවෙන් ගයන ගීයේ සංගීතයමයි ඒ සඳහා යොදා ගැනුණේ. එහෙත් යුද සමයේ සිංහල භාෂාව කතා කරන ඇමතිවරුන් දේශපාලනඥයන් සහ ආණ්ඩුකාරවරුන් පිනවීමට ඔවුන් සහභාගී වෙන උත්සවවලදී දෙමළ භාෂාව කතා කරන ප්‍රදේශ වලත් ජාතික ගීය සිංහලෙන් ගායනා කරවීමට පටන් ගත් බවයි. එම අවස්ථාවල සිදු වුනේ සිංහල ජාතික ගීයේ කලින් පටිගත කෙරුණ හඬ පටයක් වාදනය කිරීමයි. ඒ අතර ඇතැම් රාජ්‍ය නිලධාරීන් ජාතික ගීය දෙමළ ළමුන් ලවා සිංහල භාෂාවෙන් ගායනා කරවීමට උත්සාහ කළා. එතකොට තමයි ප්‍රශ්නය මතු වුණේ. මොකද ගායනා කරන ළමුන්ට හෝ එම අවස්ථාවට සහභාගී වෙමින් එය අසන ජනතාවට හෝ එය තේරෙන්නේ නැහැ. දෙපාර්ශවයේම ජාතිවාදී දේශපාලකයන්ගේ ක්‍රියා සමඟ එය ප්‍රශ්නයක් බවට හැරුණා. යනුවෙනි. එහිදී වැඩිදුරටත් ස්වාමිනාදන් මහතා අදහස් දක්වමින් ” කලින් ජාතික ගීයේ දෙමළ පරිවර්තනයක් පාසල් පාඩම් පොත් වලට පවා ඇතුළත් කර තිබුණා. ආනන්ද සමරකෝන් ශූරීන් විසින් රචනා කරන ලද ජාතික ගීය දෙමළ භාෂාවට පරිවර්තනය කරලා එය දෙමළ පෙළ පොත්වලට පවා ඇතුළත් කර ළමුන්ට දී තිබුණා. බොහෝ විට රාජ්‍ය උත්සව වලදී පාසල් උත්සව වලදී ගායනා කෙරුණේ එම දෙමළ පරිවර්තනයයි. සිංහල භාෂාවෙන් ගයන ගීයේ සංගීතයමයි ඒ සඳහා යොදා ගැනුණේ. එහෙත් යුද සමයේ සිංහල භාෂාව කතා කරන ඇමතිවරුන් දේශපාලනඥයන් සහ ආණ්ඩුකාරවරුන් පිනවීමට ඔවුන් සහභාගී වෙන උත්සවවලදී දෙමළ භාෂාව කතා කරන ප්‍රදේශ වලත් ජාතික ගීය සිංහලෙන් ගායනා කරවීමට පටන් ගත් බවයි. එම අවස්ථාවල සිදු වුනේ සිංහල ජාතික ගීයේ කලින් පටිගත කෙරුණ හඬ පටයක් වාදනය කිරීමයි. ඒ අතර ඇතැම් රාජ්‍ය නිලධාරීන් ජාතික ගීය දෙමළ ළමුන් ලවා සිංහල භාෂාවෙන් ගායනා කරවීමට උත්සාහ කළා. එතකොට තමයි ප්‍රශ්නය මතු වුණේ. මොකද? ගායනා කරන ළමුන්ට හෝ එම අවස්ථාවට සහභාගී වෙමින් එය අසන ජනතාවට හෝ එය තේරෙන්නේ නැහැ. දෙපාර්ශවයේම ජාතිවාදී දේශපාලකයන්ගේ ක්‍රියා සමඟ එය ප්‍රශ්නයක් බවට හැරුණා.” යනුවෙනි.", "URL": "https://lankatruth.com/si/?p=14062", "Category": "පුවත්", "Parent URL": null}