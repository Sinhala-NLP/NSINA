{"Source": "Lankatruth", "Timestamp": "July 12, 2021", "Headline": "පාසැල් ආරම්භ කිරීම ගැන අධ්‍යාපන ඇමතිගෙන් ඉඟියක්", "News Content": "කොවිඩ් වසංගතය හමුවේ සම්පූර්ණයෙන්ම ඇණහිට ඇති පාසැල් අධ්‍යාපන කටයුතු අගෝස්තු මාසයේදීආරම්භ කිරීමට බලාපොරොත්තු වන බව අධ්‍යාපන අමාත්‍ය මහාචාර්ය ජී.එල් පීරිස් පවසයි. මෙලෙස පාසල් විවෘත කිරීමට බලාපොරොත්තු වන්නේ ගුරුවරුන්ට එන්නත්කරණ සිදු කිරීමෙන් අනතුරුව බවත් ඒ අනුව මුළු රටම විවෘත කිරීමේ කොටසක් ලෙස සෞඛ්‍ය මාර්ගෝපදේශයන්ට යටත්ව පාසල් විවෘත කිරීම සිදු කරන බවත් අධ්‍යාපන අමාත්‍යවරයා වැඩිදුරටත් පවසා ඇත. අධ්‍යාපන අමාත්‍යවරයා මාධ්‍ය වෙත මේ අදහස් ප්‍රකාශ කරනු ලැබුවේ පාසල් ගුරුවරුන් සහ අනධ්‍යයන කාර්ය මණ්ඩල සඳහා කොවිඩ් මර්දන එන්නත් ලබාදීම අද (12) නිල වශයෙන් ආරම්භ කිරීමේ අවස්ථාවට එක්වෙමිනි.", "URL": "https://lankatruth.com/si/?p=119529", "Category": "පුවත්", "Parent URL": null}