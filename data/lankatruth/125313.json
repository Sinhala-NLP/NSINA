{"Source": "Lankatruth", "Timestamp": "November 1, 2021", "Headline": "මෛත්‍රී යළිත් තමන්ගේ ආණ්ඩුවක් ගැන කියයි", "News Content": "තමන ආණ්ඩුවක් යටතේ ගොවියන්ට මෙතරම් ප්‍රශ්න ඇතිවීමට ඉඩ දෙන්නේ නැතැයිද වත්මන් කෘෂිකර්ම ඇමති නියරකවත් යාමට දන්නා කෙනෙකු නොවේ යැයිද හිටපු ජනාධිපති මෛත්‍රීපාල සිරිසේන සඳහන් කරයි. ඔහු මේ බව සඳහන් කර ඇත්තේ මොරගහකන්ද සහ ඇලහැර ගොවිජන ව්‍යාපාරයේ ගොවි සංවිධාන 41ක් ඒකාබද්ධව ගොවිතැනට පොහොර ලබා දෙන ලෙසට බලකරමින් ඉකුත් 24 වැනිදා සිට දින 08ක් තිස්සේ බකමූණ නගර මධ්‍යයේ අඛණ්ඩ උපවාසයක යෙදී සිටින ගොවීන් හමුවීමට ගිය අවස්ථාවේදීය. “මගේ ආණ්ඩුවක් යටතේ දී ගොවියට මේ තරම් ප්‍රශ්න ඇති වෙන්ට ඉඩ තියන්නේ නැහැ. ගොවියා ගැන මම කොච්චර මේ ආණ්ඩුව එක්ක කතා කරත් මේ ආණ්ඩුව මට ඇහුම්කන් දෙන්නේ නැහැ. කෘෂිකර්ම ඇමති නියරක යන්ඩ දන්න කෙනෙක් නොවේ යැයි හිටපු ජනාධිපති මෛත්‍රීපාල සිරිසේන මහතා පවසයි. මෙම කීප වතාවක්ම කෘෂිකෘෂිකර්ම ඇමතිවරයා සමඟ ගොවියාගේ පොහොර ප්‍රශ්නය පිළිබඳව සාකච්ඡා කළා. නමුත් යහපත් ප්‍රතිචාරයක් ලැබුනේ නැහැ. යම් යම් රාජ්‍ය අමාත්‍යවරුන් මට මඩ ප්‍රහාර එල්ල කරනවා. ගොවීන් මුහුණ දෙන ප්‍රශ්න නිසා මම කිව්වා පොලොන්නරුවට යන්න විදිහක් නැහැ කියලා කිවුවා. ඒක පදනම් කර කරගෙන තමයි ඒ රාජ්‍ය අමාත්‍යවරුන් මට මඩ ප්‍රහාර ගහන්නේ. ඒවා මම ගණන් ගන්නේ නැහැ.” තමා ගොවීන් අමාරුවේ නොදමන බවත්, කාබනික පොහොර භාවිතයෙන් වී ගොවිතැන් ‍ක්‍රමානුකූලව වගා කිරීමට ගොවියා හුරු කරවන බවද මෛත්‍රිපාල සිරිසේන මහතා මෙහිදී වැඩිදුරටත්දුරටත් සඳහන් කර ඇත. ලෝකයේ කිසිදු රටක 100%ක් කාබනික පොහොර භාවිතයෙන් ගොවිතැන් නොකරණ බවත්, ඕස්ට්‍රේලියාව පවා වගා කටයුතු කරන්නේ කාබනික පොහොරවලින් 50%කින් පමණ බවත්හිටපු ජනාධිපතිවරයා මෙහිදී සඳහන් කර තිබේ. තමා ගොවීන් වෙනුවෙන් පෙනී සිටියේ 1980 දශකයේ සිට පමණ බවත් ගොවීන් වෙනුවෙන්, ගොවීන් වස බී මැරෙන අවස්ථාවක තමා ගොවි ජනතාව බේරාගැනීමට පොළොන්නරුව නගරයේ උද්ඝෝෂණය කරමින් පළමුවරට මිනීපෙට්ටිවලට පවා තමා කර ගැහූ බවත් මෙහිදී හිටපු ජනාධිපතිවරයා සඳහන් කර ඇත. කෙසේ වෙතත් ඔහු ජනාධිපතිව සිටි සමයේ ගොවීන්ට පොහොර සහානාධාරය ලබා ගැනීම සඳහාත්, සෙනා දළඹු වුවදුර ඇතුළු වාගා පාලු සඳහා වන්නදි ලබා ගැනීම සඳහාත් දැවැන්ත උද්ඝෝෂණ සත්‍යග්‍රහ සිදුකිරීමට සිදු විය. වාගා පාලු සඳහා නියමිත වන්නදි ලබාදීමට තවමත් කටයුතු කර නැත.", "URL": "https://lankatruth.com/si/?p=125313", "Category": "පුවත්", "Parent URL": null}