{"Source": "Lankatruth", "Timestamp": "October 14, 2019", "Headline": "නාමල් රාජපක්ෂට එරෙහි අයතා මුදල් ඉපයීම සම්බන්ධ නඩුව පෙබරවාරි දක්වා නැවත කල් යයි", "News Content": "පාර්ලිමේන්තු මන්ත්‍රීවරයෙකු ලෙස කටයුතු කරමින් සිටින අතර වාරයේ අයථා ලෙස රුපියල් මිලියන 30ක මුදලක් උපයා එය ගවර්ස් කෝපරේට් සමාගමේ ආයෝජනය කිරීම තුළින් මුදල් විශුද්ධිකරණය වැලැක්වීමේ පණත යටතේ චෝදනා එල්ලවී ඇති පාර්ලිමේන්තු මන්ත්‍රී නාමල් රාජපක්ෂ මහතා ඇතුළු 6 කගේ නඩුව ලබන වසරේ පෙබරවාරි 10 වැනිදා දක්වා කල් තබා තිබේ. සිද්ධියට අදාල නඩුව අද(14) කොළඹ මහාධිරණ විනිසුරු ප්‍රදීප් හෙට්ටිආරච්චි මහතා ඉදිරියේ කැඳවා තිබූ අවස්ථාවේ අධිකරණය මෙම නියෝගය සිදුකර ඇත. විත්තිකාර නාමල් රාජපක්ෂ මහතා වෙනුවෙන් පෙනී සිටි නීතීඥවරයා පවසා ඇත්තේ තමන්ට වෙනත් නඩු කටයුත්තකට සහභාගීවීමට ඇති බැවින් මෙම නඩුවේ විභාගය කල් තබන ලෙසය. එම ඉල්ලීම පිළිගනිමින් නඩු විභාගය ලබන පෙබරවාරි මස 10 දක්වා කල් තැබීමට විනිසුරුවරයා නියෝග කර ඇත. පසුගිය රජය සමයේ පාර්ලිමේන්තු මන්ත්‍රීවරයෙකු ලෙස කටයුතු කරමින් අයතා ලෙස උපයාගත් රුපියල් මිලියන 30ක මුදලක් ගවර්ස් කෝපරේට් නැමති සමාගමක ආයෝජනය කිරීමෙන් මුදල් විශුද්ධිකරණය වැලැක්වීමේ පනත යටතේ නීතිපතිවරයා විසින් නාමල් රාජපක්ෂ ඇතුළු හය දෙනෙකුට එරෙහිව මෙම නඩුව ගොනුකර තිබේ.", "URL": "https://lankatruth.com/si/?p=82965", "Category": "පුවත්", "Parent URL": null}