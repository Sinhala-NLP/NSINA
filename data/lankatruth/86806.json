{"Source": "Lankatruth", "Timestamp": "December 6, 2019", "Headline": "ඇමරිකානු MCC ගිවිසුම කාට ද? කුමට ද?", "News Content": "පසුගිය ජනාධිපතිවරණ සමයේ මහත් ආන්දෝලනයට තුඩුදී තිබූ ඇමරිකානු MCC ගිවිසුම (Millennium Challenge Corporation agreement) සම්බන්ධ විද්වත් සාකච්ඡාවක් ඊයේ(05) ශ්‍රී ලංකා පදනම් ආයතනයේ පැවැත්විණි. ඇමරිකානු MCC ගිවිසුම කාටද? කුමටද? යන මැයෙන් මෙම සම්මන්ත්‍රණය පැවති අතර එම ගිවිසුමේ අඩංගු කරුණු සහ එය ක්‍රියාත්මකවීමේදී රටක් වශයෙන් ශ්‍රී ලංකාවට මුහුණදීමට සිදුවන අභියෝගයන් සම්බන්ධව මෙහිදී සාකච්ඡා කෙරිණි. මෙම සම්මන්ත්‍රණයේ දේශකයන් වශයෙන් ජාතික විද්වත් සංවිධානයේ ලේකම් විශේෂඥ වෛද්‍ය නිහාල් අබේසිංහ මහතා, ජාතික විද්වත් සංවිධානයේ මෙහෙයුම් කමිටු සාමාජික ශ්‍රී ජයවර්ධනපුර විශ්වවිද්‍යාලයේ ජ්‍යෙෂ්ඨ කථිකාචාර්ය අනිල් ජයන්ත මහතා, ජනතා විමුක්ති පෙරමුණේ ජාතික සංවිධායක පාර්ලිමේන්තු මන්ත්‍රී බිමල් රත්නායක මහතා, සමාජ ක්‍රියාකාරිනී නීතීඥ ලක්මාලි හේමචන්ද්‍ර මහත්මිය, කොළඹ විශ්වවිද්‍යාලයේ ඉතිහාස අධ්‍යනාංශයේ ජ්‍යෙෂ්ඨ කථිකාචාර්ය නිර්මාල් රංජිත් දේවසිරි මහතා, ශ්‍රී ලංකා විවෘත විශ්වවිද්‍යාලයේ ජ්‍යෙෂ්ඨ කථිකාචාර්ය හරිනි අමරසූරිය මහත්මිය සහභාගීවිය. මෙම විද්වත් සම්මන්ත්‍රණය ජාතික විද්වත් සංවිධානය මගින් සංවිධානය කර තිබිණි. එම සම්මන්ත්‍රණයේ සම්පූර්ණ වීඩියෝ දර්ශන පහතින් පළකර ඇත …", "URL": "https://lankatruth.com/si/?p=86806", "Category": "පුවත්", "Parent URL": null}