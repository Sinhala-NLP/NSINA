{"Source": "Lankatruth", "Timestamp": "November 23, 2019", "Headline": "අත්අඩංගුවට ගත් සැකකරුවන්ගේ පාපොච්ඡාරණයෙන් තවත් මත්කුඩු කිලෝ 13ක් අල්ලයි", "News Content": "හෙරොයින් කිලෝග්‍රෑම් 10ක් සමඟ ඊයේ(22) අත්අඩංගුවට ගත් සැකකරුවන් දෙදෙනෙකු සම්බන්ධව සිදුකළ වැඩිදුර පරීක්ෂණවලදී ඔවුන් සතුව තිබූ තවත් මත්කුඩු කිලෝග්‍රෑම් 13කට අධික ප්‍රමාණයක් සොයාගැනීමට පොලීසිය සමත්ව තිබේ. ඊයේ(22) රාජගිරිය ප්‍රදේශයේ දී අත්අඩංගුවට ගත් සැකකරුවන් දෙදෙනෙකුගෙන් සිදුකළ වැඩිදුර ප්‍රශ්න කිරීම්වලින් පසු මෙම මත්කුඩු තොගය සොයාගැනීමට පොලීසිය සමත් වූ අතර මත්කුඩු තොගය සමඟ 31 හැවිරිදි කාන්තාවක් ද පොලිස් භාරයට ගෙන ඇත. ඔවුන් අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමෙන් පසු ඉදිරි නීතිමය ක්‍රියාමාර්ග ගැනීමට නියමිතය.", "URL": "https://lankatruth.com/si/?p=86057", "Category": "පුවත්", "Parent URL": null}