{"Source": "Lankatruth", "Timestamp": "June 11, 2018", "Headline": "දයාසිරි ජයසේකර අපරාධ පරීක්ෂණ දෙපාර්තමේන්තුවට", "News Content": "පර්පෙචුවල් ට්‍රෙෂරීස් සමාගමට අනුබද්ධ ආයතනයක් මගින් මුදල් ලබා ගෙන ඇති බවට හෙලිව ඇති දයාසිරි ජයසේකර මහතා ඒ සම්බන්ධව ප්‍රකාශයක් සිදු කිරීමට අද(11) අපරාධ පරීක්ෂණ දෙපාර්තමේන්තුව වෙත පැමිණ තිබේ. මහ බැංකු බැදුම්කර වංචාවට සම්බන්ධ පර්පෙචුවල් ටෙෂරීස් සමාගමට අනුබද්ධ ආයතනයක් වන “වෝල්ට් ඇන්ඩ් රෝ” සමාගමෙන් රුපියල් මිලියනයක චෙක් පතක් දයාසිරි ජයසේකර මහතා විසින් තම ආරක්ෂක නිලධාරියා ලවා මාරුකරවාගෙන ඇති බවට හෙලි වී තිබේ. මීට පෙරද මේ සම්බන්ධ ප්‍රකාශයක් ලබා දීමට පැමිණෙන ලෙස දන්වා තිබුණද එදින ඔහු නොපැමිණි බව වාර්තා විය. කෙසේ නමුත් නැවත කරන ලද දැනුම් දීමකට අනුව අද පෙරවරුවේ අපාරාධ පරීක්ෂණ දෙපාර්තමේන්තුව හමුවේ එම මහතා පෙනී සිට ඇත.", "URL": "https://lankatruth.com/si/?p=54127", "Category": "පුවත්", "Parent URL": null}