{"Source": "Lankatruth", "Timestamp": "September 26, 2012", "Headline": "නව අධ්‍යාපන ඇමති බැසිල් රාජපක්ෂ ?", "News Content": "ඉදිරියේදී එන කැබිනට් සංශෝධනයේදී අධ්‍යාපන ඇමතිධූරයේ යම් වෙනසක් සිදුවනු ඇති බවත් එම අමාත්‍යංශයද ආර්ථික සංවිර්ධන අමාත්‍ය බැසිල් රාජපක්ෂ මතාට පවරනු ඇති බවත් ඉතා විශ්වාස කටයුතු ආරංචිමාර්ග අනාවරණය කරයි. එහි නියෝජ්‍ය ඇමති ධූරය මොහාන් ලාල් ග්‍රේරු මහතාට පිරිනමනු ඇති බවත් එම ආරංචිමාරග අනාවරණය කරසිටී. බොහෝදුරට මෙම කැබිනට් සංශෝධනය ඔක්‌තෝබර් 15 දාට පෙර සිදුකරනු ඇතැයිද මෙම පත්කිරීම හරහා මේ වනවිට විශ්වවිද්‍යාල අචාරවරුන්ගේ සංගමය විසින් පවතවාගෙන යන වැඩවර්ජනය තාවකාලිකව හෝ නවතා දැමීමට රාජපක්ෂ ආණ්ඩුව දැඩි උත්සාහයක නිරත වෙමින් සිටින බවද එම ආරංචිමාර්ග වැඩිදුරටත් අනාවරණය කරසිටී. මේ වනවිට රාජපක්ෂ ආණ්ඩුවේ අධ්‍යාපන හා උසස් අධ්‍යාපන ඇමතිවරු සමාජයේ මහත් පිළිකුලට සහ දැඩි විවේචනයට ලක් වී ඇති බව ආණ්ඩුව තුළම පවතින පොදු මතය බවද වාර්තාවේ.", "URL": "https://lankatruth.com/si/?p=4348", "Category": "පුවත්", "Parent URL": null}