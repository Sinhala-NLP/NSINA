{"Source": "Lankatruth", "Timestamp": "April 18, 2021", "Headline": "කබ්රාල්ගෙන් ඇත්තක් එළියට පනියි…", "News Content": "කොළඹ වරාය නගර කොමිෂන් සභාව පිහිටුවීමෙන් පසුව එය වෙනම රාජ්‍ය තත්වයක් නොගන්නා බව ආණ්ඩුවේ ප්‍රකාශකයන් විවිධ අවස්ථාවලදී කරුණු දැක්වුවද අජිත් නිවාඩ් කබ්රාල් රාජ්‍ය අමාත්‍යවරයා ඊයේ (17) මාධ්‍ය හමුවකදී කළ ප්‍රකාශයකින් ආණ්ඩුව සිදුකරන කරුණු වසං කිරීමේ එක් පැත්තක් හෙළි වී තිබේ. මෙරට දේශීය බැංකු මෙම වරාය නගරය තුළ පිහිටුවීමට ආල කොමිෂන් සභාවෙන් අවසර ලබාගත යුතු බව රාජ්‍ය ඇමතිවරයා එම මාධ්‍ය හමුවේදී කියා ඇත. ඔහු එහිදී දැක්වූ අදහස් පිළිබඳව රජයේ ප්‍රවෘත්ති දෙපාර්තමේන්තුව පල කර තිබෙන නිල ප්‍රවෘත්ති නිවේදනයෙන් මේ බව තහවුරු වේ. “තවද දේශීය බැංකු පෝට්සිටි තුළ පිහිටුවීමට කොමිෂන් සභා අවසරය ලබා ගත යුතු බවත් මහ බැංකුව සමග සාකච්ඡා කර ඒ සඳහා අවශ්‍ය ක්‍රියාමාර්ග ගත හැකි අතර කොමිෂන සභාව හරහා මෙම සියලු කටයුතු සිදුවන බව රාජ්‍ය අමාත්‍යවරයා පැහැදිලි කළේය.” යනුවෙන් එම නිවේදනයේ දැක්වේ.", "URL": "https://lankatruth.com/si/?p=114976", "Category": "පුවත්", "Parent URL": null}