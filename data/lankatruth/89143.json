{"Source": "Lankatruth", "Timestamp": "January 29, 2020", "Headline": "උගත්ද බුද්ධිමත්ද නෙවෙයි අපි බලන්නේ දිනන්න පුළුවන් මිනිහව දාන්නයි – ගාමිණී ලොකුගේ", "News Content": "පොහොට්ටු පක්ෂයේ සන්ධානය තුළින් ඉදිරි මහ මැතිවරණයට ඉදිරිපත් කරන අපේක්ෂකයන්ගේ සලකා බලන්නේ උගත් බුද්ධිමත් භාවය නොව දිනන් පුළුවන් හැකියාව යැයි නාගරික සංවර්ධන රාජ්‍ය අමාත්‍ය ගාමිණී ලොකුගේ මහතා අවධාරණය කරයි. අරලියගහ මන්දිරයේ ඊයේ (28) පස්වරුවේ පැවති සාකච්ඡාවකින් අනතුරුව මාධ්‍ය වෙත අඳහස් දක්වමින් ඒ මහතා මේබව සඳහන් කර තිබේ. මීට පෙර පැවති මැතිවරණවලදි ඉදිරිපත් වු අපේක්ෂයන්ට පාර්ලිමේන්තුවට තෙරි පත් වුයේ ජනතාවගේ ඡන්දයෙන් බවත් මෙවරද එම මන්ත්‍රීවරු සියලුම දෙනා ඡන්දයට ඉදිරිපත්වන බවත් මෙහිදී රාජ්‍ය අමාත්‍යවරයා ප්‍රකාශ කර ඇත. එම නිසා විශේෂයෙන් විද්වත් අපේක්ෂකයන් යනුවෙන් පිරිසක් ඉදිරිපත් කිරීමට අවශ්‍යතාවයක් නොමැති බවද ඒ මහතා අවධාරණය කර තිබේ. වත්මන් ආණ්ඩුව සමග කටයුතු කිරීමට කැමති එජාප මන්ත්‍රීවරුන්ට එන මැතිවරණයේදී එක්සත් ජාතික පක්ෂයෙන් තරඟ කර ජයගෙන පසුව ගෝඨාභය රාජපක්ෂ මහතාගේ ආණ්ඩුව හා එක්වන ලෙස දැනුම්දී ඇතැයිද මෙහිදී රාජ්‍ය අමාත්‍යවරාය වැඩිුදරටත් ප්‍රකාශ කර ඇත.", "URL": "https://lankatruth.com/si/?p=89143", "Category": "පුවත්", "Parent URL": null}