{"Source": "Lankatruth", "Timestamp": "February 6, 2021", "Headline": "ගම්පහට අයහපත් තත්වයක්", "News Content": "කොවිඩ් – 19 වසංගත තත්වයේ යළිත් යම් වර්ධනයක් ගම්පහ ප්‍රදේශයෙන් වාර්තා වේ. ඒ ගම්පහ පොදු වෙළඳ පොළෙහි වෙළඳුන් 58 දෙනෙකුගෙන් 18 දෙනෙකුම කොවිඩ් ආසාදිතයන් බවට හඳුනාගැනීමත් සමගය. එම පොළෙහි සිදු කළ ක්ෂණික ප්‍රතිදේහ පරීක්ෂාවේදී මෙම ආසාදිතයින් 18 දෙනා තහවුරු වූ බව ගම්පහ සෞඛ්‍ය වෛද්‍ය නිලධාරී සුභාෂ් සුභසිංහ සඳහන් කරයි. මෙම අයහපත් තත්වය මත පොදු වෙළඳ පොළ වසා දැමීම සුදුසු බවට තමන් ගම්පහ නගරාධිපතිවරයා දැනුවත් කළ බවද සෞඛ්‍ය වෛද්‍ය නිලධාරීවරයා පවසයි.", "URL": "https://lankatruth.com/si/?p=110050", "Category": "කොවිඩ් -19 (කොරෝනා ) පුවත්", "Parent URL": null}