{"Source": "Lankatruth", "Timestamp": "November 5, 2019", "Headline": "ශ්‍රීලනිපය සුරැකීමේ සංවිධානයේ මහ සමුළුවට සහභාගී වූ ආසන සංවිධායකවරුන්ට විනය පියවර", "News Content": "ශ්‍රී ලංකා නිදහස් පක්ෂය සුරැකීමේ සංවිධානයේ මහ සමුළුවට සහභාගී වූ එම පක්ෂයේ ආසන සංවිධායකවරුන්ට එරෙහිව විනය පියවර ගැනීමට ශ්‍රීලනිප මධ්‍යම කාරක සභාවේදී තීරණය කර ඇතැයි වාර්තා වේ. ශ්‍රීලනිප සභාපති ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද(05) පස්වරුවේ මධ්‍යම කාරක සභාව රැස්වූ අවස්ථාවේ මෙම තීරණය ගෙන ඇත. හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මියගේ ප්‍රධානත්වයෙන් අද පැවති සමුළුවට සහභාගී වූ ආසන සංවිධායකවරුන් වෙනුවට වැඩ බලන ආසන සංවිධායකවරුන් පත්කර ඔවුන් හරහා ඉදිරි මැතිවරණ සමයේ කටයුතු සිදුකිරීමට මෙහිදී තීන්දු වූ බව ශ්‍රීලනිප මහලේකම් දයාසිරි ජයසේකර මහතා සඳහන් කළේය.", "URL": "https://lankatruth.com/si/?p=84814", "Category": "පුවත්", "Parent URL": null}