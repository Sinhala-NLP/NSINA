{"Source": "Lankatruth", "Timestamp": "April 25, 2022", "Headline": "අන්තර්වාර පාලනයකට ජනාධිපති කැමැත්ත පළ කළා – පූජ්‍ය මැදගම ධම්මානන්ද හිමි", "News Content": "ජනාධිපති ගෝටාබය රාජපක්ෂ අන්තර්වාර පාලනයක් ඇති කිරීම සඳහා කැමැත්ත පළ කර ඇති බව අස්ගිරි පාර්ශවයේ ලේඛකාධිකාරී පූජ්‍ය මැදගම ධම්මානන්ද හිමියෝ පවසති. ජනාධිපති ගෝඨාභය රාජපක්ෂ ත්‍රෛනිකායික මහ නා හිමිවරුන් වෙත යොමුකළ ලිපියෙන් මෙලෙස ලිඛිතව සිය ප්‍රතිචාරය දැනුම් දී ඇති බවයි උන්වහන්සේ සඳහන් කරති. එසේම ආර්ථික ප්‍රශ්න, රටේ අර්බුදකාරී තත්වයන් විසඳා මහජනතාවගේ සුබ සාධනය සිද්ධ කිරීමට කටයුතු කරන බවත් ජාත්‍යන්තර මුල්‍ය අරමුදල සමඟ සිදුකරන සාකච්ඡා සම්බන්ධයෙන්ද ජනාධිපතිවරයා මහනාහිමිවරුන් දැනුවත් කර ඇතැයිද අස්ගිරි පාර්ශවයේ ලේඛකාධිකාරී පූජ්‍ය මැදගම ධම්මානන්ද හිමියෝ පවසති.. එසේම ව්‍යවස්ථා සංශෝධනය පිළිබඳ පාර්ලිමේන්තුව තුළ සාකච්ඡා කර එම කටයුතු සිදුවිය යුතු බවද ජනාධිපතිවරයා මහනාහිමිවරුන්ට යොමු කළ ලිපියේ වැඩිදුරටත් සඳහන් වූ බවයි අස්ගිරි පාර්ශවයේ ලේඛකාධිකාරී පූජ්‍ය මැදගම ධම්මානන්ද හිමියෝ වැඩිදුරටත් සඳහන් කරති.", "URL": "https://lankatruth.com/si/?p=132837", "Category": "පුවත්", "Parent URL": null}