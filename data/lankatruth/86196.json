{"Source": "Lankatruth", "Timestamp": "November 26, 2019", "Headline": "නාලක ගොඩහේවා ඇතුළු තිදෙනෙකුට එරෙහි, සාවද්‍ය මුදල් පරිහරණ නඩුව පෙබරවාරියට කල්යයි", "News Content": "විනිමය සුරැකුම්පත් කොමිසමට අයත් රුපියල් ලක්ෂ 5ක මුදලක් “තාරුණ්‍යට හෙටක්” සංවිධානයේ කටයුතු සඳහා යෙදවීම මගින් රජයේ මුදල් සාවද්‍ය පරිහරණය කර ඇතිබවට, එම කොමිසමේ හිටපු සභාපති ආචාර්ය නාලක ගොඩහේවා ඇතුළු විත්තිකරුවන් තිදෙනෙකුට එරෙහිව ගොනුකර තිබූ නඩුව, ලබන පෙබරවාරි මස 5 වැනිදා තෙක් කල් තබා තිබේ. සිද්ධියට අදාල නඩුව අද(26) කොළඹ මහාධිකරණ විනිසුරු ශෂී මහේන්ද්‍රන් මහතා ඉදිරියේ කැඳවූ අවස්ථාවේ මෙම නියෝගය සිදුකර තිබේ. ඉකුත් මහින්ද රාජපක්ෂ පාලන සමයේ “තාරුණ්‍යට හෙටක්” සංවිධානයට අනුග්‍රහයක් වශයෙන් ශ්‍රී ලංකා විනිමය හා සුරැකුම් කොමිසමට අයත් රුපියල් මිලියන 5ක මුදලක් ලබාදීම තුළින් රජයේ මුදල් සාවද්‍ය ලෙස පරිහරණය කළ බවට චෝදනා කරමින් නීතිපතිවරයා විසින් එම කොමිසමේ හිටපු සභාපති ආචාර්ය නාලක ගොඩහේවා, එම කොමිසමේ හිටපු නියෝජ්‍ය අධ්‍යක්ෂ ජනරාල් ධම්මික පෙරේරා සහ තාරුණ්‍යට හෙටක් සංවිධානය රොනී ඊබ්‍රහිම් යන අයට එරෙහිව මෙම නඩුව ගොනුකර තිබේ.", "URL": "https://lankatruth.com/si/?p=86196", "Category": "පුවත්", "Parent URL": null}