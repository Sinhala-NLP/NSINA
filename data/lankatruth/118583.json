{"Source": "Lankatruth", "Timestamp": "June 27, 2021", "Headline": "යළි සීනී ආනයන බලපත්‍ර නිකුත් නොකරයි… මාස 07කට අවශ්‍ය සීනි එක ව්‍යාපාරිකයෙක් ආනයනය කරලා… ජානක වක්කුඹුර", "News Content": "සීනි ආනයන බලපත‍්‍ර යළි නිකුත් නොකිරිමට ආණ්ඩුව තීරණය කළ බව උක්, බඩ ඉරිඟු, කජු, ගම්මිරිස්, කරාබුනැටි, බුලත් ආශ‍්‍රිත කර්මාන්ත සහ අපනයන ප‍්‍රවර්ධන ඇතුලු කුඩා භෝග සංවර්ධන රාජ්‍ය අමාත්‍ය ජානක වක්කුඹුර පවසයි. ඉදිරි මාස හය හතකට අවශ්‍ය සීනි තොග පුද්ගලික ආනයනකරුවන් විසින් ගෙනවිත් රැස්කර තබාගෙන සිටින බවද රාජ්‍ය අමාත්‍ය ජානක වක්කුඹුර පවසයි. මෙලෙස සීනි ආනයනය කර තිබුණේ ෂැංග්‍රිලා සභාපති සජාත් මවුසූන්ගේ ආයතනයක් වන පිරමිඩ් විල්මා සමාගම විසිනි. ඔවුන් එසේ සීනි ආනයනය කර තිබුනේ ගැසට් නිවේදනයක් මගින් සීනි ආනයනයේදී පනවා තිබූ බදු මුදල රුපියල් 50 සිට ශත 25 දක්වා අඩු කිරීමේන් පසුවය. එහෙත් එම තීරණයෙන් රජයට රුපියල් බිලියන 15.9ක් අහිමිවී ඇති බව මහ බැංකුව වාර්තා කර තිබිණි.", "URL": "https://lankatruth.com/si/?p=118583", "Category": "පුවත්", "Parent URL": null}