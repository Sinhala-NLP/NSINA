{"Source": "Lankatruth", "Timestamp": "May 3, 2019", "Headline": "සිවුරු – අඳනකඩ සහ යුධ හමුදා ඇඳුම් සමඟ වැලිමඩ දී දෙදෙනෙක් අත්අඩංගුවට", "News Content": "සිවුරු, අදනකඩ, යුධ හමුදා සාමාජිකයින් භාවිත කරන ද්‍රව්‍ය තොගයක් සහ මාංචු යුගලයක් ළඟ තබාගෙන සිටි මුස්ලිම් ජාතිකයින් දෙදෙනෙකු අද(03) පෙරවරුවේ පොලීසිය හා යුධ හමුදාව විසින් සිදුකල සෝදිසි මෙහෙයුමක් අතරතුර අත්අඩංගුවට ගෙන ඇත. භික්ෂූන් වහන්සේලා භාවිතා කරන සිවුරු 7ක්, අදනකඩ 8ක්, කහ පැහැති තුවා 20ක්, කහ පැහැති කොට්ටඋර 6ක් සහ ගුවන් හමුදාව භාවිතා කරන කමිසයක්, හමුදා කැළෑ ඇඳුමක් හමුදා මුහුණු ආවරණ කිහිපයක්, මාංචු යුගලක්, හමුදාව කෑලෑ තුළදී භාවිත කරන ශරීර ආලේපන තොගයක් මොවුන් දෙදෙනා සතුව තිබී සොයාගෙන ඇත. වැලිමඩ දඹවින්න ප්‍රදේශයේ පොලීසිය සිදුකළ විශේෂ මෙහෙයුමක දී සැකකරුවන් අත්අඩංගුවට ගෙන ඇත. ඔවුන් වැලිමඩ දඹවින්න හද්දාවුල ප්‍රදේශයේ පදිංචි හනීපා මොහොමඩ් සාරිෆ් නැමැත්තෙකු සහ බොරලන්ද පාර දඹවින්න පදංචි මොහොමඩ් තාහීර් මහරුෆ් නැමැත්තෙකි. අත්අඩංගුවට ගනු ලැබූ පුද්ගලයින් වැලිමඩ මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://lankatruth.com/si/?p=73294", "Category": "පුවත්", "Parent URL": null}