{"Source": "Lankatruth", "Timestamp": "February 25, 2019", "Headline": "ටොන් 12ක බීඩි කොළ රේගුවෙන් පන්නන්න තැත්කළ සැකකරුවන් යලි රිමාන්ඩ්", "News Content": "ටොන් 12ක බීඩි කොළ කන්ටේනරයක් බදු වංචා කරමින් රේගුවෙන් නිදහස් කරගැනීමට තැත් කිරීමේදී අත්අඩංගුවට පත් සැකකරුවන් දෙදෙනා මාර්තු මස 05 වැනිදා දක්වා යලි රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් ලෝචනා අබේවික්‍රම මහත්මිය නියෝග කළාය. සිද්ධියට අදාල නඩුව අද(25) කැඳවූ අවස්ථාවේ මහේස්ත්‍රාත්වරිය මෙම නියෝගය සිදුකර තිබේ. ටොන් 12ක බීඩි කොළ කන්ටේනරයක් රුපියල් කෝටි 4ක තීරු බදු වංචා කරමින් රේගුවෙන් නිදහස් කරගැනීට උත්සහ කිරීමේදී රේගු නිලධාරීන් විසින් එය අත්අඩංගුවට ගත් අතර පසුව සිදුකරන ලද විමර්ශනවලදී සැකකරුවන් දෙදෙනෙකු අත්අඩංගුවට ගත්තේය. සිද්ධියට අදාලව අත්අඩංගුවට ගෙන සිටින එක් සැකකරුවෙකු වියට්නාමයේ සිට ගම්මිරිස් මෙරටට ආනයනය කර මෙරට නිෂ්පාදිත ගම්මිරිස් ලෙස ප්‍රතිඅපනයනය කිරීමේ ජාවාරමක නිරත සැකකරුවෙකු ද වේ.", "URL": "https://lankatruth.com/si/?p=68969", "Category": "පුවත්", "Parent URL": null}