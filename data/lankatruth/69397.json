{"Source": "Lankatruth", "Timestamp": "March 1, 2019", "Headline": "ජවිපෙ නායකයා අද නුවරඑළියට…", "News Content": "වතුකම්කරුවන්ගේ වැටුප් ගැටළුව ඇතුළු ඔවුන් මුහුණ දී තිබෙන විවිධ ප්‍රශ්න සාකච්චා කිරීම සඳහා ජනතා විමුක්ති පෙරමුණෙ නායක අනුර දිසානායක මහතා අද (01) නුවර එළිය දිස්ත්‍රික්කයේ සංචාරයක නිරතවීමට නියමිතය. අනුර දිසානායක මහතා අද සිට ලබන 03වනදා තෙක් තෙදින සංචාරය අතරතුරු වතු කම්කරුවන්, කම්කරු නායකයන් මුණගැසී රුපියල් දහසේ වැටුප් සටන ඇතුළු කඩිනමින් විසඳිය යුතු ප්‍රශ්න සාකච්ඡා කර ඊට අදාළව ඉදිරියේදී ගත යුතු ක්‍රියාමාර්ග රැසක් සම්බන්ධයෙන් තීන්දු තීරණ ගැනීමට නියමිතය. නුවර එළිය දිස්ත්‍රික්කයේ ජනතා විමුක්ති පෙරමුණේ නායක මංජුල සුරවීර මහතා සඳහන් කළේ අනුර දිසානායක මහතාගේ පැමිණීම පිළිබඳව වතු කම් කරු ජනතාවගෙන් විශාල ප්‍රසාදයක් ලැබෙමින් තිබෙන බවය.", "URL": "https://lankatruth.com/si/?p=69397", "Category": "පුවත්", "Parent URL": null}