{"Source": "Lankatruth", "Timestamp": "January 16, 2021", "Headline": "කරාපිටිය රෝහලේදී සිරකරුවෙක් පලාගිහින්", "News Content": "බූස්ස අධි ආරක්ෂිත බන්ධනාගාරයේ සිර මැදිරියකදී සියදිවි නසාගැනීමට ගෙල වැලලා ගෙන සිටියදී බේරා ගෙන ප්‍රතිකාර සඳහා පසුගිය 14 වැනිදා කරාපිටිය ශික්ෂණ රෝහලේ 25 වැනි වාට්ටුවට ඇතුළත් කර සිටි සිරකරුවා අද (16) අලුයම එම වාට්ටුවෙන් පලා ගොස් ඇතැයි වාර්තාවේ. රෝහල් ආරංචි මාර්ග පවසන පරිදි මොහු පලා ගොස් ඇත්තේ අද (16) උදෑසන වැසිකිළියට යෑමට අවශ්‍ය බව පවසා එහි යන මුවානි. පලා ගොස් ඇති සිරකරුවා අත්අඩංගුවට ගැනීමට බන්ධනාගාර දෙපාර්තමේන්තුව සහ ගාල්ල පොලීසිය මෙහෙයුම් ආරම්භ කර ඇත.", "URL": "https://lankatruth.com/si/?p=108464", "Category": "පුවත්", "Parent URL": null}