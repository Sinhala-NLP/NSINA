{"Source": "Lankatruth", "Timestamp": "March 14, 2012", "Headline": "ඇමතිට එරෙහිව ඇමති", "News Content": "නැවත පදිංචිකිරීමේ හිටපු ඇමති රිෂාද් බද්උදීන් මහතාට හිතවත් කණ්ඩායමක් විසින් නැවත පදිංචිකිරීමේ කටයුතු සම්පූර්ණ කර නැතිබැවින් මුලතිවු, මුහුදුබඩපත්තු ප්‍රාදේශීය සභා මැතිවරණය කල්දමන ලෙස අභියාචනාධිකරණයට පෙත්සමක් ඉදිරිපත්කර ඇත.  මෙම පෙත්සම විභාගයට ගත් අවසාථාවේ දී හෙට සහ අනිද්දා පැවැත්වීමට නියමිත තැපැල් ඡන්ද විමසීමද අත්හිටුවා ඇත. ඉදිරියේදී පෙත්සමට අදාල අධිකරණ තීන්දුව ලබාදීමට නියමිතය. මෙහි ඇති විශේෂත්වය වන්නේ මෙම ඉල්ලීම නිසා උතුරු ප්‍රදේශයේ නැවත පදිංචිකිරීමේ කටයුතු අසාර්ථකවී ඇති බව සනාතවීමයි. එම වගකීම්භාරව සිටි ඇමතිවරයාගේම උපදෙස් පරිදි මෙම ඉල්ලීම කිරීම තුළින් සනාත වන්නේ නැවත පදිංචි කිරීමේ කටයුතු මෙතෙක් සාර්ථකව සිදුවී නොමැති බවයි.", "URL": "https://lankatruth.com/si/?p=1756", "Category": "පුවත්", "Parent URL": null}