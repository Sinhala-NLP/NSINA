{"Source": "Lankatruth", "Timestamp": "June 2, 2013", "Headline": "ඩිපෝ කළමනාකරුට ජනපති රැස්වීම් සංවිධාකයෝ පහරදෙති", "News Content": "අද (02) ජනාධිපති මහින්ද රාජපක්ෂ මහතාගේ ප්‍රධානත්වයෙන් බදුල්ලේදී පැවැත්වෙන වාරිමාර්ග අමාත්‍ය නිමල් සිරිපාලද සිල්වා මහතාගේ උත්සවයක් සඳහා ඉල්ලූ බස් රථ ලබාදීමට ලිඛිත ඉල්ලීමක් කරන්නැයි පැවසීම නිසා ඌව පළාත් සභාවේ ආණ්ඩු පක්ෂ මන්ත්‍රීවරයෙකු වන  S.K.R.  බන්දුසේන මහතා ඇතුළු තිදෙනෙකු ත්‍රීරෝද රථයකින් පැමිණ ලංකා ගමනා ගමන මණ්ඩලයේ වැලිමඩ කැප්පෙටිපොළ ඩිපෝවේ කළමනාකරු එම්. එන්. ජයලත් මනතුංග මහතාට පහරදී තිබේ. අද (02) ජනාධිපති මහින්ද රාජපක්ෂ මහතාගේ ප්‍රධානත්වයෙන් බදුල්ලේදී පැවැත්වෙන වාරිමාර්ග අමාත්‍ය නිමල් සිරිපාලද සිල්වා මහතාගේ උත්සවයක් සඳහා ඉල්ලූ බස් රථ ලබාදීමට ලිඛිත ඉල්ලීමක් කරන්නැයි පැවසීම නිසා ඌව පළාත් සභාවේ ආණ්ඩු පක්ෂ මන්ත්‍රීවරයෙකු වන S.K.R. බන්දුසේන මහතා ඇතුළු තිදෙනෙකු ත්‍රීරෝද රථයකින් පැමිණ ලංකා ගමනා ගමන මණ්ඩලයේ වැලිමඩ කැප්පෙටිපොළ ඩිපෝවේ කළමනාකරු එම්. එන්. ජයලත් මනතුංග මහතාට පහරදී තිබේ. උත්සවයක් සඳහා බස් කිහිපයක් ලබාදෙන ලෙස බන්දුසේන මන්ත්‍රීවරයා කළ ඉල්ලීම ලිඛිතව ඉදිරිපත් කරන‍ ලෙස ඉල්ලා සිටියත් එසේ නොලැබුණු බව මනතුංග මහතා පවසයි. මේ පිළිබඳව නිමල් සිරිපාලද සිල්වා අමාත්‍යවරයාගේ කාර්යාලයෙන් බන්දුසේන මන්ත්‍රීවරයාගෙන් විමසීමක් කර තිබේ. එම විමසීම අනුව බස් රථ නිදහස් කිරීමේ ගැටලුව මුල්කර ගනිමින් ඔහු ඇතුළු තිදෙනෙකු තමාට ඊයේ (01) පෙරවරු 8.30ට පමණ පහරදුන් බව ඩිපෝ අධිකාරීවරයා කියයි. මෙසේ පහරකෑමට ලක්වූ ඩිපෝ කළමනාකාරවරයා පළමුව හිඹිරියගහමලිත්ත රෝහලට ඇතුළත්කර ඇති අතර මේ වනවිට ඔහු බදුල් මහරෝහල වෙත මාරුකර යවා ඇත.", "URL": "https://lankatruth.com/si/?p=7387", "Category": "පුවත්", "Parent URL": null}