{"Source": "Lankatruth", "Timestamp": "March 18, 2021", "Headline": "බයිඩන් පාලනයට උතුරු කොරියාවෙන් අනතුරු හැඟවීමක් !", "News Content": "උතුරු කොරියාවට අනතුරු හඟවමින් දකුණු කොරියාව හා ඇමරිකාව විසින් පැවැත්වීමට නියමිත යුධ අභ්‍යාශයට විරෝධය පාමින් උතුරු කොරියානු ජනාධිපති kim jong unගේ සහෝදරිය වන Kim Yo Jong මෙනෙවිය විසින් නිවේදනයක් නිකුත් කර ඇත. ඇමරිකානු නව පාලනය අමිහිරි සංග්‍රාමික ගීත ගායනා කිරීම හා කලාපය තුල අර්බුදයක් නිර්මාණය කිරීමේ උත්සාහය ඇය විසින් තරයේ හෙලා දැක ඇත. චීනයේ ආර්ථික, යුධ හා රාජතාන්ත්‍රික බලයට මුහුණ දීමේ තම ආසියානු යුද පෙරමුණ ශක්තිමත් කිරීම සඳහා ඇමරිකානු රාජ්‍ය ලේකම් Antony Blinken හා එරට ආරක්ෂක ඇමති Lloyd Austin දකුණු කොරියාවේ හා ජපානයේ සංචාරයක් ආරම්හ කරන ලද්දේ මාර්තු 16 වැනිදාය. ඒ සමගින්ම උතුරු කොරියාව කුපිත කරමින් දකුණු කොරියා හමුදා හා ඇමරිකානු හමුදා යුධ අභ්‍යාසයක්ද පසුගිය සතියේ සිට ආරම්භ කරන ලදී. ගෙවීගිය කාලය තුලදී උතුරු කොරියාවේ න්‍යෂ්ටික අවි අත්පත් කරගැනීම නවත්වාලීම සඳහා බටහිර හා ඇමරිකාව කෙතෙක් උත්සහ දරුවත් එය අපෝසත් විනි. මේවනවිටත් 28,500ක ඇමරිකන් හමුදාවක් දකුණු කොරියාවේ රඳවා තබා ඇත්තේ උතුරු කොරියාවෙන් එල්ලවන ඕනෑම ප්‍රහාරයකට මුහුණ දීම සඳහා යයි පවසමිනි. සඳුදා ජපානයේ ටෝකියෝ නුවර සිට ඇමරිකන් ඇමතිවරුන් දෙදෙනා ප්‍රකාශයක් සිදු කරමින් පැවසුවේ උතුරු කොරියාව න්‍යෂ්ටික අවි වලින් තොර රටක් බවට පත්කිරීමේ ඇමරිකන් උවමනාව තවමත් අවසන් වී නොමැති බවයි. මේ සම්බන්ධයෙන් ඇමරිකන් බලධාරින් කීපවතාවක් උතුරු කොරියානු නායකයින් සම්බන්ධ කරගැනීමට උත්සහ කර ඇතත් උතුරු කොරියානු නායකයින් ඒ සම්බන්ධව ප්‍රතිචාර දක්වා නොමැති බව බටහිර මාධ්‍ය වාර්තා කර සිටි. “ඔබ විසින් බලයට පත් වී ඇති වසර පහ තුලදී හොඳින් නිදන්න! තම සුවදායක නින්ද කඩාකප්පල් නොකර ගැනීමට වග බලාගන්න” kim jong un තවදුරටත් පැවසුවාය. එසේම තවදුරත් විදේශ සතුරන් සමග එක්වී යුධ ප්‍රදර්ශන පවත්වමින් තමන් කුපිත කිරීමට උත්සහ කළහොත් උතුරු හා දකුණු කොරියාව පසුගිය වසරේ අත්සන් තැබූ මිලිටරි ගිවිසුම අහෝසි කර තබන බවටද දකුණු කොරියානු නායකයන්ටද ඇය තවදුරටත් අනතුරු හැඟවුවාය.", "URL": "https://lankatruth.com/si/?p=113193", "Category": "විදෙස් පුවත්", "Parent URL": null}