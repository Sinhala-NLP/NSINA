{"Source": "Lankatruth", "Timestamp": "November 3, 2011", "Headline": "අධිවේගී මාර්ගයේ බස්රථ ධාවනය තහනම්", "News Content": "දක්ෂිණ අධිවේගී මාර්ගයේ මගී බස්රථ ධාවනය කිරීමට අවසර නොදීමට රජය තීරණය කර ඇත. අධිවේගී මාර්ගයේ වාහන වලට ගමන්කිරීමට ඇති අවම වේගය පැයට කි‍ලෝමීටර් සියයකි. එවැනි වේගයකින් ගමන්කිරීමට හැකි මගී ප්‍රවාහන බස්රථ කිසිවක් දැනට ලංකාවේ නොමැති නිසා මෙම තීරණය ගත් බව රජය පවසයි. මෙම මාර්ගය ඉදිකිරීම සදහා රුපියල් කෝටි නවදහසකට අධික මුදලක් වැයවී ඇතිබවද වාර්තාවේ. මේවන විට එම මාර්ගයේ කිලෝමීටර් අටක ප්‍රමාණයක් නිසි ප්‍රමිතියකින් නොමැති බැවින් නැවත එම කොටස සකස්කිරීමට තීරණය කර ඇති බවද වාර්තා වේ.", "URL": "https://lankatruth.com/si/?p=177", "Category": "පුවත්", "Parent URL": null}