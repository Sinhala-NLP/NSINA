{"Source": "Lankatruth", "Timestamp": "December 22, 2019", "Headline": "රත්තරන්ගේ සහෝදරයා රජයේ දේපළ කොල්ලයක", "News Content": "දෙහිවල – ගල්කිස්ස නගර සභා බලප‍්‍රදේශයට අයත් පින්වත්ත පන්සල අසල පිහිටා තිබෙන අංක … දරන ගොඩනැඟිල්ල රෝහිත අබේගුණවර්ධන ඇමතිගේ සොහොයුරකු විසින් බලහත්කාරයෙන් අත්පත් කරගෙන තිබේ. සරත් අබේගුණවර්ධන නම් මොහු අත්පත් කරගෙන ඇත්තේ, ගල්කිස්ස අධිකරණය විසින් ලබා දී තිබෙන නියෝගයක් කඩ කරමිනි. පාසලක් වසා දැමීමෙන් පසුව එම ගොඩනැඟිල්ල මෙම පුද්ගලයා විසින් රූකඩ මධ්‍යස්ථානයක් පවත්වාගෙන යන මුවාවෙන් අත්කරගෙන තිබී ඇත. නීති විරෝධීව දිගින්දිගට ම එහි රැඳී සිටීම නිසා නගර සභාව විසින් එය අත් කර ගැනීම සඳහා අධිකරණය ඉදිරියේ නඩු පවරා ඇත. නඩු අංක 10145/5/16 දරන එම නඩුවේ තීන්දුව 2019 අගෝස්තු 29 වැනි දින ලබා දුන් අතර, අධිකරණයේ නියෝගය පරිදි දෙහිවල – ගල්කිස්ස නගර සභාවට එම ගොඩනැඟිල්ලේ යතුරු භාර දීමට කි‍්‍රයා නොකර සිටී. ලංකා මාරසිංහ – ලංකා ඉරිදා සංග්‍රහය", "URL": "https://lankatruth.com/si/?p=87794", "Category": "පුවත්", "Parent URL": null}