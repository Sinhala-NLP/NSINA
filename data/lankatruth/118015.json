{"Source": "Lankatruth", "Timestamp": "June 13, 2021", "Headline": "ඇඟේ හයියෙන් පොහොර හදන්න බෑ – දයාසිරි ජයසේකර", "News Content": "ඇඟේ හයියට පොහොර හැදීමට නොහැකි බවත් කොළඹ සිටින දේශපාලඥයන් හා නිලධාරීන් කුමක් කීවද ගම ඇතුලේ තත්වය ඉතාම ශෝචනීය යැයි රාජ්‍ය අමාත්‍ය දයාසිරි ජයසේකර මහතා පවසයි. ජනාධිපතිවරයා විසින් රසායනික පොහොර ආනයනය සහ භාවිතය තහනම් කිරීම සම්බන්ධයෙන් මාධ්‍යවේදියෙකු විමසූපැනයකට පිළිතුරු දෙමින් රාජ්‍ය අමාත්‍ය දයාසිරි ජයසේකර මහතා මේ බව ප්‍රකාශ කර තිබේ. ඒ පිළිබඳව වැඩිදුරටත් අදහස් දක්වමින් ඇමතිවරයා පවසා ඇත්තේ මේ වනවිට පොහොර විශාල හිඟයක් රට තුළ මතුව තිබෙන බවත් මෙරටට අවශ්‍ය කාබනික පොහොර ක්‍රමානුකූලව නිෂ්පාදනය වර්ධනය කර ගන්නා ගමන් රසායනික පොහොර ක්‍රමානුකූලව තහනම් කිරීම කළ යුතුව තිබූ බවයි.", "URL": "https://lankatruth.com/si/?p=118015", "Category": "පුවත්", "Parent URL": null}