{"Source": "Lankatruth", "Timestamp": "March 9, 2012", "Headline": "පොලිස් ලොක්කෙක් අල්ලස් ගනිද්දී අතේ මාට්ටු", "News Content": "අල්ලස් මුදලක් ලබාගැනිමට තැත්කළ නුගේගොඩ ප්‍රදේශයේ සහකාර පොලිස් අධිකාරිවරයෙකු අත්අඩංගුවට ගෙන තිබේ. අල්ලස් හෝ දුෂණ චෝදනා විමර්ශන කොමිෂන් සභාව පැවසුවේ අද පස්වරුවේ මෙම සහකාර පොලිස් අධිකාරිවරයා අත්අඩංගුවට ගත් බවය. රුපියල් ලක්ෂ 20 ක අල්ලසක් ඉල්ලා ඉන් ලක්ෂ 10 ක මුදලක් ලබාගනිද්දි සැකකාර සහකාර පොලිස් අධිකාරිවරයා අත්අඩංගුවට ගත් බව ද අල්ලස් හෝ දුෂණ චෝදනා විමර්ශන කොමිෂන් සභාව ප්‍රකාශ කළේය. මෙම අත්අඩංගුවට ගැනිම පොලිස් මාධ්‍ය ප්‍රකාශකවරයා ද තහවුරුකර ඇත.", "URL": "https://lankatruth.com/si/?p=1699", "Category": "පුවත්", "Parent URL": null}