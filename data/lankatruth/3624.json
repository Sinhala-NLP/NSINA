{"Source": "Lankatruth", "Timestamp": "August 12, 2012", "Headline": "SMS මාට්ටු වී පීටර්සන් දොට්ට", "News Content": "එංගලන්ත පිලේ නායක ඇන්ඩෘ ස්ට‍්‍රවුස් සහ පුහුණුකරු ඇන්ඩි ෆ්ලවර්ගේ කි‍්‍රයාකලාපයන් විවේචනය කරමින් ප‍්‍රතිවාදී දකුණු අපි‍්‍රකානු පිලේ කි‍්‍රඩකයන්හට SMS පනිවිඩ කිහිපයක් යැවීම හේතුවෙන් එංගලන්ත පිලේ සුපිරි පිතිකරු කෙවින් පීටර්සන් එලඹෙන ටෙස්ට් කි‍්‍රකට් තරගයේදී කන්ඩායමෙන් ඉවත් කිරිමට එංගලන්ත සහ වේල්ස් කි‍්‍රකට් පාලක මන්ඩලය තීරණය කර ඇත. පීටර්සන් විසින් පසුගිය කාලසිමාව පුරාවටම ආන්දෝලනාත්මක ප‍්‍රකාශ කිහිපයක් කල අතර, මීට මාස දෙකකට පෙර තමන් සීමිත ඕවර් තරග වලින් සමුගන්නා බව ප‍්‍රකාශ කර පසුව එම අදහස වෙනස් කල බව ප‍්‍රකාශ කරන ලදි. පසුගිය සතියේදී තම කන්ඩායම් සගයන්ට SMS පනිවිඩයක් යවමින් එළඹෙන ලෝඞ්ස් ටෙස්ට් තරගය තමන්ගේ අවසන් ටෙස්ට් තරගය වනු ඇති බවට ප‍්‍රකාශ කල අතර පසුව Youtube හරහා ප‍්‍රකාශයක් කරමින් තමන් එක්දින, 20-20 සහ ටෙස්ට් යන ඕනෑම තරගයක් සදහා සූදානම් බව පැවසීය. දකුණු අපි‍්‍රකාව සමග පැවති දෙවන ටෙස්ට් තරගයේදී පීටර්සන් නොදැවී ලකුණු 149 ක් ලබා ගන්නා ලදි.", "URL": "https://lankatruth.com/si/?p=3624", "Category": "ක්‍රීඩා පුවත්", "Parent URL": null}