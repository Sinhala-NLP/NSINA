{"Source": "Lankatruth", "Timestamp": "July 22, 2022", "Headline": "රනිල්ගේ ප්‍රහාරය ගැන ඇමරිකාව, බ්‍රිතාන්‍ය දැඩි අවධානයෙන්", "News Content": "ගාලු මුවදොර විරෝධතාකරුවන්ට එරෙහිව ආරක්ෂක අංශ අද (22) අලුයම එල්ල කළ ම්ලේච්ච ප්‍රහාරය සම්බන්දයෙන් ඇමරිකා එක්සත් ජනපදය සහ බ්‍රිතාන්‍ය දැඩි අවධානයෙන් පසුවන බව එම නාතාපතිවරු අවධාරණය කරති. මෙම ම්ලේච්ච ප්‍රහාරය ගැන සිය කනස්සල්ල පල කරමින් ශ්‍රී ලංකාවේ ඇමෙරිකානු තානාපති ජුලී චන්ග් සහ බ්‍රිතාන්‍ය මහා කොමසාරිස් සාරා හල්ටන් සිය ට්විටර් ගිණුමේ සටහන් තබමින් මේ බව අවධාරණය කර ඇත. බලධාරීන්ට සංයමයෙන් කටයුතු කරන ලෙසත් තුවාල ලැබූවන් සඳහා වහාම වෛද්‍ය ප්‍රතිකාර ලබා දෙන ලෙසත් ජුලී චන්ග් සිය ට්විටර් ගිණුමේ තැබූ සටහනෙන් වැඩිදුරටත් ඉල්ලා සිටී. ගාලු මුවදොරින් ලැබෙන වාර්තා පිළිබඳ බ්‍රිතාන්‍ය දැඩි අවධානයෙන් සිටින බව බ්‍රිතාන්‍ය මහ කොමසාරිස් සාරා හල්ටන් මහත්මිය ප්‍රකාශ කළාය. සාමකාමී විරෝධතා පැවැත්වීමේ අයිතිය පිළිබඳ බ්‍රිතාන්‍ය දරණ ස්ථාවරය පැහැදිලිව ප්‍රකාශ කර ඇති බව ඇය වැඩි දුරටත් පවසයි. Deeply concerned about actions taken against protestors at Galle Face in the middle of the night. We urge restraint by authorities & immediate access to medical attention for those injured. Very concerned about reports from the Galle Face protest site. We have made clear the importance of the right to peaceful protest", "URL": "https://lankatruth.com/si/?p=137207", "Category": "පුවත්", "Parent URL": null}