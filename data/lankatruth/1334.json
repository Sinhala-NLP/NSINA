{"Source": "Lankatruth", "Timestamp": "February 11, 2012", "Headline": "විශ‍්‍රාම වැටුප් කප්පාදුවට එරෙහිව ජවිපෙන් ගොවි උද්ඝෝණ මාලාවක්", "News Content": "නවතා දමා ඇති ගොවි විශ‍්‍රාම වැටුප් ලබාදෙන ලෙසත්, ජීවන වියදමට සරිලන ලෙස ගොවි විශ‍්‍රාම වැටුප් නංවන ලෙසත් ආණ්ඩුවට බලකරන ගොවි උදේඝෝෂණ මාලාවක් දිස්ති‍්‍රක් කිහිපයක් ආවරණය වන පරිදි පැවැත්වීමට ජනතා විමුක්ති පෙරමුණ විසින් සංවිධානය කර ඇතැයි එම පක්ෂයේ මාධ්‍ය ඒකකය නිවේදනයක් නිකුත්කරමින් සදහන් කරයි. ඒ අනුව අනුරාධපුර, දඹුල්ල, පොළොන්නරුව, පුත්තලම, හම්බන්තොට සහ මොණරාගල යන ප‍්‍රදේශයන්හි පැවැත්වීමට කටයුතු යොදා ඇති මෙම ගොවි උද්ඝෝෂණ මාලාවේ උද්ඝෝෂණ දෙකක් පෙබරවාරි 11 සහ 12 (අද සහ හෙට) යන දෙදින තුළදී පැවැත්වේ. පෙබරවාරි 11 දින සවස 1.00 අනුරාධපුර දිස්ත්‍රික් හිටපු පාර්ලිමේන්තු මන්ත්‍රී, ජවිපෙ දේශපාලනමණ්ඩල සභික ලාල්කාන්ත මහතාගේ ප‍්‍රධානත්වයෙන් අනුරාධපුර කඩපනහේදී සහ පෙබරවාරි 12 දින උදේ 10.00ට කුරුණෑගල දිස්ත්‍රික් හිටපු පාර්ලිමේන්තු මන්ත්‍රී නාමල් කරුණාරත්න මහතාගේ ප‍්‍රධානත්වයෙන් දඹුල්ල ඔරලෝසු කණුව අසලදී පැවැත්වේ.", "URL": "https://lankatruth.com/si/?p=1334", "Category": "පුවත්", "Parent URL": null}