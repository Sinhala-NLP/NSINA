{"Source": "Lankatruth", "Timestamp": "August 26, 2020", "Headline": "ගම්මන්පිලට අටයි", "News Content": "විසර්ජන යෝජනාව මගින් ඉදිරි මාස 04 සඳහා කැබිනට් අමාත්‍යාංශවලට මුදල් වෙන්කිරීමේදී අවම මුදල වූ රුපියල් කෝටි 08ක් වෙන් කර ඇත්තේ උදය ගම්මන්පිල අමාත්‍යවරයාගේ අමාත්‍යාංශයට ය. එම අමාත්‍යාංශය බලශක්ති අමාත්‍යාංශයයි. එයට රාජ්‍ය ආයතන හතරක් වෙන්කර දී තිබේ. ඛනිජ තෙල් නීතිගත සංස්ථාව, සීමාසහිත ඛනිජතෙල් ගබඩා පර්යන්තය, ඛනිජතෙල් සම්පත් සංවර්ධන කාර්යාංශය සහ සීමාසහිත පොලිප්ටෝ ලංකා පුද්ගලික සමාගම යටතේ පවතී. රටේ පොදු ජනතාවට මෙන්ම ජාතික ආර්ථිකයටද අතිශය තීරණාත්මක අමාත්‍යාංශයකට ඉතා අවම මුදල් ප්‍රමාණයක් වෙන් කිරිම පිළිබඳව කාගෙත් විමතිය පලවෙමින් ඇත. මේ අතර විදුලි බල අමාත්‍යාංශයට වෙන් කර ඇත්තේ රුපියල් කෝටි 53කි. එහි අමාත්‍යවරයා ඩලස් අලහප්පෙරුම මහතාය. මේ අනුව රටේ තීරනාත්මක විදුලි බල හා බලශක්ති යන අමාත්‍යාංශ දෙක සඳහාම රුපියල් කෝටි 61ක් වැනි ඉතාම අවම මුදල් ප්‍රමාණයක් වෙන් කර තිබේ.", "URL": "https://lankatruth.com/si/?p=95973", "Category": "ආර්ථික පුවත්", "Parent URL": null}