{"Source": "Lankatruth", "Timestamp": "October 18, 2019", "Headline": "බස්නාහිර පළාත් මහ ඇමති ඉසුර දේවප්‍රිය ශ්‍රිලනිප තනතුරුවලින් ඉවතට", "News Content": "බස්නාහිර පළාත් සභාවේ හිටපු මහ ඇමති ඉසුර දේවප්‍රිය මහතා ශ්‍රී ලංකා නිදහස් පක්ෂයේ මධ්‍යම කාරක සභාවෙන් සහ මහරගම ආසන සංවිධායක ධුරවලින් ඉවත් කර ඇතැයි එම පක්ෂයේ ප්‍රධාන ලේකම් දයාසිරි ජයසේකර මහතා පවසයි. පාර්ලිමේන්තු මන්ත්‍රී බන්ධුල ගුණවර්ධන මහතාගේ ප්‍රධානත්වයෙන් මහරගම පැවති පොහොට්ටු පක්ෂයේ රැස්වීමකට සම්බන්ධවීම හේතුවෙන් මෙම තීරණය ගෙන ඇතැයි දයාසිරි ජයසේකර මහතා පවසා ඇත. කෙසේ වෙතත් ඉසුර දේවප්‍රිය මහතා සඳහන් කර ඇත්තේ තමා එම රැස්වීමට සහභාගී වූ බවත් එය ශ්‍රීලනිප සභාපති මෛත්‍රිපාල සිරිසේන මහතාගේ අනුදැනුම මත සිදුවූවක් බවත් ය.", "URL": "https://lankatruth.com/si/?p=83303", "Category": "පුවත්", "Parent URL": null}