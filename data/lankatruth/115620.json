{"Source": "Lankatruth", "Timestamp": "April 29, 2021", "Headline": "මාධ්‍ය ආයතන වලටත් කොරෝනා රිංගයි", "News Content": "මේ වන විට රටපුරා වේගයෙන් පැතිර යමින් තිබෙන කොරෝනා වසංගතය ප්‍රසිද්ධ මාධ්‍ය ආයතන වලටද බලපෑම් එල්ල කර ඇත. ඒ අනුව ITN රූපවාහිනියේ 20 ක් ,මව්බිම පුවත්පත් කාර්යමන්ඩල සේවකයන් 14 ක් සහ සිරස රූපවාහිනියේ සේවකයන් දෙදෙනෙක් කොරෝනා ආසාදිතයන් ලෙස හඳුනාගෙන ඇතැයි වාර්තා වේ.චීන ආරක්ෂක ඇමතිවරයාගේ චාරිකාව ආවරණය කිරීමට නියමිතවූ මාධ්‍යවේදීන් සඳහා සිදුකල PCR පරීක්ෂණ වලින් මෙම ආසාදිතයන් හඳුනාගෙන ඇති අතර ඉදිරියේදී මෙම සංඛ්‍යාව මීට වඩා ඉහල අගයක් වනු ඇතැයි මාධ්‍ය ආයතන ආරංචි මාර්ග සඳහන් කරයි.ශ්‍රී ලංකා ගුවන් විදුලි සංස්ථාවේ ප්‍රවීන මාධ්‍යවේදි වසන්ත රෝහණද කොරෝනා ආසාදිතව කොළඹ IDH රෝහලට ඇතුලත් කර ඇත.", "URL": "https://lankatruth.com/si/?p=115620", "Category": "කොවිඩ් -19 (කොරෝනා ) පුවත්", "Parent URL": null}