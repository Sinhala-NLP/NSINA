{"Source": "Lankatruth", "Timestamp": "December 18, 2016", "Headline": "හම්බන්තොට වරාය කුණුකොල්ලයට විකිණේ", "News Content": "මෙම වරායට අයත් ගොඩපිම අක්කර 1200ක් වන අතර වරායට යටිතල පහසුකම් සංවර්ධනය කර සැපයීම සහ භූමියේ අයිතිය පිළිබඳව කිසිදු තක්සේරුවක් නොකර මෙම විකිනීම කිරීමට සූදානම් වේ. සාමාන්‍යයෙන් වරායක මෙහෙයුම් කටයුතු කිරිමේදී එහි තක්සේරු කටයුත ඉහළයාමක් සිදු වේ. එසේම එම තක්සේරුවේදී ඉඩම් අයිතිය සහ යටිතල පහසුක්ම සැපයීමේ කටයුතු වෙනුවෙන් වෙනම පිරිවැය වටිනාකමක් ඇතුළත් කෙරේ. නමුත් මෙම වරයා විකිණීමට සූදානම් වන්නේ එවැනි කිසිදු අමතර වටිනාකම් (සේවා අයිතිය) එකතු කිරීමකින් තොරව වන අතර විශේෂත්වය වන්නේ මේ සඳහා දැනට තක්සේරු කර තිබෙන ඩොලර් මිලියන 1400ය හෝ ලබා ගැනීමට ආණ්ඩුව උත්සාහ නොකිරීමය. වරාය ඉදිකිරීමේදී පසුගිය රාජපක්ෂ පාලනය අවම වශයෙන් ඩොලර් මිලියන 300ක පමණ වංචාවක් සිදු කර ඇති බව අනුමාණ කෙරේ. එයට හේතුව වන්නේ වරාය ඉදිකිරණ ලද චීන සමාගම විසින්ම එය ඩොලර් මිලියන 1200ක තක්සේරු මුදලකට ලබා ගැනීමට සූනාම් වීමත් ශ්‍රී ලංකා රජයෙන් එයට සපයන යටිතල පහසුකම් වෙනුවෙන් කිසිදු මුදලක් තක්සේරු නොකිරීමත් යන හේතු නිසාය.", "URL": "https://lankatruth.com/si/?p=25484", "Category": "පුවත්", "Parent URL": null}