{"Source": "Lankatruth", "Timestamp": "May 1, 2021", "Headline": "ප්‍රංශයේ හමුදා කුමන්ත්‍රණයක් ?", "News Content": "ප්‍රංශයේ අප්‍රියෙල් 21 දිනය ලෙස හැඳින්වනුයේ ජෙනරල් ඩිගොල් විසින් ඇල්ජීරියාවට නිදහස ලබාදීමේ තීරණයට එරෙහිව එහි රඳවා සිටි ප්‍රංශ හමුදාවේ ජෙනරල්වරුන් විසින් ගසන ලද හමුදා කැරැල්ලේ දිනය ලෙසයි. මෙම දිනය සංකේතවත් කරමින් ප්‍රංශ හමුදාවේ දැනට සේවයේ යෙදීසිටින හා විශ්‍රාම ගිය හමුදා නිලධාරින් 20 දෙනෙකු ඇතුළු හමුදා සාමාජිකයින් 1000ක් විසින් පවතින රජය පෙරලා දැමීමට අත්සන් කරන ලද පෙත්සමක් නාසිවාදී පක්ෂයක පුවත්පතක පලවීම නිසා සමස්ථ ප්‍රංශයම තිගැස්මකට පත්වී ඇත. මෙම ප්‍රකාශය ඔස්සේ ඔවුන් පවසනුයේ ප්‍රංශයේ එයතිහාසික යුරෝපීය සමාජයේ අනාගතය ඉස්ලාම්වාදය හා විදේශිකයින්ගේ පැමිණීම නිසා තර්ජනයට පත්වී ඇති බවයි. ප්‍රංශ උරුමය හා ජාතිය ආරක්ෂා කරගැනීම වස් ආයුධ සන්නද්ධව නැගී සිටින ලෙස ඔවුන් ප්‍රංශ ජනතාවගෙන් ඉල්ලා සිටිති. මාක්ස් විසින් ලියන ලද නැපෝලියන්ගේ 18වැනි බ්රූමය අවසන් කරනුයේ පල්ලිය ආරක්ෂා කරගැනීමට හැක්කේ සාතන්ට පමණක්ය යන්න ප්‍රත්‍යක්‍ෂ වී තිබියදීත් ඔවුන් පුද්ගලික දේපල ක්‍රමය තහවුරු කල ප්‍රංශ ධනවාදය බේරාගැනීමට දේවදුතයන් සොයමින් සිටින බවයි. කොරෝනා වසංගතයෙන් දරුණු ලෙස බැටකමින් සිටිනා ප්‍රංශයේ ණය අර්බුධය මේ වනවිට උග්‍ර වෙමින් පවතී. 2002 ජනවාරි 1 වැනිදා සිට යූරෝ මුල්‍ය ඒකකයට ඇතුළු වූ ප්‍රංශය යුරෝපීය ආර්ථික කොමිසම විසින් සාමාජික රටවලට පැනවූ ස්ථාවරත්ව ගිවිසුම(stability pact) හේතුවෙන් එහි කොන්දේසි සැපරීම සඳහා ප්‍රංශ ජනතාව විසින් 1789,1848 විප්ලවය, පැරිස් කොමියුනය, 1936 ප්‍රගතිශීලි ආණ්ඩුව, 1945-50 පැවති ආණ්ඩු විසින් ලබාදුන් ජනතා ජයග්‍රහණ එකින් එක කප්පාදු කරනු ලැබීය. මෙතෙක් රජයේ පාලනයේ පැවති ටෙලිකොම්, විදුලිය, තැපැල් කොටස්කර පුද්ගලිකකරණය කරන ලදී. මෙම යුරෝපීය ස්ථාවරත්ව ගිවිසුම ඔස්සේ භාණ්ඩ, සේවා, ව්‍යාපාරිකයින් හට නිදහසේ ගමන් කිරීමේ අයිතිය තහවුරු කල යුතුව ඇත. ආර්ථික කේෂ්ත්‍රයේදී අයවැය හිඟය දල ජාතික නිෂ්පධානයෙන් 3% නොවික්වීමත්, රාජ්‍ය ණය ප්‍රමාණය 60% ක් නොවන සේ පවත්වා ගැනීම අත්‍යවශ්‍ය වන අතර එය අපෝසත් වුවහොත් යුරෝපා කොමිසමේ දඩ කෑමට සාමාජික රටවලට සිදුවේ. මෙම දඩවලින් බේරීම සඳහාත් අය-වය පරතරය හා ණය ප්‍රමාණය සමතුලිතව පවත්වා ගැනීම සඳහාත් රාජ්‍ය දේපළ තරඟය සඳහා විවෘත කිරීමට සාමාජික රටවලට සිදුවේ. මේ අනුව ප්‍රංශයද අධ්‍යාපනයට, සෞඛ්‍යයට වෙන්කළ මුදල් හා අනෙකුත් ජනතා සුබසාධක පසුගිය වසර 20පුරා කපාහරින ලදී. උදා: වසර 10ක් තුලදී පමණක් ලොව හොඳම සෞඛ්‍යය සේවයක් පැවති ප්‍රංශය විසින් ICU ඇඳන් 103000ක් ඉවත්කරන ලදී. එහි ප්‍රථිපලයක් ලෙස කොරෝනා වසංගතය නිසා රෝගීන් ලක්ෂයක් මේ වනවිට මිය ගොස් ඇත. ලිබරල් යුරෝපිය වෙළඳපල භාණ්ඩ හා සේවා සඳහා තම වෙළඳපල විවුර්ථ කරලීම නිසා ප්‍රංශ කුෂිකර්මාන්තය හා කුඩා හා මධ්‍යම කර්මාන්ත කරුවන්ගේ ව්‍යාපාර කඩා වැටීම හේතුවෙන්ද, කොරෝනා වසංගතය හේතුවෙන්ද විරැකියාව 9% දක්වා ඉහල ගොස් ඇත. එසේම මේ දක්වා ප්‍රංශ අධිරාජ්‍යවාදය විසින් තනි අයිතියක් ලෙස අප්‍රිකාවේ පවත්වාගෙන ගිය ආර්ථික හා මිලිටරි කඳවුරු ඉතා වේගයෙන් චීනය විසින් අල්ලා ගනිමින් සිටි. මේ වනවිට ප්‍රංශයට සිදුවී ඇත්තේ නේටෝව හරහා ඇමරිකාව පිටුපසයාම පමණි. මේ හේතුවෙන් ප්‍රංශයේ ජාතිවාදී පක්ෂ ඉල්ලා සිටිනුයේ එංගලන්තය සේ යමින් ප්‍රංශයද(frexit) යුරෝපා සංගමයෙන් හා නේටෝවෙන් ඉවත්වී ට්‍රම්ප් පන්නයේ ජාතිවාදී රජයක් බිහිකළ යුතු බවයි. මේ තත්වය තුල එක්සත් යුරෝපයට හා ආර්ථික අර්බුධයට එරෙහිව 2018 ඔක්තෝබර් මාසයේ සිට දැවැන්ත උද්ඝෝෂණ රැල්ලක් පැරීසිය මුල්කර ගනිමින් හඹාගියේය. කහ කබාකරුවන් ලෙස ලොව පුරා ප්‍රසිද්ධ වූ මෙම උද්ඝෝෂණ හටගනු ලැබුවේ ජනතාව තුලින්ම සියළුම සම්ප්‍රධායික පක්ෂ ප්‍රතික්‍ෂේප කරමිනි. ඉතිහාසයේ මුල්ම වතාවට අන්ත ජාතිවාදී පක්ෂවල සාමාජිකයින් හා අරාජිකවාදීන් එකම පෙරමුණක ගමන්කරනු දක්නට ලැබිණි. මෙම සටන් රැල්ලෙන් උද්දාමයට පත්වූ හිටපු හමුදාපති Pierre de Villiers වර්තමාන මක්රෝන් රජය විසින් ආරක්ෂක වියදම් කපා හැරීමට විරෝධය පලකරමින් 2017දී ඉල්ලා අස්වූ අතර ඉන්පසුව ඔහුගේ සහයද කහ කබාකරුවන්ට ලැබීම තුල මේ දක්වා ජනතා චන්දයෙන් පත්වූ රජයට ඇති පක්ෂපාතිත්වය හා හමුදා නිලධාරීන් විසින් ලබා දියයුතු මධ්‍යස්ථභාවය බිඳ වැටිණි. මේ අතර Pierre de Villiers 2022 පැවැත්වෙන ජනාධිපතිවරණයට ඉදිරිපත්වීමට නියමිත අතර ඔහු 10-15% ජනප්‍රසාදයක් දැනට වාර්තා කරමින් සිටි. එහි ප්‍රථිපලයක් ලෙස හා හිටපු හමුදාපතිවරයාගේ ක්‍රියාකලාපයෙන් උද්දාමයට පත් හමුදා නිලධාරීන් හා සාමාජිකයින් 1000ක් මෙලෙස ප්‍රසිද්ධියේ දේශපාලන ස්ථාවරයක් ගැනීම හා එම ස්ථාවරය අන්තජාතිවාදී ස්ථාවරයක් ගැනීම ප්‍රංශයේ ආර්ථික හා දේශපාලන අර්බුධය තවදුරටත් උග්‍ර කරමින් පවතින බව දේශපාලන විචාරකයින්ගේ මතයයි. ප්‍රංශයේ වමේ පක්ෂ සම්ප්‍රදායික හා වෘත්තිය සමිති විසින්ද එක්සත් යුරෝපය ආරක්ෂාකිරීම හා එහි මුදල්වලින් යැපීම නිසා ජනතාව ඉතා වේගයෙන් නාසිවාදි පක්ෂ වෙත ඇදීයමින් පවතී. ඒ අතර කොරෝනා වසංගතය හේතුවෙන් ඇතිවී තිබෙන ආර්ථික අවපාතය හේතුවෙන් රාජ්‍ය ණය ප්‍රමාණය 118% PIB දක්වා ඉහල ගොස්යාම පිළිබඳව මුල්‍ය අරමුදලද ප්‍රංශ ආර්ථිකය ගැන පසුගිය දා බියපල කර තිබිණි. මෙම තත්වය තුල ඉදිරියේ පැවැත්වෙන ජනාධිපතිවරණය තීරණාත්මක වියහැකි අතර අතීතයේ සේ පළමුවන නැපෝලියන් සිදුකල ආකාරයට නැවතවරක් ප්‍රංශයේ වම හා දකුණ එකතුකරන ජාතිකවාදී හමුදා නායකයෙකු විසින් 2022 දීද ප්‍රංශ ධනපති පන්තිය ආරක්ෂා කරනු ඇතිබව බාහිර නිරීක්ෂකයින්ගේ මතයයි. එහෙත් ප්‍රංශ ජාතිවාදීන් ඉල්ලා සිටින ලෙස යුරෝපා සංගමයෙන් යුරෝ මුදල් ඒකකයට ඇතුළු නොවූ එංගලන්තය මෙන් ඉවත්වීම ප්‍රංශයට සරල කාරණයක් නොවනු ඇති බවත් එවැනි ඒකපාර්ශික තීන්දුවක් විශාල අර්බුධ රාශියක් ඇතිකරනු ඇතිබවටද ඔවුන් අනතුරු හඟවා සිටිති.", "URL": "https://lankatruth.com/si/?p=115797", "Category": "විදෙස් පුවත්", "Parent URL": null}