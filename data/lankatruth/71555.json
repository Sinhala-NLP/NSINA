{"Source": "Lankatruth", "Timestamp": "April 4, 2019", "Headline": "මධුෂ්ගේ ඩුබායි සාදයට ගිය රයන් වැන් ඇතුළු 05ක් ලංකාවට", "News Content": "පාතාල නායක මාකඳුරේ මධුෂ් ඩුබායි හි පැවැත්වූ උපන් දින සාදය අතරතුර අත්අඩංගුවට ගත් ජනප්‍රිය නළු රයන් වැන්රෝයන් ඇතුළු පුද්ගලයන් පස් දෙනෙකු එරටින් පිටුවල් කර ඇති අතර ඔවුන් අද (04) අළුයම කටුනායක ගුවන් තොටුපළ වෙත පැමිණ තිබේ. මෙම පිරිස අතර රයන් වැන්ට අමතරව කොඩිකාර ආරච්චිගේ චරිත පත්මන්, වලිපිටියගේ සුරාජ් කාවින්ද්‍ය සිල්වා, පතමෙස්ත්‍රිගේ දිමුතු සුරන්ත පෙරේරා සහ මොහොමඩ් කුතුබ්ඩීන් මොහොමඩ් වසීම්ඩීන් යන සව්දෙනාද සිටිති. මෙම පිරිස කටුනායක ගුවන් තොටුපළ ආගමන – විගමන දෙපාර්තමේන්තු කුටිය වෙත පැමිණ සිටියදී, අපරාධ පරීක්ෂණ දෙපාර්තමේන්තු සහ ජාතික බුද්ධි තොරතුරු අංශයේ නිලධාරීන් විසින් ඉදිරි විමර්ශන කටයුතු සහ ඔවුන්ගෙන් ප්‍රකාශ ලබා ගැනීමට ඔවුන් රැගෙන ගොස් ඇති අතර ඉන් පසු එම පිරිස අපරාධ පරීක්ෂණ දෙපාර්තමේන්තු නිලධාරීන්ට බාර දී තිබේ. මේ අතර විදේශ කටයුතු පිළිබඳ අමාත්‍ය තිලක් මාරපන මහතාද ඊයේ (03) හදිසියේම ඩුබායි වෙත පිටත්ව ගිය බව වාර්තා වේ.", "URL": "https://lankatruth.com/si/?p=71555", "Category": "පුවත්", "Parent URL": null}