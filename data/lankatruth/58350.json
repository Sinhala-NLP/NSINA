{"Source": "Lankatruth", "Timestamp": "August 26, 2018", "Headline": "වෙනිසියුලාවට සහය පළකිරීමේ හමුවකට ජවිපෙ එක්වේ", "News Content": "දකුණු ඕස්ට්‍රේලියානු කොමියුනිස් පක්ෂය විසින් වෙනිසියුලාවට සහයෝගීතාව පළකිරීම වෙනුවෙන් සංවිධානය කර තිබූ හමුවකට ජනතා විමුක්ති පෙරමුණේ ඇඩිලෙයිඩ් (Adelaide) සංවිධානයේ නියෝජිතයින් සහභාගී වූහ. මෙම විශේෂ හමුව පැවැත්වූයේ අගෝස්තු 25 වැනි දින ඇඩිලෙයිඩ් හි ෆිදෙස් කස්ත්‍රෝ සමරු පරිශ්‍රයේදීය. මෙම අවස්ථාව සඳහා විශේෂ ආරාධිතයා ලෙස සහභාගී වූයේ ඕස්ට්‍රේලියාවේ වෙනිසියුලානු තානාපති ඩැනියෙල් ඩේවිඩ් ගස්පරි රේ ( Mr Daniel David Gasparri Rey) මහතාය. මෙම අවස්ථාවේදී ඔහු සමඟ විශේෂ සාකච්ඡාවක් පැවැත්වීමට ජනතා විමුක්ති පෙරමුණේ ඇඩිලෙයිඩේ ශාඛාවේ නියෝජිතයින්ට හැකිවිය. එහිදී දෙරටේ දේශපාලන තත්වය පිළිබඳ ඔවුහු අදහස් හුවමාරු කර ගත්හ.", "URL": "https://lankatruth.com/si/?p=58350", "Category": "පුවත්", "Parent URL": null}