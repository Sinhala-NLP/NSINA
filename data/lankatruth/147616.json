{"Source": "Lankatruth", "Timestamp": "June 5, 2023", "Headline": "දිනේෂ්ගේ තක්කඩි දේශපාලනය ගැන විශාල අවධානයක්", "News Content": "අගමැති සහ පළාත් පාලන ඇමති වරයා ලෙස දිනේෂ් ගුණවර්ධන පසුගය මැයි 09 වෙනි දින අමාත්‍යාංශ ලේකම්වරයා මගින් නිකුත් කර තිබෙන චක්‍රලේඛය සම්බන්ධයෙන් ජනතාව තුළ විශාල අවධානයක් යොමු වී තිබෙන අතර අද (05) ලංකාදීප පුවත්පතේ ප්‍රධාන ප්‍රවෘත්තියෙන්ද මේ සම්බන්ධයෙන් කරුණු හෙළිදරව් කර තිබේ. “පුංචි ආණ්ඩු පාලනයට මන්ත්‍රී ඉත්තන් දානවාට ඡන්ද කොමිසමේ විරෝධය” යන සිරස්තලයෙන් පලකර තිබූ ප්‍රවෘත්තියේ වැඩිදුරටත් හෙළි කර තිබුණේ ලබන 09 වෙනි දින මැතිවරණ කොමිසම රැස් වී අගමැතිගේ මෙම චක්‍රලේඛය සම්බන්ධයෙන් ආණ්ඩුවට විරෝධය පලකරන බවය. අදාල ප්‍රවෘත්තියේ සඳහන් නවතම තොරතුරු උපුටාගෙන පහත පල කෙරේ. “මෙම තීරණය පළාත් පාලන ආයතන දේශපාලනීකරණය කිරිමක් වන අතර පළාත් පාලන මැතිවරණයක් ප්‍රකාශයට පත් කර ඇති තත්වයක් තුළ එවැන්නක් සිදු නොවිය යුතු බව මැතිවරණ කොමිසමේ අදහස වී ඇත. ප්‍රාදේශීය සංවර්ධන කමිටුවේ සභාපතිවරයාගේ නියෝජිතයකු පළාත් පාලන ආයතනවල අධික්ෂණයට පත් කිරීමෙනේ එම පළාත් පාලන ආතනයට තරග වදින අනෙකුත් දේශපාලන පක්ෂවලට අසාධාරණයක් සිදුවන බවද ඇතිවරණ කොමිසමේ අදහස වී ඇත. මැතිවරණ කොමිසම මෙම 09 වැනිදා රැස්වී ආණ්ඩුවේ තීරණයට එරහිව කොමිනස් සභාවේ මත‌ය දැනුම් දීමට සුදානමින් සිටිහ බවද මැතිවරණ කොමිෂන් සභා ආරංචි මාර්ග කියයි. දිවයිනේ මහ නගර සභා 29ක්, නගර සභා 36ක් හා ප්‍රාදේශීය සභා 276ක් තිබෙන අතර මුළු පාළාත් පාලන ආයතන සංඛ්‍යාව 341කි. ඒ අනුව නිල කාලය අවසන්ව තිබෙන මහ නගර සභාවල පාලනය නාගරික කොසාරිස්වරුන් යටතේද නගර සභා සහ ප්‍රාදේශීය සභාවල පාලනය සභා ලේකම්වරුන් යටතේද සිදු කෙරේ. යම් අතර ඇල්පිටිය ප්‍රාදේශීය සභාවේ නිල කාලය තවම අවසන් නැති අතර කල්මුනේ නගර සභාව සඳහා ඡන්ද පැවැත්වීම අත්හිටුවමින් අධිරණය තීන්දුවක් ලබා දී ඇත.”", "URL": "https://lankatruth.com/si/?p=147616", "Category": "පුවත්", "Parent URL": null}