{"Source": "Lankatruth", "Timestamp": "August 28, 2017", "Headline": "රුසියාවෙන් විශ්මිත දුම්රිය පාලමක්!", "News Content": "ක්‍රිමියාවේ කර්ච් සමුද්‍ර සන්ධිය අසල දුම්රිය මගක් සම්බන්ධ කිරීම සඳහා රුසියාව විසින් නිර්මාණය කළ අති විශාල පාලමක් මුහුද මගින් ප්‍රවාහනය කිරීම රුසියානු ඉංජිනේරුවන් ආරම්භ කර ඇති බව වාර්තා වේ. ටොන් 6000ක් බරැති මෙම පාලමේ දිග මීටර් 227ක් වන අතර එය මීටර් 45ක පමණ උසකින් සමන්විත බව පැවසේ. පාලම ප්‍රවාහනය කිරීම සඳහා ආසන්න වශයෙන් දින තුනක් පමණ කාලයක් ගතවනු ඇතැයි වාර්තා වේ. ද්විත්ව දුම්රිය මාර්ග දෙකකින් සමන්විත මෙම පාලම සම්බන්ධ කිරීමෙන් ක්‍රිමියා අර්ධද්වීපය හා රුසියානු භූමිය යා වීමත් සමග භාණ්ඩ හා මගීප්‍රවාහනය විශාල වශයෙන් පහසු වනු ඇතැයි පැවසේ.", "URL": "https://lankatruth.com/si/?p=40030", "Category": "විදෙස් පුවත්", "Parent URL": null}