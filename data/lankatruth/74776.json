{"Source": "Lankatruth", "Timestamp": "May 29, 2019", "Headline": "සමෘද්ධි සහන බෙදාදීමේ උත්සවයේ මිලියන 300ක වියදම සමෘද්ධි හිමියාගෙන් අයකර ගැනීම නිර්ලජ්ජිතයි", "News Content": "නව පවුල් ලක්ෂ 6ක් වෙත සමෘද්ධි සහනාධාරය ලබාදීමේ උත්සවය වෙනුවෙන් වැය කිරීමට නියමිත රුපියල් ලක්ෂ 300කට ආසන්න නාස්තිකාර වියදම, එම පවුල් ලක්ෂ 6 හි සහනාධාරයෙන් අයකර ගැනීමට රජය ගෙන ඇති නිර්ලජ්ජිත තීරණය තරයේ හෙලා දකින බව සමෘද්ධි සංවර්ධන නිලධාරීන්ගේ සංගමය පවසයි. එම සංගමය මාධ්‍ය නිවේදනයක් නිකුත් කරමින් මේ බව දන්වා සිටින අතර ආණ්ඩුව ඉදිරි මැතිවරණ වෙනුවෙන් සිය ප්‍රතිරූපය වර්ධනය කර ගැනීමේ අරමුණින් මෙම උත්සවය සංවිධානය කරන බවත් උත්සවය වෙනුවෙන් මිලියන 300ක විශාල මුදලක් වෙන්කර එය සමෘද්ධි සහනාධාරයෙන් අයකර ගැනීම නිර්ලජ්ජිත ක්‍රියාවක් බවත් සමෘද්ධි සංවර්ධන නිලධාරී සංගමය වෙනුවෙන් එම සංගමයේ ප්‍රධාන ලේකම් චාමර මද්දුම කළුගේ මහතාගේ අත්සනින් නිකුත් කළ මාධ්‍ය නිවේදනය මගින් අවධාරණය කර සිටියි. එම මාධ්‍ය නිවේදනය පහතින් පළවේ…", "URL": "https://lankatruth.com/si/?p=74776", "Category": "පුවත්", "Parent URL": null}