{"Source": "Lankatruth", "Timestamp": "August 5, 2021", "Headline": "අත්අඩංගුවට ගත් ගුරු-විදුහල්පති වරු අද අධිකරණයට…", "News Content": "කොතලාවල ජාතික විශ්වවිද්‍යාල පනත හකුලා ගැනීම, ගුරුවරුන්ගේ හා විදුහල්පතිවරුන්ගේ වසර 24ක් පුරා නොවිසඳුනු වැටුප් විෂමතාවන් ඉවත් කිරීම, ඔන්ලයින් සදහා සියලු දරුවන්ට පහසුකම් ලබාදීම ඇතුළු ඉල්ලීම් කිහිපයක් මුල්කරගනිමින් ඊයේ (04) ජනාධිපති ලේකම් කාර්යාලය ඉදිරිපිට විරෝධතාවයේ නිරතව ආපසු යමින් සිටියදී කොළඹ වරාය පොලිසිය විසින් අත්අඩංගුවට ගත් ගුරුවරු 42නා අද (05) පෙරවරුවේ අලුත්කඩේ අධිකරණයට ඉදිරිපත් කිරීමට නියමිතය. මෙම ගුරුවරු සහ විදුහල්පතිවරු අත්අඩංගුවට ගත් අවස්ථාවේ ඔවුන් වෙනුවෙන් ඉදිරිපත් වූ නීතීඥයින්ට එම පිරිස රඳවා සිටි වාරාය පොලිස්තානයට ඇතුළුවීමට හෝ ඉඩ ලබාදී නැත. එමෙන්ම එසේ අත්අඩංගුවට ගත් ගුරුවරු සහ විදුහල්පතිවරු සතුව තිබූ ජංගම දුරකථන පොලිසියේ බලහත්කාරය යොදවා විසන්දි කරවා ඇති අතර ඒ හේතුවෙන් එම පිරිස සහ නීතීඥයින් අතර තිබූ සම්බන්ධතාවයද ඇහිරීමට පොලිසිය කටයුතු කර තිබේ.", "URL": "https://lankatruth.com/si/?p=120914", "Category": "පුවත්", "Parent URL": null}