{"Source": "Lankatruth", "Timestamp": "July 14, 2012", "Headline": "ආසියාවේ විදුලිය නොකපන එකම රට ලංකාවයි – ජනපති", "News Content": "මෙ.වො 150ක් ජාතික විදුලි පද්ධතියට එක්කිරීමට බලාපොරොත්තු වන ඉහළ කොත්මලේ ජල විදුලි බලගාරය අද විවෘත කෙරිණි. ජනාධිපති මහින්ද රාජපක්ෂ මහතා අතින් විවෘත වූ මෙම විදුලි බලාගාරය මහවැලි ව්‍යාපෘතිය යටතේ ඉදිකෙරුණු අවසන් බලාගාරයයි. වාර්ෂිකව ගිගාවොට් පැය 409ක විදුලි ධාරිතාවක් නිෂ්පාදන කළ හැකි බවට ගණන් බලා තිබේ. මෙ.වො 150ක් ජාතික විදුලි පද්ධතියට එක්කිරීමට බලාපොරොත්තු වන ඉහළ කොත්මලේ ජල විදුලි බලගාරය අද විවෘත කෙරිණි. ජනාධිපති මහින්ද රාජපක්ෂ මහතා අතින් විවෘත වූ මෙම විදුලි බලාගාරය මහවැලි ව්‍යාපෘතිය යටතේ ඉදිකෙරුණු අවසන් බලාගාරයයි. වාර්ෂිකව ගිගාවොට් පැය 409ක විදුලි ධාරිතාවක් නිෂ්පාදන කළ හැකි බවට ගණන් බලා තිබේ. එහිදී අදහස් දැක්වූ ජනාධිපතිවරයා. අපිට දේශපාලන බලය රැකගන්නවාට වඩා රටේ ජනතාවගේ යහපත වැදගත්. ආසියානු කලාපයේ විදුලිය නොකපන එකම රට ලංකාවයි. ඒ නිසා අපි බලාපොරොත්තු වෙනවා මේ රටේ ජනතාව පාට කණ්ඩාවලින් බලන්නේ නැතිව, පෞද්ගලික මතිමතාන්තරවලට වහල් වෙන්නේ නැතිව සුභවාදීව බලයි කියලා.   මීට ඉහත 2010 අගෝස්තු මාසයේදී ජනාධිපතිවරයාගේ ප්‍රධානත්වයෙන් උමං දියවර මංගල්‍ය පැවැති අතර ඉන් අනතුරුව අවස්ථා දෙකකදී විදුලි බල අමාත්‍යවරයාගේ ප්‍රධානත්වයෙන් උමග විවෘත කිරීමේ උත්සවයක් සහ පළමු විදුලි ජනක යන්ත්‍රය විවෘත කිරීමේ උත්සවයක්ද පැවැත්වීය.   මේ අතර මෙම ව්‍යාපෘතියේ වැඩ අවසන් කොට නොමැති අතර පවතින ජල ප්‍රමාණය සැලකිල්ලට ගතහොත් වර්ෂයෙන් 30% කට ආසන්න කාලයක ප්‍රමාණයක් පමණක් විදුලිය නිෂ්පාදනය කළ හැකි බව ඉංජිනේරුවන් පවසනවා.", "URL": "https://lankatruth.com/si/?p=3173", "Category": "පුවත්", "Parent URL": null}