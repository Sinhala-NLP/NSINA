{"Source": "Lankatruth", "Timestamp": "March 10, 2021", "Headline": "සීනි ජාවාරම්කරු සජිත්ගේ මන්ත්‍රීලාගේ කට වැහුවේ මුදල් දීලා… වෙබ් අඩවියක් හෙළිකරයි…", "News Content": "ජාතික ජන බලවේගයේ පාර්ලිමේන්තු මන්ත්‍රී අනුර දිසානායක විසින් විස්තර සහිතව පාර්ලිමේන්තුවේදී හෙළිදරව් කරන ලද මහා පරිමාණ සීනි වංචාව පිළිබඳව සජිත් පාර්ශවයේ බොහෝ මන්ත්‍රීවරුන් කතා නොකළ හේතුව the leader වෙබ් අඩවිය අනාවරණය කර තිබේ. මෙම සීනි ගනුදෙනුවෙන් රුපියල් කෝටි 1,590ක් රජයට අහිමි වූ බව මුදල් අමාත්‍යංශය ඊයේ (09) පාර්ලිමේන්තුවට වාර්තා කර ඇත. කරුණු එළිදරව් වී තිබියදීත් සජිත් පාර්ශවයේ බොහෝ මන්ත්‍රීවරුන් මේ පිළිබඳව කතා නොකළේ ඔවුන් මේ සීනි ජාවාරම්කරුගේ මාසික පඩි ලයිස්තුවේ සිටින නිසා බව එම වෙබ් අඩවිය කියා සිටී. කෙසේ වෙතත් එම මන්ත්‍රීවරුන්ගේ නම් මෙතෙක් හෙළිදරව් කර නැත. මේ චෝදනාව සම්බන්ධයෙන් විපක්ෂ නායක සජිත් ප්‍රේමදාස මහතා හෝ එම පක්ෂය මේ වන තෙක් කිසිදු ප්‍රකාශයක් සිදු කර නැත.", "URL": "https://lankatruth.com/si/?p=112295", "Category": "පුවත්", "Parent URL": null}