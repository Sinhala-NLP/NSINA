{"Source": "Lankatruth", "Timestamp": "December 18, 2019", "Headline": "මැතිවරණ නීති කිහිපයක් සංශෝධනය කිරීමට තීරණය කෙරේ", "News Content": "මැතිවරණ නීති කිහිපයක් කඩිනමින් සංශෝධනය කිරීමට තීරණය කර තිබේ. අධිකරණ, මානව හිමිකම් සහ නීති ප්‍රතිසංස්කරණ අමාත්‍යවරයා, මැතිවරනකොමිසමේ සභාපතිවරයා ඇතුළු බලධාරීන් කිහිපදෙනෙකු අතර ඊයේ(17) පැවති සාකච්ඡාවකදී මෙම තීරණ ගෙන තිබේ. මැතිවරණ සඳහා තැන්පත් කරන ඇප මුදල් වැඩි කිරීම, ප්‍රචාරක වියදම් පාලනය අවශ්‍ය නීති සැකසීම කඩිනමින් සිදුකිරීමට මෙහිදී තීරණය කර ඇත. එසේම සෞඛ්‍ය, වරාය හා ගුවන්තොටුපොළ වැනි අත්‍යවශ්‍ය සේවාවන්හි නිරත වන පුද්ගලයින්ට මැතිවරණයේදී තැපැල් ඡන්දය භාවිතයට හැකියාව ලැබෙන පරිදි නීති සංශෝධනයට ද එකඟතාව ලැබුණු බව ජාතික මැතිවරණ කොමිසමේ කොමසාරිස් ජනරාල් සමන් ශ්‍රී රත්නායක මහතා පැවසීය. කල් දමා තිබෙන පළාත් සභා මැතිවරණය කඩිනමින් පැවැත්වීමට සහ එම මැතිවරණය පැරණි ක්‍රමය යටතේ පැවැත්වීමට අවශ්‍ය නීති, පාර්ලිමේන්තුවේදී සම්මත කර ගැනීමට ද මෙහිදී යෝජනා වී ඇත.", "URL": "https://lankatruth.com/si/?p=87439", "Category": "පුවත්", "Parent URL": null}