{"Source": "Lankatruth", "Timestamp": "October 10, 2017", "Headline": "උමාඔය බහුවිනාශයට එරෙහි ජනතා සටනට මහා සංඟරත්නයත් එක් වෙති", "News Content": "බහුවිනාශකාරී උමාඔය ව්‍යාපෘතියට එරෙහි ජනතා පෙරමුණ හෙට (11) පැවැත්වීමට සංවිධානය කර ඇති මහා විරෝධතාවයට තමන් වහන්සේලාගේ සහයෝගයද ලබා දෙන බව ජාතික භික්ෂු පෙරමුණ ප්‍රධාන ලේකම් වකමුල්ලේ උදිත හිමයෝ ඊයේ (09) බණ්ඩාරවෙල පුරාණ විහාරස්ථානයේදී ( ධර්මවිජය පිරිවෙණෙහි) පැවැත් වූ ජනමාධ්‍ය හමුවකදී පැවසූහ. මෙම මාධ්‍ය හමුව සඳහා ජාතික භික්ෂු පෙරමුණේ ප්‍රධාන ලේකම්, ශාස්ත්‍රපති වකමුල්ලේ උදිත හිමි, ජාතික භික්ෂු පෙරමුණේ බදුල්ල දිස්ත්‍රික් ලේකම්, ඌව පරණගම ධම්මානන්ද පිරිවෙණෙහි පරිවෙනාධිපති, ශාස්ත්‍රපති ඌව පරණගම සීවලී හිමි, වැලිමඩ – ගල්ලේදණ්ඩ විජිතාරාමාධිපති, වීරකැටියේ අනුරුද්ධ හිමි, ඇල්ලේගම සුධර්මාලංකාර පිරිවෙණෙහි පරිවෙනාධිපති සහ ශාස්ත්‍රවේදී බුත්තල බුද්ධානන්ද හිමි යන භික්ෂූන් වහන්සේලාසම්බන්ද වූහ. උමාඔය බහුවිනාශකාරී ව්‍යාපෘතියෙන් හානියට පත් බදුල්ල දිස්ත්‍රික්කයේ විහාරස්ථාන, මෙහෙණි ආරාම හා නිවාස පිළිබඳවත්, ජනතාවගේ ගැටළු සම්බන්දවත් සොයා බැලීමට මෙම භික්ෂූන් වහන්සේ ඇතුළු මහා සංඝරත්නය බණ්ඩාරවෙල ප්‍රදේශයේ සංචාරයකද නිරත වූහ.", "URL": "https://lankatruth.com/si/?p=42254", "Category": "පුවත්", "Parent URL": null}