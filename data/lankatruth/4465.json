{"Source": "Lankatruth", "Timestamp": "October 4, 2012", "Headline": "අතාවුදගේ මාධ්‍ය ලේකම් රිමාණ්ඩ්", "News Content": "එක්සත් ජනතා නිදහස් සන්ධානයේ ජ්‍යෙෂ්ඨ අමාත්‍ය අතාවුද සෙනවිරත්න මහතාගේ මාධ්‍ය ලේකම් හෙට්ටිආරච්චිගේ උපාලි ගුණරත්නට එරෙහිව මුදල් වංචාවන්ට සම්බන්ධ චෝදනා නගමින් කොල්ලුපිටිය පොලීසිය විසින් පැවරූ නඩුව කැඳවූ අවස්ථාවේ ලබන 18වනදා තෙක් ඔහුව රිමාණ්ඩු බන්ධනාගාරගත කරන ලදී. පශු සම්පත් මණ්ඩලයේද, ලංකා බැංකුවේද, පිටරටද රැකියා දෙන බව කියමින් තිදෙනෙකුගෙන් රුපියල් හත්ලක්ෂ පනස් දහසක් (රු.750,000) වංචා කළ චෝදනාවකට අද (04) කොළඹ කොටුව මහේස්ත්‍රාත් උසාවියේදී මොහුට අදාළව නඩු තුනක් පවරා තිබූ අතර රැකියා දෙන බවට මුදල් ගෙන වංචා කළ සිද්ධි රැසක් ගැන පැමිණිලි ලැබී ඇති බවත් පොලීසිය අධිකරණයට දන්වා ඇත. ඔහුට ඇප ඉල්ලූ විට මහේස්ත්‍රාත් කණිෂ්ක විජේරත්න පැවසුවේ වංචා කළ මුදල් ගෙවන්නේ නම් ඇප දීම සැලකා බැලිය හැකි බවයි. කෙසේ නමුත් ලබන 18 වැනිදා තෙක් ඔහු රිමාණ්ඩ් බන්ධනාගාරගත කෙරිණි.", "URL": "https://lankatruth.com/si/?p=4465", "Category": "පුවත්", "Parent URL": null}