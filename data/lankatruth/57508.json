{"Source": "Lankatruth", "Timestamp": "August 10, 2018", "Headline": "නොතීසි ලද විට අධිකරණයට එන්නැයි ගාමිණී සෙනරත් ඇතුළු සිව් දෙනෙකු නියෝග", "News Content": "හම්බන්තොට රීජන්සි හෝටල් ව්‍යාපෘතියෙන් රුපියල් බිලියන 04ක මුදලක් අවභාවිත කිරීමේ සිද්ධිය සම්බන්ධයෙන් නොතීසි ලද විට විශේෂ මහාධිකරණය හමුවේ පෙනී සිටින ලෙස කොළඹ කොටුව මහේස්ත්‍රාත් ලංකා ජයරත්න මෙනෙවිය, විශ්‍රාමික ජනාධිපති මහින්ද රාජපක්ෂ මහතාගේ ජනාධිපති කාර්ය මණ්ඩල ප්‍රධානි ලෙස කටයුතු කළ ගාමිණී සෙනරත් මහතා ඇතුළු සිව් දෙනෙකුට නියෝග කර තිබේ. සිද්ධියට අදාළව නීතිපතිවරයා විසින් මෙම සැකකරුවන් සිව් දෙනාට එරෙහිව විශේෂ ත්‍රි පුද්ගල මහාධිකරණය හමුවේ අධි චෝදනා ගොනුකර ඇති බවට මූල්‍ය අපරාධ විමර්ශන කොට්ඨාසය අධිකරණයේ කළ කරුණු සැළකිල්ලට ගත් මහෙස්ත්‍රාත්වරිය මෙම නියෝගය නිකුත් කර ඇත. මෙලෙස නියෝග නිකුත් කර ඇත්තේ ගාමිණී සෙනරත්, පියදාස කුඩාබාලගෙ, නිල් බණ්ඩාර හපුහින්න සහ ලසන්ත බණ්ඩාර යන අයවලුන් ටය.", "URL": "https://lankatruth.com/si/?p=57508", "Category": "පුවත්", "Parent URL": null}