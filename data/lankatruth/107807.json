{"Source": "Lankatruth", "Timestamp": "January 10, 2021", "Headline": "අම්පාර නගරයේ පාසල් හෙටත් නිවාඩු…", "News Content": "අම්පාර නාගරික ප්‍රදේශයේ පවතින කොවිඩ් – 19 වසංගත තත්වය හේතුවෙන් පාසල් සිසුන්ගේ සෞඛ්‍ය ආරක්ෂාව ගැන සළකා හෙට (11) දින සිට නාගරික ප්‍රදේශයේ පිහිටි සියලුම පාසල් වසා තැබීමට පියවර ගත් බව අම්පාර කලාප අධ්‍යාපන අධ්‍යක්ෂ විමලසේන මද්දුම ආරච්චි පවසයි. ඒ අනුව ඩී.එස්.සේනානායක ජාතික පාසල, බණ්ඩාරනායක ජාතික බාලිකා පාසල, සද්ධාතිස්ස පාසල, කාවන්තිස්ස පාසල, මිහිදුපුර සහ කරංගාව යන පාසල් මෙසේ වසා තැබෙනු ඇත. මෙම පාසල් නැවත විවෘත කිරීම සෞඛ්‍ය බල ධාරීන්ගේ තීරණය මත ඉදිරි දිනක සිදු කරන බවද අධ්‍යක්ෂ වරයා වැඩිදුරටත් පවසයි.", "URL": "https://lankatruth.com/si/?p=107807", "Category": "කොවිඩ් -19 (කොරෝනා ) පුවත්", "Parent URL": null}