{"Source": "Lankatruth", "Timestamp": "October 22, 2019", "Headline": "යුරෝපා සංගමයේ මැතිවරණ නිරීක්ෂණ කණ්ඩායමක් වැඩ අරඹයි", "News Content": "යුරෝපා සංගමයට අයත් 30 දෙනෙකුගෙන් යුත් මැතිවරණ නිරීක්ෂණ කණ්ඩායමක් අද(22) සිට ජනාධිපතිවරණය සම්බන්ධව නිරීක්ෂණකටයුතු ආරම්භ කිරීමට නියමිත බව වාර්තා වේ. ජනාධිපතිවරණය සම්බන්ධව සිදුකෙරෙන පූර්ව ප්‍රචාරක කටයුතු මෙන්ම මැතිවරණයෙන් අනතුරුව ඇතිවිය හැකි සිිදුවීම් සම්බන්දව මෙම කණ්ඩායම නිරීක්ෂණය කිරීමට නියමිතය. මීට අමතරව ජනාධිපතිවරණය පැවැත්වෙන ආකාරය සම්බන්ධව කෙටිකාලීන අධ්‍යනයක් සඳහා යුරෝපා සංගමයේ තවත් නිරීක්ෂකයන් 30කගෙන් යුත් කණ්ඩායමක් නොවැම්බර් මස 12 වැනිදා දිවයිනට පැමිණීමට නියමිතය. එසේම සාර්ක් කලාපීය රටවල නිරීක්ෂකයින් පිරිසක් ද මැතිවරණ කොමිසමේ ආරාධනය මත ලබන 12 වැනිදා මෙරටට පැමිණෙන බව මැතිවරණ කොමිසම සඳහන් කළේය.", "URL": "https://lankatruth.com/si/?p=83675", "Category": "පුවත්", "Parent URL": null}