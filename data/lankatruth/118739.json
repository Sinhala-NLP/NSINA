{"Source": "Lankatruth", "Timestamp": "June 30, 2021", "Headline": "සේලන්දිවාට එරෙහිය අධිකරණයට පෙත්සමක්…", "News Content": "රජයට අයත් දේපළ සෙලෙන්දිවා ඉන්වෙස්මන්ට් හා ලෙෂර් සමාගම්වලට පවරා දීම හෝ බදුදීම වලක්වන නියෝගයක් නිකුත් කරන්නැයි ඉල්ලා ඉංජිනේරුවරයෙකු වූ කපිල රේණූක පෙරේරා අද (30) ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබේ. දෙහිවල කළුබෝවිල ප්‍රදේශයේ පදිංචි ඔහු නීතිඥ ද⁣ර්ශන වේරදූවගේ මගින් ගොනු කළ මෙම පෙත්සමෙන් නීතිපති, අග්‍රාමාත්‍ය මෙන්ම මුදල් අමාත්‍ය මහින්ද රාජපක්ෂ, මුදල් අමාත්‍යාංශය ලේකම් ආර්. ආටිගල, නාගරික සංවර්ධන අධිකාරිය ඇතුළු පාර්ශව 19ක් වගඋත්තරකරුවන් ලෙස නම් කරනු ලැබ සිටිති. එම සමාගම මගින් රටේ ආරක්ෂාව, භෞමික අඛණ්ඩතාවය සහ ස්වෛරීභාවයට තර්ජනයක් වන බවද එමගින් රටේ ජනතාවගේ මූලික අයිතිවාසිකම් කඩවන ලදැයිද සදහන් කරමින් එම සමාගමට රජයට අයත් දේපල පැවරීම, විකිණීම නවතාලන අතුරු නියෝගයක් නිකුත් කරන්නැයිද පෙත්සම්කරු සිය පෙත්සමින් ඉල්ලා ඇත.", "URL": "https://lankatruth.com/si/?p=118739", "Category": "පුවත්", "Parent URL": null}