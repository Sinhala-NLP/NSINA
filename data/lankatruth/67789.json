{"Source": "Lankatruth", "Timestamp": "February 10, 2019", "Headline": "ජනාධිපතිවරණයට ජවිපෙන් අපේක්ෂකයෙක් ඉදිරිපත් කරනවා – ලාල්කාන්ත", "News Content": "මේ වනවිට විධායක ජනාධිපති ක්‍රමය අහෝසි කිරීමට පාර්ලිමේන්තුවට ඉදිරිපත් කර ඇති 20වන ආණ්ඩුක්‍රම ව්‍යවස්ථා සංශෝධන කෙටුම්පත ඊලඟ ජනාධිපතිවරණයට පෙර සම්මත කර ගැනීම තම ප්‍රමුඛතම බලපොරොත්තුව බවත් එය එසේ සිදු නොවූවහොත් ඉදිරි ජනාධිපතිවරණය සඳහා ජනතා විමුක්ති පෙරමුණේ අපේක්ෂකයෙකු ඉදිරිපත් කරන බවත් ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත මහතා අවධාරණය කරයි. ඒ මහතා මේ බව පැවසූවේ පසුගිය 08 වනදා පැවති මැදවච්චිය ආසන බල මණ්ඩලය ප්‍රතිසංවිධානය කිරීමේ අවස්ථාවට එක්වෙමිණි. එහිදී වැඩිදුරටත් අදහස් දැක්වූ ඒ මහතා විධායක ජනාධිපති ධුරය අහෝසි කිරීම අද දවසේ ප්‍රමුඛ කාර්යභාර්යයක් බවත් ඒ වෙනුවෙන් ජවිපෙ 20වන සංශෝධනය සම්මතකරගැනීමස ඳහා මේ මොහොතේ ප්‍රමුඛතාවය දී කටයුතු කරන බවත් කෙසේ නමුත් ජනාධිපතිවරණයකට මුහුණදීමට සිදුවන්නේ නම් එය තුන්කොන් සටනක් බවට පත් කරමින් ජනතා විමුක්ති පෙරමුණ විධායක ජනාධිපති ධුරය අහෝසි කිරීම සඳහා ප්‍රබල අපේක්ෂකයෙක් ඉදිරිපත් කරන බවද පැවසීය.", "URL": "https://lankatruth.com/si/?p=67789", "Category": "පුවත්", "Parent URL": null}