{"Source": "Lankatruth", "Timestamp": "September 14, 2019", "Headline": "ඩෙංගු අවධානම නැවතත්", "News Content": "වාර්තා ගතවන ඩෙංගු රෝගීන්ගේ වැඩි වීමක් පෙන්නුම් කරන බව සෞඛ්‍ය කීට විද්‍යා නිලධාරීන්ගේ සංගමය පවසයි. පසුගිය වසරට සාපේක්ෂව මෙම වසරේ ගෙවී ගිය කාලය තුළ වාර්තා ගතව ඇති ඩෙංගු රෝගීන්ගේ සංඛ්‍යාව ඉහළ ගොස් ඇති බව එම සංගමයේ සභාපති නජිත් සුමනසේන මහතා පවසා තිබේ. මේ වනවිට දිවයින පුරා ඩෙංගු රෝගීන් 45,582ක් වාර්තා ගතව ඇති බවත් පවතින වැසි සහිත කාලගුණයත් සමඟ ඩෙංගු රෝගය නැවත හිස එසවිය හැකි බවත් සෞඛ්‍ය අංශ අනතුරු අඟවයි. එබැවින් සිය වටපිටාව පිරිසිදුව තබාගන්නා ලෙසත් කසල බැහැර කිරීමේදී නිසි ක්‍රමවේද අනුගමනය කර ඩෙංගු මදුරුවන් බෝවීම පාලනය කරන ලෙසත් ඔවුන් ජනතාවගෙන් ඉල්ලයි.", "URL": "https://lankatruth.com/si/?p=80829", "Category": "පුවත්", "Parent URL": null}