{"Source": "Lankatruth", "Timestamp": "June 8, 2022", "Headline": "විදුලි පනත සංශෝධනයට එරෙහිව අද මධ්‍යම රාත්‍රීයේ සිට වර්ජනයකට යනවා… රංජන් ජයලාල්", "News Content": "ටෙණ්ඩර් කැඳවීකින් පසු අඩුම ලන්සුවට විදුලිය මිලදී ගැනීමේ ක්‍රමවේදය වෙනස් කර ද්විපාර්ශවීය ගණුදෙනු මගින් වැඩි මිලට විදුලි මිලදී ගැනීමට සිදුවන පරිදි විදුලි බල මණ්ඩල පනත සංශෝධනය කිරීමට විරෝධය දක්වමින් ලංකා විදුලි බල මණ්ඩලයේ සමස්ත සේවකයන් අද (08) මධ්‍යම රාත්‍රී 12 සිට අඛණ්ඩ වර්ජනයක් ආරම්භ කරන බව ලංකා විදුලි බල මණ්ඩල ඒකාබද්ද වෘත්තීය සමිති සංධානයේ කැඳම්කරු රංජන් ජයලාල් සඳහන් කරයි. මෙම වර්ජනය තුළ සේවක වැටුප් හෝ වෙනත් කිසිඳු සුභසාදක ඉල්ලීම්ක නැති බවත් මෙහි ඇති එකම ඉල්ලීම විදුලි බල මණ්ඩල පනත සංශෝධනය නතර කර ගැනීම පමණක් බවත් ඔහු පැවසීය. ඉන්දියාවේ දේශපාලනඥයන් තම සාක්කුවේ දමාගත් අදානි සමාගමට මෙරට විදුල් බල ක්ෂේත්‍රයත් බන්දේසියක තබා ලබාදීමේ කූඨ තැත ව්‍යර්ත කළ යුතු බවත් ඊට සමස්ත රටම එක්විය යුතු බවත් මෙහිදී ලංකා විදුලි බල මණ්ඩල ඒකාබද්ද වෘත්තීය සමිති සංධානයේ කැඳම්කරු රංජන් ජයලාල් වැඩිදුරටත් පැවසීය.", "URL": "https://lankatruth.com/si/?p=135303", "Category": "පුවත්", "Parent URL": null}