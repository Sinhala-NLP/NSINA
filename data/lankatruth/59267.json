{"Source": "Lankatruth", "Timestamp": "September 13, 2018", "Headline": "මහින්දගේ ඉන්දීය සංචාරයෙන් ඒකාබද්ධයේ දේශපාලනය උණුසුම් වෙයි", "News Content": "මේ දිනවල මහින්ද රාජපක්ෂ මහතා ඉදියාවේ සිදු කරන අතරතුර එරට මාධ්‍ය සමග සිදු කළැයි කියන ප්‍රකාශ සම්බන්ධයෙන් මේ වනවිට විවිධ මාධ්‍යවල පළවෙමින් තිබේ. විශේෂයෙන් මත්තල ගුවන් තොටුපොළ ඉනිදියාවට පැවරීම මෙන්ම ජනාධිපති අපේක්ෂකයා සම්බන්ධයෙන්ද මහින්ද රාජපක්ෂ මහතා කරන ලදැයි කියන ප්‍රකාශ සම්බන්ධයෙන් සමාජ මාධ්‍ය ඇතුළු මාධ්‍ය තුළ විවිධ පුවත් නිර්මානය වෙමින් පවතියි. මත්තල ඉන්දියාවට පැවරීම… මත්තල ගුවන් තොටුපොළ ඉන්දියාවට ලබා දීමේ ආණ්ඩුවේ තීරණයට තමන් විරුද්ධ නැති බවත් තමා විරුද්ධ වන්නේ රාජ්‍ය ආයතන පෞද්ගලිකකරණයට පමණක් බවත් හිටපු ජනාධිපති මහින්ද රාජපක්ෂ මහතා ඉන්දීය සංචාරය අතරතුර “ද හින්දු” පුවත්පතේ මාධ්‍යවේදිනි සුභාෂිනි හයිදර් සමඟ පැවති සාකච්ඡාවකට එක් වෙමින් පවසා තිබෙන බව ශ්‍රී ලංකාවේ මාධ්‍යද වර්තා කරයි. ඉන්දියාව සමඟ ලංකාව වර්තමානයේ පවත්වන රාජ්‍ය තාන්ත්‍රික සබඳතා මීට පෙර තිබූ තත්වයට වඩා යහපත් මට්ටමක පවතින බවත් මත්තල ගුවන් තොටුපොළ හා අධිවේගී මාර්ග ඉදි කිරිමේ කොන්ත්‍රාත්තු තමන්ගේ කාලයේ ඉන්දියාවට ලබා දුන් බවත් මහින්ද රාජපක්ෂ මහතා සඳහන් කර ඇත. ඉන්දියාව එය පිළිනොගැනීම නිසා අදාළ කොන්ත්‍රාත් චීනයට ලබා දුන් බවත් එහිදී මහින්ද රාජපක්ෂ මහතා ප්‍රකාශ කර තිබේ. තමන් චීනයට ලබාදුන් ඉදිකිරීම් කොන්ත්‍රාත්වලට සමාන හා ඊට වැඩි ප්‍රමාණයක් ඉන්දියාවටද ලබාදුන් බවත් කිසිවිටකත් ඉන්දියාව අමතකකර තමන් දේශපාලනය නොකළ බවත් මෙහිදී මහින්ද රාජපක්ෂ මහතා අවධාරණය කර ඇත. මත්තල ගුවන් ගුවන්තොටුපළේ කොටස්වලින් 70% ඉන්දියාවට ලබාගත හැකි ආකාරයෙන් සකස් කර ඇති ගිවිසුම් කෙටුම්පත එලෙසින්ම ක්‍රියාත්මක වනු ඇති බවද එහි මහින්ද රාජපක්ෂ මහතා සඳහන් කර තිබේ. ඉදිරියේදීද ඉන්දියාව සමග මිත්‍රශීලීව හා අවබෝධයෙන් වැඩ කිරීමට තමන් සුදානම් බවත් එහිදී මත්තල ගුවන් තොටුපල ඉන්දියාවට ලබාදීම පිලිබදව තමන්ගේ විරෝධතාවයක් නොමැති බවත් ප්‍රකාශ කර ඇත. තමන් සමග කටයුතු කරන සුළු පිරිසක් මත්තල පැවරීම සම්බන්දයෙන් යම් විරෝධයක් දැක්වුවද ඒවා එතරම් සැලකිල්ලට ගතයුතු නැති බවතද මෙහිදී අවධාරණය කර තිබේ. මහින්ද අවසන් මොහොතෙත් ප්‍රභාකරන්ට කතාකරලා… යුද්ධය තීරණාත්මකව පැවති අවසන් මොහොතේදීත් තමන් එල්ටීටීඊ නායක ප්‍රභාරකන් සමග සාකච්ඡා කිරීමට කිලිනොච්චියට හෝ යාමට සූදානමින් සිටි බවත් ඒ සඳහා තමන් විසින් නියෝජිතයන්ද යොමු කළ බවත් විශ්‍රාමික ජනාධිපතිවරයා ඉන්දීය භාෂ පුවත් සේවය සමග සම්මුඛ සාකච්ඡාවකට එක්වෙමි ප්‍රකාශ කර තිබේ. යුද්ධය අවසන්වී වසර 10කට අධික කාලයක් ගෙවී ගොස් තිබිබෙන අතර මහින්ද රාජපක්ෂ මහතා විසින් මේ බව මාධ්‍ය වෙත අනාවරණය කළ පළමු අවස්ථාව මෙය බව දේශපාලන විචාරකයෝ පෙන්වා දෙති. මන්ද යුද උන්මාදය පවත්වාගනිමින් මැතිවරණවලට ඉදිරිපත් වූ මහින්ද රාජපක්ෂ මහතා යුද්ධය උත්සන්න මොහොතේ යුද්ධය නතර කර එල්ටීටීඊය සමග සාකච්ඡා කිරීමට සූදානම්වූ බවට කිසි තැනක ප්‍රකාශ කර නැත. කෙසේ වෙතත් යුද්ධයේ අවසන් කාලසීමාවේදී හෝ ප්‍රභාරකන් ආණ්ඩුව සමග සාකච්ඡා සඳහා පැමිණීම ප්‍රතික්‍ෂේප කළ බවද මහින්ද රාජපක්‍ෂ මහතා එම පුවත් සේවයට ප්‍රකාශ කර ඇත. රාජපක්ෂ පවුලටම බලය ලබා ගැනීම… ආණ්ඩුක්‍රම ව්‍යවස්ථාවේ 19වන සංශෝධනය අනුව ජනාධිපතිවරණ සඳහා මින් ඉදිරියට තමන්ට ඉදිරිපත්විය හැකිය සහ නොහැකිය යන කරුණ සම්බන්ධයෙන් මේ වනවිට යම් යම් පිරිස් අතර සංවාදයක් ඇතිවී තිබෙව බවත් ඒ සම්බන්ධයෙන් නිරාකරණය කර ගැනීමට නීතිය ඉදිරියට යාමට සිදු වන බවත් මහින්ද රාජපක්ෂ මහතා “ද හින්දු” පුවත්පත සමග පැවති සාකච්ඡාවේදී සඳහන් කර තිබේ. “මම පොදුජන පෙරමුණට නායකත්වය දෙනවා. ව්‍යවස්ථා සංශෝධනයක් සිදුවුණත් මට තරග කළ හැකි බවත් මතයක් තිබෙනවා. ඒ පිළිබඳව උසාවියේදී සටන් කරාවි. නමුත් මේ අවධානම ගන්නවද කියලා මම තවම තීරණය කර නැහැ.” යැයි ඔහු එහිදී සඳහන් කර තිබේ. තමන්ට ඉදිරිපත් වීමට නොහැකිනම් තම පුත්‍රයා ඉදිරිපත් කිරීමේ අවස්ථාවක් තිබූ නමුත් 19වන සංශෝධනය අනුව මෙරට ජනාධිපතිවරයෙකු වීමට තිබූ වයස සීමාව අවුරුදු 30 සිට 35 දක්වා වැඩිකිරීම තුළ එයද වැලකී ගොස් ඇති බවත් මහින්ද රාජපක්ෂ මහතා මෙහිදී සඳහන් කර ඇත. වයස අවුරුදු 30 සීමාව පැවතියේනම් 2019 ජනාධිපතිවරණයට තම පුත්‍රයා ඉදිරිපත් කිරීමට හැකියාව තිබූ බවද මහින්ද රාජපක්ෂ මහතා සඳහන් කර තිබේ. “අවම වයස අවුරුදු 30 සිට 35 දක්වා වැඩිකර ඇති හෙයින් (ජනපතිවරණය තරග කිරීමට) මගේ පුතාට (නාමල් රාජපක්ෂ) අපෙක්ෂකයෙක් ලෙස ඉදිරිපත් වෙන්න බැහැ. මගේ සහෝදරයාට ඇත්තටම තරග කළ හැකියි. නමුත් පක්ෂය හා එයට සම්බන්ධ පාර්ශ්ව තීරණය කරාවි ජනතාව ඉල්ලන්නේ කවුරුන්ද කියා.” යනුවෙන් එහිදී මහින්ද රාජපක්ෂ මතා සඳහන් කර ඇත. මගේ සහෝදරයා යන පොදු ආමන්ත්‍රණය කිරීමට තරම් මහින්ද රාජපක්ෂ මහතා සැලකිළිමත් වී තිබෙන අතර සහෝදරයා යනු ගෝඨාභය රාජපක්ෂද නොඑසේනම්චමල් රාජපක්ෂද යන්න ප්‍රකාශ නොකර සිටීමටද මෙහිදී මහින්ද රාජපක්ෂ මහතා වගබලාගෙන තිබේ.", "URL": "https://lankatruth.com/si/?p=59267", "Category": "පුවත්", "Parent URL": null}