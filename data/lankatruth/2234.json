{"Source": "Lankatruth", "Timestamp": "May 5, 2012", "Headline": "17න් පහළ ක්‍රිකට් කණ්ඩායම හෙට පිටත්වේ", "News Content": "ශ්‍රී ලංකා වයස අවුරුදු 17න් පහළ ක්‍රිකට් කණ්ඩායම හෙට (6) පෙරවරුවේදී ඉන්දියාව බලා දින 7ක සංචාරයක් සඳහා පිටත්ව යාමට නියමිතව ඇත.  coca cola කුසලානය සඳහා ඉන්දියාවේ බැංගලෝර් නුවර පැවැත්වෙන තරග තුනකින් සමන්විත මෙම සංචාරයට සහභාගිවන මෙම කණ්ඩායම මොරටුව ශාන්ත සෙබස්තියන් විද්‍යාලයේ අනුක් ප්‍රනාන්දු විසින් මෙහහෙයවන අතර, මොරටුව වේල්ස් කුමර විද්‍යාලයේ කුසල් මෙන්ඩිස් උප නායක ලෙස කටයුතු කරයි. ක්‍රීඩකයින් 15 දෙනෙක් මෙම කණ්ඩායමට අයත්වන අතර, නිලධාරීන් තිදෙනෙක් මෙම සංචාරයට එක්වී සිටිති. පසුගිය වයස අවුරුදු 19න් පහළ පාසල් ක්‍රිකට් තරගවාරයේ සුවිශේෂී දස්කම් දැක්වූ මහනුවර ත්‍රිත්ව විද්‍යාලය නියෝජනය කළ ක්‍රීඩකයින් තිදෙනෙක් මෙම කණ්ඩායමට ඇතුළත් වන අතර, මොරටුව වේල්ස් කුමර විද්‍යාලයෙන් ක්‍රීඩකයන් දෙදෙනෙක්ද, කොළඹ තර්ස්ටන් විද්‍යාලයෙන් ක්‍රීඩකයන් දෙදෙනෙක්ද, කැලණිය ගුරුකුල විද්‍යාලයෙන් ක්‍රීඩකයින් දෙදෙනෙක් ද මෙම සංචාරයට අයත් වෙති.", "URL": "https://lankatruth.com/si/?p=2234", "Category": "ක්‍රීඩා පුවත්", "Parent URL": null}