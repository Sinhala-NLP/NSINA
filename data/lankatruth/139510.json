{"Source": "Lankatruth", "Timestamp": "September 22, 2022", "Headline": "සෙලන්ස්කි එ.ජා මහා මණ්ඩලය අමතයි", "News Content": "යුක්රේනය ආක්‍රමණය කිරීම සම්බන්ධයෙන් රුසියාව “සාධාරණ දඬුවමකට” මුහුණ දිය යුතු බව යුක්‍රේන ජනාධිපති වැලැද්මීර් සෙලන්ස්කි නිව්යෝර්ක් නුවර එක්සත් ජාතීන්ගේ මහා මණ්ඩලය අමතමින් පවසා ඇති බව වාර්තා වේ. ඔහු මෙහිදී වැඩි දුරටක් ප්‍රකාශ කර ඇත්තේ, රුසියාව විසින් සිදු කරන ලදැයි කියන යුද අපරාධවලට විශේෂ යුද අධිකරණයක් නිර්මාණය කර දඬුවම් දියයුතු බවයි.  මේ අතර යුක්‍රේන ජනාධිපති වැලැද්මීර් සෙලන්ස්කි එක්සත් ජාතීන්ගේ මහා මණ්ඩලය අමතන අවස්තාවේ සැසිවාරයට පැමිණ සිටි බොහෝ දෙනෙකුගෙන් ඔහුගේ කතාවට යහපත් ප්‍රතිචාරය හිමි වී ඇති බව වාර්තා වේ.", "URL": "https://lankatruth.com/si/?p=139510", "Category": "පුවත්", "Parent URL": null}