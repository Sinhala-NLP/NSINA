{"Source": "Lankatruth", "Timestamp": "July 11, 2023", "Headline": "ඛනිජ තෙල් ඇමතිගෙන් විශෙෂ් ගැසට්ටුවක්", "News Content": "ඛනිජ තෙල් නිෂ්පාදන බලපත්‍ර ලබාදීමේදී අමාත්‍යංශ ලේකම්වරයා වෙත බලය පැවරෙන කොන්දේසි කිහිපයක් සඳහන් කරමින් විදුලිබල හා බලශක්ති ඇමති කංචන විජේසේකර විසින් අති විශේෂ ගැසට් නිවේදනයක් නිකුත් කර තිබේ. ඒ ඛනිජ තෙල් නිෂ්පාදන විශේෂ විධිවිධාන පනත යටතේ විෂය භාර ඇමතිට පැවරී ඇති බලතල අනුවය. ඛනිජ තෙල් ආනයනය, අපනයනය, මෙරට තුළ විකිණීම, සැපයීම හෝ බෙදාහැරීම සඳහා අයදුම්කරුවෙකු ඉදිරිපත් වන්නේනම් සමාගම් පනත යටතේ ලියාපදිංචි ආයතනයක් වියයුතු බවත් ආයෝජන මණ්ඩල නියෝගවලට අනුකූල විය යුතු බවත් එම ගැසට් පත්‍රයේ දැක්වේ.", "URL": "https://lankatruth.com/si/?p=148959", "Category": "පුවත්", "Parent URL": null}