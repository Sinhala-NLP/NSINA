{"Source": "Lankatruth", "Timestamp": "March 28, 2020", "Headline": "චෙන්නායිහි සිට පැමිණි පුද්ගලයින් වහාම නිරෝධායනයට යොමුවන ලෙස රජය ඉල්ලයි", "News Content": "ඉන්දියාවේ චෙන්නායිහි සිට පසුගිය දිනවල මෙරටට පැමිණි පුද්ගලයින් වහාම නිරෝධායනට යොමුවන ලෙස සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා ඉල්ලීමක් කර තිබේ. කෙසේ වෙතත් පසුගිය දිනවල මාධ්‍ය මගින් රජය විසින් ප්‍රකාශ කර සිටියේ ඉන්දියාවේ චෙන්නායිහි සිට පසුගිය දිනවල මෙරටට පැමිණි පුද්ගලයින් සියළුම දෙනා නිරෝධායන කටයුතුවලට යොමු කළ බවයි. එහෙත් කොරෝනා වෛරසය වැලදුනු බවට අද (28) දිනය තුළ හදුනාගත් ආසාදිතයින්ගෙන් සිව් දෙනාගෙන් දෙදෙනෙකුම චෙන්නායි සිට පැමිණි ශ්‍රී ලාංකිකයින් බව හඳුනාගෙන ඇත. මාර්තු 14න් පසු චෙන්නායි සිට මෙරටට පැමිණි පුද්ගලයින්ට ඔවුන්ගේ නේවාසික ප්‍රදේශවල සිටින මහජන සෞඛ්‍ය පරීක්ෂක වෙත දැනුම් දෙන ලෙස උපදෙස් දී ඇති බව සෞඛ්‍ය සේවා අධ්‍යක්ෂ ජනරාල්වරයා පවසන අතර හමුදාපති ශවේන්ද්‍ර සිල්වා මහතා පවසන්නේ මාර්තු 10න් පසු චෙන්නායි සිට මෙරටට පැමිණි පුද්ගලයින්ට වහාම ලියාපදිංචි වන ලෙස ය.", "URL": "https://lankatruth.com/si/?p=91805", "Category": "පුවත්", "Parent URL": null}