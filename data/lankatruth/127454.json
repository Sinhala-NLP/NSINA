{"Source": "Lankatruth", "Timestamp": "December 31, 2021", "Headline": "ආණ්ඩුව නැතැයි කියන සාගතය ගැන කෘෂි විශේෂඥයා කරුණු හෙළිකරයි", "News Content": "මෙවර මහ කන්නයේ වීවගාවට අවශ්‍ය රසායනික පොහොර නොලැබීමෙන් වී අස්වනැන් තුනෙන් එකක අඩුවක් පුරෝකතනය කරන බවත් එනිසා අනිවාර්යෙන්ම රට තුළ ආහාර හිඟයක් ඇති කරන බවත් පේරාදෙණිය කෘෂිකර්ම විද්‍යා පීඨයේ ජ්‍යෙෂ්ඨ මහාචාර්ය බුද්ධි මාරඹේ පවසා ඇත. මේ පිළිබඳව වැඩිදුරටත් අදහස් දක්වන මහාචාර්ය බුද්ධි මාරඹේ… “ආහාර නිශ්පාදනය කරන්නට අවශ්‍යවන ප්‍රභා සංස්ලේෂණ ක්‍රියාවලියට අතිශයින්ම වැදගත්වන නයිට්‍රිජන් පෝෂකය නොලැබීම නිසා ගස් කහ පැහැති වීම. ඉන් ආහාර නිපදවීම අඩුවීමත් ඒ හරහා අස්වැන්න අඩුවීමත් පිළිබඳ පැහැදිලි නිශ්චිත සාක්ෂි තියනවා. කෘෂිකර්ම විද්‍යා ආර්ථික විද්‍යාඥයින්ගේ සංගමය ඉතා පැහැදිලිව ප්‍රකාශ කළේ ශාඛයට අවශ්‍ය පොහොර සහිත නිසි පෝෂණය නොලැබීම නිසා භෝග අස්වැන්න සියයට 30 සිට 35ක් දක්වා අඩුවෙන්න පුලුවන් කියලා. සමස්ථ අස්වැන්නෙන් තුනෙන් එකක් අඩුවෙනවා කියන්නේ විශාල අගයක්. හිඟ ආහාරද්‍රව්‍ය අනායනයට ඩොලර් නැති තත්වයක් තුළ තත්වය තවත් උග්‍ර වෙනවා. අනෙක අපි දැනගන්න ඕනෑම වසරක සමස්ථ අස්වැන්නෙන් සියයට විසි පහක් තිහක් ගොවි ජනතාව ඔවුන් ලඟ තබා ගන්නවා ඔවුන්ගේ පරිභෝජනයටත් බිත්තර වී සඳහාත්.“යනුවෙන් පවසා ඇත. කෙසේ වෙතත් රට තුළ මතුව ඇති ඩොලර් අර්බුදය හේතුවෙන් ඉදිරියේදීමෙරටට අවශ්‍ය වන අත්‍යවශ්‍ය ආහාර ද්‍රව්‍ය ආනයනය කිරීමේ ගැටලුවක් තිබෙන බැවින් එවන් අවස්ථාවක ඇතිවන තත්වය ඉතා අවුල් සහගත බව මහාචාර්යවරයා පවසයි.", "URL": "https://lankatruth.com/si/?p=127454", "Category": "පුවත්", "Parent URL": null}