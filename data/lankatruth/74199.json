{"Source": "Lankatruth", "Timestamp": "May 20, 2019", "Headline": "හිටපු පොලිස්පතිට සහ හිටපු ආරක්ෂක ලේකම්ට එරෙහිව CID විමර්ශන", "News Content": "පාස්කු දින පිපිරීම් මාලාව සම්බන්ධව තොරතුරු ලැබී තිබියදී, ක්‍රියාත්මක නොවීම සම්බන්ධව ආරක්ෂක අමාත්‍යාංශයේ හිටපු ලේකම් හේමසිරි ප්‍රනාන්දු සහ හිටපු පොලිස්පති පූජිත් ජයසුන්දර යන මහත්වරුන් සම්බන්ධව පරීක්ෂණයක් සිදුකිරීමට අපරාධ පරීක්ෂණ දෙපාර්තමේන්තුව තීරණය කර තිබේ. නීතිපති දප්පුල ද ලිවේරා මහතාගේ නීති උපදෙස් යටතේ පොලිස් අධිකාරී ජේ.ටී.ඩී. ජයසිංහ මහතාගේ ප්‍රධානත්වයෙන් පත්කර ඇති පොලිස් කණ්ඩායමක් මගින් විමර්ශන සිදුකිරීමට නියමිත ය. ප්‍රහාරය සම්බන්ධව සොයා බැලීමට පත්කළ ජනාධිපති කොමිසම මගින් හිටපු පොලිස්පතිවරයාට සහ ආරක්ෂක ලේකම්වරයාට බරපතල චෝදනා එල්ලකර තිබූ අතර නීතිපතිවරයා පවසා ඇත්තේ එම වාර්තාව අධ්‍යනය කිරීමෙන් පසු විමර්ශන කටයුතු ආරම්භ කරන ලෙසය.", "URL": "https://lankatruth.com/si/?p=74199", "Category": "පුවත්", "Parent URL": null}