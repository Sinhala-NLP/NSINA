{"Source": "Lankatruth", "Timestamp": "May 22, 2021", "Headline": "“වෛද්‍ය උපදෙස් නොතකා සංචරණ සීමා ඉවත් කළොත් සිය ගණනින් මරණ සිදු වේවි”", "News Content": "රජය මගින් පනවා තිබෙන සංචරණ සීමාවන් වෛද්‍ය උපදෙස් නොතකා දින 14කට පෙර ඉවත් කිරීමට ආණ්ඩුව කටයුතු කරන්නේ නම්, ඉදිරියේදී මෙම කොවිඩ් වසංගතයෙන් මිය යන සංඛ්‍යාව සිය ගණනක් දක්වා ඉහළ යෑමට ඉඩ ඇති බව විශේෂඥ වෛද්‍යවරුන්ගේ සංගමයේ සභාපති විශේෂඥ වෛද්‍ය ලක්කුමාර් ප්‍රනාන්දු පවසයි. මීට පෙර පනවා තිබූ සංචරණ සීමා අත්හදා බැලීමක් වූ අතර එහි විද්‍යාත්මත පසුබිමක් නොතිබූ බවද වෛද්‍යවරයා පවසයි. එම සංචරණ සීමා කාලයද අතරමග දී ඉවත් කිරීමට කටයුතු කර තිබූ බවත් එසේ ඉවත් කිරීමද එක් ආකාරයකින් අපරාධයක් බවත් ඔහු පෙන්වා දෙයි. මෙවැනි කොරෝනා ආසාදිත රෝගීන් රඳවා තැබීම සඳහා ඇඳන් දස දහසකින් යුත් මධ්‍යස්ථාන හැදුවත් දැන් වාර්තා වන රෝගීන්ගේ සංඛ්‍යාව අනුව ඉදිරියේදී දින දෙකකට වරක් ඇඳන් දස දහස බැගින් හදන්න සිදුවනු ඇති බවද ඔහු වැඩිදුරටත් පවසයි.", "URL": "https://lankatruth.com/si/?p=116803", "Category": "කොවිඩ් -19 (කොරෝනා ) පුවත්", "Parent URL": null}