{"Source": "Lankatruth", "Timestamp": "August 12, 2021", "Headline": "ජනාධිපති යටතේ වෙරළේ සල්ලි පිල්ලි යයි", "News Content": "වෙරළ සංරක්ෂණ දෙපාර්තමේන්තුව ජනාධිපතිවරයා යටතේ තිබියදී ගල්කිස්ස වෙරළ තීරයට වැලි පොම්ප කිරීමේ ව්‍යාපෘතියෙන් රුපියල් කෝටි 89ක් විනාශ කර ඇති බව තහවුරු වේ. මේ බව වෙරළ සංරක්ෂණ හා වෙරළ සම්පත් කලමණාකරණ දෙපාර්තමේන්තුවේ 2020 වාර්ෂික වාර්තාවට විගණකාධිපතිවරයා එක්කර තිබෙන ගිණුම්වලින් හෙළි වේ.වැලි පොම්ප කිරීමේ කොන්ත්‍රාත්තුව ලබාදීමේදී රුපියල් 889,208,700/- වූ වැඩිම මිලට ලබාදීමෙන් රුපියල් මිලියන 44.84ක මූල්‍ය අක්‍රමිතාවයක් සිදුකර ඇති බවට සොයාගෙන තිබේ. ඊට අමතරව මෙම වැලි පොම්ප කිරීම සඳහා කිසිදු ශක්‍යතා අධ්‍යනයක් කර නැති බව සහ පාරිසරික බලපෑම් වාර්තා ලබාගෙන නැති බව ද එම විගණන වාර්තාවේ සඳහන් වේ.", "URL": "https://lankatruth.com/si/?p=121209", "Category": "පුවත්", "Parent URL": null}