{"Source": "Lankatruth", "Timestamp": "March 12, 2021", "Headline": "සහල් ගබඩාවලට වියදම් කළ කෝටි 30කට ගුල්ලෝ ගහලා", "News Content": "රජයේ වී සහ සහල් ගබඩා කිරීම සඳහා 2012 සිට 2019 දක්වා ගබඩා ප්‍රතිසංස්කරණය වෙනුවෙන් යොදවන ලද රුපියල් කෝටි 30කට අධික මුදලක් අපතේ හැර ඇති බව විගණන වාර්තාවකින් හෙළිවේ. ආහාර කොමසාරිස් දෙපාර්තමේන්තුව යටතේ සහල් මෙට්‍රික් ටොන් ලක්ෂයක් ගබඩා කිරීම සඳහා අලුතින් ගබඩා 06ක් ඉදිකිරීම සඳහා මෙම මුදල යොදවා ඇත. වසර 05කදී රුපියල් 18 කෝටි 80 ලක්ෂයක වියදමින් මෙම ගබඩා 06 ඉදිකිරීම සහ ප්‍රතිසංස්කරණය කිරීමට සැලසුම් කර තිබී ඇත. එහෙත් ඒ සඳහා රුපියල් කෝටි 30කට අධික මුදලක් වැයකර තිබේ. එම ගබඩාවලින් අපේක්ෂිත ප්‍රතිඵල ලබා නොගෙන විනාශවීමට හැරීම නිසා ආහාර කොමසාරිස් දෙපාර්තමේන්තුවට රුපියල් කෝටි 33කට අධික පාඩුවක් සිදුවී ඇති බවට විගණන වාර්තාවෙන් හෙළිවී තිබේ.", "URL": "https://lankatruth.com/si/?p=112558", "Category": "ආර්ථික පුවත්", "Parent URL": null}