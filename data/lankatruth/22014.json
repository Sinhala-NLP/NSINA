{"Source": "Lankatruth", "Timestamp": "June 28, 2015", "Headline": "කැලෑ අක්කර 500ට වැඩි ප‍්‍රමාණයක් කොම්පැණිකරුවන්ට බිළිදෙයි", "News Content": "වයඹ වනජීවී කලාපයේ ඇහැටුවැව ප‍්‍රාදේශීය ලේකම් කොට්ඨාශයට අයත් නාකොළගම ප‍්‍රදේශයේ වන අලින්ගේ වාසභූමියක් වූ අක්කර  500 ට වැඩි ප‍්‍රදේශයක් සුදු හඳුන් හා අඹ වගාවන් සඳහා එලි පෙහෙලි කිරීමට පුද්ගලික සමාගම් දෙකක් විසින් කටයුතු කිරීම නිසා එම ප‍්‍රදේශයේ ජනතාව දැඩි අපහසුතාවයකට පත් වී සිටිති. වයඹ වනජීවී කලාපයේ ඇහැටුවැව ප‍්‍රාදේශීය ලේකම් කොට්ඨාශයට අයත් නාකොළගම ප‍්‍රදේශයේ වන අලින්ගේ වාසභූමියක් වූ අක්කර 500ට වැඩි ප‍්‍රදේශයක් සුදු හඳුන් හා අඹ වගාවන් සඳහා එලි පෙහෙලි කිරීමට පුද්ගලික සමාගම් දෙකක් විසින් කටයුතු කිරීම නිසා එම ප‍්‍රදේශයේ ජනතාව දැඩි අපහසුතාවයකට පත් වී සිටිති. විහාර හා දේවාලගම් ආඥා පනත අනුව නාකොළගම රජමහා විහාරයට අයත් මෙම වනාන්තර දිගු කලක සිට අලි ඇතුන්ගේ හා සෙසු වන සතුන් විශේෂ රැසකගේ නිජබිමක් වශයෙන් විශාල පාරිසරික වැදගත්කමක් හිමිකරෙගන ඇති ප‍්‍රදේශයකි. ඊට අමතරව ගොවි පවුල් දහස් ගණනකගේ කෙත්බිම් වලට දියවර සපයන පාළුකඩවල ජලාශයේ ජල පෝෂක ප‍්‍රදේශය වශයෙන් ද වර්ෂා සමයේදී තාවකාලික හේන් ගොවිතැනේ නිරත හේන් ගොවීන් රැසකගේ ජීවිකාව සරිකර දෙන භූමියක් වශෙයන් ද මෙම වනාන්තර ප‍්‍රදේශයෙන් ඉටුවන මෙහෙය අති විශාල වෙයි. නමුත් එම වටිනාකම් සියල්ලටම පයින් ගසමින් ඉතා අවාසනාවන්ත ලෙස මෙම වනාන්තර ඉඩම් වසර තිහක කාලයක් සඳහා බදු පදනම යටතේ කොම්පැණිකරුවන්ගේ පටු වාසි ප‍්‍රයෝජන සඳහා වනසා දැමීමට ඉඩ ලබා දීමට අදාල නින්දගම් ඉඩම් හිමි විහාරාධිකාරී හිමියන් විසින් කටයුතු කරමින් සිටින අතර මෙම විනාශය පිළිබඳව වගකිවයුතු බලධාරී හා නිලධාරීන්ද මුනිවත රකිමින් සිටිති. විහාර හා දේවාලගම් ආඥා පනත අනුව නාකොළගම රජමහා විහාරයට අයත් මෙම වනාන්තර දිගු කලක සිට අලි ඇතුන්ගේ හා සෙසු වන සතුන් විශේෂ රැසකගේ නිජබිමක් වශයෙන් විශාල පාරිසරික වැදගත්කමක් හිමිකරෙගන ඇති ප‍්‍රදේශයකි. ඊට අමතරව ගොවි පවුල් දහස් ගණනකගේ කෙත්බිම් වලට දියවර සපයන පාළුකඩවල ජලාශයේ ජල පෝෂක ප‍්‍රදේශය වශයෙන් ද වර්ෂා සමයේදී තාවකාලික හේන් ගොවිතැනේ නිරත හේන් ගොවීන් රැසකගේ ජීවිකාව සරිකර දෙන භූමියක් වශෙයන් ද මෙම වනාන්තර ප‍්‍රදේශයෙන් ඉටුවන මෙහෙය අති විශාල වෙයි. නමුත් එම වටිනාකම් සියල්ලටම පයින් ගසමින් ඉතා අවාසනාවන්ත ලෙස මෙම වනාන්තර ඉඩම් වසර තිහක කාලයක් සඳහා බදු පදනම යටතේ කොම්පැණිකරුවන්ගේ පටු වාසි ප‍්‍රයෝජන සඳහා වනසා දැමීමට ඉඩ ලබා දීමට අදාල නින්දගම් ඉඩම් හිමි විහාරාධිකාරී හිමියන් විසින් කටයුතු කරමින් සිටින අතර මෙම විනාශය පිළිබඳව වගකිවයුතු බලධාරී හා නිලධාරීන්ද මුනිවත රකිමින් සිටිති.", "URL": "https://lankatruth.com/si/?p=22014", "Category": "පරිසර", "Parent URL": null}