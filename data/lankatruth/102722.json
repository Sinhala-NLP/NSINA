{"Source": "Lankatruth", "Timestamp": "December 7, 2020", "Headline": "මගේ කතාවට දිනමිණේ ඉඩක් දී නැහැ… මාධ්‍යවේදියාට දඬුවම් කළ යුතුයි – ඇමති බන්දුල", "News Content": "පසුගිය 04 වෙනිදා පැවති වෙළෙඳ අමාත්‍යාංශ වැය ශීර්ෂ විවාදයේදී විෂය භාර අමාත්‍යවරයා ලෙස තමන් සිදු කළ කතාව ප්‍රමාණවත් ඉඩක පළ නොකිරීමෙන් තම වරප්‍රසාද කඩවීම නිසා අදාළ මාධ්‍යවේදීන් වරප්‍රසාද කමිටුව හමුවට කැඳවියයුතු බව අමාත්‍ය බන්දුල ගුණවර්ධන පසුගිය 05 වනදා පාර්ලිමේන්තුවේදී ප්‍රකාශ කර තිබේ. මෙලෙස තම කතාව දිනමිණ පුවත්පතේ පාර්ලිමේන්තු පිටුව මඟින් අඩුවෙන් පල කිරීමිනිසා එම පුවත්පතේ කර්තෘවරයා කැඳවා ප්‍රශ්න කරන ලෙස ඉල්ලා සිටින බවත් අමාත්‍ය බන්දුල ගුණවර්ධන පාර්ලිමේන්තුවේදී ප්‍රකාශ කර ඇත. ජනාධිපතිවරයාත් අගමැතිවරයාත් පාර්ලිමේන්තුවේත් බලයට අභියෝග කරමින් ක්‍රියාත්මක වන සර්වබලධාරී නිලධාරීන් කැබ්නට් මණ්ඩලය පුලන්නන්ගේ තත්වයට පත්කිරීම පිළිබඳ තමන් කළ කතාව සර්වබලධාරීන් විසින් දිනමිණ පුවත්පතට ඇතුළත් වීම වලක්වා ඇති බවත් තම කතාව පල නොකර වෙළඳ ඇමතිවරයා ලෙස තමන්ට ජාවාරම් කාරයෙකු පිත්තකින් පහරදෙන කාටුනයක් පල් කර ඇති බවත් බන්දුල ගුණවර්ධන අමාත්‍යවරයා එහිදී සඳහන් කර තිබේ. විශේෂයෙන් දිනමිණ ජනතා බදුමුදලින් නඩත්තු වන රජයේ පුවත්පතක් බැවින් එම මාධ්‍යවේදීන් පාර්ලිමේන්තුවට කැඳව ප්‍රශ්න කළ යුතු යැයිද එහිදී මුදල් අමාත්‍ය බන්දුල ගුණවර්ධන සඳහන් කරයි.", "URL": "https://lankatruth.com/si/?p=102722", "Category": "පුවත්", "Parent URL": null}