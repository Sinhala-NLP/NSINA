{"Source": "Lankatruth", "Timestamp": "March 11, 2022", "Headline": "ජනතාවට එකවර ද්විත්ව ප්‍රහාරයක්", "News Content": "ආණ්ඩුව රුපියල් පා කිරීම සහ තෙල් මිල විශාල වශයෙන් වැඩි කිරීමත් සමඟ ජනතාවට දරාගත නොහැකි ද්විත්ව ප්‍රහාරයක් එකවර එල්ල වී ඇති බව ආර්ථික විශ්ලේශකයන් පෙන්වා දේ.  අප්‍රේල් මාසයේ එළඹෙන සිංහල හා හින්දු අවුරුදු උත්සව සමය ජනතාවගේ ආර්ථික සහ සංස්කෘතික ක්ෂේත්‍ර දෙකම ඉතිහාසයේ නොවූ විරූ මට්ටමින් කඩා වැටීමට මෙම තත්වය හේතුවන ඇති බවට පුුරෝකතන පළ වෙමින් තිබේ. ආනයනික අත්‍යාවහ්‍ය භාණ්ඩ මෙන්ම දේශීය වශයෙන් නිෂ්පාදනය කරන ආහාර ද්‍රව්‍ය ඇතුළු අත්‍යාවශ්‍ය භාණ්ඩ වර්ගවල මිල ගණන්ද “කම්පනකාරී උද්දමනයක්” ආකාරයෙන් වැඩිවෙනු ඇතැයි පුරෝකතනය කර තිබේ.  රුපියල පා කිරීමත් සමඟ එය අසීමිතව බිඳ වැටී විකෘතියක් නිර්මාණයවීමත් ලෝක වෙළඳපොලේ තෙල් මිල වේගයෙන් වැඩිවීමත් ආණ්ඩුවට කලමනාකරණය කර ගැනීමේ කිසිදු හැකියාවක් නොමැති බව සාමාන්‍ය තත්වයන් යටතේ ආණ්ඩුව අනුගමන කරන ක්‍රියාමාර්ගවලින් පැහැදිලි වී ඇතැයි විශ්ලේශකයන් පෙන්වා දෙති.", "URL": "https://lankatruth.com/si/?p=129890", "Category": "ආර්ථික පුවත්", "Parent URL": null}