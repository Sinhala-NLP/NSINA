{"Source": "Lankatruth", "Timestamp": "May 8, 2017", "Headline": "ප්‍රංශ ජනාධිපතිවරණයෙන් ඉමැනුවෙල් මැක්රෝන්ට විශිෂ්ඨ ජයක්!", "News Content": "ප්‍රංශජනාධිපතිවරණයේ ඊයේ (07) පැවැති දෙවන වටයේ ඡන්ද විමසීමේදී මධ්‍යස්ථ මතධාරී ඉමැනුවෙල් මැක්රෝන් 66% ඡන්ද ප්‍රතිශතයක් ලබා ගනිමින් මීලඟ ප්‍රංශ ජනාධිපතිවරයා ලෙස තේරීපත්ව තිබේ. ඊයේ උදෑසන 8.00 සිට සවස 7.00 දක්වා ඡන්ද මධ්‍යස්ථාන 60,000කට අධික සංඛ්‍යාවකදීඡන්ද විමසීම පැවැති අතර යුරෝපා සංගම් විරෝධීදක්ෂිණාංශික අපේක්ෂිකා මරීන් ලූපෙන් හට එහිදී ලබා ගැනීමට හැකිව ඇත්තේ 33% ඡන්ද ප්‍රතිශතයක් පමණි. ජයග්‍රහණයෙන් අනතුරුව ජනතාව අමතමින් ඉමැනුවෙල් මැක්රෝන් සඳහන් කර ඇත්තේ ඉදිරියේදීප්‍රංශයට නව පරිච්ඡේදයක් ආරම්භ කිරීමට තමන් සූදානම් බවයි. ප්‍රංශ ඉතිහාසයේ ජනාධිපති ධූරයට පත් වූලාබාලතම පුද්ගලයා බවට ඉමැනුවෙල් මැක්රෝන් පත්ව තිබේ.", "URL": "https://lankatruth.com/si/?p=33928", "Category": "විදෙස් පුවත්", "Parent URL": null}