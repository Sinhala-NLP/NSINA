{"Source": "Lankatruth", "Timestamp": "June 6, 2019", "Headline": "බලධාරීන්ගේ නොසැළකිල්ලෙන් විනාශයට යන දිගම්පතහ අලි", "News Content": "දඹුල්ල – දිගම්පතහ කසල අංගනයට රැගෙනවිත් දමන අපද්‍රව්‍ය ආහාරයට ගැනීමට දශක දෙකකට වැඩි කාලයක් පුරුදුව සිටින අලි ඇතුන් 40 කගෙන් වැඩි දෙනෙකුගේ දෙනෙත් පෙනීම හා කන් ඇසීම දුර්වලතා මෙන්ම විවිධ රෝගාබාධයන්ට ද ලක්ව ඇතැයි සිගිරිය වන අඩවි නිලධාරී චන්ද්‍ර බණඩාරනායක මහතා ප්‍රකශ කරයි. දඹුල්ල නගරයේ පිහිටි ආර්ථික මධ්‍යස්ථානයෙන් බැහැර කරන එළවලු, පලතුරු ඇතුළු අපද්‍රව්‍ය දශක දෙකකට වැඩි කාලයක් ආහාරයට ගැනීමට මෙම අලි ඇතුන් පුරුදුව සිටින බවත් එම ආහාර ගැනීමෙන් පසු කසල අංගනයට යාබදව පිහිටි නගරයේ වැසිකිලිවලින් බැහැරලන ගලි අපජලය පිරුණු වළවල්වලට බැස එම ජලය පානය කිරීම හා දිය නෑමට පුරුදුව සිටින බවත්, මෙමගින් අලි ඇතුන් විවිධ රෝගාබාධයන්ට ලක්ව ඇති බවත් ඒ මහතා පවසයි එසේම කාලයක් තිස්සේ පොලිතින් ඇතුළු රළු නොවන ආහාර ද්‍රව්‍ය ගැනීම හේතුවෙන් බෝ නොවන රෝග තත්වයන්වල රෝග ලක්ෂණ මෙම සතුන්ගෙන් නිරීක්ෂණය කළහැකි බවද ඒ මහතා කියා සිටියේය. මෙම තත්වය සම්බන්ධයෙන් වන ජීවී දෙපාර්තමේන්තුව ඇතුළු බලධාරීන්ට දන්වා ඇතත් මෙතෙක් එයට විසඳුම් ලැබී නොමැති අතර මෙමගින් මිනිසාට පමණක් නොව එම සතුන්ට ද මහත් විනාශයක් අත්වන බව චන්ද්‍ර බණ්ඩාරනායක මහතා පෙන්වා දෙයි.", "URL": "https://lankatruth.com/si/?p=75212", "Category": "පරිසර", "Parent URL": null}