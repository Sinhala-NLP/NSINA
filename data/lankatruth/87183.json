{"Source": "Lankatruth", "Timestamp": "December 12, 2019", "Headline": "ආණ්ඩුව දැඩි මූල්‍ය අර්බුධයක – විදේශයෙන් ඩොලර් එවන්න – ජනතාව පටි තදකරගන්න – මුරුත්තෙට්ටුවේ ආනන්ද හිමි", "News Content": "නව ආණ්ඩුව මේ වනවිට දැඩි මූල්‍ය අර්බුධයකට මුහුණ දී ඇති බව මුරුත්තෙට්ටුවේ ආනන්ද හිමියෝ අද(12) කොළඹ දී මාධ්‍ය හමුවක් අමතමින් සඳහන් කළ හ. මේ නිසා හැකිතාක් ඩොලර්, ශ්‍රී ලංකාවට එවන ලෙස විදෙස්ගත ශ්‍රී ලාංකිකයන්ගෙන් තමා ඉල්ලා සිටින බව ආනන්ද හිමියෝ පැවසූහ. එසේම දානපතියන් හැකිතාක් පරිත්‍යාග කළයුතු බවත් ජනතාව මෙම අර්බුධය ඉවසාගෙන සිටිය යුතු බවත් මුරුත්තෙට්ටුවේ ආනන්ද හිමියයෝ පැවසූ හ. එමඟින් රජය මුහුණ දී ඇති මූල්‍ය අර්බුධයට තරමක පිළිතුරක් ලැබෙන බව ද මුරුත්තෙට්ටුවේ ආනන්ද හිමියෝ අවධාරණය කළහ. මීට ඉහත අවස්ථාවක මගී ප්‍රවාහන කළමනාකරණ, විදුලිබල සහ බලශක්ති අමාත්‍ය මහින්ද අමරවීර මහතා ද සඳහන් කර සිටියේ ඉදිරි වසරේ ණය පොලී වාර්ක ගෙවීමට ද රාජ්‍ය ආදායම ප්‍රමාණවත් නොවන බවත් ජනතාවට පටි තදකර ගෙන ජීවත්වීමට සිදුවන බවත් ය.", "URL": "https://lankatruth.com/si/?p=87183", "Category": "පුවත්", "Parent URL": null}