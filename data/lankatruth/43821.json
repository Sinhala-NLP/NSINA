{"Source": "Lankatruth", "Timestamp": "November 14, 2017", "Headline": "SAITM විරෝධී සටනේදී මාරාන්තික උපවාසයට වාඩිවූ දෙමාපියන්ට උපහාර පිදෙති", "News Content": "මුදලට වෛද්‍යඋපාධිය විකුණන මාලඹේ සයිටම් අහෝසි කිරීම වෙනුවෙන් තම දිවි පරදුවට තබා සටන් කළ දෙමව්පියන්ට උපහාර පිදීමේ උත්සවයක් පසුගිය 12වනදා රාගම වෛද්‍ය පීඨයේදී පවත්වා තිබේ. එම අවස්ථාවට වෛද්‍ය සිසුන්, වෛද්‍ය සිසුන්ගේ දෙමව්පියන් ඇතුව පිරිසක් සහභාගී වී සිටියහ. සයිටම් අහෝසි කිරීම වෙනුවෙන් මාරාන්තික උපවාසයට වාඩිවූ අශෝක රන්වල මහතා ඇතුළු දෙමව්පියෝ එහිදී සිසුන්ගේ උපහාරයෙන් පිදුම් ලැබූහ.", "URL": "https://lankatruth.com/si/?p=43821", "Category": "පුවත්", "Parent URL": null}