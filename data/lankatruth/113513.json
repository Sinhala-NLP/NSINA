{"Source": "Lankatruth", "Timestamp": "March 23, 2021", "Headline": "ලංකාගම මාර්ගය, සිංහරාජයේ වැව් දෙක, ආණ්ඩුවේ සැලසුම් ගැන සජීව චාමිකර කතා කරයි…", "News Content": "හම්බන්තොට දිස්ත්‍රික්කයේ ජනතාවට පිරිසිඳු ජලය ලබාදීම සඳහා සිංහරාජ රක්‍ෂිතය තුළ වැව් දෙකක් ඉදිකිරීමට සැලසුම් කර ඇතැයි වාරිමාර්ග අමාත්‍ය චමල් රාජපක්‍ෂ පසුගියදා ප්‍රකාශ කළ අතර මේ වනවිට ඊට පරිසරවේදීන්ගේ මෙන්ම පරිසර නිලධාරීන්ගේද විරෝධයක් මතුව තිබේ. ආණ්ඩුවේ මෙම යෝජනාව සම්බන්ධයෙන් අදහස් දක්වන පරිසරවේදී සජීව චාමිකර… “චමල් රාජපක්ෂ අමාත්‍යවරයා පැහැදිලිව සඳහන් කරනවා සිංහරාජය තුළ ජලාශ දෙකක් ඉදිකරලා, ඒ ඉදිකරන ජලාශ දෙක හරහා ලබාගන්න ජලය උමං පද්ධතියක් හරහා හම්බන්තොට ප්‍රදේශයට ගෙනියනවයි කියලා. අද වනවිට අපි දන්නවා උමා ඔයේ හැරවුම් ව්‍යාපෘතිය සම්පූර්ණයෙන්ම ඵල රහිත ව්‍යාපෘතියක් තත්වයට පත්වෙලා තියෙනවා. අපි ඉතාම පැහැදිලිව සඳහන් කරනවා මේ ව්‍යාපෘති වාර්තාව, පහුගිය අවස්ථා කිහිපයේදිම සකස් වෙච්ච ව්‍යාපෘති වාර්තාවල ඉතාම පැහැදිලිව සඳහන් කරල තියෙනවා මේ ව්‍යාපෘති ක්‍රියාත්මක කරන්නේ හම්බන්තොට මහාපරිමාණ සංවර්ධන ක්‍රියාවලීන් එක්ක සිදුවන ඒ සංවර්ධන යාන්ත්‍රණය සඳහා අවශ්‍ය කරන ජලය පහසුකම් ලබාගැනීමට කියලා. ලංකාගම මාර්ගය ඉදිකරණකොට පැහැදිලිව සඳහන් කළා මේ ලංකාගම ජනතාවට මාර්ග පහසුකම් ලබාදීම සඳහා තමයි මේ මාර්ගය ඉදිකරන්නේ කියලා. නමුත් අද වනවිට මේක ඉතාමත් පැහැදිලිවෙලා තියෙනවා ලංකාගම ජනතාවට මාර්ග පහසුකම් ලබාදෙන මුවාවෙන් මේ ඉදිකරන්නේ මාදු වැටිය ඇතුළුව මේ ජලාශ ඉදිකරලා ගිං නිල්වලා ව්‍යාපෘතිය සඳහා අවශ්‍යකරන යටිතලයන් ගොඩනැගීමට කියලා. විවිධ සමාගම්වලට, චීන සමාගම්වලට වුවමනාව පරිදි මේව ක්‍රියාත්මක කරන්න එපා. සිංහරාජය වගේ නොයිඳුල් වනාන්තර පද්ධතියක පිහිටලා තියෙන වනාන්තර, ඒ ස්වභාවයේ වනාන්තර නැවත තව තැනක ඇති කිරීමේ හැකියාවක් නැහැ. සිංහරාජය කියලා කියන්නේ ලෝක උරුම ප්‍රදේශයක්. ලෝක උරුම ආරක්ෂා කරන්න බැරිවෙනවා කියලා කියන්නේ අපේ රටට ලොකු කළු පැල්ලමක් එක්වීමට නියමිතයි.”", "URL": "https://lankatruth.com/si/?p=113513", "Category": "පරිසර", "Parent URL": null}