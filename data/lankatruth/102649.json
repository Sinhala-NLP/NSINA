{"Source": "Lankatruth", "Timestamp": "December 6, 2020", "Headline": "අදත් බෝගම්බරින් අසාදිතයන් 181ක්…", "News Content": "පැරණි බෝගම්බර බන්ධනාගාරයේ බන්ධනාගාර දෙපාර්තුමේන්තුව මගින් පවත්වාගෙන යනු ලබන නිරෝධායන මධ්‍යස්ථානයේ රඳවා සිටි රැඳවූවන් 181 දෙනෙකුට කොවිඩ් – 19 වයිරසය ආසාදනය වී තිබෙන බවට PCR පරික්ෂන මගින් අදත් (06) තහවුරු වී තිබේ. ඒ අනුව එම නිරෝධායන මධ්‍යස්ථානයෙන් හමු වූ ආසාදිත රැඳවූවන් සංඛ්‍යාව 363 දක්වා ඉහළ ගොස් ඇත. කොවිඩ් ආසාදිත රැඳවූවන් ප්‍රතිකාර මධ්‍යස්ථාන වෙත යොමු කිරීමට බන්ධනාගාර දෙපාර්තුමේන්තුව පියවර ගෙන තිබේ. මීට දින කිහිපයකට පෙර බන්ධනාගාර කොමසාරිස්වරයා ප්‍රකාශ කර සිටියේ බන්ධනාගාර කොවිඩ් පොකුර පාලනය කර ඇති බවයි.", "URL": "https://lankatruth.com/si/?p=102649", "Category": "කොවිඩ් -19 (කොරෝනා ) පුවත්", "Parent URL": null}