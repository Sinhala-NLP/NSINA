{"Source": "Lankatruth", "Timestamp": "February 23, 2021", "Headline": "එන්නත් වැඩපිළිවෙල අසංවිධානත්මක, අක්‍රමවත් තත්වයට පත්වෙලා… GMOA", "News Content": "මරණ සහ සංකූලතා වළක්වා ගැනීමට ප්‍රමුඛතාවය දී සකස් කළ එන්නත්කරණ වැඩපිළිවෙළ මේ වනවිට අසංවිධානාත්මක සහ අක්‍රමත් තත්වයකට පත්ව ඇතැයි රජයේ වෛද්‍ය නිලධාරීන්ගේ සංගමය පවසයි. ඊයේ (22) කොළඹදී පැවති මාධ්‍ය හමුවකදී එහි සංස්කාරක වෛද්‍ය හරිත අලුත්ගේ මේ බව පැසූ අතර ඔහු සඳහන් කළේ මෙය කාගෙ අනුදැනුම මත, කොයි විදිහේ කමිටු නිර්දේශයක් හරහා සිදු වූයේද යන්න පිළිබඳ ප්‍රශ්නයක් පවතින බවයි. මරණ හා සංකූලතා වළක්වා ගැනීමේදී එන්නත් ලබාදිය යුතු ප්‍රමුඛතා කණ්ඩායම හඳුනාගෙන තිබියදී වයස අවුරුදු 30ත් 59ත් අතර කණ්ඩායමක් හඳුන්වා දුන්නේ කෙසේදැයි වෛද්‍ය හරිත අලුත්ගේ මෙහිදී බළධාරීන්ගෙන් ප්‍රශ්න කළේය. එම නිසා සිදුව ඇති වරද නිවැරදි කරගෙන ඉදිරි වැඩපිළිවෙළ ක්‍රමවත් කරගත යුතු බවද එහු අවධාරණය කළේය.", "URL": "https://lankatruth.com/si/?p=111221", "Category": "කොවිඩ් -19 (කොරෝනා ) පුවත්", "Parent URL": null}