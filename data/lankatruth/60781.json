{"Source": "Lankatruth", "Timestamp": "October 9, 2018", "Headline": "රුපියල තවත් කඩාවැටෙයි", "News Content": "ඇමෙරිකා එක්සත් ජනපද ඩොලරයට සාපේක්ෂව ශ්‍රී ලංකා රුපියල තව දුරටත් කඩා වැටෙමිත් තිබේ. ශ්‍රී ලංකා මහ බැංකුව අද (09) නිකුත් කළ විනිමය අනුපාතිකවලට අනුව ශ්‍රී ලංකා රුපියලට සාපේක්ෂව ඇමෙරිකා එක්සත් ජනපද ඩොලරයේ විකුණුම් අගය 172.34ක් ලෙසත් එක්සත් ජනපද ඩොලරයක ගැණුම් මිල රුපියල් 168.47ක් ලෙසත් සටහන් වේ. ශ්‍රී ලංකා මහ බැංකුවේ වාර්තාවන්ට අනුව 2018 වසර ආරම්භයේ සිට ඔක්තෝබර් 08 දක්වා කාලපරිච්ඡේදය තුළ දී ඩොලරයට සාපේක්ෂව ශ්‍රී ලංකා රුපියල 10.2%කින් අවප්‍රමාණය වී තිබේ.", "URL": "https://lankatruth.com/si/?p=60781", "Category": "ආර්ථික පුවත්", "Parent URL": null}