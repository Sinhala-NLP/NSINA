{"Source": "Lankatruth", "Timestamp": "May 12, 2021", "Headline": "ග‍්‍රාම නිලධාරීවරු දැඩි අසීරුවක – ආණ්ඩුව අහක බලයි.", "News Content": "මේ වන විට රටපුරා විශාල පිරිසක් නිවෙස් තුළ නිරෝධායනයට ලක්කර ඇති අතර ඔවුන් සඳහා රජයෙන් ලබා දෙන වියළි ආහාර ද්‍රව්‍ය පාර්සල් බෙදාදීමේ කටයුතු ග‍්‍රාම නිලධාරීවරුන්ගේ පුද්ගලික වියදමින් කිරීමට සිදුවී ඇත. මේ අතර ග‍්‍රාම නිලධාරීවරුන්හට එන්නත් කරනයේදී ප‍්‍රමුඛතාවය ලබාදී නැති තත්වයක් තුළ දැඩි අනාරක්ෂිත බවකට පත්වී ඇති බවද වාර්තාවේ. එසේ තිබියදී නිරෝධායනයට ලක්කර සිටින පවුල් සඳහා ප‍්‍රාදේශීය ලේකම් කාර්යාලවල සිට වියළි ආහාර ද්‍රව්‍ය ඔවුන්ගේ පෞද්ගලික වියදම් දරා බෙදා දීමට සිදුවී තිබේ. ආණ්ඩුව මේ වෙනුවෙන් කිසිදු අමතර ප‍්‍රතිපාදනයක් ලබානොදෙන බවද හෙළිවේ. එහෙත් සමෘද්ධි නිලධාරීන් මගින් ජනතාවට රු.5,000 දීමනාව බෙදාදීම වෙනුවෙන් එම නිලධාරීන්ට විශාල අමතර දීමනාවක් ලබාදී ඇති බව අනාවරණය වේ. පසුගිය 07 වැනි දින ශ්‍රීලංකා ග්‍රාමනිලධාරීසංගමය මාධ්‍ය හමුවක් කැඳවමින් ආණ්ඩුවේ මෙම ක්‍රියාමාර්ගවලට විරෝධය පළ කරනු ලැබූඅතර රාජ්‍යසේවකයින්ට ලබා නොදෙන එන්නත් ප්‍රදේශීය දේශපාලඥයින්ට ලබා දෙන්නේ කුමන පදනමක් මතදැයි ඔවුන් ආණ්ඩුවෙන් ප්‍රශ්න කරනු ලැබීය.", "URL": "https://lankatruth.com/si/?p=116246", "Category": "පුවත්", "Parent URL": null}