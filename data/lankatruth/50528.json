{"Source": "Lankatruth", "Timestamp": "April 12, 2018", "Headline": "මනෝගේ දේශනයක් කැනඩාවේදී", "News Content": "මෙරට ජ්‍යෙෂ්ඨ රංගණ ශිල්පියෙකු වන ආචාර්ය ජයලත් මනෝරත්නයන් විසින් පසුගිය 10වනදා කැනඩාවේ ටොරොන්ටෝ හිදී “කලාව සහ ලාංකීය සමාජය” යන මාතෘකාව යටතේ විද්වත් දේශනයකට සහභාගී වී තිබේ. එතෙර අපි සංවිධානයේ කැනඩාවේ ශාඛා‍ව විසින් සංවිධානය කර තිබූ මෙම විශේෂ අවස්ථාවේදී ජයලත් මනෝරත්නයන්ගේ කලා මෙහෙවර අගයමින් කළ සම්මාන ප්‍රදානයක්ද සිදු කර තිබේ. මෙහිදී ආචාර්ය ප්‍රේමසිරි කේමදාස සූරීන්ගේ බිරිද සහ දියණිය, අජිත් ජිනදාස, ප්‍රියංකර විතානාරච්චි, ප්‍රවීන සංගීතවේදී සුනිල් ජයසිරි යන අයද සහභාගී වී ඇත.", "URL": "https://lankatruth.com/si/?p=50528", "Category": "කලා පුවත්", "Parent URL": null}