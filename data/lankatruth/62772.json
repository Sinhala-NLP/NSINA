{"Source": "Lankatruth", "Timestamp": "November 7, 2018", "Headline": "නේවි සම්පත් යළි රක්ෂිත බන්ධනාගාරයට", "News Content": "පාසල් සිසුන් ඇතුළු තරුණයන් 11 දෙනකු අතුරුදහන් කිරීමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කර සිටින නාවික හමුදා ලුතිනන් කමාන්ඩර් චන්දන ප්‍රසාද් නොහොත් නේවි සම්පත් ලබන 21 වැනිදා දක්වා යළි රක්ෂිත බන්ධනාගාරගත කිරීමට කොළඹ කොටුව මහෙස්ත්‍රාත් රංග දිසානායක මහතා අද (07) නියෝග කර තිබේ. මේ සම්බන්ධයෙන් මීට පෙර නාවික හමුදා හිටපු මාධ්‍ය ප්‍රකාශක ඩී.කේ.පී දසනායක මහතා ඇතුළු සැකකාර නාවික හමුදා නිලධාරීන් 11 දෙනෙකු අත්අඩංගුවට ගත් අතර ඔවුන් මේ වනවිට ඇප ලබා සිටිති. චන්දන ප්‍රසාද් නොහොත් නේවි සම්පත්ට විදේශගතවීම සඳහා සහාය ලබාදුන් ආරක්ෂක මාණ්ඩලික ප්‍රධානී රිය අද්මිරාල් රවීන්ද්‍ර විජේගුණරත්න මහතා ලබන 09 වෙනිදා හෝ ඊට පෙර අත්අඩංගුවට ගෙන අධිකරණයට ඉදිරිපත් කරන ලෙස කොටුව මහේස්ත්‍රාත් අධිකරණය විසින් පසුගිය 02වනදා නියෝග කර තිබිණි.", "URL": "https://lankatruth.com/si/?p=62772", "Category": "පුවත්", "Parent URL": null}