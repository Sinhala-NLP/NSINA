{"Source": "Lankatruth", "Timestamp": "March 7, 2019", "Headline": "මහබැංකුවේ වෝහාරික විගණන සිදුකිරීමට ඉන්දීය සමාගමකට අවසර", "News Content": "ශ්‍රී ලංකා මහබැංකුවේ වෝහාරික විගණන කටයුතු සඳහා ඉන්දියානු සමාගමක සේවය ලබාගැනීමට අමාත්‍ය මණ්ඩල අනුමැතිය හිමිව ඇත. තාක්ෂණික යෝජනා ඇගයීමේ සහ මූල්‍ය යෝජනා ඇගයීමේ ප්‍රතිඵල මත අමාත්‍ය මණ්ඩල උපදේශක ප්‍රසම්පාදන කමිටුවේ නිර්දේශය පරිදි ඉන්දියානු සමාගමකින් මෙම සේවය ලබාගැනීමට නියමිතව ඇත. මීට පෙර අවස්ථාවල ද මහබැංකුවේ වෝහාරික විගණන කටයුතු සඳහා සුදුසු ගෝලීය පරිචයක් සහ ජාත්‍යන්තර පළපුරුද්දක් සහිත ආයතනවල සේවය ලබාගෙන තිබිණි.", "URL": "https://lankatruth.com/si/?p=69942", "Category": "පුවත්", "Parent URL": null}