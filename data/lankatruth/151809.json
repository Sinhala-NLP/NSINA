{"Source": "Lankatruth", "Timestamp": "September 20, 2023", "Headline": "ලාංකික පළමු පෙළ ක්‍රීඩකයෙකු ඇතුළු 08කට ICCයෙන් දූෂණ චෝදනා", "News Content": "ජාත්‍යන්තර ක්‍රිකට් කවුන්සිලය විසින් එමිරේට්ස් ක්‍රිකට් පාලක මණ්ඩලයේ දූෂණ විරෝධී වගන්ති උල්ලංඝනය කිරීමට අදාළව ක්‍රිකට් ක්‍රීඩාවට සම්බන්ධ 08 දෙනෙකුට එරෙහිව දූෂණ චෝදනා එල්ල කර ඇතැයි වාර්තා වේ. එම 08 දෙනා අතර ක්‍රිකට් ක්‍රීඩකයින් මෙන්න නිලධාරීන්ද වන බව පැවසේ. මෙම පිරිසට චෝදනා ගොනු කර තිබෙන්නේ පසුගිය 2021 වර්ෂයේ පැවති අබුඩාබි T10 ලීගය අතරතුර සිදුව ඇති දූෂණ විරෝධී සංග්‍රහය උල්ලංඝනය කිරීමේ සිද්ධිවලට අදාළවය ඒ අනුව කණ්ඩායම් සම හිමිකරුවන් වන Krishan Kumar Chaudhary සහ Parag Sanghvi යන දෙදෙනා වෙතද පිති කරණ පුහුණුකරු Ashar Zaidiහටද සහාය පුහුණුකරුවෙකු වන Sunny Dhillon හටද කණ්ඩායම් කළමනාකරුවෙකු වන Shadab Ahamed වෙතද මෙලෙස දූෂණ චෝදනා එල්ලවී තිබේ. එමෙන්ම ක්‍රීඩකයින් වන පකිස්තානයේ Rizwan Javed, බංග්ලාදේශයේ Nasir Hossain හටද චෝදනා එල්ල වී ඇත. එමෙන්ම ශ්‍රී ලාංකික පළමු පෙළ ක්‍රීඩකයෙකු වන සාලිය සමන්ද වීම විශේෂත්වයකි.", "URL": "https://lankatruth.com/si/?p=151809", "Category": "ක්‍රීඩා පුවත්", "Parent URL": null}