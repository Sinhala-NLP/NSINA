{"Source": "Lankatruth", "Timestamp": "March 29, 2019", "Headline": "ප්‍රියංකරට එරෙහි නඩුව කැඳවීමට දින දෙයි", "News Content": "රජයට පාඩු සිදු කිරීම සම්බන්ධයෙන් මහින් රාජපක්ෂ පාලන සමයේ හිටපු සිවිල් ගුවන්සේවා අමාත්‍ය ප්‍රියංකර ජයරත්න සහ ඔහුගේ පුද්ගලික ලේකම් බාලමානගේ දයාවංශ යන අයට එරෙහිව අල්ලස් කොමිසම විසින් ගොනු කර ඇති පැමිණිල්ල ජූනි මස 28 වනදා කැඳවීමට ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද (29) නියෝග කර ඇත. සිවිල් ගුවන්සේවා අමාත්‍යවරයා ලෙස කටයුතු කළ අවධියේ සිවිල් ගුවන්සේවා අධිකාරියේ සම්බන්ධීකරණ සහකාර තනතුර සඳහා සිය පුද්ගලික ලේකම් බාලමානගේ දයාවංශ නමැත්තා පත් කරන ලෙස එම අධිකාරියේ අධ්‍යක්ෂ මණ්ඩලයට බලකිරීම තුළින් අල්ලස් පනත යටතේ වරදක් සිදුකිරීම සම්බන්ධයෙන් අල්ලස් කොමිසම විසින් හිටපු අමාත්‍ය ප්‍රියංකර ජයරත්න සහ සහ ඔහුගේ පුද්ගලික ලේකම් බාලමානගේ දයාවංශ යන අයට එරෙහිව මෙම නඩුව ගොනු කර තිබේ.", "URL": "https://lankatruth.com/si/?p=71221", "Category": "පුවත්", "Parent URL": null}