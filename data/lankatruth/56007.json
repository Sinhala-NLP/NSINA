{"Source": "Lankatruth", "Timestamp": "July 11, 2018", "Headline": "නේත්‍රා පරිගණක පාසලට ඕමානයෙන් ආධාර රැසක්.", "News Content": "රිදීමාලියද්ද නේත්‍රා පරිගණක පාසල සදහා ඕමානයේ වෙසෙන ශ්‍රී ලාංකිකයන් සහ එතෙර අපි සංවිධානයේ මැදිහත්වීමෙන් රුපියල් ලක්ෂ හතරකට අධික භාණ්ඩ පරිත්‍යාග කර තිබේ. නේත්‍රා පරිගණක පාසලට විශේෂ අඩුපාඩුවක්ව පැවති පුළුල් තිරයක් සහිත රූපවාහිනී යන්ත්‍රයක් සහ උපකරණ තොගයක් ඒ අතරට අයත්වේ. මෙම භාණ්ඩ නේත්‍රා පරිගණක පාසලේ ඉගෙනුම ලබන දුදරුවන් හා ගුරුවරුන් වෙත ලබාදීම ඕමානයේ එතෙර අපි සංවිධානයේ සාමාජිකා නිසංසලා ලක්මාලී මෙනවියගේසහභාගීත්වයෙන් ජුලී 10 වන දින එම පාසලේදී සිදුවිය. රිදීමාලියද්ද ප්‍රදේශයේ දුදරුවන් වෙත නොමිලේ පරිගණක අධ්‍යාපනය ලබාදීම සදහා ජනතා විමුක්ති පෙරමුණේ මන්ත්‍රී වැටුප් අරමුදලින් සහ හිතවතුන්ගේ ආධාර මත පවත්වාගෙන යන මෙම නේත්‍රා පරිගණක පාසලේ මේ වනවිට සිසුන් 150ක් පමණ අධ්‍යාපනය ලබයි. රුහුණු විශ්ව විද්‍යාලයේ විද්‍යා පීඨයේ පීඨාධිපති ජයන්ත හදුන්කෝරළගේ මහතා ප්‍රධාන විධායක අධ්‍යක්ෂ වරයා ලෙසද මෙහෙයුම් ප්‍රධානී ලෙස ඌව පලාත් සභා මන්ත්‍රි සමන්ත විද්‍යාරත්න මහතාද කටයුතු කරන මෙම නේත්‍රා පරිගණක පාසැල අධ්‍යක්ෂ මණ්ඩලයක් යටතේ පාලනයවේ.", "URL": "https://lankatruth.com/si/?p=56007", "Category": "පුවත්", "Parent URL": null}