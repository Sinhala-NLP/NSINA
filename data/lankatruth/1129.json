{"Source": "Lankatruth", "Timestamp": "January 28, 2012", "Headline": "තැපැල්පති ධූරය වෙනස් කළාට වැඩක්නෑ – තැපැල් වෘත්තීය සමිති එකමුතුව", "News Content": "තැපැල් දෙපාර්තමේන්තුවේ අක‍්‍රමිකතා අවම කිරීමට තැපැල්පති ධුරයෙන් එන්.කේ.බී. දිසානායක මහතා ඉවත් වීම පමණක් ප‍්‍රමාණවත් නොවන බව තැපැල් වෘත්තීය සමිති එකමුතුව පවසයි. එහි මාධ්‍ය ප‍්‍රකාශක චින්තක බණ්ඩාර මහතා කොළඹ ඊයේ (27) පැවැත් වූ මාධ්‍ය හමුවක දී පෙන්වා දුන්නේ මීට පෙර පත්කෙරුණු ත‍්‍රිපුද්ගල කමිටුව විසින් ලබාදුන් නිර්දේශ වහා ක‍්‍රියාත්මක කිරීම ද අවශ්‍ය බවයි.තැපැල්පති ලෙස එන්.කේ.බී. දිසානායක මහතා කටයුතු කළ සමයේ අත්සන් කෙරුණු ඇතැම් ගිවිසුම් නිසා තැපැල් දෙපාර්තමේන්තුවට වාර්ෂිකව රුපියල් කෝටි 50 ක් පමණ පාඩු වන බව ද මෙහිදී ප‍්‍රකාශ කර ඇත. එම ගිවිසුම් සංශෝධනය කිරීමට හෝ අවලංගු කිරීමට කටයුතු කළ යුතු බවත් චින්තක බණ්ඩාර මහතා අවධාරණය කරසිටියේය.කෙසේවෙතත් තැපැල් දෙපාර්තමේන්තුවේ අක‍්‍රමිකතා සම්බන්ධයෙන් විෂයභාර අමාත්‍යවරයා ලෙස ජීවන් කුමාරතුංග මහතාද වගකිව යුතු නොවේදැයි මාධ්‍යවේදියෙකු නැගූ ප‍්‍රශ්නයකට මෙහිදී පිළිදෙමින් එම අක‍්‍රමිකතා සම්බන්ධයෙන් අමාත්‍යවරයා ද යම් තරමකට වගකිව යුතු බව චින්තක බණ්ඩාර මහතා ප‍්‍රකාශ කළේය.මේ අතර නව තැපැල්පතිවරයා ලෙස රෝහණ අබේරත්න මහතා පත්කර ඇති අතර ඒ මහතා ලබන ජනවාරි පලවෙනිදා වැඩභාර ගැනීමට නියමිතයි. තැපැල් දෙපාර්තමේන්තුවේ අක‍්‍රමිකතා අවම කිරීමට තැපැල්පති ධුරයෙන් එන්.කේ.බී. දිසානායක මහතා ඉවත් වීම පමණක් ප‍්‍රමාණවත් නොවන බව තැපැල් වෘත්තීය සමිති එකමුතුව පවසයි. එහි මාධ්‍ය ප‍්‍රකාශක චින්තක බණ්ඩාර මහතා කොළඹ ඊයේ (27) පැවැත් වූ මාධ්‍ය හමුවක දී පෙන්වා දුන්නේ මීට පෙර පත්කෙරුණු ත‍්‍රිපුද්ගල කමිටුව විසින් ලබාදුන් නිර්දේශ වහා ක‍්‍රියාත්මක කිරීම ද අවශ්‍ය බවයි. තැපැල්පති ලෙස එන්.කේ.බී. දිසානායක මහතා කටයුතු කළ සමයේ අත්සන් කෙරුණු ඇතැම් ගිවිසුම් නිසා තැපැල් දෙපාර්තමේන්තුවට වාර්ෂිකව රුපියල් කෝටි 50 ක් පමණ පාඩු වන බව ද මෙහිදී ප‍්‍රකාශ කර ඇත. එම ගිවිසුම් සංශෝධනය කිරීමට හෝ අවලංගු කිරීමට කටයුතු කළ යුතු බවත් චින්තක බණ්ඩාර මහතා අවධාරණය කරසිටියේය. කෙසේවෙතත් තැපැල් දෙපාර්තමේන්තුවේ අක‍්‍රමිකතා සම්බන්ධයෙන් විෂයභාර අමාත්‍යවරයා ලෙස ජීවන් කුමාරතුංග මහතාද වගකිව යුතු නොවේදැයි මාධ්‍යවේදියෙකු නැගූ ප‍්‍රශ්නයකට මෙහිදී පිළිදෙමින් එම අක‍්‍රමිකතා සම්බන්ධයෙන් අමාත්‍යවරයා ද යම් තරමකට වගකිව යුතු බව චින්තක බණ්ඩාර මහතා ප‍්‍රකාශ කළේය. මේ අතර නව තැපැල්පතිවරයා ලෙස රෝහණ අබේරත්න මහතා පත්කර ඇති අතර ඒ මහතා ලබන ජනවාරි පලවෙනිදා වැඩභාර ගැනීමට නියමිතයි.", "URL": "https://lankatruth.com/si/?p=1129", "Category": "පුවත්", "Parent URL": null}