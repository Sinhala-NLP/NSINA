{"Source": "Lankatruth", "Timestamp": "November 10, 2022", "Headline": "ශ්‍රී ලංකාවේ හොඳම ක්‍රේප් රබර් නිෂ්පාදනය කළ කර්මාන්තශාලාව වසා දමලා", "News Content": "දිවයිනේ හොඳම ක්‍රේප් රබර් නිෂ්පාදනය සළ ජනතා වතු සංවර්ධන අධිකාරියට අයත්, බොනරාගල අසාරවත්ත වතුයායේ; ක්‍රේප් රබර් නිෂ්පාදන කර්මාන්ත ශාලාව මේ වනවිට වසා දමා ඇති අතර රුපියල් කෝටි ගණනක් වටිනා යන්ත්‍ර සූත්‍ර විනාශ වෙමින් පවතී. එහි සේවය කළ සේවක සේවිකාවන්ටද රැකියා අවස්ථා අහිමි වී ගොස් ඇත.අක්කර එක්දහක් අටසියයකින් පමණ යුත් මෙය වතුයායේ හෙක්ටයාර් 138ක පමණ රබර් වගා කර තිබෙන අතර 900කට ආසන්න කම්කරුවෝ පිරිසක් සේවය කරති. දිනකට අමු රබර් කිරි කිලෝ 3500ත් 4000ත් අරත ප්‍රමාණයක් ලබාගනිති. මෙම වතුයායෙන් වාර්ෂිකව රුපියල් මිලියන අසූහයක ලාභයක් ලැබෙන අතර, ජනවසමට අයත් පාඩු ලබන වතුයායවල් පවත්වාගෙන යාම සඳහා එම ලාභය වැය කරයි. මීට වසර හයකට පමණ ඉහතදී දිවයිනේ හොඳම ක්‍රේප් රබර් නිෂ්පාදනය කර ඇත්තේ මෙම කර්මාන්තශාලාවෙනි. කර්මාන්ත ශාලාවෙන් මුදාහරින අපද්‍රව්‍ය මොනරාගල නගරය මැදින් ගලා යන මරගල ඔයට බැහැර කිරීම නිසා, මධ්‍යම පරිස ආධිකාරියෙන් අධිකරණයේ නඩු පවරා ඇති අතර විධිමත් ලෙස අපද්‍රව්‍ය බැහැර කිරීමේ ක්‍රවේදයක් සකසක් කරන ලෙස අධිකරණය නියෝග කර ඇත. ඒ අනුව මධ්‍යම පරිස අධිකාරිය විසින් විධිමත් ලෙස අපද්‍රව්‍ය බැහැර කිරීමේ ක්‍රමවේදයක් හඳුන්වා දී ඇතත් ඊට අධික මුදලක් වැය වන බව පවසමින් එය අඩු වියදමික් කර ගැනීමට මධ්‍යම පරිස අධිකාරිය සමග සාකච්ඡා කරමින් සිටින බව වතු අධිකාරී අසංක කුමාර විජේසූරිය සඳන් කරයි.", "URL": "https://lankatruth.com/si/?p=141832", "Category": "ආර්ථික පුවත්", "Parent URL": null}