{"Source": "Lankatruth", "Timestamp": "September 22, 2017", "Headline": "ඒකනායකගේ සාරිපොට ගැන ළමා ආරක්ෂ අධිකාරියෙන් පරීක්ෂණයක්", "News Content": "මධ්‍යම පළාත් මහ ඇමති සරත් ඒකනායක මහතාගේ ප්‍රධානත්වයෙන් පැවති මහනුවර, ගන්නෝරුව ප්‍රදේශයේ මංගල උත්සවයක් සඳහා පාසල් ළමුන් යොදා ගැනීමේ සිද්ධියක් සම්බන්ධයෙන් ජාතික ළමා ආරක්ෂණ අධිකාරිය පරික්ෂණයක් ආරම්භ කර තිබේ. මංගල උත්සවයක් සඳහා ළමුන් 250 දෙනෙකු සහභාගී කරවා ගනිමින් එම ළමුන් හිංසනයට ලක් කළ බවට තම අධිකාරිය වෙත පැමිණිලි ලැබී ඇති බවත් එම පැමිණිලි මත පරීක්ෂණ ආරම්භ කළ බවත් එම අධිකාරිය සඳහන් කරයි. මංගල උත්සවයක් සඳහා පසාල් ළමුන් යොදවන ලද අධ්‍යාපන බලධාරින් සමඟද මේ වනවිට සාකච්ඡා කරමින් සිටින බවත් කිසිදු කටයුත්තක් සඳහා ළමුන් හිංසනයට ලක් වන අයුරින් භාවිතා කිරීම ජාතික ළමා ආරක්ෂණ අධිකාරිය විසින් අනුමත නොකරන බවත් ජාතික ළමා ආරක්ෂණ අධිකාරිය සඳහන් කරයි. එවැනි හිංසන පිළිබඳව ජාතික ළමා ආරක්ෂණ අධිකාරියේ ක්ෂණික දුරකතන අංකය වන 1929ට වහාම පැමිණිලි කරන ලෙසද එම අධිකාරිය ජනතාවගෙන් ඉල්ලීමක් කරයි.", "URL": "https://lankatruth.com/si/?p=41351", "Category": "පුවත්", "Parent URL": null}