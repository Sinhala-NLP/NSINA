{"Source": "Lankatruth", "Timestamp": "October 15, 2021", "Headline": "අලි බබා නිර්මාතෘ ජැක් මා චීනයෙන් හොංකොං සීමාවට පනී", "News Content": "අලිබාබා සමූහය නිර්මාතෘ ජැක් මා මේ වනවිට චීනයෙන් පිටවී හොංකොං නුවරට පැමිණ සිටින බවට තොරතුරු අනාවරණය වී ඇතැයි විදෙස් මාධ්‍ය පවසයි. ඔක්තොබර් මස ආරම්භයේ සිට ජැක් මා මෙලෙස හොංකොංහි රැඳී සිටින බව නම් නොකළ මූලාශ්‍ර දෙකක් උපුටා දක්වමින් රොයිටර් පුවත් සේවය වාර්තා කර තිබේ. මෙලෙස ඔහු හොංකොංහි රැඳීසිටිනමින් සිය ව්‍යාපාරික සගයින් හමුවී සාකච්ඡා පවත්වන බවත් ඔවුන් වාර්තා කරයි. චීන පාලනය විසින් සිය ව්‍යාපාර කටයුතු වෙත දැඩි බලපෑමක් එල්ල කළ බවට පසුගිය වසරේදී ඔහු චීන බලධාරීන් සමග මතභේදයක් ඇති කරගැනීමෙන් පසුව ඔහු යම් කාලයක් වසන් වී සිටි අතර, ප්‍රසිද්ධ මාධ්‍ය හමුවට පැමිණියේ ඉතාමත් කලාතුරකිනි. වාර්තාවලට අනුව හොංකොං නුවරට පැමිණ සිටින චීන බිලියනපති ජැක් මා එහිදී සිය ව්‍යාපාරික හවුල්කරුවන් හමුවීමේ නිරතව සිටින බව සඳහන් වෙයි. අලිබාබා සමූහයට මගින් පසුගිය වසරේදී නිකුත් කිරීමට සැලසුම් කළ දැවැන්ත මූලික මහජන කොටස් නිකුතුව අවලංගු කිරීමට චීන පාලනය ගත් තීන්දුවට එරෙහිව ඔක්තෝබර් මාසයේදී ඔහු චීනයේ මූල්‍ය නියාමකයන් සම්බන්ධයෙන් දැඩි විවේචනයක් සිදු කරමින් අදහස් දක්වා තිබුණි.", "URL": "https://lankatruth.com/si/?p=124662", "Category": "පුවත්", "Parent URL": null}