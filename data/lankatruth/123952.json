{"Source": "Lankatruth", "Timestamp": "October 2, 2021", "Headline": "ඉතාලි නගර සභාවේ බලය අල්ලන්න ශ්‍රී ලාංකිකයින් හයදෙනෙක්…", "News Content": "ඉතාලියේ පැවැත්වෙන නගර සභා මැතිවරණයේදීනාපෝලි සහ මිලානෝ නගර සභා සඳහා අපේක්ෂකයින් ලෙස ශ්‍රී ලාංකිකයින් හය දෙනෙකු ඉදිරිපත් වී ඇති බව වාර්තා වේ. ඉතාලියේ රැකියා සඳහා ශ්‍රීලංකාවෙන් විවිධ අවස්ථාවලදීසංක්‍රමණය වීපසුව එරට පුරවැසිභාවය ලැබූශ්‍රීලාංකිකයින් පිරිසක් මෙලෙස අපේක්ෂකයින් ලෙස ඉදිරිපත්ව සිටින බවත් ඉතාලියේ නගර සභා ඡන්ද විමසීම හෙට (03) සහ අනිද්දා (04) පැවැත්වීමට නියමිතව බවත් වාර්තා වේ. ශ්‍රී ලාංකික සම්භවය සහිත මෙතරම් පිරිසක් එරට මැතිවරණයකට තරගවදින්නේ ඉතිහාසයේ පළමු වතාවට බවත් ශ්‍රී ලාංකිකයින් විශාල පිරිසක් ස්ථීර පදිංචිය සඳහා තොරාගෙන සිටින මිලානෝ සහ නාපොලි ඡන්ද කොට්ඨාශ සඳහා මෙලෙස ඔවුන් තරඟ කරන බව පැවසේ. අපේක්ෂකයින් හතර දෙනෙක් මිලානෝ නගරයේ ඡන්ද කොට්ඨාශ හතරක් සඳහා තරග වදින අතර දෙදෙනෙක් නාපොලි නගරයේ ඡන්ද කොට්ඨාශයක් සඳහා තරග කරන බව මාධ්‍ය ඔස්සේ වාර්තා පළවීතිබේ. අපේක්ෂකයින් ලෙස ඉරිපත් වන පිරිස අතර කාන්තාවන් සිව් දෙනෙකු සිටින බව පැවසේ. ධම්මිකා චන්ද්‍රසේකර, රෝයි ගංගා, ක්‍රිස්ටිනා ගිත්මි, ඇන්ජලි අලහකෝන් සහ ක්‍රිස්ටෝපර් දඹගේ, රවින්ද්‍ර යන අය මෙලෙස අපේක්ෂකයින් ලෙස මැතිවරණයට ඉදිරිපත්ව සිටින බව වාර්තා වේ.", "URL": "https://lankatruth.com/si/?p=123952", "Category": "පුවත්", "Parent URL": null}