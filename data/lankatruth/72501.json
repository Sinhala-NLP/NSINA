{"Source": "Lankatruth", "Timestamp": "April 22, 2019", "Headline": "ශ්‍රී ලංකාවේ ඛේදජනක බෝම්බ පිපිරීමේ සිද්ධියට ලොවපුරා ජනතාවගේ ශෝකය", "News Content": "ඊයේ(21) දින ශ්‍රී ලංකාවේ ස්ථාන 8ක සිදුවූ බෝම්බ පිපිරීමේ සිදුවීම හේතුවෙන් මියගිය ජනතාව සිහිපත් කර ලෝකයේ බොහෝ රටවල ජනතාව සිය ශෝකය එක්කර තිබේ. ඊයේ රාත්‍රියේ ප්‍රංශයේ සුප්‍රසිද්ධ අයිෆල් කුළුනේ විදුලි ආලෝකය නිවා දමා එරට ජනතාවගේ ශෝකය පළකර තිබිණි. අයිෆල් නිල ට්විටර් ගිණුමේ දක්වා තිබුණේ එරට වේලාවෙන් රාත්‍රී 12.00ට අයිෆල් කුළුනේ විදුලි ආලෝකය නිවා දැමූ බවය. රුසියාවේ සහ ඊජිප්තුවේ ශ්‍රී ලංකා ධජය අභියස ඉටි පහන් සහ විදුලි බුබුළු දල්වමින් සිය ශෝකය පළකර ඇත. මලයාසියානු ජනතාව එක්වී පහන් දල්වමින් සිය ශෝකය ශ්‍රී ලාංකීය ජනතාව වෙත පළකර තිබිණි. මීට අමතරව ලොව පුරා සිටින රාජ්‍ය නායකයින්, ආගමික නායකයින්, ක්‍රීඩකයින් සහ කලාකරුවන් ද සිය ශෝකය ශ්‍රී ලංකාව වෙත එවා ඇත.", "URL": "https://lankatruth.com/si/?p=72501", "Category": "විදෙස් පුවත්", "Parent URL": null}