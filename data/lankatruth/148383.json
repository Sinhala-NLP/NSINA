{"Source": "Lankatruth", "Timestamp": "June 29, 2023", "Headline": "ටයිටන් ඛේදවාචකය : සිරුරු කොටස්, සබ්මැරීනයේ කොටස් හමුවෙයි", "News Content": "ටයිටැනික් නැවේ සුන්බුන් නැරැඹීමට මුහුදු පතුලට යද්දී පිපිරී විනාශ වූ ටයිටන් සබ්මැරීනයේ කොටස් මෙන්ම එහි ගමන් කළ පස් දෙනාගේ සිරුරු කොටස්ද හමුවී ඇතැයි විදෙස් මාධ්‍ය පවසයි. ටයිටන් සබ්මැරීනය ඇමරිකා එක්සත් ජනපද සමාගමක් වන ඕෂන්ගේට් එක්ස්පෙඩිෂන්ස් හි නිෂ්පාදනයකි. ඇමෙරිකානු සහ කැනේඩියානු වෙරළාරක්ෂකයන්ගේ මැදිහත් වීමෙන් කිමිඳුම් යානා යවා, සබ්මැරීනයේ සුන්බුන් සහ එම අස්ථි කොටස් ගොඩනැනීම සිදුවූ බවත් ඒවා සියල්ල කැනඩාවේ නිව්ෆවුන්ඩ්ලන්ඩ් පළාතේ, ශාන්ත ජෝන්ස් වෙරළාශිත නගරයට රැගෙන ආ බවත් සඳහන් වේ. අත්ලාන්තික් සාගරයේ ටයිටැනික් නැව ගිලී ගියේ, ශාන්ත ජෝන්ස් නගරයේ සිට කිලෝ මීටර් 06ක් දුරින්, මීටර් 3,800 ගැඹුරු මුහුදු පතුළේය. ටයිටැනික් නැව නැරඹීම සඳහා පිටත්ව ගිය ටයිටන් යානයට ඒ මත ඇති වන පීඩනයට ඔරොත්තු දීමේ හැකියාවක් නොතිබීමෙන් පුපුරා ගොස් ජීවිත 05ක් අහිමි විමේ ඛේදවාචකයකට මුහුණ දෙන ලදී.", "URL": "https://lankatruth.com/si/?p=148383", "Category": "පුවත්", "Parent URL": null}