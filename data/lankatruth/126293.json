{"Source": "Lankatruth", "Timestamp": "November 27, 2021", "Headline": "ගෆුර් ගොඩනැගිල්ලෙන් වැටි නාවික භටයකු ජීවිතක්ෂයට", "News Content": "කොළඹ කොටුව ගෆුර් ගොඩනැගිල්ලේ අලුත්වැඩියා කටයුතු කරමින් සිටී නාවික හමුදා භටයකු එම ගොඩනැගිල්ලෙන් වැටී මියගොස් ඇතැයි කොටුව පොලීසිය සඳහන් කරයි. ගෆූර් ගොඩනැගිල්ල අලුත්වැඩියා කටයුතු නාවික හමුදා ඉංජිනේරු අංශය විසින් සිදු කරන අතර හමුදා භටයා ගොඩනැගිල්ලේ ඉහළ මාලයේ අලුත් වැඩියා කරමින් සිටියදී මෙලෙස ඇද වැටී ඇති බවද පොලිසිය සඳහන් කරයි. ඔහු මියගොස් ඇත්තේ සිද්ධියෙන් බරපතළ තුවාල ලැබීමෙන් හේතුවෙන් ජාතික රෝහලට රැගෙන යන අතරතුරදීය. ඔහු බදුල්ල කන්දකැටිය පදිංචි 34 හැවිරිදි නාවික සෙබළෙකු බවද පැවසේ.", "URL": "https://lankatruth.com/si/?p=126293", "Category": "පුවත්", "Parent URL": null}