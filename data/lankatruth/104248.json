{"Source": "Lankatruth", "Timestamp": "December 22, 2020", "Headline": "පානදුර Unichela ඇගලුම් කම්හල වසාදමයි", "News Content": "ඊයේ (21) වනවිට කොවිඩ් – 19 ආසාදිතයන් 80 දෙනෙකු වාර්තා වූ පානදුර Unichela ඇඟළුම් කර්මාන්ත ශාලාව තාවකාලිකව වසා දැමීමට මහජන සෞඛ්‍ය පරීක්ෂක පියවර ගෙන තිබේ. කළුතර දිස්ත්‍රික් පරිපාලන මහජන සෞඛ්‍ය පරීක්ෂක සමන් ගීගනගේ මහතා පවසන්නේ එම කම්හලෙන් සේවක සේවිකාවන් දිනෙන් දින කොරෝනා ආසාදිතයන් බවට අනාවරණය වීම හේතුවෙන් මෙලෙස වසා දැමූ බවත් මේ වන විට 100කට ආසන්න ආසාදිතයන් ප්‍රමාණයක් වාර්තා වී ඇති බවත්ය. ආසාදිත තත්වයට පත්වූ එම සේවක සේවිකාවන් කර්මාන්ත ශාලාවේ පාලනාධිකාරිය මඟින් වෙනත් ප්‍රදේශයක ප්‍රතිකාර මධ්‍යස්ථානයක් වෙත යොමුකර ඇතැයිද පරිපාලන මහජන සෞඛ්‍ය පරීක්ෂකවරයා සඳහන් කරයි. මෙම කර්මාන්ත ශාලාවේ ආසාදිත නොවු සහ ආසාදිතයන්ගේ ආශ්‍රිත සේවක සේවිකාවන්ට නවාතැන් පහසුකම් දී තිබෙන ස්ථානවලම ඔවුන් පානදුර සෞඛ්‍ය වෛද්‍ය නිලධාරී කාර්යාලය, පානදුර පොලිසිය සහ පානදුර ප්‍රාදේශීය ලේකම් කාර්යාලයේ අධීක්ෂණය යටතේ නිරෝධායට ලක් කර ඇත. දින 10ක පමණ කාලයකින් පසු සේවක සේවිකාවන් සඳහා සෞඛ්‍ය අංශ මගින් සහ ආයතන මට්ටමින් PCR පරීක්ෂණ සිදු කිරීමට නියමිත බවද වාර්තා වේ.", "URL": "https://lankatruth.com/si/?p=104248", "Category": "කොවිඩ් -19 (කොරෝනා ) පුවත්", "Parent URL": null}