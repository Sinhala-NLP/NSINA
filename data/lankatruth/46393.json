{"Source": "Lankatruth", "Timestamp": "January 18, 2018", "Headline": "විදුලියේ සියලු ශ්‍රේණි වර්ජනයට එක් වෙයි – පහර කෑ සේවකයන් 5ක් රෝහලේ", "News Content": "පොලිස් විශේෂ කාර්ය බලකාය යොදවා ආණ්ඩුව සිදුකළ ප්‍රහාරය හේතුවෙන් විදුලිබල මණ්ඩලයේ සේවකයන් 05 දෙනෙක් ජාතික රෝහලේ ප්‍රතිකාර සඳහා ඇතුළත් කළ බව ලංවිම ඒකාබද්ධ වෘත්තීය සමිති සන්ධානයේ කැඳවුම්කරු රන්ජන් ජයලාල් මහතා පවසයි. අද (18) සිට ආරම්භ කරන වැඩවර්ජනය සඳහා සියලුම ශ්‍රේණිවලට අයත් සේවකයන් සම්බන්ධ වී සිටින බව පවසන ජයලාල් මහතා මණ්ඩලයේ දුෂණ අක්‍රමිකතාවලට විසදුම් ලබා දෙනවා වෙනුවට පොලිසිය යොදවා සිදුකළ පහරදීම තරයේ හෙළාදකින බව සඳහන් කරයි. ඉදිරියේදී සිදුවන ස්වාභාවික විදුලි බිඳ වැටීම් යාවත්කාලීන කිරීම සිදු නොවීමෙන් ඇතිවන ප්‍රශ්නවල සියලු වගකීම්, සේවක ප්‍රශ්නවලට විසදුම් ලබා නොදෙන පාලන අධිකාරිය භාර ගතයුතු බවද රංජන් ජයලාල් මහතා පවසයි.", "URL": "https://lankatruth.com/si/?p=46393", "Category": "පුවත්", "Parent URL": null}