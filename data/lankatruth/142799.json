{"Source": "Lankatruth", "Timestamp": "December 11, 2022", "Headline": "සියළු පාසල් යළි හෙට සිට ඇරඹේ", "News Content": "අයපහත් කාලගුණ තත්වය හේතුවෙන් නිවාඩු ලබාදී තිබුණු සියලුම රජයේ සහ රජයේ අනුමත පාසල් හෙට (12) දින නැවත අරඹන බව අධ්‍යාපන අමාත්‍යාංශය දැනුම්දෙයි. අධ්‍යාපන රාජ්‍ය ඇමති අරවින්ද කුමාර් නිවේදනයක් නිකුත් කරමින් මේ බව සඳහන් කර ඇත. කාලගුණවිද්‍යා දෙපාර්තමේන්තුවෙන් සහ ආපදා කළමනාකරණ මධ්‍යස්ථානයෙන් කළ විමසීමක් අනුව පැවති දේශගුණ තත්වය මත පසුගිය සිකුරාදා (09) දින රජයේ සහ රජයේ අනුමත සියලුම පාසල්වලට නිවාඩු ලබාදීමට අධ්‍යාපන බලධාරීන් කටයුතු කළේය. මේ වනවිට එම අයපහත් කාලගුණ තත්වය යහපත් අතට හැරි ඇති බවද කාලගුණවිද්‍යා දෙපාර්තමේන්තුව සහ ආපදා කළමනාකරණ මධ්‍යස්ථානය පවසයි.", "URL": "https://lankatruth.com/si/?p=142799", "Category": "පුවත්", "Parent URL": null}