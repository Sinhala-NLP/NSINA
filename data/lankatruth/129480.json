{"Source": "Lankatruth", "Timestamp": "March 3, 2022", "Headline": "ලෝක වෙළඳපොලේ බොරතෙල් මිල ඩොලර් 118කට ළඟාවෙයි…", "News Content": "ලෝක බොරතෙල් වෙළඳපොලේ බොරතෙල් බැරලයක මිල 2013 වසරෙන් පසු ප්‍රථම වරට ඇමෙරිකානු ඩොලර් 118කට ළඟා වී තිබේ. ලෝක බොර තෙල් වෙළඳපොළේ ඉහළ යන බොරතෙල් මිල පාලනය කිරීම සඳහා පසුගිය දා ඇමෙරිකා එක්සත් ජනපදය තම අතිරේක බොරතෙල් සංචිතයෙන් බොරතෙල් බැරල් මිලියන 30ක් ලෝක වෙළඳපොලට නිකුත් කිරීමට ජාත්‍යන්තර බලශක්ති ඒජන්සියේ පැවති රැස්වීමෙන් පසු තීරණය කර තිබිණි. ලෝකයේ ප්‍රධානතම බොරතෙල් සැපයුම් කරුවෙක් වන රුසියාව දෙවැනි වන්නේ සෞදි අරාබියට පමණි. ශ්‍රී ලංකා වේලාවෙන් අද පෙරවරු 11.44ට බ්‍රෙන්ට් කෘඩ් බොරතෙල් බැරලයක මිල ඇමෙරිකා ඩොලර් 117ක් වූ අතර WTI බොරතෙල් බැරලයක මිල ඇමෙරිකා එක්සත් ජනපද ඩොලර් 114ක් වී තිබේ. මේ වනවිට රුසියාව සහ යුක්රේනය අතර පවතින යුද්ධයද මෙලෙස බොරතෙල් මිල ඉහළ යාමට එක් හේතුවක් වී ඇත.", "URL": "https://lankatruth.com/si/?p=129480", "Category": "ආර්ථික පුවත්", "Parent URL": null}