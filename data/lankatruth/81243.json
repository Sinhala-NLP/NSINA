{"Source": "Lankatruth", "Timestamp": "September 22, 2019", "Headline": "මුලතිව් නයාරු ගුරුකන්ද විහාරාධිපති හිමියන්ගේ ආදාහන කටයුතු තාවකාලිකව නවත්වන්නැයි නියෝග", "News Content": "මුලතිව් නයාරු ගුරුකන්ද රජමහා විහාරස්ථානයේ විහාරාධිපති පූජ්‍ය කොළඹ මේධාලංකාරකිත්ති නාහිමියන් වහන්සේගේ අදාහන කටයුතු, අධිකරණ නියෝගයක් ලැබෙන තුරු සිදු නොකර සිටින ලෙස මුලතිව් මහේස්ත්‍රාත් එන්. සුදාහරන් මහතා නියෝගයක් නිකුත් කර තිබේ. එම ආදාහන කටයුතු සිදුකිරීම සම්බන්ධව මුලතිව් නයාරු නිරාවිය පිල්ලයාර් කෝවිලේ පාලක සභාව සහ ප්‍රදේශයේ දමිල ජනතා නියෝජිතයින් පිරිසක් විසින් මුලතිව් පොලීසියට සිදුකර ඇති පැමිණිල්ලක් හේතුවෙන් මෙම අධිකරණ නියෝගය නිකුත් කර ඇත. පැමිණිල්ල සම්බන්ධව වැඩිදුර විභාග කටයුතු සඳහා හෙට(23) මුලතිව් මහේස්ත්‍රාත් අධිකරණය හමුවේ පෙනීසිටින ලෙස විහාරස්ථානයේ විහාරාධිකාරී මිහිදුපුර රතනදේවකිත්ති නාහිමියන් සහ දායක සභාවේ කිහිප දෙනෙකුට ද දන්වා ඇත. මේ වනවිට විහාරාධිපති නාහිමියන්ගේ දේහය විහාරස්ථානයේ තැන්පත් කර ඇති අතර විහාරස්ථානය අවට පොලිස් ආරක්ෂාව දැඩි කර ඇත.", "URL": "https://lankatruth.com/si/?p=81243", "Category": "පුවත්", "Parent URL": null}