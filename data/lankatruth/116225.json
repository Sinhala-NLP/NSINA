{"Source": "Lankatruth", "Timestamp": "May 11, 2021", "Headline": "රසායනාගාර සීමාව පනී… හබරාදුවේ පීසීආර් නවතී", "News Content": "ගාල්ල දිස්ත්‍රීක්කයේ කොවිඩ් ආසාදිතයින් වාර්තා වීම ඉහළ අගයක් ගන්නා හබරාදුව සෞඛ්‍ය වෛද්‍ය නිලධාරීකොට්ඨාශයේ පී.සී.ආර්. පරීක්ෂණ සඳහා සාම්පල් ලබා ගැනීම දින නියමයක් නොමැතිව අත්හිටුවා තිබේ. මේ බව හබරාදුව සෞඛ්‍ය වෛද්‍ය නිලධාරී කාර්යාලයේ නිල ෆේස් බුක් පිටුව හරහා ඊයේ (10) දිනයේදීදැනුම් දීතිබේ. එහි සඳහන් කර ඇත්තේ ” රසායනාගාර ධාරිතාව ඉක්මවා ගොස් ඇති බැවින් සියලු PCR සදහා සාම්පල් ලබා ගැනීම දින නියමයක් නොමැතිව අත් හිටුවා ඇත…” යනුවෙනි. මේ වනවිට එකතු කරගනු ලැබූසාම්පල ගොඩගැසී ඇති බවද වාර්තා වේ. පසුගිය 08 වැනි දින එම ෆේස් බුක් පිටුව මඟින් දැනුම් දීඇත්තේ රසායනාගාර ධාරිතාව ඉක්මවා ගොස් ඇති නිසා හා ප්‍රමානවත් PCR කට්ටල නොමැති වීම හේතුවෙන් covid ආශ්‍රිතයන්ගේ PCR පරීක්ෂණ සීමා කර ඇති බවයි. මේ වනවිට ගාල්ල දිස්ත්‍රීක්කයේ කොවිඩ් වෛරසය වේගයෙන් ව්‍යාප්ත වෙමින් ඇති අතර හබරාදුව සෞඛ්‍ය වෛද්‍ය නිලධාරී කොට්ඨාශයෙන් ගතවූ දින කිහිපයේදී පුද්ගලයින් සිව් දෙනෙකු මිය ගොස් තිබේ. කොවිඩ් ආසාදිතයින් ඉහළයමින් ඇති තත්වයකදී මෙලෙස පීසීආර් පරීක්ෂණ සිදු කිරීම නතර වීමත් සමග එම ප්‍රදේශයේ තත්වය තවදුරටත් බරපතළ වෙමින් ඇතැයි ප්‍රදේශවාසීන් චෝදනා කරති.", "URL": "https://lankatruth.com/si/?p=116225", "Category": "කොවිඩ් -19 (කොරෝනා ) පුවත්", "Parent URL": null}