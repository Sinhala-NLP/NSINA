{"Source": "Lankatruth", "Timestamp": "November 21, 2017", "Headline": "රැකියා විරහිත උපාධිධාරීහු මධ්‍යම පළාත් සභාව වටලති", "News Content": "මධ්‍යම පළාත් සභාව විසින් පසුගිය පැවත්වූ ගුරු තරඟ විභාගයෙන් සමත් වූවන් බඳවා ගැනීම සම්බන්ධයෙන් මෙතෙක් තීරණයක් නොගැනීමට විරෝධය පල කරමින් රැකියා විරහිත උපාධිධාරී සංගමයේ මධ්‍යම පළාත් ශාඛාව විසින් අද (21) මධ්‍යම පළාත් සභාව වටලා විරෝධතාවයක නිරත වූහ. එම විභාගය සමත්වූවන් විශාල පිරිසක් මෙම අවස්ථාවට සභාගීවීසිටි අතර මේ සම්බන්ධයෙන් සාකච්ඡා කිරීම සඳහා මහ ඇමතිවරයා සමග සාකච්ඡාවක් ලබා දෙන ලෙසත් නොඑසේනම් තමන් පළාත් සභා පරිශ්‍රයෙන් පිටව නොයන බවත් පවසා එම උපාධිධාරීහු විරෝධතාවයේ යෙදුනහ. කෙසේ නමුත් මීට මද වේලාවකට පෙර මධ්‍යම පළාත් මහ ඇමතිවරයා විසින් සාකච්ඡාවක් ලබාදුන් අතර රැකියා විරහිත උපාධිධාරී සංගමයේ මධ්‍යම පළාත් කැඳවුම්කරු නාලක දිසානායක මහතා ඇතුළු පිරිසක් එම සාකච්ඡාව සඳහා සහභාගී වූහ. එහිදී වට තුණක් ඇතුළත එම ගුරුවරු බඳවා ගන්නා බවටත් පළමු ගුරු කණ්ඩායම බඳවා ගැනීම සිදුකරණ දින පිළිබඳව සතියක් ඇතුළත් දැනුම් දෙන බවටත් එහිදී මහ ඇමතිවරයා රැකියා විරහිත උපාධිධාරීන් හමුවේ පොරොන්දු වී ඇත. මෙම විරෝධතාවය හේතුවෙන් ආණ්ඩුකාරවරිය ඇතුළු මැති ඇමතුවරුට පළාත් සභා පරිශ්‍රෙයන් පිටතට පැමිණීමට නොහැකිව බොහෝ වේලාවක් සිරවී සිටීමටද සිදු වූහ.", "URL": "https://lankatruth.com/si/?p=44145", "Category": "පුවත්", "Parent URL": null}