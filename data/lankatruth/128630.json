{"Source": "Lankatruth", "Timestamp": "February 9, 2022", "Headline": "යෝධ ඇලේ පාවුන මළ සිරුරක් හමුවෙයි", "News Content": "යෝධ ඇළේ පාවෙමින් තිබියදී ඉපලෝගම, පලුගස්වැව ප්‍රදේශයේදී මළ සිරුරක් සොයාගෙන තිබේ. ඉපලෝගම පොලිස් ස්ථානයට ලද තොරතුරක් මත මෘත ශරිරය සොයාගත් බව පොලීසිය පවසයි. මියගිය පුද්ගලයා යෝධ ඇළ පාලම අසල කඩ කාමරයක තනිව ජිවත් වූ පුද්ගලයෙකු වන අතර ඔහුගේ පුතා විසින් සිය පියා බැලීමට පැමිණි අවස්ථාවේ ඔහු කඩ කාමරය තුළ නොමැති විම නිසා සිදුකළ සොයා බැලීමකදී මෘත ශරිරය හමුවී තිබේ. මියගොස් ඇත්තේ 60 හැවිරිදි විජිතපුර, මුස්ලිම් කොලණිය ප්‍රදේශයේ පදිංචිව සිටි අයෙකි. මහෙස්ත්‍රාත් සහ පශ්චාත් මරණ පරික්ෂණය අද (09) සිදුකිරීමට නියමිත අතර ඉපලෝගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://lankatruth.com/si/?p=128630", "Category": "පුවත්", "Parent URL": null}