{"Source": "Lankatruth", "Timestamp": "June 20, 2022", "Headline": "විදුලි බිලත් ඩොලර්වලින් ගෙවන්න වෙයි", "News Content": "විදේශ විනිමය ප්‍රශ්නය විසඳාගැනීමට උපකාරී වන පරීදි සියලුම විදේශ විනිමය උපයන ආයතන ඉදිරියේදී ඩොලර්වලින් විදුලි බිල ගෙවීය යුතු යැයි යෝජනා කරණ බව මහජන උපයෝගිතා කොමිසමේ සභාපති ජනක රත්නායක පවසයි. එමෙන්ම ඔහු වැඩිදුරටත් පවසා සිටියේ වර්ථමානයේ විදුලිබල මණ්ඩලය ලබා ඇති විශාල පාඩුව දරාගැනීමට හැකියාවක් නොමැති බවත් ඉදිරි දින දෙක තුන තුළ විදුලි ගාස්තු වැඩිවන ආකාරය පිළිබඳව තීරණයක් ගන්නා බවයි. විදුලි ඒකක 30 ත් 60 ත් අතර භාවිතා කරණ විදුලි පාරිබෝගිකයින්ගේ විදුලි ගාස්තුව විශාල ලෙස වැඩි නොකරන බවත් , ඒ සඳහා සෙසු පාරිභෝගිකයන්ගේ විදුලි ගාස්තු ඉහළ දමන බව රත්නායක වැඩි දුරටත් පැවසීය. ඉදිරි දිනවලදී පෙරවරු 7.00 සිට මධ්‍යහන 12.00 දක්වා විදුලිය කප්පාදු නොකරන බවත් මධ්‍යහන 12.00 න් පසුව රාත්‍රී 10.30 දක්වා පැය දෙකහමාරක විදුලි කප්පාදු කරන බවත් රත්නායක සඳහන් කළේය.", "URL": "https://lankatruth.com/si/?p=135747", "Category": "පුවත්", "Parent URL": null}