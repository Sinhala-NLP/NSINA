{"Source": "Lankatruth", "Timestamp": "March 27, 2017", "Headline": "TNA පක්ෂ අතර ගැටුමක්", "News Content": "දෙමළ ජාතික සන්ධාන නායකත්වයෙන් විපක්ෂ නායක ආර්. සම්බන්ධන් මහතා ඉවත් විය යුතු බව ඊ.පි.ආර්.එල්.එෆ් නායක සුරේෂ් ප්‍රේමචන්ද්‍රන් මහතා යාපනය ප්‍රදේශයේ පැවැති මාධ්‍ය හමුවකදී ප්‍රකාශ කර තිබේ. ආර්. සම්බන්ධන් මහතා දෙමළ ජනතාවගේ ගැටළුවට විසඳුම් ලබාදීමට මේ වනතෙක් කටයුතු නොකළ බවත් ඔහු වත්මන් ආණ්ඩුවට පක්ෂග්‍රාහිව කටයුතු කරන බවත් සුරේෂ් ප්‍රේමචන්ද්‍රන් මහතා පවසා ඇත. ඊ.පි.ආර්.එල්.එෆ්, ප්ලොට් සහ ටෙලෝ යන සංවිධාන එකතුවෙන් දෙමළ ජාතික සන්ධානය නිර්මාණය වී ඇති අතර එහි නායකයා ලෙස දැනට දීර්ඝ කාලයක සිට ආර්. සම්බන්ධන් මහතා කටයුතු කරයි. පසුගිය කාලය තුළ ද ටී.එන්.ඒ නායකත්වය සම්බන්ධයෙන් විවිධ මත පළ වූ අතර පසුව ඒවා සමථයකට පත් කර ගැනීමට ඔවුන්ට හැකි වූහ. කෙසේ වෙතත් සුරේෂ් ප්‍රේමචන්ද්‍රන් මහතා සිදු කරන ප්‍රකාශ සම්බන්ධයෙන් ටෙලෝ සංවිධානය හෝ ප්ලොට් සංවිධානය මේ වන තෙක් කිසිදු ප්‍රකාශයක් සිදු කර නැත.", "URL": "https://lankatruth.com/si/?p=31783", "Category": "පුවත්", "Parent URL": null}