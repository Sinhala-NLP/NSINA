{"Source": "Lankatruth", "Timestamp": "December 29, 2011", "Headline": "රාජ්‍ය සම්මාන උළෙලටත් නෙළුම් පොකුණ තහනම්", "News Content": "2010 රූපවාහිනී රාජ්‍ය සම්මාන උළෙල පැවැත්වීම සදහා වෙන්කර තිබූ නෙළුම් පොකුණ ජනාධිපති ලේකම් කාර්යාලයේ නියෝගයකින් ලබාදීම ප්‍රතික්ෂේප කර ඇතැයි වාර්තා වේ. මේ හේතුවෙන් දෙසැම්බර් 30 දින පැවැත්වීමට නියමිතව තිබූ සම්මාන උළෙල දින නියමක් නැතුව කල් දමා තිබේ. කෙසේ වෙතත් සංස්කෘතික අමාත්‍ය ටී.බී. ඒකනායක මහතා පසුගියදා මාධ්‍ය හමුවක් පවත්වමින් මේ උත්සවය පිළිබදව නිල වශයෙන් මාධ්‍ය දැනුවත් කිරීමට දකටයුතු කළේය. මෙම නෙළුම්පොකුණ වෙන්කිරීම සදහා පාලනාධිකාරියට අත්තිකාරම් මුදල් පවා ගෙවා තිබුණු අතර සහභාගී වන ශිල්පීන් සදහා ආරාධනා පත්‍ර ද මේ වනවිට යොමුකර තිබුණි.", "URL": "https://lankatruth.com/si/?p=654", "Category": "පුවත්", "Parent URL": null}