{"Source": "Lankatruth", "Timestamp": "June 23, 2021", "Headline": "මධ්‍යම පළාත් DIG කාර්යාලයේ 05කට කොරෝනා… කාර්යාලයත් වහයි…", "News Content": "මධ්‍යම පළාත් නියෝජ්‍ය පොලිස්පති කාර්යාලයේ සේවයේ නියුතු පොලිස් නිලධාරීන් 05 දෙනෙකු කෝවිඩ් – 19 ආසාදිතයන් බවට තහවුරු වීමෙන් පසු මහනුවර පිහිටි එම නියෝජ්‍ය පොලිස්පති කාර්යාලය සම්පූර්ණයෙන් වසා දමා එහි නිලධාරීන් 41 දෙනකු නිරෝධායනයට යොමුකිරීමට පියවර ගෙන තිබේ. නියෝජ්‍ය පොලිස්පති කාර්යාලයේ නිලධාරීන් ගෙන් සිදුකළ PCR පරීක්ෂණ වාර්තාවලින් කොටසක් අද (23) ලැබීමෙන් පසු එහි නිලධාරීන් 05 දෙනෙකුට වෛරසය ආසාදනය වී ඇති බවට තහවුරු වී ඇත. මීට පෙරද එම කාර්යාලයේ පොලිස් නිලධාරීන් දෙදෙනෙකුටද වෛරසය ආසාදනය වී ඇති බවට තහවුරු වී තිබූ අතර එහෙයින් සෙසු නිලධාරීන් PCR පරීක්ෂණයකට යොමු කර තිබේ.", "URL": "https://lankatruth.com/si/?p=118367", "Category": "කොවිඩ් -19 (කොරෝනා ) පුවත්", "Parent URL": null}