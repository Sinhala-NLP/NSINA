{"Source": "Lankatruth", "Timestamp": "December 9, 2018", "Headline": "ත්‍රස්ත විමර්ශන අංශයට නව අධ්‍යක්ෂ වරයෙක්", "News Content": "ත්‍රස්ත විමර්ශන කොට්ඨාසයේ නව අධ්‍යක්ෂවරයා ලෙස යාපනය කොට්ඨාස භාර ජ්‍යෙෂ්ඨ පොලිස් අධිකාරී ඩබ්ලිව්.එස්.ඊ ජයසුන්දර මහතා පත් කර තිබේ. ජනාධිපතිවරයා, ආරක්ෂක අමාත්‍යාංශයේ හිටපු ලේකම්වරයා සහ උස්ස පොලිස් නිලධාරියෙකු ඝාතනය කිරීමට තුමන්ත්‍රණය කළැයි ත්‍රස්ත විමර්ශන කොට්ඨාසයේ නියෝජ්‍ය පොලිස්පති නාලක ද සිල්වා මහතාගේ නම කියවීමත් සමග පසුගිය කාලයේ මෙම ත්‍රස්ත විමර්ශන කොට්ඨාස විශාල ආන්දෝලනයකට තුඩු දී තිබිණි. ඩබ්ලිව්.එස්.ඊ ජයසුන්දර මහතා ත්‍රස්ත විමර්ශන කොට්ඨාසයට අමතරව අමාත්‍ය සම්බන්ධීකරණ කොට්ඨාසයේ අධ්‍යක්ෂවරයා ලෙසද පත් කර ඇත. ඒ මහතාගේ පත්වීමෙන් පුරප්පාඩු වූ යාපනය කොට්ඨාස භාර නිලධාරී තනතුරට ජාතික පොලිස් අභ්‍යාස ආයතනයේ ප්‍රධාන පරිපාලන නිලධාරී ලෙස කටයුතු කරමින් සිටි ජ්‍යෙෂ්ඨ පොලිස් අධිකාරී යූ.පී.ඒ.ඩී.කේ.පී කරුණානානායක මහතා පත් කර තිබේ.", "URL": "https://lankatruth.com/si/?p=64933", "Category": "පුවත්", "Parent URL": null}