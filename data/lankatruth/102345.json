{"Source": "Lankatruth", "Timestamp": "December 3, 2020", "Headline": "කුරුණෑගලින් අදත් ආසාදිතයන් 13ක්…", "News Content": "කුරුණෑගල නගරයෙන් කොවිඩ් – 19 ආසාදිතයින් 13 දෙනෙකු අද (03) වාර්තා වී තිබේ. මෙම ආසාදිතයන් 13 දෙනාගෙන් 11 දෙනෙකුම කුරුණෑගල මහ වීදියේ එකම ව්‍යාපාරික ස්ථානයකින් වාර්තාවීම විශේෂත්වයකි. එම ව්‍යාපාරික ස්ථානයෙන් මීට පෙරද ආසාදිතයෙකු වාර්තා වූ අතර කුරුණෑගල නගරයේ ව්‍යාපාරික ස්ථානයකින් එක් වර මෙතරම් කොරෝනා ආසාදිතයින් සංඛ්‍යාවක් වාර්තා වූ ප්‍රථම අවස්ථාව මෙය වේ. අනෙක් දෙදෙනා වාර්තා වි ඇත්තේ කුරුණෑගල තැපැල් සේකයන්ගේ ආසාදිතයින් හා සම්බන්ධ ආශ්‍රිතයන් ගෙන්ය. කුරුණෑගල මහ නගර සභාවේ සෞඛ්‍ය වෛද්‍ය නිලධාරි කාර්යාලය මඟින් පසුගිය 30 වන දින කරන ලද PCR පරීක්ෂණවලිනි. මේවනවිට කුරුණෑගල මහ වීදිය සහ ඒ අවට අනෙකුත් වීදි ආශ්‍රිත ව්‍යාපාරික ස්ථානවල සේවකයින් සහ ඔවුන්ගේ ආශ්‍රිතයන් 42 දෙනෙකු ⁣කොරෝනා ආසාදිතයින් බවට තහවුරු වී ඇත.", "URL": "https://lankatruth.com/si/?p=102345", "Category": "කොවිඩ් -19 (කොරෝනා ) පුවත්", "Parent URL": null}