{"Source": "Lankatruth", "Timestamp": "June 4, 2021", "Headline": "නිවෙසක් නායයාමකින් තිදෙනෙක් අතුරුදහන්… 16 හැවිරිදි දරුවකුත් ඒ අතර…", "News Content": "රත්නපුර අයගම දුම්බර ප්‍රදේශයේ නිවසක් අද (06) අලුයම නාය යාමෙන් 16 හැවිරිදි දරුවකු ඇතුළු තිදෙනකු අරුදන්ව ඇතැයි වාර්තා වේ. දින කීපයක් තිස්සේ වරින්වර ඇද හැළෙන අධික වර්ෂාව හේතුවෙන් මෙම නිවෙස නාය ගොස් ඇති අතර දරුවාගේ මව සහ පියාගේ ජීවිත බේරි ඇතැයි ආපදා කළමනාකරණ මධ්‍යස්ථානය පවසයි. මේ අතර නායයාම සිදුවු ස්ථානයය අසළ මාර්ගයේ ගමන් කරමින් සිටි තවත් පුද්ගලයින් දෙදෙනෙකුද මෙලෙස අතුරුදහන් වූවන් අතර සිටින බව වාර්තා වේ. ආපදා කළමනාකරණ මධ්‍යස්ථානයේ සහකාර අධ්‍යක්ෂක ප්‍රදීප් කොඩිප්පිලි සඳහන් කරන්නේ සිද්ධියෙන් අතුරුදහන් වූ පිරිස් සොයා සෝදිසි මෙහෙයුම් ක්‍රියාත්මක බවය.", "URL": "https://lankatruth.com/si/?p=117595", "Category": "පුවත්", "Parent URL": null}