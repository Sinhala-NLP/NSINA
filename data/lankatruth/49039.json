{"Source": "Lankatruth", "Timestamp": "March 13, 2018", "Headline": "රෝහල් බලධාරීන්ගේ නොසැලකිල්ලෙන් රෝගී ජීවිත, රෝහල් සේවක ජීවිත අනතුරේ", "News Content": "බදුල්ල පළාත් බද මහ රෝහලට පැමිණෙන රෝගීන්ට සහ රෝහලේ සියළුම ශ්‍රේණිවල කාර්ය මණ්ඩලයට රෝහලේ විවිධ අංශ වෙත යාමේදී නිරන්තරයෙන් රෝහලට මුහුණලා ඇති ප්‍රධාන මාර්ගය මාරුවීමට සිදුව තිබේ. මෙම පදික මාරුව ඇති ස්ථානය ආසන්නයේ ත්‍රීරෝද රථ ගාලක් පවතින අතර ඒ අසල නිරතන්තරයෙන් වෙනත් වාහනතද නවතා තැබීම සිදුවේ. මේ නිසා මෙම ස්ථානයේ තදබදයක් පවතින බැවින් ප්‍රධාන පාරේ ගමන් කරන වාහන එම තදබදය මගහැරීම සඳහා එම ස්ථානයෙන් ඉතාමත් කලබලයෙන් ගමන් කිරීමද සුළබ දසුණකි. මෙම කලබලය නිසාම මෙහි හදිසි අනතුරු සිදුවීම්ද වාර්තා වී ඇති අතර ඊයේ (12) දිනයේද හදිසි අනතුරුක් සිදුව ඇත. වේගයෙන් පැමිණි ත්‍රීරෝදරථයක් පාර මාරුවෙමින් සිටි රෝහල් සේවිකාවක ගැටී ඇති අතර ඇය මේ වනවිට බදුල්ල පළාත්බද රෝහලේ දැඩිසත්කාර ඒකකයේ ඉතාමත් අසාධ්‍ය තත්වයේ ප්‍රතිකාර ලබමින් සිටියි. සමස්ත ලංකා සුවසේවා සංගම සඳහන් කරන්නේ රෝහලේ විවිධ ශ්‍රේණිවල සේවකයන් නිතර නිතර ප්‍රධාන පාර හරහා මාරුවන බැවින් එහි ආරක්ෂිත පදික මාරුවක් සකසා දෙන ලෙස කාලාන්තරයක් තිස්සේ ඉල්ලීම් කළද මේ දක්වා ඊට නිසි විසඳුමක් ලබා නොදුන් බවයි. ඊයේ (12) දින සිදු වූ හදිසි අනතුරෙන් පසුව අද (13) දින රෝහල් බලධාරීන් සමග සාකච්ඡාවක් ඉල්ලා සිටියද බලධාරීන් එම සාකච්ඡාවද මගහැරගොස් තිබේ.", "URL": "https://lankatruth.com/si/?p=49039", "Category": "පුවත්", "Parent URL": null}