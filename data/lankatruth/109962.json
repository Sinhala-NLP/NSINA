{"Source": "Lankatruth", "Timestamp": "February 5, 2021", "Headline": "අදත් ආසාදිතයන් සිව්දෙනෙකු ජීවිතක්ෂයට", "News Content": "අද (05) දිනයේද මෙරට කොවිඩ් – 19 ආසාදිතයන්ගේ මරණ 04ක් පිළිබඳව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කර තිබේ. මෙසේ මියගොස් ඇත්තේ කොළඹ සහ නුවරඑළිය යන ප්‍රදේශවල පදිංචි වයස අවුරුදු 62, 72, 75 සහ 89 වයස්වල පසුවූවන්ය. මෙලෙස මියගිය අය අතර එක් කාන්තාවක් සහ පිරිමි පුද්ගලයින් තිදෙනෙකු සිටින අතර කොළඹ 03 ප්‍රදේශයේ පදිංචි 75 හැවිරිදි පුද්ගලයා මරණයට පත්ව ඇත්තේ සිය නිවසේදීමය. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 343කි.", "URL": "https://lankatruth.com/si/?p=109962", "Category": "කොවිඩ් -19 (කොරෝනා ) පුවත්", "Parent URL": null}