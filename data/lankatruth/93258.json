{"Source": "Lankatruth", "Timestamp": "May 19, 2020", "Headline": "මංගල අදත් CIDයේ…", "News Content": "හිටපු ඇමති මංගල සමරවීර මහතා අද (19) දෙවන දිනටත් ප්‍රකාශයක් ලබාගැනීම සඳහා අපරාධ පරීක්ෂණ දෙපාර්තමේන්තුවට කැඳවා තිබේ. ඉකුත් ජනාධිපතිවරණ සමයේදී පුත්තලමේ ලියාපදිංචි ඡන්ද දායකයන් පිරිසක් සිලාවතුර ප්‍රදේශයට ලංගම බස්රථ මගින් රැගෙන යාමේ සිද්ධියක් සම්බන්ධ විමර්ෂණ සඳහා ප්‍රකාශයක් ලබාදීමට අපරාධ පරීක්ෂණ දෙපාර්තමේන්තුව වෙත ඔහු පසුගිය 14 වනදා කැඳවා තිබූ අතර අද දිනද කැඳවා ඇත්තේ එම කරුණ සඳහාම ය. අපරාධ පරීක්ෂණ දෙපාර්තමේන්තුව කළ දැනුම්දීමකට අනුව එදින පැමිණි හිටපු අමාත්‍යවරයාගෙන් පැය 5කට ආසන්න කාලයක් ප්‍රශ්න කර ප්‍රකාශයක් ලබාගෙන තිබිණි.", "URL": "https://lankatruth.com/si/?p=93258", "Category": "පුවත්", "Parent URL": null}