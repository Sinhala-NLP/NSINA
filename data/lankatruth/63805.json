{"Source": "Lankatruth", "Timestamp": "November 21, 2018", "Headline": "බහුතරය පෙන්වීම විරෝධතාවලට වඩා ඵලදායකයි – කතානායක", "News Content": "පසුගිය 26 වෙනිදා කුමන්ත්‍රණකාරී ලෙස ආණ්ඩුවක් පත්වීම හේතුවෙන් ඇතිව තිබෙන දේශපාලන අස්ථාවර භාවයත් සමඟ කතානායකවරයා ඉලක්කරගනිමින් සිදුකරන අසත්‍ය සහ පදනම් විරහිත ප්‍රකාශ සඳහා කතානායකවරයා පිළිතුරු ලබා දී තිබේ. අද(21) කතානායක කාර්යාලය මගින් නිකුත්කරන ලද ප්‍රවෘත්ති නිවේදනයක් ඔස්සේ කතානායකවරයා මේ බව නිවේදනය කර ඇත. කුමන්ත්‍රණකාරී ලෙස පත්ව ඇති, ආණ්ඩුව ලෙස ‍පෙනී සිටින පාර්ශවය විසින් කරනු ලබන ප්‍රකාශ පදනම් විරහිත බවත් කතානායකවරයා ලෙස තමා පාර්ලිමේන්තුවේ බහුතර මතයට හා නීත්‍යානුකූලභාවයට අනුව කටයුතු කර ඇති බව කතනායකවරයා මෙහිදී පෙන්වා දි තිබේ. පාර්ලිමේන්තුව නියෝජනය කරන මන්ත්‍රීවරු 225 දෙනෙකුගෙන් 122ක බහුතරයක් පත්ව ඇති ආණ්ඩුව අභියෝගයට ලක්කර ලිඛිතව දන්වා ඇති බවත් ප්‍රජාතන්ත්‍රවාදයට ගරු කරමින් තමා එම 122 ගේ මතයට සවන් දී ඇති බවත් එය පක්ෂග්‍රාහීවීමක් නොව බහුතරය පිලිගැනීමක් බවත් කතානායකවරයා වැඩිදුරටත් පවසයි. එබැවින් පහත් මට්ටමේ පරිභවකිරීම් විරෝධතා දැක්වීම් තවදුරටත් නිෂ්පල ක්‍රියා බව පෙන්වාදෙන කතානායකවරයා පවසා ඇත්තේ කුමන භාදක පැමිණිය ද අනාගත නූපන් පරපුරේ ප්‍රජාතන්ත්‍රවාදී ජීවත්වීමේ අයිතිය සුරැකීමට දිවි හිමියෙන් කැපවන බවයි.", "URL": "https://lankatruth.com/si/?p=63805", "Category": "පුවත්", "Parent URL": null}