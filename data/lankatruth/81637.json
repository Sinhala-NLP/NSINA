{"Source": "Lankatruth", "Timestamp": "September 27, 2019", "Headline": "කෘෂිකර්මාන්තයේ නව ප‍්‍රබෝදමත් යුගයක් අපි ආරම්භ කරනවා – අනුර දිසානායක", "News Content": "තම පාලන බලයක් යටතේ කෘෂි කර්මාන්තයේ නව ප‍්‍රබෝදමත් යුගක් ආරම්භ කරන බව ජාතික ජනබලවේගයේ ජනාධිපති ධුර අපේක්ෂක අනුර දිසානායක මහතා අවධාරණය කරයි. ඒ මහතා මේ බව පැවසූවේ දඹුල්ල ආර්ථික මධ්‍යස්ථාන භූමියේ පැවති සමස්ත ලංකා ගොවිජන සම්මේලනයේ ජාතික මහා සමුළුව අමතමිණි. එම අවස්ථාවට රට පුරා විසිරී සිටින ගොවි නායකයෝ, කෘෂිකර්ම ක්ෂේත්‍රයේ උගත් ආචාර්ය මහාචාර්යවරු ඇතුළු විශාල පිරිසක් එක්වී සිටියහ. සමුළුව සඳහා පැමිණි දහස් ගණන් ජනතාව දඹුල් නගරයේ සිට සමුළු භූමියට පැමිණියේ ආණ්ඩු විරෝධී සටන්පාඨ කියමින් පෙළපාළියකිනි. එහිදී වැඩිදුරටත් සමුළුව ඇමතූ අනුර දිසානායක මහතා… ‘‘දැන් අපේ රටේ ජනතාවට යලිත් අවස්ථාවක් ඇවිල්ලා තිබෙනවා අපේ රටට නව පාලනයක් ගොඩ නගාගැනීම වෙනුවෙන්. මෙතන එක්රැස්වෙලා සිටින ජනතාවට පුළුවන් කම තිබෙනවා නොවැම්බර් මාසෙ 16 වැනිදාට තමන්ගෙ ඡන්දෙ පාවිච්චි කරලා අලත් පාලනයක් හදාගන්න. අපිට පාලනයක් අවශ්‍යවෙලා තිබෙන්නෙ කුමක් වෙනුවෙන් ද? සමහර අය කල්පනා කරන්න පුළුවන් අපිට පාලකයෙක් අවශ්‍ය වෙලා තිබෙන්නෙ හොඳම නිදිමරන්නෙක් තෝරන්න කියලා. එහෙම නැත්තන් සොර මුලකට ඇත්ත ගත්තොත් සොර පව්ලකට නායකයෙක් සොයා ගැනීමේ ඡන්දෙ නෙවෙයි. නොවැම්බර් මාසෙ 16 වැනිදාට යෙදෙන්නෙ මේ රටට නව පාලනයක් නව පාලකයෙක් තෝරා ගැනීමේ ඡන්දෙ. මෙතෙන්ට එක්රැස්වෙලා සිටින ජනතාව මෙවැනි අවස්ථාවක් ලැබුණු පළවැනි වතාවද මේ? දැන් රටට නායකයෙක් තෝරන්න රටට පාලනයක් තෝරන්න ආපු පළවැනි අවස්ථාව ද මේ? නැහැ. මීට කලිනුත් මෙහෙම අවස්ථා ඇවිල්ල තියෙනවා. ඒ හැම අවස්ථාවකම අපේ රටේ ජනතාව ඡන්ද පොළට ගිහිල්ලා තෝරගෙන තිබෙන්නෙ අපේ රට ගොඩ නැගීමට සමත්වෙන පාලකයන් සහ පාලනයන් නොවේ. අපේ රටේ ජනතාව තවත් පීඩාවට පත් කරන මහජනයගේ දේපල කෝටි ප‍්‍රකෝටි ගණන් ගණන් හොරකන් කරන මාතෘ භූමිය පිළිබඳවත් එහි වෙසෙන ජනතාව පිළිබඳවත් කිසි ලෙංගතුකමක් හැඟීමක් නැති ත‍්‍රාඩ කණ්ඩායමක් තමයි අපි පාලකයො හැටියට තෝරගෙන තිබෙන්නෙ. එහි ප‍්‍රතිඵලය කුමක් ද? එවැනි ත‍්‍රාඩ කණ්ඩායමක් තෝරා ගත්තට පසුව රටකට ජනතාවට සෙතක් ශාන්තියක් සුගතියක් අත්කර දෙනවා වෙනුවට රටකට සිද්ධවෙන්නෙ විනාශය අකරතැබ්බය හදාගන්න. එනිසා අපේ රටට මොකක්ද වෙලා තියෙන්නෙ. සෑම අතින්ම විනාශයට ගෙන යන රාජ්‍යයක්. සෑම අතින්ම කඩා වැටුනු රටක් අපට ඉතුරු වී තිබෙනවා. දැං මොකක්ද අපි කරන්න ඕන? මේ විනාශකාරී මාවතේම මේ අසාර්ථක මාවතේම අපේ රටත් ජනතාවත් අගාධයට ඇදගෙන ගිය මාවතේම යලි අපේ රටත් ජනතාවත් ගෙනයන්න ඔබ ඉඩදෙන්න ලෑස්ති ද? අපි මේක නතර කරන්න ඕනි. මේ 71ක් වසරක් විනාශයේ අගාධය දක්වා රැගෙන යන අපේ මාතෘ භූමියත් එහි වෙසෙන ජනයාටත් මෙයිට වඩා හොඳ රාජ්‍යයක් නිර්මාණය කිරීමේ වගකීමට උරදෙන්න කියන ආරාධනය කරන්න තමයි අද අපි තමුන්නාන්සෙලා හම්බවෙන්න ආවෙ. මේ වෙනස මේ ජීවත්වන අපේ පරම්පරාව කරන්නේ නැත්නම් කවුද මේක කරන්නෙ? අද අපේ ඇකයේ නැලවෙන දරුවටත් ස්ථාවර අනාගතයක් නිර්මාණය කරගන්න ඕනි නම් බියෙන් සැකයෙන් තොරව ජීවත්විය හැකි රාජ්‍යයක් නිර්මාණය කරගන්න ඕනි නම් අධ්‍යාපනය, සෞඛ්‍ය, ක්‍රීඩාව වැනි සියල්ලගෙන් සම්පූර්ණ වූ නිරෝගි සම්පන්න ජීවිතයක් නිර්මාණය කරගන්න ඕනිනම් අපිට තියෙන එකම මාවත, 71ක් වසරක මේ විනාශකාරී මාවතෙන් ගොඩ ඒම. අපි තමුන්නාන්සෙලාට ආරාධනා කරන්න ආවෙ ඒකට. 71 වසරක මේ විනාශකාරී මාවතෙන් අපේ රට ගොඩ ගැනීමේ ව්‍යායාමයට අපි මැදිහත් වෙමු. අපි දන්නවා සාමාන්‍යයෙන් අපේ රටේ වෘත්තීයවේදීන්, විශ්වවිද්‍යාල ආචාර්යවරුන්, නීතීඥවරු, වෛද්‍යවරු, කළමණාකරුවන්, සාහිත්‍යධරයන්, කලාකරුවන් විශාල පිරිසක් මේ ව්‍යායාමයට පෙළගැහිල ඉන්නවා. ලංකා ඉතිහාසයේ විශ්වවිද්‍යාල ආචාර්යවරු, මාහාචාර්යවරු, පීඨාධිපතිවරු මේ තරම් ප‍්‍රමාණයක් කිසිදු දේශපාලන වේදිකාවකට ගොඩවෙලා නැහැ, මේ වෙනස වෙනුවෙන් වේදිකාවට ගොඩවෙලා තියෙනවා. ඒ වගේම සාහිත්‍යධරයන්, කලාකරුවන් විශාල ප‍්‍රමාණයක් මේ වෙනුවෙන් පෙළගැහිල ඉන්නවා. ධීවර සංවිධානය, ගොවි ව්‍යාපාර, කිරි ගොවි සංවිධාන, වෘත්තීය සමිති, වතුකරයේ ජනතාව මේ ආදී වැඩකරන ජනතාව මේ වෙනුවෙන් විශාල ප‍්‍රමාණයක් පෙළගැහිල ඉන්නවා. හැබැයි අපෙන් විතරක් මේක සම්පූර්ණ කරන්න බැහැ. එහෙනං අපි මොකක්ද කරන් ඕනිකම තිබෙන්නෙ. අද ප‍්‍රශ්නෙ තියෙන්නෙ නගරයේ නෙවෙයි අද ප‍්‍රශ්නෙ තියෙන්නෙ ගමේ. ගමේ ජනතාව අන්ත දරිද්‍රතාවයට පත් කරලා. දරුවන්ට රැුකියාවක් නැති තත්වයට පත්කරලා. ගොවියාගේ ඉඩමට ඔප්පුවක් නැති තත්වයක් ඇතිකරලා. වහලෙ සෙවිලිකරගන්න සෙවිලි තහඩු නැති තත්වයක් ඇති කරලා. වැසිකිලියක් හදාගන්න පෝච්චියක් නැති තත්වයක් ඇතිකරලා. ජීවත්වීම ස`දහා ආදායම් මාර්ගයක් නැති තත්වයක් ඇති කරලා. ඡන්දයක් ආවම හැමදාම මොකක්ද කරන්නෙ? තහඩුවක් දෙනවා, සිමෙන්ති කොට්ටයක් දෙකක් දෙනවා වැසිකිලි පෝච්චියක් බෙදනවා, කොල්ලට රස්සාවක් දෙන්නං කියල කියනවා. ග‍්‍රාමීය ජනතාව ඒ අය විසින්ම පීඩාවට පත් කරලා ඒ පීඩාව අළෙවි කරලා, වෙන්දේසි කරලා ඒගොල්ලො බලය අත්පත් කරගන්නවා. ඒ නිසා අද අපේ සටන තියෙන්නෙ කොතන ද? අද සටන තියෙන්නෙ ගම ඇතුළේ. අපි දැන් පටන් ගන්න ඕනි සටන. අපි සියලු ගොවිජනපදවල සක්‍රීයව ගොවි සංවිධානවලට මැදිහත් වී සිටින තමුන්නාන්සෙලා සියලු දෙනාට ආරාධනා කළේ අන් කවරකටවත් නෙවෙයි ගම ඇතුළෙ දියත් කරන්න ඕන සටන දියත් කරන්න සූදානම් කියන පණිවිඩය රටට ගෙනයන්න තමයි අපි තමුන්නාසෙලා කැඳවනු ලැබුවෙ. මොකද කියන්නෙ ලෑස්ති ද? මේක වෙනස් කරන්න ඕනි නැද්ද? තව දුරටත් අවුරුදු 71ක් විනාශයට ගෙනගිය රට අපි බේර ගන්න ඕනද නැද්ද? අපි බේරගන්න ඕන. මොකද මේ විනාශකාරීත්වය අපේ පරම්පරාවෙන් අපි අවසන් කරන්න ඕන. අපේ දරුවන්ගේ පරම්පරාවට මේ අභියෝගය අපි භාර නොදිය යුතුයි. ඒ නිසා ඔබ හැමදෙනාම ඔබ ජීවත්වෙන ගමේ අසල්වැසියත් එක්ක කතාකරන්න පටන් ගන්න ඕන. ඥාතියා හිතවතා එක්ක කතාකරන්න පටන් ගන්න ඕන. මොන දේශපාලන ව්‍යාපාරයටද අද ගමට ගිහිල්ල දේශපාලන සාකච්ඡාවක් කරලා දේශපාලන අදහසක් ඉදිරිපත් කරලා ඡන්දෙ ඉල්ලන්න පුළුවන්? කාටහරි ඇවිල්ලා කියන්න පුළුවන්ද අපි මහජනයගෙ දේපල හොරකං කරන එක නතර කරනවා දෙන්න ඡන්දෙ කියල කියන්න පුළුවන්ද? රනිල්ගෙ කට්ටිය අවොත් මතක් වෙනවා බැඳුම්කරේ. මහින්දගෙ කට්ටිය ආවොත් මතක් වෙනවා වැඩි ඈතක ඕනි නැහැ නෙළුම් කුළුන. කෝටි 200යි මතක ද? ඒ නිසා වංචාව දූෂණය නතර කරන්න කියල ඡන්දෙ ඉල්ලන්න බැහැ ඒගොල්ලන්ට. ඒ කාටහරි ඇවිල්ල කියන්න පුළුවන්ද මහජනයගෙ දේපල වංචා කරල තිබෙනවා, හොරකං කරල තියෙනවා ඒව යලි පවර ගන්නවා වංචනිකයන්ට දූෂිතයන්ට දඬුවම් දෙනව කියල කියන්න පුළුවන් ද? රනිල් වික‍්‍රමසිංහ මහත්තයගෙ කට්ටියට ඇවිල්ල කියන්න පුළුවන්ද අපි හොරු අල්ලනව හොරුන්ට දඬුවම් දෙනවා කියලා. එතකොට ගම්වල ඉන්න අය කියන්න ඕනි ලොක්කා ඉස්සෙල්ලා දාල එන්න කියලා. මහින්ද මහත්තයගෙ කට්ටියට ඇවිල්ල කියන්න පුළුවන් ද අපි හොරු අල්ලනවා කියලා? හොරකං කරපු දේපල පවර ගන්නවා කියලා කියන්න බැහැ. එතකොට කියන්න හිතෙනවා ලොක්කා තාම එලියෙ මොකද කියලා. ඒ නිසා මේ රටේ වංචාව දූෂණය නතර කරනවා කියන පණිවිඩය ගමට ගෙනියන්න පුළුවන් කම තියෙන්නෙ ජාතික ජන බලවේගය නියෝජනය කරන සමාජ තීරුවලට විතරයි. වෙන කාටවත් බැහැ. ඒ විතරක් නෙවෙයි මේ වංචාවෙ දූෂණයේ යෙදුන අයට දඬුවම් දෙනව කියන පණිවිඩය ගෙනියන්න පුළුවන් කාටද? නතර කරල විතරක් හරියන්නෙ නැහැ දඬුවම් දෙන්න ඕන. දඬුවම් කරල විතරක් හරියන්නෙ නැහැ හොරකම් කරල එක්රැස් කරල තියෙන ධනය යලි මහජනතාව සතු කරන්න ඕනා ඒ පණිවිඩය ගෙනියන්න පුළුවන් කාට ද? එක්සත් ජාතික පාක්ෂිකයන්ට කියන්න පුළුවන්ද අපි හොරුන්ට දඬුවම් දෙනවා හොරකම් කරපු දේපල පවර ගන්නවා කියලා. එකයි අහන්න ඕන. රවී කරුණානායක ඉන්නෙ තාම අර ගෙදරද කියල අහන්න ඕන. එහෙම නැත්තන් වත්තටයි ගෙදරටයි මොකද වුණේ කියල අහන්න ඕන. මේ මහජනයගෙ ධනය. මතක තබාගන්න අපි ආණ්ඩුවක් හදන්නෙ කාගෙන්වත් පලිගන්න නෙවෙයි. මහින්ද රාජපක්ෂ මහත්තයගෙ කණ්ඩායමටත් රනිල් වික‍්‍රමසිංහ මහත්තයගෙ කණ්ඩායමටත් තමන්ගෙ පවුලෙන් හිමි වූ ඉඩකඩම් තියෙනව නම් ඒවගෙන් යම් ආදායමක් එනවනම් ඒක තියාගන්න අයිතියක් තියෙනවා. මහින්ද මහත්තයට ජනාධිපතිවරයා විදිහට ගත්ත පඩිය ඒ පඩියට උපයාගත්ත දේපල තියාගන්න අයිතිය තියෙනවා. රනිල් වික‍්‍රමසිංහ මහත්තයට අගමැතිවරයා විදිහට ලැබෙන පඩිය ඒ පඩියෙන් උපයාගන්න දේපල තියාගන්න අයිතිය තියෙනවා. ඉන් තොරව හොරකං කරල එක්රැස්කරගෙන තිබෙන සියළු දේපල පවරාගන්න රාජ්‍යයක් තමයි පාලනයක් තමයි අපි හදන්නෙ. අවශ්‍ය නැද්ද එහෙම පාලනයක්? මේක කියනකොට අපේ රජයෙ කාර්යාලෙ වැඩකරන ලිපිකරු මහත්තයා බය වෙනවා. මොකද එයත් පොඩි හාෆ්ෂීට් කොලයක් දෙකක් අරං එනවනෙ. නේද? අපි කියන්නෙ එයාට බයවෙන්න එපා. එයා හාෆ්ෂීට් කොලයක් අරං එන්නෙ දරුවට චිත‍්‍රයක් අදින්න පොතක් අරං දෙන්න බැරි නිසා. අපේ පොලීසියෙ මහත්තුරු බයවෙන්නත් පුළුවන්. අපි එහෙන් මෙහෙන් පොඩි පොඩි නේද? ඒකටද මේ වැඩේ දෙන්න යන්නෙ කියලා. නැහැ පොලීසියෙ මහත්තුරු කලබල වෙන්න එපා. අපි දන්නවා පොලීසියෙ මහත්තුරුංගෙ ජීවිතේ. ඔවුන්ට ලැබෙන්නෙ ඉතාමත් සොච්චං පඩියක්. එක්කො ගෙයක් හදන්න ණයක් අරගෙන. එක්කො දරුවට උගන්නන්න ණයක් අරගෙන. එක්කො වාහනයක් ගන්න ණයක් අරගෙන. එක්කො අම්ම අසනීප වුනහම බෙහෙත් අරන් දෙන්න ණයක් අරගෙන. මාසෙ අන්තිමට පඩිපත ලැබෙන්නෙ ඉතා කුඩා ප‍්‍රමාණයක්. ඉතිං ඒ පඩිපතෙන් ජීවිතය පවත්වාගෙන යන්න බැහැ. ඒ නිසා නීත්‍යානුකූල පඩිය වගේම නීත්‍යානුකූල නොවන පඩියකුත් ඕනි වෙලා තියෙනවා. ඒ මොකක් වෙනුවෙන් ද, ඒ ජීවත් වෙන්න. ඒකත් වැරදි තමයි. හැබැයි අපි අත තියන්නෙ එතෙන්ට නෙවෙයි. බැසිල් රාජපක්ෂ මහජනයගෙ දේපල හොරකං කරේ කන්ඩ නැති හින්ද නෙවෙයි. රවි කරුණානායක මහජනයගෙ දේපල එක්රැස් කළේ ජීවත් වෙන්න බැරි හින්ද නෙවෙයි. ගෝඨාභය රාජපක්ෂල මහජනයගෙ දේපල එක්රැස් කරගන්න විවිධ තීන්දු තීරණ ගත්තෙ කන්න බොන්න නැති හින්ද නෙවෙයි. කිරිඇල්ලලා ඔය සියලූ දෙනා හොරකං කරේ කන්න බොන්න නැති හින්ද නෙවෙයි. කන්න බොන්න නැති හින්ද හොරකං කරානම් අපි අනුකම්පා කරන්න ඕනි. ඒත් මේ හොරකං කළේ මොකටද? ඇමරිකාවෙන් ගෙවල් ගන්න, ඩුබායිවලින් අපාට්මන්ට් ගන්න, ලන්ඩන්වලින් ගෙවල් ගන්න, දරුවන්ට අධි සුඛෝපභෝගී ජීවිතයක් ගතකරන්න ඉඩකඩ දෙන්න, රට පුරා ගෙවල් හදන්න, රටපුරා ඉඩම් ගන්න. අපේ රටවැනි කුඩා රටකට ඔරොත්තු නොදෙන යාන වාහන පාවිච්චි කරන්න. අපේ රටවැනි කුඩා රටකට ඔරොත්තු නොදෙන පාරිභෝගික භාණ්ඩ පාවිච්චි කරන්න. මේවට මේ ධනය එක්රැස් කළේ. ඒ නිසා අපි නිර්මාණය කරන්නේ අන්න එවැනි මහජනයාගෙ දේපල හොරකං කරපු කණ්ඩායමේ දේපල යලි අත්පත් කරගන්න පාලනයක්. එතකොට කාටහරි කියන්න පුළුවන් සහෝදරයා ඕක අපි හැමදාමත් ඇහුවනෙ. චන්ද්‍රිකා නෝනත් කිව්වා, මහින්ද මහත්තයත් කිව්වා, අපේ පොළොන්නරුවෙ යාළුවත් කිව්වා. හැබැයි ඒගොල්ලො කළේ නැහැ. ඔව්. ඒගොල්ලන්ට කරන්න බැහැ. ඇයි ඒගොල්ලන්ට කරන්න බැරි? ඒගොල්ලොත් හොරකමේ යෙදනෙ අය. මතක තබාගන්න හොරෙකුට තවත් හොරෙකුට දඬුවම් දෙන්න බැහැ. දෙන්න බැහැ විතරක් නෙවෙයි දෙන එක හරිත් නැහැනෙ. තමං හොරකම් කරමින් තවත් හොරෙකුට දඬුවම් දෙන්නෙ කොහොමද? හොරෙකුට තවත් හොරෙකුට දඬුවම් දෙන්න බැහැ. වංචනිකයෙකුට තවත් වංචනිකයෙකුට දඬුවම් දෙන්න බැහැ. හොරකමටයි හොරෙකුටයි දඬුවම් දිය හැකි වන්නේ හොරෙකමේ හෝ වංචාවේ නොයෙදුනු දේශපාලන ව්‍යාපාරයකට පමණයි. ඒක තමයි ජාතික ජන බලවේගයේ දේශපාලන ව්‍යාපාරය. අපි මහජනයගෙ මුදල් සතයක් නාස්ති කරපු මිනිස්සු නෙවෙයි. අපි මහජනයගෙ මුදල් සතයක් හොරකං කරපු මිනිස්සු නෙවෙයි. ඒ නිසා මේ රට ඉදිරියට ගෙනියන්න අපි මේ පරිවර්ථනය ඇති කරන්න ඕන. ඒ වගේම අපි දන්නවා මේ පරිවර්ථනයත් එක්ක අපි අත තියන්න ඕන අපේ රට ගොඩනගන්න. අද අපේ රටේ ග‍්‍රාමීය ජනතාව විශාල ප‍්‍රශ්ණ ප‍්‍රමාණයකට මුහුණ දී තිබෙනවා. එකක් මොකක් ද? මා දන්නවා ගම්වල ජනතාවගෙ විශාල ප‍්‍රමාණයකට පවුලේ දුව හෝ තමන්ගෙ බිරිඳ විදෙස් ගතකරල තියෙනවා. මැදපෙරදිග රැකියාවලට යනවා. ගෙයක් හදාගන්න. ගෙයක් හදාගන්න විදිහක් නැහැ. නෝන රට යවපුවහම ගෙයක් හදාගන්න පුළුවන් කියල හිතනවා. දරුවට උගන්නන්න. මෙහෙ ඉදගෙන උගන්නන්න වත්කමක් නැහැ. පිටරට ගිහිල්ල සල්ලි හම්බකරලා උගන්නන්න පුළුවන් කියල හිතනවා. ත්‍රී වීල් එකක් හරි පොඩි වෑන් එකක් හරි ගන්න. මේ අපේක්ෂාවන් වෙනුවෙන් තමයි අපේ ගම්වල අම්මලා අක්කලා රටගියේ. මේ උවමනාවන් තුන සම්පූර්ණ වුණා ද? දරුවන්ට නිසි පරිදි අධ්‍යාපනයක් ලැබුනද නැහැ. දරුව හැදෙන්න පටන් ගත්තෙ ආච්චි ගාව. බිරිඳ නොමැති වූ ශෝකයට තාත්ත තවත් මත්පැන්වලට ඇබ්බැහි වුණා විනාශ වුණා. දරුව රස්තියාදු ගහන්න පටන් ගත්තා. පවුල් පිටින් විනාශවුණා. විදෙස් රටවල්වලට අම්ම හෝ බිරිද යැවීම හේතුකරගෙන අපේ දරු පරම්පරාවක් විනාශ වුනා. ඔයගොල්ලන්ගෙ අසල්වැසියගෙ ජීවිතේ හොයල බලන්න. ඒ ප‍්‍රාර්ථනාව ඉටුවුනාද නැද්ද කියලා. අපි දැකල තියෙනව ගොඩක් විදෙස්ගත ශ‍්‍රමිකයන්ගෙ ගෙවල් බාගෙට හදල තියෙන්නෙ. එක්කො අත්තිවාරම දාල තියෙනව බිත්ති උස්සල නැහැ. බිත්ති උස්සල නම් වහලෙ ගහල නැහැ. වහලෙ ගහලනම් කපහරාදු කරල නැහැ. කපරාදු කරලනම් දොර ජනෙල් දාල නනැහැ. දොර ජනෙල් දාල නම් හුණු පිරියම් කරල නැහැ. අවුරුදු කීයක් විතර ගෙයක් හදනවද? පරම්පරාවක් විතර ගෙයක් හදනවා. මොකක්ද ඒගොල්ලන්ගෙ ජීවිතේ. වාහනයක් ගැන හිතන්නවත් බැහැ. ඒ නිසා මූලික අවශ්‍යතාවයන් අපේ ගම්වල ජනතාවට සපුර ගන්න බැරිවී තිබෙනවා. ඒ වෙනුවෙන් තමන්ගෙ පවුල් සබඳතාවයන් දරුවත් එක්ක තියෙන බැදීම් සියල්ල අතහැරල විදෙස් ගතවෙන්න සිදුවී තිබෙනවා. අපේ ග‍්‍රාමීය තරුණ පරම්පරාවට අනාගතයක් පිළිබඳ විශ්වාසයක් නැහැ. එක්කො ත්‍රීවීල් එකක් අරන් පාරට බහිනවා. එහෙම නැත්තං කොළඹ කොංක‍්‍රීට් වැඩපලක වැඩ කරන්න යනවා. නැත්තං කොළඹ ෆැක්ටරියක සිකියුරිටි කරන්න යනවා. ගියත් වැඩි කාලයක් ඉන්නෙ නැහැ ආයි ගමට එනවා. අවුරුද්දයි දෙකයි ආයි ඇවිල්ල කියනවා මම අම්මගෙන් තාත්තගෙන් ලැබුණු කුඹුර කොටන්න යනව කියලා. ජීවිතේ හරියට ගැටගහගන්න විදිහක් නැහැ. විශාල ලෙස අපේ ගම්වල සිටින ජනතාවගෙ ජීවිත පීඩාවට පත්වී තිබෙනවා. අපේ අම්මල අක්කල වැඩි ප‍්‍රමාණයක් මේ දවස්වල විශාල හිරවීමකට ලක්වී තිබෙනවා. මොකක්ද ක්ෂුද්‍ර මූල්‍ය ණය යෝජනා ක‍්‍රම. කාන්තාවො 10ක් විතර එකතුකර ගන්නවා. රුපියල් පනස් දහසක් දෙනවා කියල කියනවා. පන්දාහ ගානෙ මාස 15ක් ගෙවන්න කියල කියනවා. එහෙමනෙ වෙන්නෙ. ආසන්න වශයෙන් පොලිය 50%ක් වත් වෙනවා. 50%ට පොලියට අරගෙන මොනවද කරන්න පුළුවන් බිස්නස්. කුඩු වික්කොත් ඇර වෙන බිස්නස් කරන්න බැහැ. 50%ට පොලියට අරගෙන. 50%ත් ඉක්මවනවා. මම මේ පිළිබඳව මහ බැංකුවෙ අධිපතිවරයත් එක්ක සාකච්ඡා කරා. මහ බැංකුවෙ අධිපතිවරයට කොමර්ෂල් බැංකුවෙන් ලබාදීපු ක්ෂුද්‍ර මූල්‍ය ණය යෝජනා ක‍්‍රමයක් පෙන්නල කිව්වා මෙතන පොලී අනුපාතය 48%යි කියලා. මහ බැංකුවෙ අධිපතිවරයා කිව්වා 48% නෙවයි ප‍්‍රශ්නෙ 100%ක් තියෙනව කයලා. කුඩා මැෂින් එකක් අරගෙන ව්‍යාපාරයක් පටන් ගන්නව කියල හිතුවා. පනස් දාහක් අරගෙන බිම්මල් වගාවක් කරනව කියල හිතුවා. පනස් දාහක් අරගෙන මල් වගාවක් පටන් ගන්නව කියල හිතුවා. පනස් දාහක් අරගෙන වඬේ බදින්නං කියල හිතුවා. මොකක්ද සිද්ධ වුණේ? ඒ කිසිවක් වෙන්නෙ නැතුව ගම්වල විශාල ණය බරක සිටින ජනතාවක් නිර්මාණය වෙලා තිබෙනවා. අද අපේ ජනතාව මුහුණදීල තිබෙන ප‍්‍රධාන ගැටළුව ග‍්‍රාමීය ජනතාවගේ ණයගැති බාවය. විශාල ණයගැති බාවයකට හෙලලා තියෙනවා. ඇත්තටම කවුරුහරි අත උස්සන්නකො මම ණය නැහැ කියලා. එහෙම කෙනෙක් නැහැ. එක්කො ලංකා බැංකුවට ණයයි. එක්කො මහජන බැංකුව ණයයි. එක්කො වී කඬේට ණයයි. එහෙම නැත්තන් උකස් කඬේට ණයයි. නැත්තන් කියන්න නැහැ නැහැ සහෝදරය මම ණය නැති කෙනෙක්. ආර්ථිකය හොඳයි. ඉන්නවද එහෙම කෙනෙක්. එහෙම නැහැ මුළු ජනතාවම විශාල ණය උගුලක හිර කළා. ග‍්‍රාමීය ණයගැති බාවය අද විශාල ප‍්‍රෂ්ණයක් වී තිබෙනවා. ගෙවල්වල රණ්ඩු සරුවල් ඇතිවී තිබෙනවා. තමන්ගෙ දේපල විකුණන තත්වයක් ඇතිවී තිබෙනවා. ඒව ගෙවාගන්න බැරුව විශාල දුක්ක දෝමනස්සයන්ට ලක්වී තිබෙනවා. ඒ නිසා ග‍්‍රාමීය ජනතාව ඒ ප‍්‍රෂ්නෙට මුහුණදී තිබෙනවා. ඊළඟ ගත්තොත් අපේ ග‍්‍රාමීය ජනතාවගෙ අධ්‍යාපනයේ ප‍්‍රෂ්ණෙ. මේක තමා අපේ ප‍්‍රධානම ප‍්‍රශ්නෙ. හැම අම්ම තාත්ත කෙනෙක්ම මහන්සි වෙනවා, අපේ ජීවිතය අපේ දරුවන්ට උරුම නොවෙන්න නම් අපිට වඩා හොඳ අධ්‍යාපනයක් අපේ දරුවන්ට ලබාදෙන්න ඕනි කියලා. සල්ලි තියෙනවද නැද්ද කියන බේදයකින් තොරව උගන්නන්න මහන්සි වෙනවා. හැබැයි අද මොකක්ද සිද්ධ වී තිබෙන්නෙ. අද මුළු අධ්‍යාපනයම ගෙදරට බරක් වී තිබෙනවා. අද අපිට අධ්‍යාපනය ගන්න සිදුවී තිබෙන්නෙ පොකැට් එකේ තියෙන ගාන අනුව. මැදිරිගිරියෙ ඉපදුනු දරුවෙකුට පොකැට්එකේ සල්ලි තියෙන්නෙ ටිකයි නම් මැදිරිගිරියෙ ටියුෂන් එකක් තියෙනවා. තවටිකක් සල්ලි වැඩියෙන් තියෙනවනම් කදුරුවෙල ටියුෂන් එකක් තියෙනවා. තවත් ටිකක් සල්ලි වැඩියෙන් තියෙනව. නම් කුරුණෑගල ටියුෂන් එකක් තියෙනවා. තවත් ටිකක් සල්ලි වැඩියෙන් තියෙනව නම් කුරුණෑගල කණ්ඩායම් පන්තිය තියෙනවා. තවත් ටිකක් සල්ලි වැඩියෙන් තියෙනවා නම් ගුරුවරයා ගෙදර ගේන්න පුළුවන්. පැයට පන්දාහයි. දැං අධ්‍යාපනය මොකක් මතද තීන්දුවෙලා තියෙන්නෙ. සල්ලි තිබ්බොත් ඉගන ගන්න පුළුවන්. මේ තත්වය අපි මුළුමනින්ම වෙනස් කරනවා. අපි ඔයගොල්ලන්ට එක සහතිකයක් දෙනවා. අපේ රට ගොඩනැගීමේ ප‍්‍රධාන උපාය මාර්ගය තමයි අපේ දරු පරපුරට හො`ද අධ්‍යාපනයක් ලබාදීම. එය අපේ ප‍්‍රතිපත්තියේ පළමු කරුණ බවට පත්වෙනවා. මේ රට හදන්න පුළුවන් කම තියෙන්නෙ දරුවන්ට උගන්නලා. ඒ නිසා අපේ අධ්‍යාපන ප‍්‍රතිපත්තියෙන් මේක අපි නිවරදි කරනවා. අද රටේ අධ්‍යාපන ප‍්‍රතිපත්තිය බැලූවොත් අධ්‍යාපනය තියෙන්නෙ පාසලේ නෙවෙයි. පාසලට යන්නෙ පුරුද්දට ඉගනගන්න යනවා එලියට. දැං මෙතන ඉන්න වැඩිහිටි අය අපේ පරම්පරාවෙ කට්ටිය, අපි ඉගනගන්න ගියේ ඉස්කෝලෙට. අද දරුවො පුරුද්දට ඉස්කෝලෙ යනව ඉගනගන්න ටියුෂන් යනවා. දැං අධ්‍යාපනය තියෙන්නෙ පාසලේ නෙවෙයි පාසලෙන් එලියෙ. අපි එක සහතිකයක් දෙනව ඔබ හැම දෙනාටම යලි අපේ රටේ අධ්‍යාපනය පාසල වෙත ගෙනයන අධ්‍යාපන රටාවක් අපි නිර්මාණය කරනවා. දරුවෙකුට දරුවෙක් විදිහට ජීවත් වෙන්න අවශ්‍ය වටපිටාවක් තියෙන්න ඕනි. අද දරුවට ළමා කාලයක් නැහැ. බාහිර පොතක් පතක් කියවන්න විදිහක් නැහැ. කවියක් කියවන්නෙ නැහැ. රසවින්දනයක් නැහැ. බෝලයක් අරන් සෙල්ලම් කරන්නෙ නැහැ. මොකක්ද අපේ දරුවන්ට සිද්ධ වී තිබෙන්නෙ. යන්ත‍්‍රවගේ පැටව් හදන සමාජයක් නිර්මාණය වී තිබෙනවා. මේක වෙනස් කරන්න ඕනි. දරුවට පාසලෙන් අධ්‍යාපනය ලබාගන්න පුළුවන් සියලු පහසුකම් අපි නිර්මාණය කරනවා. ඒක අපේ පළමු දේ. සෑම දරුවෙක්ම උපරිම වශයෙන් කිලෝමීටර් දෙකකට වැඩියෙන් දුරක් අධ්‍යාපනය වෙනුවෙන් නොයා යුතුයි. හැම දරුවෙකුටම කිලෝමීටර් දෙකක් ඇතුළත පාසලක් නිර්මාණය වෙන්න ඕනි. අපි මේ පාසල් පද්ධතිය නැවත ස්ථානගත කරනවා. සෑම තැනකම සෑම දරුවෙකුටම අවශ්‍ය පාසල අපි නිර්මාණය කරල දෙනවා. අද දරුවො වැඩිපුර ඉන්නෙ පාරෙ. පාන්දර 4ට නැගිටල ඉස්කෝලෙ යනවා. මම දන්නව දඹුල්ලෙන් නුවර ඉස්කෝලෙ යන දරුවො ඉන්නවා. අපේ කාලෙ එහෙම එකක් තිබ්බද අපිට. මොකක්ද මේ වෙලා තියෙන්නෙ? දරුවට ළමා කාලයක් නැති වී තිබෙනවා. ඔවුන්ගෙ ජීවිතේ වාහනවලට දියවෙමින් තියෙනවා. දරුවො සහ දෙමව්පියො අතර සබ`දතාව බි`ද වැටිලා තියෙනවා. සියළු අධ්‍යාත්මික බැදීම් සුනු විසුනු කොට තියෙනවා. යන්ත‍්‍රවගේ දරුවෙක් නිර්මාණය කරනවා. මේක අපි වෙනස් කරනවා. අන්න ඒ වෙනස් කිරීම වෙනුවෙන් අධ්‍යාපනයේ විශාල වෙනසක් සිදුකිරීමට සූදානම් බවට අපි සහතික කරනවා. අපි ඒක කරනවා. ඊළඟ සෞඛ්‍ය. අද අපිට බෙහෙත් ගන්න වෙලා තියෙන්නෙ ලෙඩේට අනුව නෙවෙයි පොකට් එකට අනුව. එහෙම නෙවෙයිද අපි බෙහෙත් ගන්න ඕන ලෙඩේට අනුව. හැබැයි අපි බෙහෙත් ගන්නෙ පොකට් එකේ තියෙන ගානට අනුව. සමහර අය මට කියල තියෙනව සහෝදරයා පපුවෙ වම් පැත්තෙ රිදුමක් ආවා. මම ගිහිල්ලා පරීක්ෂා කළා. පරීක්ෂා කලාට පස්සෙ නාල 4ක් බ්ලොක් වෙලා. හැබැයි සහෝදරයා සල්ලි තියෙන්නෙ ලෙඩේ හොයාගන්න විතරයි. ඒ පරීක්ෂණයට සල්ලි තියෙනවා. ඔපරේෂන් කරන්න සල්ලි නැහැ. ඒ නිසා අපිට බෙහෙත් ගන්න සිදුවී තිබෙන්නෙ කොහොම ද? අද අපි රාජ්‍ය රෝහල් පද්ධතියෙන් බෙහෙත් ගන්නවද එලියෙන් බෙහෙත් ගන්නවද? අපි ජීවත් වෙනවද නැද්ද කියලා අපේ පොකැට්ටුවෙ තියෙන ගාන තමයි තීරණය කරන්නෙ. වෙනස් කරන්න ඕන නැද්ද මේක? තමන්ගෙ අතේ තියෙන සල්ලි අනුව තමන්ට ජීවත් වෙන්න පුලුවන්ද බැරිද කියල තීරණය වීම මොන තරම් අයුක්ති සහගතද? මේක වෙනස් කරන්න ඕන ඒ නිසා යලි අපේ රටේ රාජ්‍ය සෞඛ්‍ය සේවය ශක්තිමත් සෞඛ්‍ය සේවයක් බවට පත් කරලා පොකැට්එකේ ගානට නෙවෙයි ලෙඩේට අනුව බෙහෙත් ගතහැකි පාලනයක ක‍්‍රමයක් අපි මේ රටේ ස්ථාපිත කරනවා. ඒක අපේ ඊළඟ වගකීම. මේ සමාජය අපි ඉතා හොඳින් යහපත් කරන්න ඕන. අද අපේ රටේ ඉතාමත් ඈත ගම්මාන දක්වා ව්‍යාප්ත වෙලා තියෙනවා මත්කුඩු. මම අනුරාධපුරේ ගිහිල්ලා එනගමන් අපේ ගමට ගියා තඹුත්තේගම. අපේ නැන්දල, අම්මලා, අක්කලා, ඔක්කොම වටවෙලා මොකක්ද කිව්වෙ? පුතේ වී ගෝනියක් මිදුලෙ දාල යන්න බයයි කිව්වා දැන්. වැලේ රෙදි කෑල්ලක් වනල යන්න බයයි කිව්වා. තරුණ කෙල්ලක් ගෙදර දාල යන්න බයයි කිව්වා. කුඩු විශාල ලෙස ව්‍යාප්ත වෙලා තියෙනව කිව්වා. මේක නතර කළොත් ඒ පිනම ඇති කිව්වා. අද විශාල ලෙස මේ මත්කුඩු ව්‍යාප්ත වෙලා තියෙනවා. ඔයගොල්ලො කියන්න අපේ පොලීසියට මේක නතර කරන්න බැරිද? පුලුවන්. අපේ පොලීසියෙ හොඳ ඉවක් තියෙන පොලීස් මහත්තුරු අපිට ඉන්නවා. හොඳ දක්ෂ පොලිස් දෙපාර්තමේන්තුවක් අපිට තියෙනවා. ලංකාවෙ සුපතල ආන්දෝලනයට තුඩු දෙන ඕනෑම අපරාධයක් සොයා ගන්න අපේ පොලිස් දෙපාර්තමේන්තුව සමත්. ඔයගොල්ලන්ගෙ ගමේ මොන අපරාධයක් වුනත් දවසයි දෙකයි යනකොට පොලීසිය ගිහිල්ල අල්ලගන්නවා. අපේ පොලීසියට හොඳ ඉවක් තියෙනවා. අපේ සමහරු ඔය බොරු පැමිණිලි දාන්න යද්දි පොලිස් මහත්තුරු කියනව කොල්ලො මේකනං බොරු පැමිණිල්ලක් කියලා. දානකොට දන්නව මේක බොරු කියලා. ඒ තරං ඉවක් තියෙනවා. වාහනේ නතර කරනකොටම ඩ‍්‍රයිවර් හිනාවෙන විදිහට වාහනේ නරත කරපු විදිහට ඩ‍්‍රයිවර් කතා කරන විදිහට දන්වා ඇතුළෙ මොනවහරි බඩු තියෙනවා කියල. එහෙම ඉවක් තියෙනවා. මම දන්නවා අපේ පොලිස් මහත්තුරු ගැන. ඒ නිසා අපේ රටේ ඕනෑම අපරාධයක් අපේ පොලිස් දෙපාර්තමේන්තුවට හොයාගන්න පුළුවන්. හොයාගන්න බැරිවෙච්ච අපරාධ තියෙනවා. ඒ මොනවද මෑත කාලයේ ගත්තොත් තාජුඩීන් ඝාතනය සොයාගන්න බැරිවෙලා තියෙනවා. ලසන්ත වික‍්‍රමතුංගගෙ ඝාතනය සොයාගන්න බැරි වුණා. එක්නැලිගොඩගෙ පැහැරගැනීම හොයාගන්න බැරි වුණා. පොද්දල ජයන්තට පහරදීපුව හොයාගන්න බැරිවුණා. කිත් නොයාර් උපාලි තෙන්නකෝන්ට පහරදීම හොයාගන්න බැරිවුණා. සිරසට බෝම්බ ගහපු එක හොයාගන්න බැරිවුණා. සියතට බෝම්බ ගහපුඑක හොයාගන්න බැරිවුණා. ඇයි? එක පොදු සූත‍්‍රයක් තියෙනවා. හොයාගන්න බැරිවෙච්ච ඔක්කොම අපරාධ පිටිපස්සේ දේශපාලකයෝ ඉන්නවා. හොයාගන්න බැරිවෙලා තියෙන්නේ මොන අපරාධද? පොලිස් දෙපාර්තමේන්තුවට ඕන අපරාධයක් හොයාගන්න පුළුවන් හොයාගන්න බැරිවෙච්ච හැම අපරාධයක් පිටිපස්සෙම ආණ්ඩුව ඉන්නවා. අන්න ඒ වගේම තමයි අපේරටේ කුඩු වසංගතය මැඩපත්වන්න අපේරටේ පොලිස් දෙපාර්තමේන්තුව සමත්. හැබැයි මැඩපවත්වන්න බැරි, ඇයි මැඩපවත්වන්න බැරි? කුඩු ව්‍යාපාරයේ දේශපාලකයා ඉන්නවා. මේකයි ඇත්ත. මේ දඹුල්ලට ඇතුළත්වීම සඳහා ප‍්‍රධාන මාවත් 4ක් වගේ තියෙන්නේ. පොලිසෙ මහත්වරු බැරියර් 4ක් පාරවල් 4 දැම්මොත් දඹුල්ලේ කුඩු ඉවරයි. එය අවසන් කළ හැකි වන්නේ, සෑම වාහනයක්ම සහ සෑම පුද්ගලයෙක්ම පරීක්ෂාකිරීමේ බලය දුන්නොත් විතරයි. හැබැයි අද එහෙම පරීක්ෂා කිරීමේ බලය තියෙනවද? පරීක්ෂා කිරීමේ බලය නෙවෙයි අමාත්‍යවරයෙකුගේ වාහනයක් ගියොත් නරත කරන්න බලයත් නැහැ. ඇතුළේ ඉඳන් මෑන් කෙනෙක් සුදුපාට අතක් දානවා. පොලිසියේ මහත්වතුරු කියනවා වීඅයිපී එකක්. ඉතින් යන්න දෙනවා. ඕක අස්සෙ තමයි බඩු එන්නේ. වෙන කොහෙන්ද එන්නේ? දඹුල්ලේ කුඩු නිෂ්පාදනය කරන්නේ නැහැ. ලංකාවේ කුඩු නිෂ්පාදනය කරන්නෙත් නැහැ. ලංකාවට කුඩු එන්නේ එක්කෝ මුහුදෙන්, එක්කෝ ගුවනින්. අපේ රට දූපතක්. අපේ රටේ කුඩු ව්‍යාප්තවීම, කුඩු ගෙන්වීම නතර කරන්න පුළුවන්. අපි කුඩු නිෂ්පාදනය කරන රටක් නෙවෙයි. එක්කෝ අපිට මුහුදෙන් එන්නේ එක්කෝ අපිට ගොඩබිමෙන් එන්නේ. මේ දෙක නතර කරන්න පුළුවන්. ගුවනින් ආවොත් ගුවන්තොටුපොළවල්වල, මුහුදෙන් ආවොත් වෙරල අයිනේ. දැන් වෙරල අයිනේ තියෙන කඩු දඹුල්ලට එන්නේ කොහොමද? පියාඹලා නෙවෙයිනේ, ඔය ජීප් අස්සේ. මේක නතර කරන්න පුළුවන්. හැබැයි නතර කළ හැකි වන්නේ කාටද? කිසිදු කුඩු ව්‍යාපාරයකට හවුල් නොවූ දේශපාලකයන් ඉන්න, කුඩු ව්‍යාපාරිනයන්ගේ ස්ල්ලිවලින්, තමන්ගේ දේශපාලන ව්‍යපාරය නොකරගන දේශපාලනයකට විතරයි අපේ රටේ මත්කුඩු ව්‍යාප්තිය හා මත්කුඩු ගෙන්වීම නතරකළ හැකි වන්නේ. එහෙනම් ඒ කාටද? ඒ අන් කාටවත් නෙවෙයි ජාතික ජනබලවේගය නියෝජනය කරන අපට පමණයි මේක නතරකැරන්න පුළුවන්. අපි ඕගොල්ලන්ට එක සහතිකයක් දෙනවා, ඕගොල්ලන්ගේ ගම්වලට එන මේ පැතිරෙමින් තිබෙන ව්‍යසනය සහතික වශයෙන් අපි නතරකරලා අපේ දුවාදරුවන්ට අනාගතයක් සහිත ජීවිතයක් උරුම කරලා දෙනවා. ඒක අපි කරන්න ඕනා. ඒක අපේ වගකීම. ඒ නිසා ඒ විදිහට අපි මේ රට වැටිල තියෙන අගාදයෙන් ගොඩගන්න ඕන. ඒ වගේම මේ රට හදන්න ඕනා. මේ රට හදනකොට විශාල පංගුවක් තමයි අපේ රටේ කෘෂිකර්මාන්තය. අපි විශ්වාසකරනවා අපේ රට කෘෂිකර්මාන්තය සඳහා යෝග්‍ය රටක්. හැබැයි අපිට විශාල ප‍්‍රශ්නයක් තිබෙනවා. අපිට විශාල ඉඩම් සම්පතක් නැහැ. අපේ භූමියෙන් 23%ක් විතර වනාන්තරවලට යටවෙලා තියෙන්නේ. 16%ක් විතර ජලාශවලට යටවෙලා තියෙනවා. අපේ පදිංචියට, නගරවලට ඉඩම් ප‍්‍රමාණයක් ගිහින් තියෙනවා. අපිට කෘෂිකර්මාන්තයේ යෙදෙන්න මුළු භූමියෙන්තියෙන්නේ තියෙන්නේ බිම් 11%යි. ඒ නිසා කෘෂිකර්මාන්තය නවීකරණයකින් තොරව අපිට කෘෂිකර්මාන්තයේ නව පරිවර්තනයක් ඇති කරන්න බැහැ. අද අපේ රටේ ශ‍්‍රමබලකායෙන් 28%ක් ඉන්නේ කෘෂිකර්මාන්තයේ. හැබැයි රටේ ජාතික ධනයට දෙන්නේ 9.5%ක ප‍්‍රතිශතයක්. මෙභූමියෙන් බාගයක් යොදවලා, මේ ශ‍්‍රමිකයන්ගෙන් බාගයක් යොදවලා මේ දායකත්වය ගන්න පුළුවන්. මේක මීට වඩා ලොකු පිම්මක් පනින්න ඕන අපේ රටේ කෘෂිකර්මාන්තය. ඒ නිසා කෘෂිකර්මාන්තයේ නව පරිවර්ථන යුගයක් අපේ රටට අද අවශ්‍ය වී තිබෙනවා. අන්න ඒ නව පරිවර්ථන යුගය අපි කරුණු දෙකක් අරමුණු කරගෙන ඇති කරන්න ඕනා. එකක් ගොවිජනතාවගේ ජීවන තත්වය උසස් කරන්න ඕනා. ජීවින තත්වය උසස්කළ හැකි වන්නේ තමන්ගේ යෙදෙන ආර්ථික ක‍්‍රියාවලියේ තමන්ට සරිලන ආදායමක් ලැබුනොත් විතරයි. තමන් නිරතවන ආර්ථික ක‍්‍රියාවලිය මොකද්ද? වී වගාව. එහෙම නැත්නම් එලවළු වගාව. එහෙම නැත්නම් ළුෑනු වගාව. එතකොට තමන් නියැලෙන ආර්ථිකය ඒකනම් ඒකෙන් ලැබෙන ආදායමෙන් තමන්ට ජීවිතය ගැටගහගන්න පුළුවන් වෙන්න ඕනා. එහෙම වුනොත් විතරයි එයාට ජීවන තත්වය උසස් වෙන්නේ. ජීවන තත්වය විතරක් නෙවෙයි ගොවිජනතාවගේ සමාජීය තත්වයත් අපි ඉහළ නංගවන්න ඕනා. ඒකට අපිට වැඩපිළිවෙලක් ඕනා. ගෙදර හදාගෙන, ලයිට්, වතුර අරගෙන, ළමයට උගන්නගෙන, ඒ ජීවිතය පමණක් නෙවෙයි අපිට සමාජ වටිනාකමක් ඕනා. ලෝකේ ගොඩක් රටවල්වල ගොවිජනතාව කියන්නේ විශාල සමාජ වටිනාකමක් තියෙන සමාජ කණ්ඩායමක්. යුරෝපා රටවල්වල ෆාමර් කෙනෙක් කියන්නේ එයාට විශාල පෞර්ෂයක් තියෙනවා. එයා සුපර්මර්කට් එකට ගිහින් බහින්නේ මම ෆාමර් කියලා. ඔක්කොම නැගිටිනවා. ඇයි ඒගොල්ලෝ දන්නවා මේ සුපර්මාර්කට් එකේ තියෙන බොහෝ නිෂ්පාදනයන් ඇති කරලා තියෙන්නේ ගොවිජනතාව කියන එක. ඒ අයට ගරුත්වයක් තිබෙනවා. අපේ රටෙත් අපි අහල තියෙනවා මොකද්ද ‘‘මඩ සෝදාගත් කල රජකමටත් සුදුසුයි’’ හැබැයි මඩ සෝදාගෙන පොලීකඬේ ගාවින් යන්න බැහැ. අගහල අහනවා ණය ගෙව්වද කියලා. රජකම නෙවෙයි වෙස්වලාගෙන යන්න වෙලා තියෙන්නේ. උගස් බඩු කඬේ ගාවින්, පොලී මුදලාලි ගාවින්, වී කඬේ ගාවින්. එහෙම නෙවෙයිද? මේකයි සිද්ධවෙලා තියෙන්නේ. ඒ නිසා යළි ඉහළ සමාජීය තත්වයක් අපි ඇත් කරන්න ඕනා ගොවිජනතාවට. බලන්නකො ඉරිදා මංගල කිංකිනි තීරුව. අවුරුදු 40ක් වුවද වයස නොපෙනෙන, ඉංජිනේරු රුකියාවක, කළමණාකරණ රුකියාවක දොස්තර කෙනෙක් හැටියට වැඩ කරන පුතුනුවන්ට සුරීපු ලඳක් මව සොයයි. ඔයගොල්ලො කොහේ හරි දැකල තියෙනවද පොළොන්නරුවේ ගිරිතලේ ව්‍යාපාරයේ යළ මහ දෙකන්න අක්කර පහක් වගාකරනවා, වී ටැක්ටර් 4ක් 5ක් කන්යකට ගෙදරට ගේනවා, මම රටට ආහාර සපයන හොඳ ගොවි පුත‍්‍රයෙක්, මම මගේ විවාහයට සුරූපි ලඳක් පතයි. දැකල තියෙනවද එහෙම මංගල දැන්වීම්. දැම්මොත් එක ලියුමක් එන්නේ නැහැ. වටිනාකමක් නැහැ. ගෑනුළමයෙක් දෙන්න කැමති නැහැ. සමාජ ගරුත්වයක් සහ සමාජ වටිනාකමක් නැහැ. ඒක යුක්ති සහගතද? ඒ නිසා අපේ තත්වය ජීවන තත්වය පිළිබඳ ප‍්‍රශ්නයක් නෙවෙයි, සමාජ ජීවිතය පිළිබඳ ප‍්‍රශ්නයක්. සමාජ හිමි ගරුත්වයක් අපිට අවශ්‍යයි. සමාජ හිමි වටිනාකමක් අපිට අවශ්‍යයි. අද මොකද්දවෙලා තියෙන්නේ? පොලිසියේ මහත්තුරුත් ලඟ ඉන්න හින්දම ගමු උදාහරණයට. පොලිසියේ මහත්තුරු ටිකක් වැඩියෙන්ම සද්දෙ දාන්නේ කාටද? ගමේ කෙනාටනේ. මම දන්නවා. බැංකුවට ගියාම බැංකුවේ මහත්තයා ඈතින්ම තියන්නේ කවුද? ගොවියනෙ. ටිකක් පස්සට වෙලා ඉන්න කියන්නේ නැද්ද? ප‍්‍රාදේශීය ලේකම් කාර්යාලයට ගියාපුවාම වැඩක් කරන්න අමාරුම කාටද? ගොවියටනේ. ඇයි ඒ? අපිට සමාජ ගරුත්වය සහ සමාජ පිළිගැනීම නැහැ. හැබැයි ආය මොකද වෙලා තිබෙන්නේ. මේ රටට අවශ්‍ය කරන ආහාර ටික නිෂ්පාදනය කරලා දෙන්නේ කවුද? ගොවි ජනතාව. ඒ නිසා ලෝකයේ සෑම රාජ්‍යයක්ම ගොවිජනතාවට විශාල පෞර්ෂයක්, බලයක්, සමාජ ටිනාකමක් තිබෙනවා. ඩෙන්මර්කය වගේ රටවල්වල ගත්තාම එහේ සාමාන්‍යයෙන් සත්ව ගොවිපළක් අක්කර 75ට වඩා අඩු වෙන්න බැහැ. සත්ව ගොවිපළ දෙකට කඩන්න බැහැ. දරුවෝ දෙන්නෙක් හිටියොත් එක දරුවෙකුට සත්වගොවිපළ දෙනවා. එයා ෆාමර්. තව දරුවෙකුට රස්සාවක් හොයලා දෙනවා. සමාජ වටිනාකමේදී දරුවෝ දෙන්නම එකයි. අපේ එහෙම නෙවෙයි වෙලා තියෙන්නේ. අපිට අක්කර දෙකහමාරක කුඹුරක් තිබ්බොත් එකයි කාලක් පුතාට දෙනවා. අනික් එකයි කාලත් පුතාට දෙනවා. දෙන්නටම රස්සාවකුත් හොයලා දෙන්න හදනවා. ඒ ඇයි. අපි දන්නවා ගොවිතැනෙන් විතරක් එයාගේ ජීවිකාව සරිකරගන්න බැහැ එයාට සමාජ වටිනාකම නිර්මාණය කරගන්න බැහැ. ඒ නිසා කෘෂිකර්මාන්තයේ නව පරිවර්තණයක් අපි ඇති කරන්න ගොවි ජනතාවගේ ජීවන තත්වය උසස් කිරීමත් ගොවිජනතාවට හිමි සමාජීය තත්වය අත්පත්කරදීම වෙනුවෙන් කෘෂිකර්මාන්තයේ නව ප‍්‍රබෝදමත් යුගයක් අපි ආරම්භ කරන්න ලෑස්තියි. අපි මේ කෘෂිකර්මාන්තය හදනවා. කොතනින්ද අපි පටන් ගන්න ඕනා. අපි මොනතරම් කෘෂිකර්මාන්තය ගැන කතා කළත් වැඩක් නැහැ අපිට ඉඩමක් නැත්නම්. අද පිට විශාල ඉඩම් ප‍්‍රශ්නයක් මතුවී තිබෙනවා. ගොවිජනතාවට ඉඩම් නැහැ. හැබැයි ගොවිජනතාවට ඉඩම් නැතිවුනාට මේ පාලකයන් රටේ ඉතාමත් වටිනා ඉඩම් සම්පත පවරා දුන්නේ කාටද? පැල්වත්තේ සීනි සමාගම ගාවින් අක්කර දෙදාහක් දුන්නා ඇමරිකානු ඩෝල් සමාගමට. සාමෝදය චෛත්‍යගාව අක්කර පන්දාහක් දුන්නා ඇමරිකානු ඩෝල් සමාගමට. ඉඟිනිමිටිය පැත්තේ ඒ විදිහයටම ඉඩම් අක්කර දහස් ගණන් කොම්පැනිවලට දුන්නා. හැබැයි අපිට වගා කරගන්න අක්කරයක් අක්කර බාගයක් හොයාගන්න නැහැ. දැන් මේ පාලකයා මාතෘභූමියේ ඉඩම් පවරා දුන්නේ කාටද? ඇමරිකන්කාරයට. ඇමරිකන්කාරයට මාතෘභූමියේ ඉඩම් පවරා දීලා පපුවට ගහගන්නවා දේශප්‍රේමී කියලා. මේ මොන නායකයොද? අපි එකක් සහතික කරනවා. අපේ රටේ ඉඩම් අපේ රටේ ඉපදුණු පුරවැසියන්ට අයිති ඉඩම්, ඒ පුරවැසියන්ගෙන් තොර කිසිඳු විදේශීය රාජ්‍යයකට අපේ රටේ ඉඩම් පවරාදීම මුළුමනින්ම නරත කරනවා විතරක් නෙවෙයි පවරා දීපු ඉඩම් පවරා ගන්නවා. දීපු ඉඩම් යලි ගන්නවා. ගන්න දෙයක් නැහැ අපි එනකොටම යනවා. අපි දන්නවා ඒක. පොළොන්නරුවේ ජීවත්වෙන ගොවි අම්ම තාත්තගෙ දුවාදරුවන්ට ඉතාමත් හොඳ ගොවිපළක් ඇතිකරලා දීලා, නව පර්යේෂණ කරල හොඳ බීජ ටිකක් හඳුන්වාදීලා, යන්ත‍්‍ර සූත‍්‍ර ඇති කරලා ඒ සෝමාවතිය චෛත්‍යගාව අක්කර පන්දාහෙන් නවීන ගොවිපළක් ඇතිිකරන්න බැරිද? අක්කර දෙක ගානේ දුන්නොත් තරුණයෝ දෙදහස් පන්සියයකට එතන ඉතාමත් හොඳ නවීන කෘෂිකර්මාන්තයකට එතන අඩිතාලම තියන්න පුළුවන්. මතක තබාගන්න අපි ඉඩම් ප‍්‍රශ්නයට නිශ්චිත උත්තරයක් හොයනවා. දැන් අපි දන්නවා විශාල පෑවිල්ලක් අපේ රටේ තියෙනව කියල කියනව. වෙලාවකට කියනවා විශාල ගන් වතුරක් තියෙනවා කියලා කියනවා. හැපැයි අපි 1978ට ඉඳන් අවුරුදු 40ක් අපේ රටේ වර්ෂාපතනය පිළිබඳව සංඝණන වාර්තා අපි අරගෙන බැලූවා. 1978 ඉඳන් අද දක්වා වෙනකොට වර්ෂාපතනය අඩුවක් වෙලා නැහැ. චූටි වෙනස්කමක් තිබෙනවා. සමහර අවුරුදුවල චුට්ටක් වැඩිවෙලා තිබෙනවා. සමහර අවුරුදුවල චුට්ටක් අඩුවෙලා තිබෙනවා. වර්ෂාපතනයේ අඩුවක් නැහැ. හැබැයි මොකද වෙලා තිබෙන්නේ. අද අපිට මාස එකහමාර පායනකොට බොන්න වතුර නැතුව යනවා යති දෙක වහිනකොට ගංවතුර එනවා. මේ මොකද්ද මේ සිද්ධ වුනේ. අපිට මෝසම් දෙකකින් වර්ෂාව ලැබෙනවා. ඒක ලෝකයේ අපිට තිබෙන ඉතාමත් වැදගත් අවස්ථාවක්. මෝසම් දෙකක වර්ශාවක් තිබෙන රාජ්‍යයන්ගෙන් එක ප‍්‍රධාන රාජ්‍යයක් තමයි ශ‍්‍රී ලංකාව. ඒක අපිට ඉතාමත් වටිනවා. හැබැයි ඒ වගේම අපි සමකය ආසන්නයේ පිහිටීම හේතුකොටගෙන අපිට හොඳ සූර්යාලෝකයක් තිබෙනවා. ආහාර නිෂ්පාදනයේ ප‍්‍රධානම ශක්ති ප‍්‍රභවය සූර්යා. සූර්යාගේ හිරු රශ්මිය නැතුව ආහාර නිෂ්පාදනය වෙන්නේ නැහැ. අපිට තියෙන්නේ හොඳට ඉර පායන රටක්. මෝසම් දෙකකින් වර්ෂාව ලැබෙන රටක්. කෘෂිකර්මාන්තය සඳහා යෝග්‍ය පසක් තිබෙන රාජ්‍යයක්. ඒක නිසා මේක ඉතාමත් හොඳ සාරවත් පොළවක් කෘෂිකර්මාන්තය වෙනුවෙන්. හැබැයි වතුර ප‍්‍රශ්නයට මොකද වෙලා තිබෙන්නේ? මහ වැහි වහිනකොට ඒ වැහි වතුර ආරක්ෂා කරගැනීමට අපේ මුතුන් මිත්තෝ වැව් තිස්දෙදාහක් බැන්දා. රජරටට කිව්වේ වැව්බැඳි රාජ්‍ය කියල. අපි ඉස්සර ගමණක් යනකොය ඒ ගමන යන්න පාර කිව්වේ කොහොමද? මහ වැව ගාවින් බහින්න, වැව්කණ්ඩියදිගේ එන්න. එතනින් පාරට බහින්න, ඊට පස්සේ කුඩා වැව හම්බවෙනවා, ඒක දිගේ එන්න, ටිකක් දුර යනකොට හල්මිල්ලවැව අහුවෙනවා අන්න ඒක පහළ අපේ ගෙදර. එහෙම නේද? අපේ ගම් වැඩිපුරම හඳුන්වන්නේ වැව කියන නාමයෙන්. සියඹලා වැව, හල්මිල්ල වැව, කෝන් වැව. වැව් තමයි අපේ සංස්කෘතිය තිබුණේ. වැව් තිස්දෙදාහක් තිබුණ රාජ්‍යයේ අද ඉතුරුවෙලා තියෙන්නේ වැව් දාහතරදාහයි. ඒ වැව් දාහතරදාහෙනුත් වැව් දොලොස්දාහක් අභාවයට යමින් තිබෙනවා. විනාශයට යමින් තිබෙනවා. වතුර තැන්පත් කරන්න ඕන පොළවේ. අද අපිට වහින වර්ෂාව වේගයෙන්ම අපි මොයකටවල් පළල් කරලා මුහුදට මුදාහරිනවා. මේ ලඟදි මම ගියා කළුතර. කළු ගඟ ගලනකොට කෙලින්ම මුහුදට ගලන්න තිබ්බේ නැහැ. ඒක වංගුවක් දාල තමයි බහින්නේ. එතකොට කළු ගඟේ වතුර වේගයෙන් යන්නේ නැහැ. ඒ වැලි කන්ද විසින් ජලය පාලනය කරමින් තිබුනා. මේ ගොල්ලෝ ගංවතුර පාලනය කරන්න වැලි කන්ද කපන්න කිව්වා. දැන් මොකද වෙන්නේ? කළුගඟේ වතුර වේගයෙන් මුහුදට යනවා. දැන් අපිට අපේ ඉතිහාසයේ අපේ රජවරු කිව්වේ මොකද්ද? අහසින් වැටෙන කිසිඳු ජල බිඳුවක් ප‍්‍රයෝජනයට නොගෙන මහ මුහුද කරා යන්න දෙන්න එපා කියලා. අපේ පාලකයෝ මොකද කරන්නේ වේගයෙන් මහ හුහුදට යවනවා. මොකද්ද සිද්ධ වුනේ. අපේ පොළවේ තිබෙන ජල මට්ටම පහළ බැස්සා. ඒක නිසා මාස එකහමාර පායනකොට ලිඳේ වතුර හිඳෙනවා. වැවේ වතු මට්ටම පහළ බහිනවා. පොළවේ තෙතමනය අඩුවෙලා තිබෙන්නේ. ඒ නිසා වියලි කර්කෂ පොළවක් නිර්මාණය කළා. අපේ කෘෂිකර්මාන්තය ගොඩනගන්නනම් මේ වියලි කර්කෂ භාවයට පත්වෙලා තිබෙන මහ පොළව තෙතනමනය සාරවත්ව තිබෙන මහ පොළවක් බවට පත් කරන්න ඕනා. අන්න ඒ සඳහා අවශ්‍යවන ජල කළමණාකරන ප‍්‍රතිපත්තියක්, (විකුණන ප‍්‍රතිපත්තිය නෙවෙයි) ජයල ඉතා හොඳින් මහජනයාට ප‍්‍රයෝජනයට ගත් හැකි, ජලය ඇති තරම් මහ පොළවේ ගබඩා කරගන්න නව ප‍්‍රතිපත්තියකට අපේ රටේ ජල ප‍්‍රතිපත්තිය මාරු කරනවා, මේ පොළව තෙතමණය සහිත සාරවත් පොළවක් බවට පත් කරනවා. එහෙම නැතුව මේ පොළවේ කෘෂිකර්මාන්තයේ යෙදෙන්න බැහැ. එතකොට අපිට ඉතා හොඳ ඉඩමක් තිබෙනවා. ඉඩමට අවශ්‍යවන ජලය සහ පස ඉතාමත් හොඳ තෙතමණයෙන් තිබෙනවා. අද විශාල ලෙස වසවිස මේ මහ පොළවට යොදලා වසවිසවලින් පිරිච්චි මහපොළවක් අද නිර්මාණය වෙලා තිබෙනවා. ඒනිසා අපි මේ ගැන කල්පනාකරන්න ඕන යුගය ඇවිල්ලා තිබෙන්නේ. අපේ කෘෂිකර්මාන්ත ප‍්‍රතිපත්ති, කෘෂිකර්මාන්තයේ වැඩපිළිවෙල අපි තව දුරටත් සකස් කරමින් තිබෙන්නේ රසායනික පොහොර තව තවත් යොදවන, කෘමිනාශක, වල්නාශක තව තවත් යොදන කෘෂිකර්ම ප‍්‍රතිපත්තියකද? කාබනික පොහොර යොදන මෙන්ම කාබනික සහ රසායනික මිශ‍්‍රණයක් සහිත නව වගා ක‍්‍රමයකට අපි යන්න ඕන කම තිබෙනවා. ඒ නිසා මේ විනාශයට අද අපේ කෘෂිකර්මාන්තය ලක් වී තිබෙනවා. ඒ නිසා නව වගා සැලසුම්, නව වගා ක‍්‍රම, වගාවට නව තාක්ෂණය කැඳවාගෙන එන නව ප‍්‍රතිපත්තියක් අපි නිර්මාණය කරන්න ඕනා. මෙකෙදි අපි කියන්න ආපු දේ තමයි අපි මේ ගොවිපෙළවල් කුඩා වෙන එක නතර කරන්නත් ඕනා. ලෝකයේ විශාල ගොවිපොළවල් තිබෙන්නේ. අපේ ගොවිපොළවල් කුඩා වෙලා තිබෙන්නේ. කුඩා වුනාම ගොවිපොළේ කාර්යක්ෂමතාවය අඩුවෙනවා. ඒ නිසා අපි ගොවි සමිති හරහා යාය ඒකාබද්ධ කරන්න ඕන අපි. ගොවියො ඔක්කොම එකතුවෙලා, යාය එකට අයිතිය තියලා, යාය එකට වගාකරන්න පටන් ගමු. කෘෂිකර්මාන්තයේ යෙදිල ඉන්න අපේ ගොවිජනතාව දැන් මුහුණදීල ඉන්න විශාල ප‍්‍රශ්නයක් තමයි වැඩකරන්න ජනතාව නැහැ. හැබැයි ගොයම් කපන මැෂින් එක තියෙනවා. සුනාමි, බූතයා, මහසෝනා ඉන්නවා. ඇයි ඔය වගේ නම් දැම්මේ. සුනාමි කියන්නේ කඩාබිඳගෙන යනවා. බූතයා කියන්නේ ගහනවා පේන්නැහැ. ඇයි මේ මැෂින්වලට ඕක කියන්නේ. ඒ කියන්නේ මැෂින්එක කුඹුරට දාපුවාම නියරවල් ඉතුරුවෙන්නේ නැහැ. නියරවල් අයිනේ ගොයම් ඉතුරුවෙනවා. මැෂින් එක කුඹුරට දාල දෑකැත්තකුක් අරගෙන ඉන්නව කෙළවරට වෙලා. ඇයි? දැන් කෘෂිකර්මාන්තය අපි කාර්මීකරණයකට යන්න ඕනා. හැබැයි ඒකට යන්නනම් අපේ කුඹුර ලොකූවෙන්න ඕනා. ඒක නිසා අපි ගොවිජතාව එකතුවෙච්ච සාමූහික කෘෂිකර්මාන්තයක් ගැන කල්පනා කරන්න ඕන යුගය ඇවිල්ල තියෙන්නේ. තවදුරටත් මේ බිම් කට්ටි කුඩාවෙමින් කුඩාවෙමින් කෘෂිකර්මාන්තය මේ යන ගමණ නතර කරන්න ඕනකම තිබෙනවා. ඒ සඳහා නව වගා සැලැස්මක් අපි ජනතාවට දෙන්න සූදානම්. ඒක අපේ කෘෂිකර්මාන්තයේ ප‍්‍රාධාන එකක් බවට පත්කරගන්නවා. අපි ස්වැන්න නෙලන්න ඕනා, ඒ අස්වැන්න ආරක්ෂා කරන්න ඕනා ඒවා ගබඩා කරන්න ඕනා. ඒක ඉදිරියට ගෙනියන්න කෘෂිකර්මාන්තයට නව ප‍්‍රබෝදමත් යුගයක් අපි නිර්මාණය කරන්න ඕනා. කෘෂිකර්මාන්ත ප‍්‍රතිපත්තියේ පධාන අරමුණු දෙකක් තිබෙනවා. එක. ගොවිජනතාවට සාධාරණ මිලකට තමන්ගේ භාණ්ඩටික විකුණගන්න පුළුවන් වෙන්න ඕනා. පාරිභෝගික ජනතාවට ස්ථාවර මිලකට මිලදීගැනීමේ හැකියාව තියෙන්න ඕනා. ගොවිජනතාවට තමන් නෙළන අස්වනු සාධාරණ මිලකට විකුණාගැනීමේ හැකියාව, පාරිභෝගික ජනතාවට ස්ථාවර මිලකට භාණ්ඩ මිලදීගැනීමේ හැකියාවත් අපි නිර්මාණය කරන්න ඕනා. ලෝකයේ සෑම රාජ්‍යයකම මිල ස්ථාවරයි. අඩුම තරමේ අවුරුද්දකට සත 50කින් වෙනස් වෙන්නේ නැහැ. ජනවාරි මාසේ කැරට් කිලෝ එක යූරෝ බාගයයිනම් දෙසැම්බර් මාසය දක්වාම කැරට් කිලෝඑක යූරෝ බාගයයි. අපේ කැරට් කලෝඑක එක කාලෙක රුපියල් 60යි, ඒ කැරට් කිලෝ එක ඒ අවුරුද්දෙම රුපියල් 400යි. විශාල මිල උච්චාවචනයක් තිබෙනවා. මිල බහින කාලෙට ගොවිය අනාතයි. මිල නගින කාලෙට පාරිභෝගිකයා අනාතයි. මම දැක්කා එක කෘෂිකර්ම ඇමතිවරයෙක් කියනවා ආ කැරට් ගණන්නම් වට්ටක්කා අඩුයි වට්ටක්කා කන්නලු. එහෙම නෙවෙයි ස්ථාවර මිලක් තබාගතයුතුයි. ඇයි මේ මිලේ විශාල උච්චාවචචනයක් වෙන්නේ? ලෝකයේ කිසිඳු රාජ්‍යයක මෙහෙම මිල උච්චාවචනය වෙන්නේ නැහැ. තක්කාලි රුපියල් 30ට බහිනවා. ඒ තක්කාලිම රුපියල් 300ට නගිනවා. අමුමිරිස් රුපියල් 75ට බහිනවා. ඒ අමුමිරිස්ම රුපියල් 400ට නගිනවා. ළුෑණු රුපිල් 20ට බහිනවා. ඒ ළුෑණුම රුපියල් 100ට නගිනවා. ඉතින් මෙහෙම දෙයක් ලෝකෙ කොහෙවත් සිද්ධ වේනනේ නැහැ. මොකද්ද මේ සිදුවී තිබෙන්නේ? නිෂ්පාදනය වෙළඳපොළට එනකොට මිල බහිනවා. වෙළඳපොළේ නිෂ්පාදන නැතිවෙනකොට මිල නගිනවා. ලෝකයේ මොකද්ද කරල තිබෙන්නේ. අතිරික්ත නිෂ්පාදනය වෙළඳපොළෙන් එළියට ගන්නවා. අපි දන්නවා දඹුල්ල මර්කට් එකට අද හවසට වට්ටක්කා ලොරි කීයද ඕනා. කොළඹ මාකට් එකට ගෙන්නන්නෙ වට්ටක්කා ලොරි 10යි. ආපු මුදලාලිල දන්නවා 10යි ඕනි කියන්න. හැබැයි ඇවිල්ල තියෙනවා 70ක් විතර. කොළඹ මුදාලාලි මොකද කරන්නෙ 2ට විතර අරං යනව වට්ටක්කා ලොරිය. දෙන්න වෙන්නෙ කීයට ද? දැන්නං කළුවර වැටිච්ච එකේ ඔන්න ඔහෙ දීලා යනවා කියලා යනවා. මොකක්ද සිද්ධවෙලා තිබෙන්නෙ? මුදලාලි දන්නව අද වට්ටක්කා ගොඩක් ඇවිල්ලා තියෙනවා. මේක කේවල් කරලා කේවල් කරලා තුට්ටු දෙකට ගන්න පුළුවන් කියලා. හැබැයි වෙළඳපොළට අවශ්‍ය වෙලා තියෙන්නෙ වට්ටක්කා ලොරි 10නම් එදා සපයන්න ඕනි වට්ටක්කා ලොරි 10යි. එතකොට මිල ස්ථාවරයි. අනිත් වට්ටක්කා ටික ගබඩාවෙ තියෙන්න ඕනි. වට්ටක්කා හිඟ වෙන වෙලාවට ගබඩාවෙ වට්ටවක්කා ටික එලියට එන්න ඕනි. ඒ නිසා නව ව්‍යවසායක පන්තියක් අපි නිර්මාණය කරනවා. අන්න අපි එතෙන්ට ආරාධනා කරනවා රාජ්‍ය අංශයේ පංගුවක් වගේම පෞද්ගලික අංශයට. අපි දඹුල්ලට විශේෂ බදු සහන දීලා විශේෂ ණය යෝජනා ක‍්‍රම හදලා පෞද්ගලික අංශයේ ව්‍යවසායකයන්ට ආරාධනා කරනවා ඔබ ඇවිල්ලා දඹුල්ලෙ ඉතාමත් හොඳ ගබඩා සංකීර්ණයක් දාන්න. අපි ව්‍යවසායකයන්ට කියනවා ඔබ එළවලු ගබඩා කරන මුදලාලි කෙනෙකු බවට පත්වෙන්න. ඔබ ඵෑණු ගබඩාකරන ව්‍යවසාකයෙකු බවට පත්වෙන්න. එහෙමයි රටක් හදන්නෙ. එතකොට මොකද කරන්නෙ? වෙළඳපොළට එන නිෂ්පාදනයෙන් විශාල ප‍්‍රමාණයක් ගබඩාවලට යනවා. එදා අවශ්‍ය වෙන ප‍්‍රමාණය වෙළඳපොලට එවනවා. එතකොට මිල ස්ථාවරයි. රුපියල් 100 නම් හැමදාමත් 100යි. පාරිභෝගිකයටත් හොඳයි ගොවියටත් හොඳයි. ඒ නිසා අපේ රටේ කෘෂිකාර්මික ප‍්‍රතිපත්තියෙ නව පරිවර්ථනයක් අපි ඇති කරන්නෙ. පාරිභෝගිකයට ස්ථාවර මිලක් ගොවි ජනතාවට සාධාරණ මිලක් ලැබෙන පරිදි අපේ රටේ මිලදී ගැනීමේ සහ විකිණීමේ වෙළඳපොළ නැවත කළමණාකරණය කරනවා. ඒ වගේම වී වෙළඳපොළේ විශාල ඒකාධිකාරීත්වයක් නිර්මාණ වී තිබෙනවා. මෝල් හිමියො පස් දෙනෙක් තමයි අපේ රටේ වී මිල තීරණය කරන්නෙ. ඒ මෝල් හිමියො පස් දෙනා තමයි අපේ රටේ හාල් මිල තීරණය කරන්නෙ. ඒ නිසා තමයි තුට්ටු දෙකට වී මිලදී අරන් වැඩි මිලට හාල් විකුණන්නෙ. ලෝකෙ කොහෙද මෙහෙම තියෙන්නෙ? වී මිල අඩුයිනම් හාල් මිල අඩු වෙන්න ඕනි. වී මිල වැඩියි නම් හාල් මිල වැඩි වෙන්න ඕනි. අපේ රටේ සිදුවී තිබෙන දේ තමයි වී මිල අඩුයි හාල් මිල වැඩියි. ඒ කියන්නෙ වීවලින් නෙවෙයිද හාල් හදන්නෙ. මෙතන අතරමැදි අධිකාරීත්වයක් තිබෙනවා. මේ අධිකාරීත්වය බිදිනව මතක තබා ගන්න. මේ අධිකාරීත්වය බි`දින්න එකක් රාජ්‍ය අංශයට පංගුවක් තිබෙනවා. වී සහල් වෙළඳපොළේ රාජ්‍ය අංශය පංගුවක් අත්පත් කරගන්න ඕනි. දෙක. සුළු හා මධ්‍ය පරිමාණ මෝල් හිමියා තමන්ගෙ කඩා වැටුනු ව්‍යාපාර යලි සංවර්ධනය කරලා කුඩා හා මධ්‍ය පරිමාණ මෝල්හිමි සංකීර්ණ පද්ධතියක් අපි නිර්මාණය කරනවා වී ගොවියාගේ ස්ථාවරත්වය වෙනුවෙන්. මෝල් හිමියො පස් දෙනෙකුට අපේ රටේ වී මිල සහ හාල් මිල තීරණය කිරීමට ලබාදි ඇති බලය අපි යලි අත්පත් කර ගන්නවා. කෘෂිකර්මාන්තයේ එවැනි පරිවර්ථනයක් කරන්න අපි ලෑස්තියි. කෘෂිකර්මය කියන්නෙ අපේ රට ගොඩනැගීමේ මාවතේ ඉතාමත් වැදගත් ක්ෂේත‍්‍රයක්. ඒ නිසා මෙය ගෙඩනැගිය හැකි ගොඩනැගීමට අවශ්‍ය වන දැක්ම වැඩපිළිවෙල අප සතුව තිබෙනවා. විශේෂයෙන්ම අපේ ජාතික විද්වත් සංවිධානය පසුගිය දිනවල අපේ රටේ කෘෂිකර්මාන්තය ගොඩනැගීම සඳහා අවශ්‍යවන වැදගත් වැඩපිළිවෙලක් ඉදිරිපත් කළා. ඒකෙ ප‍්‍රධානියා බවට පත්වුණේ රුහුණු විශ්වවිද්‍යාලයේ මාපලාන කෘෂි විද්‍යාපීඨයේ මහාචාර්ය අබේවික‍්‍රම මහත්මයා. හිටපු කෘෂිකර්ම දෙපාර්තමේන්තුවේ අධ්‍යක්ෂක අපේ මාන්කොට්ටෙ මහත්මයා. බතලෙගොඩ වී පර්යේෂණ ආයතනයේ ඉතා වැදගත් වී ප‍්‍රභේද ගණනාවක් සොයා ගන්නා ලද ධනපාල මහත්මයා. පැල්ලහැර සීඅයිසී කම්පැනියෙ කාලයක් බතලෙගොඩ වී පර්යේෂණ ආයතනයේ වැඩ කරපු ආචාර්ය සුමිත් මහත්මයා. ඒ වගේම කෘෂිකර්ම අමාත්‍යාංශයේ හිටපු ලේකම් තිස්ස වර්ණසූරිය මහත්මයා. ඒ වගේම අපේ ප්‍රේමසිරි කෘෂි විද්‍යාඥ තුමා. මේ ආදී විශාල කණ්ඩායමකින්. ඕගොල්ලන්ගෙ ගොවි ජනපදවලට ඇවිල්ලා ගොවි ජනතාවත් එක්ක සාකච්ඡා කරලා ලෝකෙ තියෙන අත්දැකීම් අරගෙන මේ කෘෂිකර්මාන්තය සංවර්ධනය කරන්නෙ කොහොමද? ගොවි ජනතාවගේ ජීවිතය නගා සිටුවන්නේ කොහොම ද? ගොවි ජනතාවට හිමි සමාජ තත්වය නිර්මාණය කරල දෙන්නෙ කොහොමද කියන හොඳ වැඩපිළිවෙලක් නිර්මාණය කොට තිබෙනවා. ඒ නිසා අපි විශ්වාස කරනවා මේ රට ගොඩනැගීමේ භාරධූර කාර්ය සඳහා මූලික වැඩපිළිවෙල සතුව තමයි අපි ඔබහමුවට පැමිණ තිබෙන්නේ. අනිත් අය ඇවිල්ලා කියන්නෙ මොකක් ද? මම ආවොත් පොහොර දෙන්නං. නේද? හිටපු ගමන් පැලකට නගිනවා. මං දැක්ක ෆොටෝ යනව, පැලකට නගිනවා. මේ පැලකට නගින්න ඕනිද ඇමති කෙනෙක්. ආසාවට නැග්ගට කමක් නැහැ. ඡන්දවලට නගින්න ඕනැද? මල විකාරයක් මොකක්ද මේ වෙලා තියෙන්නෙ. මේ පාලකයෙක් හදනව කියන්නෙ ජෝකර් කෙනෙක් හදනවා කියන එක නෙවෙයි. අද රටට අවශ්‍යවෙලා තියෙන්නෙ මොකක්ද? අද රටට අවශ්‍යවෙලා තියෙන්නෙ මේ පාලනය වෙනස් කරන්න. අවුරුදු 71ක් මේ රටේ පාලන ප‍්‍රතිපත්ති මේ රට විනාශයට ගෙනගොස් තිබෙනවා. මේ විනාශයේ අගාධයෙන් මේ රට මුදවා ගන්න ඕනා. අන්න ඒ මුදවාගැනීමේ කාර්යභාරය සඳහා අපි පෙරට ඇවිල්ලා තිබෙනවා. වෙනදාට වඩා හොඳ අවස්ථාවක් තිබෙනවා. වෙනදා මේ උවමනාව තිබ්බට ජනාධිපති ඡන්දෙදි මේ උවමනාව සංතෘප්ත කිරීම සඳහා දේශපාලන ව්‍යාපාරයක් තිබුණෙ නැහැ. ඒ නිසා අඩු නපුර වැඩි නපුර වගේ තෝරගන්න තිබ්බා. හැබැයි මෙවර ඡන්ද ව්‍යාපාරය එහෙම නෙවෙයි. අවුරුදු 20කට පසුව ජනාධිපති ඡන්දයකදි, ජනාධිපති ඡන්ද පත්‍රිකාවෙ ඒ කඳවුරු දෙකට එරෙහිව ඒ කඳවුරු දෙක අනුගමනය කරන ලද ආර්ථික ප‍්‍රතිපත්තියට එරෙහිව ඒ කඳවුරු දෙකේ තියෙන දේශපාලන සංස්කෘතියට එරෙහිව ඒ කඳවුරු දෙකේ සිටින සමාජ අපරාධයන්ට හවුල්වූවන්ට එරෙහිව නැවුම් බලාපොරොත්තුවක් සහිත නව කඳවුරක් නිර්මාණය වී තිබෙනවා. ඒ තමයි ජාතික ජන බලවේගයේ කඳවුර. ඒ නිසා අපි ඒ කඳවුරට බලය ගනිමු. බලය ගැනීමට උත්සාහ කරමු. සමහර අය අහනවා.. සහෝදරයා දිනන්නම ද ආවෙ කියලා. මම කියනවා.. ඔව් දිනන්නම තමා ආවෙ. අපි විශ්වාස කරනවා දේශපාලනයේ එක දෙක තුන කියලා පිළිවෙලට යන්නෙ නැහැ. දේශපාලනයේ පිමි එනවා. දේශපාලනයේ ප‍්‍රධාන හැරවුම් එනවා. නොවැම්බර් මාසෙ 16 කියල කියන්නෙ දේශපාලනයේ හොඳ හැරවුමක් සහිත අවස්ථාවක්. මෙතෙන්ට එක්රැස්වී සිටින දහස් ගණන් ජනතාව මේ එක්රැස්වී සිටින්නේ කුමක් සඳහා ද? ඔබ කිසිවෙකුට කිව්වද ඔබ අද දඹුල්ලට එන්න කොල්ලට රස්සාවක් ගන්න කියල කිව්ව ද? නැහැ. ඔබ කිසිවෙකුට කිව්වද අද දඹුල්ලට එන්න උදළු තලයක් අරන් යන්න කිව්වද? නැහැ. ඔබ කිසිවෙකුට කිව්වද අද දඹුල්ලට එන්න. ලැජ්ජයි මේව කියන්න. වැසිකිලි පෝච්චියක් අරන් යන්න කියල කිව්වද? නැහැ. ඔබ දඹුල්ලට ආවෙ නැත්තන් සමෘද්ධිය කපනවා කිව්වද? නැහැ මේ දහස් ගණන් ජනතාව ඇවිත් තිබෙන්නෙ කුමක් වෙනුවෙන් ද? මේ රට ගොඩනැගීම සඳහා අවශ්‍යවන සුභදායී බලාපොරොත්තුවෙන් යුතුව අද දඹුල්ලට දහස් ගණන් ජනතාව ඇවිල්ලා කියල තිබෙනවා අපි මේක වෙනස් කරමු! මේක වෙනස් කිරීමේ වේදනාව මේ පෙන්නුම් කරන්නෙ. මේ වෙනස් කිරීම සඳහා විලි රුදාවක් තියෙනව අපිට. අවුරුදු 71ක් අනුගමනය කරන ලද සමාජ ආර්ථික ප‍්‍රතිපත්තිය අපේ ග‍්‍රාමීය ජනතාව දුප්පත් භාවයේ පතුලට හෙලුවා. අපේ දරුවන්ගේ ජීවිතේ විනාශ කළා. අනාගතයක් පිළිබඳ අවබෝධයක් නැති තරුණ පරම්පරාවක් නිර්මාණය කළා. මෙය වෙනස් කිරීමේ උවමනාවෙන් මේ එක්රැස්වී සිටින්නේ දහස් ගණන් ජනතාව. අපි දන්නවා අපි කුඩා මිනිසුන්. ඒක ඇත්ත අපි කුඩා මිනිසුන්. හැබැයි මතක තබා ගන්න ඔය ඔක්කෝටම වඩා බලවත් මිනිස්සු අපි බව. ඇයි අපි බලවත් වෙන්නෙ. අනිත් හැම කෙනාටම තනි තනි න්‍යායපත‍්‍රයක්, මම කොහොමහරි අපේක්ෂක කම අරන් මම කොහොමහරි ජනාධිපති වෙන්න ඕන. පොරේ ඒකනෙ. අනිත් එක්කෙනාට තියෙන්නෙ කොහොමද මම කොහොමහරි ජනාධිපතිවෙලා අපේ පවුලට තියෙන නඩු ටික බේරගන්න ඕන. “මම” රට හදල නැහැ ලෝකෙ කොහෙවත්. ලෝකෙ හදල තියෙන්නෙ “අපි”. සාමූහිකත්වය. ඒ නිසා මේ එක්රැස්වී සිටින ජනතාව පෙන්නුම් කරන්නේ කුමක් ද? මේ රට ගොඩනැගීම සඳහා අවශ්‍යනම් ස්වේච්ඡාවෙන් උනත් වැඩකරන්න සූදානම් කියන පණිවිඩය තමයි මේ දඹුල්ල නගරයේ දී තිබෙන්නෙ. අපේ දරු පරම්පරාව වෙනුවෙන් අපේ අනාගතය වෙනුවෙන් අපේ රට ගොඩ නැන්වීම වෙනුවෙන් ස්වේච්ඡාවෙන් උනත් වැඩ කරන්න පුළුවන් මහා ජන බලයක් අපි සතුව තිබෙනවා. මේ තමයි ඔබ කිසිවෙක් පෞද්ගලික වරදානයක් වරප‍්‍රසාදයක් බලාපොරොත්තුවෙන් තොරව අපේ රැස්වීමක අපිට අමාන්ත‍්‍රණය කරන්න බලාගෙන ඉන්නවා නෙවෙයි. ඒ නිසා ඔබ ධෛර්ය සම්පන්න මිනිස්සු. මේ යුගයේ උත්තරීතර මිනිස්සු. විවිධ වරදාන වරප‍්‍රසාද පස්සෙ යන ජනයා වෙනුවට රටත් මාතෘ භූමියත් අපේ රටේ ජනතාවත් පෙරට තබල දේශපාලන තොරගත්තු මිනිස්සු ඔබ. ඒ නිසා අපි ඔබට ආරාධනා කරන්නෙ. අපි හොඳ ශක්තිමත් ව්‍යායාමයක් ගමු. මාස දෙකක් නැහැ තව. අපි ජීවිතේ විශාල දුෂ්කරතාවයන්ට මුහුණ දී තිබෙනවා. අපේ ජීවිතවල ජයග‍්‍රහණ තිබෙනවා. අපේ ජීවිතවල පසුබෑම් තිබෙනවා. අපේ ජීවිතවල අභියෝගයන් තිබෙනවා. ඒවත් සමඟ දීර්ඝ කාලයක් තිස්සෙ දේශපාලනය කරමින් සිටිනවා. මා පෞද්ගලිකව ගත්තොත් අවුරුදු 30ක් මේ දේශපාලනයේ. පාර්ලිමේන්තු ජීවිතේ ගත්තොත් අවුරුදු 20ක්. අපි අපේ ජීවිත කාලෙන් වැඩි පංගුවක් මෙය වෙනස් කිරීමේ අප‍්‍රතිහත ව්‍යායාමය වෙනුවෙන් අපි මැදිහත් වෙමින් සිටිනවා. අපිට සුභ ප‍්‍රාර්ථනයක් තිබෙනවා අපිට සුභ සිහිනයක් තිබෙනවා. මේ විනාශයට පත්ව තිබෙන රාජ්‍යත් ජීවිතයක් නැති අපේ ජනතාවටත් මෙයිට වඩා හොඳ ජීවිතයක් ලබාදීමේත් මෙයිට වඩා හොඳ රාජ්‍යක් ලබාදීමේත් සුභ සිහිනයක් වෙනුවෙන් අපි වැඩ කරනවා. ඒ සිහිනය සැබෑ කරගන්න ආසන්න බවත් අපිට දැනෙනවා. ඒක අපි ළඟා කරගන්නවා. ඒ නිසා අපි එක පොකුරක් සේ වැඩකරන්න පටන් ගනිමු! මෙතෙන්ට එක්රැස්වෙලා සිටින දහස් ගණන් ඔබ ඔබේ ඥාතියට කතා කරන්න. ඔබේ අසල්වැසියට කතා කරන්න. ඔබ වැඩකරන කාර්යාලෙ කතාකරන්න. ඔබ වැඩකරන ගොවි බිමේ කතා කරන්න. අනිත් පාක්ෂිකයා හරවන්න. මේ වෙනස වෙනුවෙන් ජනතාව පොදිබැදගන්න එකතු කරන්න. සහතික වශයෙන් නොවැම්බර් මාස 16 වැනිදා මෙය ජයග‍්‍රහණයෙන් අපිට කෙළවර කරන්න පුළුවන්. ඒ වෙනුවෙන් සියළු දෙනා එකතු වෙමු! පෙරට එමුු! සංවිධානය වෙමු! වැඩකරමු කියල ඉල්ලා සිටිමින් මම නතරවෙනවා බොහොම ස්තූතියිු! සියළු දෙනාටම ජයවේවා කියල ප‍්‍රාර්ථනා කරනවා! මේ රට මුදවා ගැනීමේ ව්‍යායාමය අපි සාර්ථකව කෙළවර කරමු! අපේ අම්මල තාත්තල විදපු දුක අපේ දරුවන්ට අත් නොවෙන රාජ්‍යයක් අපි නිර්මාණය කරමු! ඒ වෙනුවෙන් සියළු දෙනා පෙරට එමු! කියල ආරාධනා කරමින් මම නතර වෙනවා හැම දෙනාටම ජයවේවා!’’", "URL": "https://lankatruth.com/si/?p=81637", "Category": "පුවත්", "Parent URL": null}