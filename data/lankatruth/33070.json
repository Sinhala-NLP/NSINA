{"Source": "Lankatruth", "Timestamp": "April 21, 2017", "Headline": "පොලොන්නරුවේ වෛද්‍යවරු වර්ජනයක", "News Content": "පොලොන්නරුව දිස්ත්‍රික්කයේ සියලු රෝහල්වල වෛද්‍යවරු අද (21) උදෑසන 08.00 සිට වර්ජනයක නිරත වන බව වාර්තා වේ. රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය හරිත අලුත්ගේ මහතා ප්‍රකාශ කරන්නේ ගම්පහ ප්‍රදේශයේ සිට පොලොන්නරුව දිස්ත්‍රික්කයට හදිසියේ ස්ථානමාරු ලැබූ වෛද්‍යවරයෙකුගේ ස්ථානමාරුව අවලංගු කිරීමට ලබාදී ඇති නියෝගය පොලොන්නරුව ප්‍රාදේශීය සෞඛ්‍ය සේවා අධ්‍යක්ෂවරයා විසින් ක්‍රියාත්මක නොකිරීමට විරෝධය පළ කිරීමින් මෙම වර්ජනය ඇරඹූ බව ය. අද උදෑසන වනවිට යහපත් ප්‍රතිචාරයක් ලැබෙන්නේ නම් වර්ජනය අත්හැරීමට සූදානම් බවත් ඒ මහතා වැඩිදුරටත් පවසයි.", "URL": "https://lankatruth.com/si/?p=33070", "Category": "පුවත්", "Parent URL": null}