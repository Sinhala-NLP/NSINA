{"Source": "Lankatruth", "Timestamp": "July 25, 2020", "Headline": "IDH රෝහලෙන් පැන ගිය ආසාධිතයා නිවසකටත් ඇතුළුවී ඇඳුමත් මාරුකරලා…", "News Content": "ඊයේ (24) අළුයම මුල්ලේරියා අයිඩීඑච් රෝහලෙන් පළා ගාය කෝරෝනා හෙවත් කොවිඩ්-19 ආසාධිත පුද්ගලයා එසේ පැන යන අතරතුර අතරමග පිහිටි නිවසකට ඇතුළු වී සිය ඇඳුම් ගලවා නිවසේ තිබූ ඇඳුම් ඇඳගෙන එම නිවසේ පාපැදියක්ද සොරොගෙන පලා ගොස් ඇති බව මේ වනවිට අනාවරණය වී තිබේ. එම ආසාධිතයා මත්ද්‍රව්‍යවලට ඇබ්බැහි වී කන්දකාඩු පුණරුත්ථාපන මධ්‍යස්ථානයේ පුණරුත්ථාපනය වෙමින් සිටියදී වෛරසය ආසාදනය වූ අයෙකි. ඔහු රෝහලෙන් පැන ගමන් ගත් මාර්ගය පිළිබඳව ලබා දී ඇති තොරතුරු අසත්‍ය බවට අනාවරණය වීමෙන් පසු සිදු කළ විමර්ශනවලදී මේම තොරතුරු අනාවරණය වී ඇත. ඒ අනුව ඔහු පවසා ඇති තොරතුරු අසත්‍ය බවට අනාවරණය වන බැවින් පුලුල් විමර්ශනයක් ආරම්භ කර ඇති බවද වාර්තා වේ.", "URL": "https://lankatruth.com/si/?p=95170", "Category": "පුවත්", "Parent URL": null}