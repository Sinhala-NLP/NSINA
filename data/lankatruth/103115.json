{"Source": "Lankatruth", "Timestamp": "December 11, 2020", "Headline": "අහඹු පරීක්ෂාවෙන් කහටගස්දිගිලියෙනුත් කොරෝනා", "News Content": "අනුරාධපුර කහටගස්දිගිලිය නගරයේ අහඹු ලෙස සිදු කළ PCR පරීක්ෂාවකින් කොවිඩ් – 19 ආසාදිතයෙකු නගරයේ වෙළදසැලකින් හමුවිම හේතුවෙන් හෙට (12) මධ්‍යාන්න දොළහේ සිට ඉරිදා වනතෙක් එහි සියළු වෙළදසැල් තාවකාලිකව වසා දැමිමට පියවර ගෙන තිබේ. කොවිඩ් ආසාදනය වී ඇත්තේ අකුරණ ප්‍රදේශයේ පදිංචි, කහටගස්දිගිලිය නගරයේ වෙළදසැලක් පවත්වා ගෙන යන 23 හැවිරිදි පුද්ගලයෙකුටය. කහටගස්දිගිලිය නගරයේ වෙළදසැල් පවත්වා ගෙන යන ව්‍යාපාරිකයන් 57 දෙනෙකු පසුගිය 09 වැනිදා අහඹු ලෙස PCR පරික්ෂණයකට ලක්කොට ඇති අතර ඉන් මෙම 23 හැවිරිදි පුද්ගලයාට කොවිඩ් ආසාදනය වී ඇති බවට අනාවරණය වී ඇත. ඒ අනුව මෙම පුද්ගලයා ප්‍රතිකාර පිණිස අනුරාධපුර මෙත්සිරි සෙවණ රෝහලට ඇතුලත් කොට ඔහුගේ වෙළදසැලේ සේවය කළ සේවකයන් දෙදෙනා හා ඔවුන්ගේ පවුලේ සාමාජිකයන් සිය නිවෙස්වලම ස්වයං නිරෝධායනයට ලක්කොට තිබේ.", "URL": "https://lankatruth.com/si/?p=103115", "Category": "කොවිඩ් -19 (කොරෝනා ) පුවත්", "Parent URL": null}