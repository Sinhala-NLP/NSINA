{"Source": "Lankatruth", "Timestamp": "August 29, 2023", "Headline": "මුදල් රාජ්‍ය ඇමතිම අස්වැසුම ප්‍රෝඩාව හෙළිකරයි", "News Content": "අස්වැසුම නමින් රනිල් පොහොට්ටුව හවුල් පාලනය විසින් හඳුන්වා දෙන ලද දිළඳු සහන යෝජනා ක්‍රමයේ ඇත්ත තත්වය මුදල් රාජ්‍ය ඇමති ශෙහාන් සේමසිංහගේ ප්‍රකාශයකින් හෙළිවීතිබේ. ලක්ෂ 8ක් වෙනුවෙන් මෙම සහනාධාර ගෙවීමට රුපියල් කෝටි 500ක් මහා භාණ්ඩාගාරයෙන් රාජ්‍ය බංකුවලට මුදා හැර පළමු වාරිකය ගෙවීඹට කටයුතු කර ඇති බව රාජ්‍ය ඇමතිවරයා ප්‍රකාශ කර ඇත. මේ අනුව එක අයෙකුට රුපියල් 6,250ක් වූ සාමාන්‍ය මූල්‍ය ආධාරයක් ලැබෙනු ඇත.  පළමු වාරිකය වෙනුවෙන් මෙම මුදල ලැබෙන්නේ වෙළඳපොලේ අත්‍යාවශ්‍ය මිල ඉතා අධික මට්ටමේ තිබියදී ය. මුලදී ආණ්ඩුව ප්‍රකතාශ කර තිබුණේ පවුල් ලක්ෂ 20කට අස්වැසුම ප්‍රතිලාභ ලබා දෙන බව ය. එහෙත් එය ලක්ෂ 8කට සීමා ඇති කර ඇති බවත් එක් අයෙකුට ලබා දෙන මූල්‍ය ආධාරය රුපියල් 6,250ක සාමාන්‍ය මට්ටමක පවතින බවත් මුදල් රාජ්‍ය ඇමතිවරයාගේ ප්‍රකාශයෙන් තහවුරු වී තිබේ.", "URL": "https://lankatruth.com/si/?p=150758", "Category": "ආර්ථික පුවත්", "Parent URL": null}