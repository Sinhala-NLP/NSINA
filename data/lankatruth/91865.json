{"Source": "Lankatruth", "Timestamp": "March 30, 2020", "Headline": "අත්තිකාරම් මුදලත් අඩුවෙන් දීලා – ආගරපතන වතුකම්කරුවෝ විරෝධතාවයක", "News Content": "වැටුප් අත්තිකාරම් මුදල් අඩුවෙන් ලබාදී ඇති බැවින් ඊට විරෝධය දක්වමින් තලවකැලේ ආගරපතන ග්ලාස්ගෝ වත්තේ වතුකම්කරුවෝ අද (30) විරෝධතාවයක නිරතවූහ. රටේ ඇතිව තිබෙන තත්ත්වය මත තමන්ට වැටුප් අත්තකාරම් මුදල්ද මෙසේ අඩුවෙන් ලබාදීම හේතුවෙන් විශාල දුෂ්කරතාවයන්ට හා විවිධ අපහසුතාවයන්ට තමන්ට මුහුණ දීමට සිදුවී ඇති බව විරෝධතාවයේ නිරත වතු කම්කරුවෝ පවසති. තලවකැලේ – ඩයගම මාර්ගය අසළට ආගරපතන ප්‍රදේශයේදී එක්රැස් වූ මෙම පිරිස විරෝධතාවයේ නිරතවී පසුව විසිර ගියහ.", "URL": "https://lankatruth.com/si/?p=91865", "Category": "පුවත්", "Parent URL": null}