{"Source": "Lankatruth", "Timestamp": "September 16, 2021", "Headline": "අද මෙරට කොවිඩ් මරණ 118ක්…", "News Content": "අද (16) නිකුත් කළ කොවිඩ් – 19 මරණ පිළිබඳ වාර්තාව අනුව මෙරටදී ඊයේ (15) මරණ 118ක් සිදුව තිබේ. ඒ අනුව කාන්තාවන් 57 දෙනෙකු සහ පිරිමි පුද්ගලයින් 61 දෙනෙකු මෙලෙස මරණයට පත්ව ඇත. ඒ අනුව මෙරටින් නිල ලෙස නිවේදනය කර ඇති මියගිය කොවිඩ් ආසාදිත පුද්ගලයින්ගේ ගණන11,817ක්දක්වා ඉහළ ගොස් ඇත. ශ්‍රී ලංකාව මේ වනවිට ලෝකයේ වැඩිම ආසාදිතයින් වාර්තාවන රටවල් අතර 56 වන ස්ථානයේ පසුවේ. එමෙන්ම වැඩිම දෛනික මරණ වාර්තාවන රටවල් අතර ශ්‍රී ලංකාව මේ වනවිට පසුවන්නේ 13වන ස්ථානයේය.", "URL": "https://lankatruth.com/si/?p=123175", "Category": "කොවිඩ් -19 (කොරෝනා ) පුවත්", "Parent URL": null}