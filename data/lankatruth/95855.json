{"Source": "Lankatruth", "Timestamp": "August 20, 2020", "Headline": "ජාතික ක්‍රීඩා සභාවට ප්‍රවීනයන් රැසක් – සභාපති ධුරය මහේලට", "News Content": "ක්‍රීඩා අමාත්‍යවරයා උපදෙස් ලබාදීම සඳහා පත්කරණු ලබන ජාතික ක්‍රීඩා සභාවට මෙවර මෙරට ජනප්‍රිය ප්‍රවීනයන් රැසක් පත් කර තිබේ. ඒ අනුව එහි සභාපති ලෙස ශ්‍රී ලංකා ක්‍රිකට් කණ්ඩායමේ හිටපු නායක මහේල ජයවර්ධන මහතාව පත් කර ඇත. එහි සෙසු සාමාජිකයන් වන්නේ හිටපු ක්‍රිකට් නායක කුමාර් සංගක්කාර මහතා, යුද හමුදාපති ලුතිතන් ජෙනරාල් ශවේන්ද්‍ර සිල්වා මහතා, රෝවේනා සමරසිංහ මිය, සංජීව වික්‍රමනායක මහතා, ජුලියන් බෝලිං මහතා, යශ්වන්ත් මුතුතෙට්ටුවගම මහතා, සුපුන් වීරසිංහ මහතා, කස්තුරි විල්සන් මිය, රුවන් කෑරගල මහතා, රාජිත අම්පෙමොහොට්ටි මහතා, රොහාන් ප්‍රනාන්දු මහතා, ඩිලන්ත මාලගමුව මහතා, අමල් එදිරිසූරිය මහතා ය. ක්‍රීඩාවේ දියුණුව එහි ප්‍රතිපත්ති සහ ජාතියේ ක්‍රීඩා ප්‍රමිතිය මෙන්ම ඒ ආශ්‍රිත යටිතල පහසුකම් නගාසිටුවිය හැකි ආකාරය පිළිබඳව අමාත්‍යවරයාට උපදෙස් දීම අභිනව ජාතික ක්‍රීඩා සභාවේ කාර්යභාරයන් අතර වේ.", "URL": "https://lankatruth.com/si/?p=95855", "Category": "ක්‍රීඩා පුවත්", "Parent URL": null}