{"Source": "Lankatruth", "Timestamp": "October 4, 2020", "Headline": "ඉන්ධන නැවකින් ආ ශ්‍රී ලංකික සේවකයෙක් නිරෝධායනයෙන් පැන නිවසට ගිහින්", "News Content": "විදෙස් රටක සිට ඉන්ධන රැගෙන ඊයේ (03) කොළඹ වරායට සේන්දූ වූ නෞකාවක සිටි සේවකයින් දින 14ක් නිරෝධායනයට යොමුකර තිබියදී එහි සිටි කලුතර පදිංචි ශ්‍රී ලංකික සේවකයෙක් ඉන් පැනගොස් සිය නිවස වෙත ගොස් තිබේ. එම පුද්ගලයා බස් රථයක නැගී කලුතර, පයාගල, ජෝසෆ් සේවියර් මාවතේ පිහිටි සිය නිවස වෙත පැමිණ ඇත. බේරුවල සෞඛ්‍ය වෛද්‍ය කාර්යාලයේ මහජන සෞඛ්‍ය පරීක්ෂකවරුන් අද (04) ඔහු සොයා නිවසට පැමිණ ඔහුව නිවස තුළදීම දින 14ක් නිරෝධායනයට කිරීමට පියවර ගෙන තිබේ. එමෙන්ම බස් රථයෙන් බැස නිවස කරා පැමිණෙමින් සිටියදී ඔහු ත්‍රිරෝද රථයකින්ද ගමන් කර තිබීම නිසා පයාගල අක්කර 16 ප්‍රදේශයේ පදිංචි ත්‍රීරෝද රථ රියදුරුද අද ඔහුගේ නිවස තුළදීම නිරෝධායනයට යොමු කර ඇත.", "URL": "https://lankatruth.com/si/?p=97002", "Category": "පුවත්", "Parent URL": null}