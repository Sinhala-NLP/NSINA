{"Source": "Lankatruth", "Timestamp": "August 6, 2021", "Headline": "ගොඩක් දුර තියා කකුල් දෙකට පොඩ්ඩක් දුර දකින් බැරි මන්දබුද්ධික ආණ්ඩුවක් – ටිල්වින් සිල්වා", "News Content": "දවස් දෙකකට කලින් රටේ තිබෙන තත්වය තේරෙන්නේ නැති මේ ආණ්ඩුව මන්දබුද්ධික ආණ්ඩුවක් යැයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා පවසයි. පසුගිය දින කිහිපයේදී ආණ්ඩුවට එරෙහිව විරෝධතාවයන්ට සම්බන්ධ වූපිරිස් ඉලක්ක කරමින් ආණ්ඩුව ගනු ලැබූ මර්දනකාරී ක්‍රියාවන්ට ජනතා විමුක්ති පෙරමුණේ විරෝධය පළකරමින් අද (06) දින කැඳවා තිබූ මාධ්‍ය හමුවේදී ජවිපෙ ප්‍රධාන ලේකම් ටිල්වින් සිල්වා මේ අදහස් පළකරනු ලැබීය. එහිදීවැඩිදුරටත් අදහස් දක්වමින් ජවිපෙ ප්‍රධාන ලේකම්වරයා ” පළවෙනිදා ගැහුවා චක්‍රලේකයක් සඳුදා සිට සියලුම රාජ්‍ය සේවයින් වැඩට එන්න ඕන කියලා. දැන් ඊයේ (05) ආයෙත් ඒක අවලංගු කරලා ගැබිණි මව්වරුන්ට එන්න එපා කියනවා. අදියර දෙකකට රජයේ සේවකයින් වැඩට ගෙන්වනවා කියලා කියනවා. මේ දවස් තුනයි. ඕක කලින් මතක් වුණේ නැද්ද? මෙලෝ දැක්මක් නැති, කිසිම තේරුමක් නැති, කිසිම සිහි බුද්ධියක් නැති මන්දබුද්ධික ආණ්ඩුවක්. මන්ධබුදධික ඇමතිවරු ඉන්නේ. තමන් ගන්න තීරණය මොකක්ද ඒක කොහොමද බලපාන්නේ කියලා තේරෙන්නේ නැති ආණ්ඩුවක්. ගෝඨාභය රාජපක්ෂ මහත්තයා ආවම නීතිය හරියට රකින, විනය හරියට තියෙන, දුර දැකලා තීන්දු ගන්න, වියත් මගේ පාලනයක් තියෙයි කියලා අපේ රටේ ජනතාව හිතුවේ. දැන් ගොඩක් දුර තියා කකුල් දෙකට පොඩ්ඩක් එහාවත් දකින්න බැරි වෙලා තියෙනවා.” යනුවෙන් පැවසීය.", "URL": "https://lankatruth.com/si/?p=121008", "Category": "පුවත්", "Parent URL": null}