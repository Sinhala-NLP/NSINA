{"Source": "Lankatruth", "Timestamp": "March 17, 2021", "Headline": "වතු හාම්පුතුන්ගේ නඩුව ආණ්ඩුවේ අනුග්‍රහයෙන් ද?", "News Content": "වතු කම්කරු දෛනික වැටුප රුපියල් 1000/ක් කිරීම සම්බන්ධයෙන් නිකුත් කරන ලද ගැසට් නිවේදනය අවලංගු කිරීමට නියෝග කරන ලෙස වතු සමාගම් 20ක් අභියාචනාධිකරණයට ඉදිරිපත් කරන ලද පෙත්සම ආණ්ඩුවේ අනුදැනුම ඇතිව සිදුකරන ලද්දක් දැයි වෘත්තීය සමිතිවල බලවත් සැකයට හේතු වී ඇත. අවස්ථා ගණනාවකදීම මෙම වැටුප් වැඩිකිරීම සම්බන්ධයෙන් ආණ්ඩුව දින නියම කර තිබුණද, එම දිනයන්හිදී වැඩි නොකිරිණි. එයට එරෙහිව එල්ල වූ දැඩි විරෝධය හමුවේ විවිධ උපක්‍රම අනුගමනය කරමින් අවසානයේ රුපියල් 1000/ක වැටුපක් ලබාදීමේ ගැසට් නිවේදනය නිකුත් කරනු ලැබීය. එහෙත් කම්කරු ඇමති නිමල් සිරිපාල ද සිල්වා පසුගිය 15 වැනිදා පැවති මාධ්‍ය හමුවකදී ප්‍රකාශ කර ඇත්තේ වතු සමාගම් අධිකරණය ඉදිරියට යෑම නිසා දෛනික වැටුප රුපියල් 1000/ දක්වා වැඩිකිරීම ක්‍රියාත්මක කිරීම ප්‍රමාද විය හැකි බවයි. ආණ්ඩුව වතු සමාගම් පිටින් දමා මෙම වැටුප් වැඩිකිරීම කල්දමා ගැනීමට ක්‍රියාකරන්නේ දැයි බලවත් සැකයක් මේ නිසා ඇතිවී තිබේ.", "URL": "https://lankatruth.com/si/?p=113046", "Category": "පුවත්", "Parent URL": null}