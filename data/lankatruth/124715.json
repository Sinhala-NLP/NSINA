{"Source": "Lankatruth", "Timestamp": "October 17, 2021", "Headline": "කෝටි 700ක මූල්‍ය අපරාධයක් පිළිබඳව හෙළිවෙයි…", "News Content": "මොරගහකන්ද ජලාශ යෝජනා ක්‍රමය යටතේ මහකනදරාව දක්වා ජලය රැගෙන යාමට ඉදි කෙරෙන ඉහළ ඇළහැර ව්‍යාපෘතිය වෙනුවෙන් ඇස්තමේන්තු කර තිබෙන මුදලට වඩා රුපියල් කෝටි 700ක මුදලක් වැඩිපුර ගෙවීමට සූදානම් වන බව අද (17) දිවයින පුවත්පතේ ප්‍රධාන ප්‍රවෘත්තියෙන් අනාවරණය කර තිබේ. මෙම ව්‍යාපෘතිය වෙනුවෙන් රුපියල් කෝටි 4327ක මුදලක් මුලින් ඇස්තමේන්තු කර තිබීඇත. නමුත් එය රුපියල් කෝටි 5027ක් දක්වා ඉහළ දැමීමට කටයුතු කරමින් තිබෙන බව එම පුවතින් හෙළිකරයි. අදාළ ඉදිකිරීම් කොන්ත්‍රාත්තුව චයිනා ස්ටේට් කන්ස්ට්‍රක්ෂන් ඉන්ජිනේරින් නම් සමාගමෙන් සිදු කරයි. මේ සඳහා ආසියානු සංවර්ධන බැංකුවෙන් ඩොලර් මිලියන 243ක ණය මුදලක් ලබා ගෙන ඇත. මේ වනවිට බරපතළ මූල්‍ය අර්බුදයකට රට ඇදවැටීතිබෙන අතර වර්තමාන ආණ්ඩුව යටතේ සිදු කෙරෙන මෙවැනි මූල්‍ය අපරාධ පිළිබඳව මෙම ආණ්ඩුව බලයට පත් කිරීමට විශාල මාධ්‍ය මෙහෙයුමක් දියත් කරමින් දායක වූ පුවත්පත් පවා කරුණු හෙළිකරමින් තිබේ.", "URL": "https://lankatruth.com/si/?p=124715", "Category": "පුවත්", "Parent URL": null}