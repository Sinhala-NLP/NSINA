{"Source": "Lankatruth", "Timestamp": "June 27, 2018", "Headline": "තැපැල් වර්ජනය තාවකාලිකව අවසන් – එහෙත් අකුරට වැඩ", "News Content": "දින 16ක් පුරා පැවති වැඩවර්ජනය ඊයේ (26) මධ්‍යම රාත්‍රියේ සිට අවසන් කිරීමට තැපැල් වෘත්තීය සමිති කටයුතු කර තිබේ. ඇමතිවරයා සමග තැපැල් වෘත්තීය සමිති කළ සාකච්ඡාවකින් අනතුරුව තම ගැටලුවලට විසඳුම් ලබා දීමට පොරෝන්දු වූ නිසා මෙම තීරණයට එළඹි බව ඔවුන් සඳහන් කරයි. වැඩ වර්ජනය තාවකාලිකව නතර කළද ඇතැම් කරුණු සම්බන්ධයෙන් අවසාන එකඟතාවයකට පැමිණීමට නොහැකි වූ බැවින් තැපැල් මූලස්ථානය ඉදිරිපිට ක්‍රියාත්මක සත්‍යග්‍රහය තවදුරටත් එලෙසම ක්‍රියාත්මක බවත් අද (27) සිට ලබන 07 වැනිදා දක්වා අකුරට වැඩ කිරීමේ ක්‍රියාමාර්ගයක් දියත් කරන බවත් තැපැල් වෘත්තිය සමිති ඒකාබද්ධ පෙරමුණේ සම කැඳවුම්කරු පී. ආර් වර්ණකුලසුරිය මහතා පැවසයි. පොරොන්දු වූ පරිදි විසඳුම් ලබා නොදුනහොත් 07 වැනිදා සිට යළි අඛණ්ඩ වර්ජනයක් දියත් කරන බවද ඒ මහතා අවධාරණය කළේ ය.", "URL": "https://lankatruth.com/si/?p=55258", "Category": "පුවත්", "Parent URL": null}