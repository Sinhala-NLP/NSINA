{"Source": "Lankatruth", "Timestamp": "April 30, 2019", "Headline": "21 ප්‍රහාරයට සම්බන්ධ තවත් ලොරි රථයක් අත්අඩංගුවට", "News Content": "පසුගිය 21වනදා කතෝලික දේවස්ථාන සහ සංචාරක හෝටල් ඉලක්කකර ස්ථාන 08කට එල්ල කළ බෝම්බ ප්‍රහාරයට සම්බන්ධ යැයි සැක පිට පොලොන්නරුවපොලිස් වසමේ සුංගාවිල ප්‍රදේශයේදී ලොරි රථයක් අත්අඩංගුවට ගෙන තිබේ. මෙම ලොරි රථය අත්අඩංගුවට ගෙන ඇත්තේ පොලිස් විශේෂ කාර්ය බලකාය සහ පොලිසිය එක්ව සිදු කළ මෙහෙයුමකදී ය. මෙම ලොරි රථයේ අංක පරීක්ෂා කිරීමේදී අනාවරණය වී ඇත්තේ පොලිස් මුලස්ථානය දැනුම් දී තිබු EPPX 2399 අංකය දරණ ඩීමෝ වර්ගයේ සැක කටයුතු රථවාහන අංක සහිත වාහනයක් බවය. මෙම ලොරි රථය මීට මාස දෙකකට පෙර කාත්තන්කුඩි ප්‍රදේශයේ සිට සුංගාවිල ප්‍රදේශයේ පුද්ගලයෙකුට කුලිපදනම මත ලබා දී ඇති බවද මේ වනවිට පොලිසිය අනාවරණයකරගෙන ඇත. ලොරි රථයේ හිමිකරු ඇතුළු තිදෙනෙකු අත්අඩංගුවට ගෙන තිබේ.", "URL": "https://lankatruth.com/si/?p=73126", "Category": "පුවත්", "Parent URL": null}