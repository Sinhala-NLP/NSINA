{"Source": "Lankatruth", "Timestamp": "March 26, 2017", "Headline": "යුරෝපා නායක හමුවට එරෙහි විරෝධතා පෙළපාලියට ජවිපෙත් එක්වෙයි", "News Content": "කොමියුනිස්ට් විරෝධී අධිරාජ්‍යවාදී ධනපති යුරෝපා සංගමය ගොඩනැගීමේ මුලික අඩිතාලම දමා වසර 60ක් පිරීම නිමිත්තෙන් යුරෝපා සංගමයට අයත් රටවල් 27ක රාජ්‍ය නායකයන්ගේ සහභාගිත්වයෙන් යුරෝපා සංගම් කවුන්සිලයේ හමුවක් මේ දිනවල ඉතාලියේ රෝමයේදී පැවැත්වේ. එම රාජ්‍ය නායක හමුවට විරෝධය පලකමින් සහ අධිරාජ්‍යවාදී ධනපති යුරෝපා සංගමය විසින් එම රටවල ජනතාවගේ සමාජ සුභසාදනයන් කප්පාදු කරමින් අධිරාජ්‍යවාදී යුද්දයන්ට කරනු ලබන වියදමට එරෙහිව, විරැකියාවට එරෙහිව, නෙටෝවට එරෙහිව ඉතාලියේ වාමාංශික ව්‍යාපාරයන් විසින් සංවිධානය කළ විරෝධතා පෙළපාලියක් ඊයේ (25) රෝමයේදී පවත්වනු ලැබීය. එම අවස්ථාවට ජනතා විමුක්ති පෙරමුණේ ඉතාලි කමිටුවේ නියෝජිතයන්ද එක් වෙමින් තම සංවිධානයේ ජාත්‍යන්තරවාදී සහයෝගය පළ කර තිබේ.", "URL": "https://lankatruth.com/si/?p=31716", "Category": "පුවත්", "Parent URL": null}