{"Source": "Lankatruth", "Timestamp": "August 12, 2022", "Headline": "ලංකා ටෘත් හෙළිකිරීමෙන් එක්ස්ප්‍රස් පර්ල් යළි ඇවිලේ", "News Content": "කොළඹ වරාය ආසන්නයේදී රසායනික ද්‍රව්‍ය ගිනි ගැනීමකට ලක්වී විනාශ වූ MV X-Press Pearl නෞකාවෙන් අයවිය යුතු ඩොලර් මිලියන සිය ගණනක වන්දි මුදල සම්බන්ධයෙන් ඇති වී තිබෙන බරපතළ සැකයක් පිළිබඳව මීට දින කිහිපයකට පෙර ලංකා ටෘත් හෙළි කිරීමෙන් පසුව අධිකරණ ඇමතිවරයාගේ අවධානය යොමු වී ඇත. අධිකරණ ඇමති විජේදාස රාජපක්ෂගේ ප්‍රධානත්වයෙන් නීතිපති ජනාධිපති නීතිඥ සංජය රාජරත්නම් ඇතුළු රාජ්‍ය නිලධාරීන් මෙම සාකච්ඡාවට සහභාගී වී ඇත. පසුගිය 10 වෙනි දින අධිකරණ අමාත්‍යංශයේදී එම සාකච්ඡාව පැවැත්වූ බව රජයේ නිල වෙබ් අඩවිය වාර්තා කර තිබේ. මේ සම්බන්ධයෙන් දැනට ගෙන ඇති නීතිමය ක්‍රියාමාර්ග සහ කඩිනමින් වන්දි ලබා ගැනීමට අවශ්‍ය පියවර ගන්නා ලෙස ඇමතිවරයා නිලධාරීන්ට උපදෙස් දුන්  බව එම නිල වෙබ් අඩවියේ පළ කර ඇත.  MV -X Press Pearl නෞකාවේ ගින්න- ගෙන ඇති නීතිමය ක්‍රියාමාර්ග ගැන විශේෂ සාකච්ඡාවක්", "URL": "https://lankatruth.com/si/?p=138037", "Category": "පුවත්", "Parent URL": null}