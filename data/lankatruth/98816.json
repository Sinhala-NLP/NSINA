{"Source": "Lankatruth", "Timestamp": "October 29, 2020", "Headline": "වියත්මග කොරෝනා ප්‍රෝඩාවට විරෝදය…", "News Content": "ගෝඨාභය රාජපක්ෂ ජනාධිපතිවරයාගේ වියත් මග සංවිධානයේ ප්‍රමුඛයෙකු වන මහාචාර්ය චන්න ජයසුමන රාජ්‍ය ඇමතිවරයා විසින් කොවිඩ් – 19 රෝගය පාලනය කිරීම සඳහා රජයේ රෝහල්වලට නිර්දේශ කර තිබෙන සුදර්ශන පැණිය බටහිර වෛද්‍යවරු විසින් අනුමත කිරීම එම වෘත්තීය ආචාර ධර්ම කඩකිරීමේ හා නීතිවිරෝධී වරදක් වන බව විශේෂඥ වෛද්‍යවරු පෙන්වාදෙති. මේ සම්බන්ධයෙන් මාධ්‍යයට අදහස් පල කර තිබෙන ළමා රෝග හා අසාත්මිකතා පිළිබඳ විශේෂඥ වෛද්‍ය අජිත් අමරසිංහ මහතා මේ පිළිබඳව පැහැදිලි කර තිබේ. එම අදහස් දැක්වීමේදී ආයුර්වේද වෛද්‍ය ක්‍රමය පිළිබඳව නිසි ඇගයීමක් කරමින් අදහස් දක්වා තිබීම විශේෂත්වයකි. නමුත් එම වෛද්‍ය ක්‍රමයේ ඖෂධ රජයේ බටහිර වෛද්‍ය ක්‍රමය ක්‍රියාත්මක කරන රොහල්වල රෝගීන්ට නිර්දේශ කිරීමේදී, ජාතික ඖෂධ නියාමන අධිකාරියේ ලියාපදිංචි නොකළ ඖෂධ රජයේ රෝහල්වල වෛද්‍යවරු නියම කිරීම වදරක් බව පෙන්වා දී තිබේ. විශේෂඥ වෛද්‍යවරයා වැඩිදුරටත් පවසා තිබෙන්නේ “නීත්‍යානුකූල ක්‍රමවේද කිසිවක් නැතිව සුදර්ශන පැණිය බටහිර වෛද්‍යක්‍රමය අනුගමණය කරන රෝහල්වල භාවිතයට නිර්දේශ කිරීමෙන් පවතින ක්‍රමවේද උල්ලංඝණය කිරීමද ආයුර්වේද වෛද්‍ය ක්‍රමය විහිලුවකට හා හෑල්ලුවකට ලක් කිරීමද සිදුවන” බවය.", "URL": "https://lankatruth.com/si/?p=98816", "Category": "පුවත්", "Parent URL": null}