{"Source": "Lankatruth", "Timestamp": "September 18, 2022", "Headline": "රජයේ සත්ව ගොවිපොළ 06ක් පුද්ගලික සමාගම්වලට", "News Content": "ජාතික පශු සම්පත් සංවර්ධන මණ්ඩලය යටතේ ඇති මහා පරිමාණ සත්ව ගොවිපොළ 06 දේශීය හෝ විදේශීය ආයතනවලට දීර්ඝකාලීන පදනම යටතේ බදුදීමට ටෙන්ඩර්පත් කැඳවා ඇතැයි වාර්තා වේ. ඒ අනුව අක්කර 1,133කින් සමන්විත නුවරඑළිය බෝපත් තලාව ගොවිපොළ, අක්කර 500කින් සමන්විත පුත්තලම කොට්ටුකච්චිය ගොවිපොළ, අක්කර 1054කින් සමන්විත කුරුණෑගල නිකවැරටිය ගොවිපොළ, අක්කර 1,477කින් සමන්විත අනුරාධපුර ඔයාමඩුව ගොවිපොළ, අක්කර 1,632කින් සමන්විත අනුරාධපුර පරසන්ගස්වැව ගොවිපොළ සහ අක්කර 472කින් සමන්විත හම්බන්තොට වීරවිල ගොවිපොළ මෙලෙස බදු දීමට නියමිතය. මින් බොහෝ ගොවිපොළවල් ලාභ ලබමින් තිබූ ගොවිපොළවල් බබද වාර්තා වේ. මෙම බදු දීම සම්බන්ධයෙන් ජාතික පශු සම්පත් මණ්ඩලය පවසන්නේ, ශ්‍රී ලංකාවේ සත්ව පාලනය සහ දියර කිරි කර්මාන්තය දියුණු කිරීමට හා රටට අවශ්‍ය අභිජනන සතුන්, කිරි, මස්, සත්ව පාලන සඳහා අවශ්‍ය කෘෂිකාර්මික බෝග වගාව සඳහා මහා පරිමාණ ගොවිපොළ සංවර්ධනය කිරීමට අදහස් කර ඇති හෙයින් එම ගොවිපොළවල් සතු ඉඩම් මෙම ව්‍යාපෘතිය යටතේ නවීන තාක්ෂණය භාවිතයෙන් සංවර්ධනය කිරීමට අපේක්ෂා කරන බවය.", "URL": "https://lankatruth.com/si/?p=139353", "Category": "පුවත්", "Parent URL": null}