{"Source": "Lankatruth", "Timestamp": "February 23, 2021", "Headline": "ඉම්රාන් ඛාන් සමග 40ක් ලංකාවට", "News Content": "පකිස්තාන අග්‍රාමාත්‍ය ඉම්රාන් ඛාන් ඇතුළු 40 දෙනෙකුගෙන් සමන්විත රාජ්‍යතාන්ත්‍රික දූත පිරිස පකිස්තාන ගුවන් හමුදාවට අයත් විශේෂ ගුවන් යානයකින් අද (23) සවස 4.00ට කටුනායක බණ්ඩාරනායක ජාත්‍යන්තර ගුවන් තොටුපළ වෙත පැමිණියේය. මෙ දෙදින නිල සංචාරයේදී පකිස්තාන අගමැතිවරයා ජනාධිපති ගෝටාබය රාජපක්ෂ සහ අගමැති මහින්ද රාජපක්ෂ සමග වෙළඳාම සහ අයෝජන, සෞඛ්‍ය, අධ්‍යාපන, කෘෂිකර්ම, ආරක්ෂාව සහ සංචාරක ව්‍යාපාරය ආදී ක්ෂේත්‍ර පිළිබඳ සාකච්ඡා කිරීමට නියමිත බව පකිස්තාන විදේශ අමාත්‍යාංශය සඳහන් කරයි. ගුවන් තොටුපොළේදී පකිස්තාන අගමැතිවරයා පිළිගනු ලැබූවේ ශ්‍රී ලංකා අග්‍රාමාත්‍යවරයා විසිනි.", "URL": "https://lankatruth.com/si/?p=111242", "Category": "පුවත්", "Parent URL": null}