{"Source": "Lankatruth", "Timestamp": "November 1, 2021", "Headline": "ජවිපෙ නායකයින් මහරගමදී ජනතාව හමුවෙයි…", "News Content": "ජනතාව වෙත ගොස් ජනතා ප්‍රශ්න සහ ඒ සඳහා ඇති ජවිපෙ විසඳුම් සාකච්ඡා කිරීමත් පක්ෂය වෙත තව තවත් ජනතාව ඒකරාශී කර ගැනීමත් අරමුණු කරගෙන ජනතා විමුක්ති පෙරමුණ විසින් සංවිධානය කර ඇති “ගමෙන් පටන් ගමු – ජීවිතය ලස්සන කරන විසඳුම් යෝජනා රැගෙන – ජවිපෙ නියමුවන් ඔබේ ගමට” වැඩසටහන අද (01) මහරගම නගරයෙන් ආරම්භ කරන ලදී. ජවිපෙ නායක අනුර දිසානායක, ප්‍රධාන ලේකම් ටිල්වින් සිල්වා, ජාතික සංවිධායක බිමල් රත්නායක, දේශපාලන මණ්ඩල සභිකයින් වන ලාල්කාන්ත, සුනිල් හ﻿ඳුන්නෙත්ති, මාධ්‍යම කාරක සභිකයින් වන වෛද්‍ය නලින්ද ජයතිස්ස, ලක්ෂ්මන් නිපුන ආරච්චි ඇතුළු පිරිසක් ඒ සඳහා එක්වී සිටියහ. ජනතාව සම අදහස් හුවමාරු කරමින් පැවති මෙම වැඩසටහන සඳහා විශාල ජනතා ප්‍රසාදයක් දක්නට ලැබිණි. “සුන්දර රටක් – ලස්සන ජීවිතයක්” ලෙස සඳහන් කුඩා පොත් පිංචක්ද ජනතාව අතර බෙදා දෙන ලදී.", "URL": "https://lankatruth.com/si/?p=125336", "Category": "පුවත්", "Parent URL": null}