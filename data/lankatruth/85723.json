{"Source": "Lankatruth", "Timestamp": "November 15, 2019", "Headline": "ඡන්ද දායකයින් ලක්ෂ දෙකකට තාවකාලික හැඳුනුම්පත්", "News Content": "ජනාධිපතිවරණ මැතිවරණයේ ඡන්දය භාවිතාකිරීමට සුදුසුකම් ලැබූ ඡන්ද දායකයින් ලක්ෂ දෙකක පිරිසකට, තාවකාලික හැඳුනුම්පත් නිකුත්කර ඇතැයි පුද්ගලයින් ලියාපදිංචිකිරීමේ දෙපාර්තමේන්තුව සඳහන් කරයි. එම හැඳුනුම්පත් මේ වනවිට මැතිවරණ කොමිෂන් සභාව වෙත භාරදී ඇතැයි ද දිස්ත්‍රික් තේරීම්භාර නිලධාරීන් හරහා ග්‍රාම නිලධාරීන් වෙතින් එම තාවකාලික හැඳුනුම්පත් ලබාගැනීමට හැකිය. මෙම තාවකාලික හැඳුනුම්පත් ජනාධිපතිවරණයේ ඡන්දය භාවිතකිරීම සඳහා පමණක් යොදාගත හැකි පරිදි නිකුත් කර ඇතැයි ද පුද්ගලයින් ලියාපදිංචිකිරීමේ දෙපාර්තමේන්තුව සඳහන් කරයි.", "URL": "https://lankatruth.com/si/?p=85723", "Category": "පුවත්", "Parent URL": null}