{"Source": "Lankatruth", "Timestamp": "December 13, 2022", "Headline": "වායු ගුණත්වය මධ්‍යම මට්ටමක", "News Content": "අද (13) වනවිට වායු ගුණ තත්වය මධ්‍යම මට්ටමක පවතිනු ඇතැයි ජාතික ගොඩනැගිලි පර්යේෂණ සංවිධානයේ පාරිසරික අධ්‍යයන හා සේවා අංශය සදහන් කරයි. අද උදෑසන වායු ගුණ තත්වය සැලකීමේ දී ශ්‍රී ලංකාවේ නාගරික ප්‍රදේශ කිහිපයක් තුළ අංශ්වාසික ශූද්‍ර අංශු ප්‍රමාණයට සාපේක්‍ෂව අමෙරිකානු වායු ගුණ තත්ව දර්ශකය 100ත් 150ත් අතර අගයක පවතී. බොහෝ නාගරික ප්‍රදේශවල අමෙරිකානු වායුගුණ තත්ව දර්ශකය 50ත් 100ත් අතර පවතී. මෙම තත්වය සෞඛ්‍යමය වශයෙන් අහිතකර නොවන අතර වායු ගුණය කෙරෙහි සංවේදී පුද්ගලයන් හට යම් අපහසුතා ඇතිවිය හැකි බවද දැනුම් දෙයි. ඉදිරි දින කිහිපයන තුළම මෙම තත්වය පවතිනු ඇතැයි පාරිසරික අධ්‍යයන හා සේවා අංශය නිකුත් කළ නිවේදනයේ සදහන් වේ.", "URL": "https://lankatruth.com/si/?p=142840", "Category": "පරිසර", "Parent URL": null}