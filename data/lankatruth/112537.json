{"Source": "Lankatruth", "Timestamp": "March 12, 2021", "Headline": "ආකේඩ් පරිශ්‍රයත් විකිණීමේ සූදානමක්", "News Content": "මහින්ද රාජපක්ෂ අගමැතිවරයා යටතේ ඇති නාගරික සංවර්ධන අධිකාරියට අයත් කොළඹ ආකේඩ් පරිශ්‍රය පෞද්ගලික සමාගමක් සඳහා විකිනීමේ සැලැස්මක් ක්‍රියාත්මක වෙන බව වාර්තා වේ. දැනට මෙහි ව්‍යාපාරික ස්ථාන 37ක් ක්‍රියාත්මක වන අතර ඒවායින් ලැබෙන බදු ආදායමට අමතරව මංගල උත්සව වැනි අවස්ථා සඳහා ස්ථානය කුලියට දීමෙන්ද ආදායමක් රජයට ලැබෙමින් තිබේ. දැනට මෙම පරිශ්‍රයේ කළමණාකාරීත්වය නාවික හමුදා විසින් කරගෙන යනු ලබයි. ආණ්ඩුව ආකේඩ් පරිශ්‍රය ලබාදීමට යන්නේ දැනටමත් දැවැන්ත වත්කම් සහිත රාජ්‍ය ආයතනයක සභාපති ධූරය දරන, ගෝටාබය රාජපක්ෂ ජනාධිපතිවරයාට හිතවත්, ශ්‍රී ලංකාවේ ප්‍රකට ව්‍යාපාරිකයෙකුටය. මූළාශ්‍ර :- ආකේඩ් පරිශ්‍රය, සොෆ්ට්ලොජික් සමාගමට බදු දෙයි", "URL": "https://lankatruth.com/si/?p=112537", "Category": "ආර්ථික පුවත්", "Parent URL": null}