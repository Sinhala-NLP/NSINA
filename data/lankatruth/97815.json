{"Source": "Lankatruth", "Timestamp": "October 14, 2020", "Headline": "රට පුරා විවිධ ප්‍රදේශවලින් කොවිඩ් ආසාදිතයන් හමුවෙනවා", "News Content": "මිනුවන්ගොඩ බ්‍රැන්ඩික්ස් පොකුරට අදාළ කොවිඩ් – 19 ආසාදිතයන් රට පුරා විවිධ ප්‍රදේශවලින් හමුවෙමින් පවතින බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා මහතා අද (14) කෙළඹදී පැවති මාධ්‍ය හමුවකදී පැවසී ය. මිනුවන්ගොඩ බ්‍රැන්ඩික්ස් කර්මාන්ත ශාලාවේ සියලුම දෙනා නිරෝධායනයට හෝ ප්‍රතිකාර සඳහා යොමු කර ඇති බවත් ඉදිරියේදී කොවිඩ් – 19 වෛරසය ආසාදනය වියහැකි පිරිස්ද හඳුනාගෙන ඇති බවත් ශවේන්ද්‍ර සිල්වා මහතා පවසයි. එහෙත් බ්‍රැන්ඩික්ස් ආයතනය කොවිඩ් – 19 සඳහා නිරාවරණය වූ ආකාරය තවමත් හඳුනාගැනීමට කිසිවෙකුත් සමත් වී නැත.", "URL": "https://lankatruth.com/si/?p=97815", "Category": "පුවත්", "Parent URL": null}