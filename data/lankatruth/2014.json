{"Source": "Lankatruth", "Timestamp": "April 9, 2012", "Headline": "ඛණිජතෙල් සහ ලංවීම මූල්‍ය අරමුදලට බිලි", "News Content": "ලංකා ඛණිජතෙල් නීතිගත සංස්තාව සහ විදුලි බල මණ්ඩලය ඉතා ඉක්මනින්ම ප්‍රතිව්‍යුහ ගත කරන බව ආණ්ඩුව විසින් ජාත්‍යන්තර මුල්‍ය අරමදඅලට සහතික කර ඇත. මේගෙන සදහන් කරමින් මුල්‍ය අරමුදලට යැවූ අභිමතය පළකිරීමේ ලිපියට අත්සන් තබා ඇත්තේ මුදල් නියෝජ්‍ය ඇමතිමහ ගීතාන්ජන ගුණවර්ධන සහ බැංකු අධිපති අජිත් නිවාඩ් කබ්රාල් යන මහත්වරුන්ය. වාර්තාවන අන්දමට මෙම පොරොන්දුව දී තිබෙන්නේ මුල්‍ය අරමුදල විසින් ලබාදෙන ලද ඩොලර් බිලියන 2.6ක සමීපස්ත ණය මුදලේ අවසන් වාරිකය වී තිබෙන ඩොලර් මිලියන 373 ලබාගැනීම සදහාය. මෙම ණය මුදලෙන් අවසන් වාරිකය වශයෙන් ඩොලර් මිලියන 800ක් එක් වර ලැබීමට නියමිතව තිබුනද එයද මුල්‍යඅරමුදල විසින් වාරික දෙකකට බෙදන ලදී. ඉන් එක් කොටසක් අප්‍රේල් දෙවනිදින ලබාදුන්නේය. ඉතිරි වාරිකය ලබා ගැනීමට ඛණිජතේල් නීතිගත සංස්ථාව සහ විදුලිබල මණ්ඩලය ප්‍රතිව්‍යුහගත කිරීමේ පොරොන්දුව කවරාකාරයකින් කරන්නේදැයි මේ වන විට හෙලිවී නැත. මේ අතර පසුගිය ජනවාරි මාසයෙන් පසු ශ්‍රී ලංකා රජය විසින් ආර්ථික සහ මූල්‍ය ප්‍රතිපත්ති ගණනාවක් සංශෝදනය කිරීම පිළිබදව මූල්‍ය අරමුදලේ ප්‍රසාදය ආණ්ඩුවට පළවිය.", "URL": "https://lankatruth.com/si/?p=2014", "Category": "පුවත්", "Parent URL": null}