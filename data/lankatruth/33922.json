{"Source": "Lankatruth", "Timestamp": "May 7, 2017", "Headline": "ජනතා විරෝධය හමුවේ ඇමති ලක්ෂ්මන් පලායයි", "News Content": "රිදීමාලියද්ද ප්‍රාදේශීය ලේකම් කොට්ඨාසයේ දෙහිගම හා ඇකිරියන්කුඹුර යන ග්‍රාමනිලධාරී වසම් දෙකෙහි හෙක්ටයාර් 149ක භූමියක් බහුජාතික සමාගමක උක් කර්මාන්ත ශාලාවකට ලබාදීමට නියමිත අතර ඒ බව දැනුවත් කිරීමට අද (05) දෙහිගම ප්‍රදේශයට ගිය රාජ්‍ය අමාත්‍ය ලක්ෂ්මන් සෙනෙවිරත්න මහතාට එල්ල වූ දැඩි ජනතා විරෝධය හමුවේ අමාත්‍යවරයාට එම ස්ථානයෙන් පාලා යාමට සිදුව ඇත. මෙම කර්මාන්ත ශාලාවට අවශ්‍ය උක් වගාව සඳහා ඉඩම් අක්කර 58,000ක් ලබා දී ඇති අතර එම ඉඩම් ඉතා වටිනා පාරිසරික කලාපයක් වන හා පුරාවිද්‍යාත්මක වටිනාකම් සහිත භූමියක් වන මාදුරුඔය අසබඩින්, මහවැලි අධිකාරිය විසින් මේ වනවිටත් ලබා දී ඇත. කෙසේ නමුත් මෙයට විරෝධය ජනතාව සංවිධානය වෙමන් පවතින අතර ඒ සඳහා ඌව පළාත් සභාවේ ජනතා විමුක්ති පෙරමුණේ මන්ත්‍රී සමන්ත විද්‍යාරත්න මහතා නායකත්වය ගෙන කටයුතු කරයි. සමන්ත විද්‍යාරත්න මහතා විසින් එම ප්‍රදේශයේ ජනතාව දැනුවත් කිරීමට කටයුතු කර ඇති අතර ජනතාව විසින් මේ සම්බන්ධයෙන් ඊයේ (04) රැලියක්ද සංවිධානය කර ඇත. මෙවැනි තත්වයක් තුළ එහි ගිය අමාත්‍යවරයා ජනතාව හමුවේ කරුණු පැහැදිලි කිරීමට කොපමණ උත්සාහ කළද කරුණු නිවැරදිවම දැන සිටි ජනතාව අමාත්‍යාවරයාට දැඩි සේ විරෝධය පල කර තිබේ. එම උණුසුම්කාරී තත්වය හමුවේ අමාත්‍යවරයාට ඉන් පිටත්ව යාමට සිදුව ඇත. ආශ්‍රිත පුවත් 2006 පළවා හැරි බහුජාතික සමාගම් ඉඩම් අක්කර 58000ක් බිලි ගැනීමට නැවතත් වෙල්ලස්සට පැමිණෙයි", "URL": "https://lankatruth.com/si/?p=33922", "Category": "පුවත්", "Parent URL": null}