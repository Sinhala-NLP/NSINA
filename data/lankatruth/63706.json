{"Source": "Lankatruth", "Timestamp": "November 20, 2018", "Headline": "ඉන්ධන මිලට එරෙහි ප්‍රංශයේ විරෝධතා දැක්වූ 400කට තුවාල", "News Content": "ඉන්ධන මිල ඉහළ දැමීමට එරෙහිව ප්‍රංශයේ පැවති විරෝධතා හේතුවෙන් මේ වනවිට තුවාල ලබා ඇති පිරිස 400 දක්වා ඉහළ ගොස් තිබේ. දින ගණනාවක් පුරා ක්‍රියාත්මක වන විරෝධතා අතර තුර විරෝධතාකරුවන් හා පොලීසිය අතර ඇතිවූ ගැටුම් මෙන්ම හදිසි අනතුරු හේතුවෙන් බොහෝ පිරිසක් තුවාල ලබා තිබේ. කහ පැහැති ජැකට් පැළඳගත් විරෝධතාකරුවන් ලක්ෂ දෙකකට අධික පිරිසක් මහා මාර්ග හා අධිවේගී මාර්ග අවහිරකර විරෝධතා පා ගමන් පවත්වා තිබේ. පසුගිය මාස කිහිපය පුරා ප්‍රංශයේ ඉන්ධන මිල ඉහළ දමා ඇති අතර විරෝධතාකරුවන් පවසා සිටින්නේ ප්‍රංශ ජනාධිපති එම්මානුවෙල් මැක්‍රෙන් සිය තනතුරින් ඉල්ලා අස්විය යුතු බවයි. ප්‍රංශ ජනාධිපතිවරයා මේ දක්වාද සිදුවීම් සම්බන්ධව ප්‍රකාශයක් නිකුත් කර නොමැති අතර විරෝධතා තව දුරටත් ක්‍රියාත්මක වේ.", "URL": "https://lankatruth.com/si/?p=63706", "Category": "විදෙස් පුවත්", "Parent URL": null}