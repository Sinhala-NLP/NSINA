{"Source": "Lankatruth", "Timestamp": "October 21, 2020", "Headline": "කොරෝනා තත්වය ගැන අනුර විවාදයක් ඉල්ලයි…", "News Content": "කොවිඩ් – 19 වෛරසය මේ වනවිට රට තුළ ව්‍යාප්තවෙමින් තිබෙන තත්වය සම්බන්ධයෙන් සාකච්ඡා කිරීම අත්‍යාවශ්‍ය බැවින් ඒ සඳහා ලබන සිකුරාදා (23) දිනට විවාදයක් ලබාදෙන ලෙස ජනතා විමුක්ති පෙරමුණේ නායක අනුර දිසානායක මහතා අද (21) පාර්ලිමේන්තුවේදී ඉල්ලා සිටියේ ය. ඒ සම්බන්ධයෙන් සාකච්ඡා කිරීමට පක්ෂ නායක රැස්වීමක් කැඳවීමට කතානායක මහින්ද යාපා අබේවර්ධන මහතා පාර්ලිමේන්තුවේදී එකඟ විය. ඒ අනුව අද කැඳවනු ලබන පක්ෂ නායක රැස්වීමේදී කොවිඩ් – 19 ව්‍යාප්තිය සම්බන්ධයෙන් සාකච්ඡා කිරීමට විවාදයක් පැවැත්වීම ගැන තීරණය ගැනීමට නියමිත ය.", "URL": "https://lankatruth.com/si/?p=98186", "Category": "පුවත්", "Parent URL": null}