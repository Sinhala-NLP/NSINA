{"Source": "Lankatruth", "Timestamp": "December 27, 2020", "Headline": "කොළඹ තවත් ප්‍රදේශයක් ලොක්ඩවුන්", "News Content": "කොවිඩ් – 19 වෛරසය හේතුවෙන් කොළඹ 09, වේලුවනාරාම පාර ප්‍රදේශය හුදකලා කර තිබේ. ඊයේ (26) මධ්‍යම රාත්‍රීයේ සිට එම ප්‍රදේශය හුදකලා කළ බව කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. එම ප්‍රදේශයෙන් කොවිඩ් -19 ආසාදිතයින් බහුලව වාර්තා වී ඇතැයිද ඔහු සඳහන් කරයි. මෙරට කොවිඩ් දෙවන රැල්ල ආරම්භ වී කෙටි කාලයකින් පසු කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසා සිටියේ කොළඹ තත්වය සම්පූර්ණයෙන්ම පාලනය කළ බවයි.", "URL": "https://lankatruth.com/si/?p=104638", "Category": "කොවිඩ් -19 (කොරෝනා ) පුවත්", "Parent URL": null}