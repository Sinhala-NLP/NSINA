{"Source": "Lankatruth", "Timestamp": "July 4, 2019", "Headline": "සහරාන්ගේ නැගණිය ඇතුළු තිදෙනෙකු අධිකරණයට කැඳවයි", "News Content": "සහරාන් හෂීම්ගේ නැගණිය වන නියාස් මදනියා ඇතුලු තිදෙනෙකුගෙන් ප්‍රකාශ සටහන් කර ගැනීමට ඊයේ(03) කල්මුණේ මහේස්ත්‍රාත් අධිකරණය වෙත කැඳවා ඇත. සයින්දමරුදු ප්‍රහාරය සම්බන්ධව සහ සහරාන් හෂීම්ට අයත් රුපියල් ලක්ෂ 20ක මුදලක් හමුවීම සම්බන්ධව ප්‍රකාශ සටහන් කර ගැනීමට මෙම කැඳවීම සිදුකර ඇතැයි වාර්තා වේ. සහරාන් හෂීම්ගේ නැගනිය වන නියාස් මදනියා, ඇයගේ ස්වාමි පුරුෂයා වන එම්.නියාස් සහ තවත් කාන්තාවක් ඊයේ අධිකරණය වෙත කැඳවා ප්‍රකාශ සටහන් කරගෙන තිබේ. එසේම කාන්තා සුදු ඇදුම් තොගයක් ප්‍රවාහනය කිරීමේ සිද්ධිය සම්බන්ධව අත්අඩංගුවට ගෙන තිබූ වෑන් රථය රුපියල් ලක්ෂ 50ක ඇපයක් මත මුදා හැරීමට ද අධිකරණය නියෝග කර තිබේ.", "URL": "https://lankatruth.com/si/?p=77014", "Category": "පුවත්", "Parent URL": null}