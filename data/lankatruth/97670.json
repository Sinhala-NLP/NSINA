{"Source": "Lankatruth", "Timestamp": "October 13, 2020", "Headline": "මිලකල නොහැකි ඩයිනෝසර පොසිලයක් විකිණීම ගැන විද්‍යාඥයින්ගේ කණස්සල්ල", "News Content": "මීට දශක 3කට පෙර සොයා ගන්නා ලද අඩි 39ක් පමණ දිගින් යුතු ස්ටෑන් යන අන්වර්ථ නාමයෙන් හඳුන්වනු ලැබූ ‌ඩයිනෝසර පොසිලයක් ඔක්තෝබර් 06 වැනි දින වෙන්දේසියකදී අනන්‍යතාවය හෙළ නොවූ පුද්ගලික හිමිකාරීත්වයකට පත්වීම පිළිබඳව පොසිල විද්‍යාඥයින් කණස්සල්ල පළකර තිබේ. ඩොලර් මිලියන 31.8ක වෙන්දේසි කර ඇති මෙම පොසිලය මිල කළ නොහැක්කක් බව සත්ව ඉතිහාසය පිළිබඳව පර්යේෂණ සිදු කරනු ලබන විද්‍යාඥයෝ පවසති. ආධුනික පුරාවිද්‍යා ගවේශකයකු වන ස්ටැන් සැක්රිසන් විසින් මෙම ඩයිනෝසර පොසිලය කැණීම්කර සොයා ගෙන ඇති අතර මෙම පොසිලයේ විශේෂත්වය වන්නේ පර්යේෂකයින්ට තොරතුරු අනාවරණය කර ගැනීමට හැකි වන ලෙස ඉතා හොඳ තත්වයකින් පොසිලයේ අස්ථි පැවතීමයි. ටිරන්නෝසෝරස් රෙක්ස්ගේ (Tyrannosaurus rex) නමින් මෙම වර්ගයේ ඩයිනෝසරයින් හඳුන්වන අතර 1992 වසරේදී දකුණු ඩැකෝටා ප්‍රදේශයේ සිදු කරනු ලැබූ කැණීම්වලදී මෙම පොසිලය ස්ටැන් සැක්රිසන් සොයාගෙන ඇත. ඒතැන් පටන් ස්ටෑන් යන අන්වර්ථ නාමයනේ හඳුන්වන ලබන මෙම ඩයිනෝසර පොසිලය ඒහි තිබෙන විශේෂත්වය හේතුවෙන් ටෝකියෝ සිට නිව් මෙක්සිකෝවේ ඇල්බකර්කි දක්වා ලොව පුරා කෞතුකාගාරවල අවස්ථා රැසකදී ප්‍රදර්ශනය කර තිබේ. මෙවැනි මිලකළ නොහැකි ඩයිනෝසර පොසිලය පෞද්ගලික හිමිකාරීත්වයකට ලැබීමෙන් ඉතිහාසය පිළිබඳව පර්යේෂණ සිදු කරනු ලබන විද්‍යාඥයින්ට හා ඒ පිළිබඳව ගවේෂණය කරන ආධුනිකයින්ට අවස්ථාව නොලැබෙන බවත් ඒ් පිළිබඳ උනන්දුවක් දක්වන ජනතාවට නැරඹීමේ අවස්ථාවද අහිමිව යන බැවින් තවදුරටත් මෙවැනි ක්‍රිය සිදු නොවිය යුතු යැයි ලොවපුරා සිටින පොසිල විද්‍යාඥයින් සිය කණස්සලද සහිතව අදහස් පළකරමින් සිටී.", "URL": "https://lankatruth.com/si/?p=97670", "Category": "විදෙස් පුවත්", "Parent URL": null}