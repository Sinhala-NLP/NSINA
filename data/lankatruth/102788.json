{"Source": "Lankatruth", "Timestamp": "December 8, 2020", "Headline": "සිසුන්ට කොරෝනා – ආරක්ෂිත වැඩපිළිවෙලක් තවම නැහැ – සේවකයෝ විරෝධතාවයේ", "News Content": "රුහුණු විශ්වවිද්‍යාලයේ වෛද්‍ය පිඨයේ සිසුන් 07දෙනකුට කොවිඩ් – 19 ආසාදනය වී තිබියදීත් කිසිදු සෞඛ්‍ය ආරක්ෂක ක්‍රියාමාර්ගක්‌ ගෙන නොතිබීමට විරෝධය දක්වමින් එහි සේවකයෝ අද (8) එක්දින වැඩ වර්ජනයක්‌ කළහ. “රුහුණු වෛද්‍ය පීඨයේ සිසුන් 07කට කොරෝනා ආසාදනය වී තිබියදී ඔවුන් ගැවසුන ස්ථාන කිසිදු විෂබීජ හරණයක් හෝ සැක සහිත පුද්ගලයින් PCR පරීක්ෂණවලට යොමු කිරීමක් කරලා නැහැ. අනධ්‍යන කාර්‍ය මණ්ඩලය අනාරක්ෂිත බවට පත් වීම නිසා මෙසේ සංකේත වැඩ වර්ජනයේ නිරත වෙනවා.” යැයි මෙම විරෝධතාවය පිළිබඳව අදහස් දැක්වූ රුහුණු විශ්වවිද්‍යාල වෘත්තිය සේවක සමිතියේ සභාපති ධම්මික එස්. ප්‍රියන්ත මහතා පැවසීය.", "URL": "https://lankatruth.com/si/?p=102788", "Category": "පුවත්", "Parent URL": null}