{"Source": "Lankatruth", "Timestamp": "April 13, 2023", "Headline": "සිංහල හින්දු අලුත් අවුරුදු නැකත් චාරිත්‍ර", "News Content": "අප්‍රේල් මස 14 වන සිකුරාදා පූර්ව භාග 8.35 සිට එදින අපරභාග 9.23 දක්වා පුණ්‍ය කාලය බැවින් අප්‍රේල් මස 14 වන සිකුරාදා පූර්ව භාග 8.35ට පළමුව ආහාරපාන ගෙන සියලු වැඩ අත්හැර ආගමික වතාවත්වල යෙදීම මැනවි. අප්‍රේල් මස 14 වන සිකුරාදා දින අපරභාග 2.59ට සිංහල අලුත් අවුරුද්ද උදාවෙයි. අප්‍රේල් මස 14 වන සිකුරාදා අපරභාග 3.29ට විචිත්‍ර වර්ණ වස්ත්‍රාභරණයෙන් සැරසී දකුණු දිශාව බලා ලිප් බැඳ ගිනි මොළවා දීකිරි මිශ්‍ර කිරිබතක් ද තල සහ විලඳ මිශ්‍ර කැවිලි වර්ගයක් ද පිළියෙල කර ගැනීම මැනවි. වැඩ ඇල්ලීම, ගනුදෙනු කිරීම හා අප්‍රේල් මස 14 වන සිකුරාදා අපරභාග 5.05ට විචිත්‍ර වර්ණ වස්ත්‍රාභරණයෙන් සැරසී දකුණු දිශාව බලා සියලු වැඩ අල්ලා ගනුදෙනුකොට ආහාර අනුභවය කිරීම මැනවි. අප්‍රේල් මස 16 වන ඉරිදා පූර්වභාග 9.41ට රතු සහ කහ මිශ්‍ර වර්ණ (තඹ පැහැති) වස්ත්‍රාභරණයෙන් සැරසී දකුණු දිශාව බලා හිසට ඉඹුල්පත්ද පයට නුගපත්ද තබා ඉඹුල්පත් යුෂ නානු ගා තෙල් ගා ස්නානය කිරීම මැනවි. අප්‍රේල් මස 17 වන සඳුදා පූර්වභාග 06.28ට ශ්වේත වර්ණ (සුදු පැහැති) වස්ත්‍රාභරණයෙන් සැරසී දී කිරි මිශ්‍ර කිරිබතක් සහ කැවිල් වර්ග අනුභව කර දකුණු දිශාව බලා රැකී රක්ෂා සඳහා පිටත්ව යාම මැනවි.", "URL": "https://lankatruth.com/si/?p=146315", "Category": "පුවත්", "Parent URL": null}