{"Source": "Lankatruth", "Timestamp": "July 23, 2021", "Headline": "හබරාදුවේ විහාරස්ථානය හිමිවරු දාහත් නමකට කොරෝනා", "News Content": "හබරාදුව සෞඛ්‍ය වෛද්‍ය නිලධාරි කොට්ඨාශයට අයත් තල්පේ විහාරස්ථානයක වැඩවසන හිමිවරුන් 17 නමකට කොවිඩ් – 19 වෛරසය ආසාදනය වි ඇති බවට PCR පරික්ෂණවලදි තහවුරුවි ඇති බැව් හබරාදුව සෞඛ්‍ය වෛද්‍ය නිලධාරි වෛද්‍ය ප්‍රමෝද සිරිවර්ධන පවසයි. මෙකි විහාරස්ථානයේ නායක හිමියන්ට පළමුව කොව්ඩ් වෛරසය ආසාදනය වි තිබූ බවද සෞඛ්‍ය වෛද්‍ය නිලධාරිවරයා පවසයි. ඉන්පසු උන්වහන්සේගේ පළමුපෙළ ආශ්‍රිතයින් PCR පරික්ෂණවලට ලක්කොට ඇති අතර ඒ අනුව තවත් හිමිවරුන් 16 නමකට මෙලෙස කොවිඩ් – 19 වෛරසය ආසාදනය වි ඇති බවට PCR පරික්ෂණවලදි තහවුරුවි ඇති බවද සෞඛ්‍ය වෛද්‍ය නිලධාරිවරයා පවසයි. මෙකි හිමිවරු වෛද්‍ය ප්‍රථිකාර සදහා බුස්ස කොරෝනා වෛද්‍ය ප්‍රථිකාර මධ්‍යස්ථානය වෙත යොමුකළ බවද සෞඛ්‍ය වෛද්‍ය නිලධාරිවරයා වැඩිදුරටත් සදහන් කරයි.", "URL": "https://lankatruth.com/si/?p=120121", "Category": "කොවිඩ් -19 (කොරෝනා ) පුවත්", "Parent URL": null}