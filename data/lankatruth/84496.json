{"Source": "Lankatruth", "Timestamp": "November 1, 2019", "Headline": "ශ්‍රී රංගා සහ හිටපු පොලිස් අධිකාරී සේනාරත්න සම්බන්ධ බී වාර්තා ලබාදීමට දින 3ක්", "News Content": "ඇප මත මුදාහැර සිටින හිටපු පාර්ලිමේන්තු මන්ත්‍රී ජේ. ශ්‍රී රංගා සහ හිටපු ජ්‍යෙෂ්ඨ පොලිස් අධිකාරී ඒ. සේනාරත්න යන මහත්වරුන්ගේ සම්පූර්ණ බී වාර්තා, දින 3ක් ඇතුළත ලබාදෙන්නැයි නීතිපතිවරයා විසින් පොලිස්පතිවරයා වෙත දැනුම්දී ඇතැයි නීතිපතිවරයාගේ සම්බන්ධීකරණ නිලධාරිනී රජයේ අධිනීතීඥ නිශාරා ජයරත්න සඳහන් කළා ය. සිද්ධිය සම්බන්ධව පොලීසිය ක්‍රියාත්මක නොවීම පිළිබඳව නීතිපතිවරයාගේ අවධානය යොමුවී ඇතැයි ද සිද්ධිය සම්බන්ධව ඔවුන්ගෙන් ප්‍රකාශ ලබාගන්නා ලෙස පොලිස්පතිවරයාට දන්වා ඇතැයි ද ඇය වැඩිදුරටත් සඳහන් කර තිබේ. 2011 වසරේ මාර්තු මස 30 වැනිදා සෙට්ටිකුලම් ප්‍රදේශයේ දී, ජේ. ශ්‍රී රංගා මහතා විසින් පැදවූ ලියාපදිංචි නොකළ මෝටර් රථයක් අනතුරට ලක්වීමෙන් එහි ගමන්ගත් පොලිස් සැරයන්වරයෙකු ජීවිතක්ෂයට පත්වීමේ සිද්ධියට අදාලව ජේ. ශ්‍රී රංගා මහතා ඇතුළු 6 දෙනෙකු අත්අඩංගුවට ගැනුණු අතර පසුගිය 18 වැනිදා ඔවුන් ඇප මත මුදාහැරීමට වව්නියාව මහේස්ත්‍රාත් අධිකරණය නියෝග කළේය.", "URL": "https://lankatruth.com/si/?p=84496", "Category": "පුවත්", "Parent URL": null}