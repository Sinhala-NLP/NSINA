{"Source": "Lankatruth", "Timestamp": "May 30, 2018", "Headline": "මෛත්‍රීගේ 16 සමඟ දේශපාලන ගමන සැකයි – රංජිත් සොයිසා", "News Content": "ආණ්ඩුවෙන් ඉවත්වූ ශ්‍රී ලංකා නිදහස් පක්ෂ මන්ත්‍රීවරුන් 16 දෙනා සමඟ දේශපාලන ගමනක් යා හැකිදැයි යන්න සැක සහිත බවත් ඒ සම්බන්ධයෙන් තමන්ට ප්‍රශ්නයක් ඇති බවත් මහින්ද පිලේ පාර්ලිමේන්තු මන්ත්‍රී රංජිත් සොයිසා මහතා ප්‍රකාශ කර තිබේ. ඇමතිධූර දැරූ සමයේදී ඔවුන් කළ කී දෑ සම්බන්ධව ජනතාව කලකිරීමකට පත්ව සිටින බවද මන්ත්‍රීවරයා අවධාරණය කළේ ය. මාදිවෙල පිහිටි මන්ත්‍රී නිවාස සංකීර්ණයේ පිහිටි මන්ත්‍රීවරයාගේ නිල නිවසේ දී ඊයේ (29) පැවැති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කර තිබේ. මීට පෙර රොමේෂ් පතිරණ මන්ත්‍රීවරයාද එම 16 දෙනා ගැන සැකය මතු කර තිබිණි.", "URL": "https://lankatruth.com/si/?p=53216", "Category": "පුවත්", "Parent URL": null}