{"Source": "Lankatruth", "Timestamp": "November 21, 2018", "Headline": "ඇලෝසියස් – පලිසේන යළි රක්ෂිත බන්ධනාගාරයට", "News Content": "මහබැංකු බැඳුම්කර වංචාව සම්බන්ධයෙන් රක්ෂිත බන්ධනාගාරගත කර සිටි පර්පචුවෙල් ටෙෂරීස් සමාගමේ සභාපති අර්ජුන් ඇලොසියස් මහතා සහ එහි විධායක නිලධාරී කසුන් පලිසේන මහතා ලබන 29 වැනිදා තෙක් යළි රක්ෂිත බන්ධනාගාරගත කිරීමට කොළඹ කොටුව මහෙස්ත්‍රාත් රංග දිසානායක මහතා එම නඩුව අද (21) කැඳවූ අවස්ථාවේ නියෝග කර තිබේ. කෙසේ නමුත් මෙම බැඳුම්කර වංචාවට අදාළ ප්‍රධාන සැකකරුවෙකු වන මහ බැංකුවේ හිටපු අධිපති අර්ජුන් මහේන්ද්‍රන් මහතා අධිකරණය මගහැර විදේශගතව සිටින අතර ඔහුව අත්අඩංගුවට ගැනීමට තවමත් කටයුතු කර නැත.", "URL": "https://lankatruth.com/si/?p=63798", "Category": "පුවත්", "Parent URL": null}