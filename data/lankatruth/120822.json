{"Source": "Lankatruth", "Timestamp": "August 3, 2021", "Headline": "වෙන්නප්පුව පොලීසියේ 16කට කොරෝනා", "News Content": "වෙන්නප්පුව පොලීසියේ සේවය කරන 16 දෙනෙකු කොවිඩ් – 19 ආසාදිතයින් ලෙස හඳුනාගෙන ඇතැයි වාර්තා වේ. එම පොලීසියේ සැරයන්වරයෙකු යම් රෝගී තත්වයකට පත්වීම හේතුවෙන් ප්‍රතිකාර ලබාගැනීම සඳහා පසුගිය 02 වනදා නාරාහේන්පිට පිහිටි පොලිස් රෝහලට ගොස් ඇත. එහිදී සිදුකර ඇති පරීක්ෂණයකදී ඔහු ආසාදිතයෙකු ලෙස හඳුනාගෙන තිබේ. ඒ අනුව වෙන්නප්පුව පොලීසියේ සේවය කරන සෙසු නිලධාරීන්ද PCR පරීක්ෂණ සඳහා යොමුකර තිබී ඇති අතර එම පරීක්ෂණවල ප්‍රතිඵල අනුව නව අසාදිතයින් හඳුනාගෙන ඇත. ඒ අතරට පොලිස් පරීක්ෂකවරයෙකු, උප පොලිස් පරීක්ෂකවරුන් 04 දෙනෙකු, පොලිස් සැරයන්වරුන් 07 දෙනෙකු, පොලිස් කොස්තාපල්වරුන් තිදෙනෙකු සහ ආහාර පාන පිසීම සිදුකළ කාන්තාවද සිටී.", "URL": "https://lankatruth.com/si/?p=120822", "Category": "පුවත්", "Parent URL": null}