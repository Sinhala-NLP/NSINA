{"Source": "Lankatruth", "Timestamp": "October 12, 2022", "Headline": "විශ්‍රාමිකයන් දස දහස් ගණනක් අන්ත අසරණ තත්වයට ඇද දමලා", "News Content": "රාජ්‍ය සේවයේ විශ්‍රාමිකයන් 12,000කට අධික පිරිසක් වෙත 2021 අගෝස්තු මාසයේ සිට විශ්‍රාම පාරිතෝෂික ගෙවා නැති බව හෙළිකර තිබේ.  විශ්‍රාමිකයන්ගේ හිමිකම් සුරැකීමේ ජාතික සංව්ධානයේ ලේකම් සරත් ලාල් පෙරේරා මේ බව මාධයයට හෙළිකර තිබේ. තම සාමාජිකයන්ට සිදුකර ඇති මෙම බලවත් අසාධාරණය සම්බන්ධයෙන් ශ්‍රී ලංකා මානව හිමිකම් කොමිෂන් සභාවට අද (12) පැමිණිලි කර තිබේ. විශ්‍රාම යන අවස්ථාවේ ලබා ගනිමින් සිටි මාසික වැටුප මෙන් වසර දෙකක මුදලක් එම පාරිතෝෂික වශයෙන් එක්වර ගෙවා එය වසර 10කින් සමාන වාරික ලෙස අයකර ගැනීමේ ක්‍රමවේදයක් මේ දක්වා ක්‍රියාත්මක විය.  එම මුදලින් ඔවුන්ගේ බාහිර ණය ඇතුළුව මූලික වගකීම් රැසක් ම ඉටු කිරිම වෙනුවෙන් මේ දක්වා විශ්‍රාමිකයන් එම පාරිතෝෂික ක්‍රමය යොදා ගන්නා ලදී. එහෙත් හිටපු මුද් ඇමති මහින්ද රාජපක්ෂගේ කාලයේ සිට එය නතර කර තිබේ.", "URL": "https://lankatruth.com/si/?p=140505", "Category": "පුවත්", "Parent URL": null}