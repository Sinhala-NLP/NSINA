{"Source": "Lankatruth", "Timestamp": "September 16, 2023", "Headline": "බන්දුල ගුණවර්ධනට කෝටි 100ක කීර්තිනාමයක් තිබෙනවාලු !", "News Content": "ජනාධිපති රනිල් වික්‍රමසිංහගේ සමීපතමයෙකු වන ඇමති බන්දුල ගුණවර්ධනගේ කීර්තිනාමයට අපහාස කිරීමේ චෝදනා මත දුම්රිය දෙපාර්තමේන්තුවේ සේවකයෙකුට එරෙහිව රුපියල් කෝටි 100ක වන්දි නඩුවක් පවරණ බව ප්‍රකාශ කර තිබේ. පසුගිය 15 වෙනි සිකුරාදා බන්දුල ගුණවර්ධන ඇමති වෙනුවෙන් ජනාධිපති නීතීඥ කේ.එන් චොක්සි හා ඩී.ස් රත්නායක මගින් අපහාස වන්දි රුපියල් කෝටි 100ක් ඉල්ලා දුම්රිය දෙපාර්තමේන්තුවේ සේවකයාට එන්තරවාසි යැවූ බව සිළුමිණ පුවත්පතේ ප්‍රමුඛතම ඉඩකඩක් වෙන් කරමින් වාර්තා කර ඇත. මෙසේ වන්දි ඉල්ලා ඇත්තේ දුම්රිය නිල නිවාසවල පදිංචිව සිටින ඉන්දික දොඩම්ගොඩ නැමති සේවකයාගෙනි. ඇමති බන්දුල ගුණවර්ධන ටෙන්ඩර් කැඳවීමකින් තොරව දුම්රිය දෙපාර්තමේන්තුවේ මිල දී ගැනීම්වලින් වංචාවන් සහ දූෂණවලට සම්බන්ධ වී ඇතැයි මෙම සේවකයා චෝදනා කර ඇති බව සිළුමිණ එම වාර්තාවෙන් දක්වා තිබේ.", "URL": "https://lankatruth.com/si/?p=151545", "Category": "පුවත්", "Parent URL": null}