{"Source": "Lankatruth", "Timestamp": "September 12, 2019", "Headline": "වෙන්නප්පුව එජාප මන්ත්‍රීනී සහ සහෝදරිය යළි රක්ෂිත බන්ධනාගාරයට", "News Content": "වෙන්නප්පුව ප්‍රාදේශීය සභාවේ එක්සත් ජාතික පක්ෂ මන්ත්‍රිනි හා ඇයගේ සහෝදරිය 16 වැනි දා දක්වා රක්ෂිත බන්ධනාගාර ගත කිරිමට මාරවිල අතිරේක දිසා විනිසුරු හා මහේස්ත්‍රාත් තේමියසිරි පෙරේරා මහතා අද (11) යළි නියෝග කර තිබේ. පොලිස් නිලධාරින් පිරිසකට බැන තර්ජනය කිරීම, රාජකාරියට බාධා කිරීම අතුළු සිද්ධි සම්බන්ධයෙන් මන්ත්‍රීවරිය සහ සහෝදරිය මෙලෙස රක්ෂිත බන්ධනාගාරගත කර සිති. මෙලෙස රක්ෂිත බන්ධනාගාර ගත කරනු ලැබුවේ සිරිගම්පල තුම්මෝදර පදිංචි වර්ණකුලසුරිය දුලක්ෂි චමෝදරි ප්‍රනාන්දු නම් මන්ත්‍රීවරිය සහ ඇගේ සහෝදරිය වන වර්ණකුලසුරිය සුපුනි දුලාංජලි ප්‍රනාන්දු නම් දෙදෙනාය.", "URL": "https://lankatruth.com/si/?p=80755", "Category": "පුවත්", "Parent URL": null}