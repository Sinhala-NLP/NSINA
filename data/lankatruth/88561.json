{"Source": "Lankatruth", "Timestamp": "January 10, 2020", "Headline": "විජේදාසගේ යෝජනාව ප්‍රජාතන්ත්‍රවාදයට සිදුකරන හානියක්", "News Content": "විජේදාස රාජපක්ෂ මහතා පෞද්ගලික මන්ත්‍රී යෝජනාවක් ලෙස පාර්ලිමේන්තුවට ඉදිරිපත් කොට ඇති ව්‍යවස්ථා සංශෝධනය මගින් පාර්ලිමේන්තුවට තේරීපත්වීම සඳහා අවශ්‍ය අවම ප්‍රතිශතය 5% සිට 12.5% දක්වා ඉහළ නැංවීම තුළ පාර්ශ්ව රැසකට පාර්ලිමේන්තුව නියෝජනය කිරීම සඳහා ඇති අවස්ථා අහිමිවී යන බව එක්සත් වාමාංශික පෙරමුණේ ප්‍රධාන ලේකම් ලාල් විජේනායක මහතා පවසයි. මහනුවරදී ඊයේ(09) පස්වරුවේ මාධ්‍ය හමුවක් කැඳවමින් ලාල් විජේනායක මහතා මේ බව සඳහන් කළේය. මේ අතර ලාල් විජෙනායක මහතා මෙහිදීපවසා සිටියේ පාර්ලිමේන්තුවට තේරීපත්වීම සඳහා අවශ්‍ය අවම ප්‍රතිශතය සියයට පහේ සිට සියයට 12.5 දක්වා ඉහළ නැංවීම ප්‍රජාතන්ත්‍රවාදයට සිදුකරන බලවත් හානියක් බවයි.", "URL": "https://lankatruth.com/si/?p=88561", "Category": "පුවත්", "Parent URL": null}