{"Source": "Lankatruth", "Timestamp": "January 16, 2020", "Headline": "අනුර සේනානායකට අසනීපයි – තාජුඩීන් ඝාතනයේ සාක්ෂි වසන් කිරීමේ නඩුව කල් යයි", "News Content": "ප්‍රසිද්ධ රගර් ක්‍රීඩක වසීම් තාජුඩීන් ඝාතන සිද්ධියේ සාක්ෂි වසන් කිරීම සහ එහි පරීක්ෂණ වෙනතක යොමු කිරීම ඇතුළු චෝදනා එල්ල වී සිටින හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායකට එරෙහිව ගොනුකර ඇති නඩුව මාර්තු 02 වනදා දක්වා කල් තැබීමට කොළඹ මහාධිකරණ විනිසුරු විකුම් කළුආරච්චි මහතා අද (16) නියෝග කර තිබේ. අනුර සේනානායක මහතා අසනීපයෙන් පසුවන බැවින් අධිකරණය හමුවේ පෙනී සිටිය නොහැකි බව එම නඩුව කැඳවූ අවස්ථාවේදී විත්ති පාර්ෂව ප්‍රකාශ කර ඇත. ඒ අනුව විත්තිකරු නොමැතිව නඩුවේ සාක්ෂි විමසීම පිළිබඳ සලකා බැලීම සඳහා කරුණු විමසීමට මාර්තු මස 02 වනදා සිදුකිරීමට නියෝග කර ඇති අධිකරණය, දෙපාර්ශ්වයේම සාක්ෂි ලැයිස්තු ජනවාරි 30 වනදාට පෙර ඉදිරිපත් කරන ලෙසද නියෝග කර තිබේ.", "URL": "https://lankatruth.com/si/?p=88773", "Category": "පුවත්", "Parent URL": null}