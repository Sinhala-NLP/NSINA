{"Source": "Lankatruth", "Timestamp": "August 19, 2020", "Headline": "බලධාරීන්ගේ හිතුවක්කාරී තීන්දු නිසා 2019 වසරේ උසස් පෙළ විභාගය සමත් සිසුන් අවදානමක", "News Content": "බලධාරීන්ගේ හිතුවක්කාරී තීන්දු නිසා 2019 වසරේ උසස් පෙළ විභාගය සමත් සිසුන් අවදානමක පවතින බව පාසල් සුරැකීමේ ජනතා ව්‍යාපරයේ ලේකම් නාගස්තැන්නේ අරුණ හිමියෝ පවසති. පසුගිය 2019 වසරේ අධ්‍යාපන පොදු සහතික පත්‍ර උසස් පෙළ විභාගයට පෙනී සිට සමත් වූ සිසුන් විශ්වවිද්‍යාල සදහා බදවා ගැනීමේදී බරපතල කප්පාදුවක් සිදුවීමට නියමිත බවත් උසස් පෙළ විභාගය පැරණි හා නව නිර්දේෂ යනුවෙන් කොටස් දෙකකට පැවති අතර එහිදී ප්‍රතිඵල නිකුත් කළේද කොටස් දෙකකට බැවින් සෑම විෂයකටම දිවයිනේ ප්‍රථමයන් දෙදෙනෙකු නම් කර ඇති බවත් ඒ හිමියෝ පෙන්වා දෙති. විශ්වවිද්‍යාල සදහා සිසුන් බදවා ගැනීමේදී කොමිෂන් සභාව විසින් ගෙවුනු වසර පහේ උපරිම අගය වෙනුවට සංයුක්ත මධ්‍ය අගය මත විශ්වවිද්‍යාල සදහා සිසුන් බදවා ගැනීමට තීරණය කර ඇති බවත් එම තීන්දුවට අනුව විශ්වවිද්‍යාල සදහා සුදුසුකම් ලැබූ බොහෝ පිරිසකට එම අවස්ථාව අහිමි වීම වැළැක්විය නොහැකි බවත් පාසල් සුරැකීමේ ජනතා ව්‍යාපරයේ ලේකම් නාගස්තැන්නේ අරුණ හිමියෝ පවසති. මෙම අසාධාරණයට එරෙහිව නව අධ්‍යාපන ඇමතිවරයා දැනුවත් කිරීම සදහා පාසල් සුරැකීමේ ජනතා ව්‍යාපාරය අද (19) අධ්‍යාපන අමාත්‍යාංශයට ගිය අතර එහිදී අමාත්‍යවරයා නොසිටි බැවින් අමාත්‍යවරයාගේ සම්බන්ධීකරණ ලේකම් වරයෙක් මුණගැසී මේ පිළිබදව සාකච්ඡා කර තිබේ. එහිදී එම ලේකම්වරයා සදහන් කර ඇත්තේ මේ පිළිබදව විශ්වවිද්‍යාල ප්‍රතිපාධන කොමිසන් සභාව සමහ සාකච්ඡා කර කඩිනමින් පිළිතුරක් ලබා දෙන බව ය. මේ අවස්ථාව සදහා පාසල් සුරැකීමේ ජනතා ව්‍යාපරයේ ලේකම් නාගස්තැන්නේ අරුණ හිමියන් හා සභාපති යසරත්න දිසානායක මහතා ඇතුලුව සිසුන්ද සම්භන්ධ වී තිබේ.", "URL": "https://lankatruth.com/si/?p=95822", "Category": "පුවත්", "Parent URL": null}