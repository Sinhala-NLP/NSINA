{"Source": "Lankatruth", "Timestamp": "April 6, 2020", "Headline": "කොළඹ, යාපනය ඇතුළු දිස්ත්‍රික්ක 06ක හැර ඉතිරි 19යේ ඇඳිරි නීතිය තාවකාලිකව ඉවත්කරයි", "News Content": "කොළඹ, ගම්පහ, කළුතර, මහනුවර, පුත්තලම සහ යාපනය යන දිස්ත්‍රික්ක 06 හැර සෙසු දිස්ත්‍රික්ක 19 සඳහා පනවා තිබූ ඇඳිරි නීතිය අද (06) පෙරවරු 06.00ට ඉවත් කෙරුණු අතර යළි පස්වරු 2.00ට එම ප්‍රදේශ සඳහා යළිත් ඇඳිරි නීතිය පැනවෙනු ඇත. එමෙන්ම ඇදිරි නීතිය බලපැවැත්වෙන කාලය තුළ ජනතාවට අත්‍යවශ්‍යය ආහාර ද්‍රව්‍ය සහ වෙනත් භාණ්ඩ නිවසේ සිටම මිලදී ගත හැකි වන පරිදි නොකඩවා සේවා සැපයීමට ද රජය සියලු විධි විධාන ගෙන ඇති බව ජනාධිපති මාධ්‍ය අංශය සදහන් කරයි. එහෙත් ජනතාව පවසන්නේ තමන්ට එවැනි පහසුකම් හඳුන්වා දී නැති බවය.", "URL": "https://lankatruth.com/si/?p=92181", "Category": "පුවත්", "Parent URL": null}