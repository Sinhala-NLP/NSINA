{"Source": "Lankatruth", "Timestamp": "September 30, 2019", "Headline": "රණවිරුවන්ගේ සත්‍යග්‍රහය අවසන්", "News Content": "වැටුප් ගැටලුව ඇතුළු ඉල්ලීම් කිහිපයක් මුල්කර ගනිමින් දින 20ක් පුරා පැවති ආබාධිත රණවිරු විරෝධතාවය අවසන් කර තිබේ. ඔවුන්ගේ ඉල්ලීම් ලබාදෙන බවට පාර්ශ්ව කිහිපයක් ලබාදුන් පොරොන්දු මත මෙම විරෝධතාවය අත්හැරි බව රණවිරු අයිතිවාසිකම් සුරැකීමේ ජාතික බලවේගයේ සභාපති යූ.ඩී. වසන්ත මහතා සඳහන් කර ඇත. දින 20ක් පුරා ආබාධිත රණවිරුවන් සිය වැටුප් ගැටලුවලට විසඳුම් ඉල්ලා කොටුව දුම්රිය පොළ ඉදිරිපිට විරෝධතාවයේ නිරත විය.", "URL": "https://lankatruth.com/si/?p=81950", "Category": "පුවත්", "Parent URL": null}