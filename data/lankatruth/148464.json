{"Source": "Lankatruth", "Timestamp": "June 30, 2023", "Headline": "රනිල් – නන්දලාල් ගමන ගැන ලෝක බැංකුව ජනතාවට අනතුරු අඟවයි", "News Content": "රනිල් වික්‍රමසිංහ සහ ඔහුගේ ප්‍රධාන ආර්ථික උපායමාර්ගික සැලසුම්කරුවා වන මහ බැංකු අධිපති නන්දලාල් වීරසිංහ ක්‍රියාත්මක කර තිබෙන ආර්ථික ප්‍රතිසංස්කරණ මගින් මෙම වසරේ දකුණු ආසියානු කළාපය තුළ බංකොලොත්භාවයට පත්වන එකම රට ශ්‍රී ලංකාව බවට ලෝක බැංකුවෙන් පුරෝකතනය කර තිබේ.  මෙම වසරේ ශ්‍රී ලංකාවේ ආර්ථිකය වර්ධනය ඍණ 4.3%ක් වනු ඇති බවද, පකිස්ථානයේ එය ධන 0.4%ක් වනු ඇති බව ද ගණන් බලා තිබේ. ශ්‍රී ලංකාව සමඟ ආසන්නයෙන්ම තිබෙන අර්බුදයට පත් රට පකිස්ථානය වන අතර එම රට පවා ධන වර්ධනයක් අත්කර ගනිද්දි ශ්‍රී ලංකාවේ තත්වය සම්බන්ධයෙන් මෙලෙස පුරෝකතනය කර තිබේ.  පසුගිය 2021 වසරේදි මෙරට දළ දේශීය නිෂ්පාදිතය ඇමරිකන් ඩොලර් බිලියන 88.5ක් වී තිබී 2022දී එම අගය ඩොලර් බිලියන 77.1 දක්වා පිරිහී තිබූ අතර මෙම වසර අවසන් වනවිට එය ඩොලර් බිලියන 73.7ක් දක්වා තව දුරටත් කඩා වැටෙනු ඇති බවට ලෝක බැංකුව තම පුරෝකතනයේ සඳහන් කරයි.", "URL": "https://lankatruth.com/si/?p=148464", "Category": "ආර්ථික පුවත්", "Parent URL": null}