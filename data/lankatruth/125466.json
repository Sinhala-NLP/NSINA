{"Source": "Lankatruth", "Timestamp": "November 4, 2021", "Headline": "ඩොලර් හිඟයෙන් අත්‍යවශ්‍ය භාණ්ඩ කන්ටේනර් 900ක් වරායේ හිරවෙයි", "News Content": "මේ වනවිට රට තුළ පවතින දැඩි ඩොලර් හිඟය හේතුවෙන් අත්‍යවශ්‍ය භාණ්ඩ සහිත කන්ටේනර් 900කට අධික සංඛ්‍යාවක් කොළඹ වරායේ නිදහස් කරගැනීමෙන් තොරව මාසයකට වැඩි කාලයක් ස්ථානගතකර තිබෙන බව වරාය ආරංචි මාර්ග සඳහන් කරයි. මෙම කන්ටේනර් අතර සීනි මෙට්‍රික්ටොන් 10,000 ආසන්න ප්‍රමාණයක් අඩංගු කන්ටේනර් 350ක් පමණ ඇති බවත් රට තුළ පවතින සීනි හිඟයට ප්‍රධාන හේතුව වරාය තුළ ඇති සීනි කන්ටේනර් නිදහස් කර නොගැනීම බවත් වරාය ආරංචි මාර්ග පවසයි. ඩොලර් හිඟය හේතුවෙන් මීට පෙරද අත්‍යවශ්‍ය භාණ්ඩ සහිත ආනයනික භාණ්ඩ කන්ටේනර් විශාල සංඛ්‍යාවක් වරාය සිරවීමෙන් රට තුළ අත්‍යවශ්‍ය භාණ්ඩ හිඟයක් ඇති විය.", "URL": "https://lankatruth.com/si/?p=125466", "Category": "ආර්ථික පුවත්", "Parent URL": null}