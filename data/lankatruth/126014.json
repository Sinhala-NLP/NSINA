{"Source": "Lankatruth", "Timestamp": "November 21, 2021", "Headline": "ජනාධිපතිගේ හොරයක් එළියට", "News Content": "රසායනික පොහොර භාවිතයට කිසිසේත්ම ඉඩ නොදෙන බව දැඩි ලෙස ප්‍රකාශ කර සිටි ජනාධිපතිවරයා කිසිදු ප්‍රසිද්ධියක් නොදී රසායනික පොහොර සහ කෘෂි රසායනික ද්‍රව්‍ය ආනයනය කිරීමට ඉඩ දී ඇති බව මේ වනවිට තහවුරු වී ඇත. කෘෂිකර්ම අමාත්‍යාංශයේ ලේකම් මහාචාර්ය උදිත් ජයසිංහ රසායනික පොහොර සහ යෙදවුම් ගෙන්වීම සම්බන්ධයෙන් ආණ්ඩුවේ තීරණය තහවුරු කර තිබේ. විද්වතුන් කණ්ඩායමක් සහ ආණ්ඩුවේ පාර්ශව ගණනාවක් මේ සම්බන්ධයෙන් ජනාධිපතිවරයාට කරුණු පැහැදිලි කර ඇති අතර ඊට ඇහුම්කන් දුන් ජනාධිපතිවරයා එම තීරණය ගෙන ඇති බව කියවේ. එහෙත් මේ දක්වා ජනාධිපති මාධ්‍ය ඒකකයෙන් මෙම තීරණය සම්බන්ධයෙන් කිසිදු නිල ප්‍රකාශයක් සිදු කර නැත. මේ අතර ඇමතිවරුන් මාධ්‍යයට ප්‍රකාශ කර තිබුනේ දෙසැම්බර් මාසය වනවිට පොහොර ප්‍රශ්නයට ස්තීරවම විසඳුම් ලබා දෙන බවය.", "URL": "https://lankatruth.com/si/?p=126014", "Category": "පුවත්", "Parent URL": null}