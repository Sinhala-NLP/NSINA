{"Source": "Lankatruth", "Timestamp": "April 26, 2018", "Headline": "කරාපිටිය රෝහලේ වෛද්‍යවරු වර්ජනයකට සැරසේ", "News Content": "එංගලන්ත ජාතික හෘද හා උරස් කුහර විශේෂඥ වෛද්‍ය වරයෙකු වන රිචඩ් පර්මින් නැමති වෛද්‍ය වරයා ගාල්ල කරාපිටිය රෝහලේ සේවය කිරීමට විරෝධය පල කරමින් එම රෝහලේ රජයේ වෛද්‍ය නිලධාරීන්ගේ සංගමය හෙට දිනයේ (27) සිය වෘත්තීය කටයුතු වලින් ඉවත්ව සිටීමට තීරණය කොට ඇත. අද දින(26) පෙරවරුවේ රැස්වූ කරාපිටිය රෝහලේ රජයේ වෛද්‍ය නිලධාරීන්ගේ සංගමෙයේ වෛද්‍යවරුන් හෙට දිනයේ මෙම වෘත්තීය ක්‍රියාමාර්ගයේ යෙදීමට තිීරණය කර තිබෙන බව වෛද්‍ය සමරරත්න මහතා පැවසීය. එම මහතා වැඩිදුරටත් අදහස් දක්වමින් මෙසේ පැවසීය. “හෘද සැත්කම් කිරිම සදහා එංගලන්තයේ වෛද්‍ය සභාව මගින් නිකුත් කරන බලපත්‍රයක් නොමැති මෙම වෛද්‍යවරයා විසින් අද (26) දින කරාපිටිය ශික්ෂණ රෝහලට පැමිණ හෘද සැත්කම් කරනවා.” “මේ ගැන සාකච්ඡා කිරිම සදහා රජයේ වෛද්‍ය නිලධාරින්ගේ සංගමයේ කරාපිටිය ශාඛාවේ වෛද්‍යවරු රැස්වුණා.එහිදි තින්දුවක් ගත්තා හෙට දින රෝහලේ වෛද්‍යවරු සියලු දෙනා සේවා කටයුතු වලින් ඉවත්ව මෙයට විරෝධය දැක්විමට. මේ ගැන සෞඛ්‍ය සේවා අධ්‍යක්ෂක ජේනරාල්තුමාට අපි ලිඛිතව දැනුම් දුන්නා. හෙට (27) උදෑසන කරාපිටිය ශඛාවේ වෛද්‍ය වරු රැස්වි තින්දුවක් ගන්නවා.මෙම වර්ජනය හෙට දිනය තුළ පමණක් ගන්නවාද නැතිනම් තවදුරටත් කරගෙන යනවාද කියලා.”", "URL": "https://lankatruth.com/si/?p=51137", "Category": "පුවත්", "Parent URL": null}