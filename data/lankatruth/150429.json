{"Source": "Lankatruth", "Timestamp": "August 18, 2023", "Headline": "බන්දුල සඟවන වෘත්තිකයන් රට හැර යන හේතුව මෙන්න", "News Content": "රනිල් පොහොට්ටු හවුල් ආණ්ඩුවේ ජනමාධ්‍ය සහ මහාමාර්ග ඇමති “ආචර්ය බන්දුල ගුනවර්ධන“ තමන්ගේ නමේ මුලට යොදා ගෙන තිබෙන “ආචාර්ය“ තනතුර කෙළෙසමින් පසුගිය වසරේ මැයි 09 සිදු වූ ප්‍රතිප්‍රහාර නිසා වෘත්තිකයන් රට හැර යන බව කැබිනට් තීරණ දැනුම්දීමේ මාධ්‍ය සාකච්ඡාවේදී ප්‍රකාශ කළ ද, කැලණිය විශ්ව විද්‍යාලයේ මානව සම්පත් කලමනාකරණ පීඨයෙන් සිදු කළ සමීක්ෂණයකින් හෙළිවී තිබෙන්නේ වර්තමාන ආණ්ඩුවේ බදු ක්‍රියාවලිය නිසා ඔවුන් රට හැර යන බව ය.  කැලණිය විශ්ව විද්‍යාලයේ මානව සම්පත් කලමනාකාරණ පීඨයේ මහචාර්ය ප්‍රසාදිනි ගමගේ මේ බව හෙළි කළේ ඊයේ (17) රාත්‍රියේ සිරස රූපවාහිනියෙන් විකාශනය කළ “මාවත“ වැඩ සටහනට එක් වෙමිනි. සමීක්ෂණ ප්‍රශ්නාවලියක් ගූගල් මගින් යොදා ගෙන 4,000කට ආසන්න නියැඳියකින් මෙම සමීක්ෂණය සිදු කළ බව මහාචාර්යවරිය පැවසුවා ය. අදාළ වෘත්තිකයන්ගෙන් රට හැර යනවා දැයි ඍජුවම නැගූ ප්‍රශ්නයට 57%ක් දෙනා “ඔව්“ යනුවෙන් පිළිතුරු දී ඇත. රට හැර යාමේ අපේක්ෂාවෙන් සිටින අයගෙන් 35%ක් නුදුරේදීම යන බව හෙළි කර තිබේ. තවත් 58%ක් දෙනා ඉදිරි වසර 5කට අඩු කාලය තුළදී රට හැර යන බව ප්‍රකාශ කර ඇත.  බන්දුල ගුණවර්ධන ඇමතිවරයා තම ආචාර්ය පදවිය පවා කෙළෙසමින් විවිධ අසත්‍ය ප්‍රකාශ සිදු කරන්නේ විශ්ව විද්‍යාල මෙන්ම වෙනත් ස්වාධීන සමීක්ෂණ ආයතන ද රට තුළ මෙවැනි සමීක්ෂණ සිදු කරමින් සිටින පසුබිමක ය.", "URL": "https://lankatruth.com/si/?p=150429", "Category": "පුවත්", "Parent URL": null}