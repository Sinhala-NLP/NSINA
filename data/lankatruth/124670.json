{"Source": "Lankatruth", "Timestamp": "October 15, 2021", "Headline": "බට නඩුවෙනුත් බැසිල් නිදහස්", "News Content": "දිවි නැගුම සංවර්ධන දෙපාර්තමේන්තුවට අයත් ලක්ෂ 365ක් නීති විරෝධී ආකාරයෙන් වැය කර ජී.අයි. බට මිලදීගැනීමේ සිද්ධියකට අදාළනඩුවෙන් මුදල් ඇමති බැසිල් රාජපක්ෂ නිදහස් කර තිබේ. 2015 ජනාධිපතිවරණ සමයේ මෙලෙස ජී.අයි. බට මිලදී ගැනීම සිදුකර තිබූඅතර එවකට බැසිල් රාජපක්ෂ ආර්ථික සංවර්ධන අමාත්‍යවරයා ලෙස කටයුතු කරනු ලැබීය. ඔහුට අමතරව දිවිනැගුම සංවර්ධන දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවකද නිදහස් කර ඇත. එම නඩුව අද (15) දින කොළඹ මහාධිකරණය හමුවේ කැඳවූඅතර නඩුවට අදාළ චෝදනා පත්‍ර නීතිපතිවරයා විසින් ඉල්ලා අස්කර ගැනීම හේතුවෙන් මෙලෙස සැකකරුවන් නිදහස් කිරීමට විනිසුරු නාමල් බලල්ල නියෝග කර තිබේ.", "URL": "https://lankatruth.com/si/?p=124670", "Category": "පුවත්", "Parent URL": null}