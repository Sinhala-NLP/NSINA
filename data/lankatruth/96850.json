{"Source": "Lankatruth", "Timestamp": "October 1, 2020", "Headline": "ඩෙංගු වැඩිම කොළඹින්…", "News Content": "මේ වසරේ ගත වූ මාස 09ක කාලය තුළ වාර්තා වී ඇති ඩෙංගු රෝගීන්ගෙන් වැඩිම ප්‍රමාණයක් වාර්තා වී ඇත්තේ කොළඹ දිස්ත්‍රික්කයෙන් බව වාර්තා වේ. එම ප්‍රමාණය රෝගීන් 3,947ක් වන අතර ඊලඟ වැඩිම රෝගීන් ප්‍රමාණය වන රෝගීන් 3,040 වාර්තා වන්නේ මහනුවර දිස්ත්‍රික්කයෙනි. කෙසේ වෙතත් මේ වසරේ මෙතෙක් මොනරාගල දිස්ත්‍රික්කයෙන් කිසිදු ඩෙංගු රෝගියෙකු වාර්තා නොවීම විශේෂත්වයකි. වසරේ ගත වූ මාස 09ක කාලය තුළ වාර්තා වී ඇති මුළු ඩෙංගු රෝගීන් ප්‍රමාණය 27,733ක් බවත් ඉන් 33 දෙනෙකු ජීවිතක්ෂයට පත්ව තිබෙන බවත් වසංගත රෝග විද්‍යා අංශය පවසයි. වර්ෂා සහිත කාලගුණ තත්වය උදාවීමත් සමග ඩෙංගු රෝගීන් වාර්තා වීම ඉහළ ගොස් ඇති බවද වසංගත රෝග විද්‍යා අංශයේ අධ්‍යක්ෂ, වෛද්‍ය සුදත් සමරවීර මහතා පවසයි. මෙම තත්වය පාලනය කිරීම සඳහා දිස්ත්‍රික් මට්ටමින් වැඩසටහන් රැසක් ක්‍රියාත්මක කරන බවයි වෛද්‍යවරයා පෙන්වා දෙයි.", "URL": "https://lankatruth.com/si/?p=96850", "Category": "පුවත්", "Parent URL": null}