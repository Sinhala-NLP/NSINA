{"Source": "Lankatruth", "Timestamp": "May 13, 2018", "Headline": "EPF කොල්ලයටත් ධවල පත්‍රිකාවක් – 2011 රාජපක්ෂ ආණ්ඩුව ගෙනා පනතම රනිල් මෛත්‍රී ආණ්ඩුවෙනුත්", "News Content": "දැනට කඩා වැටී ඇති කොටස් වෙළෙඳපොළ ගොඩගැනීම සඳහා සේවක අර්ථසාධක අරමුදල කොල්ල කෑමට රජය උත්සාහ කරන බවත් ඒ සඳහා සේවක අර්ථ සාධක අරමුදලේ මුදල්, කොටස් වෙළෙදපලෙහි ආයෝජනය කිරිම වෙනුවෙන් වන ධවල පත්‍රිකාවක් ගෙන ඒමට රජය සුදානම් වන බවත් අන්තර් සේවක සංගමයේ සභාපති වසන්ත සමරසිංහ මහතා පවසයි. වසන්ත සමරසිංහ මහතා මේ බව පැවසුවේ මරදානේ පිහිටි සමාජය හා සාමයික කේන්ද්‍රයේදී අද (13) පැවති මාධ්‍ය හමුවක් අමතමිනි. සේවක අර්ථසාධක අරමුදල් කොටස් වෙළෙඳපොළහි ආයෝජනය කිරීම සිදුවන්නේ 5%ක පමණ සීමාවක් යටතේ බව අනාවරණය කරන වසන්ත සමරසිංහ මහතා එම සීමාව ඉවත් කිරීමට මෙම පත්‍රිකාව හරහා රජය උත්සාහ ගන්නා බවද එම මාධ්‍ය හමුවේදී අනාවරණය කළේය. වත්මන රනිල් – මෛත්‍රී ආණ්ඩුව නැවත වතාවක් සේවක අර්ථ සාධක අරමුදල උකස් කර ඩොලර් මිලියන 300ක ණය මුදලක් ඉල්ලුම් කර ඇති බවත් 2016 වසරේ ගිවිසුම අත්සන් කර දැනට ඩොලර් මිලියන 25ක ණය මුදලක් ලබාගෙන ඇති බවද ඒ මහතා සඳහන් කළේය. මේ හේතුවෙන් සේවක අර්ථ සාදක අරමුදලට සිදුවූ පාඩුව රුපියල් කෝටි දෙදහසක් බවද වසන්ත සමරසිංහ මහතා වැඩිදුරටත් සඳහන් කළේය. වසන්ත සමරසිංහ මහතා මාධ්‍ය හමුවේදී දැක්වූ අදහස්", "URL": "https://lankatruth.com/si/?p=52036", "Category": "පුවත්", "Parent URL": null}