{"Source": "Lankatruth", "Timestamp": "March 20, 2012", "Headline": "රුපියල කඩාවැටීම බරපතලයි", "News Content": "රුපියල පාලනය කළ හැකි කිසිදු ආකාරයක් නොමැති බව මහ බැංකුවේ උසස් නිලධාරියෙකු පවසයි. විදේශ සංචිත විකුණා රුපියල බිඳ වැටීම තාවකාලිකව පාලනය කර ගත්තද දැන් කිසිසේත් එසේ කළ නොහැකි තත්වයක් මතුවී ඇතැයි පැවසීය. ඊයේ දිනයේදී ඩොලරයට සමානුපාතිකව රුපියලේ කඩාවැටීම එක් දිනයකදී රුපියල් 4ට වැඩි අගයක් ගනු ලැබීය. මේ සම්බන්ධයෙන් අදහස් දක්වමින් ඔහු පැවසුවේ මේක කොහෙන් නතරවෙයිද හිතා ගන්න බැහැ යනුවෙනි. එමෙන්ම ආර්ථීක වාර්ධන වේගය, කොළඹ කොටස් වෙළඳපොළ වර්ධනයේ ආශ්චර්යය උද්ධමනය පහත වැටීම ආදී වශයෙන් ආර්ථීකය සම්බන්ධයෙන් කුමන ආකාරයේ දත්ත ඉදිරිපත් කළ ද ඒ සියල්ල නිෂ්ප්‍රභා වෙමින් රටේ ආර්ථීකය ගමන් කරමින් තිඛෙන බියකරු බිඳවැටීමේ යථාර්ථය දැන් තවදුරටත් වසන් කළ නොහැකි බව ඔහු පෙන්වා දුන්නේය.", "URL": "https://lankatruth.com/si/?p=1823", "Category": "ආර්ථික පුවත්", "Parent URL": null}