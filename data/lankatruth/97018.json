{"Source": "Lankatruth", "Timestamp": "October 5, 2020", "Headline": "සිසුන් සහ ගුරුවරු PCR සඳහා පාසලට කැඳවයි…", "News Content": "කොරෝනා වැළඳුණු ඇඟලුම් සේවිකාවගේ දියණියටද කොරෝනා වෛරසය ආසාදිතව ඇති බව හෙලිවීමෙන් පසු ඇය ඉගෙනුම ලැබූ පාසලේ සිසුන් සහ ගුරුවරු PCR පරීක්ෂණ සඳහා යොමු කිරීමට අද (05) දින එම පාසල වෙත කැඳවා ඇති බව වාර්තා වේ. එමෙන්ම එම දැරිය ඉගෙනුම ලැබූ පන්තියේ සිසු සිසුවියන් 31 දෙනකු හා ඔවුන්ගේ පවුල්වල සාමාජිකයන් නිරෝධායන සඳහා යොමු කිරීමට කටයුතු කර ඇති බවද වාර්තා වේ. මෙම සිසුවිය දිවුලපිටිය ප්‍රදේශයේ ප්‍රධාන පාසලක ඉගෙනුම ලබා ඇති අතර ඇය පසුගිය මාසය පුරාම නොකඩවා පාසල් පැමිණ ඇත. එම සිසුවියගේ පන්තියේ ඉගෙනුම ලැබූ සිසුන් හා ඔවුන්ගේ පවුල්වල පිරිස්ද ගුරුවරු පිරිසක් නිරෝධායනයට ලක් කිරීම සඳහා ඔවුනගේ නාමලේඛන විදුහල්පතිවරයාගෙන් ලබා ගැනීමට අදාළ අංශ ඊයේ (04) සවසම කටයුතු කර තිබිණි.", "URL": "https://lankatruth.com/si/?p=97018", "Category": "පුවත්", "Parent URL": null}