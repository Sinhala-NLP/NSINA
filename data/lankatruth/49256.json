{"Source": "Lankatruth", "Timestamp": "March 18, 2018", "Headline": "බදුල්ලේ විදුහල්පතිනියට මරණ තර්ජන VIDEO", "News Content": "ඌව පළාත් ප්‍රධාන අමාත්‍යවරයා විසින් දණ ගස්වාගනු ලැබූ බව බදුල්ල දෙමළ බාලිකා විද්‍යාලයේ විදුහල්පතිනිය අද (18) මාධ්‍ය හමුවක් පවත්වමින් තමාට මරණ තර්ජන පවතින බව කියා සිටියේය. බදුල්ල දෙමළ බාලිකා මහා විද්‍යාලයට ප්‍රධාන අමාත්‍යවරයා විසින් නිර්දේශ කළ සිසුවියක් ඇතුළත් කර නොගැනීමේ සිද්ධියක් මුල්කරගනිමින් එම විදුහලේ විදුහල්පතිනිය පසුගිය ජනවාරි තුන් වනදා සිය නිවසට ගෙන්වා දණ ගැස්වූ බවට ඌව පළාත් ප්‍රධාන අමාත්‍ය චාමර සම්පත් දසනායක මහතාට චෝදනා එල්ල විණි. කෙසේ වෙතත් අදාල විදුහල්පතිනිය සහ ලංකු ගුරුසේවා සංගමය අද මාධ්‍ය හමුවක් පවත්වමින් එම පරීක්ෂණ සිදුවන ආකාරය සැක සහිත බව සදහන් කළේය. එම මාධ්‍ය මාධ්‍ය හමුව සඳහා ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහතා ඇතුළු පිරිසක් සහබාගීවූහ. බදුල්ල දෙමළ බාලිකා විදුහලේ විදුහල්පතිනිය ආර්. භාවානි මහත්මිය පීඩාවට පත් කළ ඌව පළාත් මහ ඇමති චාමර සම්පත් දසනායක මහතා අතුලු ඊට වගකිව යුතු නිලධාරින්ට එරෙහිව නීතිය ක්‍රියාත්මක කිරීම කඩිනම් නොකරන්නේනම් සහ ඇයට තර්ජනය කරමින් බිය වැද්දීමට එරෙහිවත් ඉදිරියේදී ගනුලබන නීතිමය හා වෘර්තීය ක්‍රියාමර්ග පිළිබදවත් මෙහිදී ලංකා ගුරුසේවා සංගමයේ ප්‍රධාන ලේකම් මහින්ද ජයසිංහ මහා විසින් කරුණු අනාවරණය කරන ලදී.", "URL": "https://lankatruth.com/si/?p=49256", "Category": "පුවත්", "Parent URL": null}