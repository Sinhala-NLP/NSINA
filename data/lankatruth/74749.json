{"Source": "Lankatruth", "Timestamp": "May 29, 2019", "Headline": "මිනුවන්ගොඩ කළහය සම්බන්ධව අත්අඩංගුවට ගත් 4ක් නිදහස් – 15කට ඇප", "News Content": "පසුගිය 13 වැනිදා මිනුවන්ගොඩ ප්‍රදේශයේ ඇතිවූකළහකාරී සිද්ධිය සම්බන්ධය අත්අඩංගුවට ගෙන සිටි 15 දෙනෙකු ඇප මත මුදා හැරිමට මිනුවන්ගොඩ මහේස්ත්‍රාත් කේසර සමරදිවාකර මහතා අද(29) නියෝග කර තිබේ. කළහකාරී සිද්ධිය සම්බන්ධව පුද්ගලයන් 19 දෙනෙකු ආරක්ෂක අංශ මගින් අත්අඩංගුවට ගෙන අධිකරණයට ඉදිරිපත් කිරීමෙන් පසු ඔවුන් මීගමුව බන්ධනාගාරයේ වෙත යැවීමට නියම විය. සැකකරුවන් අද මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමෙන් පසු එක් අයෙකුට ලක්ෂ 2 බැගින් වන ශරීර ඇප මත සැකකරුවන් 15 දෙනෙකු මුදා හැරීමට නියෝග ලැබුණු අතර අනෙක් සැකකරුවන් සිව් දෙනා නිදොස් කොට නිදහස් කිරීමට නියෝග ලැබිණි. අත්අඩංගුවට ගත් සැකකරුවන් සම්බන්ධව පසුව සිදුකළ පරීක්ෂණවලදී ඔවුන්ගෙන් සිව් දෙනෙකු සිද්ධිවලට සම්බන්ධ නොවූවන් බවත් අනෙක් සැකකරුවන් සම්න්ධව ශ්‍රී ලංකා දණ්ඩනීති සංග්‍රහයට අනුව ඉදිරියේදී ක්‍රියාමාර්ග ගැනීමට නියමිත බවත් අධිකරණය පවසයි.", "URL": "https://lankatruth.com/si/?p=74749", "Category": "පුවත්", "Parent URL": null}