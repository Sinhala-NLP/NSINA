{"Source": "Lankatruth", "Timestamp": "December 6, 2018", "Headline": "පාර්ලිමේන්තුව විසිරුවීමේ ජනපති නියෝගය ශ්‍රේෂ්ඨාධිකරණය නැවත කල් දමයි", "News Content": "පාර්ලිමේන්තුව විසිරුවා හැරීමට අදාලව ජනාධිපතිවරයා විසින් නිකුත් කළ ගැසට් නිවේදනය අත්හිටුවමින් ශ්‍රේෂ්ඨාධිකරණය ලබා දී ඇති නියෝගය දිනකින් කල් දැමීමට ශ්‍රේෂ්ඨාධිකරණය අද(06) තීන්දු කර තිබේ. ඒ අනුව පාර්ලිමේන්තුව විසිරුවා හැරීම අත්හිටුවමින් ශ්‍රේෂ්ඨාධිකරණය ලබා දුන් අතුරු තහනම් නියෝගය ලබන 8 වැනිදා දක්වා බල පැවැත්වේ. ඊට අදාල පෙත්සම පිළිබඳ වැඩිදුර විභාගය හෙට(07) දින සිදුවේ. පෙත්සම සත් පුද්ගල විනිසුරු මඬුල්ලක් ඉදිරියේ අද කැඳවූ අතර එහි ප්‍රධානියා ලෙස අගවිනිසුරු නලීන් පෙරේරා මහතා කටයුතු කළේය. විනිසුරු මඬුල්ලේ සෙසු සාමාජිකයන් ලෙස බුවනෙක අළුවිහාරේ , ‍ප්‍රියන්ත ජයවර්ධන, ප්‍රසන්න ජයවර්ධන, සිසිර ද ආබෘ, විජිත් මළල්ගොඩ සහ මුර්දු ප්‍රනාන්දු යන විනිසුරුවරු කටයුතු කරයි.", "URL": "https://lankatruth.com/si/?p=64787", "Category": "පුවත්", "Parent URL": null}