{"Source": "Lankatruth", "Timestamp": "May 14, 2014", "Headline": "වෙසක්‌ සමයේ බුදු ගුණ වඩමු – විපක්‌ෂ නායක", "News Content": "වෙසක්‌ සමය සැබැවින්ම අර්ථවත් වන්නේ බුදුන් වදාළ ධර්මයට අනුව ජීවත්වීමට හුරු පුරුදු වීමෙන් බව විපක්‌ෂ නායක රනිල් වික්‍රමසිංහ මහතා වෙසක්‌ උත්සවය වෙනුවෙන් විශේෂ පණිවිඩයක්‌ නිකුත් කරමින් කියා සිටී. වෙසක්‌ සමය සැබැවින්ම අර්ථවත් වන්නේ බුදුන් වදාළ ධර්මයට අනුව ජීවත්වීමට හුරු පුරුදු වීමෙන් බව විපක්‌ෂ නායක රනිල් වික්‍රමසිංහ මහතා වෙසක්‌ උත්සවය වෙනුවෙන් විශේෂ පණිවිඩයක්‌ නිකුත් කරමින් කියා සිටී. එම පණිවිඩයෙන් වැඩිදුරටත් මෙසේද සඳහන් කර තිබේ. එම පණිවිඩයෙන් වැඩිදුරටත් මෙසේද සඳහන් කර තිබේ. “වෙසක්‌ සමය එළැඹෙද්දීත් අපට අසන්නට දකින්නට හා විඳින්නට ලැබෙන්නේ බලපුළුවන්කාරකම් ,  බලහත්කාරකම් හා ප්‍රචණ්‌ඩත්වය පැතිරුණු වටපිටාවකි. විනය හා ශික්‍ෂණය පිරිහුණු නීතියේ ආධිපත්‍යය මුළුමනින්ම පාහේ බිඳ වැටුණු රාජ්‍යයකි. “වෙසක්‌ සමය එළැඹෙද්දීත් අපට අසන්නට දකින්නට හා විඳින්නට ලැබෙන්නේ බලපුළුවන්කාරකම්, බලහත්කාරකම් හා ප්‍රචණ්‌ඩත්වය පැතිරුණු වටපිටාවකි. විනය හා ශික්‍ෂණය පිරිහුණු නීතියේ ආධිපත්‍යය මුළුමනින්ම පාහේ බිඳ වැටුණු රාජ්‍යයකි. බුදුන් වහන්සේ දේශනා කළ අයුරින් මෛත්‍රී ,  මුදිතා ,  කරුණා ,  උපේක්‌ඛා යන සතර බ්‍රහ්ම විහරණයන් අනුව සමාජය හැඩ ගැසී ඇති දැයි සිතා බැලීමට මේ වෙසක්‌ සමය උචිතම කාලය වන්නේ එබැවිනි. බුදුන් වහන්සේ දේශනා කළ අයුරින් මෛත්‍රී, මුදිතා, කරුණා, උපේක්‌ඛා යන සතර බ්‍රහ්ම විහරණයන් අනුව සමාජය හැඩ ගැසී ඇති දැයි සිතා බැලීමට මේ වෙසක්‌ සමය උචිතම කාලය වන්නේ එබැවිනි. ගිහි සමාජය පමණක්‌ නොව සංඝ සමාජයේ යම් කොටස්‌ පවා වෛරය හා ක්‍රෝධය පෙරදැරිව කටයුතු කරනු දැක්‌ම අද සාමාන්‍ය තත්ත්වයක්‌ බවට පත්වී තිබේ. මේ සඳහා හේතුපාදක වූ විවිධ සමාජ හා ආර්ථික සාධකයන් ඇති බවද සත්‍යයකි. එහෙත් සැබෑ ලෙසම බුදුන් වදාළ ධර්මය අනුගමනය කරන්නන් ඇත්නම් ඔවුන් වෙතින් කිසි විටෙක ප්‍රචණ්‌ඩත්වයක්‌ ප්‍රදර්ශනය විය නොහැකිය. ගිහි සමාජය පමණක්‌ නොව සංඝ සමාජයේ යම් කොටස්‌ පවා වෛරය හා ක්‍රෝධය පෙරදැරිව කටයුතු කරනු දැක්‌ම අද සාමාන්‍ය තත්ත්වයක්‌ බවට පත්වී තිබේ. මේ සඳහා හේතුපාදක වූ විවිධ සමාජ හා ආර්ථික සාධකයන් ඇති බවද සත්‍යයකි. එහෙත් සැබෑ ලෙසම බුදුන් වදාළ ධර්මය අනුගමනය කරන්නන් ඇත්නම් ඔවුන් වෙතින් කිසි විටෙක ප්‍රචණ්‌ඩත්වයක්‌ ප්‍රදර්ශනය විය නොහැකිය. වෙසක්‌ සමය සැබැවින්ම අර්ථවත් වන්නේ බුදුන් වදාළ ධර්මයට අනුව ජීවත්වීමට හුරු පුරුදු වීමෙනි. එබැවින් සමාජයේ යම් කොටසක්‌ අතින් වරදක්‌ සිදු වන්නේ නම් අප එය සකස්‌ කළ යුත්තේ නිරවද්‍යතාව මුල් කොට ගෙනය. අයහපත දුරු කළ යුත්තේද දුරුකළ හැක්‌කේද යහගුණයෙනි. වෛරය දුරැලිය හැක්‌කේ අවෛරයෙනි. ක්‍රෝධ කරන්නා දිනිය යුත්තේ මෛත්‍රියෙනි. අසත්පුරුෂයා සත්පුරුෂකමින් ද අසත්‍යය සත්‍යයෙන්ද දිනිය යුතුය. මේ වෙසක්‌ සමයේ අපේ සිත් තුළ යහගුණ රජ කරවමු.” වෙසක්‌ සමය සැබැවින්ම අර්ථවත් වන්නේ බුදුන් වදාළ ධර්මයට අනුව ජීවත්වීමට හුරු පුරුදු වීමෙනි. එබැවින් සමාජයේ යම් කොටසක්‌ අතින් වරදක්‌ සිදු වන්නේ නම් අප එය සකස්‌ කළ යුත්තේ නිරවද්‍යතාව මුල් කොට ගෙනය. අයහපත දුරු කළ යුත්තේද දුරුකළ හැක්‌කේද යහගුණයෙනි. වෛරය දුරැලිය හැක්‌කේ අවෛරයෙනි. ක්‍රෝධ කරන්නා දිනිය යුත්තේ මෛත්‍රියෙනි. අසත්පුරුෂයා සත්පුරුෂකමින් ද අසත්‍යය සත්‍යයෙන්ද දිනිය යුතුය. මේ වෙසක්‌ සමයේ අපේ සිත් තුළ යහගුණ රජ කරවමු.”", "URL": "https://lankatruth.com/si/?p=10045", "Category": "පුවත්", "Parent URL": null}