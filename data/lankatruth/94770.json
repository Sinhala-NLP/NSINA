{"Source": "Lankatruth", "Timestamp": "July 15, 2020", "Headline": "ගොනාපිනුවලත් 34ක් ස්වයං නිරෝධායනයට", "News Content": "තෙලිකඩ පොලිස් බල ප්‍රදේශයට අයත් ගොනාපිනුවල මාජුවාන ප්‍රදේශයේ පවුල් 08කට අයත් පුද්ගලයින් 34 දෙනෙකු ස්වයං නිරෝධායනයට ලක්කිරීමට පියවරගෙන තිබේ. කොරෝනා වයිරසය ආසාදනය වී ඇති බවට තහවුරුවු හබරාදුව හිනටිගල පදිංචි කන්දකාඩු පුනරුත්ථාපන මධ්‍යස්ථානයේ සේවය කළ උපදේශකවරයා ඉකුත් 05 වැනිදින ගොනාපිනුවල ප්‍රදේශයේ පිහිටි සිය බිරිඳගේ නිවසට පැමිණ ඇත. එදින රාත්‍රි නිවසේ ගතකොට 06 වැනිදින මොහු පිටත්ව ගොස් ඇති අතර එම නිවසේ අය හා සමීප ආශ්‍රිතයින් ඊයේ (14) සිට මහජන සෞඛ්‍ය පරීක්ෂකවරුන්ගේ අධික්ෂණය යටතේ මෙසේ ස්වයං නිරෝධායනයට ලක්කිරීමට පියවරගෙන තිබේ. මෙකී උපදේශක වරයා එම ප්‍රදේශයේ වෙළඳසැල් 2කට ගොස් භාණ්ඩ මිලදීගෙන ඇති බවද අනාවරණය වී ඇත.", "URL": "https://lankatruth.com/si/?p=94770", "Category": "පුවත්", "Parent URL": null}