{"Source": "Lankatruth", "Timestamp": "October 26, 2017", "Headline": "චීනය මෙහෙයවීමේ බලය නැවතත් ෂී ජින්ග් පිං වෙත", "News Content": "පසුගියදා අවසන් වූචීන කොමියුනිස්ට් පක්ෂයේ 19 වන සම්මේලනයේදීනැවත වරක් එම පක්ෂයේ මහ ලේකම්වරයා ලෙස ජනාධිපති ෂීජින්ග් පිං පත්කර ගෙන ඇති අතර එළඹෙන 2022 වසර දක්වා කාලය සඳහා චීන ජනාධිපතිවරයා ලෙස නැවත වරක් ෂී ජින්ග් පිං පත්ව තිබේ. ජනාධිපති ධූරයට පත්වීමෙන් අනතුරුව ෂී ජින්ග් පිං විසින් චීනයේ බලවතුන් ලෙස සැලකෙන චීන කොමියුනිස්ට් පක්ෂයේ දේශපාලන මණ්ඩලය සඳහා සාමාජිකයින් පත්කර ඇති බවද වාර්තා වේ. මීට පෙර 2012 වසරේදීපැවැති චීන කොමියුනිස්ට් පක්ෂ සම්මේලනයේදී ෂී ජින්ග් පිං එම පක්ෂයේ බහුතර කැමැත්තෙන් පක්ෂමහ ලේකම් ධූරයට පත්කරනු ලැබීය. එතැන් පටන් චීනය තුළදැවැන්ත සංවර්ධන ඉලක්ක අත්පත් කර ගැනීමත් කොමියුනිස්ට් පක්ෂය ශක්තිමත් කිරීම වෙනුවෙන් ගනු ලැබූක්‍රියාමාර්ගත් වංචාව – දූෂණයට එරෙහිව සිදුකරනු ලැබූක්‍රියාමාර්ගත් හේතුවෙන් ෂී ජින්ග් පිං ජනාධිපතිවරයා නැවත වරක් එම තනතුරට පත් කිරීමට කටයුතු කර ඇත. පක්ෂසම්මේලනයේදීමහජන චීන සමූහාණ්ඩුවේ නිර්මාතෘ මාවෝ සේතුං ගේ මට්ටමින් ෂී ජින්ග් පිං ජනාධිපතිවරයාගේ නාමය ඔසවා තැබීමටටත් ඔහුගේ මතවාද පක්ෂ ව්‍යවස්ථාවට ඇතුළත් කිරීමටත් පසුගිය 24 වැනිදා අවසන් වූචීන කොමියුනිස්ට් පක්ෂ සම්මේලනයේදීතීරණය කර ඇති බව පැවසේ.", "URL": "https://lankatruth.com/si/?p=43108", "Category": "විදෙස් පුවත්", "Parent URL": null}