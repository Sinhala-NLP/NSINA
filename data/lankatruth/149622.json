{"Source": "Lankatruth", "Timestamp": "July 25, 2023", "Headline": "උඩවලව ගොවීයෝ කුඹුරු අක්කර 65,000ක් බේරාගැනීමේ සටනක", "News Content": "උඩවලව ජලාශයෙන් පොෂණය වන කුඹුරු අක්කර 65,000ක් බේරාගැනීමේ අරගලයකට ගොවියෝ මේ  වනවිට මුහුණ දී සිටිති. එයට හේතුවී ඇත්තේ එම ජලාශයේ ජලය නිසි කලමනාකරණයකින් මුදා නොහැරීමය. පවතින වියලි කාලගුණ තත්වය හමුවේ අවශ්‍ය ප්‍රමාණයට ජලය නිදහස් නොකිරීම නිසා නිසි පරිදි ජලය ලබාගැනීම වෙනුවෙන් ඇඹිලිපිටය නගර මධ්‍යයේදී ඊයේ (24) ජලය ඉල්ලා සත්‍යග්‍රහයක් ආරම්භ කරනු ලැබීය. එම අවස්ථාවට සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න එම සංවිධානයේ ලේකම් ටී.බී සරත් ඇතුළු ගොවිජන නායකයින්ද එක්වී සිටියහ. ඔවුන්ගේ මූලික ඉල්ලීම වී තිබෙන්නේ සමණල ජලාශයේ රඳවාගෙන තිබෙන අක්කර 28,650ක පමන ප්‍රමාණයෙන් ක්‍රමානුකූලව අක්කර අඩි 25,000ක් පමන උඩවලව ජලාශයට මුදාහැර එම ජලය ගොවීන්ට ලබාදෙන ලෙසය.", "URL": "https://lankatruth.com/si/?p=149622", "Category": "පුවත්", "Parent URL": null}