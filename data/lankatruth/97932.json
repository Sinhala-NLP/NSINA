{"Source": "Lankatruth", "Timestamp": "October 17, 2020", "Headline": "රිෂාඩ් සිදුවීමෙන් පොලිසියේ ලොකු පුටු සෙලවෙයි!", "News Content": "අපරාධ පරීක්ෂණ දෙපාර්තමේන්තුවේ අධ්‍යක්ෂක ලෙස කටයුතු කළ ජ්‍යෙෂ්ඨපොලිස් අධිකාරී ප්‍රසන්නද අල්විස් මහතා ජාතික පොලිස් කොමිෂන් සභාවේ අනුමැතිය අනුව පොලිස්පතිවරයා විසින් ස්ථානමාරු කර තිබේ. CID නව අධ්‍යක්ෂකවරයා ලෙස ජ්‍යෙෂ්ඨපොලිස් අධිකාරී නිශාන්ත ද ‌සොයිසා පත් කර තිබේ. ඔහු මීට පෙර නීතිවිරෝධීවත්කම් විමර්ශන කොට්ඨශයේ අධ්‍යක්ෂකවරයා ලෙස කටයුතු කළේය. CID අධ්‍යක්ෂක තනතුරේ සිටි ජ්‍යෙෂ්ඨපොලිස් අධිකාරී ප්‍රසන්නද අල්විස් මහතා ත්‍රස්ත මර්දන හා විමර්ශන කොට්ඨශයේ අධ්‍යෂක ලෙසද ත්‍රස්ත මර්දන හා විමර්ශන කොට්ඨශයේ අධ්‍යෂකවරයා වූ ඩබ්ලිව්. තල්දූව අපරාධ කොට්ඨාශයේ අධ්‍යක්ෂක ලෙසද මාරු කර ඇති අතර අපාරාධ කොට්ඨාශයේ අධ්‍යක්ෂක තනතුරේ සිටි ජ්‍යෙෂ්ඨපොලිස් අධිකාරී ඒ්.කේ. කරුණාකළගේ දකුණු පළාත් භාර ජ්‍යෙෂ්ඨනියෝජ්‍ය පොලිස්පතිවරයාගේ පෞද්ගලික සහකාර ලෙස මාරුකර ඇත. රිෂාඩ් බදියුදීන් මහතා අත්අඩංගුවට ගැනීම ප්‍රමාදවීම සම්බන්ධයෙන් නීතිපතිවරයා CID අධ්‍යක්ෂක ජ්‍යෙෂ්ඨපොලිස් අධිකාරී ප්‍රසන්නද අල්විස් මහතාට මීට පෙර නොසතුට පළකර ඇති අතර රිෂාඩ් බදියුදීන්ගේ සොහොයුරා‌ මුදාහැරීම සම්බන්ධ ලිපි ගොනුව ඉදිරිපත් කරන ලෙසද නීතිපතිවරයා දන්වා තිබේ.", "URL": "https://lankatruth.com/si/?p=97932", "Category": "පුවත්", "Parent URL": null}