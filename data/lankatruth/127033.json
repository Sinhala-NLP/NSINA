{"Source": "Lankatruth", "Timestamp": "December 15, 2021", "Headline": "ආණ්ඩුව සහ මහ බැංකුව සිදුකරන ආර්ථික මෙහෙයුම් ජනතාව පිලිගන්නේ නැහැ…", "News Content": "ශ්‍රී ලංකා මහ බැංකුව සහ ආණ්ඩුව යන ආයතන දෙක මෙරට ආර්ථිකය මෙහෙයවීමේ මූලික වගකීම් දැරූවද එම ආයතන දෙකේ මෙහෙයවීම් ජනතාව නොපිලිගන්නා තැනට පත්වී ඇති බව පේරාදෙණිය විශ්වවිද්‍යාලයේ ආර්ථික විදයා අධ්‍යන අංශයේ මහාචාර්ය වසන්ත අතුකෝරළ පෙන්වා දී තිබේ. ආර්ථික විද්‍යා මාහාචාර්යවරයා මේ බව සඳහන් කරන්නේ ලංකාදීප පුවත්පතේ මාධ්‍යවේදී චමින්ද මුණසිංහ විසින් කරන ලද සාකච්ඡාවකදීය. එම සාකච්ඡාව ඇසුරින් සකස් කළ ලිපිය අද (15) එම පුවත්පතේ පල කර ඇත. “විනිමය අනුපාතය අන්තගාමී තත්වයට ගෙනආවේ කවුද?” යන සිරස්තලයෙන් එම ලිපිය පල කර ඇත. එහිදී මහාචාර්යවරයා මහ බැංකුව සහ ආණ්ඩුව සම්බන්ධයෙන් දැක්වූ අදහස් පහත පල වේ. “මේ තත්වය නිවැරදිව තේරුම් නොගැනීමේ ප්‍රතිඵලය වී ඇත්තේ විනිමය අනුපාතය අන්තගාමී තත්වයකට ගමන් කර තිබීමය. නිශ්චිත විනිමය අනුපාතයක් ප්‍රකාශයට පත්කරනු ලැබ තිබුණද එයින් එහාට ගොස් පෞද්ගලික වෙළෙන්දෝ කෘත්‍රීම විනිමය අනුපාතයක් රට තුළ ක්‍රියාත්මක කරමින් සිටිති. ආර්ථික අවගමණයක් ඇතිවන බවට මෙය සාක්ෂියකි. ආර්ථිකයක් මෙහෙයවනු ලබන්නේ ආණ්ඩුව සහ මහ බැංකුව යන ආයතන දෙකෙනි. එම ආයතන දෙකෙන් මෙහෙයවන ආර්ථිකය ජනතාව නොපිලිගන්නා තැනට පත්වීමත් මෙයින් පෙන්නුම් කෙරේ. මේ ආකාරයට අනිකුත් අංශත් ආර්ථිකය මෙහෙයවන ප්‍රධාන ආයතන දෙකෙන් ඔබ්බට ගොස් ක්‍රියාත්මක මිල ගණන්, දර්ශක නිර්මාණය කරන්නට පුළුවන. එමේ වුවහොත් සමස්ත ආර්ථිකයම ආණ්ඩුවේ සහ මහ බැංකුවේ පලනයෙන් ගිලිහී යනු ඇත.”", "URL": "https://lankatruth.com/si/?p=127033", "Category": "ආර්ථික පුවත්", "Parent URL": null}