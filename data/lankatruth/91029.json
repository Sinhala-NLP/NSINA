{"Source": "Lankatruth", "Timestamp": "March 14, 2020", "Headline": "රුපියල තවත් පහළට යයි", "News Content": "ඇමෙරිකා එක්සත් ජනපද ඩොලරයට සාපේක්ෂව රුපියලේ අගය අද වනිවට ඉතිහාසගත ලෙස පහළ ගොස් තිබේ. ඒ අනුව ඊයේ (13) වනවිට මෙරට ඉතිහාසයේ පළමු වරට ඇමෙරිකානු ඩොලරයක රුපියල් අගය 185.08ක් ලෙස සටහන්ව තිබේ. ශ්‍රී ලංකා මහ බැංකුව දෛනිකව නිකුත් කරන විනිමය අනුපාතිකවලට අනුව ඊයේ ඇමෙරිකානු ඩොලරයක විකුණුම් අගය රුපියල් 185.08ක් ලෙසත් ගැනුම් අගය රුපියල් 181.21ක් ලෙසත් දැක්විණි.", "URL": "https://lankatruth.com/si/?p=91029", "Category": "ආර්ථික පුවත්", "Parent URL": null}