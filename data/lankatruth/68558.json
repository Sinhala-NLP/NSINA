{"Source": "Lankatruth", "Timestamp": "February 18, 2019", "Headline": "කෝටි 4ක රේගු වංචාව සම්බන්ධව නිලධාරීන් දෙදෙනෙකුට අනිවාර්ය නිවාඩු", "News Content": "ටොන් 12ක බීඩි කොළ තොගයක් බදු වංචා කරමින් රේගුවෙන් නිදහස් කරගැනීමට යාමේදී අත්අඩංගුවට පත් සිද්ධියට අදාලව සහකාර රේගු අධිකාරීවරයෙකු සහ රේගු පරීක්ෂකවරයෙකු අනිවාර්ය නිවාඩු යවා ඇතැයි ශ්‍රී ලංකා රේගුව කොළඹ අතිරේක මහේස්ත්‍රාත් ලෝචනා අබේවික්‍රම මහත්මිය හමුවේ අද(18) කරුණු දක්වා තිබේ. සිද්ධියට අදාලව ශ්‍රී ලංකා රේගුවේ මධ්‍යම විමර්ශන ඒකකය පැවැත්වූ පරීක්ෂණයක තොරතුරු අනුව අදාල සහකාර රේගු අධිකාරීවරයා සහ රේගු පරීක්ෂකවරයා සම්බන්ධව අනාවරණය වූ බවත් ඒ අනුව රේගු පාලනාධිකාරිය ඉහත තීරණය ගනුලැබූ බවත් අධිකරණය හමුවේ කරුණු අනාවරණය විය. පසුගිය වසරේ දෙසැම්බර් මස 3 වැනිදා මෙම බීඩිකොළ තොගය රේගු අත්අඩංගුවට පත්වූ අතර ඉන් රටට අහිමිවීමට ගිය බදු ආදායම රුපියල් කෝටි 4ක් බව රේගුව පවසයි.", "URL": "https://lankatruth.com/si/?p=68558", "Category": "පුවත්", "Parent URL": null}