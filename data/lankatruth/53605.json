{"Source": "Lankatruth", "Timestamp": "June 5, 2018", "Headline": "TNL මාධ්‍ය ආතනයේ ප්‍රතිවිකාශන මධ්‍යස්ථානයකට සීල් තබයි", "News Content": "TNL මාධ්‍ය ඡාලයට අයත් පොල්ගහවෙල ප්‍රතිවිකාශන මධ්‍යස්ථානයේ මේ වනවිට විකාශන කටයුතු ඇණහිට තිබේ. ඒ පොල්ගහවෙල මහේස්ත්‍රාත් අධිකරණය විසින් ලබා දුන් අධිකරණ නියෝගයකට අනුව එම විකාශන මධ්‍යස්ථානයට සීල් තබා එහි තිබු විකාශන උපකරණ පොලිස් බාරයට ගැනීමෙන් පසුවයි. එම මධ්‍යස්ථානයේ කටයුතු අක්‍රිය වීමත් සමඟ සබරගමුව, වයඹ හා බස්නාහිර පළාතේ ප්‍රදේශ රැසක විකාශන කටයුතුවලට අවහිරතා මතුව ඇත. අවසරයකින් තොරව විදුලි සංදේශ කුළුණක් පවත්වා ගෙන යෑම සම්බන්ධයෙන් විදුලි සන්දේශ නියාමන කොමිෂන් සභාවෙන් ඊයේ (04) ලැබී ඇති පැමිණිල්ලක් අනුව පොලීසිය විසින් අධිකරණය හමුවේ මෙම කරුණු ඉදිරිපත් කිරීම සිදු කළ බව පොලිස් මාධ්‍ය ප්‍රකාශකවරයා මාධ්‍ය වෙත ප්‍රකාශ කර තිබේ. මේ වන විට විදුලි සංදේශ නියාමන කොමිෂන් සභාවේ සහයෝගයෙන් පොල්ගහවෙල පොලීසිය මේ සම්බන්ධයෙන් විමර්ශනයක් සිදු කරන බවද ඔහු වැඩිදුරටත් සඳහන් කර ඇත. කෙසේ නමුත් TNL ආයනය සිය වෙබ් අඩවියේ නිවේදනයක් පල කරමින් සඳහන් කරන්නේ තමන් නිසි පරිදි මුදල් ගෙවා නීත්‍යානුකූලව කටයුතු කරමින් සිටියදි මෙසේ සිදුවීම කනගාටුවට කරුණක් බවයි.", "URL": "https://lankatruth.com/si/?p=53605", "Category": "පුවත්", "Parent URL": null}