{"Source": "Lankatruth", "Timestamp": "March 23, 2021", "Headline": "පොලීසිය සොයමින් සිටි වාරිමාර්ග රක්ෂිතයේ ගස් කැපූ මන්ත්‍රී අත්අඩංගුවට – එදිනම ඇප", "News Content": "බද්දේගම බොරලුකඩ ප්‍රදේශයේ වාරිමාර්ග රක්ෂිතයක ගස් කපා දැමීමක් සම්බන්ධව අත්අඩංගුවට ගැනීම සඳහා බද්දේගම පොලිසිය විසින් පසුගිය දිනවල සොයමින් සිටි ශ්‍රී ලංකා නිදහස් පක්ෂයේ ප්‍රාදේශීය සභා මන්ත්‍රී බුවනෙක නානායක්කාර අත්අඩංගුවට ගෙන අධිකරණයට ඉදිරිපත්කිරීමෙන් පසු ඇප මත මුදාහැර තිබේ. මෙම මන්ත්‍රීවරයා ඇතුළු පිරිසක් විසින් එම රක්ෂිතයේ ගස් කපා දමමින් දැව සඳහා කඳන් කුට්ටි කරමින් සිටියදී මීට පෙර එක්ස්කැවේටරයක් සමග දැව කඳන් 31ක්ද එක් සැක කරුවෙකුද අත්අඩංගුවට ගෙන තිබිණි. පොලිස් මාධ්‍ය ප්‍රකාශය නියෝජ්‍ය පොලිස්පති අජිත් රෝහණද මේ බව තහවුරු කර ඇත.", "URL": "https://lankatruth.com/si/?p=113544", "Category": "පුවත්", "Parent URL": null}