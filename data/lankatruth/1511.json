{"Source": "Lankatruth", "Timestamp": "February 23, 2012", "Headline": "කිරිපිටි මිලත් ඉහලට", "News Content": "කිරිපිටි වල මිල වැඩි කිරීමකට රජය එකඟ නොවන්නේ නම්, ඉදිරියේදී කිරිපිටි මෙරටට ආනයනය කිරීමෙන් ඉවත්වීමට තම සමාගම්වලට සිදුවනු ඇති බවත්, මේ සම්බන්ධයෙන් කිරිපිටි සමාගම් සියල්ල රැස්වී සාකච්ඡා කර ඇති බවත් කිරිපිටි සමාගමක ‍‍‍ජ්‍යෙෂ්ඨ නිලධාරියෙක් පැවැසීය. ග්‍රෑම් 400 කිරිපිටි පැකැට්ටුවක මිල රුපියල් 20කින් පමණ ඉහළ දමන ලෙස කිරිපිටි ගෙන්වන සමාගම් පාරිභෝගික කටයුතු අධිකාරියෙන් යළිත් වරක් ඉල්ලීම් කර ඇතැයි ද හෙතෙම සදහන් කළේය. රුපියලේ විනිමය අගය පාවීමට ඉඩ හැරීම සහ ඉන්ධන මිල ඉහළ නැංවීමත් සමග ඇති වන ප්‍රවාහන වියදම් ඉහල යාමත් හේතුවෙන් මෙලෙස මිල වැඩි කිරීමක් ඉල්ලූ බව ඔහු පැවසිය. ඇතුළත ඒ පිළිබඳව විශ්‍ලේෂණය කර තීන්දුවක් ගැනීමට නියමිත බව පාරිභෝගික අධිකාරිය පවසයි.", "URL": "https://lankatruth.com/si/?p=1511", "Category": "පුවත්", "Parent URL": null}