{"Source": "Lankatruth", "Timestamp": "July 15, 2021", "Headline": "මින්නේරිය ජාතික වනෝද්‍යා කෙනරකගේ මළ සිරුරක් හමුවෙයි…", "News Content": "මින්නේරිය ජාතික වනෝද්‍යානයට අයත් සිගිරිය, ගල් ලිඳ ප්‍රදේශයේ මහා වැව ආසන්නයේ මියගිය කෙනර මළසිරුරක් 14 දින පස්වරුවේ මින්නේරිය හා සිගිරිය වනජීවී නිලධාරීන් හා පොලොන්නරුව කොට්ඨාශ අපරාධ විමර්ශන ඒකකය විසින් සිදුකල මෙහෙයුමකදී සොයා ගෙන තිබේ. කොළඹ පිහිටි වනජවි සංරක්ෂණ ප්‍රධාන කාර්යාලයට ලැබුණු තොරතුරක් මත මින්නේරිය හා සිගිරිය වනජීවී නිලධාරීන් මෙම මෙහෙයුම සිදුකර ඇත. වයස අවුරුදු විස්සක් පමණ වන මියගිය කෙනරගේ මළසිරුර ගොවින් විසින් වී වගා කරන ලද වෙල් යායකට යාබද භූමියක තිබියදී හමුවී ඇති අතර කෝන් ගසක අතු කැබලිවලින් මියගිය කෙනර මළසිරුර වසා දමා තිබුණු බව වැටලීමට එක්වූ නිලධාරීන් පැවසුහ. කෙනර මියයාමට හේතුව මෙතෙක් අනාවරණය වී නොමැත. කෙනරගේ මරණය පිලිබදව හිඟුරක්ගොඩ මෙහෙස්ත්‍රාත් අධිකරණයෙන් ලබාදුන් නියෝගයක් මත මළසිරුර පිළිබද පශ්චාත් මරණ පරීක්ෂණය ගිරිතලේ පශු වෛද්‍යවරුන්ගේ සහභාගිත්වයෙන් අද (15) දින පැවැත්වීමට නියමිත් අතර කොට්ඨාශ විශේෂ අපරාධ විමර්ශනයක් සහ කෙනරගේ DNA පරීක්ෂණයකද සිදු කිරීමට නියමිත බව වනජීවී නිලධාරීහු කියා සිටිති. මිට සති කීපයකට පෙර මින්නේරිය ජාතික වනෝද්‍යානයේ අලි පැටවෙකු පැහැරගෙන යාමක් පිලිබදව අන්දොලනත්මක සිද්ධිය වාර්තාවී ඇත්තේද කෙනර මියගිය ස්ථානයට ආසන්නයේ පිහිටි භූමියක බවද වනජීවී නිලධාරින් කියා සිටිති. මෙම කෙනර පැටවුන් දෙදෙනෙකු හෝ එක් පැටවෙකු බිහි කර ඇති බවත් බොහෝ දුරට මෙම කෙනරගේ පැටවා, කෙනෙර මරාදමා පැහැරගෙන යන්නට ඇති බවත් වනජීවී නිලධාරීහු කියති. කෙනරගේ මරණය සමබන්ධයෙන් සිගිරිය, කශ්‍යපගම ප්‍රදේශයේ පදිංචි පුදගලයෝ දෙදෙනකු වනජීවී නිලධාරීන් සැකපිට අත්අඩංගුවට ගෙන ඇත. මින්නේරිය ජාතික වනෝද්‍යානයේ බාරකාර ඊ. මඩුගල්ල, ජේ.ආර් විජිත, එම්.එම් වාසල ඇතුළු වනජීවී නිලධාරින් කණ්ඩායමක් වැඩිදුර විමර්ශන සිදුකරයි.", "URL": "https://lankatruth.com/si/?p=119649", "Category": "පරිසර", "Parent URL": null}