{"Source": "Lankatruth", "Timestamp": "November 27, 2020", "Headline": "ෆිච් දර්ශකයේ ලංකාව තවත් පහලට!", "News Content": "ජාත්‍යන්තර ෆිච් රේටිංග්ස් ණය ශ්‍රේණිගත කිරීමේ ආයතනයෙන් ලංකාවේ තත්වය තව දුරටත් පහත දමා ඇත මේ දක්වා ලංකාවේ ණය ගෙවීමේ හැකියාව අනුව බී සෘණ (B-) තත්වයේ සිට CCC කාණ්ඩය දක්වා පහත හෙළමින් ණය ආපසු ගෙවීමේ දැඩි අවදානමකට මුහුණදී සිටින රටවල් අතරට එක්කරනු ලැබ තිබේ. එම නිවේදනය නිකුත් කරමින් 2021 වසර වෙනුවෙන් ඉදිරිපත්කර තිබෙන අයවැය ලේඛනය අනුව විශාල ණය මුදලක් ගැනීමට නියමිතව තිබීම සහ ණය කලමනාකරණය පිළිබඳව පවතින දුර්වල තත්වයන් කෙරෙහි අවදානය යොමුකර ඇත. 2020 සහ 2021 වර්ශවලදී දල වශයෙන් රුපියල් කෝටි 500,000කට අධික මුදලක් ණය ගැනීමට නියමිතය. මේ වනවිටද ජාත්‍යන්තර ස්වෛරිත්ව බැඳුම්කර තුළින් ලබාගෙන ඇති ණය ප්‍රමාණය ඉතා අවධානම්කාරී තත්වයක පවතින බව ආර්ථික විශ්ලේෂකයන් පොදුවේ අනතුරු අඟවා තිබේ. ෆිච් රේටිංග්ස් ඇතුළු ජත්‍යන්තර ණය ශ්‍රේණිගතකිරීමේ ආයතනවල දත්තයන් ශ්‍රී ලංකාව නිල ලෙස පිළිගැනීම සිදු කළේ 2012 වසරේදී මහින්ද රාජපක්ෂ පාලනය යටතේය.", "URL": "https://lankatruth.com/si/?p=101695", "Category": "ආර්ථික පුවත්", "Parent URL": null}