{"Source": "Lankatruth", "Timestamp": "November 26, 2022", "Headline": "හැටන් නගරයේ ගෑස් පෝලිමක්", "News Content": "දින ගණනාවක සිට යළිත් ලිට්‍රෝ ගෑස් හිඟයක් පවතින බව හැටන් නගරයේ පාරිභෝගිකයෝ පවසති. මෙම ගැස් හිඟය මතුවී ඇති ඇත්තේ හැටන් නගරයේ පිහිටි ලිට්‍රෝ ගැස් අලෙවි නියෝජිතයින්ට ලිට්‍රෝ සමාගම විසින් දැනට මාසයක පමණ කාලයක සිට සීමිත ගැස් සිලින්ඩර් ප්‍රමාණයක් පමණක් ලබාදීම නිසා බව යැයිද වාර්තා වේ. අද (26) දින ලිට්‍රෝ සමාගම විසින් අලෙවි නියෝජිතයින්ට ගැස් තොග ලබාදෙන බවට ලද තොරතුරක් මත ගෑස් පාරිභෝගිකයන් ගෘහස්ථ ගැස් සිලින්ඩර රැගෙන මේ වනවිට දිගු පෝලිම්වල රැඳී සිටින බවද වාර්තා වේ.", "URL": "https://lankatruth.com/si/?p=142406", "Category": "පුවත්", "Parent URL": null}