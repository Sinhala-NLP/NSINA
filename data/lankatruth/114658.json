{"Source": "Lankatruth", "Timestamp": "April 10, 2021", "Headline": "අවුරුදු කැවිලි අමුද්‍රව්‍ය මිල වේගයෙන් ඉහළට", "News Content": "අවුරුදු සමයේ කැවිලි වර්ග සහ කේක් වර්ග නිෂ්පාදනය සඳහා ගනු ලබන අමුද්‍රව්‍ය බොහෝමයක මිල මේ වනවිට සීග්‍ර ලෙස ඉහළ ගොස් තිබේ. ඒ අනුව මේ වනවිට මුං ඇට කිලෝ එකක් රුපියල් 1,000ක් දක්වාත් උඳුපිටි කිලෝ එකක් රුපියල් 1,850ක් දක්වාත් මිල ඉහළ ගොස් ඇත. එමෙන්ම මීට පෙර රුපියල් 350ක්ව පැවති පොල්තෙල් බෝතලය රුපියල් 600ත් 800ත් අතර මිලක් දක්වාත් කහ කුඩු ග්‍රෑම් 100ක් රුපියල් 600ක් දක්වාත් කරඳමුංගු, කරාඹුනැටි ආදියද ග්‍රෑම් 100 රුපියල් 200ක් දක්වාත් ඉහළගොස් තිබේ. මේ වනවිට පැණි බෝලතයක් රුපියල් 500ක් දක්වාත් ඉහළ ගොස් ඇත. එමෙන්ම බටර්, මාගරින්, රසකාරක, යීස්ට්, පොල්තෙල් ආදී අමුද්‍රව්‍යවල මිල පසුගිය දිනවල අසීමිත ලෙස ඉහළ ගොස් ඇති බවද සමස්ත ලංකා බේකරි හිමියංගේ සංගමය සඳහන් කරයි.", "URL": "https://lankatruth.com/si/?p=114658", "Category": "ආර්ථික පුවත්", "Parent URL": null}