{"Source": "Lankatruth", "Timestamp": "September 12, 2019", "Headline": "කැකිරාව අධිකරණයේ නඩු භාණ්ඩ ගබඩාව ගිණිගනියි", "News Content": "කැකිරාව මහෙස්ත්‍රාත් අධිකරණයේ නඩු භාණ්ඩ ගබඩාවේ ගින්නක් හටගෙන ඇති බව වාර්තා වේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කරන්නේ අද (12) පෙරවරුවේ මෙම ගින්න හටගෙන ඇති අතර මේ වනවිටත් ගින්න මැඩපැවැත්වීමට කටයුතු කරමින් සිටින බවය. ගින්න ඇති වූයේ කෙසේද යන්න මෙතෙක් අනාවරණය වී නොමැති අතර සිද්ධිය සම්බන්ධයෙන් අනුරාධපුර කොට්ඨාසභාර පොලිස් අධිකාරීවරයා යටතේ පරීක්ෂණ අරඹා ඇති බවත් පරීක්ෂණ සඳහා පොලිස් කණ්ඩායම් කිහිපයක් සිද්ධිය වූ ස්ථානයට පිටත් කර යවා ඇති බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් කරයි.", "URL": "https://lankatruth.com/si/?p=80743", "Category": "පුවත්", "Parent URL": null}