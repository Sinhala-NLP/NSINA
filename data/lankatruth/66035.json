{"Source": "Lankatruth", "Timestamp": "January 4, 2019", "Headline": "ශ්‍රී ලංකා රක්ෂණ සේවකයෝ වැඩවර්ජනයකට සැරසෙති", "News Content": "පාසල් සිසුන් සඳහා රක්ෂණාවරණයක් ලබාදීමේ ව්‍යාපෘතිය ශ්‍රී ලංකා රක්ෂණ සංස්ථාවෙන් ඉවත් කර රාජ්‍ය නොවන පුද්ගලික සමාගමක් වෙත ලබාදීමට ආණ්ඩුවකටයුතු කරමින් සිටින බව අප විසින් ඊයේ (03) වාර්තා කර සිටි අතර මේ වනවිට වාර්තා වන්නේ ඒ සඳහා වන කැබිනට් පත්‍රිකාව ලබ 08 වනදා පැවැත්වෙන කැබින්ට් රැස්වීමට ඉදිරිපත් කිරීමට අධ්‍යාපන අමාත්‍යවරයා කටයුතු කරමින් සිටින බවයි. ලක්ෂ 41ක් වන පාසල් දරු දැරියන් රක්ෂණය කිරීමේ රුපියල් බිලියන 2.5ක ව්‍යාපෘතිය ශ්‍රී ලංකා රක්ෂණ සංස්ථා මගින් විදිමත් ලෙස සිදුකරමින් සිටියදී එය මෙසේ පුද්ගලික සමාගමක් වෙත පැවරීමට විරෝධය දක්වන බවත් එම විරෝධය නොතකා ආණ්ඩුව කටයුතු කළහොත් වැඩවර්ජනයක් දියක් කරන බවත් ශ්‍රී ලංකා රක්ෂණ සේවක වෘත්තීය සමිති අවධාරණය කරති. මෙම සේකව විරෝධය නොතකා ලබන 08වනදා අදාළ කැබිනට් පත්‍රිකාව කැබිනට් මණ්ඩලයට ඉදිරිපත් කළ හොත් අනිවාර්යයෙන්ම අකණ්ඩ වැඩවර්ජනයක් දියත් කරන බවත් එම සේවකයෝ අවධාරණය කරති.", "URL": "https://lankatruth.com/si/?p=66035", "Category": "පුවත්", "Parent URL": null}