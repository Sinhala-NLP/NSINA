{"Source": "Lankatruth", "Timestamp": "December 2, 2012", "Headline": "උමගක් කඩා වැටී වාහන රැසක් අනතුරේ", "News Content": "ජපානයේ ටෝකියෝ සිට නගෝයා නගරය හා සම්බන්ධ වන මාර්ගයේ පිහිටි උමගක් හදිසියේ කඩා වැටීම නිසා මිනිසුන් රැසක් සමගින් වාහන විශාල ප‍්‍රමාණයක් උමං මග තුළ සිරවී ඇතැයි වාර්තා වේ. සසාගෝ උමං මාර්ගය ලෙස හැදින්වෙන අනතුරට පත්වූ උමග ජපානය තුල පිහිටා ඇති දිගම උමං මාර්ගයක් ලෙස වාර්තා වන අතර කඩා වැටුණු විශාල කොන්කී‍්‍රට් කුට්ටි නිසා උමං මාර්ගය අවහිර වීම හේතුවෙන් විශාල වාහන ප‍්‍රමාණයක් උමං මග තුල සිරවී ඇතැයි ජපානයෙන් ලැබෙන ආරංචි මාර්ග පවසයි. විශාල කොන්කී‍්‍රට් කුට්ටි පතිතවූ වාහන රැසක්ද මියගිය පුද්ගලයන් රැසකගේ සිරුරු ද උමං මග තුල විසිරී ඇතැයි සිද්ධිය ඇසින් දුටුවෝ පවසති.", "URL": "https://lankatruth.com/si/?p=5351", "Category": "විදෙස් පුවත්", "Parent URL": null}