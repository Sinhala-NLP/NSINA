{"Source": "Lankatruth", "Timestamp": "October 2, 2019", "Headline": "පරිපාලන සේවා නිලධාරීන් ආරම්භ කළ වෘත්තීය ක්‍රියාමාර්ගය අවසන්", "News Content": "ශ්‍රී ලංකා පරිපාලන සේවා නිලධාරීන්ගේ සංගමය ආරම්භ කර තිබූ සීමිත වැඩ කිරීමේ වෘත්තීය සමිති ක්‍රියාමාර්ගය අත්හිටුවා තිබේ. වැටුප් ඇතුළු වෘත්තීය ගැටලු කිහිපයක් මුල්කර ගනිමින් ශ්‍රී ලංකා පරිපාලන සේවා නිලධාරීන්ගේ සංගමය සහ රජයේ විධායක ශේණි නිලධාරීන්ගේ සංගමය ආරම්භ කළ වෘත්තීය ක්‍රියාමාර්ගය නතර කොට තිබේ. පරිපාලන සේවා නිලධාරීණ් ඇතුළු විධායක දීමනා හිමි සියලු නිලධාරීන් සඳහා සේවා කාලය නොසලකා පොදුවේ රුපියල් 15,000ක දීමනාවක් ලබාදීමට පසුගිය දා රැස්වූකැබිනට් මණ්ඩලය අනුමැතිය දීමත් සමඟ මෙම වෘත්තීය ක්‍රියාමාර්ගය අත්හිටුවීමට තීරණය වී තිබේ.", "URL": "https://lankatruth.com/si/?p=82091", "Category": "පුවත්", "Parent URL": null}