{"Source": "Lankatruth", "Timestamp": "May 16, 2018", "Headline": "අනුරුද්ධ පොල්ගම්පොල රක්ෂිත බන්ධනාගාරයට", "News Content": "අපරාධ පරීක්ෂණ දෙපාර්තමේන්තුව විසින් ඊයේ (15) අත්අඩංගුවට ගනු ලැබූ අනුරුද්ද පොල්ගම්පොල මහතාව අද (16) කොටුව මහේස්ත්‍රාත් අධිකරණයට ඉදිරිපත් කිරීමෙන් පසු ලබන 18 වනදා රක්ෂිත බන්ධනාගාර ගත කර තිබේ. ඒ අනුව පොල්ගම්පොල මහතාව දින දෙකකට රක්ෂිත බන්ධනා ගාර ගත කිරීමට කොටුව මහෙස්ත්‍රාත් ලංකා ජයරත්න මෙනවිය නියෝග කර ඇත. උතුරු දුම්රිය මාර්ගය ඉදිකිරීමේදී බොරලු පස් සැපයීම සදහා රුපියල් අසූලක්ෂයක මුදලක් ලබාගෙන එම මුදල් වංචා කිරීමේ සිද්ධියක් සම්බන්ධයෙන් මොහුට එරෙහිව නඩුව කර ඇති නඩුවක් මගහැරීම නිසා ඔහුව ඊයේ අත්අඩංගුවට ගෙන තිබිණි. මීට පෙර අවස්ථා දෙකකදීද ඔහුට එරෙහිව මූල්‍ය චෝදනා ගොනු වී ඇති අතර එම අවස්තා දෙකේදීම ඔහු රක්ෂිත බන්ධනාගාර ගතව සිටියේය.", "URL": "https://lankatruth.com/si/?p=52224", "Category": "පුවත්", "Parent URL": null}