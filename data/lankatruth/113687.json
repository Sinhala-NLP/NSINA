{"Source": "Lankatruth", "Timestamp": "March 24, 2021", "Headline": "කොරෝනා; යාපනය සති පොළත් වසාදමයි", "News Content": "කොවිඩ් – 19 වසංගතය පැතිර යාම හේතුවෙන් යාපනය සති පොළ තාවකාලිකව වසා දැමීමට පියවර ගත් බව යාපනය සෞඛ්‍ය පරික්ෂක කාර්යාලය පවසයි. එම සති පොළේ වෙළෙන්ඳන් 60ක් ඇතුලු යාපනය දිස්ත්‍රීක්කයේ 600කට ආසන්න පිරිසක් PCR පරික්ෂණයන්ට යොමු කිරීමෙන් අනතුරුව යාපනය පොළේ වෙළෙන්ඳන් 09 දෙනෙකුට ඇතුලු 18 දෙනෙකුට කොරෝනා ආසාදනය වී ඇති බවට හඳුනාගෙන ඇත. පොළේ වෙළෙන්ඳන් සමීපව ඇසුරු කරන ලද පුද්ගලයින් මේ වනවිට හඳුනාගනිමින් නිරෝධායනය කරමින් සිටින බවත් PCR පරික්ෂණයන්ට යොමුවූ සියලුම පුද්ගලයින්ට නිවෙස්වල නිරෝධායනය වන ලෙස දැනුම්දී ඇති බවත් සෞඛ්‍ය අංශ පවසයි. යාපනය පොළේ වෙළෙන්ඳුන්ට කොවිඩ් – 19 ආසාදනය වීම හේතුවෙන් මේ වනවිට යාපනය පොළ ප්‍රදේශයම සම්පූරණයෙන් වසා දමා සියලුම පුද්ගලියන් නිරෝධායනය කරවීමේ කටුයුතු සිදු කරන බවටද යාපනය සෞඛ්‍ය පරික්ෂක කාර්යාලය වැඩිදුරටත් පවසයි.", "URL": "https://lankatruth.com/si/?p=113687", "Category": "කොවිඩ් -19 (කොරෝනා ) පුවත්", "Parent URL": null}