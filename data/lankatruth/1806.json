{"Source": "Lankatruth", "Timestamp": "March 18, 2012", "Headline": "යුද්ධාධිකරණ දඩුවම ගෙවීගොස් අවසන්", "News Content": "හිටපු හමුදාපති සරත් ෆොන්සේකා මහතාට එරෙහිව හයිකෝප් චෝදනා විභාග කරමින්, දෙවැනි යුධාධිකරණය මගින් ඔහු වැරදිකරු කරමින් ලබාදී තිබූ සිර දඬුවම ගෙවී අවසන් වී ඇත.  කොළඹ මහාධිකරණය අදාළ චෝදනා පත්‍රය විභාගයට නොගෙන ඒ මහතාව නිදොස් කොට නිදහස්‌ කළේය. එසේ යුධාධිකරණයේ දඬුවම ගෙවී අවසන් වුවද සරත් ෆොන්සේකා මහතාට සුදු කොඩි නඩුවට අදාළව 2011 නොවැම්බර් 18 දා කොළඹ මහාධිකරණය මගින් පනවනු ලැබූ වසර 3 ක සිර දඬුවමක්‌ද මේවනවිට බලපැවැත්වේ. ඊට අමතරව හිටපු හමුදාපතිවරයාට එරෙහිව පැනගිය හමුදා සෙබලුන් සේවයට යොදා ගනිමින් ඔවුන් රාජපාක්‍ෂික භාවයෙන් හා නියමිත රාජකාරියෙන් ඉවත්කරවා ගැනීමට තැත්කරන ලදැයි තවත් නඩු විභාගයක්‌ කොළඹ මහාධිකරණය හමුවේ පවතින අතර එහිදී ඒ මහතාගේ ලේකම් සේනක ද සිල්වාට එරෙහිව ආධාර අනුබල සපයන ලදැයි චෝදනා ගොනුකර තිබේ.", "URL": "https://lankatruth.com/si/?p=1806", "Category": "පුවත්", "Parent URL": null}