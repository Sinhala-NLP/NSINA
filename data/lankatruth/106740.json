{"Source": "Lankatruth", "Timestamp": "January 6, 2021", "Headline": "අදත් ආසාදිතයන් 522ක්", "News Content": "අද (06) දිනයට මේ වනවිට කොවිඩ් – 19 සාදිතයින් 522දෙනෙකු මෙරටින් වාර්තාවී ති⁣බේ. එම ආසාදිතයින් අතරින් 521ක්ම වාර්තා වන්නේ පෑලියගොඩ මත්ස්‍ය වෙළඳ සංකීර්ණයට සම්බන්ධ ආශ්‍රිතයන් ලෙසය. අනෙක් ආසාදිතයා කටාර් සිට පැමිණි අයෙකි. මේ වනවිට වාර්තා වී ඇති සමස්ත නව කොවිඩ් – 19 පොකුර 42,498ක් දක්වා ඉහළ ගොස් තිබේ. එමෙන්ම මේ වනවිට ආසාදිතයින් 7,006 දෙනෙකු රෝහල්වල ප්‍රතිකාර ලබන අතර මේ වනවිට මෙරටින් හමුවී ඇති සමස්ත ආසාදිතයින් ගණන 46,248කි. මේ වනවිට ජීවිතක්ෂයට පත්ව ඇතැයි නිල ලෙස නිවේදනය කර ඇති ආසාදිතයින් ගණන 217කි.", "URL": "https://lankatruth.com/si/?p=106740", "Category": "කොවිඩ් -19 (කොරෝනා ) පුවත්", "Parent URL": null}