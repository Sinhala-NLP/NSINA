{"Source": "Lankatruth", "Timestamp": "October 27, 2020", "Headline": "මස්කෙළිය සහ සාමිමලේ නගරත් අගුලු දමයි", "News Content": "මස්කෙළිය හා සාමිමලේ යන නගර අද (27) ප.ව. 04.00 සිට 30 වැනිදා දක්වා වසා වසා දමා තිබේ. මෙලෙස එම නගර වසා දමා ඇත්තේ මස්කෙළිය, බ්‍රවුන්ලෝ තේවතුයායේ, ගඟේවත්ත කොටසේ පදිංචිකරුවන් තිදෙනෙකු කොවිඩ් – 19 ආසාධිතයින් ලෙස තහවුරුවීම හේතුවෙනි. පෑළියගොඩ මත්ස්‍ය වෙළඳසලේ සේවයේ නියුතු මස්කෙළිය, බුවුන්ලෝ තේ වතුයායේ පදිංචි පුද්ගලයෙකු, ඔහුගේ බිරිඳ හා අසල්වැසියෙකු කොවිඩි – 19 වයිරසය වැළඳුන රෝගීන් බවට PCR පරීක්ෂණවලින් සනාථ වී ඇත. මෙම කොවිඩ් ආසාධිතයින් තිදෙනා දැනට වව්නියාව හා පල්ලේකැලේ නිරෝධායන මධ්‍යස්ථානවල ප්‍රතිකාර ලබමින් සිටිති. එම ආසාධිත යුවළ හා අසල්වැසියා ඇසුරු කළ මස්කෙළිය බ්‍රවුන්ලෝ තේ වතුයායේ, ගඟේවත්ත කොටසේ පවුල් 23ක් මහජන සෞඛ්‍ය පරීක්ෂකවරුන්ගේ අධීක්ෂණය මත අද (27) ප.ව. 02.00 සිට ඔවුන් පදිංචි නිවෙස්වලම ස්වයං නිරෝධායනයට යොමු කර තිබේ.", "URL": "https://lankatruth.com/si/?p=98665", "Category": "පුවත්", "Parent URL": null}