{"Source": "Lankatruth", "Timestamp": "November 22, 2019", "Headline": "ඉන්දියාවෙත් ඔක්සිජන් කඩ", "News Content": "ඉන්දියාවේ දිල්ලි නගරය ඇතුළු උතුරු දිග ඉන්දියාවේ ප්‍රදේශ රැසක පවතින වායු දුෂණය හේතුවෙන් එය අන්තරයාකාරී මට්ටමට ළඟා වීම නිසා එරට තුළ ඔක්සිජන් වායුව අලෙවි කිරීම ආරම්භ වී ඇත. ඒ සඳහා වෙන්වු සේවා ආයතන රාශියක් දිල්ලි නගරයේ පිහිටුවා ඇති බව වාර්තා වේ. එම ආයතනයට ගොස් මුදල් ගෙවා පුද්ගලයන්ට නළ මාර්ගයෙන් ඔක්සිජන් වායුව ස්වසනය කිරීමට අවස්ථාව ලබා ගත හැකි අතර එහිදී විනාඩි 15ක කාලයක් සඳහා ඒ වෙනුවෙන් ඉන්දීය රුපියල් 300ක් හෙවත් අමෙරිකානු ඩොලර් 04ක පමණ මුදලක් ගෙවිය යුතුව ඇත. එම මුදල බොහෝ පිරිසකට ගෙවා ගත නොහැකිවන අතර ඔක්සිජන් වායුව සැපයීම වායු දුෂණයට පිලියමක් නොවන බව විශේෂඥයෝ පවසති. වායු දුෂණය හේතුවෙන් ප්‍රදේශ රැසක පාසල් වසා දැමීම, ඉදිකිරීම් නැවතීම සහ රථවාහන ධාවනය කිරීම සීමා කිරීම සිදුකර ඇත.", "URL": "https://lankatruth.com/si/?p=86022", "Category": "පරිසර", "Parent URL": null}