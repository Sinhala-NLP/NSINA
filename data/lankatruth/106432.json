{"Source": "Lankatruth", "Timestamp": "January 4, 2021", "Headline": "මේ නරි හැත්තට දැනෙන්නේ නෑ – යුක්රේන කොරෝනා පොකුරට විරෝධය – Video", "News Content": "යුක්රේනයෙන් ගෙන්වන ලද සංචාරක පිරිස අතරින් කොරෝනා ආසාදිතයින්ද යාල වනෝද්‍යානයට රැගෙන ගිය ජීප්රථ 28ක මග පෙන්වන්නන් නිරෝධායනයට ලක්කර තිබුණත් එම ආසාදිතයන්ගේ ආශ්‍රිතයින් තවදුරටත් හුදකලාව තබමින් රටේ විවිධ ප‍්‍රදේශවලට රැගෙන යාම සම්බන්ධයෙන් බලවත් විරෝධයක් එල්ල වී තිබේ. උදයංග වීරතුංග ඇතුළු ආණ්ඩුවේ මාෆියා කල්ලියක් සංචාරක ව්‍යාපාරය ගිලගනිමින් කොරෝනා ආසාදිතයන්ගේ ආශ්‍රිතයින් යුක්රේන ජාතිකයන් තිස්සමහාරාම සහ යාල විනාශකර ඇති බවට සංචාරක මගපෙන්වන්නන්ගේ සංගමයේ නියෝජිතයන් ආණ්ඩුවට චෝදනා කර තිබේ. ඔවුන් වැඩිදුරටත් සඳහන් කරන්නේ පැය 03ක් එම සංචාරකයන් සමග ගතකළ තමන්ව හමුදාව යෙදවිම මධ්‍යයේ නිරෝධායනයට ලක්කර කෑම බීම පවා නොමැතිව සිටින බවයි. එසේම එවුන්ගේ පවුල්වල සාමාජිකයින්ද මේ නිසා බලවත් පීඩනයට ලක්ව ඇති බව හෙළිකර තිබේ.", "URL": "https://lankatruth.com/si/?p=106432", "Category": "පුවත්", "Parent URL": null}