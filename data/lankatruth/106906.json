{"Source": "Lankatruth", "Timestamp": "January 7, 2021", "Headline": "මන්නාරමේ ගම්මානයකටත් සංචරණ සීමා", "News Content": "මන්නාරම එරුක්කලම්පිඩ්ඩි ප්‍රදේශයේ එකම පවුලේ 05දෙනෙකුට කොවිඩ්-19 වෛරසය ආසාදනය වීම හේතුවෙන් ගම්මානයට සංචරණ සීමා පනවා ඇත. එරුක්කලම්පිඩ්ඩි ප්‍රදේශයේ පදිංචි වෛරසය ආසාදිත පුද්ගලයින් ඇසුරු කරන ලද පුද්ගලයින් 172 දෙනෙකු නිරෝධායනය කර ඇති අතර පුද්ගලයින් 300කට ආසන්න පිරිසක් ක්ෂණික ප්‍රතිදේහ පරීක්ෂාවට සහ PCR පරික්ෂණයන්ට යොමු කොට කිබේ. පුත්තලමේ සිට පැමිණි අයෙකුට පළමුව කොවිඩ් ආසාදනය වී ඇති අතර පසුව ඔහුගේ පවුලේ සිටි සෙසු 04 දෙනාටද වයිරසය ආසාදනය වී ඇතැයි අනාවරණය වී ඇත. මෙහි පළමු කොරෝනා ආසාදිතයා විවාහ මංගල්ලයකට සහභාගී වී ඇති බවට දැනට තොරතුරු ලැබී ඇතැයි මන්නාරම් දිස්ත්‍රීක් ප්‍රාදේශීය සෞඛ්‍ය සේවා අධ්‍යක්ෂක වෛද්‍ය ආර්. විනෝදන් පවසයි.", "URL": "https://lankatruth.com/si/?p=106906", "Category": "කොවිඩ් -19 (කොරෝනා ) පුවත්", "Parent URL": null}