{"Source": "Lankatruth", "Timestamp": "March 14, 2021", "Headline": "A/L සහ ශිෂ්‍යත්වය විභාග කල් යයි… දින නියමයක් නැහැ…", "News Content": "මේ වසරේ පැවැත්වීමට නියමිත අපොස උසස් පෙළ විභාගය සහ 05 ශ්‍රේණිය ශිෂ්‍යත්ව විභාගය 2021 අගෝස්තු මාසයේ නොපැවැත්වීමට තීරණය කර තිබේ. අධ්‍යාපන අමාත්‍යවරයා සියලු පළාත් අධ්‍යක්ෂවරුන්ද ඇතුළු නිලධාරීන් සමග Zoom තාක්ෂණය ඔස්සේ කළ සාකච්ජාවකදී මේ පිළබඳව තීරණය කළ බව විභාග කොමසාරිස් ජනරාල් සනත් බී. පූජිත ප්‍රකාශ කරයි. පාසල් නොපැවැත්වීමත් සමග නිසි පරිදි විෂය නිර්දේශ ආවරණය නොවීම හේතුවෙන් ලබන අගෝස්තු මාසයේ විභාග පැවැත්වීම සාධාරණ නොවන බව එහිදී සාකච්ඡා වී තිබේ. ඒ අනුව, ශිෂ්‍යත්ව විභාගය සහ අපොස උසස් පෙළ විභාගය නැවත පවත්වන දිනයන් පිළිබඳව මෙතෙක් තීරණය කර නොමැති බවද විභාග කොමසාරිස් ජනරාල් සනත් බී. පූජිත වැඩිදුරටත් පවසයි.", "URL": "https://lankatruth.com/si/?p=112715", "Category": "පුවත්", "Parent URL": null}