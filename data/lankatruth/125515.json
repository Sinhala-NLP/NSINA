{"Source": "Lankatruth", "Timestamp": "November 6, 2021", "Headline": "ගැබිනි මවුවරු අතරත් කොරෝනා වැඩිවීමක්", "News Content": "කොවිඩ් – 19 ආසාදිත ගර්භනී මවුවරුන්ගේ සංඛ්‍යාවේ යම් වැඩිවීමක් පෙන්නුම් කෙරෙන බව පවුල් සෞඛ්‍ය කාර්යාංශයේ අධ්‍යක්ෂිකා විශේෂඥ වෛද්‍ය චිත්‍රමාලි ද සිල්වා පවසයි. මේ අතර පාසල් දරුවන් අතර කොවිඩ් වෛරසය පැතිරයාමේ යම් වැඩිවීමක් දක්නට ඇතැයි පසුගියද දින කිහිපය තුළ වාර්තා වූ අතර කුඩා දරුවන් අතර ද කොවිඩ් පැතිරීමේ යමි වැඩි වීමක් ඇතැයි ඊයේ (05) වාර්තා විය. සංචරණ සීමා ඉවත් කිරීමත් සමග ජනතාව නිදහසේ කටයුතු කිරීම නිසා මේ තත්වය උදා වන්නට ඇතැයි පැවසූ විශේෂඥ වෛද්‍යවරිය විශේෂයෙන් කුඩා දරුවන් රැගෙන විනෝද ගමන්වල යෙදීම කිසියම් කාලයකට සීමා කළ යුතු බවද අවධාරණය කරයි.", "URL": "https://lankatruth.com/si/?p=125515", "Category": "කොවිඩ් -19 (කොරෝනා ) පුවත්", "Parent URL": null}