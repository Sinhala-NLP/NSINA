{"Source": "Lankatruth", "Timestamp": "March 20, 2021", "Headline": "ආණ්ඩුවේ හිතවතුන් ඖෂධ ජාවාරමෙන් කොල්ලකන හැටි හෙළිවෙයි", "News Content": "කොරෝනා වසංගතය පවතිද්දී අනෙකුත් සියලුම සෞඛ්‍ය ක්ෂේත්‍රයේ ගැටලු විශාල වශයෙන් ඉහළ ගොස් තිබෙන අතර ඖෂධ ජාවාරම සහ කොරෝනා පරීක්ෂණවලින් ආණ්ඩුවේ හිතවතුන් විශාල වශයෙන් මහජනතාව ගසාකන බවට තොරතුරු අනාවරණය වේ. විශේෂයෙන්ම කොරෝනා වෛරසය පිළිබඳව සිදුකරන රැපිඩ් ඇන්ටිජන් පරීක්ෂණ කට්ටලයක් ඩොලර් පහකට ලබා ගැනීමේ හැකියාව තිබියදී ජනාධිපතිවරයාගේ සමීපතම ව්‍යාපාරිකයකු එය ඩොලර් 10ක මුදලකට ලබා දෙන බව හෙළිවී තිබේ. එසේම මේ වනවිට අත්‍යාවශ්‍ය ඖෂධ 90ක පමණ මිල ගණන් 100%කින් ඉහළ දමා ඇත. රජයේ වෛද්‍ය සේවය පසුගිය කාලය පුරා සැලකිය යුතු ප්‍රමාණයකින් අකර්මණ්‍ය වීමට ඉඩ හැර පෞද්ගලික අංශය ශක්තිමත් කිරීමේ ක්‍රියාමාර්ග රැසක් අනුගමනය කරමින් තිබේ. මේ වෙනුවෙන් ඖෂධ නියාමන අධිකාරියේ නීති කිසිවක් පිළිනොපදින තත්වයකට පත්වී ඇත. සමස්ත ලංකා රජයේ වෛද්‍ය නිලධාරීන්ගේ සංගමයේ ලේකම්, වෛද්‍ය ජයන්ත බණ්ඩාර අනිද්දා පුවත්පතට මෙම තොරතුරු අනාවරණය කර තිබේ.", "URL": "https://lankatruth.com/si/?p=113299", "Category": "පුවත්", "Parent URL": null}