{"Source": "Lankatruth", "Timestamp": "May 10, 2022", "Headline": "ප්‍රහාරය සම්බන්ධයෙන් නීතිය ක්‍රියාත්මක කරන ලෙස නීතිපතිගෙන් නියෝග", "News Content": "ආණ්ඩුක්‍රම ව්‍යවස්ථාවෙන් මෙරට ජනතාවට තහවුරු කර දී තිබුණු සාමාකාමීව විරෝධය පල කිරීමේ අයිතිය තහවුරු කරමින් ඊයේ (09) සාමකාමී අරගලයට පහරදුන් පිරිස් පිළිබඳව වහාම නීතිය ක්‍රියාත්මක කරන ලෙස නීතිපතිවරයා විසින් පොලිස් පතිවරයාට දැනුම්දී තිබේ. මෙහිදී නීතිපති සංජය රාජරත්නම් අවධාරණය කර ඇත්තේ ජනතාවට ආණ්ඩුක්‍රම ව්‍යවස්තාවෙන් තහවුරු කර දී තිබෙන මූලික අයිතිවාසිකමක් උල්ලංඝණය කර ඇති බවය. එය මූලික කරගත් අපරාධ නඩු විධාන සංග්‍රහයේ නීතිමය ප්‍රතිපාදනද එම ප්‍රහාරකයන් විසින් කඩ කර ඇති බවට තහවුරු වී ඇත. මාසයක් තිස්සේ ව්‍යස්ථානු කූල හිමිකම යටතේ සාමකාමී අරගලයක නිරත ජනතාවට මෙලෙස පහරදීම තුළින් අපරාධමය වරදක් සිදු කර ඇති බවත් නීතිපතිවරයා පොලිස්පතිවරයා වෙත නිකුත් කළ ලිපිය මගින් සඳහන් කරයි.", "URL": "https://lankatruth.com/si/?p=134110", "Category": "පුවත්", "Parent URL": null}