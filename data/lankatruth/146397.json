{"Source": "Lankatruth", "Timestamp": "April 18, 2023", "Headline": "ගාලු මුවදොර පිටිය දේශපාලන රැස්වීම්වලට තහනම්", "News Content": "මේ මස 20න් පසුව ගාලු මුවදොර පිටියෙහි සංගීත සංදර්ශන දේශපාලන රැස්වීම් හෝ වෙනත් කටයුතු සඳහා ලබා දීම තහනම් කිරීමට කැබිනට් මණ්ඩලය තීරණය කර තිබේ. මෙම තීරණය ගෙන ඇත්තේ මහජනතාවට නිදහසේ කාලය ගත කිරීමට හා සුවිශේෂී ආගමික කටයුතු සඳහා පමණක් ගාලු මුවදොර පිටිය ලබාදීමට යැයි කියමින් කැබිනට් මණ්ඩලයට ඉදිරිපත් වූ යෝජනාවට අමාත්‍ය මණ්ඩල අනුමැතිය ලබා දෙමිණි. වාර්තා වන අන්දමට ලබන මැයි 01 පැවැත්වෙන ජාත්‍යන්තර කම්කරු දින රැලිය සඳහා ජනතා විමුක්ති පෙරමුණ විසින් ගාලු මුවදොර පිටිය ඉල්ලා තිබිණි.", "URL": "https://lankatruth.com/si/?p=146397", "Category": "පුවත්", "Parent URL": null}