{"Source": "Lankatruth", "Timestamp": "October 20, 2019", "Headline": "ව්‍යාජ ගමන් බලපත්‍ර මගින් මෙරටට පැමිණි සිරියානු පවුලක් නැවත හරවා යවයි", "News Content": "ව්‍යාජ ගුවන් ගමන් බලපත්‍ර භාවිත කරමින් මෙරටට පැමිණි සිරියානු ජාතික පව්ලක් නැවත හරවා යැවීමට කටයුතු කර තිබේ. සිරියානු ජාතික 29 හැවිරිදි දන්ත වෛද්‍යවරයෙකු, ඔහුගේ බිරිඳ සහ අවුරුද්දක් පමණ වයසැති ඔවුන්ගේ දරුවා සමඟ එක්සත් අරාබි එමීර් රාජ්‍යයේ ගුවන් ගමන් බලපත්‍රයක් භාවිත කරමින් මෙලෙස පැමිණ තිබේ. ඔවුන් පරීක්ෂා කිරීමේදී ව්‍යාජ ගුවන් ගමන් බලපත්‍ර යොදාගනිමින් මෙරටට පැමිණ ඇතැයි හෙලිවී තිබෙන අතර සිය රටේ පවතින දේශපාලන අස්ථාවරත්වය හේතුවෙන් ශ්‍රී ලංකාවේ සංචාරයකට පැමිණි බව ඔවුන් පවසා ඇත. කෙසේ වෙතත් ඔවුන් පැමිණි ගුවන් යානයේම නැවත ඩුබායි රාජ්‍යය වෙත හරවා යැවීමට බලධාරීන් කටයුතු කර ඇත.", "URL": "https://lankatruth.com/si/?p=83429", "Category": "පුවත්", "Parent URL": null}