{"Source": "Lankatruth", "Timestamp": "October 15, 2019", "Headline": "මහ වැසි නොතකා ජාතික ජන බලවේගයේ කිරිබත්ගොඩ රැලියට ජන ගඟක්", "News Content": "ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතාගේ ජය තහවුරුකරන ජන රැලි මාලාවේ තවත් අධියරක් අද(15) කිරිබත්ගොඩදී පැවැත්විණි. අද පස්වරුවේ පැවති අධික වැසි තත්වය ද නොතකා මෙම රැලිය සඳහා ඉහළ ජන සහභාගීත්වයක් ලැබී තිබිණි. මෙම ජන රැලිය සඳහා ආචාර්ය අනිල් ජයන්ත ප්‍රනාන්දු මහතා, ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා, ප්‍රවීණ සාහිත්‍යවේදී ජයතිලක කම්මැල්ලවීර මහතා, වාමාංශික එක්සත් පෙරමුණේ ලේකම් ලාල් විජේනායක මහතා ඇතුළු ජාතික ජන බලවේගය නියෝජනය කරන උගතුන්, වෘත්තිකයන් සහ කලාකරුවන් රැසක් ද එක්ව සිටිය හ.", "URL": "https://lankatruth.com/si/?p=83092", "Category": "පුවත්", "Parent URL": null}