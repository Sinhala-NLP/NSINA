{"Source": "Lankatruth", "Timestamp": "May 25, 2021", "Headline": "අද ආසාදිත මරණ 28ක්… 11ක්ම නිවාසවල සිදුවූ මරණ…", "News Content": "කොවිඩ් – 19 ආසාදිතව මරණයට පත්වූවන් පිළිබඳව අද (25) දිනයේ රජයේ ප්‍රවෘත්ති දෙපාර්තමේන්තුව නිකුත්කරනු ලබන වාර්තාව අනුව මරණ 28ක් සිදුව තිබේ. එම මරණ 28න් 11ක්ම සිදුව ඇත්තේ නිවාස තුළදී වීම විශේෂත්වයකි. මෙලෙස මියගොස් ඇත්තේ ගාල්ල, දකුණු කළුතර, බුලත්සිංහල, උණවටුන, කළුතර, හොරණ, ගෝවින්න, ගල්පාත, හුන්නස්ගිරිය, මත්තක, වන්වාවල, මීපේ, මාතර, අහංගම, වේවැල්දෙණිය, රුවන්වැල්ල, මීගහතැන්න, දෙහිඅත්තකණ්ඩිය යන ප්‍රදේශවල පදිංචිකරුවන්ය. ඒ අනුව මෙරටින් මියගිය කොවිඩ් ආසාදිත පුද්ගලයින්ගේ නිල ගණන 1269 දක්වා ඉහළ ගොස් ඇත.", "URL": "https://lankatruth.com/si/?p=117021", "Category": "කොවිඩ් -19 (කොරෝනා ) පුවත්", "Parent URL": null}