{"Source": "Lankatruth", "Timestamp": "April 25, 2021", "Headline": "වලල්ලාවිට මුදලට කැට ගැසූ පිරිසකගෙන් කොරෝනා පොකුරක්…", "News Content": "වලල්ලාවිට, පැලවත්ත එකේ කණුව ප්‍රදේශයේ පසුගිය අවුරුදු සමයේ මුදල් ඔට්ටුවට කැට ගැසීම සිදුකළ පුද්ගලයන් 22දෙනෙකු කොරෝනා ආසාදීතයින් බවට පත්ව ඇතැයි මීගහතැන්න මහජන සෞඛ්‍ය පරීක්ෂකවරයා පවසයි. පසුගිය 23 දා සිදු කළ ඇන්ටිජන් පරීක්ෂණ මගින් මෙම පිරිස් ආසාදිතයන් බවට තහවුරු වී ඇති අතර මෙම සූදු ක්‍රීඩාවට සහභාගීවු තවත් පිරිස් සොයා පරීක්ෂණ ආරම්භ කර ඇති බව මහජන සෞඛ්‍ය පරීක්ෂකවරයා වැඩි දුරටත් කියා සිටියේය. මෙම ආසාදිතයින් හඳුනාගෙන ඇත්තේ පැලවත්ත , පහළ හෙවෙස්ස , මිගහතැන්න, හා වලල්ලාවිට ලේදොළ ඇතුළු ප්‍රදේශවලිනි. මොවුන්ගේ ආශ්‍රිතයින් හරහා තවදුරටත් එම ප්‍රදේශයන්හි කොරෝනා වෛරසය ව්‍යාපත්ව වීමේ අවධානමක් මේ වනවිට මතුව ඇති බව පැවසේ.", "URL": "https://lankatruth.com/si/?p=115478", "Category": "කොවිඩ් -19 (කොරෝනා ) පුවත්", "Parent URL": null}