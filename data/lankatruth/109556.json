{"Source": "Lankatruth", "Timestamp": "January 29, 2021", "Headline": "වරාය සේවකයෝ සටන් ක්‍රියාමාර්ග දැඩි කරති – අකුරට වැඩකිරීම අරඹති", "News Content": "කොළඹ වරායේ නැගෙනහිර ජැටිය ඉන්දියාවේ අදානි සමාගමට විකිනීමට එරෙහිව වරාය වෘත්තීය සමිති ආරම්භ කර ඇති සටන් ක්‍රියාමාර්ග තවත් ඉදිරියට ගෙනයමින් අකුරට වැඩ කිරීමේ වෘත්තිය සමිති ක්‍රියාමාර්ගය ආරම්භ කර තිබේ. අද (29) දහවල් “වරාය ගේට්ටු අංක 3” ඉදිරිපිට පැවති උද්ඝෝෂණයකින් අනතුරුව ඔවුන් මෙම අකුරට වැඩ කිරීමේ වෘත්තිය සමිති ක්‍රියාමාර්ගය ආරම්භ කළේය. ඊට වරායේ සියලු සේවකයින් එක්ව සිටින බවත් එය ඉතා සාර්ථකව දියත්වෙමින් පවතින බවත් සමස්ත ලංකා වරාය පොදු සේවක සමිතියේ ප්‍රධාන ලේකම් පී. නිරෝෂන් ගොරකානගේ ලංකාටෘත්වෙත අදහස් අදහස් දක්වමින් පැවසීය.", "URL": "https://lankatruth.com/si/?p=109556", "Category": "පුවත්", "Parent URL": null}