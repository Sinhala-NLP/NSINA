{"Source": "Lankatruth", "Timestamp": "August 30, 2019", "Headline": "කළු, කැලණි හා ගිං ගංගා ආශ්‍රිත ගංවතුර අවධානමක්", "News Content": "කළු, කැලණි හා ගිං ගංඟා ආශ්‍රිතව ගංවතුර අනතුරු ඇඟවීමේ නිවේදනයක් වාරිමාර්ග දෙපාර්තමේන්තුව විසින් නිකුත් කර තිබේ. එම ගංගා ආශ්‍රිත කාලාපවලට ලැබෙමින් පවතින අධික වර්ශාවත් සමඟ පිටාර මට්ටමට ලංවීමේ අවධානමක් මතුව තිබෙන බව වාරිමාර්ග දෙපාර්තමේන්තුව වැඩිදුරටත් සඳහන් කර තිබේ. විශේෂයෙන්ම කළු ගඟේ ජල මට්ටම රත්නපුර ප්‍රදේශයෙන් පිටාර මට්ටමට ආසන්න වී ඇති බවත් ගිං ගගේ ජල මට්ටම තවලම ප්‍රදේශයෙන් ද කැලණි ගගේ ජල මට්ටම කිතුල්ගල සහ දැරණියගල ආශ්‍රිත ප්‍රදේශවලින් ද පිටාර මට්ටමට ආසන්න වී ඇත. එසේම කැලණි ගගේ ජල මට්ටම ග්ලෙන්කොස් ප්‍රදේශයෙන් ඉහළයාමේ අවධානමක් මතුව ඇත. වාරිමාර්ග දෙපාර්තමේන්තුව වැඩිදුරටත් සඳහන් කර සිටියේ ඉදිරි පැය කිහිපය තුළ අවධානයෙන් පසුවන ලෙසත් ගංගා ආශ්‍රිතව පහත්බිම්වල ජීවත්වන ජනතාව වැසි තත්වය සම්බන්ධව අවධානයෙන් පසුවීම වැදගත් බවත් ය.", "URL": "https://lankatruth.com/si/?p=80071", "Category": "පුවත්", "Parent URL": null}