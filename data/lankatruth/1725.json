{"Source": "Lankatruth", "Timestamp": "March 12, 2012", "Headline": "අපරාධ පරීක්ෂණ බල්ලට යයි", "News Content": "දිනෙන් දින වර්ධනය වෙමින් පවතින අපරාධ රැල්ල මැඩලීමට සුනඛ බලකායක් පිහිටුවීම සදහා පොලීසියේ අවධානය යොමුවී තිබේ. මේ සදහා සියයකට ආසන්න නව පොලිස් සුනඛයන්ගෙන් යුත් සුනඛ බලඇණියක් පිහිටුවීමට පියවර ගන්නා බව මහනුවර පොලිස් කොට්ඨාශයේ පුහුණුවීම් භාර පොලිස් අධිකාරී සිසිර වීරකෝන් මහතා මාධ්‍ය වෙත පවසා තිබේ. මෙම අංශයට අවශ්‍ය සුනඛයින් නෙදර්ලන්තය,ජර්මනිය ඇතුලූ විදෙස් රටවලින් ගෙනවිත් ඇති අතර ජර්මන් ෂෙෆර්ඩ්, ලැබ්‍රඩෝ, ඉංග්ලිෂ් ෆි්‍රන්ගර්, ස්පැනියර්, රොට් වයර්ලර්, ඛෙල්ජියම් ටැලිනෝ, යන වර්ගවලට මෙම සුනඛයන් අයත් බව සදහන්ය. පුහුණුවෙන් පසු මෙම සුනඛයින් දිවයිනේ සියලූම ප්‍රධාන නගර ආවරණය වන පරිදි පැය 24 පුරා ක්‍රියාත්මක නගර ආරක‍ෂක සංචාරවලට එක්කර ගැනෙනු ඇත.", "URL": "https://lankatruth.com/si/?p=1725", "Category": "පුවත්", "Parent URL": null}