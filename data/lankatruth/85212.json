{"Source": "Lankatruth", "Timestamp": "November 10, 2019", "Headline": "අද පස්වරුවේ වැසි", "News Content": "අද(10) පස්වරුවේ දිවයිනේ ප්‍රදේශ කිහිපයක වැසි හෝ ගිගුරුම් සහිත වැසි ඇතිවියහැකි බව කාලගුණ විද්‍යා දෙපාර්තමේන්තුව අනාවැකි පළකරයි. බස්නාහිර, දකුණ, සබරගමුව, ඌව සහ මධ්‍යම පළාත්වලත් කුරුණෑගල දිස්ත්‍රික්කයේත් ඇතැම් ස්ථානවලට මිලිමීටර් 75-100 අතර තද වර්ශාපතනයක් ඇතිවිය හැක. දිවයිනේ සෙසු ප්‍රදේශවලට පස්වරු 1.00න් පමණ පසු වැසි හෝ ගිගුරුම් සහිත වැසි ඇතිවිය හැක. වැසි ඇතිවනවිට තාවකාලික තද සුළං සහ අකුණු අනතුරු සිදුවිය හැකි බැවින් ඒ සම්බන්ධව අවධානයෙන් පසුවන්නැයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි. උතරුමැද, සබරගමුව, මධ්‍යම, බස්නාහිර සහ ඌව පළාත්වල උදෑසන කාලයේ මීදුම් තත්වයක් ද දැකිය හැක.", "URL": "https://lankatruth.com/si/?p=85212", "Category": "පුවත්", "Parent URL": null}