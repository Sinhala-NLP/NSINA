{"Source": "Lankatruth", "Timestamp": "December 21, 2019", "Headline": "සමෘද්ධියේ පරිගණක ක්‍රියාකරුවන් 1530ක් දේශපාලන උදහසින් දොට්ට…", "News Content": "සමෘද්ධි සංවර්ධන දෙපාර්තමේන්තුව සඳහා පත්වීම්ලාභී පරිගණක සහයකයින් 1530කගේ රැකියාව අහිමිකිරීමට වත්මන් රාජපක්ෂ පාලන විසින් කටයුතු කර ඇතැයි වාර්තා වේ. එම බඳවා ගැනීම් වෘත්තීය සමිතිවල දැඩි විරෝධය මධ්‍යයේ 2019 ජනාධිපතිවරණය පැවැත්වීමට ආසන්න අවස්ථාවකදි පැවති එජාප ආණ්ඩුව ප්‍රාථමික සංවර්ධන හා සමාජ සවිබල ගැන්වීමේ හිටපු අමාත්‍ය දයා ගමගේ මහතාගේ හා පාලනාධිකාරියේ වුවමනාව මත සිදු කර තිබිණි. එහෙත් සිය පටු දේශපාලන අරමුණු වෙනුවෙන් හිටපු අමාත්‍ය දයා ගමගේ මහතා ඇතුළු පාලනාධිකාරිය සිදු කරන ලද මෙම වගකීම් විරහිත ක්‍රියාවට පත්වීම් ලැබූ තරුණ තරුණියන් වගඋත්තර කරුවන් කිරීම අභාග්‍ය සම්පන්න කාරණයකි. එම තරුණ තරුණියන් සඳහා සාධාරණය ඉටු කර දෙන ලෙස සඳහන් කරමින් මේ සම්බන්ධයෙන් ජනාධිපතිවරයාව ලිඛිතව දැනුවත් කිරීමට සමෘද්ධි සංවර්ධන නිළධාරීන්ගේ සංගමට කටයුතු කර තිබේ.", "URL": "https://lankatruth.com/si/?p=87722", "Category": "පුවත්", "Parent URL": null}