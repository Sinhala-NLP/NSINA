{"Source": "Lankatruth", "Timestamp": "May 29, 2018", "Headline": "20 සිට ත්‍රීරෝද රථ සඳහා මීටර් නීතිය අනිවාර්යයි", "News Content": "ත්‍රී රෝද රථ සඳහා බිල්පතක් මුද්‍රණය වන මීටරය ජූනි මස 20 වැනිදා සිට අනිවාර්්‍යයෙන් දිවයින පුරා ක්‍රියාත්මක විය යුතු බවත් එසේ නොවන ත්‍රි රෝද රථ සඳහා අධිකරණමය ක්‍රියාමාර්ග ගන්නා බවත් මාර්ගාරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ මහතා පවසයි. ත්‍රිරෝද රථ සඳහා බිල්පතක් මුද්‍රණය වන මීටරය පසුගිය අප්‍රේල් 20 වැනිදා සිට ක්‍රියාත්මක වීම ආරම්භ වුවත් දුර පළාත්වල රියදුරන්ට මෙය ලබා ගැනීමට අපහසුතා නිසා එම කාල සීමාව මාස දෙකක් දක්වා කල් දමන ලදී. එසේ ලබා දුන් කාලය ජූනි 20 වැනිදායින් අවසන්වන බැවින් එදිනට පසු බිල්පත් නිකුත් කළ හැකි, රජයේ ප්‍රමිති දෙපාර්ථමේන්තුවෙන් අනුමත මීටරය අනිවාර්යෙන් පැවතිය යුතු වේ. සිසිර කෝදාගොඩ මහතා වැඩි දුරටත් පවසා සිටින්නේ විධිමත් මීටර් නොගන්නේ අයුතු ලෙස මුදල් ගසා කෑමට බවයි. එසේම නීතිය 20වැනිදා සිට අකුරට ක්‍රියාත්මක කරන අතර වරදකරුවන්ට අධිකරණ ක්‍රියාමාර්ග ගන්නා බවද ඔහු පැවසීය.", "URL": "https://lankatruth.com/si/?p=53148", "Category": "පුවත්", "Parent URL": null}