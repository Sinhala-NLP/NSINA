{"Source": "Lankatruth", "Timestamp": "February 26, 2019", "Headline": "ජාතික විද්වත් සංවිධානයේ බ්‍රිතාන්‍ය ශාඛාව පිහිටුවයි", "News Content": "ජාතික විද්වත් සංවිධානයේ බ්‍රිතාන්‍ය ශාඛාව පිහිටුවීම පසුගිය 24 වනදා ලන්ඩන් හිදී සිදු කරන ලදී. ජාතික විද්වත් සංවිධානයේ සෞඛ්‍ය ප‍්‍රතිපත්ති සම්පාදක කමිටුවේ සාමාජික, විශේෂඥ්‍ය වෛද්‍ය ඉඳුනිල් විජේනායක මහතාගේ ප්‍රධානත්වයෙන් පැවති මෙම අවස්ථාව සඳහා එරට ජීවත්වන ශ්‍රී ලංකික ආචාර්ය, මහාචාර්යවරු, වෛද්‍යවරු, ඉංජිනේවරුන් ඇතුළු පිරිසක් එක්වී සිටියහ. එහිදී ජාතික විද්වත් සංවිධානයේ ආර්ථික ප‍්‍රතිපත්ති සම්පාදක කමිටුවේ සභාපති, ශ්‍රී ජයවර්ධනපුර විශ්වවිද්‍යාලයේ ජ්‍යෙෂ්ඨ කථිකාචාර්ය, ආචාර්ය අනිල් ජයන්ත ප‍්‍රනාන්දු මහතා සහ ජාතික විද්වත් සංවිධානයේ ලේකම්, ලෝක සෞඛ්‍ය සංවිධානයේ ආසියානු කලාපීය හිටපු උපදේශක, විශේෂඥ වෛද්‍ය නිහාල් අබේසිංහ මහතා අන්තර්ජාලය ඔස්සේ ප්‍රධාන දේශන පැවැත්වූහ. බ්‍රිතාන්‍ය ශාඛාවේ සභාපතිවරයා ලෙස විශේෂඥ්‍ය වෛද්‍ය ඉඳුනිල් විජෙනායක මහතාපත්වූ අතර සම ලේකම්වරු ලෙස කොවෙන්ට්‍රි විශ්වවිද්‍යාලයේ ජ්‍යෙෂ්ඨ කථිකාචාර්ය ආචාර්ය සුරේෂ් සුරේන්ද්‍රන් මහතා සහ වෛද්‍ය අජිත් කුමාර මහතා පත්වී තිබේ.", "URL": "https://lankatruth.com/si/?p=69035", "Category": "පුවත්", "Parent URL": null}