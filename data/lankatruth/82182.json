{"Source": "Lankatruth", "Timestamp": "October 3, 2019", "Headline": "පළාලි ගුවන් තොටුපළ ජාත්‍යන්තර ගුවන් තොටුපළක් ලෙස නම් කරයි", "News Content": "ප්‍රවාහන අමාත්‍යවරයා විසින් අමාත්‍ය මණ්ඩලය වෙත ඉදිරිපත් කළ යෝජනාවකට අනුව පළාලි ගුවන් තොටුපළ, යාපනය ජාත්‍යන්තර ගුවන් තොටුපළ ලෙස නම්කර තිබේ. ප්‍රාදේශීය ගුවන් තොටුපලක් ලෙස පැවති පළාලි ගුවන් තොටුපොළ පසුගිය ජූලි මස 5 වැනිදා කලාපීය සහ ජාත්‍යන්තර ගුවන් තොටුපලක් ලෙස සංවර්ධනය කිරීම ආරම්භ කෙරිණි. එම සංවර්ධන කටයුතු ලබන 10 වැනිදා අවසන්වීමට නියමිතව ඇත. ඒ අනුව පළාලි ගුවන් තොටුපළ යාපනය ජාත්‍යන්තර ගුවන් තොටුපළ ලෙස නම් කිරීමට යෝජනා වූ අතර විවෘත කිරීමෙන් පසු මෙරට තුළ පිහිටි ජාත්‍යන්තර ගුවන් තොටුපළවල් සංඛ්‍යාව 5ක් වනු ඇත.", "URL": "https://lankatruth.com/si/?p=82182", "Category": "පුවත්", "Parent URL": null}