{"Source": "Lankatruth", "Timestamp": "December 22, 2019", "Headline": "පාඨලී අත්අඩංගුවට ගත් ආකාරය ගැන වැඩබලන පොලිස්පතිගෙන් වාර්තාවක් කැඳවයි", "News Content": "පාර්ලිමේන්තු මන්ත්‍රී පාඨලී චම්පික රණවක මහතා අත්අඩංගුවට ගත් ආකාරය සම්බන්ධව, වැඩබලන පොලිස්පතිවරයාගෙන් වාර්තාවක් ලබාගන්නා බව පොලිස් කොමිසම පවසයි. පාර්ලිමේන්තු මන්ත්‍රීවරයෙකු අත්ඩංගුවට ගැනීමේදී අනුගමනය කරන සාම්ප්‍රධායික ක්‍රමවේදය පොලීසිය විසින් මෙහිදී අනුගමනය කර ඇත්දැයි නැවත සොයාබැලීමක් කරනලෙස නියෝජ්‍ය කතානායක ආනන්ද කුමාරසිරි මහතා පසුගිය සිකුරාදා දින ලිපියක් මගින් පොලිස් කොමිසම වෙත දැන්වීමක් කර තිබිණි. ඒ අනුව වැඩබලන පොලිස්පතිවරයාගෙන් මේ සම්බන්ධව වාර්තාවක් කැඳවන බව පොලිස් කොමිසම සඳහන් කරයි.", "URL": "https://lankatruth.com/si/?p=87746", "Category": "පුවත්", "Parent URL": null}