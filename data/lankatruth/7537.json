{"Source": "Lankatruth", "Timestamp": "June 20, 2013", "Headline": "බහුතරයක් දේශපාලඥයෝ තක්කඩි – මේ ක්‍රමය දිගටම තියෙන්න දෙනවාද? – අස්ගිරි නාහිමියෝ", "News Content": "අද මේ රටේ දේශපාලන ක්ෂේත්‍රයට සම්බන්ධව සිටිනා බහුතරයක් පුද්ගලයන් රට ,  ජාතිය ,  ආගම ,  ජනතාව පිළිබඳව කිසිදු හැඟීමක් නොමැති රටේ ජනතාවට එපාවූ තක්කඩියන් බව අස්ගිරි පාර්ශ්වයේ මහ නායක උඩුගම ශ්‍රී බුද්ධරක්ඛිත නාහිමියෝ පැවසූහ. උඩුදුම්බර ,  රඹුක්වැල්ල ශ්‍රී පූර්වාරාමයේ ආගමික උත්සවයකට සහභාගි වූ අස්ගිරි මහ නාහිමියෝ මේ අදහස් පළ කළහ. අද මේ රටේ දේශපාලන ක්ෂේත්‍රයට සම්බන්ධව සිටිනා බහුතරයක් පුද්ගලයන් රට, ජාතිය, ආගම, ජනතාව පිළිබඳව කිසිදු හැඟීමක් නොමැති රටේ ජනතාවට එපාවූ තක්කඩියන් බව අස්ගිරි පාර්ශ්වයේ මහ නායක උඩුගම ශ්‍රී බුද්ධරක්ඛිත නාහිමියෝ පැවසූහ. උඩුදුම්බර, රඹුක්වැල්ල ශ්‍රී පූර්වාරාමයේ ආගමික උත්සවයකට සහභාගි වූ අස්ගිරි මහ නාහිමියෝ මේ අදහස් පළ කළහ. මන්ත්‍රිවරුන් පවා “අද මේ රටේ පවතින දේශපාලන ක්‍රියාවලිය සම්බන්ධයෙන් කිසිම කෙනකුට සන්තෝෂ වෙනවා තියා හිතන්නවත් බැහැ. අද මේ රටේ දේශපාලන ක්ෂේත්‍රයේ උගතුන්, නැණවතුන් වගේම රටට යමක් කරන්න පුළුවන් පුද්ගලයන් ඉන්නේ ඉතාමත් සීමිත පිරිසක් විතරයි. ඊට අමතරව දේශපාලනය කරන මැති ඇමැතිවරුන් පවා, මන්ත්‍රිවරුන් පවා, පළාත් සභා මන්ත්‍රිවරුන් පවා, නගර සභා හා ප්‍රාදේශීය සභා මන්ත්‍රිවරුන් පවා බහුතරයක්ම ඉන්නේ මේ රටේ අහක බලපු, රටේ ජනතාවට නිරන්තරයෙන්ම එපා වූ පුද්ගලයන් තමයි අද මන්ත්‍රිවරුන්, මහජන නියෝජිතයන් හැටියට කටයුතු කරන්නේ. ඊට ප්‍රධාන හේතුව නැණවතාට, උගතාට රටට අවංකව වැඩක් කරන්න හැඟීමක් තියෙන පුද්ගලයන්ට තැනක් නොදෙන එකයි.  රටට වැඩක් කරන්න හැකි පුද්ගලයන්ට නාම යෝජනා දෙන්නෙත් නැහැ. දුන්නට බඳවා ගන්නෙත් නැහැ. තක්කඩියන් තමයි නිරන්තරයෙන්ම හොයලා බලලා ගන්නේ. ඒ තක්කඩියන්, මැරයන් යොදවලා මහ ජනතාව බය කරලා, මුළා කරලා බලය ගන්න පුළුවන් බව හොඳටම දන්නවානේ. මේ ක්‍රමය දිගින් දිගටම තියෙන්න දෙනවාද කියන ප්‍රශ්නයට උත්තරය තියෙන්නේත් රටේ ජනතාව අතේම තමයි.  ඒකට ප්‍රධානතම හේතුවක් තමයි මේ පවතින මනාප ක්‍රමය, මේ මනාප ක්‍රමය අපි සියලුම දෙනා දැඩි ලෙස ප්‍රතික්ෂේප කළ යුතුයි. එක පුද්ගලයකුට තිබිය යුත්තේ එක ඡන්දයක් පමණයි. මොකටද මනාප තුනක්. මේ ක්‍රමයෙන් තුන්දෙනකුට මනාපය දීලා තමයි මේ තක්කඩියන් මේ තැන්වලට එන්නේ. ඒ නිසා තමයි මේ වනවිට මුළු රට පුරාම රටට වැඩක් නැති, ජනතාවට වැඩක් නැති, රටට ජනතාවට ආදරය නොකරන පුද්ගලයන් දේශපාලනයට එන්නේ.  ජනතාව මුළා කරලා තනතුරුවලට ආවාම මහජනතාවට හෝ රට ගැන කිසිම තැකීමක් නොකර එයාලගේ මල්ල තරකර ගන්න උත්සාහ කරන පුද්ගලයන් පත් කොට යැවීමේ පල විපාක අපි සියලුම දෙනාට දැන් ඇස්පනා පිටම දකින්න ලැබෙනවා.  ජනතා නියෝජිතයන් පත් කිරීමේදී අවංකවම රටට වැඩ කරන ජනතාවට ආදරය කරන වචනයේ අර්ථ පරිසමාප්තාර්ථයෙන් දේශපාලනඥයන් පාර්ලිමේන්තුවට, පළාත් සභාවට, නගර සභාවට, ප්‍රාදේශීය සභාවට යවන්න ජනතාව කටයුතු කළ යුතුයි. එහෙම නැතිව තක්කඩියන්, හොරුන් මුදල් හදල් අත දිග ඇරලා වියදම් කරලා, ජනතාව මුළා කරලා තනතුරුවලට ආවාම මහජනතාවට හෝ රට ගැන කිසිම තැකීමක් නොකර එයාලගේ මල්ල තරකර ගන්න උත්සාහ කරන පුද්ගලයන් පත් කොට යැවීමේ පල විපාක අපි සියලුම දෙනාට දැන් ඇස්පනා පිටම දකින්න ලැබෙනවා.   රටට ආදරයෙන්, ජනතාවට ආදරයෙන්, ආගමට දහමට ළැදිව දේශපාලනය කරන උගත්, නැණවත් ඉතා සීමිත පිරිසක් දැනටමත් මේ රටේ ඉන්නවා. මේ වගේ අය මේ තැන්වලට පත් කිරීමේ වගකීම හා බලය තියෙන්නේ රටේ ජනතාව අතේමයි. මේ ගැන සිතා ඉතාමත් කල්පනාකාරීව කටයුතු කළ යුතුයි කියා මම හිතනවා” යනුවෙන්ද අස්ගිරි මහ නාහිමියෝ වැඩිදුරටත් සඳහන් කළහ.", "URL": "https://lankatruth.com/si/?p=7537", "Category": "පුවත්", "Parent URL": null}