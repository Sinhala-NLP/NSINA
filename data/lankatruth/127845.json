{"Source": "Lankatruth", "Timestamp": "January 18, 2022", "Headline": "රාජපක්ෂවරුන්ගේ පිරිහීම නාමල් පිළිගනී", "News Content": "රාජපක්ෂවරුන්ගේ ජනප්‍රියතාවය මහජනයා හමුවේ මේ වනවිට පහත වැටී ඇති බව ක්‍රීඩා හා යෞවන කටයුතු ඇමති නාමල් රාජපක්ෂ පිළිගෙන තිබේ. පසුගියදා ඩේලිමිරර් පුවත්පතේ ජමිලා හුසේන් සමග පැවැත්වූ සම්මුඛසාකච්ඡාවකදී ඇමතිවරයාගෙන් ඇසූප්‍රශ්න හමුවේ පිළිතුරු ලබා දෙමින් ඔහු මේ බව පවසා තිබේ. මාධ්‍යවේදියා නැඟූ ප්‍රශ්න හමුවේ ඇමතිවරය ලබා දුන් පිළිතුරු මෙසේය… ” ඕනෑම දේශපාලඥයෙකුගේ ජනප්‍රියත්වය සෑම විටම හිණිපෙත්තේ රැඳී පවතින්නේ නැහැ. නායකයන්ගේ ජනප්‍රියත්වය හැමවිට ම උච්චාවචනය වෙනවා. අපි එකවරම රසායනික පොහොර වෙනුවට රසායනික නොවන පොහොර භාවිතයට ගැනීම සම්බන්ධයෙන් ප්‍රබල තීරණයක් ගන්නා විට, ඔව්, අපේ ජනප්‍රියත්වයට එය බලපෑවා. වසර 10 – 12 ක කාලයක් අඛණ්ඩවම කිසිදු දේශපාලඥයෙක් හෝ දේශපාලන පවුලක් ඉහළ ජනප්‍රියත්වයක් අත් කරගෙන නැහැ.රාජපක්ෂවරුන්ගේ ජනප්‍රියත්වය පහත වැටෙමින් තිබුණත් එය තාවකාලික පහත වැටීමක් බවයි මගේ විශ්වාසය.”", "URL": "https://lankatruth.com/si/?p=127845", "Category": "පුවත්", "Parent URL": null}