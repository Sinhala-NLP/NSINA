{"Source": "Lankatruth", "Timestamp": "October 14, 2022", "Headline": "ණය ප්‍රතිව්‍යුහ ගතකරීමේ වියදම් මුලසිටම ප්‍රසිද්ධ කල යුතුයි", "News Content": "මෙරටට ලබාගෙන තිබෙන විදේශීය ණය ප්‍රතිව්‍යුහ ගතකීරීමට වැයවන සියලු වියදම් පිළිගත හැකි විගණන අධීක්ෂනයක් යටතේ ප්‍රසිද්ධ කල යුතු බවට දැඩි බලපෑමක් එල්ල කෙරෙමින් තිබේ. වෘත්තිය සමිති සහ සිවිල් සංවිධාන ගණනාවක් මේ සම්භන්ධයෙන් මුදල් ඇමති ලෙස රනිල් වික්‍රමසිංහට ලිකිතව දැනුම් දීම සඳහා ඉක්මනින් කටයුතු කරණ බව වාර්තා වේ. එම සංවිධාන වැඩිදුරටත් පෙන්වා දී තිබෙන්නේ විදේශිය සමාගම් දෙකක සහයෝගය ණය ප්‍රතිව්‍ය්‍රහ ගත කිරිමේ අතරමැදි කාර්යන් සඳහා යොදවාගෙන ඇති බවයි. මේ වෙනුවෙන් ගෙවනු ලබන විදේශ විනිමය සම්බන්ධයෙන් කිසිඳු තොරතුරක් මේ දක්වා නිල වශයෙන් හෙලිකර නැත. රනිල් වික්‍රමසිංහ ‌‍යෞවන කටයුතු ඇමතිවරයා ලෙස ජේ.ආර් ජයවර්ධන ජනාධිපති යටතේ ක්‍රියාකල සමයේ ද මුදල් අමාත්‍යංශයට විදේශ මූල්‍ය උපදේශක සමාගම් වලින් විශේෂඤ උපදෙස් ලබාගෙන තිබිනි. නුමත් එයින් කිසිඳු ප්‍රයෝජනයක් එම කාලයේ පවා සිදුවී නැති අතර ඉන් පසුව පැවති ආණ්ඩු විවිධ කරුණු ඉදිරිපත් කර විදේශ උපදේශණ සේවා ලබාගන්නා ලදි. අජිත් නිවාඩ් කබ්රාල් 2006 – 2014 කාලයේ මහබැංකු අධිපති දූරය දැරූ සමයේද, මෙරට ප්‍රතිරූපය විදේශයන් හී ප්‍රවර්ධනය කිරීමට බව දක්වමින් ඩොලර් ලක්ෂ ගණනක් ගෙවා තිබිණි.", "URL": "https://lankatruth.com/si/?p=140608", "Category": "පුවත්", "Parent URL": null}