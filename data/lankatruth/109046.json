{"Source": "Lankatruth", "Timestamp": "January 22, 2021", "Headline": "පෞද්ගලික රෝහල් කොරෝනාව ගරානාවක් කරගෙන – යුධ හමුදාපති", "News Content": "රජය පෞද්ගලික රෝහල් වලට PCR පරික්ෂණ සිදුකිරිමට ලබා දුන් අවස්ථාව සමහර පෞද්ගලික රෝහල් විසින් අධික ලාභ ඉපයිම පිණිස භාවිතා කරන බව පෙනෙන්නට තිබේ යැයි යුධහමුදාපති ශවේන්ද්‍ර සිල්වා පවසයි. පෞද්ගලික රෝහල් වල රසාගනාගාර කාර්යමණ්ඩල නියෝජිතයන් සමඟ සාකච්ඡාවකට එක්වෙමින් අදහස් පල කළ හමුදාපතිවරයා PCR පරික්ෂණයක් සඳහා පෞද්ගලික රෝහල් අය කරන අවම ගාස්තුව රු.6500ක් වන බවත් එම මුදල තවත් අඩු කර සාමාන්‍ය ජනතාවට දරාගත හැකි ගාස්තුවක් අය කරන ලෙසත් පෞද්ගලික රෝහල් වලින් ඉල්ලීමක් කලේය. එමෙන්ම PCR පරික්ෂණ සිදුකරිම සඳහා පෞද්ගලික රෝහල් 30 කට පමණක් අවසර දී ඇතත් අවසර නොමැති ස්ථානවලද පරීක්ෂණ සිදු කරන බවට වාර්තා වී ඇතැයි පවසයි. සමහර PCR පරීක්ෂණ වල නිවැරදිතාවය පිලිබඳ ගැටලු ඇතිවී තිබෙනවා. ඒ වගේම සෞඛ්‍ය අමාත්‍යංශය විසින් පෞද්ගලික රෝහල් සඳහා දුන් මෙම අවස්ථාව අනිසි ලෙස පාවිච්චි කරන්න එපා කියල මම ඉල්ලනවා යනුවෙන් යුධ හමුදාපතිවරයා වැඩිදුරටත් පවසයි.", "URL": "https://lankatruth.com/si/?p=109046", "Category": "පුවත්", "Parent URL": null}