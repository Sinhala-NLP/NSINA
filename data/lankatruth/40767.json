{"Source": "Lankatruth", "Timestamp": "September 12, 2017", "Headline": "යුද කටයුතු සඳහා අභ්‍යාවකාශය යොදා ගැනීමේ උත්සාහයක්!", "News Content": "යුද කටයුතු සඳහා අභ්‍යාවකාශය යොදා ගැනීම වැළැක්වීම සඳහා චීනය හා රුසියාව එක්ව එක්සත් ජාතීන්ගේ සංවිධානයට යෝජනාවක් ගෙන ඒමට සූදානම් බව වාර්තා වේ. එක්සත් ජාතීන්ගේ සංවිධානයේ අභ්‍යාවකාශයේ අවි රැඳවීම තහනම් කිරීම පිළිබඳව ඉදිරිපත් කර තිබූයෝජනාවක් යාවත්කාලීන කිරීමට රුසියාව හා චීනය මෙලෙස සැරසෙන්නේ ඇමෙරිකාව විසින් අභ්‍යාවකාශයේ අවි රැඳවීම සඳහාම නිෂ්පානයක කර ඇති නවතම එක්ස් – 375 අභ්‍යාවකාශගුවන් යානයක් ගුවන් ගත කිරීමෙන් අනතුරුවය. 2008 වසරේදී පළමු වරට එවැනි යෝජනවාක් එක්සත් ජාතීන්ගේ සංවිධානයට යොමුකර ඇති නමුත් බහුතරයක් රටවල අනුමැතිය ඊට ලැබුණද ඇමෙරිකාවේ විරුද්ධත්වය තුළ එම යෝජනවා සම්මත වී නොමැත. ඇමෙරිකාව තම යුද වුවමනාව වෙනුවෙන් එම යෝජනාවට විරුද්ධ වීම ‘කාලයට ඉඩ හැර බලා සිරීමේ‘ ඇමෙරිකානු ප්‍රතිපත්තිය අනුව බව පැවසේ. යුද කටයුතු සඳහා අභ්‍යාවකාශය මෙවන තෙක් යොදා නොගත නමුත් ඉදිරියේදීඑවැනි අවස්ථාවන් සඳහා පවතනි ඉඩකට අහිමි කර ගැනීමට ඇමෙරිකාව සූදානම් නොමැති බව මෙම උත්සාහයන්ගෙන් පෙන්නුම් කරමින් තිබේ.", "URL": "https://lankatruth.com/si/?p=40767", "Category": "විදෙස් පුවත්", "Parent URL": null}