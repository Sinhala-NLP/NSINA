{"Source": "Lankatruth", "Timestamp": "April 3, 2018", "Headline": "ගුවන් තොටුපොල සේවක වර්ජනය අවසන්", "News Content": "ගුවන් තොටුපොල සේවකයින් විසින් ඉලුලූ රුපියල් 10,000ක වැටුප් වැඩිවීම ලබාදීමට මුදල් නියෝජ්‍ය අමාත්‍යා ලසන්ත අලගිවන්න මහතාත් ගුවන් සේවා නියෝජ්‍ය අමාත්‍ය අශොක අබේසිංහ මහතාත් සිවිල් ගුවන්සේවා සමාගමේ සභාපතිවරයාත් පැමිණ එකඟවීම හේතුවෙන් එම වැඩවර්ජනය අවස් කිරීමට තීරණය කළ බව අන්තර් සමාමගම් සේවක සංගමයේ ගුවන් තොටුපොල ශාඛාවේ ලේකම් ඒ.පී.එස්. උදයංග මහතා පැවසීය. සේවකයන් වෙත ලබාදීමට නියමිත වැටුප් වැඩිවීමක් වන මෙය දිගින් දිගටම ප්‍රමාද කිරීම හේතුවෙන් 2017 ඔක්තොම්බර් 04 වනදා සිවිල් ගුවන්සේවා සමාගමේ කලමනාකාරිත්වයට ලිඛිතව දන්වමින් සාකච්ඡාවක් ඉල්ලා සිටි බවත් ඉන් පසු අවස්ථා කිහිපයකදීම සාකච්ඡා ඉල්ලා සිටියද ඒ සම්බන්ධයෙන් සාකච්ඡිවක් ලබා නොදී සේවග ඉල්ලීම මග හැරිය බවත් ඒ.පී.එස්. උදයංග මහතා සඳන් කරයි. ඒ තත්වය මත මෙසේ සේවකයින්ට වර්ජනයක් දක්වා යාමට සිදු වූ බවත් එහිදී අද පස්වරුවේ මුදල් අමාත්‍යාංශයේ පැවති සාකච්ඡාවේදී පැමිණි අවසන් එකඟතාවයට අනුව සේවකයින්ට රුපියල් 10,000ක් වැටුප් වැඩිවීමක් ලබා දීමට එකඟ වූ බවත් අන්තර් සමාමගම් සේවක සංගමයේ ගුවන් තොටුපොල ශාඛාවේ ලේකම් ඒ.පී.එස්. උදයංග මහතා වැඩිදුරටත් පැවසීය.", "URL": "https://lankatruth.com/si/?p=50011", "Category": "පුවත්", "Parent URL": null}