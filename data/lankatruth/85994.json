{"Source": "Lankatruth", "Timestamp": "November 22, 2019", "Headline": "උසස් පොලිස් නිලධාරීන් 16කට ස්ථාන මාරුවීම් සහ නව පත්වීම්", "News Content": "ඉහළ පොලිස් නිලධාරීන් 16 දෙනෙකටු ස්ථාන මාරුවීම් සහ නව පත්වීම් ලබාදී තිබේ.ජ්‍යෙෂ්ඨ නියෝජ්‍ය පොලිස්පති එස්.එම් වික්‍රමසිංහ මහතාට මධ්‍යම සහ ඌව පළාත් භාර ජ්‍යෙෂ්ඨ නියෝජ්‍ය පොලිස්පතිවරයාට අමතරව නැගෙනහිර පළාතේ රාජකාරී ආවරණයකිරීමට ද පවරා තිබේ. මීට අමතරව නියෝජ්‍ය පොලිස්පතිවරුන් වන එල්.එස් පතිනායක, ඩබ්ලිව්.එම් .එම් වික්‍රමසිංහ, ආර්.එම්.එන්.ජී. ඕ පෙරේරා, ඊ.එම්.යු. වී ගුණරත්න, කේ.එන්.ජේ වෙදසිංහ, ඩී.ජේ පලිහක්කාර, එල්.කේ.ජේ.ජී එස්. පීරිස් සහ එල්.පී.එස්.පී සඳුන්ගහවත්ත යන මහත්වරුන්ට ස්ථාන මාරුවීම් සහ නව රාජකාරී පවරා ඇත. අපරාධ පරීක්ෂණ දෙපාර්තමේන්තුවේ අධ්‍යක්ෂ ජ්‍යෙෂ්ඨ පොලිස් අධිකාරී ශානි අබේසේකර මහතා ඇතුළු ජ්‍යෙෂ්ඨ පොලිස් අධිකාරීවරුන් දෙදෙනෙකු සහ සහකාර පොලිස් අධිකාරීවරුන් පස් දෙනෙකු ස්ථාන මාරුකර යවා තිබේ. ශානි අබේසේකර මහතා ගාල්ල නියෝජ්‍ය පොලිස්පතිවරයාගේ පෞද්ගලික සහකාරවරයා ලෙස ස්ථාන මාරුකිරීම සිදුකර ඇත. ඒ අනුව අපරාධ පරීක්ෂණ දෙපාර්තමේන්තුවේ නව අධ්‍යක්ෂවරයා ලෙස පොලිස් පරිසර කොට්ඨාශය භාරව සිටි පොලිස් අධිකාරී ඩබ්ලිව්. තිලකරත්න මහතා පත්කර ඇත. මෙම ස්ථාන මාරුකිරීම් සහ නව පත්වීම් පොලිස් කොමිසමේ අනුමැතියට යටත්ව සිදුකර ඇතැයි වාර්තා වේ.", "URL": "https://lankatruth.com/si/?p=85994", "Category": "පුවත්", "Parent URL": null}