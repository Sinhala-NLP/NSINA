{"Source": "Lankatruth", "Timestamp": "July 20, 2021", "Headline": "කොතලාවල පනතට ජයවර්ධනපුර ආචාර්ය මහාචාර්යවරුන්ගේ විරෝධය", "News Content": "කොතලාවල පනත වහාම ඉවත් කරන ලෙසත් එන්නත් ලබාදී විශ්වවිද්‍යාල විවෘත කරන ලෙසත් ඉල්ලා ශ්‍රි ජයවර්ධනපුර විශ්වවිද්‍යාලයේ ආචාර්ය සංගමයේ සාමාජික සාමාජිකවෝ එම විශ්වවිද්‍යාලය ඉදිරිපිට අද (20) විරෝධතාවයක නිරතවූහ. කොතලාවල පනත පිළිබඳව විරෝධතාව ඇත්තේ හමුදාවන් මගින් වෙනත් පුද්ගලයන්ට අධ්‍යාපනය ලබා දීම සහ පවතින විශ්වවිද්‍යාලවලට සමාන්තරව රට පුරා හමුදා විශ්වවිද්‍යාල ඇති කිරීමේ අවදානමක් තිබෙන නිසා බව ශ්‍රී ජයවර්ධනපුර විශ්වවිද්‍යාලයේ ආචාර්ය සංගමයේ සභාපති මහාචාර්ය සමන් යාපා එහිදී පැවැසීය. කොතලාවල විශ්වවිද්‍යාලයෙන් හමුදා සාමාජිකයන් සඳහා තියෙනවාටත් වඩා අධ්‍යාපනය ලබාදෙනවාට විරුද්ධත්වයක් නැති බවද ඔහු පවසයි. එමෙන්ම දිගින් දිගටම විශ්වවිද්‍යාල වසා දමා ඇති බව සඳහන් කළ මහාචාර්යවරයා පාසල් ළමුන්ට ලබා දෙන ප්‍රමුඛතාවය විශ්වවිද්‍යාල සඳහා ලබාදී නැති බවද පැවසීය.", "URL": "https://lankatruth.com/si/?p=119969", "Category": "පුවත්", "Parent URL": null}