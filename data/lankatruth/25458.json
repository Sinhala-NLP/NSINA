{"Source": "Lankatruth", "Timestamp": "December 15, 2016", "Headline": "හම්බන්තොට වරාය සේවක වර්ජනය අවසන්", "News Content": "දින 9ක් පුරා පැවති හම්බන්තොට වරාය සේවක වර්ජනය අද (15) පස්වරු දෙක වනවිට අවසන් කිරීමට ඔවුන් කටයුතු කර තිබේ. පාලනාධිකාරිය සමග පැවති සාකච්ඡාවකින් අනතුරුම පැමිණි එකඟතාවන් අනුව මෙලෙස තම සත්‍යග්‍රහය අවසන් කිරීමට තීරණය කළ බව වරාය සේවක කමිටුව පවසයි. කෙසේ වෙතත් වරාය කළමනාකරණ සමාගමේ සේවයේ නියුතු සියලුම සේවක / සේවිකාවන් අද (15)ප.ව 2.00ට ප්‍රථම සේවයට වාර්තා කළ යුතු බවත්, එසේ සේවයට වාර්තා නොකරන ලද පිරිස් සේවය අතහැර ගියා සේ සැලකීමට ක්‍රියාකරන බවත් වරාය හා නාවුක අමාත්‍ය අර්ජුන රණතුංග මහතා ඊයේ (14) දිනයේ නිවේදනය කර තිබුණි.", "URL": "https://lankatruth.com/si/?p=25458", "Category": "පුවත්", "Parent URL": null}