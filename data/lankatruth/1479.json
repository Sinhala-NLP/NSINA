{"Source": "Lankatruth", "Timestamp": "February 21, 2012", "Headline": "රොෂේන් ඝාතන වාර්තාව යටගසයි", "News Content": "සේවක අර්ථසාදක අරමුදල් යොදවා ගනිමින් ආණ්ඩුව හදුන්වාදීමට උත්සාහ කළ විශ්‍රාමවැටුප් ප්‍රෝඩාවට විරුද්ධව කටුනායක නිදහස් වෙලදකළාප උද්ඝෝෂණයට පොලීසිය වෙඩි තැබීමෙන් මියගිය රෝෂේන් චානක සම්බන්ධයෙන් වූ මානවහිමිකම් වාර්ථාව යටගසා ඇති බව හෙලිවේ. මෙම ඝාතනය සම්බන්ධයෙන් ශ්‍රී ලංකා‍ මානවහිමිකම් කොමිසන් සභාව සකස්කරන ලද වාර්තාව ජනාධිපතිවරයාට බාරදී දැනට මාස 4ක් පමණ වන අතර මේ සම්බන්ධයෙන් කිසිදු ක්‍රියාමාර්ගයක් අනුගමනය නොකර නිහඩව සිටීමට ආණ්ඩුව උත්සාහ දරමින් සිටී. මේ නිසාම එම වාර්තාවට අදාල කරුණු කිසිවක් ජනමාධ්‍යවෙත නිකුත්කර නැත. මේ අතර මානවහිමිකම් කොමිෂන් සභාවේ ස්වාධීනත්වය පිළිබදව බරපතල ගැටුළු මතුවීම නිසා එහි සිටි කොමසාරිස් ආචාර්ය ආනන්ද මෙන්ඩිස් මහතා ඉල්ලා අස්විය. මෙවැනි තත්වයක් යටතේ මානව හිමිකම්කොමිෂන්සභාවෙන් මහජනයාට කිසිදු යුක්තියක් ඉටු නොවන තත්වයට පත්ව ඇතැයි නීතිවේදිහු පෙන්වා දෙති.", "URL": "https://lankatruth.com/si/?p=1479", "Category": "පුවත්", "Parent URL": null}