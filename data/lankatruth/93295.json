{"Source": "Lankatruth", "Timestamp": "May 20, 2020", "Headline": "ඇඳිරිනීතිය අස්සේ හෝටලයක නවාතැන් ගත් අයෙක් ජීවිතක්ෂයට", "News Content": "මුළු දිවයිනටම බලපැවැත්වෙන පරිදි ඇඳිරිනීතිය පනවා තිබූ පසුගිය 17 වනදා පිට දිස්ත්‍රික්කවලින් පැමිණි කිහිපදෙනෙකු වැලිමඩ බන්ඩාරවෙල පාරේ පිහිටි තුෂාර හෝටලයේ නවාතැන් ගෙන තිබී ඇති අතර එදිනම එම හෝටලයේස නවාතැනි ගෙන සිටි කැප්පෙටිපොළ පෝවේ සේවකයෙකු පසුදා අළුයම වනවිට එම හෝටලය තුළම ජීවිතක්ෂයට පත්වී සිට ඇත. ඔවුන් හෝටලයෙන් මත්පැන් මිලදී ගෙන එදින රාත්‍රියේ දැඩි ලෙස සුරාපානය කොට ඇති බවද වාර්තා වේ. නිරෝගී පුද්ගලයකු හදිසියේ මෙලෙස මියගිය කෙසේදැයි ප්‍රශ්න කරමින් මෙම මරණය සම්බන්ධයෙන් ප්‍රදේශයේ විශාල ආන්දෝලනයක් හටගෙන තිබේ. මෙම තුෂාර හෝටලය ඌව පළාත් සභාවේ වර්තමාන සභාපති පොදුජන පෙරමුණේ ඌවපරණගම ආසන සංවිධායක ඒ.එම් බුද්ධදාස හා ඔහුගේ පුත්‍රයා වන හිටපු පාර්ලිමේන්තු මන්ත්‍රී මෙවර මහ මැතිවරණයේ බදුල්ල දිස්ත්‍රික් අපේක්ෂක චාමික බුද්ධදාස යන අයවලුන්ට අයත් හෝටලයකි. ඇඳිරි නීතිය උල්ලංඝනය කරමින් මත්පැන් අලෙවි කරමින් එම හෝටලයේ පවත්වාගෙන යාමත් සිදුවී ඇති මරණය පිළිබඳ කිසිදු ප්‍රධාන මාධ්‍යයක පුවත් වාර්තා නොකිරීමත් පුදුමයට කරුණ බව ප්‍රදේශවාසීහු පවසති.", "URL": "https://lankatruth.com/si/?p=93295", "Category": "පුවත්", "Parent URL": null}