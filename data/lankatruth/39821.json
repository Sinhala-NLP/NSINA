{"Source": "Lankatruth", "Timestamp": "August 24, 2017", "Headline": "මහින්දගේ ඡන්දෙට සිල් රෙදි බෙදූ නඩුවේ තීන්දුව සැප්තැම්බර් 07", "News Content": "පසුගිය ජනාධිපතිවරණ සමයේ දිවයින පුරා විහාරස්ථානවලට සිල් රෙදි බෙදාහැරීම තුළින් රජයට රුපියල් මිලියන 650ක පාඩුවක් සිදුකළ බවට චෝදනා කරමින් ගොනුකර ඇති නඩුවේ තීන්දුව සැප්තැම්බර් මස 07 වැනිදා ප්‍රකාශයට පත් කරන බව කොළඹ මහාධිකරණය විනිසුරු ගිහාන් කුලතුංග මහතා අද (24) දැනුම් දී තිබේ. හිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිසමේ හිටපු අධ්‍යක්ෂ ජනරාල් අනූෂ පැල්පිට යන මහත්වරුන්ට එරෙහිව නීතිපතිවරයා විසින් මෙම නඩුව ගොනුකර ඇත. අදාළ නඩුව අද කැදවු අවස්ථාවේ මහාධිකරණ විනිසුරුවරයා මේ බව දැනුම් දී තිබේ.", "URL": "https://lankatruth.com/si/?p=39821", "Category": "පුවත්", "Parent URL": null}