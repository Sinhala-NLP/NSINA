{"Source": "Lankatruth", "Timestamp": "February 15, 2022", "Headline": "හීන්කෙන්ද රූපවාහිනියෙනුත් ඉවත් කරයි…", "News Content": "ශ්‍රී ලංකා රූපවාහිනි සංස්ථාවේ අධ්‍යක්ෂ ජනරාල් ජයම්පති බණ්ඩාර හීන්කෙන්දට වහාම ක්‍රියාත්මක වන පරිදි එම ධුරයෙන් ඉල්ලා අවස්වන ලෙස ජනමාධ්‍ය අමාත්‍යංශයේ ලේකම් අනුෂ පැල්පිට දන්වා ඇතැයිද ඒ අනුව ඔහු එම ධුරයෙන් ඉල්ලා අස්වී ඇතැයිද වාර්තා වේ. මෙම හීන්කෙන්ද නැමැත්තා කඩදාසි සංස්ථාවේද අධ්‍යක්ෂ වරයෙකු ලෙස කටයුතු කරන අතර ශ්‍රී ලංකා ගුවන්විදුලි සංස්ථාවේ සභාපති ලෙසද කටයුතු කළේය. ශ්‍රී ලංකා ගුවන්විදුලි සංස්ථාවේ වත්මන් සභාපති හඩ්සන් සමරසිංහට එම ධුරල ලබාදී ඔහුව ඉන් ඉවත් කරන ලදී. ජයම්පති බණ්ඩාර හීන්කෙන්ද ඒ වනවිට ජාතික භාෂා අධ්‍යාපන හා පුහුණු ආයතනයේ සභාපති ලෙසද කටයුතු කරමින් සිටියේය. ජයම්පති බණ්ඩාර හීන්කෙන්දට එරෙහිව පැවති රාජපක්ෂ පාලන සමයේ සිටම වංචා දූෂණ චෝදනා රැසක් එල්ලවී තිබූ අතර ඔහු නුවර දේවාලයක බස්නායක නිලමේ වරයෙකුද වේ.", "URL": "https://lankatruth.com/si/?p=128852", "Category": "පුවත්", "Parent URL": null}