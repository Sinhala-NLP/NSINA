{"Source": "Lankatruth", "Timestamp": "June 10, 2021", "Headline": "ගෑස් ගැසට් එක අණ්ඩර දෙමළයක්", "News Content": "ගෑස් සිලින්ඩරවල පැවතිය යුතු නිශ්චිත බර ප‍්‍රමාණය සම්බන්ධයෙන් සහ එයට අදාල පාලන මිල ආරක්ෂා කරනවා වෙනුවට පාරිභෝගික අධිකාරිය විසින් ඊයේ (09) නිකුත් කරන ලද ගැසට් නිවේදනය බරපතල ලෙස පාරිභෝගිකයන් මුලා කරන්නක් බවට චෝදනා නැගෙමින් පවතී. පාරිභොගික අයිතීන් සුරැකීමේ ජාතික ව්‍යාපාරය විසින් අංක 2231/8 ගැසට් පත‍්‍රය සම්බන්ධයෙන් ලිඛිතව විරෝධය පලකර තිබේ. මේ සම්බන්ධයෙන් එම ව්‍යාපාරයේ සභාපති රංජිත් විතානගේ මාධ්‍ය ආයතන වෙත ලිඛිතව ඒ බව දැනුම්දී තිබේ.", "URL": "https://lankatruth.com/si/?p=117939", "Category": "පුවත්", "Parent URL": null}