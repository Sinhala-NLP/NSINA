{"Source": "Lankatruth", "Timestamp": "July 18, 2018", "Headline": "තාජුඩීන් ඝාතන සිද්ධියට අදාලව සීසීටීවී දර්ශන වාර්තාවක් කැඳවීමට නියෝග", "News Content": "රගර් ක්‍රීඩක මොහොමඩ් තාජුඩීන් ඝාතන සිද්ධිය සම්බන්ධව හැව්ලොක් මාර්ගයේ ඇති නිවාසවල සවිකර තිබූ සී සී ටී වී කැමරා දර්ශන සහිත ඩී වී ඩී පට දෙකක් පරිඝනක හදිසි ප්‍රතිචාර සංසද ඒකකයේ විධායක නිලධාරී ලාල් ඩයස් මහතා වෙත ඉදිරිපත් කර වාර්තාවක් ලබා ගන්නා ලෙස කොළඹ අතිරේක මහේස්ත්‍රාත් ඉසුරු නෙත්තිකුමාර මහතා අද(18) අපරාධ පරීක්ෂණ දෙපාර්තමේන්තුව වෙත නියෝග කළේ ය. අතිරේක මහේස්ත්‍රාත්වරයා මෙම නියෝගය නිකුත් කර ඇත්තේ තාජුඩීන් ක්‍රීඩකයාගේ සොහොයුරිය වන ෆාතිමා අයේෂා තාජුඩීන් විසින් පසුගිය වසරේ ජූලි මස 8 වැනිදා අපරාධ පරීක්ෂණ දෙපාර්තමේන්තුව වෙත ලබා දුන් සිද්ධියට අදාලව එම දෙපාර්තමේන්තුව මෙම ඩී වී ඩී පට පරිගණක හදිසි ප්‍රතිචාර සංසද ඒකකය වෙත යොමු කර වාර්තාවක් කැඳැවීමට අවශ්‍ය බවට අධිකරණය හමුවේ සිදුකළ ඉල්ලීමකට අනුවය.", "URL": "https://lankatruth.com/si/?p=56327", "Category": "පුවත්", "Parent URL": null}