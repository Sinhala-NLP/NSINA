{"Source": "Lankatruth", "Timestamp": "April 7, 2022", "Headline": "අත්‍යාවශ්‍ය භාණ්ඩ සැපයීම බිඳ වැටිලා – බුද්ධි අංශ වාර්තා කරයි", "News Content": "ජන ජීවිතය පවත්වාගෙන යාමට අත්‍යාවශ්‍ය භාණ්ඩ සැපයීම විශාල වශයෙන් බිඳ වැටී ඇති බව දත්ත සහිතව බුද්ධි අංශ විසින් රජයට වාර්තා කර ඇත.  එක් එක් අංශ සම්බන්ධයෙන් වෙන වෙනම දත්ත ඉදිරිපත් කර ඇති අතර ඖෂධ වර්ග සහ වෛද්‍ය උපකරණ, විදුලිය සහ ඛණිජ තෙල් සැපයීම එම අත්‍යාවශ්‍ය භාණ්ඩ හා සේවා අතරින් රතු ලකුණින් ඉදිරිපත් කර ඇති බව අනාවරණය වේ.  මේ සම්බන්ධයෙන් ක්ෂණික අවධානය යොමු කළ යුතු බව එම වාර්තාවෙන් අවධාරණය කර ඇත. ඊට අමතරව සහල් තිරිඟු පිටි සහ ජල සැපයුම ඇතුළු අත්‍යාවශ්‍යම සැපයීම් අනතුරුදායක මට්ටමක ඇති බව වාර්තාකර තිබේ. කතානායකවරයා  මෙම වාර්තාව පදනම් කර ගෙන ආහාර අහේනියක් පිළිබඳව තොරතුරු පාර්ලිමේන්තුවට ඉදිරිපත් කර ඇත.", "URL": "https://lankatruth.com/si/?p=131595", "Category": "පුවත්", "Parent URL": null}