{"Source": "Lankatruth", "Timestamp": "June 25, 2021", "Headline": "ගොඩකවෙලත් කොවිඩ් පොකුරක්… 90ක් දැනට හඳුනාගනී…", "News Content": "ගොඩකවෙල සෞඛ්‍ය වෛද්‍ය නිලධාරි කොට්ඨාසයේ පුද්ගලයින් 225කට සිදුකරන ලද PCR පරීක්ෂණවලින් 90 දෙනෙකුට වෛරසය ආසාදනය වී තිබෙන බවට මේ වනවිට වී ඇතැයි වාර්තා වේ. එම ආසාදිතයින් 90 දෙනාගෙන් 50 දෙනෙකුම රක්වාන කොට්ටල ග්‍රාම නිලදාරි වසමේ පිරිසකි. ගංගොඩ තවාන ගම්මානයෙන් ආසාදිතයින් 34ක් සහ පහළ කොට්ටල ගම්මානයෙන් ආසාදිතයින් 16ක් වාර්තා වී තිබේ. ප්‍රදේශය භාර මහජන සෞඛ්‍ය පරීක්ෂකවරුන් සඳහන් කළේ හඳුනාගත් ආසාදිතයින්ගේ සමීප ආශ්‍රිතයින් නිරෝධායනය සඳහා යොමුකර ඇති බවය. මේ වනවිට කොට්ටල ග්‍රාම නිලධාරි වසම හුදකලා කර තිබේ.", "URL": "https://lankatruth.com/si/?p=118480", "Category": "කොවිඩ් -19 (කොරෝනා ) පුවත්", "Parent URL": null}