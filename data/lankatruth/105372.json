{"Source": "Lankatruth", "Timestamp": "December 28, 2020", "Headline": "ලංකාවේදී ඩොලර් අච්චු ගහයි", "News Content": "ඇමරිකා එක්සත් ජනපද ඩොලර් 40,300කට වඩා වැඩි වටිනාකමක් ඇති ඩොලර් නෝට්ටු තොගයක් මෙරටදී නීතිවිරෝධී ලෙස මුද්‍රණය කර තිබියදී අනුරාධපුර අපරාධ විමර්ශන අංශය විසින් පසුගියදා අත්අඩංගුවය ගෙන තිබේ. රුපියල් ලක්ෂ 10ක පමණ ව්‍යාජ මුදල් නෝට්ටු තොගයක් මාරු කිරීමට සූදානම් වන බවට පොලිසියට ලද තොරතුරක් අනුව අනුරාධපුර අපරාධ විමර්ශන අංශය විසින් සිව්දෙනෙකු අත්අඩංගුවය ගෙන ප්‍රශ්න කර ඇත. ඔවුන් සතුව තිබී මුද්‍රණ යන්ත්‍ර, මුද්‍රණ කඩදාසි සහ ව්‍යාජ ඩොලර් නෝට්ටු කිහිපයක්ද පොලිසිය භාරයට ගෙන ඇති අතර ඔවුන්ගෙන් ලද තොරතුරු අනුව අනාවරණය වි ඇත්තේ අනුරාධපුරය සහ කන්තලේ මූලික කරගෙන අදාළ මුද්‍රණ කටයුතු සිදුක බවය. ඉන් පසු තවත් ඩොලර් නෝට්ටු තොගයක් වෙනත් පුද්ගලයෙකුට ලබා දීමට කොළඹ සිට පැමිණි පුද්ගලයෙකු සහ එම නෝට්ටු ලබා ගැනීමට පැමිණි පුද්ගලයෙකු කන්තලේ වැව් බැම්ම උඩදී පොලිසිය විසින් අත්අඩංගුවට ගෙන තිබෙ. එහිදී එම පුද්ගලයින් සන්තකයේ තිබී ව්‍යාජ ලොඩර් 100 නෝට්ටු 403 පොලිස් භාරයට ගෙන ඇත. මෙම ව්‍යාජ නෝට්ටු ජාවාරමේ ප්‍රධාන මෙහෙයවන්නාද ඉන් පසු පොලිසිය විසිත් අත්අඩංගුවට ගෙන තිබේ. ඔහු බත්තරමුල්ල ප්‍රදේශයේ පදිංචි 36 හැවිරිදි පුද්ගලයෙකි. මෙම මුද්‍රණ කටයුතු සඳහා ඔවුන් මුද්‍රණ යන්ත්‍ර, මුද්‍රණ කඩදාසි ඇතුළු අමුද්‍රව්‍ය සියල්ල ආනයනය කර ඇත්තේ මැලේසියාවෙනි. මොවුන් මුද්‍රණය කළ ඩොලර් නෝට්ටු යම් ප්‍රමාණයක් මේ වනවිත් ජාවාරම්කරුවන් විසින් මාරු කර හෝ ගනුදෙනු කර ඇති බැවින් මුදල් නෝට්ටු ගනුදෙනු කිරීමේදී දැඩි අවධානයෙන් සිටින ලෙසද පොලිසිය මහජනතාවගෙන් ඉල්ලා සිටියි. මීට අදාළ වැඩි දුර පරීක්ෂණ කටයුතු අපරාධ පරීක්ෂණ දෙපාර්තමේන්තුව විසින් සිදුකරනු ලබයි.", "URL": "https://lankatruth.com/si/?p=105372", "Category": "පුවත්", "Parent URL": null}