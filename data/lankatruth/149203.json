{"Source": "Lankatruth", "Timestamp": "July 16, 2023", "Headline": "ප්‍රංශ විප්ලව සැමරුමට නරේන්ද්‍ර මෝඩි පැමිණීමට විරෝධය පලවේ !", "News Content": "ප්‍රංශ විප්ලවය සිදුවූ සුප්‍රකට බැස්ටීලය බිඳ දැමු දිනය වන ජුලි 14 වන දාට වසර 234ක් පිරීම නිමිත්තෙන් ප්‍රංශ රජය පවත්වන රාජ්‍ය උත්සවය සඳහා ඉන්දියානු අගමැති නරේන්ද්‍ර මෝඩි ප්‍රධාන අමුත්තා ලෙස සහබාගි වීමට ආරාධනා ලබා ඇත. ඔහු සමග ඉන්දියානු හමුදාවේ සොල්දාදුවන් 269 දෙනෙකු නිදහස් පෙළපාලියේ ප්‍රංශ හමුදාව සමග ඒ අනුව ගමන් කරනු ඇත. මෙම උත්සවයට සමගාමිව නරේන්ද්‍ර මුඩි යුධ ගුවන් යානා 26ක්, සබ් මැරීන තුනක් මිලදී ගැනීමේ වෙළඳ ගිවිසුමටද අත්සන් තැබීමට නියමිතය. කෙසේ වෙතත් මෝඩිගේ රජය විසින් සිදුකරන මානව අයිතිවාසිකම් හා සුළු ජාතීන්ගේ අයිතීන් උල්ලංඝණයන් හෙලා දකිමින් යුරෝපා පාර්ලිමේන්තුව පණිවිඩයක් නිකුත් කර තිබිණි. පසුගිය සති කීපය පුරා හඹා ගිය දැවැන්ත උද්ඝෝෂණ හේතුවෙන් විප්ලවීය සැමරුම් උත්සවයේ හා රටේ ආරක්ෂාව සඳහා පොලීස් භටයින් ලක්ෂයක් මක්රෝන් රජය විසින් කැඳවා ඇත. ඒ අතර විප්ලව සැමරුම සඳහා නරේන්ද්‍ර මුඩීගේ පැමිණීම මානව අයිතිවාසිකම් සංවිධානවල හා වාමාංශික පක්ෂවල දැඩි විවේචනයට ලක් වී ඇත. 2014 සිට බලයට පත්වූ නරේන්ද්‍ර මෝඩි පාලනය විසින් සුළු ජාතික මුස්ලිම් ජාතිකයන්ට එරෙහිව සිදුකරන මානව අයිතිවාසිකම් උල්ලංඝණයන්ට හා විරුද්ධවාදීන් මර්දනය කිරීම්, මාධ්‍ය මර්ධනය වැනි කාරනා හේතුවෙන් යුරෝපයේ මාධ්‍ය ඔහුව දැඩි ලෙස විවේචනයට ලක් කරනු ලබයි. විශේෂයෙන් 2002 වසරේ හයිද්‍රබාද් හි මහා ඇමති ලෙස නරේන්ද්‍ර මෝඩි සිටි සමයේ දී මුස්ලිම් ජනතාවට එල්ල වූ ප්‍රහාරය පිලිබඳ BBCය විසින් සිදු කළ වාර්තා වැඩසටහනක් තහනම් කිරීම හා පසුව BBC කණ්ඩායම අත්ඩංගුවට ගැනීම වැනි කාරණා නිසා මාධ්‍ය නිදහස සුරකීමේ සංවිධානද විරෝධය පල කරමින් සිටි. එසේම නරේන්ද්‍ර මෝඩි හොරෙකු ලෙස පැවසු කොංග්‍රස් පක්‍ෂයේ රවුල් ගාන්ධි වරද කරුවෙකු බවට පත් කිරීමෙන් ඔහුට වසර 06ක් යනතුරු කිසිදු මැතිවරණයකට සහභාගී වීමේ නොහැකි තත්වයක් උද්ගත වී ඇත. රාවුල් ගාන්ධි වරද කරුවෙකු කිරීම සඳහා ඉන්දියන් අධිකරණය විසින් දරුණු අපරාධ කරුවන්ට එරෙහිව යොදා ගන්නා ලද නීතියක් අනිසි ලෙස යොදා ගෙන ඇති බවට මේ අතර Human Rights Watch සංවිධානය සඳහන් කර සිටි. බටහිර මාධ්‍ය නරේන්ද්‍ර මෝඩි හඳුන් වනුයේ මැතිවරණ වලින් තම අධිරාජ්‍යය ගොඩනැගු ඒකාධිපතියෙකු ලෙසයි. එනම් පසුගිය මැතිවරණයේදී යුරෝ බිලියන 03ක් මාධ්‍ය තුළ තම ජනප්‍රියතාවය ඉහළ නංවා ගැනීම සඳහා වියදම් කර ඇත. අධිකරණයට ඇඟිලි ගැසීම්, තමන්ට අවනත නොවන විණිසුරුවන් පත් කිරීම සඳහා අනුමැතිය ලබා දීම ප්‍රතික්‍ෂේප කිරීම, රාජ්‍ය මාධ්‍ය තම පාලනයට ගැනීම් සිදු කරන නරේන්ද්‍ර මෝඩි වැනි ඒකාධිපතියෙකු ප්‍රංශ විප්ලවය සැමරීම සඳහා ආරාධනා කිරීම ප්‍රංශ වාමාංශික පක්ෂවල දැඩි විවේචනයට ලක් වී ඇත. රාජ්‍ය නොවන සංවිධාන 11,000කට විදේශ රටවලින් මුදල් ආධාර ලබා ගැනීම තහනම් කිරීම හේතුවෙන් සිවිල් සමාජ සංවිධානද නරේන්ද්‍ර මෝඩි සමග උරණ වී සිටි. ඇම්නෙස්ටි ජාත්‍යන්තර සංවිධානය තම දිල්ලි කාර්යාලය 2020 දී වසා දමනු ලැබුවේ මෝඩි රජයේ බලපෑම් හේතුවෙනි. කෙසේ වෙතත් තම සංචාරය පිළිබඳව නරේන්ද්‍ර මෝඩි මාධ්‍ය අමතා ප්‍රකාශ කරනුයේ වෙනස් කතාවකි. ඔහුට අනුව “ප්‍රංශය සමග ඉන්දියාවේ සම්බන්ධතාවය අනොන්‍ය විශ්වාශය, සමතුලිතතාවය හා බලය මත රඳා පවතී. ප්‍රති විරුද්ධතා බහුල වුවත් අපේ දෙරටටම ඇත්තේ එක හා සමාන උපක්‍රමික අරමුණු. අප ජාතින් දෙකම ජාත්‍යන්තර සම්මුතීන් හා ජාත්‍යන්තර නීතිය මත පදනම්ව ගොඩ නැගී ඇත. අපට අවශ්‍ය ලෝකය බහු පාර්ශික වනවා දකින්නටයි”. මෙම ප්‍රකාශය තුළ ඇමරිකාවට සිහින් කස පහරක් මෝඩි විසින් දී ඇති බව පැහැදිලිය. BRIC සංවිධානයේ ප්‍රධාන සාමාජිකයෙකු වීමත්, චීනය සමග ෂන්ගායි කලාපීය සංවිධානයේ සමාජිකයෙකු වීමත්, ඒ සමගම පැසිෆික් කලාපයේ ඕස්ට්‍රේලියාව, ජපානය හා ඇමරිකාව සමග පිහිට වූ QUAID සංවිධානයේ සාමාජිකයෙකු වීමත් තුළ ඉන්දියාව දෙබඩි ප්‍රතිපත්තියක් අනුගමනය කරන බවට පවසමින් බටහිර රටවල් හා ඇමරිකාවේ විවේචනයට ලක් වී ඇත. විශේෂයෙන් යුක්රේන-රුසියාව ගැටුමෙන් උපරිම වාසි ලබා ගනිමින් රුසියාවේ 40% තෙල් අපනයනය කරනු ලබනුයේ ඉන්දියාව විසිනි. යුද්ධයට පෙර මෙම අගය පැවතුනේ 08%ක් ලෙසය. ඉන්දියාවේ මෙම මැදිහත් වීම හේතුවෙන් රුසියාවට එරෙහිව පැනවූ සම්භාධකවලින් එතරම් සාර්ථක ප්‍රථිපල ලබා ගැනීමට බටහිර හා ඇමරිකාව අපෝසත් විනි. කෙස්වෙතත් ආසියානු පැසිෆික් කලාපය තුළ චීනයත් සමග තරඟ කිරීම සඳහා උපක්‍රමික සාහකයා වනුයේ ඉන්දියාව බව බටහිර හා ඇමරිකාව මේ වනවිට හොඳින් අවබෝධ කරගෙන සිටි. ප්‍රංශ සවාරියට පෙර ඇමරිකාව හා ඕස්ට්‍රේලියාවද නරේන්ද්‍ර මෝඩි තම රටවල සංචාරයන් සඳහා පහසුකම් සලසන ලදී. 2016 සිට ඉන්දියාව ප්‍රංශය සමග ඩොලර් බිලියන 7.8ක් වටිනා යුධ ගුවන් යානා මිලදී ගෙන ඇත. 2021 දී මෙම මිලදී ගැනීම්වලදී නරේන්ද්‍ර මෝඩිගේ හිතවතෙකු විසින් ප්‍රංශ ආයුධ සමාගමක් වන Dassault වෙතින් ලබා ගත් අල්ලසක් පිළිබඳව මේ වනවිට ප්‍රංශ අධිකරණය විසින් පරීක්ෂණ පවත්වමින් සිටි. වසර 25ක් පුරා ප්‍රංශය හා ඉන්දියාව කලාපීය ආරක්ෂාව, බලා ශක්තිය, විද්‍යාව හා නව තාක්ෂණය, අධ්‍යාපනය, ආර්ථිකය වැනි විවිධ කේෂ්ත්‍ර පිළිබඳව දෙරට අතර රාජතාන්ත්‍රික සම්බන්ධතා පවත්වමින් සිටි. ඉන්දියාවට ආයුධ විකිණීමේදී ප්‍රංශය සිටිනුයේ ලෝකයේ රටවල් අතර දෙවන ස්ථානයේ වේ. එහිදී ඉන්දියාවේ ආයුධ මිලදී ගැනීම්වලදී 40%ක් ලබා දෙනුයේ තවමත් රුසියාව විසිනි. ඉන්දියානු රජයන් ආයුධ මිලදී ගැනීම සඳහා මෙසේ බිලියන ගණන් වියදම් කරද්දී මිලියන 228.9 ඉන්දියානුවන් ජිවත් වනුයේ දිනකට 1.90 ඩොලරයක් පමණක් උපයා ගනිමිනි. කෙසේවෙතත් බටහිරට හා ඇමරිකාවට චීනය හමුවේ ඉන්දියාව යනු උණු නිසා බොන්නත් බැරි කිරි නිසා අහක දමන්නත් බැරි රාජතාන්ත්‍රික සගයෙකු බවට මේ වනවිටපත්වීහමාර යැයි විචාරක මතය වී තිබේ..", "URL": "https://lankatruth.com/si/?p=149203", "Category": "පුවත්", "Parent URL": null}