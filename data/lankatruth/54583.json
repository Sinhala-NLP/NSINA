{"Source": "Lankatruth", "Timestamp": "June 18, 2018", "Headline": "වෘත්තීය ගැටළුවලට විසඳුම් ඉල්ලා තැපැල් සේවකයෝ විරෝධතාවක", "News Content": "පසුගිය 11 වනදා සිට වර්ජනයේ නිරත තැපැල් සේවකයින් අද (18) කොළඹ කොටුව දුම්රියපළ ඉදිරියේ විරෝධතාවක නිරතවීමේ සූදානමින් සිටින බව තොරතුරු වාර්තා වේ. රාජ්‍ය පරිපාලන අමාත්‍යාංශයේ 6/2006 චක්‍රලේකය තැපැල් දෙපාර්තමේන්තුවේ ක්‍රියාත්මක කිරීමේදී සේවකයින්ට හා ආයතනයේ සේවා සැපයීමට මතුවඇති ගැටලුකාරී තත්වයන්ට විසඳුම් ලබා දෙන ලෙස ඉල්ලා තැපැල් සේවකයෝ පසුගිය 11 වනදා සවස ආරම්භ කරන ලද වර්ජනයට මෙතෙක් පිළිතුරක් නොලැබී දින 8ක් ගතවී ඇත. දින 8ක් තැපැල් සේවාව අකර්මණ්‍ය වී පැවතියද රජය ඊට මැදිහත් වීමක් නොකරන බවත් සේවක ගැටළු විසඳීමට ඉදිරිපත් වී නොමැති බවත් තැපැල් හා විදුලි සංදේශ නිළධාරීන්ගේ සංගමයේ ප්‍රධාන ලේකම් එච්. කේ. කාරියවසම් මහතා ප්‍රකාශ කළේ ය.", "URL": "https://lankatruth.com/si/?p=54583", "Category": "පුවත්", "Parent URL": null}