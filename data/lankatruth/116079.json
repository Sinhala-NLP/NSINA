{"Source": "Lankatruth", "Timestamp": "May 6, 2021", "Headline": "ධම්මික පැණියට වාරණයක්", "News Content": "ධම්මික පැණිය නැවත නිෂ්පාදනය නොකරන ලෙස කෑගල්ලේ ධම්මික බණ්ඩාර මහතාට අද (06) දැනුම් දෙන බව දේශීය වෙදකම් ප්‍රවර්ධන, ග්‍රාමීය හා ආයුර්වේද රෝහල් සංවර්ධන හා ප්‍රජා සෞඛ්‍ය රාජ්‍ය අමාත්‍යංශයේ ලේකම් කුමාරි වීරසේකර මහත්මිය පවසනවා. අදාල පැණිය පිළිබඳව සිදුකළ සායනික පරීක්ෂාවේදී කොවිඩ් වෛරසය සුව කිරීම සඳහා එම පැණිය සමත් නොවන බව තහවුරු වූ අතර ඒ අනුව එම පැණිය කිසිසේත්ම කොවිඩ් රෝගීන්ට ලබා නොදිය යුතු බවට නිර්දේශ කර තිබිණි. මෙම පැණිය ආහාර අතිරේකයක් ලෙස නිෂ්පාදනය කිරීම සඳහා ආයුර්වේද දෙපාර්තමේන්තුව මගින් අනුමැතිය ලබා දී තිබූ අතර එම කාලසීමාව ද මේ වනවිට ඉක්ම ගොස් තිබෙනවා.", "URL": "https://lankatruth.com/si/?p=116079", "Category": "කොවිඩ් -19 (කොරෝනා ) පුවත්", "Parent URL": null}