{"Source": "Lankatruth", "Timestamp": "October 19, 2011", "Headline": "වැලිඔය අනුරාධපුරයෙන් හැලේ. නව ප්‍රාදේශීය ලේකම් සීමා යෝජනාවක්", "News Content": "ආණ්ඩුව ප්‍රාදේශීය ලේකම් කොට්ඨාශ සීමා නැවත නීර්ණය කිරීමට තීරණය කොට ඇත. එසේම අවශ්‍යතාවය මත අලුතින් කොට්ඨාශ නිර්මාණය කෙ‍රෙනු ඇත. රාජ්‍ය පරිපාලන අමාත්‍යාංශය විසින් මේ සම්බන්ධ නිර්දේශ ලබාදීමට කමිටුවක් පත්කර ඇත. මෙම වසර අවසාන වනවිට කමිටු වාර්තාව ලබාදීමට බලාපොරොත්තු වන අතර ඒ සදහා කමිටුව සියලුම දිස්ත්‍රික්කවල සංචාරය කොට අවශ්‍යතා හදුනාගනු ඇත.  ආණ්ඩුව මේවන විටත් වැලිඔය ප්‍රාදේශීය ලේකම් කොට්ඨාශය මුලතිව් දිස්ත්‍රික් ලේකම් කාර්යාලය යටතට පත්කර ඇති අතර එය අනුරාධපුර දිස්ත්‍රික් පරිපාලනයෙන්ද ඉවත්කර ඇත. යුධ සමයේදී වැලිඔය අනුරාධපුර දිස්ත්‍රික් ලේකම් කාර්යාලය යටතේ පැවතියේ මුලතිව් රජයේ පාලන ප්‍රදේශයක්ව නොතිබීම නිසාය. මේ අතර TNA සහ වෙනත් දෙමළ දේශපාලන පක්ෂ වවුනි‍යාවේදී විරෝධයක් ආරම්භකර තිබේ. එහි ප්‍රධාන ඉල්ලීම්වලින් එකක් වනුයේ වවුනියා ද්ස්ත්‍රික්කය තුළ වැලිඔයට අදාලව නව ප්‍රාදේශීය ලේකම් කොට්ඨාශයක් ස්ථාපිත කිරීම වහා නතර කරන ලෙසය. එය සිංහල ජනතාව පදිංචි කරවීමේ පියවරක් ලෙසට ඔවුහු හදුන්වා දෙති.", "URL": "https://lankatruth.com/si/?p=42", "Category": "පුවත්", "Parent URL": null}