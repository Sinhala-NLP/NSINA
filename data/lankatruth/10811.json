{"Source": "Lankatruth", "Timestamp": "July 19, 2014", "Headline": "ශෂීන්ද්‍රට විරුද්ධව නාමල් මෙහෙයුමක", "News Content": "ඌව හිටපු මහ ඇමති ශෂීන්ද්‍ර රාජපක්ෂ මොණරාගල දිස්ත්‍රික්කයේ මනාප ලබා ගැනීමේ සිව්වැනි ස්ථානයට පත්ව සිටින බව ආණ්ඩු පක්ෂයේම පිරිස් විසින් පතුරුවා හරින ප්‍රචාරය පිටුපස පාර්ලිමේන්තු මන්ත්‍රී නාමල් රාජපක්ෂ සිටින බව ආණ්ඩුවේ අභ්‍යන්තර ආරංචි මාර්ග සඳහන් කරයි. ඌව හිටපු මහ ඇමති ශෂීන්ද්‍ර රාජපක්ෂ මොණරාගල දිස්ත්‍රික්කයේ මනාප ලබා ගැනීමේ සිව්වැනි ස්ථානයට පත්ව සිටින බව ආණ්ඩු පක්ෂයේම පිරිස් විසින් පතුරුවා හරින ප්‍රචාරය පිටුපස පාර්ලිමේන්තු මන්ත්‍රී නාමල් රාජපක්ෂ සිටින බව ආණ්ඩුවේ අභ්‍යන්තර ආරංචි මාර්ග සඳහන් කරයි. මෙම ප්‍රචාරයේ අරමුණ වී ඇත්තේ පසුගිය පළාත් සභා මැතිවරණයේදී සම්බන්තොට දිස්ත්‍රික්කයෙන් ආන්ඩු‍ව ලැබූ පසුබෑම වළක්වා ගනිමින් මොණරාගල දිස්ත්‍රික්කයෙන් ශෂීන්ද්‍ර රාජපකිෂට ඉහළ මනාප වැලැක්වීමය. පසුගිය පළාත් සභා මැතිවරණයේ එක්සත් ජනතා නිදහස් සන්ධානයට මොණරාගලින් 81%ට ආසන්න ඡන්ද ප්‍රතිශතයක් හිමි විය. කතරගම දේවාලයේ බස්නායක නිලමේ තනතුරට ඉදිරිපත් වූ 2006 වසරේදී ශෂීන්ද්‍ර රාජපක්ෂ විසින් එවකට රුපියල් 20,000ක් පමණ වටිනා ජංගම දුරකථන ප්‍රාදේශීය ලේකම්වරුන්ට ලබාදී බස්නායක නිලමේ සඳහා ඡන්දය ලබා ගත්තේය. (කතරගම දේවාලයට අයත් සීමාවේ ප්‍රාදේශීය ලේකම්වරුන්ගේ ඡන්දයෙන් බස්නායක නිලමේ තෝරා පත්කර ගනී) මෙම උපක්‍රමය හොඳින් වටහා ගෙන සිටින හිටපු මහ ඇමතිවරයා විශාල වශයෙන් භාණ්ඩ සහ මුදල් ලබාදෙමින් සෘජුවම මනාප දිහා ගැනීමේ ක්‍රියාමාර්ගයක් ආරම්භ කර ඇති බව අනාවරණය වේ.", "URL": "https://lankatruth.com/si/?p=10811", "Category": "පුවත්", "Parent URL": null}