{"Source": "Lankatruth", "Timestamp": "March 16, 2021", "Headline": "අපි කොරෝනා පාලනය කළා – හමුදාපති", "News Content": "ශ්‍රී ලංකාව තුළ කොවිඩ් – 19 වයිරසය පැතිරයාම පාලනය කළැයි කොරෝනා මර්දන කාර්ය සාධක බලකායේ ප්‍රධානී, හමුදාපති ශවේන්ද්‍ර සිල්වා පවසයි. ඔහු මේ බව කැබිනට් මණ්ඩලයට දැනුම් දී ඇති අතර එම දැනුම්දීම සිදු කරමින් පවසා ඇත්තේ ශ්‍රී ලංකාව තුළ කොවිඩ් – 19 වයිරසය පැතිරයාම විශාල වශයෙන් පාලනය වී ඇති බවයි. ජනාධිපති කාර්යාලයේ පැවැති කැබිනට් රැස්වීමෙන් අනතුරුව යුද හමුදාපති ශවේන්ද්‍ර සිල්වා රට තුළ කොවිඩ් – 19 පාලනය පිළිබඳව ඇමැති මණ්ඩලයට පැහැදිලි කිරීමක් සිදුද කර ඇත. කෝවිඩ් – 19 වයිරසය පාලනය කිරීමෙන් ශ්‍රී ලංකාව ඉතා ඉහළ තැනක සිටින බව මෙහිදි යුද හමුදාපතිවරයා පවසා ඇති අතර කොවිඩි එන්නත් කරන වැඩසටහනද සර්ථකව ක්‍රියාත්මක වන බව සඳහන් කර තිබේ.", "URL": "https://lankatruth.com/si/?p=112935", "Category": "කොවිඩ් -19 (කොරෝනා ) පුවත්", "Parent URL": null}