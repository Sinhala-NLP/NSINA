{"Source": "Lankatruth", "Timestamp": "August 3, 2020", "Headline": "ව්‍යවස්ථාදායක සභාව අද රැස්වෙයි", "News Content": "අටවන පාර්ලිමේන්තුවේ අවසන් ව්‍යවස්ථාදායක සභාව අද (03) රැස්වීමට නියමිතය. ඒ හිටපු පාර්ලිමේන්තුවේ හිටපු කථානායක සහ ව්‍යවස්ථාදායක සභාවේ සභාපති කරූ ජයසූරිය මහතාගේ ප්‍රධානත්වයෙනි. කථානායක නිළ නිවසේ පැවැත්වෙන මෙම සාකච්ඡාව සඳහා අග්‍රාමාත්‍ය මහින්ද රාජපක්ෂ , විපක්ෂ නායක සජිත් ප්‍රේමදාස යන මහත්වරුන් ඇතුළු ව්‍යවස්ථා සභාව නියෝජනය කරන සෙසු සාමාජිකයින් එක්වීමට නියමිතය. මෙහිදී, මානව හිමිකම් කොමිසම සහ රාජ්‍ය සේවා කොමිසම යන කොමිසම්වල පවතින පුරප්පාඩු හා හානිපූර්ණය පිළිබඳ කාර්යාලයේ පවතින පුරප්පාඩු සම්බන්දයෙන් සාකච්ඡා කිරීමට සහ මීට අමතරව මුදල් කොමිසම, සීමානීර්ණ කොමිසම, විගණන සේවා කොමිසම හා ජාතික ප්‍රසම්පාදන කොමිසම විසින් ඉදිරිපත් කර ඇති කාර්තු ප්‍රගති වාර්තා ඇගයීමට ලක්කෙරුණු ඇත. අටවන පාර්ලිමේන්තු කාලය තුළදී ව්‍යවස්ථා සභාව අවස්ථා 93කදී රැස්වී තිබේ.", "URL": "https://lankatruth.com/si/?p=95448", "Category": "පුවත්", "Parent URL": null}