{"Source": "Lankatruth", "Timestamp": "February 3, 2021", "Headline": "කිඹුලා ඇල ගුණා ඉන්දියාවේදී අත්අඩංගුවට", "News Content": "මහාපරිමානයේ මත්ද්‍රව්‍ය ජාවාරම්කරුවෙකු වන සින්නයියා ගුණසේකරන් නොහොත් කිඹුලා ඇල ගුණා ඉන්දියාවේ චෙන්නායි නගරයේදී අත්අඩංගුවට පත්වී ඇතැයි ඉන්දීය මාධ්‍ය වාර්තා කරයි. 90 දශකය අගභාගයේ සහ 2000 දශකය මුල් භාගයේ තොටලඟ කිඹුලා ඇල ප්‍රදේශය කේන්ද්‍ර කරගනිමින් ක්‍රියාත්මක වූ පාතාල රාජධානියේ රජු ලෙස හැදින්වූ කිඹුලා ඇල ගුණා මහාපරිමානයේ මත්ද්‍රව්‍ය ජාවාරම මෙන්ම LTTE සංවිධානය සමඟ සම්බන්ධතාද පැවැත්වූ බවටද චෝදනා එල්ල විය. 1999 වසරේදී හිටපු ජනාධිපතිනි චන්ද්‍රිකා කුමාරතුංග ඉලක්ක කර ගෙන එල්ලවූ LTTE මාරාගෙන මැරෙන බෝම්බ ප්‍රහාරය සම්බන්ධව ගුණාගේ නම ද ගෑවිමෙන් පසු ඔහු රහසේම තමිල්නාඩුවට පැනගිය බව වාර්තා විය.", "URL": "https://lankatruth.com/si/?p=109805", "Category": "පුවත්", "Parent URL": null}