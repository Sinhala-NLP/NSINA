{"Source": "Lankatruth", "Timestamp": "July 15, 2022", "Headline": "පොහොට්ටුව තවත් බෙදෙයි… පිරිසකගේ සහාය ඩලස්ට…", "News Content": "පාර්ලිමේන්තුවෙන් තෝරන ජනාධිපති ධඳහා පොහොට්ටු පක්ෂයේ සහාය ලබා දෙන්නේ මේ වනවිට වැඩබලන ජනාධිපති, එක්සත් ජාතික පක්ෂ නායක රනිල් වික්‍රමසිංහට යැයි පොහොට්ටු පක්ෂයේ මහ ලේකම්, පාර්ලිමේන්තු මන්ත්‍රී සාගර කාරියවසම් නිල වශයෙන් නිවේදනයක් කර තිබියදී එම පක්ෂයේ සභාපති, පාර්ලිමේන්තු මන්ත්‍රී මහාචාර්ය ජී.එල් පීරිස් පවසන්නේ තම පක්ෂයේ සහාය ලබා දෙන්නේ පාර්ලිමේන්තු මන්ත්‍රී ඩලස් අලහප්පෙරුමට බවය. පාර්ලිමේන්තු මන්ත්‍රී ජී.එල් පීරිස් අවධාරණය කරන්නේ ශ්‍රී ලංකා පොදුජන පෙරමුණෙන් අපේක්ෂකයකු ඉදිරිපත්ව ඇති බැවින් තම පක්ෂයේ සහාය දිය යුත්තේ, පක්ෂයේ අපේක්ෂකයාට මිස පිටස්තර අපේක්ෂකයකුට නොවන බවය. පාර්ලිමේන්තුවේ වැඩිම මන්ත්‍රී සංඛ්‍යාවක් හිමි පක්ෂය ශ්‍රී ලංකා පොදුජන පෙරමුණ බැවින් එම පක්ෂයෙන් ඉදිරිපත් වන අපේක්ෂකයා ජයග්‍රහණය කරවීමට හැකි බවද ඔහු සඳහන් කරයි.", "URL": "https://lankatruth.com/si/?p=136983", "Category": "පුවත්", "Parent URL": null}