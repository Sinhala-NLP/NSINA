{"Source": "Lankatruth", "Timestamp": "September 18, 2018", "Headline": "ඇමරිකාවෙන් චීනයට ඉතිහාසගත ප්‍රහාරයක්", "News Content": "ඇමරිකානු රාජ්‍ය බලධාරීන් විසින් ඩොලර් බිලියන 200ක චීන භාණ්ඩ සඳහා නව තීරු බදු හඳුන්වා දී තිබේ. චීනයෙන් ආනයනය කෙරෙන භාණ්ඩ 6000කට අධික සංඛාවක් සඳහා මෙම බදු පැනවීම සිදුකර ඇති අතර එය ඉතිහාසයේ චීනයට එරෙහිව ඇමරිකාව විසින් පැනවූ විශාලතම බදු ප්‍රමාණයයි. සහල්, රෙදිපිළි, ගමන්මළු හා අත්බෑග්, වැසිකිලි කඩදාසි ඇතුළු බොහෝ භාණ්ඩ ප්‍රමාණයක් මේ අතර වේ. සැළසුම් කර ඇති පරිදි සැප්තැම්බර් 24 වැනිදා සිට 10%කින් ආරම්භවන බද්ධ ලබන වසර වන විට 25% දක්වා ඉහළ දමනු ලබයි. ලෝක වෙළඳපළ තුළ සිය පංගුව වැඩි කර ගැනීම සඳහා චීනය හා ඇමරිකාව බොහෝ කළක සිට වෙළඳ යුද්ධයක නිරතව සිටින අතර මේ වකවානුව තුළදී එහි උච්චතම අවස්ථා වාර්තා විය.", "URL": "https://lankatruth.com/si/?p=59559", "Category": "විදෙස් පුවත්", "Parent URL": null}