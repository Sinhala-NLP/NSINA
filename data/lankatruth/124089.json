{"Source": "Lankatruth", "Timestamp": "October 4, 2021", "Headline": "රංගන ශිල්පිනී සමන්තා ඈපාසිංහ කොරෝනා ආසාදනයෙන් ජීවිතක්ෂයට", "News Content": "රංගන ශිල්පිනී සමන්තා ඈපාසිංහ මහත්මිය කොවිඩ් – 19 ආසාදනය වීම හේතුවෙන් ඊයේ (3) අභාවප්‍රාප්ත වී තිබේ. කලක් රෝගාතුරව සිටී ඇය පසුව කොවිඩ් – 19 ආසාදනය වීම හේතුවෙන් හොරණ මූලික රෝහලේ ප්‍රතිකාර ලබමින් සිටියදී මිය ගොස් ඇත. අසල්වැසියෝ, දත්කැකුළු පාලා ආදී මුල් කාලීන ටෙලි නාට්‍ය ගණනාවකට රංගනයෙන් දායක වූ ඇය කෙළි මඩල, රජෙක් වගේ පුතෙක්, සයනයේ සිහිනය, විජය ගීතා, ලොකුදුව, ඇයි ඔබ තනිවෙලා, සිහින විමානේ රාජ කුමාරි, පුතුනි මට වාසනා, ඇතුළු චිත්‍රපට රැසකටද රංගනයෙන් දායක වූ අතර වේදිකා නිළියක ලෙසද රංගන කටයුතුවල නිරතවී තිබේ. ඇය පසුගිය කාලයේ රංගන කටයුතුවලින් පවා ඈත්ව සිටි ඇත්තේ සිය රෝගී තත්වය හේතුවෙනි. කෙසේ වෙතත් ඇය 2001 දී පමණ එංගලන්තයේ පදිංචියට ගොස් සිට ඇති අතර එම කාලයේ ටෙලි නාට්‍ය කලාවෙන් ඉවත්වී තිබේ 2011 ඇය නැවත මෙරටට පැමිණ ඇත්තේ ඇයට විදේශයේදී හටගත් රෝගී තත්ව කිහිපයකට ප්‍රතිකාර ලබමින් සිටියදීය.", "URL": "https://lankatruth.com/si/?p=124089", "Category": "කලා පුවත්", "Parent URL": null}