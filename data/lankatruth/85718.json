{"Source": "Lankatruth", "Timestamp": "November 14, 2019", "Headline": "ව්‍යාජ ෆේස්බුක් ගිණුම් බිලියන 5කට වැඩි ප්‍රමාණයක් ඉවත් කෙරේ", "News Content": "ෆේස්බුක් සමාජ මාධ්‍ය ජාලය තුළ පවත්වාගෙන යන ව්‍යාජ ගිණුම් බිලියන 5.4ක් ඉවත් කිරීමට කටයුතු කර ඇතැයි ෆේස්බුක් සමාඟම පවසයි. දැනට හඳුනාගෙන ඇති පරිදි ලොව පුරා ෆේස්බුක් පරිශීලකයන්ගෙන් සියයට 5ක පිරිසක් ව්‍යාජ ගිනුම් බව එම ආයතනය පවසයි. එසේම ව්‍යාජ ගිණුම් සම්බන්ධ තොරතුරු ඉල්ලීම් මෙම වසරේ සියයට 16කින් ඉහළ ගොස් ඇතැයි ෆේස්බුක් සමාඟම සඳහන් කරයි. ව්‍යාජ ගිණුම් සම්බන්ධව තොරතුරු ඉල්ලීම් සිදුකරන රටවල් අතර ඇමරිකාව, ඉන්දියාව, බ්‍රිතාන්‍ය, ජර්මනිය, ප්‍රංශය යන රටවල් ප්‍රමුඛස්ථානයක් ගනියි. ෆේස්බුක් සමාඟම සඳහන් කර ඇත්තේ ව්‍යාජ තොරතුරු පැතිරයාම වැළැක්වීමේ පියවරක් ලෙස මෙලෙස ව්‍යාජ ගිණුම් ඉවත්කර දමන බවය.", "URL": "https://lankatruth.com/si/?p=85718", "Category": "විදෙස් පුවත්", "Parent URL": null}