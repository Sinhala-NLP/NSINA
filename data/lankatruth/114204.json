{"Source": "Lankatruth", "Timestamp": "April 2, 2021", "Headline": "පරිසර හානි වෙන්නේ නැතැයි කියන අයගේ ඔළුව පරීක්ෂා කළ යුතුයි… මහින්ද අමරවීර", "News Content": "“වර්තමානයේ කිසියම් පාරිසරික හානියක් සිදුවෙනවා. එහෙම දෙයක් සිදු නොවෙනවා යැයි කවුරු හරි කියනවා නම් ඔහුගේ ඔළුව පරීක්ෂා කර ගත යුතුයි. මේ පරිසර හානි කිරීම් පසුපස සිටින කණ්ඩායමක් ඉන්නවා.” යැයි පරිසර අමාත්‍ය මහින්ද අමරවීර සඳහන් කරයි. ඇමතිවරයා මේ බව සඳහන් කර සිටියේ පරිසර සුරක්ෂිතතාවය උදෙසා සහ පාරිසරික වශයෙන් බලපාන ගැටළුලට විසඳුම් ලබා දීම පිණීස පරිසර අමාත්‍යාංශය හා සම්බන්ධීකරණයට උපාධිධාරි සංවර්ධන නිලධාරින් 350ක් බඳවා ගැනීම ව්‍යපෘතියේ පළමු කණ්ඩායම වශයෙන් 175 දෙනෙකුට පත්වීම් ලිපි ප්‍රදානය කිරීම ඊයේ (01) පස්වරුවේ පරිසර අමාත්‍යාංශයේ දී සිදු කළ අවස්ථාවේදීය. “වර්තමානයේ කිසියම් පාරිසරික හානියක් සිදුවෙනවා. එහෙම දෙයක් සිදු නොවෙනවා යැයි කවුරු හරි කියනවා නම් ඔහුගේ ඔළුව පරීක්ෂා කර ගත යුතුයි. මේ පරිසර හානි කිරීම් පසුපස සිටින කණ්ඩායමක් ඉන්නවා. හැමදාම නීති විරෝධී කටයුතු කරමින් පරිසර හානි සිදු කරන්නේ ඔවුන් විසිනුයි. මේ ජාවාරම්කාරයින් විසින් ගස්කපනවා. පස් කපනවා. සතුන් මරනවා. වැලි ගොඩ දාන්න ගං ඉවුරු විනාශ කරනවා. මේ අය අත්අඩංගුවට අරගන්නවා. නමුත් ඔවුන්ට ලැබෙන දඩුවම් ප්‍රමාණවත් නැහැ. ඒ නිසා මේ පත්වීම් ලබන ඔබ ප්‍රාදේශීය ලේකම් කාර්යාලවලට සේවය සඳහා ගිය පසු එම නිලධාරින් සමග එක්ව ප්‍රදේශීය වශයෙන් පරිසර සංරක්ෂණ වැඩ සටහන් ඇරඹිය යුතුයි. සෑම ගමකම පරිසර කමිටු පිහිටුවිමේ වැඩ පිළීවෙළක් අරඹන්න මම තීරණය කර තිබෙනවා. ගම්වල සිටින පරිසරය සම්බන්ධව උනන්දුවක් දක්වන තරුණ තරුණියන් එක් රැස් කර ගනිමින් ඔබට පුලුවන් ග්‍රාමීය පරිසර කමිටු පිහිටුවන්න. අපේ රටේ ග්‍රාම නිලධාරි වසම් 14,000ක් පමණ තිබෙනවා. ඒ හැම ගමකම පරිසර කමිටු පිහිටුවීමේ වගකීම ඉටු කරන ලෙස මම ඉල්ලා සිටිනවා.”", "URL": "https://lankatruth.com/si/?p=114204", "Category": "පරිසර", "Parent URL": null}