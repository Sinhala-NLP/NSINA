{"Source": "Lankatruth", "Timestamp": "July 5, 2019", "Headline": "එල්.ටී.ටී.ඊ.යට සහය දක්වන ප්‍රකාශයක් හේතුවෙන් වයිකෝට වසරක සිර දඬුවම්", "News Content": "ශ්‍රී ලංකාවේ එල්.ටී.ටී.ඊ සංවිධානයට එරෙහි යුදමය ක්‍රියාමාර්ගය නතර කිරීමට කටයුතු නොකළහොත් ඉන්දියාව එක් රටක් ලෙස නොපවතිනු ඇති‘බවට 2009 වසරේ කෘතියක් ලියා පල කිරීම මගින් ඉන්දියාවේ ස්වෛරීභාවයට හානි සිදුවන ආකාරයේ ප්‍රකාශයක් සිදුකර ඇතැයි තමිල්නාඩු දේශපාලනඥයෙකු වන එම්.ඩී.එම්.කේ. පක්ෂ නායක වයිකෝ හට ඉන්දියානු අධිකරණයක් මගින් වසරක සිර දඬුවමක් නියම කර තිබේ. වයිකෝට එරෙහිව තමිල්නාඩු ප්‍රාන්ත ඩී.එම්.කේ පක්ෂය විසින් චෙන්නායි විශේෂ අධිකරණයක මෙම නඩුව ගොනුකර තිබූ අතර එහි තීන්දුව ලබාදෙමින් අධිකරණය නියෝග කර ඇත්තේ සිද්ධියට අදාලව වයිකෝ හට වසරක සිර දඬුවමක් නියම කරන ලෙසය. එල්.ටී.ටී.ඊ. සංවිධානයට සහය දක්වන ප්‍රකාශයක් නිකුත් කිරීම හේතුවෙන් වයිකෝහට මීට ඉහත ද වසර 6ක සිරදඬුවම් නියම වී තිබිණි.", "URL": "https://lankatruth.com/si/?p=77170", "Category": "පුවත්", "Parent URL": null}