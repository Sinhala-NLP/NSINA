{"Source": "Lankatruth", "Timestamp": "December 5, 2020", "Headline": "ලංකාවට ගැලපෙන්නේ ඔක්ස්ෆර්ඞ් එන්නතලු", "News Content": "මිලෙන් අඩු ඔක්ස්ෆර්ඞ් කොරොනා එන්නත මේ වසර අවසාන වනවිට වෙළඳපොලට පැමිණෙනු ඇතැයි එම එන්නත නිපදවන කන්ඩායමේ ප්‍රධාන පර්යේෂිකාවක වන දොස්තර මහේෂි රාමසාමි පවසයි. “මේ වනවිට නිපදවා ඇති අනෙකුත් එන්නත් හා සැසඳීමේදි ඔක්ස්ෆර්ඞ් එන්නත මිලෙන් අඩුයි. එනිසා එය දුප්පත් රටවල භාවිතයට වඩාත් සුදුසුයි” යනුවෙන් දොස්තර රාමසාමි වැඩිදුරටත් පවසයි. ශ්‍රී ලංකාවේ උපන් දොස්තර මහේෂි රාමසාමි කොළඹ ස්ටැෆර්ඞ් ජාත්‍යන්තර පාසලෙන් මූලික අධ්‍යපනය ලබා මීට වසර 18කට පෙර එංගලන්තයට සංක්‍රමණය වු අයෙකි.මේ අතර අද (05) මාධ්‍ය හමුවේ අදහස් දැක්වු රාජ්‍ය අමාත්‍ය චන්න ජයසුමන ඇමරිකානු කොරෝනා මර්ධන එන්නත මිලෙන් අධික නිසා රුසියාවේ නිෂ්පාදිත ස්පුට්නික් එන්නත ශ්‍රී ලංකාවට ලබාගැනීමට රුසියානු රජය සමඟ සාකච්ඡා කරන බව පැවසිය.", "URL": "https://lankatruth.com/si/?p=102563", "Category": "පුවත්", "Parent URL": null}