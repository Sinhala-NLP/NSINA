{"Source": "Lankatruth", "Timestamp": "October 23, 2011", "Headline": "උණවටුන ගැටුමේ රෝහල්ගත කල විදේශිකයන් තිදෙදෙනා පැනයයි", "News Content": "ඊයේ 22 දින උණවටුන ප්‍රදේශයේ සංචාරක හෝටලයක උණවටුන ප්‍රදේශවාසීන් පිරිසක් සහ විදේශිකයන් පිරිසක් අතර ගැටමක් ඇතිවිය. ගැටුමෙන් තුවාල ලැබූ විදේශිකයෙක් සහ ප්‍රදෙශවාසියෙක් උණවටුන රෝහලේ දැඩිසත්කාර ඒකකයේ ප්‍රතිකාර ලබන අතර තවත් විදේශිකයන් පිරිසක් රෝහල් ගතකර ඇතිඅතර ඉන් තිදෙනෙකු හොර රහසේම රෝහලින් පැනගොස් ඇත. මෙම ගැටුමට සම්බන්ධ යැයි සැක පිට එක් විදේශිකයෙකු අත්අඩංගුවට ගෙන ඇත. මෙම විදේශිකයන් සෝමාලියානු මුහුදු කොල්ලකරුවන්ගෙන් නැව් ආරක්ෂා කිරීම සඳහා මුහුදේ සැරි සරන පුද්ගලික ආරක්ෂක කණ්ඩායමක සේවකයන් පිරිසක් බව දැනට කර ඇති පරීක්ෂණ මගින් තහවුරු කර ගෙන ඇති අතර වැඩිදුර පරීක්ෂණ උණවටුන පොලිසිය හා සංචාරක පොළීසිය එක්ව සිදුකරගෙන යන බව පොලිස් ආරංචි මාර්ග සදහන් කරයි.", "URL": "https://lankatruth.com/si/?p=76", "Category": "පුවත්", "Parent URL": null}