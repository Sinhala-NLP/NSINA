{"Source": "Lankatruth", "Timestamp": "November 9, 2011", "Headline": "වෙබ් අඩවි තහනම යුරෝපා සංගමයේ කණස්සල්ලට", "News Content": "ආණ්ඩුව විසින් වෙබ් අඩවි කිහිපයක් අවහිර කිරීම පිළිබද යුරෝපා සංගමයේ කොළඹ කාර්යාලය නිවේදනයක් නිකුත් කරමින්කණස්සල්ල පළ කොට තිබේ. මාධ්‍ය නිදහස ප්‍රජාතන්ත්‍රවාදයේ නොබිදිය හැකි කොටසක් බව කියා සිටින එම නිවේදනය මාධ්‍යයට නිදහසේ ක්‍රියාත්මක වීමට ඉඩදියයුතු බව අවධාරණය කරයි. මාධ්‍යයන් විසින් ලබාදෙන සියලු තොරතුරු දැනගැනීමට පුරවැසියන්ට අයිතියක් ඇතැයි පෙන්වාදෙනඑම නිවේදනය තමන්ගේ තීරණයන් ගැනීමටත් නිදහස් මතවාදයන් දැරීමටත් පුරවැසියන්ට හැකි බව කියා සිටී. යුරෝපා සංගමයේ කොළඹ කාර්යාලය ශ්‍රී ලංකා බලධාරීන්ගෙන් ඉල්ලා සිටින්නේ, නිදහස් මාධ්‍ය හිමිකම ආරක්ෂා කිරීමට පියවරගන්නා ලෙසය. මේ අතර පසුගියදා එක්සත් ජනපදයද ප්‍රජාතන්ත්‍රවාදයේ නිරෝගී පැවැත්මට නිදහස් මාධ්‍යයන්හි වැදගත්කම පෙන්වා දෙමින් බාධාවකින්තොරව අන්තර්ජාල ප්‍රවෘත්ති වෙබ් අඩවි වෙත ප්‍රවේශ වීමද ඇතුළත් අදහස් ප්‍රකාශනයේ නිදහස මූලික අයිතියක් ලෙස ආරක්ෂා විය යුතුබව අවධාරණය කර තිබිණි.", "URL": "https://lankatruth.com/si/?p=228", "Category": "පුවත්", "Parent URL": null}