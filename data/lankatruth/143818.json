{"Source": "Lankatruth", "Timestamp": "January 18, 2023", "Headline": "හෙලිකොප්ටර් අනතුරකින් යුක්රේන අභ්‍යන්තර කටයුතු ඇමති මරුට", "News Content": "යුක්රේනයේ කීව් අගනුවරට නුදුරින් පිහිටි බ්‍රොවාරි නමැති නගරයේ පෙර පාසලක් සහ මහල් නිවාස ගොඩනැගිල්ලක් අසළට හමුදා හෙලිකොප්ටරයක් කඩා වැටී පුපුරා ගිනිගත් බව විදෙස් මාධ්‍ය වාර්තා කරයි. යුක්රේන අභ්‍යන්තර කටයුතු ඇමති ඩෙනිස් මොනාස්ටිස්කි ඇතුළු යුක්රේන රජයේ ඉහළ නිලධාරීන් පිරිසක් හෙලිකොප්ටරයේ ගමන් කරමින් සිටි බවත් ඔවුන් සියලු දෙනා ජීවිතක්ෂයට පත්ව ඇති බවත් එම වාර්තා පවසයි. හෙලිකොප්ටරය කඩා වැටී පිපිරුමෙන් සහ ගින්නෙන් පෙර පාසල් ගොඩනැගිල්ලටත්, මහල් නිවාස ගොඩනැගිල්ලටත් හානි සිදුව ඇති බවත් හෙලිකොප්ටරය, රුසියන් මිසයිල ප්‍රහාරයකට හසුවීමෙන් කඩා වැටෙන්න ඇති බව අනුමාන කරන බවත් පැවැසේ.", "URL": "https://lankatruth.com/si/?p=143818", "Category": "පුවත්", "Parent URL": null}