{"Source": "Lankatruth", "Timestamp": "October 13, 2021", "Headline": "හදා නිමකරන්නත් කලින් පොල් රසායනාගාර ගොඩනැගිල්ල ගිලා බහියි", "News Content": "ලුණුවිල පොල් පර්යේෂණාගාරයට අයත් පල්ලම පිහිටි ජාන සම්පත් මධ්‍යස්ථාන භුමියේ ලක්ෂ 50ක වියදමින් ඉදිකරන රසායනාගාර ගොඩනැගිල්ල ඉදි කිරීම් ආරම්භ කර දින 12ක් යාමටත් පෙර බිත්ති ගිලා බැස පුපුරා යමින් ඇති බව එහි සේවකයෝ හා ප්‍රදේශවාසීහු පෙන්වා දෙති. මෙම රසායනාගාරය ඉදි කිරීම් සිදු කරනු ලබන්නේ වෙන්නප්පුව වයික්කාල පිහිටි පුද්ගලික කොන්ත්‍රාත් සමාගමක් මගිනි. මෙම ගොඩනැගිල්ල ඉදි කිරීම සදහා අත්තිවාරම් කැපිම සැප්තැම්බර් 23 දින වන සිදු කර ඇති අතර පසුදින එනම් 24 අත්තිවාරම් දැමිම සිදුකර ඇතැයි වාර්තා වේ. බිත්ති බැදිම ඊට දින දෙකකට පසු එනම් 25 දින උදෑසන සිට ආරම්භ වී තිබේ. ඔක්තෝම්බර් 05 දින ඇද හැළුණු මහ වර්ෂාවත් සමග එහි අත්තිවාරම් ගිලා බැස බිත්ති පුපුරා ගොස් ඇතැයි දැනගන්නට තිබේ. ශ්‍රී ලංකාවේ පොල් වගාව නන්වා ලිමේ අරමුණින් සුවිශේෂ කාර්ය භාරයක සිදුකරන ස්ථානයක ඒ වෙනුවෙන් ඉදිකරන රසායනාගාර ගොඩනැගිල්ල නිසි ප්‍රමිතියකින් ඉදි නොවේ නම් ඒ සදහා වගකිව යුත්තේ කවුදැයි සේවකයෝ හා ප්‍රදේශවාසීහු ප්‍රශ්ණ කරති. මෙම ගොනැගිල්ලේ පිපිරීම් 20කට අධික ප්‍රමාණයක් දක්නට ඇතැයි වාර්තා වුවද ලුණුවිල පොල් පර්යේෂණායතනයේ සභාපති ආචාර්ය සනාතනී රණසිංහ මේ පිළිබඳව සඳන් කරන්නේ පුපුරාගොස් ඇත්තේ ස්ථාන දෙකකින් පමණක් බවයි. මේ වනවිට එම ස්ථාන දෙකෙන් කඩා දමා නැනත ඉදි කිරීමට කොන්ත්‍රාත් සමාගමට දැනුම් දුන් බවද ඇය පවසයි.", "URL": "https://lankatruth.com/si/?p=124552", "Category": "පුවත්", "Parent URL": null}