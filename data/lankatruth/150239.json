{"Source": "Lankatruth", "Timestamp": "August 11, 2023", "Headline": "භාණ්ඩාගාර බිල්පත් මගින් තවත් කොල්ලයක්", "News Content": "අගෝස්තු 09 වෙනි දින භාණ්ඩාගාර බිල්පත් වෙන්දේසිය මගින් රුපියල් කොටි 18,000ක ණය ලබාගැනීමේ පොලී අනුපාතික සම්බන්ධයෙන් ප්‍රබල බලපෑමක් සිදුවන ක්‍රියාවලියක් එදිනම ශ්‍රී ලංකා මහ බැංකුව විසින් අනුගමණය කර ඇති බව අනාවරණය වේ. එදින උදේ 11 වනවිට අදාල භාණ්ඩාගාර බිල්පත් වෙන්දේසිය අවසන් කරනලද අතර ශ්‍රී ලංකා මහ බැංකුවේ මුදල් මණ්ඩලය අගෝස්තු 08 වනදින රැස් වී ගන්නාලද තීරණයක් අනුව බැංකුවල සංචිත අනුපාතිකය 2%ක් අඩු කිරීම මගින් වාණිජ බැංකු ඇතුළු ණය දෙන ආයතනවල ණය පොලී අනුපාතිකය අඩු කිරීමේ තීරණයක් ගෙන තිබිණි. එම තීරණය අගෝස්තු 09 වෙනි දින දහවල් 02ට පමණ නිවේදනය කරනු ලැබීය. පොලී අනුපාතික අඩු කිරීමේ තීරණය සම්බන්දයෙන් මහ බැංකුවේ නිවේදනය 09 වෙනි දින පෙරවරුවේ නිකුත්කරන ලද්දේනම් භාණ්ඩාගාර බිල්පත් සඳහාද 3%ක පමණ අඩු පොලියක් නියම වීමට පසුබිම සකස් වේ. නමුත් එවැන්නකට ඉඩ නොදී 09 වෙනි දිනම දහවල් දෙක පසු වී අදාල නිවේදනය නිකුත් කිරීම මගින් එදින උදේ 11ට අවසන් වූ භාණ්ඩාගාර බිල්පත් වෙන්දේසියේ පොලී අනුපාත ඉහළ අගයක පැවතිණි. මෙමගින් තවත් රුපියල් කෝටි සිය ගණනක විශාල මූල්‍ය අපරාධයක් සිදුකර ඇති බව හෙළි වී තිබේ.", "URL": "https://lankatruth.com/si/?p=150239", "Category": "පුවත්", "Parent URL": null}