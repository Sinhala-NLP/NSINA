{"Source": "Lankatruth", "Timestamp": "February 17, 2019", "Headline": "ඉදිරි මැතිවරණය රැජිණිකාන්ත් මගහරියි", "News Content": "ඉදිරි මැතිවරණය සඳහා තරඟ නොවදින බව රැජිණි ජනතා මණ්ඩපයේ නායක සුප්‍රකට කොලිවුඩ් සිනමා නළු රැජිනිකාන්ත් පවසයි. මෙම වසරේ මැයි මාසයේ පැවැත්වීමට නියමිත ඉන්දීය මහමැතිවරණය සඳහා තමන් ඉදිරිපත් නොවන බවත් ඒ වෙනුවෙන් කිසිවෙකුටවත් සහයක් නොදක්වන බවත් රජිණිකාන්ත් විශේෂ ප්‍රකාශයක් සිදුකරමින් අද(17) සඳහන් කළේය. ඔහු වැඩිදුරටත් පවසා සිටියේ ජයලලිතා ජයරාම්ගේ අභාවයෙන් පසු තමිල්නාඩුවේ දේශපාලන රික්තකයක් පවතින බවයි. ඉදිරි මැතිවරණය වෙනුවෙන් තමාගේ ඡායාරූප හෝ රැජිණි ජනතා මණ්ඩපයේ ලාංඡනය හෝ යොදා නොගන්නා ලෙස රැජිණිකාන්ත් ඉල්ලා සිටියේය.", "URL": "https://lankatruth.com/si/?p=68386", "Category": "විදෙස් පුවත්", "Parent URL": null}