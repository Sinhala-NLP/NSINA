{"Source": "Lankatruth", "Timestamp": "August 18, 2017", "Headline": "ට්‍රම්ප්ගේ හැසිරීමට බොලිවියානු නායකයාගෙන් ප්‍රහාරයක්!", "News Content": "ඇමෙරිකානු ජනාධිපති ඩොනල්ඩ් ට්‍රම්ප් හට ලතින් ඇමෙරිකාවට ප්‍රජාතන්ත්‍රවාදයේ සහ නිදහසේ පාඩම් කියාදීමේ කිසිඳු අයිතියක් නැතැයි බොලිවීයානු ජනාධිපති ඉවෝ මොරාලෙස් ප්‍රකාශකර තිබේ. වෙනිසියුලාව සම්බන්ධයෙන් පසුගියදා ඩොනල්ඩ් ට්‍රම්ප් ජනාධිපතිවරයා සිදු කළ ප්‍රකාශයට ප්‍රතිචාර දක්වමින් බොලීවියානු ජනාධිපතිවරයා මේ බව ප්‍රකාශකර ඇති අතර විදේශිකයින් නොරුස්සන මානසිකත්වයකින් පෙළෙමින් සුදු අධිරාජ්‍යවාදීන්ට පක්ෂපාතීව කටයුතු කරන ට්‍රම්ප් අපට පාඩම් කියා දෙන්නේ කෙසේදැයි ඔහු ප්‍රශ්න කර තිබේ. වර්ගවාදයට හා අනෙකුත් ජාතිකයින් නොරිස්සීමේ උන්මාදයකින් පෙළෙමින් සුදු ආධිපත්‍ය පැතිරවීමට කටයුතු කරන කේ.කේ.කේ. සංවිධානයට උඩගෙඩි දීම තමන් අනුමත නොකරන බවත් ජනතා ක්‍රියාකාරීත්වයන් තුළ පරාජයට පත් කර ඇති මතවාදයන් පණගැන්වීමට කිසිවෙකුත් උත්සාහ නොකළ යුතු බව ඉවෝ මොරාලෙස් ජනාධිපතිවරයා වැඩිදුරටත් ප්‍රකාශකර තිබේ.", "URL": "https://lankatruth.com/si/?p=39544", "Category": "විදෙස් පුවත්", "Parent URL": null}