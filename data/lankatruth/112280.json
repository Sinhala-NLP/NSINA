{"Source": "Lankatruth", "Timestamp": "March 10, 2021", "Headline": "පාස්කු ජනාධිපති වාර්තාවෙන් ප්‍රහාරය විකෘති කරලා – නාරම්පනාවේ ආනන්ද හිමි", "News Content": "පාස්කු ජනාධිපති කොමිසම් වාර්තාවෙන් ප්‍රහාරය පිලිබඳ ලෝකයට වැරදි චිත්‍රයක් ගෙන යන බව අස්ගිරි පාර්ශවයේ නියෝජ්‍ය ලේඛකාධිකාරී පූජ්‍ය නාරම්පනාවේ ආනන්ද හිමි පවසති. මේ සම්බන්ධයෙන් මල්වතු සහ අස්ගිරි පාර්ශවයන්හි මහනායක හිමිවරුන්ගේ මතය ජනාධිපතිවරයාට මේ වනවිටත් දැනුම්දී ඇතැයිද උන්වහන්සේ වැඩිදුරටත් පැවසූහ. බොදු බල සේනා සංවිධානයේ සභාපති ගලගොඩඅත්තේ ඥානසාර හිමියන් හමුවේ නියෝජ්‍ය ලේඛකාධිකාරී හිමියන් පවසා ඇත්තේ මේ මගින් රටේ බෞද්ධ සංවිධානය ඉලක්ක කර ඇති බවයි. මෙම වාර්තාව සම්බන්ධයෙන් අදහස් දැක්වූ ශ්‍රී ලංකා පොදුජන පෙරමුණේ සභාපති අමාත්‍ය ජී.එල් පීරිස් සඳහන් කළේ වාර්තාව ඉතා වැදගත් කරුණුවලින් සමන්විත බවයි. එසේම පසුගියදා ගිරිබාවේදී පැවති ගම සමග පිළිසඳරේ දී ජනාධිපතිවරයා ප්‍රකාශ කළේද මෙම වාර්තාවේ ඇති නිර්දේශ ක්‍රියාත්මක කරන බව ය.", "URL": "https://lankatruth.com/si/?p=112280", "Category": "පුවත්", "Parent URL": null}