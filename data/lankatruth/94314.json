{"Source": "Lankatruth", "Timestamp": "June 26, 2020", "Headline": "කොරෝනා පාලනයේ 99%කට වැඩි ලකුණු හිමිවිය යුත්තේ වසංගත රෝග විද්‍යා අංශය ඇතුළු රෝග විද්‍යා අංශයටයි…", "News Content": "“අපිට අපේ නිදහස් සෞඛ්‍ය සේවයත් නිදහස් අධ්‍යාපනයත් වෙන් කළ නොහැකි. ඒ දෙක එකට එක බැඳිලා තියෙන දෙයක්. අපි කොරෝනා දිහා බැලුවොත් එ්ක ජාතික ආරක්ෂාව පිළිබඳ ප්‍රශ්නයක්ද නැතිනම් සෞඛ්‍ය ප්‍රශ්නයක්ද? එ්ක පලමුවෙන්ම අහන්න ඕන දෙයක්. අපිට පැහැදිලි විදිහට මේක සෞඛ්‍ය ගැටලුවක් නම් ඒක ඒ සැබෑ වගකීම තියෙන්නේ සෞඛ්‍ය අමාත්‍යාංශයට. එවිට සෞඛ්‍ය අමාත්‍යාංශයේ වසංගත රෝග අංශය තමයි මේකේ මූලිකත්වයෙන් කටයුතු කරන්නේ. ඒ නිසා මේ නිදහස් සෞඛ්‍ය සේවය වෙනුවෙන් කොරෝනා වසංගතය වෙනුවෙන් නායකත්වය දුන්නේ වසංගත රෝග විද්‍යා අංශය ඇතුළු ප්‍රධාන කොටම අපේ රටේ තියෙනවා ඉතාම ක්‍රියාශීලී රෝග නිවාරණ අංශයක්. ඒ අංශයට තමයි මේකේ 99%කට වඩා වැඩි ප්‍රමාණයකට ලකුණු හිමි වෙන්න ඕන. ඒ වගේම මෙය මේ අවස්ථාවේදී කියන්න ඕනේ වසංගත රෝග විද්‍යා අංශයේ හිටපු අධ්‍යක්ෂක අපේ විශේෂඥ වෛද්‍ය නිහාල් අබේසිංහ සහෝදරයා දැන් ඉන්නවා අපේ කළුතර දිස්ත්‍රික්කයේ අපේක්ෂකයෙක් හැටියට. ඒ වගේම මම මෙතනදි මතක් කරන්න ඕනේ අපිත් එක්කම එකට වැඩ කරපු වසංගත රෝග විද්‍යා අංශය ප්‍රදානය අපේම ශිෂ්‍ය ව්‍යාපාරයෙන් පන්නරය ලබල අපිත් එක්කම එකට වැඩ කරල ඔහු අද එතැන ඉන්නවා. අද මාධ්‍ය තුළින් එවැනි වැඩ කරන අයව පෙන්නන්නෙ නැහැ. මේ කොවිඩ් වසංගතයත් එක්ක වෙනම දේශපාලන ගමනක් මේ රජය ගෙනිහිල්ලා තියනවා.” යැයි රාගම වෛද්‍ය පීඨයේ මාහාචාර්ය වෛද්‍ය ක්‍රිෂාන් අබේසේන මහතා සඳහන් කරයි. ඒ මහතා මේ බව පැවසූවේ ඒ මහතා මේ බව පැවසූවේ ජුනි 20ට යෙදී ඇති ශිෂ්‍ය වීර දින සැමරුමේ ආරාධිත දේශනය සිදු කරමිණි… එහිදී වැඩිදුරටත් අදහස් දැක්වූ රාගම වෛද්‍ය පීඨයේ මාහාචාර්ය වෛද්‍ය ක්‍රිෂාන් අබේසේන මහතා… “අද අපි සමරනවා ජාතික ශිෂ්‍ය වීර දිනය වෙනුවෙන් අපේ විරු සිසුවන්ව. ඇත්තටම අපි කළ යුත්තේ සැමරීමටත් වඩා එහාට ගිහිල්ලා අපිට අපේ නැතිවී ගිය විරු සිසුවන්ගෙන් ගන්න තිබෙන පාඩම් මොනවාද සිතා බැලීමයි. මොකද මේ රටේ ශිෂ්‍ය ව්‍යාපාරය මෙහෙය වීමේ දායකත්වය විශේෂයෙන් අන්තරය එදා සිට අද දක්වා දායකත්වය දුන්න. ඒ මත ශිෂ්‍ය ව්‍යාපාරයක් ප්‍රධාන කොටම ඒ වෙනුවෙන් දායකත්වය සපයලා තියෙනවා. සමහරු අද වෙනකොට අහනව ශිෂ්‍යයන් පොඩි උද්ඝෝෂණයක් කරන කොට මේ ශිෂ්‍යයො මොකද කරන්නේ කියලා. අද නිදහස් අධ්‍යාපනය යම් තාක් දුරකට හරි රැකිලා තිබෙනවා නම් ඒ රැකිලා තිබෙන්නේ මේ රටේ තිබ්බ ශිෂ්‍ය ව්‍යාපාරය නිසා. අපි බැලුවොත් 70 දශකයේ 80 දශකයේ 90 දශකයේ ප්‍රධාන දේවල් ටිකක් කිව්වොත් අධ්‍යාපන ධවල පත්‍රිකාව. ඒත් එක්කම රාගම පෞද්ගලික වෛද්‍ය විද්‍යාලයට එරෙහි සටන. ඒ වගේම සයිටම් විරෝධී සටන. අපේ අධ්‍යාපන ධවල පත්‍රිකාව පරාජය කිරීම නිසා අපිට විශිෂ්ට ජයග්‍රහණයක් හම්බවුණා. ඒක මේ නිදහස් අධ්‍යාපනයට විතරක් නෙමේ මුළු රටටම හම්බෙච්ච ජයග්‍රහණයක්. ඒ වගේම රාගම පෞද්ගලික විද්‍යාලය ජනසතු කිරීමෙන් කිරීමෙන් රාගම වෛද්‍ය පීඨය ආරම්භ වුණා. එය දේ ශිෂ්‍ය ශිෂ්‍යයන් වෙනුවෙන් පමණක් නොවේ මුළු මහත් ජනතාව වෙනුවෙන්ම ගත්තා වූ තීරණයක්. ඒ වගේම සයිටම් විශ්වවිද්‍යාලය අහෝසි කිරීමට, ඒ වගේම සබරගමු වෛද්‍ය පීඨය ආරම්භ කිරීම. මේ සියලු දෙයටම ගෞරවය හිමි විය යුත්තේ මේ රටේ ශිෂ්‍ය ව්‍යාපාරයටයි. මේ ශිෂ්‍ය ව්‍යාපාරය මුළුමහත් ඉතිහාසය පුරාවටත් නිදහස් අධ්‍යාපනය වෙනුවෙන් සටන් කළේ අභීත නායකත්වයක් තුළයි. එසේ කළ ඒ අභීත නායකයින් අද වනවිට අපිට අහිමි වෙලා තියෙනවා. ඒ විතරක් නෙවෙයි නිදහස් සෞඛ්‍ය සේවය. මෙරටේ ශිෂ්‍ය ව්‍යාපාරය මේ රටේ නිදහස් සෞඛ්‍ය වෙනුවෙනුත් හඬ නගලා තියෙනවා. ඒ විතරක් නෙවේ මේ රටේ තිබෙන ජාතික ගැටලු හැම එකකදීම ශිෂ්‍යයා තමන්ගේ වගකීම ඉටු කරලා තියෙනවා. ඒ වගේම මේ වෙනකොට කොරෝනා ප්‍රශ්නයක් උද්ගත වෙලා තියෙනවා. එවිට ජනතාව කිසිවෙ වත් පෞද්ගලික වෛද්‍ය මධ්‍යස්ථානවලට ගියේ නැහැ. එහෙම ගියපු අයටත් නැවත රජයේ රෝහල්වලට පැමිණීමට සිද්ධ වුණා. අද වෙනකොට ඉන්දියාව ඇමරිකාව කොරෝනාවල ඉහළින්ම ඉන්නවා. ඇමරිකාවේ තියෙනවද නිදහස් සෞඛ්‍ය සේවයක්. ප්‍රධාන හැටියටම පෞද්ගලික වෛද්‍ය අංශය ප්‍රධානයි. ඉන්දියාවෙත් එසේමයි 78%ක් පමණ තිබෙන්නේ පෞද්ගලික වෛද්‍ය මධ්‍යස්ථාන. අපේ රටෙත් ඒ විදිහට පෞද්ගලික වෛද්‍ය සේවයට ප්‍රධානත්වය දීලා තිබ්බ නම් අපි දැනටත් ගෙවල් ඇතුලේ. මීට වඩා ලොකු ගානක් මැරිල. අනිත් පැත්තෙන් අපිට අපේ නිදහස් සෞඛ්‍ය සේවයත් නිදහස් අධ්‍යාපනයත් වෙන් කළ නොහැකි. ඒ දෙක එකට එක බැඳිලා තියෙන දෙයක්. අපි කොරෝනා දිහා බැලුවොත් එ්ක ජාතික ආරක්ෂාව පිළිබඳ ප්‍රශ්නයක්ද නැතිනම් සෞඛ්‍ය ප්‍රශ්නයක්ද? එ්ක පලමුවෙන්ම අහන්න ඕන දෙයක්. අපිට පැහැදිලි විදිහට මේක සෞඛ්‍ය ගැටලුවක් නම් ඒක ඒ සැබෑ වගකීම තියෙන්නේ සෞඛ්‍ය අමාත්‍යාංශයට. එවිට සෞඛ්‍ය අමාත්‍යාංශයේ වසංගත රෝග අංශය තමයි මේකේ මූලිකත්වයෙන් කටයුතු කරන්නේ. ඒ නිසා මේ නිදහස් සෞඛ්‍ය සේවය වෙනුවෙන් කොරෝනා වසංගතය වෙනුවෙන් නායකත්වය දුන්නේ වසංගත රෝග විද්‍යා අංශය ඇතුළු ප්‍රධාන කොටම අපේ රටේ තියෙනවා ඉතාම ක්‍රියාශීලී රෝග නිවාරණ අංශයක්. ඒ අංශයට තමයි මේකේ 99%කට වඩා වැඩි ප්‍රමාණයකට ලකුණු හිමි වෙන්න ඕන. ඒ වගේම මෙය මේ අවස්ථාවේදී කියන්න ඕනේ වසංගත රෝග විද්‍යා අංශයේ හිටපු අධ්‍යක්ෂක අපේ විශේෂඥ වෛද්‍ය නිහාල් අබේසිංහ සහෝදරයා දැන් ඉන්නවා අපේ කළුතර දිස්ත්‍රික්කයේ අපේක්ෂකයෙක් හැටියට. ඒ වගේම මම මෙතනදි මතක් කරන්න ඕනේ අපිත් එක්කම එකට වැඩ කරපු වසංගත රෝග විද්‍යා අංශය ප්‍රදානය අපේම ශිෂ්‍ය ව්‍යාපාරයෙන් පන්නරය ලබල අපිත් එක්කම එකට වැඩ කරල ඔහු අද එතැන ඉන්නවා. අද මාධ්‍ය තුළින් එවැනි වැඩ කරන අයව පෙන්නන්නෙ නැහැ. මේ කොවිඩ් වසංගතයත් එක්ක වෙනම දේශපාලන ගමනක් මේ රජය ගෙනිහිල්ලා තියනවා. එතකොට මම මේ කතා කරන වෙලාවෙත් අපේ ශිෂ්‍ය ව්‍යාපාරය හොඳ ළමයින්ව හොඳ නායකයින්ම පුහුණු කිරීමක් මේ ශිෂ්‍ය ව්‍යාපාරය තුළින් වෙනවා. එතැනින් තමයි රාජ්‍ය සේවය ශක්තිමත් වන්නේ. අධ්‍යාපනය ක්ෂේත්‍රයේ විතරක් නෙවෙයි සෞඛ්‍ය ක්ෂේත්‍රය විතරක් නෙවෙයි මුලු මහත් රජ්‍ය ක්ෂේත්‍රයම ශක්තිමත් වන්නේ මේ ශිෂ්‍ය ප්‍රජාව නිසා. විශ්වවිද්‍යාලයක් ඇතුළෙ කිසිදු බාහිර කටයුත්තකට සහභාගි නොවී පොතක් කටපාඩම් කරලා විභාග පාස් වෙලා එලියට ගියා නම් ඒකෙන් කිසි දෙයක් ඇති වෙන්නේ නැහැ. අද සමාජය තල්ලු කරන්නෙත් එවැනි පසුබිමකට. එම නිසා මම හිතන්නේ ශිෂ්‍යයෝ විදිහට අපිට දැඩි නායකත්වයක් තියෙන ශිෂ්‍ය ව්‍යාපාරයක් අවශ්‍ය වෙනවා. අතීතය ශිෂ්‍ය ව්‍යාපාර තිබුණා නමුත් අපට නැවත හිතන්න වෙනවා මේ වර්තමාන සමාජයත් එක්ක ශිෂ්‍ය ව්‍යාපාරය කොහොමද එකට සම්බන්ධ වෙලා යන්නේ කියන එක. අපි ඒ කාලේ වැඩිපුර මානව අයිතිවාසිකම් ගැන කතා කළේ නැහැ. ඒ කාලේ අපිට තාක්ෂණය තිබ්බෙ නැහැ. ඒ කාලේ මේ වගේ උසස් පෙළට දැඩි පීඩනයක් තිබ්බෙ නැහැ. නමුත් අද ඊට වඩා තත්වය බෙහෙවින් වෙනස්. හැත්තෑ හතෙන් පස්සේ ආපු විවෘත ආර්ථිකයත් එක්ක මුළු මහත් සමාජය ම වෙනස්. හිතන පතන විදිය පවා වෙනස්. මේ හැමදේම හිතලා අපි අපේ අයිතිවාසිකම් වෙනුවෙන් සටන් කරනවා වගේම අපි හැමෝටම අයිතිවාසිකම තියෙනවා කියලා මතක තියාගෙන ඉදිරියට යන බුද්ධිමය සංවාදයක් විශ්වවිද්‍යාලය තුළ අවශ්‍ය වෙනවා. නැතිනම් ශිෂ්‍යයන් ගල් කරන්න පුළුවන් නිකං පාරේ දුවන්න. එතනින් එහාට ඔවුන් ඉවරයි ඔවුන් දන්නේ නැහැ ඔවුන්ට මොකක්ද වුනේ කියන එක. අපේ කාලයේ සිද්ධ වුණෙත් එසේමයි. එම නිසා බුද්ධිමය සංවාදය කෙනෙක් අත්‍යවශ්‍යයි. ඒක තමයි දීර්ඝකාලීන වැඩ පිළිවෙල කියල මම හිතන්නේ. රාගම පෞද්ගලික වෛද්‍ය විද්‍යාලයට එරෙහි සටනේ දී ඉදිරියෙන්ම හිටපු බොහෝ දෙනා ඉන්නවා. වෛද්‍ය ශිෂ්‍යයෝ වගේම අනෙකුත් විශ්වවිද්‍යාලවල සහෝදරවරු. ඔවුන් සියල්ල අද නැහැ .ඒ හැමෝම සිහිපත් කරමින් ලාංකේය ශිෂ්‍ය ව්‍යාපාරයට ජය ප්‍රාර්ථනා කරනවා.”", "URL": "https://lankatruth.com/si/?p=94314", "Category": "පුවත්", "Parent URL": null}