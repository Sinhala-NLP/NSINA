{"Source": "Lankatruth", "Timestamp": "December 19, 2011", "Headline": "පවුල් සෞඛ්‍ය හා මහජන සෞඛ්‍ය පරීක්‍ෂක වරුන් රාජකාරියෙන් ඉවත්වෙයි", "News Content": "ගාල්ල දිස්ත‍්‍රික්කයේ පවුල් සෞඛ්‍ය සේවා නිලධාරීන් සහ මහජන සෞඛ්‍ය පරීක්ෂකවරුන් අද (19) දිනයේදී රාජකාරිවලින් ඉවත්වීමට තීරණය කර තිබේ.  නියාගම පවුල් සෞඛ්‍ය සේවා නිලධාරී කාර්යාලයේ සේවිකාවකට පහර දුන් බව කියන සැකකරු මෙතෙක් අත්අඩංගුවට නොගැනීමට විරෝධය පළ කරමින් ඔවුන් මෙම තීරණයට එළැඹිණි. අදාළ පහරදීම සිදුවී දින 5 ක් ගතව ඇති බව ද ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ පවසයි. ඒ සම්බන්ධයෙන් කළ විමසීමකදී පොලිස් මාධ්‍ය ප්‍රකාශක, පොලිස් අධිකාරි අජිත් රෝහණ පැවසුවේ ප්‍රදේශයෙන් පලාගොස් සිටින මෙම පහරදීමට සම්බන්ධ සැකකරු අත්අඩංගුවට ගැනීම සඳහා පරීක්ෂණ ක්‍රියාත්මක බවය.", "URL": "https://lankatruth.com/si/?p=553", "Category": "පුවත්", "Parent URL": null}