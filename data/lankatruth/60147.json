{"Source": "Lankatruth", "Timestamp": "September 30, 2018", "Headline": "රජයේ වැඩපිළිවෙල යටතේ කිරි ගොවීන් කබලෙන් ලිපට වැටිලා", "News Content": "රජයේ දේශීය කිරි නිෂ්පාදන ක්‍රියාවලිය ඉහල නැංවීමේ ව්‍යාපෘතිය යටතේ ඕස්ට්‍රේලියාවෙන් ආනයනය කරන කිරි ගවයින් සදහා මුදල් ආයෝජනය කළ ව්‍යවසායකයින්ට ව්‍යාපෘතියෙන් අපේක්ෂිත ඵලදායිතාවයන් නොලැබීම හේතුවෙන් ඔවුන් විශාල අසාධාරණයකට ලක්ව ඇති බවත් බැංකු ණය ගෙවා ගැනීමට නොහැකිව අසරණවී සිටින බව ලංකා කිරි ගොවිපොළ සම්මේලනයේ සභාපති ප්‍රියන්ත මනතුංග මහතා ප්‍රකාශ කරයි. කිරි ගොවින් සුරැකීමේ ජාතික මධ්‍යස්ථානය විසින් 28 දින දඹුල්ල සියපත හෝටලයේ කැඳවා තිබු මාධ්‍ය හමුවකදී අදහස පළකරමින් ඒ මහතා මේ බව කියා සිටියේය. විෂයභාර අමාත්‍යංශ නිලධාරීන් හා කිරි ගවයින් ආනයනය කල සමාගම් දෙක මුලින්ම කියා සිටියේ එක් ගැබ්බර කිරි ගවයෙකුගෙන් දිනකට කිරි ලීටර් 18-20 ක් අතර ප්‍රමාණයක් ලබාගත හැකි බව වූවත් දැනට ලබාගත හැකිව ඇත්තේ කිරි ලීටර් 10-11 ප්‍රමාණයක් බවය. .එසේම දෙවනවර ගැබ් ගැනීමෙන් සියයට 30 -50 ක් කිරි ප්‍රමාණයක් හෝ ලබා ගත නොහැකි බවය. විවිධ ලෙඩ රෝග නිසා මව් සතුන් දිනපතා මියයන් බවත් දෙවන් වර ගැබ් ගැනීමෙන් බිහිවෙන සතුන් ද මියයන බවත් එක ගොවිපොලකින් පැටවුන් 157 ක් මියගොස් ඇති බව මාධ්‍ය හමුවේදී අනාවරණය විය. ඔස්ට්‍රේලිවෙන් ප්‍රසිද්ධ වෙන්දේසියෙන් කිරි ගවයෙකු රුපියල් 125000 කට මිලදී ගත හැකි බවත් එම කිරි ගවයෙකු වර්ෂයකට කිරි ලීටර් 8000 ක් පමණ ලබදෙන බවත්,වර්ෂයකට කිරි ලීටර් 3200 ක් පමණ ලබා දෙන කිරි ගවයෙකු රුපියල් 4,65000 කට ලබාදීමෙන් මෙරට කිරි ගොවියාට බලවත් අසාධාරණයක් සිදුකර ඇති බවද මනතුංග මහතා කියා සිටියේය. මෙහිදී අදහස් දැක්වූ පශු වෛද්‍ය නිලධාරී ඉන්දික නානානයක්කාර මහතා මෙසේ පැවසිය. ප්‍රමිතියෙන් හා ගුණාත්මක තත්වයෙන් දුර්වල කිරි ගවයින් ආනයනය කර ගොවින් අතර බෙදා හරිම තුල මෙරට කිරි කර්මන්තය අර්බුදයකට ලක්ව තිබෙනවා.පශු වෛද්‍ය සංගමයෙන් කිරි ගවයින් ආනයනය පිලිබදව නිර්නායකයන් ඉදිරිපත් කර තිබුනත් ඒවා සැලකිල්ලට ගත්තේ නැහැ.මේ තත්වය ඉදිරියේදී අවම කර ගැනීම සදහා යලි මව් සතුන් ආනයනය නතර කරන ලෙස ඉල්ලා සිටිනවා. එසේම ආනයනික කිරිපිටි සදහා බදු පැනවීම හා එම කිරිපිටි සදහා කිසියම් ප්‍රමිතියක් නිර්දේශ කරන ලෙස ඉල්ලා සිටිනවා යයිද කියා සිටියේය. කිරි ගවයින් 200 ක් හිමි ගොවිපොළ හිමියෙක් වන අමල් සුරියගේ මහතා:- මම රජයේ ප්‍රතිපත්ති වලට අනුව ඊට දායකවීම සදහා මිලියන් 1250 ක් ආයෝජනය කලා. දැන් මම ලොකු වංචාවකට හසුවී සිටිනවා. පුද්ගලික ආයතනයක් සමග අමාත්‍යංශ නිලධාරීන් කීප දෙනෙකු හරහා මෙම ව්‍යාපෘතිය ක්‍රියාත්මක වුන. මුල සිටම ගත් ක්‍රියාමර්ග වැරදියි. ඕස්ට්‍රේලියාවෙන් ගෙන්වන ලද එම කිරි ගවයින් සදහා තත්ත්ව සහතික ඉල්ලු විට එය ලබාදීම ප්‍රතික්ෂේප කළා.තොරතුරු පනත යටතේ ලබාගත් තොරතුරු අනුව විශාල වංචනික ක්‍රියාවක් මේ තුල සිදුව තිබෙනවා. දැන් නය ලබාගත් බැංකුවලට නය වාරික හා පොලි මුදල් ගෙවා ගැනීම දුෂ්කරවෙලා. ගොවිපොළ නඩත්තු කටයුතු පවත්වා ගෙනයාම අසිරුවෙලා. ආයෝජකයින්ට ආණ්ඩුව සලකන්නේ මෙයාකරයටදැයි ගැටළුවක්.? සමස්ත ලංකා ගොවි ජන සම්මේලනයේ ජාතික සංවිධායක නාමල් කරුණාරත්න මහතා :- ඕස්ට්‍රේලියාවෙන් අවස්ථා දෙකකදී ගෙන්වා බෙදාදුන් කිරි ගවයින් 5000 ක් මිලදී ගත් ලබා ගත් කිරි ගොවිපොළ හිමියන් දැඩි අරබුදයකට මුහුණපාලා.එම කිරි ගවයින්ගෙන් මෙරට තුල නොතිබූ රෝගකාරක විෂබීජ ආනයනය කරලා තියෙනවා.ගෙන්වූ මව් සතුන් මියයනව. පැටවුන් සිය ගණනින් මියයනවා. රජය මේ සදහා විශාල පිරිවැයක් දරුවා. එක් කිරි ගවයෙකුට ගොවින් රුපියල් 2,60,000 ක් වැයකලා. තවත්රුපියල් ලක්ෂ පහක් පමණ මුදලක් ගොවිපොළ හිමියන් වැයකලා. දැන් ගොවීන්ට අපේක්ෂිත කිරි අස්වැන්න ලැබෙන්නේ නැහැ.සමහර කිරි ගවයින් ගැබ්බර නැහැ.දෙවන වර ගැබ් ගෙන උපදින සතුන් මියයනවා. ගව පට්ටි හිමියන් විශාල පිරිසක් බැංකුවලට නයවෙලා. සල්ලි දීලා ලෙඩ හරක් මිලදී ගෙන ඔවුන් අසරණවී සිටිනවා.කරුණු එසේ තිබියදී මුදල් රෙගුලාසි අමුඅමුවේ උල්ලඝනය කරමින් යලිත් ඉතිරි කිරි ගවයින් 15000 ක් ගෙන්වන්න ඩොලර් මිලියන 11.3 මුදල් බැඳලා. ඉතිරි කිරි ගවයින් ගෙන්වීම වහාම නතර කරන ලෙසත් ,මියගිය මව් සතුන්ට හා පැටවුන්ට වන්දි ලබාදිය යුතු බවත්,බැංකුවලින් ලබාගත නය මුදල් වාරික ගෙවීම සදහා සහන ලබාදිය යුතු බවත් නාමල් කරුනරතන මහතා මෙහිදී අවධාරණය කළේය. ඕස්ට්‍රේලියාවෙන් කිරි ගවයින් ආනයනය කිරීම පිලිබදව අල්ලස් හෝ දුෂණ කොමිෂන් සභාවට පැමිණිලි කරන බවත ඊට අමතරව මේ දිනවල නීතිමය ක්‍රියාමාර්ග ගැනීම සදහා අවශ්‍ය කටයුතු සිදුකරමින් පවතින බවද ඒ මහතා වැඩිදුරටත් කියා සිටියේය. කිරි ගොවින් සුරැකීමේ ජාතික මධ්‍යස්ථානයේ ජාතික සංවිධායක සුසන්ත කුමාර නවරත්න මහතා මෙසේ අදහස පළකළේය. දේශීය කිරි ගොවියා මුහුණප සිටින ගැටළු වහාම නිවැරිදි කිරීමට පියවර ගන්න ලෙසත්,දැනට ගෙන ඇති වැරදි තීන්දු තීරණ නිවැරිදි කිරීමට කටයුතු කරන ලෙසත අවධාරණය කල ඒ මහතා පශු ක්ෂේත්‍රයේ පවතින මානව හා භෞතික සම්පත් උණතාවය මඟ හැරවීමට පියවර ගන්න ලෙසත් මිල්කෝ හා පැලවත්ත යන කිරි සමාගම් දෙක සදහා මහා භාණ්ඩාගාරයෙන් ලැබිය යුතු මුදල් වහාම ලබාදෙන ලෙසත,කිරි ගොවියාට මිල්කෝ සමාගමෙන් ගෙවිය යුතු මුදල් ගෙවිමට කඩිනම් පියවර ගන්න ලෙසද ඉල්ලා සිටියේය. මෙම අවස්ථවට කිරි ගොවිපොළ හිමියන් රැසක් එක්ව සිටියහ.", "URL": "https://lankatruth.com/si/?p=60147", "Category": "පුවත්", "Parent URL": null}