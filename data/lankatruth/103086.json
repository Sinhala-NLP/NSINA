{"Source": "Lankatruth", "Timestamp": "December 11, 2020", "Headline": "ශානිට විරුද්ධව බොරු පැමිණිලි කරන්නැයි විදෙස්ගත ලාංකිකයන්ට බලපෑම්…", "News Content": "අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ, ජ්‍යෙෂ්ඨ පොලිස් අධිකාරී ශානි අබේසේකරට විරුද්ධව බොරු පැමිණිලි කරන්නැයි විදේස්ගත ලාංකිකයන්ට බලපෑම් කිරීමේ ක්‍රියාමාර්ගයක් ආරම්භ කර ඇති බව බීබීසී සංදේශය වෙබ් අඩවිය අද (11) පෙරවරුවේ අනාවරණය කර තිබේ. ස්වීඩනයේ පදිංචි චමලී මදනායක නම් ශ්‍රී ලාංකික කාන්තාවකගෙන් ස්වදේශකටයුතු දෙපාර්තමේන්තුවට අයත් අංක 0112551086 දරන දුරකථනයෙන් ඇමතුමක් ලබාගත් පුද්ගලයෙකු මෙම ඉල්ලීම කර ඇත. මෙම ශ්‍රී ලාංකික කාන්තාව මෙයට පෙර ජ්‍යෙෂ්ඨ නියෝජ්‍ය පොලිස්පති රවී වෛද්‍යාලංකාරට විරුද්ධව අපරාධ පරීක්ෂණ දෙපාර්තමේන්තුවට පැමිණිල්ලක් කර ඇති තැනැත්තියකි. ඒ පිළිබඳව කරුණු විමසීමෙන් පසු මෙම දුරකථන අංකය ඔස්සේ ශානි අබේසේකර පැමිණිලි කරන ලෙස ඉල්ලීමක් කර ඇත. නමුත් මෙම කාන්තාව එය ප්‍රතික්ෂේප කරමින් මේ වනවිට කරන තිබෙන පැමිණිල්ල විභාග කරන ලෙස දැනුම්දී තිබේ.", "URL": "https://lankatruth.com/si/?p=103086", "Category": "පුවත්", "Parent URL": null}