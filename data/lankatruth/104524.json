{"Source": "Lankatruth", "Timestamp": "December 26, 2020", "Headline": "යුක්‍රේන අපද්‍රව්‍ය කන්ටේනර් පිටුපස ප්‍රබල ඥාති හස්තයක්…", "News Content": "කොත්තමල්ලි ලෙස හඟවමින් කෘෂි අපද්‍රව්‍ය කන්ටේනර 28ක් මෙරටට යුක්‍රේනයෙන් ගෙන්වීම පිටුපස බලවත් ඥාති පුත්‍රයෙක් සිටින බවට තොරතුරු වාර්තා වේ. ‘බාසල් සම්මුතිය’ අනුව එක් රටක සිට තවත් රටකට මෙසේ කෘෂි අපද්‍රව්‍ය ප්‍රවාහනය සම්පූර්ණයෙන් තහනම් වේ. විශේෂයෙන් සංවර්ධිත රටක සිට සංවර්ධනය වෙමින් පවතින රටකට මෙවැනි අපද්‍රව්‍ය පැමිණීම වැළැක්වීමට බාසල් සම්මුතිය කටයුතු කරයි. ශ්‍රී ලංකාවද බාසල් සම්මුතියට ඇතුළත් රටකි. මේ සම්බන්ධයෙන් ජාත්‍යන්තර බාසල් මූලස්ථානය වෙත පැමිණිලි කරන ලෙස පරිසර අමාත්‍ය මහින්ද අමරවීර මහතා උපදෙස් දී ඇත.", "URL": "https://lankatruth.com/si/?p=104524", "Category": "පුවත්", "Parent URL": null}