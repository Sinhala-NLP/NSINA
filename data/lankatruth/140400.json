{"Source": "Lankatruth", "Timestamp": "October 11, 2022", "Headline": "22කට පොහොට්ටුවේ බහුතරයක් විරුද්ධයි – සාගර කාරියවසම්", "News Content": "තමා දන්නා පරිදි ආණ්ඩුක්‍රම ව්‍යවස්ථාවට යෝජනා කර ඇති 22වන සංශෝධන කෙටුම්පතට පොහොට්ටු පක්ෂයේ මන්ත්‍රීරුන්ගෙන් බහුතය විරුද්ධ බව එම පක්ෂයේ මහ ලේකම් නීතිඥ සාගර කාරියවසම් පවසයි. 19 වෙනි සංශෝධනය මේ රටට විශාල විනාශයක් ඇති කිරිමටත් රට අරාජික කිරීමට හේතු වූ බව විශ්වාස කරමින් එය වෙනස් කිරීම සඳහා 20 වෙනි ආණ්ඩුක්‍රම ව්‍යවස්ථා සංශෝධනයට පක්ෂව ඡන්දය දුන් පිරිසක් ලෙස නැවත 19 වන සංශෝධනය බලාත්මක කරන 22වන ව්‍යවස්ථා සංශෝධනයට පක්ෂව සහාය ලබා දිය නොහැකි බවත් ආත්ම ගරුත්වයක් ඇතිව තමාට ඊට පක්ෂව ඡන්දය ප්‍රකාශ කළ නොහැකි බව ඔහු සඳහන් කරයි. විසිදෙවෙනි ආණ්ඩුක්‍රම ව්‍යවස්ථා සංශෝධන පනත් කෙටුම්පත පිළිබඳ විවාදය ලබන 20 සහ 21 යන දෙදින පැවැත්වීමට නියමිත අතර පනත් කෙටුම්පත පිළිබඳ අවසාන ඡන්ද විමසීම 21 වැනිදා පස්වරුවේ පැවැත්වීමට නියමිතය. පනත් කෙටුම්පතට ඇතුළත් කිරීම සඳහා දේශපාලන පක්ෂ කිහිපයක් විසින් දැනටමත් සිය සංශෝධන රජයට බාර දෙනු ලැබ ඇත.", "URL": "https://lankatruth.com/si/?p=140400", "Category": "පුවත්", "Parent URL": null}