{"Source": "Lankatruth", "Timestamp": "December 6, 2020", "Headline": "LPL කොන්ත්‍රාත් මුදල් එළියට", "News Content": "මේ වනවිට හම්බන්තොටදී පැවැත්වෙන LPL තරඟාවලියේ ක්‍රිඩා කිරීමට ගිවිසගෙන ඇති ක්‍රීඩකයන්ගේ කොන්ත්‍රාත් මුදල් කාන්ඩ 06ක් යටතේ පෙලගස්වා ඇතැයි වාර්තා වේ. ඒ අනුව ඉහළම මුදලක් ලැබෙන ඇමරිකානු ඩොලර් 60,000 කාණ්ඩය යටතේ ඇන්ජෙලෝ මැතිව්ස්, තිසර පෙරේරා, කුසල් පෙරේරා සහ දසුන් ශානක යන ක්‍රීඩකයන් කාන්ඩ ගත කර ඇති අතර ඇමරිකානු ඩොලර් 50000 කාණ්ඩය යටතේ ඇන්ඩි රසල්, සයිඩ් අෆ්රිඩි, ඩේල් ස්ටේන් වැනි විදේශිය ක්‍රිඩකයන් කාණ්ඩ ගත කර ඇත. අවම කොන්ත්‍රාත් කාන්ඩය වන ඇමරිකානු ඩොලර් 3000 යටතේ නවක ක්‍රීඩකයන් වන අශේන් බන්ඩාර, දනන්ජය ලක්ෂාන් වැනි ක්‍රිඩකයන් කාණ්ඩ ගත කර තිබේ. මේ අතර LPL තරඟාවාලිය පිළිබඳව පාර්ලිමේන්තුවේදි අදහස් දැක්වූ ක්‍රීඩා අමාත්‍ය නාමල් රාජපක්ෂ මෙම තරඟාවලියෙන් යම් මුදලක් ශ්‍රී ලංකා ක්‍රිකට් ආයතනයටද ලැබෙන බව ප්‍රකාශ කරන ලදි.", "URL": "https://lankatruth.com/si/?p=102619", "Category": "ක්‍රීඩා පුවත්", "Parent URL": null}