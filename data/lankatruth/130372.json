{"Source": "Lankatruth", "Timestamp": "March 22, 2022", "Headline": "පින්නගොල්ල වත්ත කන්දේ යෝජිත ගල් කොරියට එරෙහි විරෝධතාවක්", "News Content": "කිරිවානාපොළ පින්නගොල්ල වත්ත කන්දේ ඉදිකිරීමට යෝජිත ගල් කොරියට විරෝධය පා අළව්ව, කිරිවානාපොළ, ඉහලවෑත්තෑව, මහාරච්චිමුල්ල යන ප්‍රදේශවල පදිංචිකරැවෝ පිරිසක් ඊයේ 20දා මහාරච්චිමුල්ල නගරයේ විරෝධතාවයක නිරත වූහ. පිරිසක් කිරිවානාපොළ ශ්‍රී ධර්මවර්ධනාරාමය විහාරස්ථානය අසළ සිට පා ගමනින් මහරච්චිමුල්ල නගරයට පැමිණ එහිදී විරෝධතවේ නිරත වූහ. මෙම විරෝධතාවයට එක්වූ කිරිවානාපොල ධර්මවර්ධනාරාමාධිපති උණගොල්ලේ විමලධම්ම හිමියෝ මෙසේ පැවසූහ. “මේ ගල්කොරිය ඉදිකිරීමට යන්නේ වළගම්බා රාජ සමයට අයත් පුරාවිද්‍යාත්මක ස්ථානයක් ලෙස සැලකෙන පින්නගොල්ල වත්ත ආශ්‍රිත ප්‍රදේශය ඉලක්ක කරගෙනයි. ගල් කොරියට විරෝධතාව දක්වන්න තමයි අපි මේ එකතු වෙලා ඉන්නෙ. මේ මහා විනාශයට අපි විරුද්ධයි. අනාගත පරපුරට පින්නගොල්ල කන්ද, පාරසරික සුරක්ෂිත බව ආරක්ෂා කරලා දෙන්න කියල අපි ඉල්ලනවා. මේ ප්‍ර‌දේශය වටේට ගෙවල් තියනවා. මේ ගෙවල්වල ඉන්න අයට මේක ලොකු කරදරයක්. පාරසරික වටිනාකම නැති වෙලා යනවා. ජල උල්පත් නැතිවෙලා යනවා. වර්තමානයේ ජල ප්‍රශ්නය තදින්ම තියනවා. මේ ගල් කොරිය ඉදි කළොත් ඒක තවත් උග්‍ර වෙනවා. මේ ගල් කොරිය හදන්න මුල් වී කටයුතු කරන අය මේ කරන්න යන මේ මහා විනාශයට වගකියන්න ඕනා. ඒ වගේම මේ සඳහා වගකිවයුතු බලධාරින්ගෙන් අපි ඉල්ලන්නෙ වහාම මේ ගල් කොරිය ඉදිකිරීම නවත්තන්න කියලයි. අනතුරුව විරෝධතාවය පැවති ස්ථානයට පැමිණි අලව්ව පොලිීසියේ නිලධාරීන් පිරිසක් විරෝධතාකරුවන් පින්නගොල්ල වත්ත කන්දේ නිරීක්ශන චාරිකාවක යෙදී මෙහි පුරාවිද්‍යාත්මක වටිනාකම දැනගැනීමෙන් අනතුරුව මේ ඉදිකිරීම පිළිබඳ වැඩිදුරටත් පරීක්ෂණ කරන බව පැවසීමෙන් අනතුරුව පිරිස විරෝධතාවය අත්හලහ.", "URL": "https://lankatruth.com/si/?p=130372", "Category": "පරිසර", "Parent URL": null}