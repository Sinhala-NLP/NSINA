{"Source": "Lankatruth", "Timestamp": "October 25, 2018", "Headline": "වතුකරය අදත් උණුසුම්", "News Content": "වතු කම්කරුවන්ගේ මුලික වැටුප රුපියල් 1000 දක්වා වැඩි කරන ලෙස වතු සමාගම්වලට බල කරමින් කොටගල නගරයේදී අද (25) උදැසන සිට විරෝධතා ආම්භ වී තිබේ. වතු කම්කරුවන්ගේ උද්ඝෝෂණයට සහාය දක්වමින් කොටගල නගරයේ සියලුම වෙළෙඳ සැල් කළු කොඩි ඔසවා තිබෙන අතර එම වෙළෙඳ සැල් සියල්ලම වසා දමා ඇත. කොටගල වෙළෙඳ සංගමය විසින් සංවිධානය කරන මෙම විරෝධතාවය සඳහා හැටන් කොටගල අවට තේ වතුවල වතු කම්කරුවන්, කොටගල නගරයේ වෙළෙඳසැල්වල රැකියා කරන සේවකයින්, කොටගල නගරයේ ත්‍රීරෝද රථ රියදුරන් සහ වැන් රථ හිමියන් ඇතුළු සියලු දෙනා එක් වී සිටිති. මෙම උද්ඝෝෂණයට සමගාමිව හැටන් නොර්වුඩ් නගරයේද උද්ඝෝෂණයක් පැවැත් වු අතර නොර්වුඩ් නගරයේද වෙළෙඳ සැල් කළු කොඩි ඔසවා වසා දමා ඇත.", "URL": "https://lankatruth.com/si/?p=61829", "Category": "පුවත්", "Parent URL": null}