{"Source": "Lankatruth", "Timestamp": "February 6, 2021", "Headline": "පාස්කු කොමිෂන් වාර්තාව සැඟවීමට විරෝධය", "News Content": "ජනාධිපතිවරයාට බාරදෙන ලද පාස්කු ප්‍රහාරය පිළිබඳ ජනාධිපති කොමිෂන් වාර්තාව ප්‍රසිද්ධ නොකිරීම පිළිබඳව මැල්කම් රංජිත් කාදිනල් තුමන්ගේ විරෝධය ආණ්ඩුවේ ප්‍රධානීන්ට දැනුම්දී ඇති බව වාර්තා වේ. මෙම වාර්තාව මේ මස පළවෙනිදා ජනාධිපතිවරයාට බාරදීමෙන් පසුව එය ප්‍රසිද්ධියට පත් නොකිරීම පිළිබඳව දේශපාලන පක්ෂ, නීති ප්‍රජාව සහ සිවිල් සංවිධාන අතරද බලවත් කනස්සල්ලක් ඇති වී තිබේ. මේ අතර කාදිනල් තුමන් සෘජුවම ආණ්ඩුවේ ප්‍රධානීන්ට මේ පිළිබඳව කරුණු දක්වා ඇත. බොරැල්ල සියලු සාන්ත්‍රවරයන්ගේ දෙව්මැදුරේදී 73 නිදහස් දිනය වෙනුවෙන් පවත්වනලද දේව මෙහෙයේදී කාදිනල් තුමා මේ පිළිබඳව ප්‍රසිද්ධියේ කරුණු දක්වා ඇතැයිද වාර්තා වේ.", "URL": "https://lankatruth.com/si/?p=110047", "Category": "පුවත්", "Parent URL": null}