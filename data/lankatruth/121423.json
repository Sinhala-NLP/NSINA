{"Source": "Lankatruth", "Timestamp": "August 16, 2021", "Headline": "අජිත් රෝහණ ඉවතට…", "News Content": "පොලිස් මාධ්‍ය ප්‍රකාශක වශයෙන් කටයුතු කළ ජේෂ්ඨ නියෝජ්‍ය පොලිස්පති නීතිඥ අජිත් රෝහණ එම ධුරයෙන් ඉවත් කර ඇත.  ඒ වෙනුවට නව පොලිස් මාධ්‍ය ප්‍රකාශ ලෙස ජේෂ්ඨ පොලිස් අධිකාරී නීතිඥ නිහාල් තල්දූව පත්කර ඇත. පොලිස්පති සී.ඩී. වික්‍රමරත්න විසින් මෙම ඉවත් කිරීම සහ පත් කිරීම සිදු කර තිබේ.  හදිසියේ අජිත් රෝහණ එම තනතුරෙන් ඉවත් කරන ලද්දේ මීලඟ පොලිස්පති තනතුර සඳහා පවතින අභ්‍යන්තර ගැටුමක ප්‍රතිඵලයක් වශයෙන්ද යන්න මේ වන විට මෙම දෙපාර්තමේන්තුවේ අභ්‍යන්තර සංවාදයකට ලක්ව තිබේ.", "URL": "https://lankatruth.com/si/?p=121423", "Category": "පුවත්", "Parent URL": null}