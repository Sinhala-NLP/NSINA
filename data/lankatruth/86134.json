{"Source": "Lankatruth", "Timestamp": "November 25, 2019", "Headline": "රාජ්‍ය අමාත්‍යවරුන් තෝරාගැනීමේ ප්‍රමාදයක් – දිවුරුම්දීමේ කටයුතු කල් යයි", "News Content": "නව ආණ්ඩුවේ රාජ්‍ය අමාත්‍යවරුන් දිවුරුම් දීම අදට(25) නියමිතව තිබුණ ද රාජ්‍ය අමාත්‍යවරුන් ලෙස පිරිස තෝරාගැනීමට මේ වනතුරු නොහැකිවීම හේතුවෙන් එය ලබන 27 වැනිදා තෙක් කල් තැබීමට පියවර ගෙන ඇත. රාජ්‍ය අමාත්‍යවරුන් ලෙස පත්කරන පිරිස තෝරාගැනීමේ කටයුතු අවසන් නොවීම හේතුවෙන් දිවුරුම්දීමේ දිනය කල් තැබීමට සිදුවූ බව ජනාධිපති ලේකම් කාර්යාලයේ ආරංචි මාර්ග සඳහන් කරයි. පසුගිය 22 දා ජනාධිපති ගෝඨාබය රාජපක්ෂ මහතාගේ රජයේ කැබිනට් අමාත්‍යවරුන්ගේ දිවුරුම්දීම සිදුවූ අතර රාජ්‍ය අමාත්‍යවරුන්ගේ දිවුරුම්දීම අදට යෙදී තිබිණි. එම අමාත්‍යවරුන්ගේ විශය පථයන් සම්බන්ධව ද මෙතෙක් ගැසට් නිවේදනයක් නිකුත් කර නැත.", "URL": "https://lankatruth.com/si/?p=86134", "Category": "පුවත්", "Parent URL": null}