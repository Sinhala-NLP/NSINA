{"Source": "Lankatruth", "Timestamp": "October 26, 2011", "Headline": "වෙදකඩය සම්බන්ධයෙන් අපේ ස්ථාවරයේ වෙනසක් නැහැ – වෛද්‍ය නිලධාරීන්ගේ සංගමය", "News Content": "මාලබේ පෞද්ගලික වෛද්‍ය විද්‍යාලය නීති විරෝධී ආයතනයක්‌ බවටතම සංගමය විසින් දරන ස්‌ථාවරත්වයෙහි කිසිදු වෙනසක්‌ වී නැතැයි රජයේවෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙනියමහතා පවසයි. ඔහු ඒ බව ප්‍රකාශ කළේ මාලබේ පෞද්ගලික වෛද්‍ය විද්‍යාලයේඅධ්‍යාපනය ලැබූ සිසුන් හට පෞද්ගලික රෝහල් දෙකක සායනිකපුහුණුව ලබාදීමට කටයුතු යොදා ඇති බවට ඇතැම් බලධාරීන් විසින්ගෙන යන ප්‍රචාරයන් පිළිබඳව අද (26) පුවත්පතකට අදහස්‌ දක්‌වමිනි. වැඩිදුරටත් වෛද්‍ය පාදෙනිය මහතා පවසා ඇත්තේ අදාළ වෛද්‍ය විද්‍යාලයේඅධ්‍යාපනය ලැබූ සිසුන්ට සායනික පුහුණුව යම් කිසි රෝහලක්‌ මගින් ලබාදීමට පෙර ඒ සඳහා ශ්‍රී ලංකා වෛද්‍ය සභාවේ අනුමැතිය ලබා ගත යුතුබවත් එවැනි අනුමැතියකින් තොරව කිසිවෙකුට හිතුමතේට අදාළ සිසුන් සඳහාසායනික පුහුණුව ලබා දිය නොහැකි බවය.", "URL": "https://lankatruth.com/si/?p=110", "Category": "පුවත්", "Parent URL": null}