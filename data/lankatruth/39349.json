{"Source": "Lankatruth", "Timestamp": "August 13, 2017", "Headline": "මඩකලපුවේ කලාකරුවන් සහ සමාජවාදී කලා සංගමය අතර හමුවක්", "News Content": "මඩකලපුව දිස්ත්‍රික්කයේ නාට්‍යවේදීන් පිරිසක් සහ සමාජවාදී කලාසංගමය අතර හමුවක් පසුගිය 11වනදා ජනතා විමුක්ති පෙරමුණේමූලස්ථානයේදි සිදුව තිබේ. එම අවස්ථාවට ප්‍රවීන රංගන ශිල්පී මුනියන්ඩී කාලිදාස් මහතාගේ මැදිහත්වීමෙන් මඩකලපුව ජ්‍යෙෂ්ඨ කථිකාචාර්ය විවේකානන්දරාසා මහතා, නාට්‍යවේදී කුහන් මහතා ඇතුළු නාට්‍යකරුවන් පිරිසක් සහභාගී වී ඇත. සමාජවාදී කලා සංගමය නියෝජනය කරමින් නාට්‍යවේදී ප්‍රේමරත්න තෙන්නකෝන් මහතා, ජ්‍යෙෂ්ඨ රංගන ශිල්පී චන්ද්‍රසෝම බිංදුහේවා මහතා සහ ප්‍රවීන රංගන ශිල්පිනී දීපානි සිල්වා මෙනවිය සහභාගී වී සිටි අතර ජනතා විමුක්ති පෙරමුණ නියෝජනය කරමින් ප්‍රචාරක ලේකම් විජිත හේරත් මහතා සහභාගී වී තිබේ. ඉදිරියේදී සමාජවාදී කලා සංගමය සමග එක්ව කටයුතු කිරිමට ඔවුන් තුළ ඇති කැමැත්ත එහිදී ප්‍රකාශ කර ඇති අතර සමාජවාදී කලා සංගමයේ ඉදිරි ක්‍රියාමාර්ගවලදී ඔවුන්ද සම්බන්ධකරගනිමින් කටයුතු කළහැකි ආකාරයද එහිදී පැහිදිළි කර ඇත.", "URL": "https://lankatruth.com/si/?p=39349", "Category": "පුවත්", "Parent URL": null}