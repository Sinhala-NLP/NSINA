{"Source": "Lankatruth", "Timestamp": "February 19, 2021", "Headline": "චිත්‍රපට ටෙලිනාට්‍ය බදු නිදහසත් අහෝසියි", "News Content": "විකාශනය කරන චිත්‍රපට හා ටෙලිනාට්‍ය සඳහා බදු නිදහස ඉල්ලීමට ලබාදී තිබූ අවසරය මුදල් අමාත්‍යවරයා ලෙස අගමැති මහින්ද රාජපක්ෂ විසින් ඉවත් කර තිබේ. මෙය ඉවත් කර ඇත්තේ මුදල් පනත යටතේ පෙබරවාරි 09 වැනිදා අති විශේෂ ගැසට් පත්‍රයක් නිකුත් කරමිනි. මීට පෙර මුදල් අමාත්‍යවරයා ලෙස මහින්ද රාජපක්ෂ විසින් මුදල් පනත යටතේ 2020 මාර්තු 27 දින නිකුත් කරන ලද අතිවිශේෂ ගැසට් පත්‍රයේ නියෝග කර තිබුණේ යම් විත්‍රපටයකට හෝ ටෙලිනාට්‍යයකට බදු නිදහසට ඉල්ලුම් කළ හැකි බවය. මුදල් ඇමතිවරයා ලෙස මහින්ද රාජපක්ෂ එම නියෝගය පැනවීමට පෙර එම නියෝග පැවතියේ මුල් පිටපත සිංහල, දෙමළ හෝ ඉංග්‍රීසි භාෂාවෙන් නිෂ්පාදනය කරනු ලැබූ සහ හඩ නොකැවූ ටෙලි නාට්‍ය හා චිත්‍රපටවලට එම බදු සහන ඉල්ලුම් කළ හැකි බවය.", "URL": "https://lankatruth.com/si/?p=110906", "Category": "කලා පුවත්", "Parent URL": null}