{"Source": "Lankatruth", "Timestamp": "January 24, 2012", "Headline": "ගලහ හන්දියේ පොලිස් මාර්ගබාධක බිද සිසු උද්ඝෝෂණ", "News Content": "නවකවදය දීමේ සිද්ධියක් සම්බන්ධයෙන් බොරු චෝදනා එල්ලකරමින් සිසුන් 25 දෙනෙකු අත්අඩංගුවට ගැනීමේ සැලසුමක් විශ්වවිද්‍යාල පාලනාධිකාරිය විසින් ක්‍රියාත්මක කිරීම වලක්වන ලෙස බල කරමින් අද (24) 1.30 පමණ පේරාදෙණිය විශ්වවිද්‍යාලයේ සිසුන් දැඩි උද්ඝෝෂණයක නිරතවිය. විශ්වවිද්‍යාලයේ සිට ගලහ හන්දිය දෙසට පැමිණෙන සිසුන් වැලැක්වීමට 2000කින් පමණ සමන්විත පොලිස් සහ හමුදා බලඇණි යොදවා කටුකම්බි යොදා මාර්ගබාධක ඉදිකර තිබින. නමුත් කටුකම්බි කඩා ඉවත්කරමින් පලමු මාර්ගබාදකය තුළට පිවිසි සිසුන් එහි උද්ඝෝෂණයක නිරතවූ අතර මේවන විට ඔවුන් විසිරගොස් ඇත.", "URL": "https://lankatruth.com/si/?p=1073", "Category": "පුවත්", "Parent URL": null}