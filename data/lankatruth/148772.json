{"Source": "Lankatruth", "Timestamp": "July 6, 2023", "Headline": "EPF එකට ශොට් එක දෙන වේගයෙන් බැංකු පොලී අනුපාත අඩු කරන්න බැරිලු – මහ බැංකු අධිපතිගෙන් ප්‍රකාශයක්", "News Content": "දේශීය ණය කපාහැරීම යටතේ සේවක අර්තසාදක අරමුදල ඇතුළු විශ්‍රාම වැටුප් අරමුදල්වලට ලැබෙන අපොලිය කපාහැරීම සඳහා මහ බැංකුව සෘජුව මැදිහත්වුවද බැංකු පද්ධතියෙන් ලබාදෙන ණය සඳහා මේ වනවිට අය කරන ඉහළ පොලිය අඩු කිරීමට මහ බැංකුවට සෘජුව මැදිහත්විය නොහැකි බව ප්‍රකාශ කර තිබේ. අද (06) පැවති මාධ්‍ය හමුවකදී මහ බැංකු අධිපති ආචාර්ය නන්දලාල් වීරසිංහ මේ බව ප්‍රකාශ කර තිබිනි. ඔහු වැඩිදුරටත් සඳහන් කර තිබෙන්නේ යම් කාලසීමාවක් තුළ බැංකු විසින් ණය පොලී අඩු නොකළහොත් මහ බැංකුව ඒ ගැන සලකා බලන බවය. ශ්‍රී ලංකා මහ බැංකුව මේයට මාස දෙකකට පෙර ප්‍රතිපත්ති පොලී අනුපාත අඩු කරනු ලැබූවද බැංකු විසින් ලබා දී තිබෙන ණය සඳහා නියම කර තිබූ අධික පොලිය මේ වනවිටද සාධාරණ මට්ටමකට අඩු කර නැත. ඒසේ තිබියදී රජය මහ බැංකු බිල්පත් හරහා ලබාගන්නා ණය වෙනුවෙන්ද පොලී අනුපාතික විශාල වශයෙන් අඩු කර තිබුණත් බැංකුවලින් ණය ලබාගත් සාමාන්‍ය ජනතාවට තවමත් පොලී අඩු කිරීමේ සහනය ලබා දී නැත. මහ බැංකුව ඒ සම්බන්ධයෙන් අදාල නියාමනයන් කිරීමට මේ දක්වා ක්‍රියා කර නැත.", "URL": "https://lankatruth.com/si/?p=148772", "Category": "ආර්ථික පුවත්", "Parent URL": null}