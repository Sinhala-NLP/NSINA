{"Source": "Lankatruth", "Timestamp": "May 14, 2020", "Headline": "මෙරට කොරෝනා ආසාදිතයින් 915 දක්වා ඉහළට", "News Content": "කොරෝනා අසාදිත මුළු රෝගීන් සංඛ්‍යාව 915ක් වන බව වසංගත රෝග විද්‍යා අංශය සඳහන් කරයි. ඊයේ (13) දිනය තුළ පමණක් ආසාදිතයින් 26 දෙනෙක් වාර්තා වී ඇත. මේ වනවිට රෝගීන් 382 දෙනෙකු සුව වී නිවෙස් කරා පිටව ගොස් ඇති අතර 524 දෙනෙකු තව දුරටත් රෝහල්වල ප්‍රතිකාර ලබති. මේ වනවිට රෝගීන් 09 දෙනෙකු ජීවිතක්ෂයට පත්ව ඇති අතර තවත් රෝගීන් 105 දෙනෙකු විවිධ රෝහල්වල කොරෝනා දැයි තහවුරු කර නැතත් කොරෝනා රෝග ලක්ෂණ හේතුවෙන් වෛද්‍ය අධීක්ෂණය යටතේ පසු වෙති.", "URL": "https://lankatruth.com/si/?p=93174", "Category": "පුවත්", "Parent URL": null}