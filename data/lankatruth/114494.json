{"Source": "Lankatruth", "Timestamp": "April 7, 2021", "Headline": "දහසේ බඩු මල්ලෙන් ජීවත් වෙන්න වෙළඳ ඇමතිගෙන් පාඩමක්…", "News Content": "වෙළඳ අමාත්‍යංශය හරහා සතොස ආයතනය මගින් ලබා දෙන බව පැවසෙන රුපියල් දහසක බඩු මල්ල පිළිබඳව මෙන්ම ඒ ගැන ඇමතිවරයා සිදු කරනු ලැබූප්‍රකාශයන් මේ වනවිට සමාජය කතා බහක් මතුව තිබේ. එවන් පසුබිමක වෙළඳ අමාත්‍යබන්දුල ගුණවර්ධන මහතා එම රුපියල් දහසේ බඩු මල්ල මගින් ලබා දෙන ආහාර ද්‍රව්‍යවලින් පවුලකට දෙසතියක කාලයකට ප්‍රමාණවත් බව ප්‍රකාශකර ඇත. පසුගිය 05 වන දා වෙළඳ අමාත්‍යංශයේ පැවති මාධ්‍ය හමුවකදීමේ පිලිබඳව අදහස් දක්වමින් ඇමතිවරයා ප්‍රකාශ කර ඇත්තේ සහල් කිලෝග්‍රෑම් තුනක් සහ සීනි කිලෝග්‍රෑම් එකක් එක පවුලක් සඳහා සති දෙකක කාලයකට සෑහෙන බවත් එක් පවුලකට රුපියල් දහසේ සහන මල්ලක් පමණක් දෙන්නේ එම නිසා බවත් වෙළෙඳ ඇමැතිවරයා පවසා තිබේ. මෙම රුපියල් දහසේ සහන මල්ලට සහල් කිලෝගෑම් තුනක්, පරිප්පු කිලෝග්‍රෑම් එකක්, සීනි කිලෝග්‍රෑම් එකක්, පිටි සහ ලුණු කිලෝග්‍රෑම් එකක් ඇතුළු කිලෝග්‍රෑම් හතක බඩු ප්‍රමාණයක් සහ තවත් අත්‍යවශ්‍ය භාණ්ඩ කිහිපයක් ඇතුළත් බව පවසන ඇමතිවරයා රුපියල් දහසක් වැනි සුළු මුදලකට මෙවැනි බඩු මල්ලක් ලබාදීම, වෙළෙඳසලකට ගොස් බඩු බාහිරාදිය මිලදී ගෙන නැති පුද්ගලයකුට එය විශාල පුදුමයක් විය හැකි බවද පවසා තිබේ. කෙසේ නමුත් ආණ්ඩුව රුපියල් දහසකට මිල නියමකර ඇති මෙම බඩු මල්ල වෙළඳපොළ වටිනාකම අනුව ඊටත් වඩා අඩු මුදලකට ලබා දීමට තමන්ට හැකියාවක් පවතින බව මේ වනවිට පෞද්ගලික ව්‍යාපාරිකයින් පවසා ඇත. පෞද්ගලික අංශයේ ව්‍යාපාරිකයින් සතොස ආයතනයෙන් මෙම සහන මල්ල ලබාදෙන මුදලටත් වඩා අඩු මුදලකට වෙනත් පෞද්ගලික වෙළඳසල්වලින් මෙම බඩු මල්ල පාරිභෝගික ජනතාවට ලබාදෙනවා නම් ඒ පිළිබඳව තමා සතුටු වන බව ඇමැතිවරයා කියයි.", "URL": "https://lankatruth.com/si/?p=114494", "Category": "පුවත්", "Parent URL": null}