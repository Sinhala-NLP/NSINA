{"Source": "Lankatruth", "Timestamp": "December 12, 2020", "Headline": "තවත් පාසල් දරුවන් දෙදෙනෙකුට කොරෝනා", "News Content": "හැටන් අධ්‍යාපන කලාපයට අයත්, නෝ(ර්)වුඩ් ප්‍රදේශයේ පාසලක 09 වන ශ්‍රේණියේ සිසුවෙකුට සහ සිසුවියකට කොවිඩ් – 19 වෛරසය ආසාදනය වී ඇතැයි තහවුරු වූ බව බගවන්තලාව මහජන සෞඛ්‍ය පරීක්ෂකවරු පවසති. ඉකුත් නොවැම්බර් 28 හා 30 යන දෙදින පාසලේ ඉගැන්වීම්වල නිරත වූ ගුරුවරියකට හා ඇගේ දරුවන් දෙදෙනාට වෛරසය ආසාදනය වූ අතර ඔවුන් නිරෝධායන මධ්‍යස්ථානයක් වෙත යොමුකර තිබුණි. පසුව එම ගුරුවරියගේ ආශ්‍රිතයින් ලෙස හඳුනාගත් ගුරුවරුන් සහ සිසුසිසුවියන්ගේ PCR පරීක්ෂණ සිදුකර තිබූ අතර මෙම සිසුන් දෙදෙනාට වෛරසය ආසාදනය වී ඇති බව හඳුනාගැනුණේ එහි ප්‍රතිඵල මතය.", "URL": "https://lankatruth.com/si/?p=103231", "Category": "කොවිඩ් -19 (කොරෝනා ) පුවත්", "Parent URL": null}