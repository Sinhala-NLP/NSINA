{"Source": "Lankatruth", "Timestamp": "April 6, 2022", "Headline": "හදිසි නීතිය අවලංගු කරයි", "News Content": "ජනාධිපති ගෝටාබය රාජපක්ෂ අප්‍රේල් 01 වැනිදා සිට හදිසි තත්වයක් පනවමින් නිකුත් කළ ගැසට් නිවේදනය ජනාධිපතිවරයා විසින් අවලංගු කර තිබේ. හදිසි නීතිය පනවන්නේ රට තුළ ඇති වූ තත්වය මත බව ජනාධිපතිවරයා විසින් සඳහන් කර තිබිණි. තමන්ට ජීවත්වීමට අවශ්‍ය අවම පහසුකම්වත් නොමැති තත්වයක් තුළ පැන නැග ඇති ජනතා අරගලය සාධාරණ බවත්, එම ජන අරගල මර්දනය කිරීම සඳහා ගෙන එන ලද මෙම හදිසි නීති වහාම අවලංගු කළ යුතු බවත් සඳහන් කරමින්, මෙලෙස හදිසි නීතිය පැනවීමට කටයුතු කිරීම සම්බන්ධයෙන් දේශපාලන පක්ෂ, වෘත්තීය සමිති, සිවිල් සංවිධාන ඇතුළු පාර්ශව ගණනාවක් ආණ්ඩුවටත් ජනාධිපතිවරයාටත් විරෝධය පල කර තිබිණි.", "URL": "https://lankatruth.com/si/?p=131525", "Category": "පුවත්", "Parent URL": null}