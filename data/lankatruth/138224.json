{"Source": "Lankatruth", "Timestamp": "August 19, 2022", "Headline": "ඇමති සුසිල්ටත් හූ කියා එලවයි", "News Content": "අධ්‍යාපන හා උසස් උසස් අධ්‍යාපන ඇමති සුසිල් ප්‍රේමජයන්තට යාපනය විශ්වවිද්‍යාලයේ සිසුන් විසින් හූ කියා විරෝධතා පළ කර තිබේ. මෙම සිදුවීම සිදුව ඇත්තේ එම විශ්වවිද්‍යාලයට අනුබද්ධ කිලිනොච්චිය මන්ඩපයේ ඉදිකර අවසන් නොවූ ගොඩනැගිල්ලක් විවෘත කිරීමට ගිය අවස්ථාවේදීය. සිසුන් සඳහන් කර ඇත්තේ මෙම ගොඩනැගිල්ල තවමත් වැඩ අවසන් නොවූ එකක් බැවින් දේශපාලන අවශ්‍යතා මත විවෘත කිරීමට ඉඩ දිය නොහැකි බවය. සිසුන්ගේ විරෝධතාවය එල්ල වීමත් සමඟ ඇමති සුසිල් ප්‍රෙම්ජයන්ත ආපසු හැරී ගොස් ඇති අතර විශ්වවිද්‍යාලයේ ගේට්ටු වසා දැමුවද සිසුන් ඉන් එළියටද පැමිණ විරෝධතාවයේ යෙදී ඇත. පසුගිය දිනවල ජනාධිපති රනිල් වික්‍රමසිංහට හූ කියන ආකාරය දැක්වෙන විඩියෝවක්ද සමාජ මාධ්‍යවල ප්‍රචාරය වනු දක්නට ලැබිණි.", "URL": "https://lankatruth.com/si/?p=138224", "Category": "පුවත්", "Parent URL": null}