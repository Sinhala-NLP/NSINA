{"Source": "Lankatruth", "Timestamp": "October 10, 2021", "Headline": "පිටරටින් ගෙන්වූ සහල් තොගයක් කොළඹ වරායට ලඟාවෙයි", "News Content": "පිටරටින් ගෙන්වන ලද සහල් තොගයක් අද (10) කොළඹ වරායට ළගාවීමට නියමිත බව වෙළෙඳ ඇමති බන්දුල ගුණවර්ධන පවසයි. මෙම ආනයනික සහල් කිලෝ එකක් රුපියල් 100ට අඩුවෙන් ලබා දෙන බවත් පළමු පියවර යටතේ සතොස හරහා මෙම සහල් අලෙවි කිරීමට සැලසුම් කර ඇති බවත් ඇමති බන්දුල ගුණවර්ධන පවසා සිටියි. දෙවන පියවර ලෙස සමූපකාර සහ සුපිරි වෙළෙඳසැල් ජාල හරහා මෙම සහල් රුපියල් 100ට අඩුවෙන් අලෙවි කිරීමට කටයුතු කරන බවද ඔහු වැඩිදුරටත් පවසයි.", "URL": "https://lankatruth.com/si/?p=124378", "Category": "ආර්ථික පුවත්", "Parent URL": null}