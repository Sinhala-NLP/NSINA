{"Source": "Lankatruth", "Timestamp": "January 26, 2023", "Headline": "පොහොට්ටු සජිත් ගේම් හරීන් හෙළිකරයි", "News Content": "රනිල් වික්‍රමසිංහ ජනාධිපති පොහොට්ටු මන්ත්‍රීවරුන් විසින් පත්කර ගත් නමුත් එක්සත් ජාතික පක්ෂය සහ සමගි ජන බලවේගය ඒකාබද්ධව ක්‍රියාකරන බවට ඇමති හරීන් ප්‍රනාන්දු ඊයේ මාධ්‍ය හමුවේ ප්‍රකාශ කළේය. එහි වැඩි දුරටත් සඳහන් කළේ එක්සත් ජාතික පක්ෂය පොහොට්ටුව සමඟ එක්වී ඇති බවට ප්‍රචාරය කළ ද, මේ වනවිට එම පාර්ශව තුනම ඒකාබද්ධව කටයුතු කරන බවයි. තමා මේ වනවිට ක්‍රියාත්මක කරමින් සිටින්නේ එක්සත් ජාතික පක්ෂය සහ සජිත් කණ්ඩායම එක් කිරීමේ මෙහෙයුම බව වැඩි දුරටත් සඳහන් කළේය.  සජිත් පිලේ ඩයනා ගමගේ රාජ්‍ය ඇමතිවරියගේ ද්විත්ව පුරවැසිභාවය සම්බන්ධයෙන් කිසිදු ක්‍රියාමාර්ගයක් සජිත් ප්‍රේමදාස මේ දක්වා අනුගමනය කර නැත. ද්විත්ව පුරවැසිභාවය දරන අයෙකු මෙරට මන්ත්‍රී ධුරයක් දැරීම නීති විරෝධීව තිබියදී මේ ලෙස කල් මරමින් සිටී. සජිත් ප්‍රේමදාසගේ පක්ෂයෙන් පාර්ලිමේන්තුවට තේරී පත් වූ හරීන් ප්‍රනාන්දු මනූෂ නානයක්කාර සහ ඩයනා ගමගේ ඇතුලු ගණනාවක් ම මේ වනවිට රනිල් පොහොට්ටු ආණ්ඩුවේ ඇමති ධුර දරමින් සිටිති.", "URL": "https://lankatruth.com/si/?p=144079", "Category": "පුවත්", "Parent URL": null}