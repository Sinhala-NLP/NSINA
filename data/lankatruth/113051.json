{"Source": "Lankatruth", "Timestamp": "March 17, 2021", "Headline": "දරුවන් බිලි ගැනීම ඉහළට…", "News Content": "මෙරට ළමා පරපුර ලිංගික අතවරවලට ලක්කිරීම සීඝ්‍රයෙන් ඉහළ යමින් පවතින අතර සෑම පැය 2කට වරක්ම දරුවෙකු ලිංගික වශයෙන් බිලි ගන්නා බව හෙළිකර තිබේ. “ළමා හිංසනයට තිත” පදනමේ ආරම්භක සභාපතිනි වෛද්‍ය තුෂ් වික්‍රමනායක මෙම තොරතුරු මාධ්‍ය හමුවේ අනාවරණය කර තිබිණි. එක්සත් ජාතීන්ගේ සංවිධානයේ සාමාජිකත්වය ලබාසිටින රටවල් අතරින් ළමයින්ගේ අනාරක්ෂිත බව 10%ට වඩා වැඩි රටවල් අතර ශ්‍රී ලංකාවද තිබෙන බව වෛද්‍යවරිය හෙළිකර තිබේ. මේ පිළිබඳව ජනතාව දැනුවත් කිරීමේ සංවාද මාලාවක් පවත්වාගෙන යාමට “ළමා හිංසනයට තිත” පදනම ක්‍රියාකරන බවට ප්‍රකාශ කර ඇත.", "URL": "https://lankatruth.com/si/?p=113051", "Category": "පුවත්", "Parent URL": null}