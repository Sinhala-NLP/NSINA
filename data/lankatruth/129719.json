{"Source": "Lankatruth", "Timestamp": "March 7, 2022", "Headline": "ජනාධිපති නැවතත් වට වන්දනාවේ", "News Content": "ජනාධිපතිවරයා නැවත වටයකින් රාජ්‍ය ආයතන කරා යාමේ ප්‍රචාරාත්මක වැඩ පිළිවෙල දියත් කර තිබේ.   මෙහි තවත් පියවරක් ලෙස ලබන 11 වෙනි දින මධ්‍යම පරිසර අධිකාරියට යාමට නියමිතය. ඒ වෙනුවෙන් අවශ්‍ය ආරක්ෂක විධිවිධාන පසුගිය සති අන්තයේ සිට ක්‍රියාත්මක කර ඇති බව වාර්තා වේ. මෙයට පෙර මිල්කෝ ආයතනයට ගොස් ඇති අතර ඉදිරි සති දෙක තුළ තවත් ආයතන ගණනාවකට යාමට සැලසුම් කර ඇතැයි හෙළිවේ.  මෙයට පෙර මෝටර් රථ ලියාපදිංචි කිරීමේ දෙපාර්තමේන්තුව වෙත ගිය අතර ඉන්පසුව ආයතන ගණනාවකට හදිසියේ කඩා පැන නිරීක්ෂණ චාරිකා සිදුකර තිබිණි. එහෙත් තමන් අපේක්ෂා කළ වෙනස සිදුවී නැති බව මහජනතාව චෝදනා කරති.", "URL": "https://lankatruth.com/si/?p=129719", "Category": "පුවත්", "Parent URL": null}