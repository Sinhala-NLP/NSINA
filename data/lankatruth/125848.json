{"Source": "Lankatruth", "Timestamp": "November 16, 2021", "Headline": "පස්වෙනි කැබිනට් ඇමතිත් ගැටුමට එක්වෙයි", "News Content": "මේ වන විට ආණ්ඩුවේ අභ්‍යන්තර ගැටීම් ඇතිකර ගෙන තිබෙන 5 වෙනි කැබිනට් වරයා හැටියට කෙහෙලිය රඹුක්වැල්ල එකතු වී ඇති බව වාර්තා වේ.  ජනාධිපතිවරයා සමඟ ඔහු මෙම ගැටුම ඇතිකර ගෙන තිබෙන්නේ ඖෂධ නියාමන අධිකාරියේ සභාපතිවරයා පත්කිරීම සම්බන්ධයෙනි. එම අධිකාරියේ පනත් කෙටුම්පතට අනුව සභාපතිවරයා පත් කිරීමේ පූර්ණ බලතල ඇමතිවරයා සතු බව කෙහෙළිය රඹුක්වැල්ල පෙන්වා දී තිබේ. එහෙත් එම පත්කිරීමට ජනාධිපති බලපෑම් සිදුකර ඇති බව වාර්තා වේ.  මෙයට පෙර සෞඛ්‍ය අමාත්‍ය ධුරයෙන් පවිත්‍රා වන්නිආරච්චි ඉවත් කිරීමට විරෝධය පා ඇය ප්‍රසිද්ධියේ ප්‍රකාශයක් කර තිබිණි. ඊට අමතරව විමල් වීරවංශ, උදය ගම්මන්පිල, වාසුදේව නානයක්කාර යන කැබිනට් ඇමතිවරුන් විවිධ හේතූන් මත ආණ්ඩුවේ අභ්‍යන්තර ගැටුම් ඇතිකර ගෙන තිබිණි.", "URL": "https://lankatruth.com/si/?p=125848", "Category": "පුවත්", "Parent URL": null}