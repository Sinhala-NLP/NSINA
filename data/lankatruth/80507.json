{"Source": "Lankatruth", "Timestamp": "September 8, 2019", "Headline": "පාස්කු ප්‍රහාරයට ලක්වූ ඕස්ට්‍රේලියානුවන්ට වන්දි", "News Content": "පාස්කු ප්‍රහාරයෙන් සිය ඥාතීන් අහිමිවූ සහ තුවාල සිදුවූ ඕස්ට්‍රේලියානු පුරවැසියන්ට එරට රජය මගින් වන්දි ප්‍රධානය කිරීමට සූදානම් බව ඕස්ට්‍රේලියානු ස්වදේශ කටයුතු අමාත්‍ය පීටර් ඩට්න් මහතා පවසා තිබේ. පසුගිය අප්‍රේල් මස 21 වැනිදා ශ්‍රී ලංකාවේ ක්‍රිස්තියානි දේවස්ථාන ඇතුළු ස්ථාන 8 සිදුවූ මරාගෙන මැරෙන බෝම්බ ප්‍රහාර මාලාවෙන් විදේශිකයන් රැසකට ද දිවි අහිමි විය. ඕස්ට්‍රේලියානු ස්වදේශ කටයුතු අමාත්‍යවරයා සඳහන් කර ඇත්තේ මෙම ත්‍රස්ත ප්‍රහාරයට ලක්වූ ඕස්ට්‍රේලියානු පුරවැසියන්ට, ත්‍රස්තවාදී ප්‍රහාරයකදී ලබාදෙන වන්දි සඳහා අයදුම් කළහැකි බවය. ඒ අනුව පාස්කු ප්‍රහාරයෙන් පවුලේ සාමාජිකයන් අහිමිවූ හෝ තුවාල ලැබූ ඕස්ට්‍රේලියානුවන්ට ඕස්ට්‍රේලියානු ඩොලර් 75,000ක වන්දි අයදුම් කළ හැක. එය ශ්‍රී ලංකා මුදලින් රුපියල් ලක්ෂ 90කට ආසන්නය.", "URL": "https://lankatruth.com/si/?p=80507", "Category": "පුවත්", "Parent URL": null}