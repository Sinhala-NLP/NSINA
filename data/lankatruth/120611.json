{"Source": "Lankatruth", "Timestamp": "July 31, 2021", "Headline": "දින දෙකකදී කොළඹ ජාතික රෝහලේ කොරෝනා ආසාදිතයන් 400ක්…", "News Content": "කොළඹ ජාතික රෝහල තුලදී 28 සහ 29 දෙදින තුළ පමණක් හඳුනාගත් කොවිඩ් ආසාදිතයන් ගණන 400කට ආසන්න බව එහි ජ්‍යෙෂ්ඨ ප්‍රකාශකයෙකු සඳහන් කරයි. හදිසි අනතුරුවලට ලක්වී ජාතික රෝහලට රැගෙන එන පුද්ගලයින්ගෙන් සැලකිය යුතු පිරිසකටද කොවිඩ් ආසාදනය වී ඇති බවට තහවුරු වන බවද වාර්ත වේ. මෙලෙස දිනෙන් දින ඉහළ යන කොරෝනා ව්‍යාප්තිය හේතුවෙන් කොළඹ ජාතික රෝහල මේ වනවිට දැඩි අවදානමකට ලක්ව තිබේ. නව රැල්ලේ බලපෑමෙන් කොළඹ ජාතික රෝහලේ සෞඛ්‍ය කාර්ය මණ්ඩලයේ 250කට ආසන්න පිරිසකට මේවනවිටත් කොවිඩ් – 19 වෛරසයට ගොදුරු වී ඇති අතර ඉන් වැඩි පිරිසක් හෙද නිලධාරීන් බවද වාර්තා වේ.", "URL": "https://lankatruth.com/si/?p=120611", "Category": "කොවිඩ් -19 (කොරෝනා ) පුවත්", "Parent URL": null}