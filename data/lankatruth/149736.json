{"Source": "Lankatruth", "Timestamp": "July 28, 2023", "Headline": "මාධ්‍යවේදී තරිඳු උඩුවරගෙද නීතිවිරෝධී ලෙස අත්අඩංගුවට", "News Content": "අද (28) පස්වරුවේ පැවති විරෝධතාවයක මාධ්‍ය ආවරණ කටයුතු සඳහා සහභාගී වී සිටි මාධ්‍යවේදී තරිඳු උඩුවරගෙදට පොලිසිය විසින් අත්තනොමතික ලෙස පහරදී නීතිවිරෝධීව අත්අඩංගුවට ගෙන තිබේ. පොලිසිය විසින් සිදුකළ පහරදීම් හේතුවෙන් ඔහුගේ එක් ඇසක් තැලීමකට ලක්න රත්පැහැ ගැන්වී ඇතැයිද පැවසේ. මේ වනවිට ඔහු බොරැල්ල පොලිස්ථානයේ රඳවා තබාගෙන සිටින අතර ඔහු හෙට දින අධිකරණයට ඉදිරිපත් කරන බව පොලිසිය සඳහන් කරයි. ශ්‍රී ලංකා මානව හිමිකම් කොමිෂන් සභාවේ නිලධාරීන් ද මේ වනවිට පොලිසියට පැමිණ ඔහුව නිරීක්ෂණය කරමින් සිටී.", "URL": "https://lankatruth.com/si/?p=149736", "Category": "පුවත්", "Parent URL": null}