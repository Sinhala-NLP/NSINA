{"Source": "Lankatruth", "Timestamp": "September 1, 2012", "Headline": "රෝහිතගේ යකඩ බැල්ම නැවදෙසට", "News Content": "පානදුර මුහුදේ ගිලී යෑමෙන් තෙල් කාන්දු වන ග්‍රීක සමාගමකට අයත් ‘‘තර්මොපයිල් සියෙරා’’ නෞකාව යකඩවලට විකිණීමේ උත්සාහයක නියෝජ්‍ය ඇමැති රෝහිත අබේගුණවර්ධන මහතානිරත වී සිටින බව වාර්තාවේ. මෙම නැව සම්බන්ධයෙන් පසුගිය 28 වනදා පැවති විශේෂ රැස්වීමක දී නැව එම ස්ථානයෙන් ඉවත් කිරීමට නියෝජ්‍ය ඇමතිවරයා දැඩි ලෙස විරෝධය පළකර ඇත. වෙරළ සංරක්ෂණ දෙපාර්තමේන්තුවේ සහ සමුද්‍ර පරිසර ආරක්ෂණ අධිකාරියේ නිලධාරීන් මෙම සාකච්ඡාවේදී දිගින් දිගටම පෙන්වා දී ඇත්තේ නැව දැනට ඇති ස්ථානයෙන් ඉවත් කළ යුතු බවයි. එහෙත් නියෝජ්‍ය ඇමතිවරයා විසින් එය තම බලප්‍රදේශයෙන් පිටතට රැගෙන යෑමට ඉඩ නොදෙන බව පවසා තිබේ. මෙකී නියෝජ්යා ඇමැතිවරයා දැනටමත් මෙම නැව සහ නැවේ ඇති යකඩ තොගය විකිණීම සම්බන්ධයෙන් හලාවත ප්‍රදේශයේ පිහිටි යකඩ මිලදී ගන්නා ඉන්දීය සමාගමක් සමග සාකච්ඡා කර ඇතැයි විශ්වාස කටයුතු ආරංචි මාර්ග තහවුරු කරයි. යුද්ධයෙන් පසුව උතුරු – නැගෙනහිර ප්‍රදේශවල තිබී විනාශ වූ රථ වාහන විශාල සංඛ්යාටවක් යකඩ බරට මිලදී ගනු ලැබුවේද මෙම සමාගම මගිනි.", "URL": "https://lankatruth.com/si/?p=3896", "Category": "පුවත්", "Parent URL": null}