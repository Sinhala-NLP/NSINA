{"Source": "Lankatruth", "Timestamp": "June 9, 2019", "Headline": "සහන කාලය අවසන් – මංතීරු නීතිය හෙට සිට යලි ක්‍රියාත්මකයි", "News Content": "මංතීරු නීතියට අනුගතවීම සඳහා ලබාදුන් කාලය හෙටින්(10) අවසන් වන බව පොලිස් මධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. මාර්ග තදබදයට විසඳුමක් ලෙස අක්‍රීයව පැවති මංතීරු නීතිය ක්‍රියාත්මක කිරීමට තීරණය කර තිබුණි. එසේම රථ වාහන වැරදිකරුවන් නීතියේ රැහැනට හසුකර ගැනීමට ද මේ හරහා හැකිවනු ඇතැයි පොලිස් මාධ්‍ය ප්‍රකාශකවරයා පැවසීය. පසුගිය මැයි 27 වැනිදා සිට මංතීරු නීතිය ක්‍රියාත්මක කරන බව පොලිස් මූලස්ථානය නිවේදනය කළ අතර එයට යලි අනුගතවීම සඳහා සති දෙකක කාලයක් ලබා දී තිබිණි.", "URL": "https://lankatruth.com/si/?p=75428", "Category": "පුවත්", "Parent URL": null}