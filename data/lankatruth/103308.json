{"Source": "Lankatruth", "Timestamp": "December 13, 2020", "Headline": "ජනපති විද්‍යාත්මකව විෂය බෙදයි – කොරෝනා ඇමතිනියට වැඩිහිටි ලේකම් කාර්‍යාලයයි, 1990යි පවරයි", "News Content": "ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය අමාත්‍යවරිය වශයෙන් වෛද්‍ය සුදර්ෂනී ප්‍රනාන්දු පුල්ලේ පත්කළද ඊට අදාළ ආයතන අතරට කොවිඩ් රෝග පාලනයට අදාළ කිසිදු ආයතනයක් ඇතුළත් කර නැත. ඒ වෙනුවට එම අමාත්‍යාංශයට ලබාදී තිබෙන්නේ, 01. 1990 සුවසැරිය පදනම.02. සමාජසේවා දෙපාර්තමේන්තුව.03. වැඩිහිටි තැනැත්තන් සඳහා වන ජාතික සභාව සහ ජාතික වැඩිහිටි ලේකම් කාර්යාලය යන ආයතනයන්ය. ජනාධිපතිවරයා ප්‍රකාශ කර තිබෙන විද්‍යාත්මක අමාත්‍යාංශ බෙදීම යටතේ කොවිඩ් රෝග පාලනයට අදාල කිසිදු ආයතනයක් ඒ වෙනුවෙන්ම පිහිටුවා තිබෙන රාජ්‍ය අමාත්‍යාංශයට පවරා නොතිබීම විශේෂත්වයකි. මෙයට පෙර වෛද්‍ය සුදර්ෂනී ප්‍රනාන්දුපුල්ලේ බන්ධනාගාර ප්‍රතිසංස්කරණ හා සිරකරුවන් පුනරුත්ථාපන රාජ්‍ය අමාත්‍යවරිය ලෙස පත්කර සිටියාය. එහෙත් මහර බන්ධනාගාරය තුළ රැඳවියන් 11 දෙනෙකු ඝාතනය කිරීමෙන් පසුව හදිසියේම එම රාජ්‍ය අමාත්‍යාංශයෙන් ඇමතිවරිය ඉවත් කර මේ වනවිට ලබාදී තිබෙන නව රාජ්‍ය අමාත්‍යාංශයට කොවිඩ් රෝග පාලනයට අත්‍යාවශ්‍යම ආයතන කිසිවක් ලබාදී නැත.", "URL": "https://lankatruth.com/si/?p=103308", "Category": "පුවත්", "Parent URL": null}