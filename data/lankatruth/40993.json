{"Source": "Lankatruth", "Timestamp": "September 16, 2017", "Headline": "ගොවියන්ට ජීවිතය අහිමි නොකර ආණ්ඩුව වහාම වන්දි ගෙවිය යුතුයි", "News Content": "පවතින අධික වර්ෂාවෙන් දේශීය ලොකු ලුණු වගාවට සිදුවන හානියට වන්දි ලබාදීමට වහාම ක්‍රමවේදයක් සකස් කර සහන ලබාදීමට ආණ්ඩුව කටයුතු කලයුතු බව සමස්ත ලංකා ගොවිජන සම්මේලනය ඊයේ (15) හබරණ, පුවක්පිටිය යාන් ඔය ආශ්‍රිත වගා බිමක පැවති මාධ්‍ය හමුවකදී සඳහන් කර සිටියේය. එහි ජාතික සන්විධායක නාමල් කරුණාරත්න මහතා සහභාගීත්වයෙන් පැවති එම මාධ්‍ය හමුව සඳහා සමස්ත ලංකා ගොවිජන සම්මේලනය අනුරාධපුර දිස්ත්‍රික් කමිටු සාමාජික, මඩාටුගම ගොවි සංවිධානයේ සභාපති සිදත් චාමර, හිරිවඩුන්න ගොවි සංවිධානයේ සභාපති බී.එම්. ආරිය රත්න, පුවක්පිටිය එකමුතු ගොවි සංවිධානයේ සභාපති සුනිල ශාන්ත සහ එහි ලේකම් අජිත් කුමර, කාරක සභිකයින්වන එල්.එස් ගුණදාස සහ විජේදාස යන ගොවි මහත්වරු ඇතුළු ගොවි ගෙවිලියෝ පිරිසකගේ සහභාගිත්වයෙන් මෙම මාධ්‍ය හමුව පවත්වන ලදී. ඉකුත් 12 වෙනිදින තම ලොකු ලුණු වගාව වර්ෂාව නිසා විනාශයට පත්වීම හා ඊට අදාල නය මුදල් ගෙවා දැමීමට නොහැකිව වස පානය කර සියදිවි හානි කරගත කේ.ගුණරතන මහතා මහතාගේ බිරිද හා දරුවන් මුණ ගැසී පසුව මියගිය ගුනරතන්ගේ ගොවිපොළ පිහිටි භුමියේ මෙම මාධ්‍ය හමුව පැවැත්විණි. එහිදී එහිදී නාමල් කරුණාරත්න මහතා අවධාරණය කර සිටියේ මෙම ආපදාවට ලක්වූ ලොකු ලූනු ගොවියට වන්දි ගෙවිය යුතු බවත් කෘෂිරක්ෂණ මණ්ඩලෙයේ සභාපතිවරයාට දුරකථනයෙන් ඇමතූ විට ඔහු ඊට පොරොන්දු වූ බවත් මෙම ගොවියාට සාධාරන වන්දියක් ලබා දියයුතු බවත් ය. එමෙන්ම “ගොවියෝ තම කණකර, දේපළ උකස් කරලා, මරණාධාර සමිතිවලිනුත් ණයට සල්ලි අරගෙන දැන මාසයකට රුපියල් 6000ක විතර පොලියක් ගෙවන්ව වෙන තත්වයට ගොවිය පත් වෙලා” යැයි එහිදී නාමල් කරුණාරත්න මහතා පැවසීය. “බීජ කිලෝ එකක් රුපියල් 18,000ක් වතර වෙනවා. දරුවෙක් වගේ වගාව නඩත්තු කරලා අස්සවැන්න වෙළඳපොළට අරගෙන ගියහම තට්ටු දෙකට විකුණන්න වෙනකොට ගොවියගෙ තත්වය මොක්ද? ගොවියට අත්වෙන ඉරණම තමයි මේ.” යනුවෙන් මෙම මාධ්‍ය හමුව පවත්වනු ලැබූ ලොකු ලූනු ගොවිපොළේ කේ. ගුණරතන මහතා මහතාගේ මරණය උදාහරණයක් ලෙස පෙන්වීය. “අද කිරි ගොවියගෙ, වී ගොවියගෙ, එලවළු ගොවියගෙ, අල ගොවියගෙ, සෝයා ගොවියගෙ, ලොකු ලූනු ගොවියගෙ මේ හැම ගොවියෙකුගෙම ප්‍රශ්නෙ එහෙමයි. ඒ හැම ගොවියෙකුටම තියෙන්නේ එකම ඛේදවාචකයක්…” ආදී ලෙස අදහස් දැක්වූ නාමල් කරුණාරත්න මහතා වැඩිදුරටත් පැවසූවේ රටේ සමස්ත ගොවියා අද මුහුණ දී තිබෙන මෙම සෝචණීය තත්වයෙන් මිදීම සඳහා ආණ්ඩුව ගොවියා වෙනුවෙන් වන්දි ගෙවීම්, බැංකු ණය කපා හැරීම් ඇතුළු විවිධ සහන ලබා දීමට ක්‍රියා නොකරන්නේනම් වගාවට බාවිතා කරන කැති, පොරෝ, උදලු කේටි රැගෙන සටන බහින බව ය.", "URL": "https://lankatruth.com/si/?p=40993", "Category": "පුවත්", "Parent URL": null}