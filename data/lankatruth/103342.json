{"Source": "Lankatruth", "Timestamp": "December 14, 2020", "Headline": "පොල්ලේබැද්ද වන විනාශය පිළිබඳව වගකිවයුත්තන් නිරුත්තරයි…", "News Content": "අම්පාර දිස්ත්‍රික්කයේ රඹකැන් ඔය මහවැලි කලාපයේ, මහඔය ප්‍රාදේශීය ලේකම් කොට්ඨාසයේ, පොල්ලේබැද්ද ග්‍රාමයේ, ගල්වලයාය රක්ෂිතයේ මහා වන විනාශයක් සිදු කිරීමට එරෙහිව, දැනට මාසයකට ආසන්න කාලයක් දැවැන්ත විරෝධතාවයන් ප්‍රමාණයක් දියත් කරන බින්තැන්න පත්තු සුරැකීමේ ඒකාබද්ධ පෙරමුණට, පසුගිය දෙසැම්බර් 12වනදා විශය භාර රාජ්‍ය ඇමතිවරයා සහ මහවැලි නිලධාරීන් සමග විශේෂ සාකච්ඡාවක් ලබා දෙන ලදී. මෙම සාකච්ඡා සඳහා මහවැලි රාජ්‍ය අමාත්‍ය සිරිපාල ගම්ලත් මහතාත්, මහවැලි අධිකාරියේ අධ්‍යක්ෂ ජනරාල්, රඹකැන්ඔය නේවාසික ව්‍යාපාර කළමනාකාරු සහභාගි වූ අතර බින්තැන්න පත්තු එකාබද්ධ සුරකීමේ පෙරමුණේ වෙනුවෙන් එහි අනුශාසක දිගාමඩුල්ල දිස්ත්‍රික් හිටපු පාර්ලිමේන්තු මන්ත්‍රී වසන්ත පියතිස්ස, එම සංවිධානයේ කැඳවුම්කරු නිශ්ශංක ජයසේන, එහි ලේකම් සරත් කුමාර, උපසභාපති අජිත් කුමාර සහ පොල්ලෙබැද්ද ආදිවාසී නායක ගුණවර්ධන යන අය සහභාගී විය. දීර්ඝ සාකච්ඡාවක් සිදු කළ නමුත් සාකච්ඡාව අවසාන වූයේය පැහැදිලි තීන්දුවකින් තොරව බව බින්තැන්න පත්තු එකාබද්ධ සුරකීමේ පෙරමුණේ වෙනුවෙන් එහි අනුශාසක දිගාමඩුල්ල දිස්ත්‍රික් හිටපු පාර්ලිමේන්තු මන්ත්‍රී වසන්ත පියතිස්ස පැවසීය.", "URL": "https://lankatruth.com/si/?p=103342", "Category": "පුවත්", "Parent URL": null}