{"Source": "Lankatruth", "Timestamp": "February 5, 2012", "Headline": "සේවා ව්‍යවස්ථාව ආණ්ඩුවේ බොරුවක්", "News Content": "“ශ්‍රී ලංකා සංවර්ධන නිලධාරි සේවා නමින් සේවා ව්‍යවස්ථාවක් අනුමත කර ඇති බවට ආණ්ඩුවේ ඇමැතිවරුන් කරන බොරු ප්‍රකාශවලට නොරැවටෙන ලෙස රැකියාලාභී උපාධිධාරීන්ගේ සංගමය රාජ්‍ය සේවයේ උපාධිධාරීන්ගෙන් ඉල්ලා සිටී.  අමාත්‍ය මණ්ඩල සංදේශයක් මගින් මෙම ව්‍යවස්ථාව සඳහා අනුමැතිය ඉල්ලා සිටිය ද අමාත්‍ය මණ්ඩලය මගින් අනුමැතිය ලබා දී ඇත්තේ වැඩසටහන් නිලධාරී හා වැඩසටහන් සහකාර යන ව්‍යවස්ථාවන්ට බව රැකියාලාභී උපාධිධාරීන්ගේ සංගමය නිකුත් කළ නිවේදනයක දැක්වේ. ශ්‍රී ලංකා සංවර්ධන නිලධාරී සේවා ව්‍යවස්ථාව අමාත්‍ය මණ්ඩලයට යොමු කළ බව අමාත්‍ය රංජිත් සියඹලාපිටිය හා රාජ්‍ය පරිපාලන හා ස්වදේශ කටයුතු අමාත්‍යංශ ‍ලේකම්වරයා මාධ්‍ය මගින් කළ ප්‍රකාශ සාවද්‍ය බව ඔවුහු ප්‍රකාශ කරති.බොරු ප්‍රකාශ හරහා රාජ්‍ය සේවා නිලධාරීන් මුලා නොකර පිළිගත හැකි සේවා ව්‍යවස්ථාවක් ලබා දෙන ලෙසත්, එහි පළමු පියවර ලෙස 2006 වැටුප් කාණ්ඩයට අයත් සියලුම උපාධිධාරීන් ර්ව්-05 වැටුප් කාණ්ඩයට ඇතුළත් කරන ලෙසත් රැකියාලාභී උපාධිධාරීන්ගේ සංගමයේ ප්‍රධාන ලේකම් චන්දන සූරියආරච්චි මහතා රජයට දන්වා සිටී. එම ව්‍යවස්ථාව ලබා නොදෙන්නේ නම් ඉදිරියේ දී දැඩි වෘත්තීය ක්‍රියාමාර්ග ගන්නා බව ද ඔවුහු තව දුරටත් සඳහන් කරති.", "URL": "https://lankatruth.com/si/?p=1249", "Category": "පුවත්", "Parent URL": null}