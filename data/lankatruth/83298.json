{"Source": "Lankatruth", "Timestamp": "October 18, 2019", "Headline": "පොලිස් නිලධාරියෙකුට මරණ තර්ජනය කිරීමේ චෝදනාවට කංජිපානි ඉම්රාන් යලි රිමාන්ඩ්", "News Content": "කෙසෙල්වත්ත පොලීසියට අනියුක්තව සේවය කළ පොලිස් නිලධාරියෙකුට දුරකතනයෙන් මරණ තර්ජනය කිරීමේ සිද්ධිය සම්බන්ධව, බන්ධනාගාර ගතකර සිටින සංවිධානායත්මක අපරාධ කල්ලි නායක කංජිපානි ඉම්රාන් නොහොත් මොහොමඩ් නජීම් මොහොමඩ් ඉම්රාන් ලබන මස 01 වැනිදා දක්වා යලි රක්ෂිත බන්ධනාගාර ගතකර තිබේ. මත්ද්‍රව්‍ය සම්බන්ධ වරදකට අත්අඩංගුවට ගත් සැකකරුවෙකු මුදා හරින ලෙස දුරකතනයෙන් අමතා අදාල පොලිස් නිලධාරියාට මරණ තර්ජනය කර ඇතැයි කංජිපානි ඉම්රාන්ට එරෙහිව චෝදනා ගොනුකර තිබේ. සිද්ධියට අදාල නඩු විභාගය අද කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවා තිබූ අතර එහිදී මහේස්ත්‍රාත්වරිය මෙම නියෝගය සිදුකළාය.", "URL": "https://lankatruth.com/si/?p=83298", "Category": "පුවත්", "Parent URL": null}