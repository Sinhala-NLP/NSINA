{"Source": "Lankatruth", "Timestamp": "August 17, 2018", "Headline": "උසස් රාජ්‍ය නිලධාරීන් තිදෙනෙකුගේ සුදුසුකම් නැවත පරීක්ෂා කරයි", "News Content": "රාජ්‍ය නිලධාරීන් ලෙස මෑතකදී පත්වීම් ලද නිලධාරීන් තිදෙනෙකුගේ සුදුසුකම් පරීක්ෂා කිරීමට පාර්ලිමේන්තුවේ උසස් නිලතල පිළිබඳ කාරක සභාව තීරණය කර ඇත. ඒ අනුව සෞඛ්‍ය, පෝෂණ හා දේශීය වෛද්‍ය අමාත්‍යංශයේ ලේකම්වරිය වශයෙන් පත්කෙරුණු බී.ජී.එස්. ගුණතිලක, පාකිස්ථාන් ශ‍්‍රී ලංකා මහ කොමසාරිවරයා ලෙස පත්කෙරුණු නුර්ධීස් මොහොමඩ් ෂහීඩ් හා ඇල්කඩුව ප්ලාන්ටේෂන් ලිමිටඩ්හි සභාපති වශයෙන් පත්කෙරුණු නාලක යන මහත්ම මහත්මීන්ගේ සුදුසුකම් පරීක්ෂාවට ලක්කරන අතර එම තනතුරු සම්බන්ධව කිසියම් පුද්ගලයෙකුට හෝ සංවිධානයකට විරුද්ධත්වයක් ඇත්නම් එම විරුද්ධත්වය ලබන 31 වැනිදාට පෙර පාර්ලිමේන්තුවේ උසස් නිලතල පිළිබඳ කාරක සභාවට ලිඛිතව දැනුම් දෙන ලෙස එම කාරක සභාව ඉල්ලා සිටියි", "URL": "https://lankatruth.com/si/?p=57837", "Category": "පුවත්", "Parent URL": null}