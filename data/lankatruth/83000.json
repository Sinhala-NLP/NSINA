{"Source": "Lankatruth", "Timestamp": "October 14, 2019", "Headline": "ජාතික ජන බලවේගයේ අධ්‍යාපන ප්‍රතිපත්තිය එළිදකියි", "News Content": "ජාතික ජන බලවේගයේ අධ්‍යාපන ප්‍රතිපත්තිය එළිදැක්වීම අද(14) පෙරවරුවේ සිදුවිය. විශ්වවිද්‍යාල ආචාර්යවරුන් සහ අධ්‍යාපන ක්ෂේත්‍රයේ ප්‍රවීණයන්ගෙන් සැඳුම්ලත්, අධ්‍යාපන ප්‍රතිපත්ති සම්පාදනය කිරීමේ කමිටුව විසින් මෙම ප්‍රතිපත්ති ප්‍රකාශනය සකස්කර ජාතික ජන බලවේගයේ ජනාධිපති ධුර අපේක්ෂක අනුර කුමාර දිසානායක මහතා වෙත ප්‍රධානය කිරීම සහ එළිදැක්වීම මෙහිදී සිදුවිය. රට ගොඩනැගීමේ ආර්ථික උපායමාර්ගයේම සුවිශේෂී කොටසක් අධ්‍යාපනයට හිමිවන බව මෙම අවස්ථාවේ අදහස් දක්වමින් අනුර දිසානායක මහතා සඳහන් කළේය. රටතුළ පවතින අපරාධ හා දරිද්‍රතාව ඇතුළු සමාජ අර්බුධයන් ද අධ්‍යාපනය සමඟ ගැටගැසී පවතින බව ද ඒ මහතා වැඩිදුරටත් සඳහන් කළේය. එබැවින් අධ්‍යාපනයේ සිදුකරන කුඩා කුඩා ප්‍රතිසංස්කරණ මගින් මෙම වියවුල ලිහා දැමිය නොහැකි බවත් නිවරදි අධ්‍යාපන ප්‍රතිපත්තියක අවශ්‍යතාව රට හමුවේ පවතින බවත් අනුර දිසානායක මහතා සඳහන් කළේය.", "URL": "https://lankatruth.com/si/?p=83000", "Category": "පුවත්", "Parent URL": null}